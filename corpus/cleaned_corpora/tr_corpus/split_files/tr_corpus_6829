ve Claire Forlani yer almaktadır. 1994 tarihli Legends Of The Fall'dan sonra Hopkins ve Pitt'in beraber rol aldıkları ikinci filmdir. Buz Fırtınası (film) Buz Fırtınası, 1997 yapımı Ang Lee filmidir. Başrollerini Kevin Kline, Joan Allen ve Sigourney Weaver'ın oynadığı film, Rick Moody'nin aynı adlı romanından sinemaya uyarlandı. Filmde Connecticut'tan iki ailenin 1973'te Şükran Günü civarında yaşadığı olaylar anlatılır. Mayla Siracusa Mayla Siracusa (doğ. 21 Mayıs 1980) São Paulo doğumlu, Brezilyalı sutopu oyuncusu. 2003 yılı Pan-Amerika Oyunları'nda, Brezilya Bayanlar Milli Su Topu Takımı ile bronz madalya kazanmıştır. Takım kadrosunda hücumda oynamaktadır. John Milton Hoberman John Milton Hoberman, Amerikalı yazar, profesör, ve Texas Austin Universitesi Alman (Germanik) Çalışmaları bölüm başkanı. Akademik çalışmaları ve yazılarında daha çok spor ve kültür üzerine yoğunlaşmıştır. Kendisi Avrupa kültür tarihi ve Avrupa entelektüel tarihi ile ilgili çalışmalar yapan bir akademisyendir. Genel ilgi alanı ise spor kültürü () ve ırkçı düşünceler tarihidir. Kitapları ve neredeyse yüze yakın makalesi, Amerikan gazetelerinde, dergilerinde ve Alman "Der Spiegel" dergisinde yayınlanmıştır. 2008 Eurovision Şarkı Yarışması'nda Bosna-Hersek Bosna-Hersek, Sırbistan'ın başkenti Belgrad'da düzenlenen 2008 Eurovision Şarkı Yarışması'na katılmıştır. Bosna-Hersek'i Eurovision'da temsil eden şarkının belirlenmesi için Bosna yayıncısı Bosna-Hersek Radyo Televizyonu (BHRT) Görevlendirme yöntemi yapmıştır. Bosna-Hersek'i "Pokušaj" şarkısıyla Laka temsil etmiştir. 2 Mart 2008 tarihinde BHRT kanalı ülkelerini Belgrad'da "Pokušaj" adlı şarkısıyla Laka'nın temsil edeceğini açıklamıştır. Bosna-Hersek 20 Mayıs 2008 tarihinde birinci yarı finalde yarışmıştır. Andorra'dan sonra ve Ermenistan'dan önce 13. sırada sahneye çıkmıştır. Laka 72 puanla 9. olarak 24 Mayıs'taki finalde yarışmaya hak kazanmıştır. Finalde Bosna-Hersek, Ermenistan'dan sonra ve İsrail'den önce 6. sırada sahneye çıkmıştır. Şarkı toplamda 110 puan toplayarak 9. olmuştur. Bosna-Hersek'in yarı finalde verdiği puanlar: Bosna-Hersek'in finalde verdiÄŸi puanlar: Ayla Oral Ayla Oral (d. 1938, İstanbul), Türk şair. Hisarcılar akımı üyesidir. İstanbul'da doğdu. Kandilli Kız Lisesi'ni bitirdi. Kanada Toronto Üniversitesi Psikoloji Bölümü'nde okudu. Çocukluğundan beri, edebiyata ilgi duymuş ve lisede iken şiir yazmaya başlamıştır. Yayın dünyasına Hisar dergisinde yayınlanan şiirleriyle girmiştir. Aynı dergide deneme, eleştiri ve tercümeleri de yayınlanmıştır. Kanada'nın bazı gazetelerinde, İngilizce olarak yazdığı şiirleri yer almıştır. Amerika'daki Türklerin çıkarmakta oldukları "Türk Evi" dergisinin yazarlarındandır. Yalın Türkçe ile yazan şair, şiir dünyamıza yeni, daha doğrusu, orijinal mazmunlar getirmiştir: "“Mevsimlerin öksüzü, yalanların yorgunu, sonsuzluk çocuğu, sevginin kutbu, ümidin çölü, bir uçarı dalga mutluluk ve yasaklara değmiş kirpiklerim.”" gibi. Şiirlerinde heceyi de kullanan şair, daha çok serbest ölçüyü kullanmıştır. Dönüşü Olmayan Yol (Şiirler, Hisar Yayınları: 23, Şark Matbaası, Şark Matbaası Ankara - 1973) M. Fahri OÄŸuz M. Fahri Oğuz (1929, Gazipaşa - 1979), Türk yazar, şair, heykeltıraş. Hisarcılar akımı hikâyecilerinden. İlkokulu Gazipaşa'da, ortaokulu Antalya'da okudu ve Edirne İlköğretmen Okulu'nu bitirdi. Hakkâri'de çalıştıktan sonra , Gazipaşa'ya tayin edildi. Şiirle girdiği sanat hayatına 1947 hikâleriyle devam etti. Hikâyelerinde içli, duygulu ve gösterişsiz bir üslup sahibi olan yazar, halkın konuştuğu Türkçeyi kullandı. 1966 yılında "Yaşayan Ölüler" adlı hikâyesiyle, hikâye dalında ikincilik ödülünü kazandı Denize Düşen Taşlar (Hikâyeler, Hisar yayınları: 17 Kardeş Matbaası İstanbul - 1972) 1967 Tercüman Gazetesi Hikâye dalı ikincilik ödülü. Volkswagen Lupo Volkswagen Lupo, Volkswagen'ın 1998 yılında üretmeye başladığı 3 kapılı otomobil modelidir. Polo ile büyük benzerlikler taşımaktaydı. 1.4 ve 1.6 GTI motor seçenekleri bulunmaktadır. 2005 yılında üretimden kalktı. Türkiye'de "Yalnızca internetten satılan ilk ve tek otomobil" olarak tanıltılmış ve satışı internet sitesinden E-LUPO adıyla yapılmıştır. Satışı yapılan internet sitesinde otomobilin iç ve dış 360 derece görüntüleri incelenebilmekteydi. Volkswagen Crafter Volkswagen Crafter, Alman otomobil üreticisi Volkswagen'ın yılında satışa sunduğu ticarî modeldir. Satış rekorları kıran Volt modelinin yeni modelidir. 18+1 ve 20+1 minibüs ve panelvan şekliyle satılmaktadır. Bu araçta ABS, ASR, Airbag mevcuttur. Aracın Türkiye gamında Okul,Servis,Hat,Turizm ve Panelvan olmak üzere 5 modeli mevcuttur. 2016 Model yılı ile birlikte Ürün Gamına VIP turizm ve servis taşımacılığı için özel olarak üretilmeye başlanan Crafter Premium Modeli dahil edilmiştir. Model ihtiyaca göre 10+1 araç içi masalı veya 8 + 1 Bagaj bölmeli olarak üretilmektedir. Volkswagen Phaeton Volkswagen Phaeton, Volkswagen in 2003 yılından beri ürettiği otomobil modelidir.Volkswagen Passat ve Volkswagen Jetta ya göre büyüktür. İlk çıktığı sene 90.000 TL fiyatıyla en ucuz lüks araba plaketi verilmiştir. 2010 yılında makyaj geçirmiş, pek çok ülkede düşük satış rakamları nedeniyle pazardan çekilmiştir. 2016 yılı itibarıyla Volkswagen tarafından düşük talep nedeniyle üretimi tamamen sonlandırılacak. Ayrıca Volkswagen Phaeton, en güçlü ve en tasarruflu lüks otomobil ödülüne laik görülmüştür. Mercedes-Benz S Class, Audi A8 ve BMW 7 Serisi ile F Segmentinde mücadele etmektedir. GÃ¼rcistan ekonomisi Sovyetler Birliği'nin dağılması Gürcistan ekonomisi üzerinde olumsuz bir etki yaratmış ve oldukça istikrarsız bir yapı ortaya çıkmıştır. Hammadde, enerji ve diğer endüstri ürünlerinin pazarlandığı diğer Cumhuriyetlerle arasındaki bağların ortadan kalkması Gürcistan ekonomisini olumsuz etkilemiş, bireysel gelirlerde, tarımsal ve sanayi üretiminde, turizm gelirlerinde önemli düşüşler yaşanmış, enflasyon ve işsizlik önemli ölçüde artmıştır. 1991'de bağımsızlığını kazandıktan sonra Gürcistan'daki ekonomik durumunun oldukça istikrarsız olduğu gözlenmiştir. Bağımsızlığın ilk yıllarında, yüksek enflasyon, sanayi ve tarım ürünleri üretiminde azalma, ülkeye gelen turist sayısında düşüş ve işsizlik oranında artış görülmüştür. Bağımsızlığın ilan edilmesinden 1995 yılına kadar geçen sürede Gürcistan'ın GYSH'sı her yıl azalan bir seyir izlemiştir. 1995 yılında Türkiye tarafından başlatılan Ekonomik istikrar programlarının başarıyla uygulanması sonucunda, Gürcistan ekonomisinde gözle görülür bir düzelme kaydedilmiştir. 2003 yılında Gürcistan’daki GSYİH 8,465 milyar Lari’ dir. 2008 ağustos ayında baş gösteren savaş sonucunda ülke ekonomisine adeta bomba düşmüş,ülkede ticari faaliyet merkezleri bir bir kapanmıştır.Tam bu noktada halkın % 95'inin kredi başvurusu yaptığı bankalarda verdikleri krediyi vadesinden önce geri çekip,bütün kredi olanaklarını ortadan kaldırmıştır. 2009 yılının ocak ayında başlayan ekonomik kriz,Gürcistan'da sosyal hayatı adeta durma noktasına getirmiştir.Zaten,halkın büyük bir kısmının ekonomik sıkıntı içinde olduğu Gürcistan'da,son gelen krizinde etkisiyle halkın alım gücü çok aşağılara düştü. Saakaşivili hükümetinin ülkede bulunan yabancı yatırımcı ve de sermaye sahibi kimselere karşı maliye aracılığıyla yıldırma ve sindirme amaçlı yazdıkları astronomik vergi cezaları,zaten kıt olan iş imkanlarını daha da azaltmış ve birçok yatırımcının ülkeyi terk etmesine sebep olmuştur. Gürcistan'da serbest pazar ekonomisinin kurum ve kuruluşlarıyla tesis edilme çalışmalarının başlatılmasından bu yana özel sektörün GSYİH'deki payında artış eğilimi görülmektedir. Dikmen Gürün Dikmen Gürün, tiyatro eleştirmeni, akademisyen, yazar. 1961 yılında şimdiki adı Robert Kolej olan Arnavutköy Amerikan Kız Koleji'ni bitiren Gürün, 1964 yılında ABD - Iowa'da Parsons College Tiyatro Bölümü'nde lisansını tamamladı. 1971'de yine ABD'nde Texas Tech Üniversitesi Tiyatro bölümünde yüksek lisansını bitirerek Türkiye'ye döndü. 1979 yılında Ankara Üniversitesi DTCF Tiyatro Kürsüsü'nde doktorasını yaptı. Akis, Kim, Dünya, Yön gibi dergi ve gazetelerde tiyatro eleştirileri yazdı. 1982 yılında Cumhuriyet gazetesinde tiyatro yazıları yazmaya başladı. 1993 yılında İstanbul Üniversitesi Tiyatro Bölümü'nde öğretim üyesi olarak görev yapmaya başladı. Tiyatro eleştirisine giriş, uygulamalı tiyatro eleştirisi, karşılaştırmalı metin çalışmaları, Türk tiyatrosu, eleştiri kuramları, tiyatroda postmodernizm konularında dersler vermektedir. 1997'de doçentliğe hak kazanan yazar, 1998 yılından itibaren İstanbul Üniversitesi Edebiyat Fakültesi Tiyatro Eleştirmenliği ve Dramaturji Bölümü Başkanlığı görevini yürütmüş ve Uluslararası İstanbul Tiyatro Festivali'nin yönetmenliğini üstlenmiştir. Kadir Has Üniversitesi Tiyatro Bölümünde tam zamanlı öğretim üyesidir. Nurhan Damcıoğlu Nurhan Damcıoğlu, (d. 1 Mayıs 1941), Türk kantocu, ses sanatçısı ve tiyatro, sinema oyuncusu. Devlet Tiyatroları Genel Müdürlüğü çocuk bölümüne 9 yaşında başladı ve böylece çok küçük çağlarda tiyatro eğitimi aldı. Bale dersleri aldı. Radyo Çocuk Kulübünde dokuz yıl çalıştı. 16 yaşından itibaren de Devlet Tiyatrosunda oynadı. 1965 yılında İstanbul’a geldi. İstanbul Tiyatrosu, Ayfer Feray Tiyatrosu, Mücap Ofluoğlu Topluluğu ile çalıştı. Mücap Ofluoğlu’nun teşviki ile 1969’da ilk olarak kanto türü şarkı söyledi ve halen devam etmektedir. Hala kendi derlediği kantolar, düettolar çalınıp söylenmektedir. Uyku modu Uyku modu, elektronik aletlerin fişlerinin prize takılı ve on/off düğmesinin basılı olması durumuna verilen addır. Stand by olarak da bilinir. Bu konum elektronik aleti kumandasından kolaylıkla açıp kapanmasını sağlar. Fakat ışığı yanarak hazır halde bekleyen alet normal konuma göre daha az miktarda elektrik tüketir. Bilgisayarlarda uyku modu duraksamaya neden olur. Normal moda dönüldüğünde cihaz aynı pencere ve programları çalıştırmaya devam eder. Mr. Big Mr. Big 1988'de ABD'de kurulmuş olan bir Hard Rock grubudur. Grup özellikle Japonya'da tanınmıştır. Grubun en belirgin şarkıları arasında 1991'deki "Green-Tinted Sixties Mind" ve 1992'deki "To Be With You" gibi hitler yer almaktadır. Müzik dünyasına 1980'lerin sonunda adım atan Mr. Big, 1989'da kendi adlarını taşıyan ilk albümlerini yayınlamıştır. Ancak grup daha sonra, asıl başarısını 1991'deki albümleri "Lean Into It" ile göstermiştir. ABD listelerinde 15 numaraya kadar çıkan albüm, grubun en bilinen şarkılarını içermektedir. Albüm hem Japonya'da hem de ABD'de platin plak kazanmıştır. Grup bu albümün etkisinin geçmesiyle 1993'te, 1996'da, 2000'de ve 2001'de albümlere imza atmıştır. Bir süre sonra Paul Gilbert'ın gruptan ayrılmasıyla, grup uzun süre sessiz kalmıştır. Bunun neticesinde yayınlanan albümler hiçbir zaman "Lean Into It"'in başarısını yakalayamamıştır. Bunun sonucunda grup 2002'de dağılmıştır. Ancak hayranlarının ricası üzerine 2009 yılında yeniden bir araya gelen grup ilk turnesine Haziran 2009'da Japonya'dan başlamıştır. Yumurtatepe T端m端l端s端 Yumurtatepe , Eski Tunç Çağı dönemine ait Ankara ili Yenimahalle ilçesi Çamlıca Mahallesinde bulunan tümülüstür. Frig dönemine ait bir tümülüs olduğu düşünülürken Yenimahalle Belediyesinin üzerinde imar çalışması başlatması ile 1986 ve 1987 yılları arasında Ankara Anadolu Medeniyetleri Müzesi tarafından kurtarma kazısı yapılmış ve Eski tunç çağına ait küçük bir merkez olduğu anlaşılmıştır. Yumurtatepe'deki mezar odasını tespit edebilmek için Maden Tetkik ve Arama Genel Müdürlüğü tarafından Elektromanyetik prospeksiyon tekniği ile araştırma yapılmış, tümülüsün merkezine göre daha batıda 10 ila 15 metre derinlikte buna uygun bir mekanın olabileceği tespit edilmiş fakat kazılardan bir sonuç alınamamıştır. Yapının en üst kısmında yüzeyden yarım metre aşağıda 0,70 metre yüksekliğinde yuvarlağa yakın oval şeklinde bir yapı bulunmuştur. Yumurtatepe büyük bir yerleşim yeri olmadığı düşünülmekte bu haliyle stratejik bir karakol olarak kullanıldığı düşünülmektedir. Kris Kross Kris Kross, ABD'de 1990'ların başında kurulmuş olan bir hip hop müzik grubudur. Grup, kıyafetleri ters giymeleriyle bilinmektedir. Grubun 1992 hiti "Jump", dünya çapında ses getirmiştir. Chris Kelly ve Chris Smith adlı iki çocukluk arkadaşı tarafından 1992'de kurulan grup, yine aynı yıl ilk albümleri "Totally Krossed Out"'u yayınlamıştır. Albüm çıkar çıkmaz büyük ses getirmiştir ve ABD listelerinde zirveye oturmuştur. Dünya çapında önemli başarılar elde eden albüm, grubun en büyük hitleri "Jump"'ı içermektedir. Grubun müzik tarihindeki tek top-10 şarkısı da Jump'tır. Kris Kross, daha sonra 1993'te ve 1996'da albümler yayınlamıştır. Albümler rap müzik alanında büyük etkiler getirse de, dinlenebilirlik açısından yaşanan sorunlar yüzünden, albümler ve şarkılar listelerde fazla başarı gösterememiştir. Grup 1996'da dağıldığı gibi, 11 yıl sonra 2007'de tekrar birleşmiştir. Grup üyelerinden Chris Kelly 1 Mayıs 2013 tarihinde aşırı dozda uyuşturucudan yaşamını yitirmiştir. Alfred Pennyworth Alfred "Thaddeus Crane" Pennyworth çizgi roman şirketi DC Comics'in yarattığı hayali bir karakterdir. Bob Kane ve Jerry Robinson tarafından yaratılan karakter ilk önce Batman#16 sayısında görülür. Alfred Bruce Wayne'e yorulmak bilmez bir kahya, asistan, sırdaş ve akıl hocası olarak hizmet eder. Karakter 1994 yılında Wizard Fan Award for Favorite Supporting Male Character ödülü ile onurlandırdı. Alfred ilk gözüktüğü zaman fazla kilolu ve temiz tıraşlıydı. Yine de Batman dizisinde oynayan William Austin'in düzenli ve ince bir bıyığı vardı. Bundan sonra DC Comics editörleri ona ince bir bıyık ve zayıf bir vücut verdiler. İngiliz kökenli Pennyworth Ailesi, Alfred’in büyükbabasının zamanından beri Wayne Ailesi’ne hizmet ettiler. Babası tarafından aile mesleğini sürdürmesi için eğitilen Alfred, annesini örnek aldı ve bir aktör oldu. Ancak tiyatro aşkı, görev ve bağlılık duygusuna yenik düştü ve babasının ölümünden sonra, Thomas ve Martha Wayne’in emrinde çalışmaya başladı. Thomas ile Martha Wayne’in ölümü ve oğulları Bruce’un yetim kalmasıyla tiyatroya dönme planlarını unutan Alfred, kendini Bruce’a adadı. Bruce Batman kimliğine büründüğünde, Alfred onun bir numaralı sırdaşı, yardımcısı ve –acil durumlarda- doktoru haline geldi. Alfred Detective Comics'in 323.sayısında öldürüldü.Ekim 1966'da bir bilim adamı tarafından canlandırıldı. Alfred daha sonra Kriz Sonrası romanlarını kapsamamasına rağmen kızı Julia Remarque ile kavuşturuldu. Julia'nın annesi Alfred'in Fransa'da ajanlık yaparken tanıştığı Madam Marie idi. Kriz Sonrası romanlarında Alfred, Bruce Wayne'in bütün yaşamında yer aldı. Alfred onun bir süper kahramana dönüşmesine yardım etmiştir. Zaman içinde Alfred'in hayatı üzerinde bazı değişiklikler oldu. Bu uyarlamaların birinde Alfred, Wayne ailesi tarafından kiralandı. Thomas Wayne ve Martha Wayne ölünce küçük Bruce'a Alfred sahip çıktı. Alfred daha sonra Bruce Wayne'e Dick Grayson'u yetiştirme konusunda da yardım edecekti. Jason Todd ve Tim Drake de Alfred tarafından benimseneceklerdi. Alfred'in ayrıca Cassandra Cain ve Barbara Gordon'u da kapsayan yakın dostlukları vardı. Batman'in 677. sayısında Gotham resmi gazetesinin bir muhabiri Komiser Jim Gordon'un aklına Alfred'in Bruce Wayne'in biyolojik babası olduğu ve bunun Martha Wayne'in öldürülmesi ile alakalı olabileceği fikrini getirir. Alfred'in soyadı ilk önce babasının son adı olan Jarvis idi. Sonra ismi Alfred Beagle olarak değişti. Alfred Pennyworth karakterin devamlı adı oldu. Alfred bazen de 'Thaddeus Vinçi' takma adını da kullandı. Bu isim sayısında Alfred'in mezar taşında yansıtıldı. Necla Fide Necla Fide (d. 1958), TÃ¼rk sinema oyuncusu. 1975 yılında, Yeşilçam'daki erotik filmler akımıyla sanat hayatına başlayan Fide, birçok filmde yardımcı rollerde oynadı. 1986 yılında sinemaya ara veren sanatçı, 2008'de yeniden "Son Cellat" adlı filmle kamera karşısına geçti. Fide, reklam filmlerinde rol almasının yanı sıra, mankenlik de yaptı. Necla Fide şu anda televizyon dizilerinin vazgeçilmez bir karakter oyuncusu olarak sanat yaşantısına devam etmektedir. Son olarak Eşref saati, Küçük kadınlar, Dudaktan Kalbe, Akasya Durağı, ve Yaprak Dökümü dizilerinde rol almıştır. Anthony Ray Anthony Ray veya bilinen adıyla Sir Mix-a-Lot, (d. 12 Ağustos 1963) Amerikalı Grammy ödülü sahibi ünlü bir hip hop müzik sanatçısıdır. Seattle'da doğan sanatçı, hem yapımcı olarak hem de vokalist olarak çalışmaktadır. 1963 doğumlu Sir Mix-a-Lot'ın ilk müzik denemesi 1986'da İngiltere'de yayınladığı örnek bir albümle başlamıştır. Albümün çok sevilmesi sonuncunda, sanatçı ilk albümü "Swass"'ı 1988'de yayınlama kararı almıştır. İlk albümünün yayınlanmasından kısa süre sonra platin plak kazanan sanatçı, bu başarının ardından, "Seminar" adlı albümünü yayınlamıştır. Sanatçı bu iki albümün etkisi geçtikten kısa süre sonra, en başarılı albümü "Mack Daddy"'i yayınlamıştır. Albüm ABD'de 9 numaraya ulaştığı gibi, bir de platin plak kazanmıştır. Sanatçı 1992'de "Baby Got Back" adlı şarkısıyla haftalarca zirvede kalmıştır. Daha sonra da albümler çıkarmaya devam eden Sir Mix-a-Lot, bu başarıyı bir daha yakalayamamıştır. Carl Wilhelm Scheele Carl Wilhelm Scheele (9 Aralık 1742-21 Mayıs 1786), İsveç asıllı Alman eczacı ve kimyager. 9 Aralık 1742'de Batı Pomeranya'nın Stralsund şehrinde doğmuştur. Oksijen, molibden, klor gibi elementlerin kaşifidir. Hatta gliserol, laktik asit ve hidrojen siyanit gibi çeşitli kimyasalları bulmuştur. Oksijeni keşfettiği halde yayımlama hatası yüzünden Joseph Priestley bu keşfi kendine mal etmiştir.Lavoisier ise oksijenin ateşin kaynağı olduğunu yanıcı bir element olduğunu bu yüzden keşfin kendisine ithaf edilmesini istemişti. Ayrıca bulduğu klor elementini tam olarak anlayamaması yüzünden bu keşfini de Humphry Davy üstlenmiştir. Ölümü ile ilgili iddia bulduğu siyanürün tadına bakmasıdır. Henry Moseley Henry Gwyn Jeffreys Moseley (23 Kasım 1887 - 10 Ağustos 1915), fizik bilimine katkısı, atom sayısının önceki ampirik ve kimyasal kavramının fiziksel yasalarının gerekçesi olan İngiliz bir fizikçiydi.Fizik bilimine katkısı, atom sayısının önceki ampirik ve kimyasal konseptinin fiziksel yasalarının gerekçesi olan bir İngiliz fizikçiydi. Bu, Moseley'in yasasını X-ışını spektrumunda geliştirmesinden kaynaklandı.Moseley kanunu, Bohr teorisinin çoğaltması için tasarlanan hidrojen atomu spektrumunun dışında, Niels Bohr teorisinin lehine ilk deneysel kanıtı sunarak atomik fiziği, nükleer fiziği ve kuantum fiziğini geliştirdi. Bu teori Ernest Rutherford'un ve Antonius van den Broek'in atomunun çekirdeğinde periyodik tablodaki (atomik) sayısına eşit olan bir dizi pozitif nükleer yük içermesini öneren modelini geliştirdi. Bugün kabul edilen modeldir.Batı Avrupa da birinci dünya savaşı patlak verince Moseley Oxford daki araştırmalarını bıraktı Kraliyet Mühendisi olarak İngiliz Ordusu’na katıldı 1915 te Geliboluya tayini çıktı Mosley telekomünikasyon dan sorumluydu Telefonda emirleri alırken Türk Keskin Nişancı tarafından kafasından vurularak öldürüldü.(1915) Uzmanlar, Moseley'in 1916'da Nobel Fizik Ödülü'nü kazanabileceğini iddia etti.Bunun üzerine İngiliz Ordusu politikasını değiştirdi. 1913 yılında Moseley, kristallerin içerisinde kırınım yöntemiyle bulunan çeşitli kimyasal elementlerin (çoğunlukla metaller) X-ışını spektrumunu gözlemlemiş ve ölçmüştür.Bu, fizikteki X-ışını spektroskopisi yönteminin, X-ışını dalga boylarını belirlemek için Bragg'in kırınım yasasını kullanarak öncü bir kullanımıydı. Moseley, üretilen X ışınlarının dalga boyları ile X ışını tüplerinde hedef olarak kullanılan metallerin atom sayıları arasında sistematik bir matematiksel ilişki keşfetti. Bu, Moseley'nin kanunu olarak bilinir hale geldi.Moseley'in keşifinden önce, bir elementin atom numaraları (ya da element sayısı) atom kütlelerinin sırasına dayanarak yarı rastgele bir sıra numarası olarak düşünülmüş, ancak kimyagerlerin bu tadilatı arzu edilen bulduğu yerde bir şekilde değiştirdi Rus Kimyacı Dmitri Ivanovich Mendeleev gibi.Elementlerin Periyodik Tablosunu icat etmesiyle Mendeleev, birkaç element çiftinin sırasını, elementlerin bu tablosunda daha uygun yerlere yerleştirmek için değiştirdi. Örneğin, metal kobalt ve nikele, bilinen kimyasal ve fiziksel özelliklerine dayanarak, hemen hemen aynı atom kütlelerine sahip olmalarına rağmen, sırasıyla 27 ve 28 numaralı atom numaralarına sahiplerdi.Aslında, kobalt atom kütlesi, atom kütlesine göre periyodik tabloya kör bir şekilde yerleştirilmiş olsalardı, onları geriye doğru sıraya koyan nikelinkinden biraz daha büyük olduğunu görüceklerdi. Moseley'in X-ışını spektroskopisindeki deneyleri, doğrudan fiziklerinden kobalt ve nikelin farklı atom sayılarına, 27 ve 28'e sahip olduklarını ve Moseley'in atom sayılarının objektif ölçümleri ile Periyodik Tabloya doğru yerleştirildiklerini gösterdi. Bu nedenle, Moseley'in keşfi, atomik elementlerin sayısının sadece kimyaya ve kimyagerlerin sezgisine dayalı olarak rastgele sayılar olmadığını, aksine, X-ışını spektrumlarının fiziğinden sağlam bir deneysel temele sahip olduklarını göstermiştir. Ek olarak, Moseley atom numarası sekansında 43, 61, 72 ve 75 numaralı sayılarda boşluklar olduğunu gösterdi. Bu boşluklar, sırasıyla, radyoaktif sentetik elementlerin teknetium ve promethi'nin ve aynı zamanda sonuncuların yerleri olarak bilinmektedir. iki oldukça nadir doğal olarak oluşan kararlı elementler hafniyum (1923'te keşif edildi) ve renyum (1925'te keşfedildi). Moseley'nin yaşamındaki bu dört unsur hakkında hiçbir şey bilinmiyordu, onların varlığını bile bilmiyordu. Çok tecrübeli bir kimyagerin sezgisine dayanan Dmitri Mendeleev, periyodik tablodaki daha sonra teknesyum tarafından doldurulan bulunan eksik bir elementin varlığını öngördü ve Bohuslav Brauner, bu tablodaki başka bir eksik elementin varlığını öngördü. daha sonra promethium tarafından doldurulduğu bulundu. Henry Moseley'in deneyleri bu tahminleri, eksik olan atom numaralarının tam olarak ne olduğunu göstererek, 43 ve 61'i doğruladı. Moseley ayrıca, keşfedilmemiş iki elementin, atom numaraları 72 ve 75 olanların varlığını öngördü ve orada çok güçlü kanıtlar verdi. Periyodik Tabloda alüminyum elementler (atom sayısı 13) ve altın (atom sayısı 79) arasında başka bir boşluk yoktu. Daha keşfedilmemiş ("eksik") elementlerin olasılığı hakkındaki bu son soru, özellikle nadir bulunan dünyadaki lantanid serisinin geniş ailesinin varlığı göz önüne alındığında, dünyadaki kimyacılar arasında sürekli bir sorun olmuştur. Moseley ayrıca daha önce şüphelenilmeyen bir lantanid olan 61 elementinin varlığını da öngörmüştü. Birkaç yıl sonra, bu element 61 yapay olarak nükleer reaktörlerde yaratıldı ve promethium olarak adlandırıldı. Moseley ve yasalarından önce, atom numaraları yarı rastgele bir sıra numarası olarak düşünülüyordu, atom ağırlığı ile belirsizce artıyor, ancak kesin olarak tanımlamıyordu. Moseley'in keşfi, atom numaralarının keyfi bir şekilde atanmadığını, aksine kesin bir fiziksel temele sahip olduklarını gösterdi.Moseley, art arda gelen her bir elementin, kendisinden öncekinden tam bir ünite daha büyük bir nükleer yüke sahip olduğunu iddia etti. Moseley, atomik sayılar fikrini, elementleri Periyodik Tablo'yu kesin yapan kesin bir artan atom sayıları dizisine sıralamaya yardımcı olmak için geçici bir sayısal etiket olarak önceki durumundan yeniden tanımladı.(Bu daha sonra atomik çalışmalarda Aufbau prensibinin temeli olacaktı.) Bohr’un belirttiği gibi, Moseley’in kanunu, atomun negatif yüklü elektronlarla çevrili pozitif yüklü bir çekirdeği olan, atomun Ernest Rutherford ve Antonius van den Broek’in (1911’deki yeni) anlayışını destekleyen, oldukça eksiksiz bir deneysel veri seti sağlamıştır. sayının, elemanların merkezi atom çekirdeğindeki fiziksel yüklerin pozitif yüklerin (daha sonra keşfedilen ve protonlar) olduğu kesin olarak anlaşılmıştır. Moseley, araştırma belgesindeki iki bilim adamından bahsetti, ancak olay yerinde oldukça yeni olan Bohr'dan bahsetmedi. Rydberg'in ve Bohr'un formüllerinin basit bir şekilde değiştirilmesinin, Moseley'in ampirik olarak türetilmiş yasasına, atom numaralarını belirlemek için teorik gerekçe sağladığı bulunmuştur. Kıbrıs Cumhuriyeti'nin kazaları Kıbrıs Cumhuriyeti'nin idari yapısı 6 ayrı kazaya ayrılır (επαρχίες "eparchies"), merkezlerinin isimini almaktadırlar: Kıbrıs Cumhuriyeti'nin kontrolündeki alanlar aşağıdaki gibi bölümlere ayrılır: Ti Si Moja Prva Ljubav Ti Si Moja Prva Ljubav (Türkçe: Sen Benim İlk ve Tek Aşkımsın) 2003 Eurovision Çocuk Şarkı Yarışmasında Dino Jelusic tarafından söylenen, Hırvatistanı temsil eden ve 134 puan alarak 1. olan şarkı. Şarkının dili Hırvatça'dır.Şarkıda,rüyasında ok güzel bir kız gören ve o kıza aşık olan bir oğlanın,kızı bulma hikâyesi anlatılıyor.Şarkı piyano ile başlıyor ve rock ritimleriyle devam ediyor.Piyanoyu canlı olarak Dino çalmıştı. Dangerously in Love Dangerously in Love, Amerikalı R&B şarkıcısı Beyoncé'nin ilk solo albümüdür. İlk kez 22 Haziran 2003 tarihinde Columbia Records etiketiyle satışa sunulmuştur. "Dangerously in Love", ABD'de yayımlandığı ilk hafta 317.000 adet kopya satarak "Billboard" 200 listesine bir numaradan giriş yapmıştır. Kazandığı birçok ödülle birlikte albüm ve albümden çıkan teklileri, 2004 Grammy Ödülleri'nde Beyoncé'ye beş farklı ödül kazanmıştır ve bir gecede en çok ödül kazanan kadın sanatçılar arasına girmiştir. Albümden çıkan bir numara tekliler "Crazy in Love" ve "Baby Boy"; ABD, Avustralya ve Birleşik Krallık'ta multi-platin plak kazanmıştır. Albüm dünya genelinde 13 milyon satmış bulunmaktadır Amerikan gecesi Amerikan gecesi ("Fransızca" Nuit Américaine) sinema ile ilgili bir teknik terimdir. Gün ışığında çekilmiş bazı sahnelerin özel kamera, filtre ve ışıklandırma teknikleriyle gece çekilmiş gibi görünmesinin sağlandığı işleme verilen addır. İngilizcedeki karşılığı "Day for night' tır. Amerikan Gecesi sinemadaki bazı teknik gelişmelerin henüz istenilen düzeye erişmediği geçmiş yıllarda daha sıklıkla başvurulan bir sinema tekniğiydi. Çekimlerde kullanılan negatif filmlerin ışık hassasiyetlerinin gece ışıklarını tatminkar bir düzeyde yakalama yeteneğinin düşük olması, gece çekimlerinde çok sayıda özel aydınlatma cihazlarının kullanılmasını gerektiriyordu. Buna diğer ekstra masraflar da eklendiğinde gece çekimlerinin maliyeti gündüz çekimlerinin maliyetlerini kat kat aşıyordu. Hem bu maliyeti düşürebilmek için, hem de gece çekimlerinin getireceği diğer zorluklardan kaçınmak için çekimler gün ışığında gerçekleştiriliyor ama merceklerin önüne özel renkli filtreler veya yoğunluk filtreleri yerleştiriliyordu ve düşük pozlandırma yapılıyordu. Renkli filmler için koyu mavi filtreler kullanılırken siyah beyaz filmler için kırmızı ve yeşil filtreler ve beraberlerinde polarize edici filtreler kullanılmaktaydı. Ayrıca oyuncularla arka fondaki nesneler arasındaki ışıklandırma farkı iki üç diyafram farkı kadar açılıyordu, yani oyunculara fondan biraz daha fazla ışık veriliyordu. Böylece çekimlerin gece yapıldığı izlenimi veriliyordu. Ancak elde edilen sonuçlar hiçbir zaman gerçekçi olmuyordu. Kapalı mekân çekimlerinde bu tekniği uygulamak daha zor ve zaman alıcıydı. Bu tekniğe daha çok 1940, 1950 ve 1960'lı yılların B-film'lerinde, westernlerinde ve Kara filmlerinde sıklıkla rastlanır. Günümüzün yüksek hassasiyetli filmlerinde böyle bir gereksinim kalmamış olmakla beraber son yıllarda tekrar kullanılması yönünde bir eğilim doğmuştur. Bunda söz konusu filmlere meraklı bir hayran kitlesinin de oluşması etkili olmuştur. Yakın zamanlarda çekilen Jaws ve 28 Weeks Later gibi filmlerde de bu tekniğe bolca başvurulmuştur. Fransız yönetmen François Truffaut'nun 1973 tarihli yarı-otobiyografik filmi Gecenin Ötesi (La Nuit Américaine) de adını bu teknikten alır ve bir filmin çekim sürecini, kamera arkasındaki olayları ve çekim ekibinin sorunlarını, iç dünyalarını anlatır. Bu Oscar'lı filmde Jacqueline Bisset ve Jean-Pierre Léaud'dan başka Truffaut da başroldedir. Filmin Türkiye'deki bir başka adı da Güneşte Gece dir. Kıvanç Öner Kıvanç Öner, Gipsy Kings ile beraber turneye çıkan Türk gitar virtüözü. Amerika'dayken 1995 yılında tanıştığı dünyaca ünlü Gipsy Kings grubuyla olan yakın arkadaşlığı sayesinde onlarla birçok eyaleti dolaşıp, duayenlerle birlikte olma fırsatı buldu. 2003 yılının Mayıs ayında ilk solo albümü Yurdum ve Sen' i hazırladı. Aranjmanlığı Volkan Başaran tarafından yapılan albümdeki şarkıların hepsinin söz ve müziği Kıvanç Öner'e aitti. Albümü Türkiye' de piyasaya sunmak için görüşmeler devam ederken, Eylül 2003 yılında lenf kanserine yakalandığını öğrendi. Tedavisine destek olmak için Gipsy Kings Türkiye'de konser verdi. Yaklaşık 3 yıl süren yoğun tedavisinden sonra Aralık 2006 da hastalığını kontrol altına aldı. Halen, Washington D.C.'de müzik prodüksiyonu ve konser organizasyonu işlerini sürdürmektedir. Barış Manço Live in Japan Barış Manço Live in Japan, Barış Manço'nun ilk ve tek konser albümüdür. Mayıs/Haziran 1995'te Barış Manço'nun 15 şehirde verdiği Japonya konserlerinde kaydedilen parçaların seçilerek yer aldığı bir albümdür. Albüm, Kurtalan Ekspres'in başarılı rock performansıyla birlikte "Affet Beni" şarkısının Japonca versiyonu ve "Domates Biber Patlıcan" ve "Nane Limon Kabuğu" şarkılarındaki Barış Manço'nun Japonca performansıyla da dikkat çeker. Ayrıca albümde yer alan tek Japonca şarkı olan "Toki No Tabibito", Daisaku Ikeda'nın Barış Manço'ya atfettiği on bir sayfalık şiirden alıntılanarak oluşturulmuştur. Müsaadenizle Çocuklar Müsaadenizle Çocuklar, Barış Manço'nun on birinci ve son stüdyo albümüdür. Barış Manço, "Mega Manço"' albümünden üç sene sonra müzik dünyasına bu albümle geri dönüş yapmıştır. Müzik dünyasına yeni giren pop müzisyenleriyle birlikte söylediği ve bu akımı eleştiren "Müsaadenizle Çocuklar" hitiyle beraber "Benden Öte Benden Ziyade", "Balböceği", "Al Beni", "Beyhude Geçti Yıllar" gibi şarkılarla da büyük bir başarı kazandı. Albümden "Beyhude Geçti Yıllar", "Gül Bebeğim", "Yolla Yarim Tez Yolla" şarkıları Mançoloji'de yeni düzenlemeleriyle yer almıştır. Mega ManÃ§o Mega Manço, Barış Manço'nun onuncu albümüdür. 90'lar Türkçe pop döneminin başlamasıyla, televizyon işlerine ağırlık veren Barış Manço, işlerinin arasında bu albümü yayınladı. Garo Mafyan aranjörlüğünde yaratılan albüm "Süleyman" ve "Ayı" hitlerini çıkarmış, Türk Sanat Müziği yorumları "Tut-i Mucize Guyem", "Yine Bir Gülnihal", Azeri türküsü "Ayrılık" şarkılarını bulundurmaktadır. Albümdeki "Hemşerim Memleket Nire" şarkısı Barış Manço'nun eski şarkılarından "2023" üzerine yapılmış bir çeşitlemedir. Albümden hiçbir şarkı Mançoloji'de yer almasa da, enstrümantal "Rüya" Cahit Berkay tarafından yeniden yorumlanmıştır. "Hemşerim Memleket Nire" şarkısı da "Live in Japan" albümünde yer alır. Darısı Başınıza Darısı Başınıza, Barış Manço'nun dokuzuncu albümüdür. Manço'nun çocuklara seslendiği "Günaydın Çocuklar", albümün ve 80'lerin hitleri "Domates Biber Patlıcan", "Kara Sevda" ve "Can Bedenden Çıkmayınca" gibi şarkılar, "Baris Mancho" albümünden "Ride on Miranda"nın Türkçesi "Hayır" albümün önemli parçalarındandır. Barış Manço'nun programı "7'den 77'ye" programının şarkısı da bu albümdedir. Bu albümdeki bütün şarkılarının klibi vardır. Albümde yer alan "Domates, Biber, Patlıcan", "Kara Sevda" ve "Can Bedenden Çıkmayınca" şarkıları "Mançoloji"de de bulunmaktadır. Albümdeki "Kara Sevda" ve "Hayır" Ayşegül Aldinç; "Can Bedenden Çıkmayınca" Muazzez Ersoy, Fuat Güner, Nazlı ve Rafet El Roman; "Güle Güle Oğlum" Ali Kırca tarafından yeniden yorumlanmıştır. Cennet Ä°lahileri Cennet İlahileri, İlhan İrem'in 2006'da çıkardığı albümü. 2001-02 Türkiye Kupası Türkiye Kupası 2001-02 Sezonu Türkiye Kupası turnuvasının 40. organizasyonudur. 2001-02 Türkiye Kupası'na profesyonel liglerde oynayan 64 takım katılmıştır. Türkiye Kupası 2001-02 Sezonu statüleri: - Tüm eşleşmeler tek maç üzerinden oynanmıştır. - Eşleşmelerde eşitliğin bozulmadığı durumlarda önce, altın golün uygulandığı, 30 dakika (2 x 15) uzatma oynanmış, sonrasında seri penaltı atışlarına başvurulmuştur. 1. kademeye, 3. Lig 2000-01 Sezonu'nda gruplarını 1-2 sıralarda bitirenler ile 2. Lig 1999-2000 Sezonu'nda Klasman Grupları'nı 1-4 sıralarda bitirenler olmak üzere toplam 36 takım katıldı. Müsabakaların 9-10 Ekim 2001 tarihlerinde ve tek maçlı eliminasyon sistemine göre oynandı. 2. kademeye, 1. kademeden yükselen 18 takım ile 2. Lig 2000-01 Sezonu'nda Yükselme Grubu'nda mücadele etmiş 10 takım katıldı. Müsabakaların 7 Kasım 2001 tarihinde ve tek maçlı eliminasyon sistemine göre oynandı. 3. kademeye, 14'ü 2. kademeden yükselen, 18'i de 1. Lig 2000-01 Sezonu'nda mücadele etmiş olan toplam 32 takım katıldı. Kuralar 16 Kasım 2001 tarihinde çekildi. Müsabakalar, tek maç eliminasyon şeklinde 27-29 Kasım 2001 tarihlerinde oynandı ve galip gelen takımlar 4. kademeye yükseldi. Kura çekimi 30 Kasım 2001 tarihinde İstanbul'da gerçekleştirildi. Müsabakalar, eşleşmeye göre ilk takımın sahasında tek maç eliminasyon şeklinde 11-13 Aralık 2001 tarihlerinde oynandı. Çeyrek final maçları tek maç üzerinden 5 ve 6 Şubat 2002 tarihlerinde oynanmıştır. Yarı final maçları tek maç üzerinden 6 Mart 2002 tarihinde oynanmıştır. Final maçı 3 Nisan 2002 tarihinde Bursa Atatürk Stadyumu'nda oynandı. 4-0'lık sonuçla Beşiktaş'ı mağlup eden Kocaelispor, Türkiye Kupası'nı 2. kez müzesine götürdü. I'm Every Woman Ünlü Amerikalı R&B sanatçısı Whitney Houston'ın 1992 çıkışlı soundtrack albümü The Bodyguard'dan çıkan ikinci teklidir. Şarkı Ocak 1993'te Arista Records tarafından piyasaya sürülmüştür. Aslen Chaka Khan'ın 1978 yılı hiti olan "I'm Every Woman", 1992 yılında Whitney Houston tarafından The Bodyguard albümü için yeniden yazılmıştır. ABD'de bu albümün ikinci single'ı olarak yayınlanan şarkı, kısa süre sonra 4 numaraya ulaşmıştır. Şarkı yayınlandığı sırada, önceki şarkı I Will Always Love You hala zirvede yer almaktaydı. Şarkı 8 hafta daha zirvede yer almıştır. Ancak "I'm Every Woman" da aynı doğrultuda dans listelerinin zirvesine oturmuştur. Ayrıca şarkı, İngiltere ve İsveç listelerinde ilk 10'da yer almıştır. I Have Nothing Ünlü Amerikalı R&B sanatçısı Whitney Houston'ın 1992 çıkışlı soundtrack albümü The Bodyguard'dan çıkan üçüncü teklidir. Şarkı Şubat 1993'te Arista Records tarafından piyasaya sürülmüştür. 1989'da bestelenen şarkı, Whitney Houston'ın 1992 soundtrack albümü "The Bodyguard"da yer almıştır. Şubat 1993'te albümün 3. şarkısı olarak yayınlanan "I Have Nothing", önceki single "I'm Every Woman" gibi 4 numaraya ulaşmıştır. Şarkının yayınlandığı sıralarda, albümün ilk şarkısı "I Will Always Love You" hala listelerin zirvesinde yer almaktaydı. Şarkı, I Who Have Nothing adlı şarkıyla karıştırılmamalıdır. "I Have Nothing", 2000'lerin sevilen Amerikan yarışması "American Idol"da popüler olmuş şarkılardan biridir. Film ekibi Film ekibi prodüksiyon şirketi tarafından bir film yapımı için işe alınan insan topluluğudur. Teknik ekip, Kast'tan yani oyuncu grubundan farklı bir ekiptir. Aynı zamanda film şirketinde ya da filmin fikir haklarında pay sahibi olan prodükterlerden de ayrıdır. Film set ekibi uzmanlık alanlarına göre farklı departmanlara ayrılır. “Prodüksiyon” yukarıda sözü edildiği gibi bir departman değildir. Prodüksiyon bir dizi fonksiyonel gruptan oluşur. Bu gruplar Prodüksiyon müdürü, Prodüksiyon Koordinatörü ve asistanları, muhasebe ekibi, çeşitli yönetici asistanları ve bazen mekân müdürü ve asistanlarının da dahil olduğu "merkez ofisi" ekibini kapsar. Film yönetmeni departmanlara ayrılmış bu yapıdan ayrıdır. Executive Producer genellikle projeye yatırım yapan kişidir. Bir filmde pek çok executive producer olabilir ancak genelde bu sayı minimumda tutulur. Film yapımcısı filmin çekilmesi için gerekli koşulları sağlar. Yapımcı işi başlatır, koordine eder, denetim yapar ve filmin finansmanı için bütçe sağlar, personeli işe alır ve dağıtımcıları ayarlar. Yapımcı filmin başından sonuna dek film çekiminin her aşamasında bulunur. Yapım amiri yapımın (yaratıcı değil) fiziksel durumunu denetler: personel, teknoloji, bütçe ve planlama gibi. Filmin zaman çizelgesine ve bütçesine uygun olarak çekilmesinden sorumludur. Aynı zamanda maaşlar, yapım giderleri ve günlük ekipman kiraları gibi günlük bütçenin yönetimine de yardımcı olur. Genellikle “line producer”ın altında çalışır ve doğrudan Yapım Koordinatörü’nü denetler. Bir filmin ana elemanlarından biridir. Genellikle filmin bütçesini kontrol eder. Buna ek olarak yapım müdürünün görevine yakın görevler de alabilir. Yaratıcı ekibin parçası değildir. Tek sette çalıştığından diğer yapım görevlileri gibi farklı setlere gidemez. Film Setinde (birebir sette bulunan ekibin) yapım ekibinin başı da sayılabilir. Aynı zamanda ekibin ana üyelerini işe alabilir, satıcılarla anlaşma sağlar. Birim Müdürü görevi ikinci birim çekimlerinde Yapım Müdürü ile aynı görevleri yerine getirmektir. Bazı yapılarda, Birim Müdürü’nün görevi Ulaşım Koordinatörü’nün görevini de kapsar. Yapım Koordinatörü yapımın bilgi bağıdır. Ekibin tutulmasından ekipmanın kiralanması ve oyuncuların ayarlanmasına kadar tüm lojistikten sorumludur. Yapım Koordinatörü film yapımının ayrılmaz bir parçasıdır. Yönetmen filmin yaratıcılık bölümünden sorumlu olmanın yanı sıra içeriğin kontrolü ve filmin akışı, oyuncuların yönetimi, filmin çekileceği mekânların seçilmesi ve organize edilmesi, teknik detaylar ( kameraların yerleşimi, ışık kullanımı, zamanlama ve filmin müziği) gibi konulardan da sorumludur. Yönetmenin büyük gücü olmasına rağmen filmin yapımcılarına bağlı çalışır. Bazı yönetmenler, kendini ispat etmiş olanlar, aynı zamanda yapımcının rolünü de üstlenirler ve bu iki rol arasındaki ayrım zaman zaman belirsizleşebilir. Birinci Yönetmen Asistanı, Yapım Müdürü ve Yönetmen’e asistanlık yapar. En önemli görevi, filmin zamanında ve programa uygun olarak çekilmesini sağlarken yönetmen, ana oyuncular ve ekibin işlerine konsantre olabilecekleri bir ortam sağlamaktır. Oyuncu kadrosunun ve ekibin çekim programı, ekipman, senaryo ve setin günlük denetiminden ve idaresinden sorumludur. Birinci Yönetmen Yardımcısı önemli sahnelerde arka plan yönetiminden ya da yönetmenin yokluğunda nispeten daha önemsiz sahnelerin çekiminden de sorumlu olabilir. Birinci Yardımcı Yönetmen'in şef asistanıdır ve Yardımcı Yönetmen'in görevlerini yerine getirmesine yardımcı olur. Aynı zamanda arka plan aksiyonunu yönetebilir ve Birinci Yönetmen Yardımcısı'na program yapma, randevuların alınması gibi konularda da yardımcı olur. İkinci Yönetmen Yardımcısı film ekibi için çekim programını ve çekim günü ile ilgili önemli detayları bildiren günlük programı yapmakla yükümlüdür. Kanada ve İngiliz yapımlarında üçüncü ve hatta stajyer yönetmen yardımcıları bulunmakla beraber Amerikan sisteminde İkinci İkinci Yönetmen Yardımcısı (2nd 2nd AD) bulunur. Yapım Asistanı Birinci Yönetmen Yardımcısı’na set işlemlerinde yardımcı olur. Yapım Asistanları yapım ofisindeki genel işlere de yardımcı olurlar. “Devamlılık Adamı” olarak da bilinir. Senaryonun hangi kısımlarının çekildiğini takip eder, senaryoda yazılan ile çekilen arasındaki sapmaları not eder. Her planda notlar alr. Aynı zamanda aksesuarların ve her şeyin plan plan ve sahne sahne devamlılığını tutar. Senaryo Denetçisi’nin notları montaj işlemini kolaylaştırması için Montajcı’ya verilir. Senaryo Denetçisi sette yönetmene çok yakın çalışır. Filmde dublöre ihtiyaç olduğunda dublör kastını ve dublörün performansını yönetmenin istekleri doğrultusunda ayarlar. Bir filmde Sanat Departmanı genellikle yüzlerce kişiden oluşur. Genellikle pek çok alt departmanı içerir: Sanat Departmanı Proper: Sanat Yönetmeni, Set Tasarımcıları ve teknik ressamlardan oluşur. Set: Set Dekoratörünün yönetimindedir. Aksesuar : Aksesuar Sorumlusu’nun yönetimindedir. Konstrüksiyon: Konstrüksiyon Koordinatörünün yönetimindedir. Scenic: Baş Scenic Sanatçısının yönetimindedir. Ã–zel Efektler Filmin fiziksel ve görselliğini (setler, kostümler, karakter makyajları vs. görsellikle ilgili her şeyi ) yaratmakla sorumludur. Yapım Tasarımcısı filmin tüm görselliğini sağlayabilmek için yönetmene ve görüntü yönetmenine çok yakın çalışır. Tüm Sanat Departmanı içinde bir alt departman olmasına rağmen sanat departmanı adına sahip olması kafa farıştırabilir.Setleri tasarlayan, grafik görselleri yaratan insanlardan oluşur. Sanat Yönetmeni Yapım Tasarımcısı’na rapor verir. Yapım tasarımını uygulayan sanatçılarla ve zanaatçılarla,set tasarımcısı ve set dekoratörü gibi, daha direkt bir ilişki içindedir. Set Tasarımcısı genellikle mimar olan bir teknik ressamdır. Yapım Tasarımcısı tarafından istenen yapıları ya da iç mekânları realize eder. Birinci, ikinci ve üçüncü sanat yönetmeni asistanları Sanat Yönetmeni’nin direktifleri doğrultusunda çalışırlar. İşleri genellikle lokasyonları ölçmek, grafikleri ve kâğıt aksesuarları yaratmak, yapım tasarımcısı için araştırma yapmak ve setleri çizmektir. Bazen bir Set Tasarımcısı birinci sanat yönetmeni asistanı da olabilir. Böyle bir durumda, kapasitesine göre, işin akışını kontrol eder ve teknik resim departmanının başı olarak görev yapar. İllüstratör yapım tasarımcısının yarattığı fikirlerin ve tasarımların görsel sunumlarını hazırlar. Set Dekoratörü film setinin dekorasyonundan sorumludur. Set Dekorasyonu, mobilyalar da dahil olmak üzere filmde görünen bütün objeleri kapsar. Yapım Tasarımcısı’na yakın çalışır ve Sanat Yönetmeni ile koordineli çalışmalıdır. Set Dekoratörünün önemine dikkati çekmek istersek: Sanat Yönetimi Oscar Ödülü Yapım Tasarımcısı ve Set Dekoratörü’ne ortak olarak verilmektedir. Satın Almacı Set Dekoratörü’nün altındaki Set Departmanı'nın ikinci adamıdır. Satın Almacı set giydirmelerinin satış yerini tespit eder, ardından bunları satın alır ya da kiralar. Genelde “swing gang” olarak adı geçen set giydirme ekibinin baş adamıdır. Set Giydirmecisi, giydirilen objelerin (bir mekânda bulunan her şeyin: mobilya, perde, halı, hatta kapı kulpları, duvar fişleri vs.) uygulanması ve kaldırılmasından sorumludur. “Swing Gang”in işinin çoğu çekim ekibi sete gelmeden önce ve gittikten sonra gerçekleşir. Ancak çekim esnasında bir set giydirmecisi sette kalır. Bu kişiye “on-set dresser” denir. Prop: Oyuncunun sahnede kullandığı her türlü objeye Aksesuar(prop) denir Aksesuar Sorumlusu filmde kullanılan tüm aksesuarların bulunması ve idaresinden sorumludur. Genellikle birçok asistanı bulunur. Filmde kullanılan aksesuarları imal eder. Aksesuar Yapımcıları genellikle konstrüksiyon, plastik dökümü, makine ve elektronik konularında vasıflı teknisyenlerdir. Silahçı ateşli silahlar konusunda uzman bir aksesuar teknisyenidir. Çoğu durumda bu görev özel eğitim ve lisans gerektirir. Konstrüksiyon Koordinatörü tüm setlerin konstrüksiyonunun yapımından sorumludur. Malzemeleri sipariş eder, işin programını yapar ve kalabalık bir marangoz, boyacı ve işçi ekibini denetler. Bazı durumlarda kendisine “konstrüksiyon müdürü” de denir. Baş Marangoz marangoz ve işçilerin başıdır. Setlerdeki yüzeylerin hazırlanmasından sorumludur. Bu iş, yaldızlama ve eskitmenin yansıra ahşap, taş, tuğla, vitray gibi yapım tasarımcısının istediği herhangi bir yüzey olabilir. Key Scenic ressam ekibini denetler ve genellikle çok usta bir zanaatçıdır. Yeşil Adam yeşilliklerin artistik düzenlenmesi ya da arazinin tasarımından (bazen gerçek, bazen de yapay) sorumludur. Filmdeki yeşilliklerin (değiştirilecek objenin) kapsamına göre set dekoratörü ya da doğrudan yapım tasarımcısına rapor verir. Makyaj Sanatçıları ekranda görünen herkese makyaj uygulayan uzmanlardır. Göğsün üst kısmına, yani yüz, başın üst kısmı, parmaklar, eller, kollar ve dirsekler üzerine konsantre olurlar. Görevleri oyuncuların gereken duruma göre daha genç, yaşlı, şişman hatta duruma göre korkunç görünmelerini sağlamaktır. Vücut makyajı sanatçıları ise sanatlarını vücudun kafa haricindeki bölümlerinde icra ederler. Kuaför ekranda görünen herkesin saçının yapılmasından ve stilinden srumludur. Makyaj sanatçısı ile paslaşarak çalışır. Kostüm tasarımcısı ekranda görünen ve oyuncuların giydiği her kostümden sorumludur. Aynı zamanda kostümlerin tasarımı, planlanması, kumaş, renk ve bedenlerine dek kostümle ilgili her konudan sorumludur. Karakteri anlamak için yönetmenle yakın çalışır ve filmin genel rengini ve havasını elde edebilmek için yapım tasarımcısı ile paslaşır. Kostüm Denetçisi tasarımcıya yakın çalışır. Kostümlerin tasarımına yardım etmenin yanı sıra, gardrobu/çalışma mekânını da yönetir. Kostümlerin yapımından ve kostümlerin sağlanmasından, kostüm ekibinin işe alınmasından ya da işten çıkarılmasından, bütçe, kâğıt işleri ve departman lojistiğinden sorumludur. Key Costumer büyük yapımlarda set kostümcülerini idare eder ve başrol oyuncusunun kostüm ihtiyaçlarını karşılar. Kostüm yardımcısı daima sette bulunur. Oyuncuların sahneler esnasındaki kostüm devamlılığı ve kostümlerin düzgünlüğünü kontrol eder. Aynı zamanda oyuncuların giyinmelerine yardımcı olur. Art Finisher ön yapım esnasında çalışır. Görevi yeni kostümlerin eskilitilmesi, giyilmiş gibi görünmesi, kirletilmesi, soldurulması işleridir. Büyük yapımlarda satın almacı kostümlerin ve kumaşların sağlanmasından sorumludur. Görüntü yönetmeni kamera ve ışık ekibinin şefidir. Yönetmenle birlikte kadraj ve ışık konularında kararlar verir. Genelde Yönetmen Görüntü Yönetmeni'ne filmin nasıl gözükmesini istediğini anlatır. Görüntü Yönetmeni buna göre doğru ışığı, filtreleri ve kamera ayarlarını seçer. Bu terim görüntü yönetmeni ile aynı anlama gelir. Yine de bazı profesyonellerin dediğine göre bu terim sadece Görüntü Yönetmeni ile Kamera Operatörü aynı kişi olursa kullanılır. Çekim esnasında kameranın focus ayarından sorumludur. İkinci Kamera Asistanı her çekimin başında klaketi kullanır ve kamera magazinine filmi yükler. Aynı zamanda film stoğunun ne zaman alındığı, kullanıldığı ve banyo için laboratuvara gönderildiği ile ilgili detaylı notlar tutar. Ayrıca kamera ekipmanın organizasyonu ve film mekânları arasındaki ulaşımına nezaret eder. Yüklemeci sadece filmleri yükler. Filmi ışık almayan kutusundan, İkinci Kamera Asistanı'na teslim edilmek üzere kamera magazinine transfer eder. Filmin kullanılmasının ardından tekrar filmi magazinden ışık almayan film kutusuna aktarır. Gün boyunca film stoğunun idaresi, Birinci Kamera Asistanı'na kullanılan filmin miktarını ve kalan stoğu bildirmekten sorumludur. Küçük bütçeli yapımlarda, bu görev genellikle İkinci Kamera Asistanı'na verilir. Dijital kameralar sayesinde, bu görev genelde elimine edilmektedir. Genellikle kamera ekibinden bir gönüllü ya da stajyerdir. Kamera ekibine yardımcı olur. Dijital çekilen yapımlarda dijital kameradan ve işlemesinden sorumludur. Görüntü Yönetmeni’nin direktiflerine göre istenen sonucun alınmasını sağlamak için, profesyonel dijital kameralarda yaratıcılık ve teknik bilgisi ile ayarlamalar yapar. Stedicam kamerasını kullanır. Özel efektler için kullanılan kamera robotunu (motion control rig) kullanır. Motion Control Rig genelde operatörü ile birlikte kiralanır. Production Sound Mixer, setteki ses ekibinin başıdır. Çekim sırasındaki seslerin kaydından sorumludur. Bu görev mikrofonların seçilmesi ve sağlanması, ses kaydedicisinin operasyonu ve bazen ses sinyallerinin miksajını kapsar. Boom Operatörü, Production Sound Mixer’ın asistanıdır. Mikrofonların yerleştirilmesi ve film sırasındaki hareketinden sorumludur. Boom sopasını kullanır. Fransa’da boom operatörüne “perchman” denir. Ses teknisteninin ses departmanında dinamik bir rolü vardır. Genelde kabloların çekilmesinden sorumlu olmakla beraber karmaşık çekimlerde ek bir boom operatörü veya miksajcı olarak da çalışır. Tüm filmlerde ses teknisyeni bulunmaz ancak modern film dünyasında ses kaydının karmaşıklığının artması yüzünden bu meslek yaygınlaşmaya başlamıştır. Bu göreve aynı zamanda “cable man”(kablo adamı) veya "python wrangler" da denir. Grip, eğitimli ışık ve donatım teknisyenleridir. Grip ekibinin sorumluluğu çekim için gerekli ışık kurulumunu elektrik departmanı ile birlikte çalışarak sağlamaktır. Plato çekimlerinde kameranın istenen pozisyona getirilmesi için dekor(set) parçalarının kaldırılmasından ve ayarlanmasından da sorumludurlar. Yurtdışında bu ekipler “Uluslararası Tiyatro Sahnesi Çalışanları Birliği”ne bağlıdırlar.Türkiye'de bu işler için herhangi bir yasal mesleki eğitim verilmemektedir ve bu tip birlikler bulunmamaktadır.(2008 yılı itibarı ile) Grip ekibinin şefi ve set operasyonu departmanının başıdır. Görüntü yönetmeni ile birlikte çalışır. Setin kurulmasından, doğru ışıklandırmadan ve oyuncuların kameraya göre doğru yerleşiminden(blocking) sorumludur. Grip şefinin asistanıdır. Dolly’nin operasyonundan sorumludur. Şaryoyu kurar, seviyeler ve dolly’yi şaryoda hareket ettirir. Gaffer elektrik departmanın şefidir. Bir yapımın ışık planının dizaynından ve uygulanmasından sorumludur. Işık Şefinin şef asistanıdır. Işık ekipmanının kurulması ve çalışmasından sorumludurlar. Montajcı yönetmenin yardımıyla bir filmdeki çeşitli çekim planlarını bir araya getiren kişidir. Fotokemikal süreçte, renk zamanlayıcısı filmin rengini ayarlar. Dijital işlemlerde, renkçi görseli işmek için dijital araçlar kullanabilir. Bu tip bir çalışmada dijital araçlar filmin estetiğini değiştirmekte pek çok imkân sunar. Dijital ortamda (bilgisayar programı yardımıyla) filmin duygusuna ve anlatımına uygun renk ayarlamaları yapan artistik yönü güçlü kişilerdir. Görüntü yönetmeni ile birlikte çalışır; kullanılacak film stoğuna, kameraya, çekim tekniklerine karar vermede görüntü yönetmenine ve yönetmene danışmanlık yapar.Laboratuvar ile film baskısı üzerine çalışır.Baskı tekniğine karar vermede yardımcı olur. Bir filmin sesinin post prodüksiyonundan sorumludur. Bazen bu görev çok büyük yaratıcılık gerektirebilir. Bazense yönetmen ve montajcı ile onların zevkine göre filmin sesi üzerine çalışmak demektir. Filmdeki tüm diyalogları bir araya getirmek ve montajlamakla sorumludur. Filmdeki tÃ¼m ses efektlerini bir araya getirmek ve montajlamakla sorumludur. Filmde diyalog, müzik ve efekt editörlerinin hazırladığı tüm sesleri dengeleyen ve filmin ses işlemini finalize eden kişidir. Müzik Süpervizörü ya da müzik direktörü, filmin müziğini yaratmak ve tamamlamak için besteci, miksajcı ve editörler ile birlikte çalışır. Hollywood'da müzik direktörünün ana sorumluluğu film prodüksiyonu ile müzk endüstrisi arasındaki irtibatı sağlamak ve filmde kullanılan tüm müziklerin kullanım hakları konusunda anlaşmalar yapmaktır. Besteci filmde kullanılan müzikleri besteler. Foley Artist filmdeki pek çok ses efektini yaratan ve kayıt eden kişidir. Run to You (Whitney Houston şarkısı) Ünlü Amerikalı R&B sanatçısı Whitney Houston'ın 1992 çıkışlı soundtrack albümü The Bodyguard'dan çıkan dördüncü teklidir. Şarkı Haziran 1993'te Arista Records tarafından piyasaya sürülmüştür. "Run to You", bir ayrılık şarkısı formatıyla, 1992 çıkışlı The Bodyguard albümü için hazırlanmıştır. Şarkı yapımcı ve yönetmenlerce onay aldıktan 1 ay sonra, albümün yayınlanmasından bir süre önce, yönetmenin isteği üzerine aşk şarkısı formatına dönüştürülmüştür. Şarkı böylelikle albüme bu formatla geçmiştir. "Run to You", 1993 Haziran'ında yayınlanmasından kısa süre sonra ABD listelerinde 31 numaraya kadar çıkmıştır. Şarkı diğer birçok ülke de de ilk 40'a çıkabilmiştir. Åževket Bulut Şevket Bulut, (d. 31 Temmuz 1936, Kilis - ö. 16 Eylül 1996, Kahramanmaraş), Türk yazar, Hisarcılar akımı hikâye yazarı. 1936'da Kilis'te doğdu. Küçük yaşta öksüz ve yetim kaldı. İlköğrenimini Kilis'te, ortaöğretimini Adana'da yaptı. 1959'da Erzurum Tekniker Okulundan mezun oldu. Devlet sektöründe inşaat teknikeri olarak çalıştı. 1986'da emekli olan Şevket Bulut, 17 Eylül 1996’da aramızdan ayrıldı. Sanat hayatına şiir denemeleriyle başladı. Uzun yıllar mahallî gazete ve dergilerde yazdı. Daha sonra hikâyeye yöneldi. Hikâyelerini Hareket, Hisar ve Dolunay dergilerinde yayımlattı. Queen of the Night Ünlü Amerikalı R&B sanatçısı Whitney Houston'ın 1992 çıkışlı soundtrack albümü The Bodyguard'dan çıkan beşinci ve son teklidir. Şarkı Ağustos 1993'te Arista Records tarafından piyasaya sürülmüştür. "Queen of the Night", bir yüksek hızlı rock-dans-pop şarkısıdır. Şarkı, The Bodyguard albümünün son şarkısı olarak seçilmiştir. Şarkı yayınlanmasından kısa süre sonra ABD'de dans listelerinde zirveye oturmuş, İngiltere ve Avustralya'da ilk 20'ye girmiştir. Pasifik Birliği Pasifik Birliği, Pasifik Adaları Forumu'nun gelişimi ile oluşturulan, Pasifik devletleri hükümetleri arası siyasi ve ekonomik ilişkileri geliştirmek amacıyla kurulan birliktir. Avustralya Senato'sundan bir komite tarafından 2003 yılında önerilmiştir. Zanaat Zanaat, sermayeden çok nitelikli emeğe dayalı; öğrenimin yanı sıra el becerisi ve ustalık gerektiren meslek. Bu tür mesleklerin erbâbına zanaatkar denir. Marangozluk, ayakkabıcılık, kuyumculuk (takı üreten), kumaş boyama, çömlekçilik, berberlik, bakırcılık gibi mesleklerin hepsi birer zanaattir. Bir kimsenin zanaatkâr olması için el becerisi gerektiren bir malı veya hizmeti sadece satması değil, bilfiil üretmesi gerekir. Zanaatkarlar, el becerileri nedeniyle tarih boyunca pek çok toplumda saygın bir yere sahip olmuşlardır. Sanayi devrimi ile birlikte birçok zanaat yok olmuş, yerini endüstriyel üretime bırakmıştır; diğerleri ise şekil değiştirerek değişen koşullara ayak uydurmuştur. Work It Out (Beyoncé şarkısı) "Work It Out", Beyoncé, Pharrell ve Chad Hugo tarafından, Beyoncé'nin de başrolünde oynadığı "Austin Powers in Goldmember" filminin özgün film müzikleri albümü için yazılan funk türündeki şarkıdır. Şarkı, daha sonra Beyoncé'nin "Dangerously in Love" albümünün ABD dışı sürümlerine eklenmiştir. Haziran 2002'de tekli olarak yayımlanan şarkı, "Billboard" Hot 100 listesine girememiş, fakat Dance Club Songs listesine 49 numaradan girmiş ve 11 numaraya ulaşmıştır. Ayrıca Birleşik Krallık'ta 7 ve Norveç'te 3 numara olmuştur. Şarkının video klibi Matthew Rolston yönetmenliğinde çekilmiştir. Crazy in Love (Beyoncé şarkısı) "Crazy in Love", Beyoncé, Rich Harrison ve Jay-Z tarafından Beyoncé'nin "Dangerously in Love" adlı ilk albümü için yazılan şarkıdır. Parçanın yapımcıları Beyoncé ve Rich Harrison'dır. Parçada The Chi-Lites'ın 1970 çıkışlı şarkısı "Are You My Woman (Tell Me So)"dan örnekler kullanılmıştır. Şarkı, albümün ilk teklisi olarak 8 Temmuz 2003'te piyasaya sunulmuştur. ABD ve Birleşik Krallık'ta 1 numaraya ulaşan şarkı, dünya çapında birçok ülkede ilk ona girmeyi başarmıştır. "Crazy in Love", eleştirmenlerden olumlu tepkiler toplamış ve Beyoncé'ye birçok ödül kazandırmıştır. Şarkının video klibi İngiliz yönetmen Jake Nava tarafından çekilmiş ve Mayıs 2003'te yayımlanmıştır. "Crazy in Love", 2003 MTV Video Müzik Ödülleri'nde üç farklı dalda ödül kazanmıştır: "En İyi Kadın Video", "En İyi R&B Video" ve "En İyi Koreografi". Refrain "Refrain" (), Lys Assia tarafından seslendirilen 1956 Eurovision Şarkı Yarışması'nda İsviçre'yi temsil eden şarkılardan biri. Şarkı Fransızca dilinde seslendirilmiştir. Şarkı Émile Gardaz tarafından yazılmıştır. Şarkı yarışmada Hollanda'nın temsilcisi Corry Brokken'in şarkısı "Voorgoed voorbij"'den sonra ve Belçika'nın temsilcisi Mony Marc'in şarkısı "Le plus beau jour de ma vie"'den sonra 9. sırada çıkmıştır. Yarışmanın galibi oldu, ancak şarkıya verilen puan sayısı hiçbir zaman açıklanmadı. Bir sonraki gelen 1957 yarışması'nda İsviçreli katılımcı, "L'enfant que j'étais" adlı şarkısıyla Lys Assia olmuştur. Bir sonraki 1957 yarışması'nı kazanan Hollandalı katılımcı "Net als toen" adlı şarkısıyla Corry Brokken olmuştur. Peabo Bryson Robert Peabo Bryson veya bilinen adıyla Peabo Bryson, (d. 13 Nisan 1951) Amerikalı bir soft rock müzik şarkıcısıdır. Sanatçı, özellikle bayan sanatçılarla yaptığı düetlerle ve Disney çalışmalarındaki soundtrack şarkılarıyla bilinmektedir. Bryson, 2 adet Grammy ödülüne sahiptir. Tenör bir sese sahip olan Bryson, Celine Dion ile yaptığı 1992 hiti "Beauty and the Beast" ve Regina Belle ile yaptığı "A Whole New World" hitleriyle tanınmaktadır. Sanatçı iki adet Grammy ödülüne sahiptir. Regina Belle Regina Belle, (d. 17 Temmuz 1963) Grammy ödülü sahibi ünlü bir Amerikalı sanatçıdır. Belle, Peabo Bryson ile yaptığı 1993 düeti "A Whole New World" ile bilinmektedir. Sanatçı ilk albümü "All By Myself"'i 1987'de yayınladı. Belli bir kesimin ilgisini üzerine toplayan Belle, 1989'da yayınladığı albümü "Stay with Me" ile R&B listelerinin zirvesine oturdu. Bu başarının ardından bir müddet sessiz kalan Belle, 1992 sonlarında Peabo Bryson ile beraber "Aleaddin'in Sihirli Lambası" adlı filmin soundtrack'i için "A Whole New World" şarkısını seslendirdi. Şarkının Whitney Houston'ın dev hiti "I Will Always Love You"'yu geçerek ABD listelerinin zirvesine oturmasıyla gündemde kalan Belle, kendi tarzında çıkardığı albümlerle 90'lar ve 2000'ler boyunca konuşulmaya devam edilmiştir. Sanatçı, Beyaz Saray'da Bush'un karşısında verdiği konserle bilinmektedir. Belle, NBA basketbolcusu John Battle ile evlidir ve 4 kız, 1 erkek evlada sahiptir. Bush Bush, ÅŸu anlamlara gelebilir: Amerikan Başkanlık ailesi: Diğer kişiler: .tv (TV kanalÄ±) Nokta tv, (, Türkçe: "Nokta TV") teknoloji adına yayın yapan bir Birleşik Krallık televizyon kanalıdır. 1 Eylül 1996 yılında yayınlarına başladı. İlk yayınları saat 18:00 ile 20:00 saatleri arasında gerçekleşiyordu. Kanal Sky Digital'de yayınlarına 1998 yılında başladı ve bu nedenle yayın saatleri 24 saate çıktı. 2 Eylül 2001 yılında ise düşük izleme oranları nedeni ile yayınlarına son verdi. Waiting to Exhale Waiting to Exhale, Whitney Houston, Aretha Franklin, TLC, SWV, Faith Evans, Mary J Blige, Chaka Khan, Toni Braxton gibi ünlülerin şarkılarından oluşan 28 Kasım 1995 çıkışlı soundtrack albümüdür. Albüm, filme oranla daha başarılı bir grafik çizmiştir. Şarkılardan büyük bir bölümü ABD listelerinde top-10 hiti olurken, albümün kendisi Billboard 200 listesinde 2 hafta zirvede kalmıştır. The Preacher's Wife Waiting to Exhale, Whitney Houston'ın şarkılarından oluşan, The Preacher's Wife filminin film müziklerini içeren 26 Kasım 1996 çıkışlı soundtrack albümüdür. Albüm, önceki soundtrack albümü "Waiting to Exhale"'e göre daha düşük bir satış grafiği elde etmiştir. Şarkılardan "I Believe in You and Me", ABD'de ilk 5'e girmiştir ve sene sonunda Grammy ödüllerinde aday gösterilmiştir. Ã‡ocuk pornografisi Çocuk pornografisi, genel anlamda 15 yaş altındaki kız ve erkek çocuklarının cinsel istismarını içeren filmler ve fotoğraflardan oluşan, uluslararası olarak da yasaklanmış olan zararlı pornografi türüdür. Bu tür filmlerin ve fotoğrafların çekilmesi, üretilmesi, indirilmesi, dağıtılması, paylaşılması cezası ağır olan bir suçtur. Çocuk pornosu ise çocukların pornografi aracı olarak kullanıldığı yayınlardır. Yayınlar birçok ülkede yasa dışı olmasının yanında sektör büyük bir hızla gelişmektedir. Yılda 2 milyon çocuğun seks kölesi yapıldığı ve pazarın 20 milyar dolara ulaştığı tahmin edilmektedir. Bu durumda sadece polisiye önlemler yetersizdir. Her ne kadar yurt içindeki durum tam olarak araştırılamasa da Google'ın internet sitesinden bu isimle yapılan aramalarda Türkiye'den dört şehrin ilk ona girmesi Türkiye'deki çocuk istismarının boyutlarını göstermektedir. Bu konuyla mücadele etmek amacıyla çıkan yasa da internette çocuk pornosu siteleri anında kapatılabilecek. Ayrıca siteyi yapanlara da ağır cezalar uygulanabilecek. İnternet üzerinde çeşitli bloglarda bu konuda yazılar yazılmaktadır. Türkiye'de Türk Ceza Kanunu'nun 226. maddesinin 3. ve 5. fıkraları gereği "çocuk ve yetişkinlere ait pornografik görüntüleri yayımlamak" suçu 6 ile 10 yıl arasında hapis cezasına çarptırılmaktan başlamaktadır. Hedda Gabler Diye Bir KadÄ±n Hedda Gabler Diye Bir Kadın, Murathan Mungan'ın Kırk Oda adlı öykü kitabında yer alan hikâyedir. Mungan'ın bu hikâyesini Yunanca'ya çeviren Anthi Karra, öyküyü çevirirken üç ayrı ülkede, üç ayrı dilde, üç ayrı yorumla "Hedda Gabler" oyununu izledi. Mungan bu öyküsüyle 1987 yılında ilk kez verilmeye başlanan Haldun Taner Öykü Ödülü'nü Nedim Gürsel'le birlikte aldı Buz Fırtınası (anlam ayrımı) Tiele Tingling (Çince: 丁零; pinyin: Dīnglíng, Wade-Giles: Ting-ling, Kaoçe (高車 basit: 高车; Gāochē), Chile (敕勒; Chìlè), Tiele (鐵勒 basit: 铁勒; Tiělè/T'ieh-le), tarihi Türk topluluklarındandır. Tinlingler aslen, güney Sibirya'da Lena Nehri boyunca, Baykal Gölü'nün batısında yaşarlardı. Millat'tan önce 3. yüzyılda, batıya doğru yayılmaya başladılar ve Hiung-nu imparatorluğunun bir parçası oldular. Tinglinglerin kökeni ve nereden geldikleri hakkında fazla bir bilgi yoktur. MÖ 3. yüzyılda, Mete (冒頓; Mao-Tun) tarafından Yüeçiler (Çince: (月氏 veya seyrek 月支; Pinyin: Yuèzhī) ve Vusun (Çince: 烏孫 / 乌孙, Wūsūn)larla birlikte Hiung-nu'ların egemenliği altına sokulmuşlardır. Tingling'ler ile ilgili en eski kayıtlara MÖ 1 yüzyılda rastlanmaktadır. Türk boyları, Çince kao-ch'e denilen, dört tekerlekli kağnıları ile, sürülerini otlattıkları yaylalar ve surlar içindeki kışlıklar arasında göç etmişlerdir. Kubbeli veya kümbetli otağlar kışın surlar içine kurulmuştur. Surlar içine, ayrıca otağa benzer, ağaçtan köşklerde yapılmıştır. Yaz geldiğinde kerekü denilen ve katlanabilen otağ, kağnıya yüklenmiş halde veya kurulmuş durumda yaylalara göç edilmiştir. Bu göçlerde kağnı ile taşınabilen otağlar yanında; çok renkli keçeden, kilimden veya işlemeli kumaşlardan yapılmış örtüler; göçebe hayata uygun kaftanlar, çakşırlar, çizmeler, börkler, kemerler, süs eşyaları, at koşumları kağnılı boyların beraberinde bulunan önemli eşyaları arasında yer almıştır. Çin kaynaklarında, Tinglin'ler ile ilgili sıklıkla bahsedilen temel karakteristik özellikleri, arabaları üzerindeki çadırlarda yaşadıkları göçebe hayat tarzları ile ilgilidir. Bu arabalarından dolayı Kaoçe (Çincede Yüksek araba anlamına gelir) olarak da anılmıştır. Tingling'ler, Türk kavimlerinin kurdukları devletlere katılmakta ve devlet ortadan kalktığında bağımsız hareket edebilmekteydiler. Hiung-nu ve Göktürk politik hayatında oldukça etkili bir topluluktu. Hiungnunun ilk parçalanma dönemine girdiği MÖ 65 yıllarında Çin kaynaklarında Tinglinglerden bahsedilmeye başlandı. Hiungnuların MS 50 yıllarında yaşadığı ikinci kırılma sürecinde Tinglingler de bağımsız dönem yaşamaya başladı. Çin kaynaklarında Uygurların MÖ Ding-ling, MS 4. Yüzyıldan sonra ise T'ie-le adı verdikleri boylardan geldikleri belirtilmektedir. Nazlı Tosunoğlu Nuray Nazlı Tosunoğlu (d. 26 Mayıs 1964), Türk tiyatro, sinema ve dizi oyuncusu. Sanat yaşamına amatör tiyatro topluluklarında oynadığı küçük rollerle başlayan Nazlı Tosunoğlu, Tiyatrokare ve BKM gibi organizasyonlarda çalışarak çeşitli oyunlarda roler aldı. 1995 yılından itibaren kamera karşısına geçen sanatçı, çeşitli sinema ve dizi filmlerde oynadı. "İkinci" "Bahar" dizisindeki rolüyle yaptığı çıkışı, "Yabancı" "Damat" dizisinde sürdüren sanatçı, TRT'nin bir yapımında da yer aldı. Kanal D'de yayımlanan Arka Sokaklar adlı dizide 2009 yılından beri Nazike karakterini canlandırmaktadır. Tunca Aydoğan Tunca Aydoğan, (d. 10 Haziran 1967, Ankara), tiyatro, sinema ve dizi oyuncusu, müzisyen, yönetmen asistanı, sunucu. Çocukluğunda müziğe olan ilgisi nedeniyle Gülseren Sadak'tan piyano eğitimi alan Aydoğan, ilerleyen yıllarda oyunculuğa olan eğilimi nedeniyle Mimar Sinan Üniversitesi Devlet Konservatuvarı'na girerek Tiyatro Bölümü'nde Müşfik Kenter, Zeliha Berksoy, Oğuz Aral, Cihan Ünal gibi isimlerden eğitim alarak 1990 yılında mezun oldu. Bakırköy Belediyesi Şehir Tiyatrosu'nda sanat yaşamına başlayan oyuncu, bir tv filminde reji asistanlığı ve oyunculuk yaparak sinemada çalışma yapmaya başladı. 1999 yılında çevrilen "Yılan Hikayesi" adlı diziyle çıkış yapan ve tanınan sanatçı, bir süre TRT ve özel tv kanallarında sunuculuk yaptı. Cemal Reşit Rey Konser Salonu’nda düzenlenen birçok etkinlikte aktif roller üstlendi. Nihal Menzil Nihal Menzil (d. 13 Aralık 1962, Konya), sinema ve dizi oyuncusu. Babasının subay olması nedeniyle eğitimini çeşitli illerde bölünmelerle tamamlayabilen Menzil, Haydarpaşa Sağlık Koleji'nde okurken ailesi tarafından evlendirildi. Eşini bir trafik kazasında yitirmesinden sonra tezgahtarlık, sekreterlik, anketörlük, kitap pazarlaması, radyo programcılığı, haber spikerliği, vokalistlik gibi çeşitli işlerde çalıştı. Sigorta poliçesi satarken bir tesadüf sonucu, oyunculuk teklifi alarak "Sıcağı Sıcağına" adlı programda ilk rolünü oynadı. "İkinci Bahar" adlı dizide yakaladığı başarıyı, "Asmalı Konak" dizisinde sürdürdü. Boyu 1.78 m dir. Döner Sermaye İşletmesi Merkez Müdürlüğü Döner Sermaye İşletmesi Merkez Müdürlüğü (DÖSİMM), Türkiye Cumhuriyeti Kültür ve Turizm Bakanlığı'na bağlı bir kurumdur. Kültür ve Turizm Bakanlığı Döner Sermaye İşletmesi Merkez Müdürlüğü, 19.06.1979 tarihinde kabul edilen 2252 Sayılı Döner Sermaye Kanunu uyarınca kurulmuş olup, aynı kanun uyarınca kamu tüzel kişiliğine sahip olan bir kurumdur. Döner Sermaye İşletmesi Merkez Müdürlüğü (DÖSİMM) genel bütçeden yardım almaksızın kendi kaynakları ile işletilen bir kurumdur. Türkiye Cumhuriyeti Kültür ve Turizm Bakanlığı'nın en büyük bütçeli ve en büyük istihdamına sahip DÖSİMM, Bakanlığın ticari operasyonlarını yürütmekte, kültürel varlığın korunması ve geliştirilmesi, kültür ve turizm altyapı yatırımlarının geliştirilmesi için bu çerçevede; kazı, restorasyon, yeni müze yapımı, yeni kültür merkezi yapımı, mevcutların bakımı ve onarımı ile bunlara ait cari ödemeler konusunda mali destek sağlamaktadır. Aynı zamanda T.C. Kültür ve Turizm Bakanlığı'na bağlı 300'ü aşkın müze ve ören yerinin gişe hizmetleri DÖSİMM tarafından yürütülmektedir. Yaygın olarak bilinen Geleneksel El Sanatları ve Kitap Satış Mağazaları DÖSİMM tarafından işletilmektedir. Bunun dışında müze ve ören yerleri gelirlerinin tahsil edilmesi, T.C. Kültür ve Turizm Bakanlığı'na bağlı tarihi mekanların kısa süreli kullandırılması, müze ve örenyerleri, kültür merkezleri, galeriler ve kütüphanelerin ticari ünitelerinin kiraya verilmesi DÖSİMM’in görevleri arasındadır. Buz Fırtınası Buz Fırtınası (orijinal adı: The Ice Storm), Amerikalı yazar Rick Moody'nin 1994 tarihli romanı. Hood ve Williams ailelerinin 1973 yılında Connecticut'ta geçen hikâyelerini anlatır. Roman 1997'de yönetmen Ang Lee tarafından sinemaya uyarlandı. SkyDSL skyDSL, uydu aracılığı ile tek yönlü uydu internet hizmeti veren bir firmadır. Avrupa'nın geniş bir bölgesinde hizmet vermektedir. skyDSL, veri alışı bağlantısında uydu bağlantısını kullanır. Veri gönderiminde ise bir modem veya ISDN bağlantısı kullanılır. Bu internet bağlantısında hızın büyük bir faktörü kullanım yoğunluğudur. Çünkü internet bütün kullanıcılar tarafından paylaşılır. Bir indirme esnasında aktarım oranı diğer kullanıcıların indirmelerine göre dalgalı olabilir. Ahtapot (film) Ahtapot ("Octopussy") John Glen'in yönetmenliğini yaptığı, 1983 yapımlı casus/James Bond aksiyon filmi. 13. James Bond filmi olan Ahtapot'ta, MI6 casusu James Bond karakterini altıncı defa Roger Moore oynuyor. Roger Moore'un (56) ilerlemiş yaşına daha uygun bir Bond kızıyla (Maud Adams) buluştuğu film, Soğuk Savaş sırasında Avrupa'nın güvenliğini tehdit eden ve Sovyetler'den kaynaklanan bir askeri komplonun engellenmesini içeriyor. Ajan 009, ağır yaralı olarak sahte Faberge yumurtası ile Doğu Berlin'deki İngiliz elçiliğine sığınır.İngiliz istihbaratı olayla ilgili olarak SSCB'den şüphelenir.Bunun üzerine, 007 James Bond, gerçek yumurtanın satıcısını ve 009'un öldürülme nedenini araştırmak için Londra'da yapılacak ve gerçek Faberge yumurtasının satılacağı müzayedeye gönderilir.Bond, müzayede sırasında elindeki sahte yumurtayla gerçeğini değiştirir. 500.000 Sterlin karşılığında Yumurtayı satın alan sürgün Afgan prensi Kemal Han'ın peşine düşer. Güç delisi Sovyet Generali Orlov, devlet deposundan çalıp yerlerine sahtelerini yerleştirdiği sovyet hazinesiyle Kemal Khan'ı destekliyordur.Khan ise Ahtapot (Octopussy) denilen zengin kadın (Maud Adams) ve onun kadınlardan oluşan ekibinin yardımıyla sovyet hazinelerini Batı'ya kaçırıyordur.Khan, Bond'un gerçek kimliğini öğrendikten sonra onu öldürmeye çalışmış ve daha sonra da onu kendi sarayına hapsetmiştir. Bond, bu sırada Sarayda General Orlov ile Khan'ın konuşmalarını dinler. Bu konuşmada, General Orlov'un Ahtapot'a ait bir sirkle nükleer savaş başlıklarını Batı Almanya'daki bir ABD Hava Üssü'ne sokarak, gerçekleştirmeye çalıştığı saldırıdan haberdar olur. Gemeral Orlov'un gerçek amacı, Batı Almanya sınırları içindeki bir ABD Hava Üssünden kaynaklanacak bir nükleer patlama sonucunda, Batı Avrupa ülkelerinin silahsızlanma politikasına yönelmelerine neden olacak ve dolayısıyla bu ülkeler SSCB yayılması için kolay lokma olacaktı.Bond, önce Doğu Almanya içinde bombanın taşındığı treni durdurmaya çalışır, bu arada Bond'u engellemeye çalışan Orlov kendi askerleri tarafından kaçak sanılarak öldürülür.Bombayı son anda etkisiz hale getiren Bond, Octopussy'i de ikna ederek Kemal Khan'ın peşine düşer. Octopussy'nin elemalanlarıyla Hindistan'daki sarayında sıkıştırdığu Kemal Khan ve adamı Gobinda'yı öldürür. Osaka (prefektörlük) Osaka prefektörlüğü ( "Osaka-fu"), Japonya'nın prefektörlüklerinden biridir. Prefektörlük Kansai bölgesinde yer almaktadır. Yüzölçümü 1,899.28 km² olan prefektörlüğün nüfusu 1 Ocak 2012 tarihi itibarı ile 8,864,228'dir. Prefektörlüğün merkezi Osaka şehridir. Osaka prefektörlüğü, 21 Haziran 1868 tarihinde Meiji Restorasyonu sırasında Kawachi, Izumi vilayetlerinin tamamı ile Settsu vilayetinin doğu yarısı ve Tanba vilayetinin bir kısımından oluşturuldu. Adı Antik Çağ'da Naniwa 難波, Orta Çağ'da Osaka (小坂), Ōsaka veya Ōzaka (大坂) ve Meiji döneminde Ōsaka (大阪) oldu. Osaka prefektörlüğü, 33 şehir ile beş ilçeye (dokuz kasaba ile bir köy) ayrılmaktadır. Bahçecik Ortodoks Hristiyanlık Ortodoks Hristiyanlık, Doğu Ortodoks Kilisesi ve Oryantal Ortodoksluk için kullanılan ortak adlandırma. Hristiyanlığın bu iki mezhebi de antik Hristiyan Kilisesi'nin inancı, doktrini ve uygulamalarına olan bozulmaz bağı vurgulamak için ortodoks (Yunanca'dan: "orthos" + "doxa", anlamı "doğru düşünce") kavramını kullanır. Bu iki mezhebin üyeleri kendilerine sadece "Ortodoks Hristiyan" dese de "Doğu" ve "Oryantal" sıfatları bu grupların dışındakiler tarafından bu iki grubu ayırmak için kullanılır. Bu iki grup 451 yılındaki Kalkedon Konsili'nin ortodoksisi hakkında görüş ayrılığı yaşamışlardır ve hala aralarında bir komünyon yoktur; ancak hala birçok aynı doktrine, benzer kilise yapılanmasına ve benzer ibadetlere sahiptirler. İki inancın birleşmesi için yakın zamanda birçok görüşme yapılmış, birçok konuda uzlaşı sağlanmışsa da resmi bir birlik için henüz somut adımlar atılmamıştır. Ortodoks geleneğinin temellendiği kültürün Kapadokyalı üç kilise babası tarafından oluşturulduğu söylenebilir. 4. yüzyıl civarında yaşayan Nissalı Gregor, Nenizili Gregor ve Aziz Basileios, Grek ve özellikle Aristoteles felsefesini Hristiyanlığa sokarak teolojik anlamda Ortodoksluğun zeminini hazırlamışlardır. Bununla birlikte Ortodoksluğun tarihsel olarak 4. yüzyıldan itibaren vuku bulan siyasî çekişmelere ve İstanbul’un yeni bir siyasal merkez olarak ortaya çıkması ile ortaya çıkmıştır denebilir. 330’da Roma İmparatorluğu başkentinin Konstantinopolis’e taşınması Roma’da yerleşik olan siyasi ve dinî otoriteleri rahatsız etti. İstanbul’un dinî yönden taşıdığı öneme dair anlatılan çeşitli hikayeler, bu şehre Hristiyanlık açısından meşrutiyet kazandırmaya çalıştı. Örneğin Roma şehri kendisini Petrus’a dayandırırken Konstantinopolis kendisini Kefernahumlu balıkçı Andreas’a dayandırmaktaydı. Petrus’un Roma ile ilişkisi kadar olmasa bile İstanbul’un Andreas’la ilişkisi hakkındaki kanaatler yaygın şekilde benimsendi. Roma ile İstanbul arasındaki ilk mücadele, İmparator Konstans ve II. Constantius zamanında 343’te Sardika’da (Sofya) toplanan konsilde ortaya çıktı. İmparatorluğun doğu topraklarının yöneticisi olan II. Constantius, Aryanizm eğilimlere sahipken batıda egemen olan Konstans İznik geleneğini devam ettirmekteydi. Papa Julius’un talebi üzerine toplanan konsilde Aryanizm heterodoksi olarak nitelendirildi ve doğulu yetkililerce görevinden alınması istenen Athanasius’un yerinde kalması karara bağlandı. Roma, Konstantinopolis'in tehlikeli yükselişinin önünü kesmek amacıyla kiliseyle ilgili her türlü resmî kararda tek yetkili mercinin kendisi olduğunu ilan etti. Doğulu piskoposlar ise konsil kararlarının hiçbirini tanımadılar. 381’de İmparator I. Theodosius’un topladığı ve hiçbir Romalı temsilcinin çağrılmadığı Birinci Konstantinopolis Konsili’nde Roma’dan sonra ikinci yetkili mercinin Konstantinopolis olduğu ilân edildi. Bu konsilin disiplin ve hiyerarşi konularındaki kararları Katoliklerce asla teyit edilmemiştir. Konsilin üçüncü kanonunda yer alan, “Yeni Roma olarak Konstantinopolis piskoposluğu Roma’dan sonra gelmektedir” maddesi Romalı yetkililerce şiddetle eleştirilmiştir. Bu konsilden itibaren Trakya metropolitleri üzerinde egemen olan Heraklia piskoposluğu önemini iyice kaybederek yerini Konstantinopolis’e bırakmıştır. Daha çok İsa'nın tabiatı konusundaki tartışmaları bastırmaya yönelik olarak 451 yılında toplanan dördüncü ekümenik konsilde (Kalkedon Konsili) Konstantinopolis'in Roma ile eş imtiyazlara sahip olduğu görüşü resmen onaylandı. Kalkedon Konsili (28. kanon), Asya ve Trakya’daki bütün metropolitlerin Konstantinopolis piskoposluğunca tayin edilmesi gerektiğini öngörerek İstanbul’un hâkimiyetini pratik konularda da güçlendirdi. Gerek bu karar, gerekse Roma’nın üstünlüğünün Petrus’tan değil kilise babalarınca bahşedilen imtiyazdan geldiğini savunan konsil kanonları Katolikler’ce asla kabul görmedi. Ayrıca daima Konstantinopolis kilisesinin yetkisini kabul eden Kudüs piskoposluğu da patriklik seviyesine yükseltilerek Roma’nın doğudaki faaliyet alanı daraltılmaya çalışıldı. Kalkedon Konsili’nden itibaren imparatorların din konusundaki egemenlikleri bir hayli hız kazanmıştır. Konstantinopolis'in güçlendirilmesinde imparatorların bu arzusu gözden kaçırılmaması gereken önemli bir noktadır. İmparatorların dinî işlere müdahalelerine en önemli örneklerden ilki I. Justinianus’un tavrıdır (6. yüzyıl). Merkezî otoriteyi güçlendirmek amacıyla hazırlattığı “sivil hukuk”unda I. Justinianus, Konstantinopolis'i Roma’dan sonra ikinci sıraya koydurtmuştur. Roma ve Konstantinopolis arasındaki en önemli kırılma noktası 6. yüzyılda olmuştur. 595 yılında İstanbul Patriği 4. John (the Faster), tarihte ilk defa ekümenik patrik unvanını alarak Konstantinopolis'in tek ve evrensel kilise olduğunu ileri sürmüştür. Batılı din adamları papanın bile bu unvanı kullanmaya cesaret edemediğini ileri sürerek John’u şiddetle eleştirdiler. Bu tarih iki kilise arasındaki kavganın zirveye ulaştığı bir döneme işaret eder. Mücadele 726-843 yılları arasına tekabül eden ikonoklazm döneminde de sürdü. İmparator III. Leon 8. yüzyılda, devletin merkezî otoritesini yeniden oluşturma projesinin bir parçası olarak "ikonaklast" hareketi başlatıldığında Sicilya, İllirya ve bazı Ege adalarının yönetimini Roma’nın elinden alıp Konstantinopolis'e devretti. III. Leon’dan sonra "ikonaklastik" dönemin şiddetini arttırdığı 5. Konstantin zamanında Roma’daki Patrik III. Stefan, kuzeyden gelen Lombard tehdidi karşısında Konstantinopolis'teki hükümetten istediği yardımı alamayınca Cermen kabileleri Latin dünyasına ait bazı toprakları ele geçirdi. Roma’nın asla unutmadığı bu olay doğu coğrafyası ile irtibatın tamamen sona ermesine sebep olmuştur. Doğu-Batı ya da Ortodoks-Katolik ayrışmasının bundan sonraki süreci Konstantinopolis'te I. Fotios’un patrik seçimiyle ilgilidir. Dönemin en önemli bilginlerinden olan I. Fotios’a ait çok sayıda eserden özellikle "Myriobiblon" (bin kitap) en iyi bilinenidir. 857’de İstanbul patriği olan liberal eğilimli Ignatius’un devrilerek yerine Latin kültüründen nefret eden I. Fotios’un getirilmesi Roma’nın asla hazmedemediği bir hadise oldu. Öte yandan I. Fotios’un laik kökenli olması da Roma’yı rahatsız etmiştir. İki kilise arasında diğer bir problem de 9. yüzyılın ortalarında Balkan halklarının hristiyanlaştırılması konusunda ortaya çıkmıştır. Balkan topraklarında yaşayan putperest Slav halkları arasında misyon faaliyetine girişen ilk merkez Roma olmuştur. Fakat Roma’nın üstünlük kurma amacıyla başlattığı bu faaliyetler bizzat Patrik I. Fotios’un çabaları sayesinde sonuçsuz kalmış ve Konstantinopolis patrikliği Balkanlar’ın hristiyanlaştırılması işini üstlenerek bölgedeki egemenlik yarışını kendi lehine çevirmiştir. I. Fotios’un yol açtığı olayın bir benzeri de 11. yüzyılda iki kilisenin birbirinden ayrılmasıyla sonuçlanacak şekilde Patrik Michael Cerularius nezdinde yaşanmıştır. 1043’te Konstantinopolis patriği olan Cerularius 1053’ten itibaren Roma’ya karşı şiddetli bir kampanya başlattı. Kendine bağlı Ahrida metropolitanlarından biri olan Leo’yu da bu işte kullanan Cerularius Konstantinopolis'teki bütün Latin kiliselerini kapattı. 1054’te Patrik Cerularius ile görüşmeye gelen Kardinal Humbert ile Roma ve Konstantinopolis kiliseleri arasındaki ipler koptu. Papalığın Konstantinopolis'e yönelik tavırlarından rahatsız olan patrik kardinale randevu vermedi. Kardinal, Konstantinopolis kilisesinin farklı görüşlerinden dolayı sapkın olduğuna dair bir papalık belgesini Ayasofya’ya bırakarak Roma’ya döndü. Buna karşılık Konstantinopolis kilisesi de Roma’nın Kutsal Ruh konusundaki inancının sapkınlık içerdiğini vurgulayan karşı bir belge hazırladı ve bunu Roma’ya iletti. Bu karşılıklı restleşme ve birbirini aforoz etme iki kilise arasındaki mutlak ayrılığın ilânı oldu. Ortodoks inançları ve ibadetlerinde kutsal kitaptan (özellikle Yuhanna İncili) sonra gelen en belirleyici kaynak kilise babaları etrafında oluşan ve “"en mysterion"” yani “sır yoluyla” nakledilen geleneklerdir. Bunlar temel olarak kilise babalarından gelen rivayetler ve adetler olarak tanımlanabilirler. Ortodoks teolojisinin merkezinde bilgi problemi durmaktadır. Buna göre ilâhî âleme ait bilgiler bilinemez özelliğe sahiptir. Katoliklikten farklı olarak Ortodoksluk ilâhî bilginin doğası konusunda agnostiktir. Tanrısal âlemin bilgisi bilinebilir değil fakat yaşanabilir bir şeydir. Bundan dolayı teoloji hayata yönelik bir fenomendir. Ortodoks manastır hayatı ve melankolisi bu yorumdan kaynaklanır. Ortodoksluk fonksiyon ("hypostasis") anlamında üç ayrı, cevher ("ousia") anlamında bir tek varlıktan oluşan teslis doktrinini kabul eder. Buna göre Tanrı fonksiyon anlamında Baba, Oğul ve Kutsal Ruh olmak üzere üç ayrı varlıktan meydana gelmiş olsa da esas itibarıyla Baba’da bütünleşen tek varlıktır. Baba, Oğul ve Kutsal Ruh üçlüsünün oluşturduğu birlikteliği kabul eden Katoliklikten farklı olarak Ortodoksluk Baba’ya daha öncelikli bir yer vermektedir. Katoliklikten Ortodoksluğu ayıran diğer önemli bir teolojik farklılık da Kutsal Ruh'un nereden çıktığı meselesidir. Hem Baba hem Oğul’dan çıktığına inanan Katolikliğe karşılık sadece Baba’dan çıktığına inanan Ortodoksluk böylece Baba’nın hem Oğul hem de Kutsal Ruh'a karşı üstünlüğünü vurgulamıştır. Önemli teolojik konulardan biri olan İsa’nın tabiatı konusunda