Seul Dünya Kupası Stadyumu'nda maçlarını oynamaktadır.Takımın kaptanlığını Trabzonspor'dan tanıdığımız Lee Eul-Yong yapmaktadır. "4 Mart 2012 itibarÄ±yla" Hippias Hippias veya Elisli Hippias (Yunanca: Ἱππίας), Yunan Sofistlerden biridir. M.Ö. 460 yılı civarında Atina'da doğan Hippias, Protagoras ve Sokrates'in genç akranıdır. Hitabet sanatında etkili olduğu gibi, matematiğe de önem vermiştir. Kendine özgü bir felsefe geliştirmemiş, ancak varolan felsefi düşünceleri etkili bir şekilde değerlendirmiştir. Platon'un diyaloglarında etik konularla ilgili tartışmalarda Hippias yer alır. "Kücük Hippias" diyalogunda Sokrates ve Hippias arasında yalan üzerine tartışma geçer. Bir açıyı üç eşit parçaya bölmek amacıyla icat ettiği quadratriks ile matematiğe katkıda bulunmuştur. Aynı zamanda antik yunan matematikçileri olarak Arşimet ile birlikte çalışmışlardır. Nofollow Nofollow, Google tarafından geliştirilmiş link aktarım şeklini belirten değişkendir. Sürekli gelişmekte ve değişmekte olan Google algoritmaları nedeniyle Nofollow değeri de zaman içerisinde değişmiştir. Nofollow link; Sayfanızda bulunan puanın link verdiğiniz bir başka sayfaya aktarılmasını engeller. Bu sayede sayfanızın gücünü korumuş olursunuz. Vikipedi gibi yüksek PR değerine sahip siteler PR değerlerini korumak için site dışına bağlantılarda nofollow etiketini kullanır. Bu linkler arama motorları tarafından göz ardı edilir, backlink olarak dikkate alınmaz. Google çeşitli durumlar için nofollow etiketi kullanımını tavsiye eder. Nofollow link Google tarafından tamamen takip edilmez. Bu durum diğer arama motorları için farklılık gösterebilir. Site içi puan aktarımını doğru yapabilmek önemlidir, hangi sayfanızın ağırlıklı güç olacağı sizin yapacağınız link kodlamasına bağlıdır. Güçlü olmasını istediğiniz sayfalara direkt link vermeli, puan aktarılmasını sağlamalısınız. Puan olarak güçlü olması gerekmeyen, örneğin bir "iletişim" sayfasına nofollow link verebilirsiniz. Aynı şekilde puan kaybetmek istemediğiniz durumlarda dışarıya nofollow kullanarak link vermelisiniz. Normalde bir html bağlantısı aşağıdaki şekildedir; Bu etiket ile bağlantı şu şekli alıyor; Google pr değeri nofollow ile açılan siteye aktarılmaz. Meta taglarına eklenen kod aşağıdaki gibidir; codice_3 Simon and Garfunkel Simon and Garfunkel, Paul Simon ve Arthur "Art" Garfunkel ikilisinden oluşan 1960'ların popüler Amerikan müzik grubu. İlkokuldan beri tanışan ikili ilk olarak Alis Harikalar Diyarında (Alice in Wonderland) isimli okul oyununda aynı sahneyi paylaştılar. Bu oyunda Simon Beyaz Tavşan, Garfunkel ise Sırıtan Kedi karakterlerini canlandırdı. Grup ilk olarak 1957 yılında Tom & Jerry ismi ile kuruldu ve yine bu isimle ilk hitleri sayılabilecek "Hey Schoolgirl" parçasını çıkardı. Simon ve Garfunkel adı altında ilk hitleri 1965 yılında çıkadıkları "The Sound of Silence" yapıtıdır. Müzikleri ve isimleri dönemin en önemli sinema filmlerinden The Graduate ile toplumun hafızasına kazındı. İkili kullandıkları kapalı harmoniler ve düzensiz ilişkileri ile hep gündemde kaldılar. Simon and Garfunkel 60'larin en popüler grupları arasındaydılar. En bilindik şarkıları "The Sound of Silence", "Mrs. Robinson," ve "Bridge over Troubled Water" idi. Birden fazla Grammy ödülünün yanı sıra "Rock and Roll Hall of Fame" ve "Long Island Music Hall of Fame" ödüllerine de sahip oldular. 2004 yılında Rolling Stone Magazine tarafından tüm zamanların en iyi sanatçıları arasında 40. sırayı almışlardır. 1970'teki ayrılıktan sonra çeşitli etkinliklerde bir araya gelmişlerdir. En önemlisi 500.000 kişi tarafından izlenen 1981 yılındaki Central Park konseridir. KÃ¼ltepe Kültepe, Kayseri'de bulunan ve Kaniş "(Kanesh)" harabelerinin bulunduğu bir antik kent ve ören yeridir. 2014 yılından bu yana Türkiye'deki Dünya Mirası Alanları Geçici listesindedir. Ayrıca Hitit dilinin en erken izleri ile birlikte, MÖ 20. yüzyıla tarihlenen yazılı buluntularla, Hint-Avrupa dil ailesinin en eski izleri keşfedilmiştir. Kayseri il merkezinin 20 – 21 km. kuzeydoğusunda, merkeze bağlı Karaev ya da Karahöyük, yeni adıyla Kültepe Köyü’nün hemen güneyindedir. Arkeoloji yayınlarına, uzaktan görünümüyle kül rengi bir tepe olması nedeniyle Kültepe adıyla girmiştir. Yakın çevrede ise Karahöyük olarak bilinmektedir. Türkiye’deki diğer Karahöyük adlı yerleşimlerle karışmaması için Kültepe-Karahöyük olarak adlandırılması önerilmektedir. Höyük günümüzde 20 metre yükseklikte, 550 x 450 metre boyutlarında bir tepe yerleşimidir. Yerleşim, 19. yüzyıl sonlarından itibaren büyük tahribat görmüştür. Tahsin Özgüç başkanlığındaki kazıların başlamasıyla koruma altına alınmıştır. 19. yüzyılın sonunda, Ortadoğu’da arkeolojik keşif ve kazı faaliyetleri hızlanmıştı. O dönemdeki araştırmacıların pek çok farklı hedefi bulunuyordu: Estetik değeri yüksek arkeolojik eserleri belli başlı Avrupa müzelerine kazandırmak, kutsal kitap coğrafyasının kanıtlanmasına çalışmak, eski Ortadoğu dillerinin çözülmesini sağlamak ve siyasi amaçlı bilgi toplamak gibi... İşte bu araştırmacılar, Osmanlı İmparatorluğu topraklarında gerçekleşen arkeolojik çalışmaların da öncüleri olmuşlardır. Bu yıllarda Avrupa eski eser piyasasında "Kapadokya tabletleri" diye adlandırılan, çivi yazılı kil tabletler satılıyordu. Orta Anadolu’dan geldiği bilinen bu tabletlerin kaynağını bulmak üzere Th. G. Pinches, Ernst Chantre, Hugo Winckler ve H. Grothe, Kültepe’de kısa süreli kazılar yaptılar; ama hedefe ulaşan, Hititçe’nin çözülmesine de katkısı olan Çekoslovak dilbilimci Bedrich Hrozny oldu. Th.G. Pinches tarafından bulunan kil tabletlerde arkeoloji dünyasına tanıtılmıştı. Daha sonra E. Chantre başkanlığında 1893 – 1894 yıllarında kazılmıştır. Bu çalışmaları 1906 yılında H. Winckler ve aynı yıl içinde H. Grothe'nin, ardından 1925 yılında B. Hrozny’nin kazıları izlemiştir. Tahsin Özgüç başkanlığında 1948 yılında geniş çaplı kazılar başlatılmıştır. Bu çalışmalar 2006 yılından itibaren Fikri Kulakoğlu tarafından yürütülmektedir. Anadolu’daki en eski yazılı belgeler, 1800’lü yıllarda burada ortaya çıkarıldı. Eski Assurca çivi yazısı metinlerin çözülmesi ve 1948’de başlayıp hâlen devam eden arkeolojik kazılar sayesinde, Hititler öncesinde Anadolu’nun siyasi yapısı, Kültepe ve Kültepe'nin yakın civarında koloni kurmuş olan Assurlu tüccarların varlığı ve günlük hayata dair bilgiler aydınlanmaya başladı. Kazılarda ortaya çıkarılan buluntularla MÖ 3. binyıl başından Roma Dönemi’ne kadar yerleşim olduğu anlaşılmaktadır. Arkeolojik ve tarihsel olarak en önemli yerleşim Asur Ticaret Kolonileri Çağı’ndaki adıyla Kaniş’tir. Yerleşimdeki yapı katları, eskiden yeniye doğru, Tahsin Özgüç’ün 1948 yılından bu yana yürüttüğü kazılarda ortaya çıkarılan Asur çivi yazılı tabletlerden sadece Ankara Anadolu Medeniyetleri Müzesi’nde ve Kayseri Arkeoloji Müzesi’nde 13 binin üzerinde bulunmaktadır. Genel olarak “Kapadokya Tabletleri” olarak bilinen bu tabletlerden British Museum, Louvre Müzesi ve Amerikan müzelerinde çok sayıda tablet bulunmaktadır. Kazılarda ortaya çıkartılan kil tabletler ve diğer buluntulardan MÖ 19. – 17. yüzyıllar arasında Mezopotamya ile Anadolu arasındaki zengin ticari ilişkileri ortaya koymaktadır. Bu haliyle İç Anadolu’daki birkaç önemli yerleşmeden biri olarak görülür. Bu ticari ilişkilerin MÖ 3. binyılın ikinci yarısında, yine zengin bir Hatti kenti olduğu dönemde ortaya çıktığı anlaşılmaktadır. Kültepe, Kızılırmak güneyi için Erken Tunç Çağı’nın tüm evreleri ile Erken Tunç Çağı’ndan Orta Tunç Çağı’na geçişi açıklayan çok değerli bilgiler sunan bir yerleşmedir. Asklepios Asklepios, ("Asclepius") (Yunanca , Latince Aesculapius) Yunan Mitolojisi'nde tıbbın ve sağlığın tanrısı. Apollon ve Koronis'in oğlu, Hygieia, Meditrina, Iaso, Aceso, Aglæa ve Panacea' nın babasıdır. Yılanlı asası ile Yunan söylencelerinde Apollon’un oğlu olarak geçer. Buna göre; Teselya Kralı’nın kızı Koronis tanrı Apollon ile ilişkiye girer ve ondan gebe kalır. Ne var ki, tanrının çocuğunu karnında taşırken Arkadya’dan gelen bir yabancıyı da yatağına alır. Bu haberi tanrıya kutsal kuşu olan karga verir.Apollon kız kardeşi Artemis'i Koronis'i cezalandırmak üzere görevlendirir. Artemis de kadını bir odun yığınının üzerinde diri diri yanmaya mahkûm eder. O ateş öyle büyüktür ki, o zamanlar köpükler gibi ak olan karga tüyleri, o günden sonra is karası rengi olur. Kadın alevler üzerinde can vermek üzeredir ki; Apollon çocuğunu Koronis’in karnından alır. Çocuğu yetiştirmesi için at adam Kheiron’a verir. Bu olay hekim-tanrının son anda kurtarıcı olarak yetişmesinin simgesidir. Asklepios’a hekimlik sanatını öğreten Kheiron bütün at adamlar gibi doğanın içinde yaşayan, doğanın sırrına ermiş bir varlıktır. Sağlığın kaynağı da doğada olduğuna göre; Kheiron’un açık havada, güneşin altında şifalı otlardan ve sulardan yararlanma yollarını bilmesi de gerçek olarak ortaya çıkmaktadır. Asklepios böylece usta bir hekim olarak yetişir, hekimliğin ve cerrahlığın tüm bilgilerini edinir. Asklepios, elindeki asasını (ki bu asa da bugün bildiğimiz, tıbbın simgesi olan yılan dolanmış asadır.) yanından hiç ayırmaz, gittiği her yere onu da götürür, yorulduğu zaman da ondan destek alır. Daha öteye giderek, ölüleri bile diriltmeye çalışır. Bunun sırrını efsane şöyle açıklar: Tanrıça Athena, Gorgon canavarı öldüğü zaman bedeninden akan kanı toplamış ve Asklepios’a vermiştir. Gorgon’nun sağ tarafındaki damarlarda zehirli, sol tarafındaki damarlarda şifalı kan varmış. Asklepios bu şifalı kanla ölüleri diriltme yoluna gitmiş. Ancak insanların ölümsüz olması fikri hem Zeus'un iktidarını sarsmış, hem de yeraltınının tanrısı Hades'i çok kızdırmış. Ve Hades kardeşini bir şeyler yapması konusunda kışkırtmış, Zeus da Asklepius'un başına bir şimşek fırlatarak onu öldürmüş. Derler ki o an Asklepius'un elinde reçete yazılı olan kâğıt toprağa düşmüş ve yağan yağmurla üzerindeki yazılar toprağa karışmış. Oradan da her derde deva sarımsak bitmiş. Apollon da, Zeus’a yıldırımları bağışlayan Kykloplar’ı öldürerek, oğlunun öcünü almış. Asklepios’un yok oluşundan sonra hekimlik sanatını kızı, Hygieia (Yunanca sağlık anlamına gelir) ve oğulları Asklepiades adında bir lonca düzeni içinde sürdürmüşlerdir. Atina'da, Bergama'da, İzmir'de Asklepios adına tapınaklar kurmuşlardır. Bergama'da Asclepion adıyla bilinen sağlık sitesi antik Yunan dünyasındaki üç büyük sağlık sitesinden biri olarak kabul edilir. Asklepios efsanesine Anadolu'da yapılan bir katkı da şudur (aynı hikâye Lokman Hekim içinde anlatılır); Zeus Asklepios'u yıldırımıyla öldürünce bu sırada hekimin yazmakta olduğu reçete oradaki bir otun üzerine düşmüş, yağan yağmurla kâğıttaki yazı toprağa karışarak her derde deva sarımsak meydana gelmiştir. Diğer bir söylenceye göre, Asklepios daima elinde asasıyla dolaşırmış. Bu asa, hekim, hastalarına giderken ona destek olur; asasına yaslanan hekim ondan güç alır; yorulmadan hastadan hastaya koşarak şifa dağıtırmış. Asklepios'un yılanlı asası hekimliğin simgesidir ve veteriner hekimlerde aynen beşeri hekimlerde çift başlı yılan olarak kullanılan sembolüdür. Asklepios'un diğer simgeleri: Çam kozalakları, defne dalları, keçi ve köpektir. Meksika KÃ¶rfezi Meksika Körfezi, Atlas Okyanusu'nun batısında, Amerika Birleşik Devletleri'nin Florida eyaletinden başlayıp Meksika'nin Yucatán eyaletinde son bulan bir körfez. Yüzölçümü 1,6 milyon km²dir. Körfezin doğu, kuzey ve kuzeybatı kıyılarında Amerika Birleşik Devletleri bulunur. Güneybatı ve güney kıyılarında ise Meksika vardır. Meksika Körfezi, Atlantik Okyanusu'na Amerika ve Küba arasındaki Florida boğazlarıyla; Karayip Denizi'ne de Meksika ve Küba arasındaki Yucatan Kanalıyla bağlanır. Amerika Birleşik Devletleri'nin Florida, Alabama, Mississippi, Louisiana ve Teksas eyaletlerinin körfeze kıyısı vardır. Meksika'nın ise Tamaulipas, Veracruz, Tabasco, Campeche, Yucatán eyaletlerinin kıyıları vardır. Aynı zamanda Meksika Körfezi, Dünya'nın en büyük körfezlerinden biridir. Yucatán Yucatán (ok. "yukatan"), Meksika'nın doğusunda yer alan bir eyalet. Yucatán Yarımadasının kuzeyinde yer alır. Yucatan yarımadası üç eyalet içerir. Komşuları Quintana Roo ve Campeche'dir. Meksika Körfezi'ne kıyısı vardır. Meksika'nın 31. eyaletidir. Yucatan eyaletinin başkenti Mérida dır. Bu bölgede hâlâ Kızılderililer yaşamakta ve Maya dillerini konuşmaya devam etmektedirler. Yucatán isminin kökeni bölgeye 1517 yılında gelen İspanyol konkistadorlarla Mayalar arasındaki iletişim sorunundan ortaya çıkmıştır. Yucatán Devlet Anayasası, Yucatán Hükümetine Meksika'daki her bir eyalete sağlanan üç temel gücü verir: Yürütme, yasama ve yargı. Yürütme gücü, doğrudan doğruya halk tarafından altı yılda bir defa gizli oyla seçilen ve bir daha seçilmesi mümkün olmayan Yucatán Valisi'ne dayanır. Yasama gücü, tek meclisli 25 kişiden oluşan Yucatán Kongresi'nde toplanır. Yargı gücü, Yucatán Adalet Üst Mahkemesi'nde donatılır. Yucatán'daki yerel seçim en yakın zaman olan 20 Mayıs 2007 tarihinde yapıldı. Yucatán Devleti 106 belediyeye bölünmüştür. Her bir belediye, belediye başkanı tarafından yönetilir. Her bir belediye genellikle hizmet verdiği bölgeye göre isimlendirilirler. Lloyd Grant Lloyd Grant, (d. 17 Eylül 1961) Jamaika kökenli gitarist. Metallica'nın yayınladığı ilk stüdyo kaydı "Hit the Lights"ta solo gitarları çalmıştır. Lars Ulrich, Metallica'yı kurma aşamasında bir demo yapmak istemişti. Bu demoda solo gitarları çalmak için Lloyd Grant ile anlaştılar. Demo hazırlığındaki grup, eski model bir dört kanallı TEAC teypte "Hit the Lights"ı kaydetti. Bu kayıt 1982'de çıkan "Metal Massacre" adlı toplama albümün son şarkısı olarak yayınlandı ve Metallica'nın yayınladığı ilk kayıt oldu. Bu parça sonradan Metallica'nın 1983 yılında çıkardığı "Kill 'em All" adlı ilk stüdyo albümüne alınmıştır ancak şarkı Metallica'nın o dönemki kadrosuyla yeniden kaydedilmişti. Aralık 2011'de Lloyd, Metallica'nın 30 yıl anma konserinde grupla tekrar bir araya geldi ve bu şarkıyı grup ile ilk kez sahnede çaldı. 1983 yılının başında Grant, bas gitarist Steve Hallas ile Defcon adlı bir thrash metal grubu kurdu. 1985 yılında ilk demolarını kaydettiler. 1987 yılında "Thrash Metal Attack!" adlı bir toplama albümde yer aldılar. Bu çalışmadan sonra gruptan ayrıldı. Grant, 1998'de Pharoah, 2016'da ise Black Lloyd adlı gruplar kurup amatör olarak müzik yapmaya devam etti. Havacılık terimleri listesi Reaksiyon inhibitörü Engelleyici, ketleyici veya inhibitör, kimyasal bir tepkimenin hızını azaltan bir katışkıdır. Bu bağlamda tezgenin tersi bir etkinlik gösterir. Kullanım örneği olarak, metallerin yükseltgenmesinin (oksidasyonunun) yavaşlatılması sayılabilir.Ayrıca antibiyotikler bakteri enzimlerinin inhibitörüdür. Metabolizma işlemlerini, hücrelerde gerekli olmayan enzimlerin çalışmasını durduran doğal inhibitörler düzenler. TCG Bafra (F-505) F-505 TCG Bafra Türk Donanması 6. Burak sınıfı adlandırılan korvettir. Güney Deniz Saha Komutanlığına bağlı olan TCG Bafra (Eski F-788 FS Second-Maitre Le Bihan) 1977 yılında Fransa'da inşa edildi. 07 Eylül 1979'da Fransa Donanmasında hizmete girerek, 23 yıl boyunca çeşitli görevler icra eden gemiye 26 Haziran 2002 tarihinde Türk Bayrağı çekilerek TCG Bafra (F-505) adı verildi. 24 Temmuz 2002 tarihinde Türkiye'ye gelen TCG Bafra, hava su üstü hedefleri ile denizaltılara karşı hücum ve savunma yapabilen silah ve sistemleri imkân ve kabiliyetine sahip bulunuyor. Bafra korvetinde hava ve su üstü hedeflerine karşı kullanılmak üzere top ile denizaltılara karşı torpido bulunuyor. TCG Bafra ana görevi sığ sularda denizaltı avlamaktır. Frans覺z D'Estienne d'Orves s覺n覺f覺 korvetler. Miyanduab Miyanduab(Farsça: میاندوآب, Azerice: Goşaçay), İran'ın Batı Azerbaycan Eyaleti'nde şehir. Başkent Tahran'a 823 km. uzaklıktaki şehrin 2006 nüfusu 112.933 kişidir. Şehirde çoğunlukla Azeri Türkleri yaşamaktadır ve Türkçe konuşmaktadırlar. Şehrin eski adı Goşaçay idi. Şehir Cığatı ve Tataö ırmakları arasındaki bir düzlükte kuruludur ki ismi de buradan gelir.(Miyand-ab, iki su arası) Danone Uluslar Kupası Danone Uluslar KupasÄ± (Danone Nations Cup) Danone'nin 2000 yılından bu yana başarı ile düzenlediği, dünyanın 40 ülkesinden 10-12 yaşlarındaki 2,5 milyon çocuğa futbol oyununun zevkini yaşatan FIFA tarafından onaylı dünya çapındaki en büyük, ilk ve tek çocuk spor organizasyonudur. "Hayallerinize İnanın!" sloganıyla dünya çocuklarını kucaklayan Danone Uluslar Kupası sadece bir futbol turnuvası değil, aynı zamanda farklı kültürleri bir araya getirerek, çocuklara saygı ve sevgi çerçevesinde centilmence futbol oynayabilecekleri bir turnuva ortamı yaratan; açıklık, oyundan zevk alma, dürüst oyun ve girişkenlik değerleri üzerine kurulu büyük bir organizasyondur. Milyonlarca çocuğun izlediği bu büyük kupada çocuklar, kendi ülkelerini temsil etme ve tüm dünyadan gelen diğer ülke çocuklarıyla futbol oynama fırsatı yakalamakta ayrıca futbol coşkusunu farklı kültürlerden yaşıtlarıyla yaşamaktadırlar. İki kez FIFA tarafından "Yılın Futbolcusu" seçilen efsanevi futbolcu Zinedine Zidane, Danone Uluslar Kupası'nın hamisi olarak her yıl dünya çocuklarıyla buluşmaktadır. Organizasyonun Türkiye ayağında ise, Danone Türkiye, 10 yıldır başarı ile yürütmekte olduğu Danone Uluslar Kupası (Danone Nations Cup - DNC) organizasyonunu, 2003 yılından beri Türkiye'de T.C. Milli Eğitim Bakanlığı ve Okuliçi Beden Eğitimi Spor ve İzcilik Daire Başkanlığı işbirliği ile "M.E.B. - Danone Küçükler Futbol Türkiye Birinciliği" adı altında yürütmektedir. 2002-2003 ders yılında 900 okul ile başlayan "M.E.B. - Danone Küçükler Futbol Türkiye Birinciliği" her yıl artan sayılarla çocuklarımızı spora ve takımdaşlığa teşvik ederek 2008-2009 ders yılında rekor bir katılım ile 9.000 okul ve 140.000 öğrenciye ulaşmıştır. 2007 senesinde Türkiye, Danone Uluslar Kupası Finalinde "dünya 3.lüğü" kupasını kazanmıştır. Takım kalecisi Murat Hocaoğlu 40 ülkeden gelen kalecileri geride bırakarak 'En İyi Kaleci Ödülü"nü kazanmıştır. Yıllara Göre Danone Türkiye Futbol Takımı Final Sıralamaları ve Teknik Direktörleri Morgenbladet Morgenbladet, Norveç'te çıkan haftalık bir gazetedir. 1819'da matbaacılık yapan Niels Wulfsberg'in kurduğu gazete ülkenin ilk günlük gazetesiydi. Uzun bir süre ülkenin en büyük gazetelerinden biri olan Morgenbladet daha sonra gazetesinde reklamlara yer vermek istemediğinden yayınını sürdürebilmek için çok mücadele etti. Alf van der Hagen 2003'ten beri gazetenin editörlüğünü yapmaktadır. Emin TÃ¼rk EliÃ§in Emin Türk Eliçin, (d. 21 Mart 1906, Genezin (Özkonak), Avanos, Nevşehir - ö. 16 Mart 1966), Türk öğretmen ve yazar. 1927'de muallim mektebini bitirdi. Bir süre öğretmenlik yaptı fakat 1930'da yazıları yüzünden görevine son verildi. Almanya'da Siyasal Bilimler dalında eğitim gördü. 1937'de yurda dönünce Devlet Konservatuvarı'na öğretmen olarak girdi. Bazı çeviriler yaptı. Gazete ile dergilerde öyküler yayınladı. Öğretmenliğine yeniden son verilince, Samsun’da çevirmen olarak çalıştı. Daha sonra yaşamını İstanbul’da çevirileriyle sürdürdü. "Resimli Ay", "Yeni Edebiyat", "Fikirler", "Yağmur ve Toprak", "Yeni Ufuklar", "Ataç", "Eylem", "Yeni Tanin" ve "Gerçek" dergilerindeki yazılarıyla tanındı. "Resimli Ay" dergisindeki ilk yazısı “Köyümde Neler Gördüm” ve "Yeni Edebiyat"’ta yayınlanan “Irgat Hasan ile Bacısı Şefika” adlı öyküsü yüzünden açılan davalarda aklandı. Dünya Mizahından Seçmeler (1971) adlı bir çeviri yapıtı da vardır. 16 Mart 1966'da öldü. Emin Türk Eliçin Kültür ve Sanat Vakfı ETEV Vanuatu millî futbol takımı Vanuatu millî futbol takımı, Vanuatu'nın uluslararası arenada temsil eden futbol takımıdır. Gölçayır, Akşehir Gölçayır, Akşehir ilçesinin 20 kilometre kuzeyinde merkez bucağına bağlı olan Yasıyan 140 evli, 748 nüfuslu bir köydür. Akşehir-Afyon şosenin üzerinde ufak bir tepenin eteğine kurulan köyün doğu güneyinde kendi adını taşıyan bir istasyonu vardır. Akşehir'den Yasıyana giderken Sultandağiının doğu sathımaillerinde ve eteklerinde birçok Türkmen yurtları ve sıra ile Bürcek, Beşkavak, Nidir, Ulupınar, Değirmen Köy ve mevkileri gölün kenarında da Yeniköy görülür. Nidir ve Delirmak suları geçilir. Bu ırmak dağlardan taşıdığı çakıllarla ve topraklarla daima yatağını değiştirdiği ve daima bulanık aktığı için böyle adlandırılmıştır. Yığma bir tepenin önüne ve eteklerine kurulan köyü münbit topraklı bol ağaçlı tarlalar bir ay ağılı (hale) gibi sarar. Koyu yeşillikler arasından sivrilerek ta uzaklardan görünen Ak minaresiyle Yasıyan gözleri ve gönülleri avlar. Akşehir'e şöhret veren Karabağlı, Dırıganlı ve Güleri kirazlarının en iyileri burada yetişir. Yasıyan Sultandağı ile Akşehir gölünün birbirlerine en çok yaklaştıkları bir yerin ortasında bulunduğu için orta anadolunun en dar geçitlerinden birisinin üzerinde yer almış demektir. Bu bakımdan stratejik bir önemi vardır. Bunun için eskiden bir kale ile tahkim edilmişti. Tepeyi çevreleyen bu kalenin üç kapısı vardı : Akşehir'e açılan kapısına Şehir kapısı, İshaklı tarafındakine İshaklı kapısı, göl tarafına açılana da Sığırkapısı denirdi. Hâlâ batı tarafındaki bir yer Kale dışı adını taşır. Kalesinin Fatih 2. Sultan Mehmet tarafından tahrip edildiği anlaşılıyor. Köyün hemen yakınından geçen ve kendi adını alan su yazın kesilir.Buna rağmen yasıyan çevreleri ve artezyen kuyuları ile bir su kasabasıdır. Kenarında bulunan göl havasını bozmakta ve sivrisinek bulutlarının tehdidi altında bulundurmaktadır. Yasıyan'ın eskiden mühim bir kasaba olduğu mimari döküntülerinden ve hamam enkazından anlaşılmaktadır. Kara Kadir'in evi eskiden hamam yeri imiş. Tevfik Uslunun evinin duvarında üstünde dört satırlık Yunanca kitabe bulunan bir taş vardır. Kitabenin okuyabildiğim parçaları şunlardır: Eskiden yasıyan iki köye ayrılmıştı. Tepenin önünde düz arazideki köye Yazı Yasıyan değirmenin bulunduğu yerdekine de Yaka Yasıyan denirdi. Şimdi burası DeğirmenKöy adını almıştır.Ayrıca köyün,merkez camisinin altında bi höyük bulunmaktadır.Cami ve çevresi sit alanıdır. Nekede Nekede (Farsça: نقده; Türkçe: Sulduz, سولدوز (ya da Solduz), İran'ın Batı Azerbaycan Eyaleti'nde şehir. Eski isim 'Sulduz'dur. Urmiye Gölü'nün 23 km. güneydoğusunda deniz seviyesinden 1316 m.yüksekte kurulmuştur. Nüfusu 75.000'dir. Nüfusun çoğunluğu Azeri Türklerinden oluşmaktadır.Türkçe konuşulmaktadır. The Company (Büyük Kaçış) The Company, Prison Break dizisinde kurgusal bir organizasyondur. "Şirket" (The Company) sadece onunla çalışanların bildiği gizli bir ulusal örgüttür. Etki alanı ve biresel gücünü Beyaz Saray'dan alır, ülkesi için her türlü kararı alır. Ana hedefi ülke ekonomisini kontrol etmek. Birleşik Devletler Başkan Yardımcısı Caroline Reynolds (Patricia Wettig), " Şirket" in kontrolünü elinde tutar, bu sayede devletin enerji harcamalarını ve diğer harcamlarını da kontrol eder kısaca ; ülke ekonomisi. Ayrıca "Şirket" kişisel başarılar içinde kullanılır. Ülke ekonomisini kontrol etmek için yasa dışı olarak Caroline Reynolds'ın kardeşinin şirketi Ecofield'ı da kullanır. İçlerinden biri Ecofiled hakkında dışarıya bilgi sızdırmaktadır ve "Şirket" akıl almaz bir yöntemle onu yakalamak ister. Bu kişi Aldo Burrows'dur (Anthony Denison). Onu açığa çıkarmak için "Şirket" zekice bir komplo hazırlar ve Caroline Reynolds Başkan Yardımcılığı gücünü kullanarak, Lincoln Burrows Terrence Steadman'nın katili olarak gösterilir, masum Lincoln sahte kanıtlarla suçlu bulunur. "Şirket" Caroline Reynolds için endişeliydi, o başkanlık seçimi yarışında kamuoyu desteğini kaybetmekteydi. Reynolds, Başkan Richard Mills'in güvenini kaybeder ve enerji ödemelerini desteklemeliydi, "Şirket" onu yarış dışına çıkarmak istiyordu veya bunu onun için yapacaktı. Reynold için bir süre sonra büyük bir sürpriz olur, Başkan vefat eder (kalp krizi gibi gösterilir) ve sonra Birleşik Devletlerin bir sonraki başkanı olur. Reynolds Başkan olduktan sonra "Şirket" ile arasındaki durum kararsız bir hal alır. Onlarla bağlantısını koparmak için onlarla iyi geçinmeye bakar. Onlar Caroline Reynolds'la beraber her türlü entrikaya hazırdı fakat şimdi onaların yardımı olmadan Başkan seçildi. Eğer hala bir ortaklık varsa, kimin kimi kontrol ettiği belli değildir. Bu çalışanlar dizinin bazı bölümlerinde karşımıza çıkar. Urmiye Gölü Urmiye Gölü (Farsça: دریاچه ارومیه), İran'ın kuzeybatısında, Batı Azerbaycan Eyaleti ile Doğu Azerbaycan Eyaleti arasında bulunan tektonik oluşumlu tuz gölü. İran'ın en büyük gölüdür, aynı zamanda Dünya'nın en büyük ikinci tuz gölüdür. Göl 5,200 km² yüz ölçümüne sahip olup en derin yeri yaklaşık 16 metredir. K-G uzunluğu 140 km, doğu- batı genişliği 55 km'dir. Göl içinde seviye durumuna göre 80 ile 100'den fazla ada bulunur. Havza büyüklüğü 52.209 km² olan göl, bu alanın sularını toplar. Dışarı akışı olmayan göl kapalı havzalıdır. Adaların birinde (Şahı Adası) Cengiz Han'ın torunu Hülagû Han'ın kabri vardır.Tebriz gölün kıyısındaki en büyük yerleşim yeridir. Göl kuzey-güney yönünde uzanan doğrultu atımlı fayın oluşturduğu tektonik çukurlukta yer alır. Urmiye Gölü ile Van Gölü'nün su toplama havzalarını birbirinden ayıran su bölümü çizgisi Türkiye-İran sınırını oluşturur. Gölde normal tuzluluk 130-160 gr/lt iken, suların azalması ile birlikte 330 gr/lt düzeyine çıkmıştır. Bu oran deniz tuzluluğunun sekiz katıdır. Göl çevresi Hazar Gölünün ılıman etkisini engelleyen yüksek dağlarla çevrilidir. Deniz etkisine kapalı alanda Karasal iklim etkilidir. Sıcaklık farkı fazladır. Sıcaklıklar -20 ile 40C arasında değişir. Çoğunluğu ilkbahar (%42) ve kışın(%36) düşen yağış miktarı 327 mm'dir. Göle 7 adet mevsimlik, 14 adet sürekli, toplan 21 akarsu, 39 su kanalı ulaşır. Acıçay, Sofi Çayı, Azerşehr Çayı, Merdiçay göle dökülen önemli akarsulardır. Zerrineh Nehri, Simineh Nehri, Godar Deresi, Zola Deresi, Nazlı Çay, Baranduz, Zola, Berdsur çayları da göle dökülür. Göçmen kuşlara kışlak olan göl çevresinde endemik canlılar da yaşar. Çevrede 200 kuş türü kayıt altına alınmıştır. Suda fazla bir canlı yaşamaz, kuşların beslenmesinde önemli olan Artemia bulunmaktadır. Flamingo, pelikan, spatula, ibiş, leylek ve martı gölde yaşayan kuş türleridir. 41 sürüngen, 7 amfibi alanda yaşam sürmektedir. Urmiye Gölü, 1975'te Ramsar alanı, 1976 yılında ise UNESCO Biosfer rezervi listesine eklenmiştir. Urmiye Gölü uzun zamandır küçülmektedir. Yılda yaklaşık 0.6m ile 1m arasında buharlaşma olmaktadır. İran yağışın yetersiz buharlaşmanın güçlü olduğu bir iklime sahiptir. Türkiye'ye bir yılda düşen ortalama yağış 642 mm iken İran'a 252 mm yağış düşer. Düşen yağışın %71'i buharlaşma ile kaybedilir. Yağışların azaldığı dönemlerde yeraltı suları yoğun olarak kullanılmıştır. Su kıtlığının oluştuğu zamanlarda göl yüzeylerinde küçülme meydana gelmiştir. 1975-2011 yılları arasında göl yüzeyi 7 m alçamıştır. Sadece Urmiye Gölü değil, Tashak, Bakhtegan, Parishan ve bazı küçük göller küçülmeye başlamıştır. Göl sularının çekilmesinin sebepleri şu şekilde sıralanmaktadır: %65 iklim değişimi, %25 barajlar ve göle gelen suların kullanılması, %10 yağış miktarının azalması. Çevre halkı göle dökülen ırmaklara yapılan 25 barajın kurumanın esas sebebi olduğuna inanmaktadır. Göl sularının çekilerek tuzlu alanların ortaya çıkması çevre halkında endişeye sebep olmuştur. Özelikle yakın bir mesafede Aral Gölü gibi bir örneğin bulunması tehdidi daha belirgin bir hale getirmektedir. Göl çevresinde yaşayan 13 milyon insan ve sekiz kentten altısı kuraklıktan önemli ölçüde etkilenecektir. 2011 Ağustos ve Eylül aylarında Urmiye ve Tebriz'de önemli gösteriler yapılmıştır. Çöle dönen göl tabanından biriken 8 milyar tuzun fırtınalarla, 500 km çaplı alanda etkili olmasından endişe edilmektedir. Bu durumda Türkiye, Ermenistan, Azerbaycan ve Irak'ta tarım ve şehirler olumsuz etkilenecektir. Urmiye Gölü tarihi zamanlarda seviye değişimleri yaşamıştır. Günümüzde 1276 m olan denizden yükseltisi, son 200 yılda sürekli düşmektedir. Göl Pleistosen zamanı boyunca dört kez seviye değişimi geçirmiştir. Göl seviyeleri; 1410 m, 1385 m, 1360–1380 m, 1280 m yüksekliklerinde bulunmuştur. İran yönetimi önceleri gölün küçülmesini 500 yılda bir gerçekleşen doğal bir olay olarak görmüştür. Yapılacak yatırımların gereksiz bulunmuştur. Kuraklığın ilerlemesiyle önlemler tartışılmaya başlanmıştır. Öncelikle Aras Nehri'nden kullanım hakkını 500 km'lik boru hattıyla göle yönlendirmeyi planladılar. Türkiye'den doğan Aras Nehri Ermenistan-İran sınırını oluşturmaktadır. İki ülkeninde sınırda suyun %50'sini kullanma hakkı vardır. Bu suyun yetmeyeceği anlaşılınca Kürdistan Eyaleti'nden de su transferi planlandı. Göle dökülen nehirler üzerinde yapılmakta olan 80 baraj inşaatı durdurulma kararı alındı. Tarımsal sulama tekniklerinin iyileştirilmesi ve su israfının azaltılması projelendirildi. Gölün yeniden canlandırılması amacıyla Van Gölü'nde veya Gürcistan'dan su taşınması gündeme alınmıştır. Erdebil Erdebil (Azerice: Ərdəbil, Farsça:اردبيل, []), Güney Azerbaycan bölgesinde, İran'ın aynı isimli Erdebil Eyaleti'nin yönetim merkezi olan şehirdir. Aynı zamanda, eyaletin kendi adını taşıyan Erdebil şehristanı'nın ve Merkezî bahşı'nın da yönetim merkezi olan şehrin 2016 yılı resmi nüfusu 529.374 kişi ve 156.324 hanedir. Şehir nüfusunun çoğunluğunu Azerbaycan Türkleri oluşturur. Halkın dili Azericedir. Erdebil’in ne zaman kurulduğu hakkında bilgi yoktur, eski kentlerden birisidir. Zarathustra'nın Avesta’yı yazdığına inanılan Savalan Dağı'nın bu kente yakınlığından dolayı Zerdüştlerce kutsal addedilen şehrin en eski isimi Artavil'dir. Sasani döneminde de önemini koruyan kent bu dönemde Şeyh Safiyüddin İshak Erdebilî’nin sayesinde bir sufi merkezi olmuştur. Adı bu dönemde "Baran-Pirouz"' olan kent, dini olarak kendini temizlemek isyenlerin gelip huzur buldukları mistik bir şehirdi. Bu nedenle kente "Dar'el Amân" "(tövbe yurdu anlamındadır)" da denmiştir. Abbasiler devrinde Erdebi bölgedeki askeri ve idari merkezlerden biri olmuştur. Bölgede dini öneme sahip olan Safeviye Tarikatı 14. yüzyılda Safiyüddin İshak tarafından Erdebil'de kurulmuştur ve Safevi Devleti'nin kurucusu ve ilk hükûmdarı I. İsmail bu şehirde doğmuştur. Parsabad Parsabad (Farsça: پارس آباد, ), İran'ın Erdebil Eyaleti'de şehir. Persabad, bağlı olduğu eyaletin kuzeyinde, Azerbaycan sınırında yer alır. Kentin 2006 yılı resmi nüfusu 81.782'dir. İdari olarak kendi adını taşıyan Persabad şehristanı'nın yönetim merkezidir. Meşginşehr Meşginşehr (Farsça: مشکين شهر, eski adı: خیوو=Xiyov خیاو=Xiyav), İran'ın Erdebil Eyaleti'nde şehir. Eyaletin aynı isimli Meşginşehr şehristanı'nın yönetim merkezi olan şehrin 2006 yılı resmi nüfusu 63.655 kişi ve 14.949 hanedir. Meşkinşehr, Savalan Dağı'nın yakınında ve Hazar Denizi kıyısında kuruludur. Alvend Alvend (Farsça: آلوند), İran'ın Kazvin Eyaleti'nde şehir. Eyaletin Elburz şehristanı'nın yönetim merkezi olan şehrin 2006 yılı resmi nüfusu 69.333 kişi ve 18.004 hanedir. Alvend Dağı bu kent yakınlarında yer almaktadır. HÃ¼rremdere Hürremdere (Farsça: خرمدره), İran'ın Zencan Eyaleti'nde şehir. Eyaletin aynı isimli Hürremdere şehristanı'nın yönetim merkezi şehrin 2006 yılı resmi nüfusu 48.055 kişi ve 12.562 hanedir. Şehir, eyaletin doğusunda, Kazvin Eyaleti sınırı yakınlarında yer alır. Tahran ile Tebriz arasındaki iki önemli yol, 32 numaralı karayolu ve Otoyol 2 şehirden geçmektedir. Ahvaz Ahvaz (Farsça: اهواز‎, Arapça: أحواز‎), İran'da Huzistan Eyaleti'nin yönetim merkezi olan şehir. Şehir, bağlı olduğu eyaletin orta kısmında, Karun Nehri'nin kıyısında kuruludur. Deniz seviyesinden yüksekliği 20 metre, 2006 yılı itibarı ile nüfusu 969.843'dür.. Ahvaz, Basra Körfezi'ne demiryoluyla bağlıdır ve Bender Şahpur petrol alanları yakınında önemli petrol üretim merkezlerinden birisidir ki kentte, günlük 250 bin varil petrol üretimi gerçekleşmektedir. İran yönetimi buradaki kapasiteyi 2010 yılına kadar toplam 3 milyar Amerikan doları tutarındaki bir yatırımla günlük 600 bin varile çıkarmayı hedeflemektedir. Haşmet Şair Haşmet, Haşmet bin Abbas, (ö. 1768, Rodos), Osmanlı divan şairi. Latifeleri, hicivleri ile tanınan bir şairdir. Devrin ünlü şairi ve devlet adamı Koca Ragıp Paşa'nın himayesinde yetişmişti. Ragıp Paşa ve Fıtnat Hanım ile yakın dostluk kurdu. Şiirleri ile olduğu gibi bu üçlünün arasındaki günümüze kadar ulaşan şakalaşmalar ile hatırlanır. 18. yüzyılda İstanbul'da dünyaya geldi. Doğum yılı kesin olarak bilinmez, 1720-1730 arasında doğmuş olduğu tahmin edilir. Kazasker Abbas Efendi'nin oğludur.. Asıl Adı Mehmet idi. İlköğrenimini babasından aldıktan sonra medrese öğrenimi gördü, müderrislik yaptı. Gençlik çağlarında Koca Ragıp Paşa'ın himayesini kazandı. Şairliğin yanı sıra ok atmada, kılıç ve tüfek kullanmada ustalaştı. Müderrislikte derecceler alarak ilerledi. Şiirleri bazı kimselerin hatırlarını incittiğinden önce İstinye'de babasının yalısında ikamete memur edildi; sonra Bursa'ya (1759) sürüldü. Altı yıl kadar kaldığı Bursa'da şehrin önde gelen sanatçı ve bilim adamlarını etrafında topladı. Bu dönemde dost olduğu İmamzade Said Efendi, Haşmet'in şiirlerini toplayıp divan şeklinde düzenlemeyi üstlendi. Şair, Bursa’dan sonra İzmir'e ve Rodos'a sürülmüş; 1768'de sürgünde iken hayatını kaybetmiştir. Mezarı, Rodos’ta Murad Reis Türbesi civarındadır. Beyit sayısı üçbini bulan bir "Divan"'ı vardır. Haşmet'in Divanı'nda yer alan şiirler, şair Bursa'dayken arkadaşı İmamzade tarafından bir araya getirilmiş olanlardır. "Sened-i Şuara", Koca Ragıp Paşa adına yazılmış bir eserdir; şiirin faziletlerini anlatır. Haşmet, bu eserde Arap dili ve edebiyatı ile dini ilimler konusundaki bilgilerini ve sanat gücünü ortaya koymuştur. En önemli eserlerinden birisi, "Sûr-nâme" ("Vilâdet-nâme") adlı mensur-nazım eserdir. Bu eser, III. Mustafa’nın kızı Hibetulah ‘ın doğumunu kutlamak için Koca Ragıp Paşa’nın isteği üzerine kaleme alınmıştır. III. Mustafa'dan önceki iki padişah (I. Mahmut ve III. Osman)'ın çocukları olmamıştı. Bu nedenle, Mustafa'nın 1759'da doğan kızı Hibetullah için, çağının birçok şairi tarihler düşürmüşler, kutlama manzumeleri yazmışlardı. Olayın doğurduğu genel sevinç ve yapılan eğlenceler Sûr-nâme'de oldukça canlı bir dille anlatılmıştır.. Eserde olaylar günlere göre değil fıkralara, makalalere ve yapılan eğlencelere göre gruplandırılarak anlatıldığından yazılış ve tertip itibarıyla de diğer Sur-nâme’lerden ayrılmaktadır. Şairin, "İntisâbü'l-mülük" adlı küçük eseri III. Mustafa'yı övmek için yazılmıştır. "Hâb-nâme", "Vâkıa-nâme" adlarını da taşıyan bu eser, Padişah III. Mustafa’nın 1757 yılında tahta cülus ettiği günün gecesi Haşmet’in görmüş gibi hayal ettiği bazı olayları konu edinmektedir. Dört eseri de “"Haşmet Külliyatı"” adıyla 1994'te yayımlanmıştır. Lakap Lakap, ayama veya epitet; herhangi bir kimseye veya gruba (örneğin sülaleye) belirli bir özelliğinden dolayı başkaları tarafından verilmiş takma ad. Lakaplar bir kimsenin fiziksel bir özelliğine atfen verilmiş olabileceği (Uzun Hasan, Topal Osman) gibi yaptıkları işlere atfen de verilmiş olabilir (Büyük İskender, Fatih Sultan Mehmet). Lakaplar olumlu veya olumsuz anlamlar içerebilir. "Lakap" sözcüğü Türkçeye Arapçadan geçmiştir. "Epitet" ise Yunanca kökenlidir ve sözcüğün orijinali "atfetmek" anlamına gelir. Soyuz 6 Soyuz 6, Sovyetler Birliği tarafından gerçekleştirilen uzay uçuşu. Soyuz 7 ve Soyuz 8 ile birlikte üç araç ve yedi kozmonotun görev aldığı bir uçuşun parçasıydı. Bu uçuşta, tarihte ilk defe üç uzayaracı birlikte görev yapmıştır. Georgi Şonin ve Valeri Kubasov'dan oluşan mürettebat Soyuz 7 ve Soyuz 8'in kenetlenmesini yüksek kaliteli bir filme çekmekle görevlendirilmişti. Ancak üç aracın da kenetlenme sistemleri arızalanınca bu gerçekleştirilemedi. Sorunun nereden kaynaklandığı asla kesin olarak ortaya çıkarılamadı. Ancak genellikle bir helyum basınç dayanıklılık testinden kaynaklandığı söylenmektedir. Bu görev için kullanılan Soyuz aracında (7K-OK) kenetlenme devreleri "hizmet modülü"nün motor bölümü yanındaki bir bölmede duruyordu. Bölmenin içi elektronik devrelerin sorunsuz çalışması için helyum gazıyla doldurulmuştu. Dünyaya dönüş sırasında uzayaracının ağırlığının azalması için bu bölme kenetlenmeden sonra atılıyordu. Üç uzay aracının da elektronik devrelerini neyin bozduğu hâlâ bilinmemektedir. Mürettebat uzayda kaynak yapımı konusunda önemli deneyler gerçekleştirdi. Denenen üç yöntem elektron ışını, düşük basınç plazma arkı, ve yanıcı elektrottu. Cihaz, Kiev, Ukrayna merkezli E. O. Paton Elektrik Kaynağı Kurumu tarafından geliştirilmişti. Kaynak kalitesinin Dünyadaki örneklerden daha aşağı kalmadığı söylenir. Araç Dünya yörüngesinde 80 tur attıktan sonra 16 Ekim 1969'da Kazakistan'da Karaganda'nın 180 km kuzeybatısına indi. Görevin çağrı kodu antik Yunan kahramanı Antaeus'a ithafen "Antey" idi. Bu aynı zamanda, uçuşun gerçekleştiği sırada dünyanın en büyük uçağı olan Ukrayna yapımı Antonov 22'nin de adıydı. Soyuz 7 Soyuz 7, Sovyetler Birliği tarafından 12 Ekim 1969'da gerçekleştirilen uzay uçuşu. Soyuz 6 ve Soyuz 8 ile birlikte üç araç ve yedi kozmonotun görev aldığı bir uçuşun parçasıydı. Bu uçuşta, tarihte ilk defa üç uzayaracı birlikte görev yapmıştır. Mürettebat; komutan Anatoli Filipçenko, uçuş mühendisi Vladislav Volkov ve araştırma kozmonotu Viktor Gorbatko'dan oluşuyordu. Görevleri, Soyuz 8 ile kenetlenmek ve mürettabattan iki kişinin uzay yürüyüşü ile o araca geçmesini sağlamaktı. Bu daha önce Soyuz 4 ve Soyuz 5 tarafından başarılmış bir işlemdi. Soyuz 6, bu olayı yakın mesafeden filme alacaktı. Ancak arızalar nedeniyle kenetlenme ve geçiş başarılamadı. Sovyet hükûmeti daha sonra kenetlenmenin planlanmadığını açıkladı. Ancak uzayaraçlarının taşıdığı kenetlenme cihazları ve Soyuz 8 mürettebatının daha önce kenetlenme konusunda tecrübeli uzayadamları olması, bu iddiayı yalanlamaktadır. Bu uçuş, Sovyetlerin insanlı Ay inişi projesinin son provalarından biridir. Sovyet Ay projesinin yaşadığı başarısızlıklardan biri olarak tarihe geçmiştir. Uzayaracının çağrı kodu "Buran", "tipi" anlamına geliyordu. Aynı isim, yıllar sonra Buran uzay mekiği için de kullanılacaktı. Soyuz 8 Soyuz 8, Sovyetler Birliği tarafından gerçekleştirilen uzay uçuşu. Soyuz 6 ve Soyuz 7 ile birlikte üç araç ve yedi kozmonotun görev aldığı bir uçuşun parçasıydı. Bu uçuşta, tarihte ilk defe üç uzayaracı birlikte görev yapmıştır. Mürettebat komutan Vladimir Şatalov ve Soyuz 7 ile kenetlenme manevrasını gerçekleştirmekle görevli uçuş mühendisi Aleksey Yeliseyev'den oluşuyordu. Planlanan kenetlenme sonucunda Soyuz 7 ve Soyuz 8 mürettebatı uzayda yürüyerek araç değiştirecekti. Daha önce Soyuz 4 ve Soyuz 5 araçları bu tür bir kenetlenme ve personel geçişini başarmıştı. Soyuz 6, yakın mesafeden bu geçişi filme çekmekle görevliydi. Arızalar nedeniyle planlanan kenetlenme ve geçiş başarılamadı. Sovyet hükûmeti daha sonra bir kenetlenme öngörülmediğini açıkladı. Ancak uzayaraçlarının taşıdığı kenetlenme cihazları ve hem Şatalov hem de Yeliseyev'in uzayda kenetlenme konusunda tecrübeli uzayadamları olması, bu iddiayı yalanlamaktadır. Bu uçuş, Sovyetlerin insanlı Ay inişi projesinin son provalarından biridir. Sovyet Ay projesinin yaşadığı başarısızlıklardan biri olarak tarihe geçmiştir. Halil Vehbi Eralp Halil Vehbi Eralp (d. 1907, Selanik - ö. 1994), Türk matematikçi. İstanbul Erkek Lisesi'ni bitirdi. 1925-1930 tarihleri arasında bir yıl müddetle İstanbul Üniversitesi'nde Felsefe zümresine devam ettikten sonra Avrupa talebe sınavlarında başarılı olarak devlet tarafından Fransa'ya gönderildi ve bir yıl Bordeaux'da, lisenin felsefe bölümüne devam etti. Bordeaux Edebiyat Fakültesi'ne girdikten sonra 1929-1930 yılında Gaston Richard'ın yanında sosyoloji ve ahlâk; Darbon'un yanında Umumî Felsefe ve Mantık sertifikalarını aldı ve bundan sonra eğitimine Sorbonne'da devam ederek orada Prof. Henri Delacroix ve Georges Dumas'dan psikoloji, Prof. Emile Brehier ve Albert Riveaud'dan felsefe tarihi sertifikalarını aldı, Latince sınavını verdi. Yurt dışındaki eğitimini 1932 yılında bitiren Eralp, önce Konya Erkek Lises'inde, daha sonra ise Kadıköy Lisesi'nde felsefe öğretmenliği yaptı. 1933'te İstanbul Üniversitesi reformunda Edebiyat Fakültesi Felsefe Doçentliğine tayin edildi. Bu tarihten itibaren Prof. Reichenbach'ın seminerlerine katılıp bazı derslerini Türkçeye çeviren Eralp, riyazi mantık (logistik) üzerinde çalışmaya başladı; Reichenbach'ın logistiğe ait derslerini çevirdi ve yayımladı. 1935 yılında askerliğini bitirdi. 27 Kasım 1937'de felsefe tarihi doçentliğinden, Umumî felsefe ve mantık doçentliğine atandı. Yine 1937'de rönesans üzerine iki konferans verdi. Kozlu (anlam ayrımı) Kızılsu Kırgız Özerk İli Kızılsu Kırgız Özerk İli (Kırgızca: قىزىلسۇۇ قىرعىز اپتونوم وبلاسى Кызылсуу Кыргыз аптоном обласы; Uygurca: قىزىلسۇ قىرغىز ئاپتونوم ئوبلاستى Qizilsu Qirghiz aptonom oblasti, Çince: 克孜勒苏柯尔克孜自治州/克孜勒蘇柯爾克孜自治州; Pinyin: Kèzīlèsū kē'ěrkèzī Zìzhìzhōu), Çin'de Sincan Uygur Özerk Bölgesi'nde bir Kırgız özerk bölgesidir. Kızılsu Kırgız Özerk ilindeki şehir ve beldeler: Kızılsu'da yaşayan 2000 yılı sayımına göre Uluslar: Satuk Buğra Han 955 (Hîcrî 344) yılında Kâşgarlı Mahmud'un Divân-ı Lügati't-Türk'te " اَرتُج artuç: Ardıç. Kaşgar'da bu adta iki köy vardır." diye bahsettiği altın Artuç köyünde gömülmüştür. O zamanlar Kaşgar'ın kuzeyinde iki tane Artuç (Artux) isminde köy vardı, birisinin adı altın Artuç (Artux), ikincisi üst Artuç (Artux)'dır. 2005 yılında Gayri safi yurt içi hasıla toplam 1,75 Milyar Yuan'dir. Ren geyiği Ren geyiği ("Rangifer tarandus"), geyikgiller (Cervidae) familyasından arktik ve subarktik bölgelerinde yaşayan bir geyik türüdür. Ren geyiği dünyanın kuzey bölgelerinde birçok bölgede yayılmıştır: Norveç, İzlanda, İsveç'in kuzey bölgeleri, Finlandiya, Rusya'nın Avrupa bölümündeki kuzey bölgelerden Büyük Okyanus'a uzanan bölümü, Alaska, Kanada ve Grönland. Ren geyiği doğal olarak 10. yüzyıldan beri soyu tükendiği İskoçya'ya 1952 yılında yeniden getirilmiştir. Ayrıca ilk evcil hayvan olma özelliği vardır. Evcil ren geyiklerine daha çok kuzey İskandinavya ve Rusya'da rastlanır, doğada serbest olarak yaşayan ren geyikleri ise Kuzey Amerika, Grönland ve 18. yüzyılda insanlar tarafından getirildiği İzlanda'da rastlanır. Avrupa'da doğada serbest olarak yaşayan son ren geyiklerine Norveç'in güneyinde rastlanır. Doğal yaşam alanı yaklaşık olarak 62° enlemin içinde kalır. Dişi geyiğinin ağırlığı 60 ile 170 kg arasında değişir. Ren geyiğinin kimi alt türlerinde erkek dişiden çok az büyüktür, diğerlerinde ise 300 kilograma kadar varabilir. Erkeğin de, dişinin de boynuzları bulunur. İskandinavya ren geyiklerinde yaşlı erkeklerde boynuzlar Aralık ayında düşer. Genç erkeklerde ilkbahar başında, dişilerde ise yazın boynuzlar düşer. Boynuzlar genellikle aşağıda ve yukarıda olmak üzere iki ayrı öbek hâlinde çatallaşır. Evcil ren geyikleri doğada serbest yaşayanlara oranla daha kısa bacaklı ve ağırdır. Kuzey Amerika ren geyikleri saatte 80 km hızla koşabilir ve yılda yaklaşık 5.000 km yol alabilir. Kışları genel olarak likenlerle özel olarak da rengeyiği likeni adı verilen "Cladonia rangiferina" ile beslenir. Aynı zamanda söğüt, ve kayın yapraklarıyla birlikte sazlık ve otlarla da beslenir. Ayrıca kimi durumlarda yaban sıçanı, alp alabalığı ve kuş yumurtaları ile beslendiğine ilişkin birtakım kanıtlar bulunmaktadır. Ren geyiklerinin burunlarının içinde bulunan özel kemikler yüzey alanını oldukça artırır. Soluk alınırken gelen soğuk hava ciğerlere girmeden önce hayvanın vücut sıcaklığı ile ısınır, soluk verilirken çıkan havadan da su yoğunlaşarak burunda kalır ve içeri giren havayı nemlendirmek için kullanılır, aynı zamanda büyük olasılıkla mukus dokudan emilerek kana geçer. Ren geyiklerinin toynakları mevsime uygun olacak şekilde değişir. Yazları, tundra yumuşak ve nemli iken toynakların altı süngerimsi bir yapı kazanarak ek bir çekiş gücü sağlar. Kışları ise toynakların altı büzülerek sıkışır ve toynakların sert olan uçları buzu keserek hayvanın kaymasını engeller. Ren geyiğinin iki katmanlı bir kürkü vardır. Altta yoğun, yüne benzer bir katman bulunur ve bunun üzerinde de daha uzun içi boş ve hava dolu kıllar vardır. Ren geyiği oldukça kolay ve hızlı yüzer. Göç eden sürüler geniş bir gölü ya da akarsuyu yüzerek geçmekten kaçınmaz. Doğada serbest yaşayan ren geyikleri doğdukları yer ile kışın yaşadıkları yer arasında büyük sürüler hâlinde göçeder. Geniş toynakları karda ve tundrada hareket etmelerine yardım eder, yüzerken de hayvanın ilerlemesine yardımcı olur. Alaska'da yaklaşık bir milyon ren geyiği yaşar, Kanada'nın kuzeyinde de benzer sayılarda ren geyiği bulunur. Avrasya'da çoğunluğu evcil olmak üzere beş milyon kadar ren geyiği olduğu tahmin edilmektedir. Genetik olarak evcilleşmemiş olan ren geyikleri son olarak Norveç'in ortasında Rondane, Dovrefjell-Sunndalsfjella, Hardangervidda ve Setesdalsheiane dağlık bölgelerinde bulunur. Erkek ren geyikleri genellikle gruptan ayrılır ve yalnız dolaşır. Geride kalan sürü çoğunlukla dişilerden oluşur ve anaerkil bir yapı görünür. Ren geyiklerinin karşı kaldığı doğal tehditler içinde çığ ile birlikte kurt, ayı sansarı, vaşak ve ayı gibi avcı hayvanlar bulunur. Kaya kartalı altı aylığa kadar olan ren geyiği yavrularının ciğerlerini pençeleriyle delerek öldürür. Kuzgun ise ren geyiği yavrularının gözlerini yiyerek dolaylı yoldan öldürür. Büvelek, sivrisinek, miyaz sineği, bağırsak solucanı ve tenya gibi asalaklar ile bruselloz, parmaklar arası nekrobasilloz, ve keratit (kornea yangısı) gibi hastalıklar ren geyiklerini etkiler. Doğada serbest yaşayan ren geyikleri, özellikle mayıs sonunda olan yavrulama döneminde ve bunun iki ay öncesinde insanlar tarafından verilen rahatsızlıklardan çok etkilenir. Kanada'da özellikle aşırıya kaçan ağaç kesimi ren geyiklerini tehdit etmektedir. Hayatta kalmak için boreal ormanlara gereksinim duyan ren geyiği buraların yokedilmesi ya da çok az korunması nedeniyle soyunun tükenmesi tehdit altına girmektedir. Ağaçların kesilmesi ve açılan yollar diğer geyikleri de buraya çeker ve beraberinde avcıları, kurtları ve ayıları da bölgeye getirir. EÃ§miyazin Eçmiyazin ya da bazen kullanılan şekliyle Eçmiadzin (; ), Erivan'dan batıya doğru 20 kilometre mesafede bulunan Ermenistan'ın Armavir İdari Bölgesi'ne bağlı bir şehir. 52.757 kişi nüfusu var. Belediye Başkanı Karen Emena Grigorian'dır. Şehir, en eski Hristiyanlık mabedlerinden biridir. 1700 yıl boyunca, birçok defalar onarılan mabed alanı içinde bugün, Katolikosluk binaları, ruhani okul ve kilise konukevi bulunmaktadır. Burada aralarında Ermeniler için çok kıymetli olan, altından Ermeni harflerinin de bulunduğu, Eçmiyazin Hazine Dairesini görmek de mümkündür. Eçmiyazin'de Ermeni Apostolik Kilisesi'nin baş koltuğu bulunmaktadır. 1989 yılında Fransa'nın Issy-les-Moulineaux şehri ile kardeşleşmiş. Eçmiyazin, Zvartnots'la birlikte UNESCO'nun Dünya Miras Listesi'ndedir. Emin İgüs Emin İgüs, Ezginin Günlüğü grubunun kurucularındandır. Opera eğitimi almış, Ruhi Su'nun yönettiği Dostlar Korosu'nda Ruhi Su, Sümeyra Çakır gibi müzisyenlerle birlikte çalışmıştır. Kurulduğu dönemde Ruhi Su Kültür ve Sanat Vakfı'nın yönetiminde yer almış ve Dostlar Korosu'nu devam ettirmiştir. Ezginin Günlüğü'nün kurucularından olup, bu grubun en önemli albümleri arasında sayılan Seni Düşünmek, Sabah Türküsü, Alagözlü Yar, Bahçedeki Sandal ve Ölüdeniz adlı albümlerde vokalist ve besteci olarak yer almıştır. 1990'da gruptan ayrıldıktan sonra çalışmalarını solo olarak yürütmüş, değişik topluluklarla yurt içinde ve dışında birçok konser vermiş, festivallere katılmıştır. 2002 yılında Bu Dünya Bir Pencere adlı bir albüm çıkarmıştır. 2003 yılında Bizim Ninniler adlı albümün müzik yönetmenliğini yapmıştır. Çeşitli albümnlerde yönetmenlik ve danışmanlık yapmış, film müzikleri bestelemiştir. Berrak sesi ve türküleri özgün yorumuyla dinleyenlerin hayranlığını kazanmıştır. Çalışmalarını Nâzım Hikmet Kültür Merkezi ve Nâzım Hikmet Akademisi bünyesinde sürdürmektedir. Halen çalışmalarına devam eden Nâzım Kumpanya'nın kurucularındandır. Sanatçı aynı zamanda toplumcu duyarlılığıyla, siyasi duruşuyla da dikkat çekmektedir.2014-2016 Ruhi Su Dostlar Korosu sanat danışmanlığı yapmaktadır. Man AdasÄ± Man Adası (İngilizce: "Isle of Man", Manca: "Ellan Vannin"), İrlanda Denizi'nde, Britanya Adaları'nın coğrafi merkezinde ada. Birleşik Krallık'a dahil olmamakla beraber kraliyete bağımlıdır. (İngilizce: "crown dependency"). Ada günümüzdeki adını tarihî Mann Krallığı'ndan alır. Bir iddiaya göre Mann adı, adayı koruduğuna inanılan Manannán mac Lir adlı Kelt deniz tanrısının adından gelir. Man Adası ilk kez 8. yüzyılda Viking yerleşim yeri olarak kullanılmaya başlandı. 1079'da Godred Crovan tarafından "Mann ve Adalar" adlı Nors krallığı kuruldu. 1266'da Norveç Kralı IV. Magnus tarafından Perth Antlaşması uyarınca İskoçya'ya bırakıldı. 14. yüzyılda İngiliz egemenliğine girdi ve 1765'te Birleşik Krallık'a bağlandı. Man Adası iç işlerinde bağımsız, dış işlerinde Birleşik Krallık'a bağlıdır. Birleşik Krallık Kraliçesi II. Elizabeth aynı zamanda Man Adası'nın devlet başkanıdır. Kraliçenin adada kullanılan unvanı ""Man'ın Efendisi""dir. Bu unvan her iki cinsiyet için de kullanılabilir. Bununla birlikte BK ve Hindistan kraliçesi Victoria, ""Man'ın Hanımefendisi"" unvanını kullanmayı yeğlemiştir. Adanın resmî olarak yönetimi devlet başkanı olan kraliçenin vekili konumundaki bir valiye (İngilizce: Lieutenant Governor) bağlıdır; fakat son zamanlarda bu merci, adanın yürütme organı olmaktan çıkmış ve daha çok seremoniler ile ilişkili devlet başkanı rolünü almıştır. Resmî olarak Man Adası egemenliği, adı "Tynwald" olan, bir parlamentoya dayanır. "Tynwald"ın 1000 yılı aşkın bir geçmişi olduğu ve dünyada en eski parlamento tipindeki yasama organı olduğuna dair belgeler bulunmaktadır. Tynwald Parlamentosu'nun iki bölümü bulunur: "House of Keys (Anahtarlar Evi)" ve "Yasama Konseyi". "Anahtarlar Evi" 5 yılda bir yapılan seçimle gelen 24 mebus üyeden oluşur. "Yasama Konseyi" ise Tynwald Başkanı, Başsavcı (Attorney-General), Anglikan Sodor ve Man Başpiskoposu, 3 tayinle seçilmiş kişi ve "Anahtarlar Evi" tarafından seçilen 8 mebustan oluşur. Genellikle Man Adası yasama organı Birleşik Krallık Parlamentosu'ndan geçen yasaları aynen kabul eder; ama bazı konularda özerk yasalar çıkarır. Örneğin; Man Adası asgari evlenme ve otomobil kullanabilme yaşı 16'dır (Birleşik Krallık'taysa 18) Tynwald'da çoğunluğu bulunan parti başkanı bir "Man Adası Hükümeti" oluşturur. Man Adası Hükûmeti Başkanı, seçtiği Bakanlar Heyeti ve Man Adası devlet daireleri başkanları ile birlikte adanın yürütme mercileridir. Man Adası, Avrupa Birliği üyesi değildir; ancak AB ile yapılan anlaşmalar uyarınca sınırlı şekilde gümrüksüz mal dolaşımına izin verilmektedir. AB vatandaşları adada serbestçe seyahat ve ikamet edebilir; ama çalışamaz. Man Adası vatandaşlarının da AB'de çalışması sınırlandırılmıştır. Birleşik Krallık'ın Avrupa Birliği'nden ayrılmasının ada üzerinde ne etkiye sahip olacağı belirsizdir. Man Adası bayrağı ve devlet arması bir üçgen şeklini alan üç bacak göstermektedir. Man Adası kuyruksuz kedisi ile meşhurdur. Bu üç bacaklı şekil ve kedilerin neden kuyruksuz olduğuna dair birçok yerel efsane vardır. Man Adası, düşük vergilere sahip bir ekonomidir. Adada değer artış kazancı vergisi, varlık vergisi, damga vergisi ve veraset vergisi uygulanmamaktadır. Uygulanan en yüksek gelir vergisi oranı %20'dir. Neredeyse her türlü gelir için kurumlar vergisi %0'dır, bunun istisnası %10 vergi alınan bankaların elde ettiği kâr ve adada yer alan taşınmaz maldan elde edilen gelirdir. Bu nedenle ada vergi cenneti olarak ünlenmiş, buna karşılık olarak onlarca ülkeyle vergi bilgisi değişimi antlaşmaları imzalayıp 2009 yılında OECD tarafından uluslararası vergi standartlarına uygunluğu gösteren beyaz listeye eklenmiştir. Adanın gayri safi yurt içi hasılasına en büyük katkı adada yürütülen offshore bankacılık dolayısıyla finans sektörü tarafından sağlanmaktadır. Işıkçılık başta olmak üzere üretim ve turizm sektörleri ada ekonomisine katkıda bulunan diğer sektörlerdir. Tarım ve balıkçılık tarihsel olarak önem arz etse de ekonomiye katkıları azalmıştır. Vostok 1 Vostok 1 (Rusça: Восто́к-1, "Doğu-1") ilk insanlı uzay uçuşu. Sovyetler Birliği tarafından 12 Nisan 1961'de kozmonot Yuri Gagarin komutasında uzaya fırlatıldı. Bu uçuşla insanoğlu ilk defa atmosfer dışına çıkmış ve ilk defa dünya yörüngesinde tur atmış oluyordu. Uçuşun asıl kozmonotu Gagarin, yedek kozmonotu German Titov idi. Vostok 1, dünya çevresinde bir kez döndükten sonra indi. Uçuş toplam 108 dakika sürdü. Fırlatmadan sonra 25 dakika boyunca yer kontrol istasyonu uzay aracının kararlı bir yörüngeye oturup oturmadığını bilemedi. Aracın doğrultu kontrol sistemi tam otomatikti. Tıbbi personel, insan metabolizmasının uzay boşluğuna nasıl tepki vereceğinden emin değildi. Bu nedenle, uçuş kontrol paneli Gagarin'in kullanamayacağı şekilde kilitlenmişti. Kilidin şifresi acil bir durumda kontrolü ele alabilmesi için zarf içinde yine Gagarin'e teslim edilmişti. Vostok aracının yörüngesini değiştirme imkânı yoktu, sadece doğrultu değiştirebiliyordu. Yörünge değiştirebilen uzayaraçları çok daha sonra, Gemini ve Soyuz projeleri ile imal edilecekti. Uçuşun büyük kısmında Vostok aracının doğrultusu kendi halinde salınmaya bırakıldı. İniş motorunun ateşlenmesinden az önce aracın doğrultusu otomatik sistem tarafından düzeltildi. İniş motorları Afrika'nın batı kıyısı açıklarında, Angola yakınında, iniş noktasından 8.000 km uzaklıkta ateşlendi. Sıvı yakıtlı retro roketler 42 saniye boyunca çalıştı. Ağırlık sınırlaması nedeniyle bu roketlerin bir yedeği yoktu. Ancak Vostok aracındaki pek çok sistem gibi, bu roketlerin çalışmaması durumuna karşı önlem alınmış, yörünge 10 gün kadar sonra uzay aracının kendi kendine atmosfere gireceği şekilde ayarlanmıştı. Araçta bu süre için yeterli yiyecek ve içecek bulunuyordu. İniş ateşlemesinden on saniye sonra ayrılması gereken Vostok "hizmet modülü" beklenmedik şekilde iniş kapsülü "Şarik"'e bağlı kaldı. Atmosfere giren Vostok, hizmet modülünün yarattığı aerodinamik bozukluk nedeniyle çılgınca dönmeye başladı. Yaklaşık on dakika sonra iki modülü birbirine bağlayan kablolar yanarak koptu ve Şarik kararlı bir durum aldı. Gagarin, iniş sırasında yeryüzüne 7 km kala fırlatma koltuğuyla kapsülden ayrıldı ve yere kendi paraşütüyle indi. Vostok 1'de de paraşüt olmasına karşın, uzayaracının ağırlığı nedeniyle iniş çok sert olacağı için bu yöntem tercih edilmişti. Sovyetler uzun süre Gagarin'in araçtan atladığını açıklamadılar. Zira Uluslararası Havacılık Federasyonu kurallarına göre o yıllarda bir uçuşun başarılı sayılması için pilotun uçakla birlikte yere inmesi gerekiyordu. Günümüzde, Soyuz 1'in başarılı bir uçuş olduğuna dair bir şüphe yoktur. Vostok kapsülü, Korolyov kentindeki RKK Energiya müzesinde sergilenmektedir. Sera etkisi Dünya, üzerine düşen güneş ışınlarından çok, dünyadan yansıyan güneş ışınlarıyla ısınır. Bu yansıyan ışınlar başta karbondioksit, metan ve su buharı olmak üzere atmosferde bulunan gazlar tarafından tutulur, böylece dünya ısınır. Işınların bu gazlar tarafından tutulmasına sera etkisi denir. Atmosferde bu gazların miktarının artması Yerküre'de ısınmayı büyük oranda artırır. Günümüzdeki tehlike, karbondioksit ve diğer sera gazlarının miktarındaki artışın bu doğal sera etkisini şiddetlendirmesinde yatmaktadır. Binlerce yıldır dünyamızdaki karbon kaynakları kararlı kalırken, şimdi modern insanoğlu aktiviteleri, fosil yakıtlarin kullanımı, ormanların yok oluşu, aşırı tarım yapılması, atmosfere büyük miktarlarda karbondioksit ve diğer sera gazlarının salınmasına sebep olmaktadır. Küresel ısınma, sera etkisiyle atmosferin periyodik olarak sıcaklığının artarak ısınması olup, doğal bir süreçtir. İnsanların aktiviteleri sonucunda atmosfere, özellikle gazların girdileri arttığından etki giderek fazlalaşmaktadır. 16.02.2001 tarihinde Cenevre’de açıklanan BM Çevre Raporu'na göre 21. Yüzyılda, ortalama hava sıcaklığının 1.4 °C ile 5.3 °C arasında artacağı, buzulların erimesiyle denizlerin 8–88 cm kadar yükseleceği, uzun vadede dünyanın fiziksel yapısında geri dönüşümü olmayan değişiklikler ortaya çıkacağı, Afrika kıtasında, tarım rekoltesinin düşeceği, ortalama yıllık yağış miktarının azalacağı, su sıkıntısı görüleceği, Asya kıtasında, kurak ve tropik bölgelerde yüksek sıcaklıklar, seller ve toprak bozulması, kuzey bölgelerinde ise tarım rekoltesinde artış görüleceği, tropik kasırgaların artacağı, Avrupa kıtasında, güney bölgelerinin kuraklığa eğilimli hale geleceği, Alp Dağları buzullarının yarısının 21. Yüzyılın sonunda yok olacağı ve tarım rekoltesinin azalacağı, Kuzey Avrupa’da ise tarım rekoltesinin artacağı, Lâtin Amerika’da kuraklık olacağı, sellerin çok sık tekrarlanacağı, tarım rekoltesinin azalacağı, sıtma ve koleranın artacağı, Kuzey Amerika’da tarım rekoltesinin artacağı, özellikle Florida ve Atlantik kıyılarında deniz seviyesinin yükseleceği, büyük dalgaların oluşacağı ve sellerin görülebileceği, sıtma ve ateşli humma gibi hastalıkların artacağı, sıcaklık ve nem artışıyla ölüm oranının artacağı, Polar bölgelerde buzulların eriyeceği, bitki ve hayvan türlerinin sayısının ve dağılımının etkileneceği, buzulların erimesiyle bağlantılı olarak deniz seviyesi her yıl 0.5 cm kadar yükseleceğinden, gelecek 100 yıl içerisinde mercan kayalıklarının zarar göreceği, çok sayıda küçük ada ve kıyı kentlerinin sulara gömüleceği gibi öngörülere yer verilmekte ve dünyanın bilinmezlerle dolu bir geleceğe doğru yol aldığı ortaya konmaktadır. Küresel ısınma üzerinde en etkili gaz olan karbondioksit emisyonlarını % 5 oranında azaltmak için bütün ülkelerin doğayı etkilemeyen yeni endüstri politikalarını devreye sokmak zorunda olduğu belirtilmektedir. Toltekler Toltekler, Kolomb öncesi Amerika uygarlıklarından birini oluşturan halk olup, Meksika'daki Aztek-öncesi üç kültürden (Mayalar, Toltekler, Olmekler) biri olarak kabul edilirler. Meksika topraklarında ilk insan topluluklarına ait izler, tarihçilere göre, yaklaşık 20.000 yıl öncesine dayanır. "Toltekler" sözcüğü Nahuatl dilinde "inşaatçı üstatlar" anlamına gelir. Hakkında fazla bilgi sahibi olunmayan kadim Amerika uygarlıklarından biri olan Toltekler'in kökeni ve yaşadıkları dönem hakkında çeşitli varsayımlar bulunmaktadır. Şimdilik en kabul gören varsayım, nereden geldikleri bilinmeyen bu halkın günümüzden 3300 yıl önce mevcut olduğudur. İleri bir uygarlık oluşturdukları sanılmaktadır. Başkentleri arkeologlara göre, Mexico'dan yaklaşık 80 km uzaklıkta bulunan, Teotihuacan yakınlarındaki, Tula olarak belirtilen bir kenttir. Bir Toltek efsanesine göre Tula adı, aslında anavatanlarındaki, "ak dağ"ın bulunduğu bir adaydı. Aztekler, terkedilmiş mükemmel Toltek yapıları ya da kalıntılarıyla karşılaştıklarında bu yapılara çeşitli yönlerden hayran kalmış ve onları ulu bir toplum olarak nitelendirmişlerdir. Mimarlık başta gelmek üzere bilgelik, adalet ve hoşgörü konusundaki ileri düzeyleri kendilerinden sonraki kuşakları öylesine etkilemiştir ki, Aztek hükümdarları dahil, Meksika topraklarındaki hemen hemen her hükümdar soyunu Toltekler'e dayandırma çabasında bulunmuştur. Kaynaklar Toltekler'de, kendilerinden sonraki kuşaklarda görülen dinsel ayinlerin bulunmadığını göstermektedir. Nahuatl efsaneleri Toltekler'i tüm halkların ataları olarak kabul eder. Toltekler'in kökeni hakkındaki varsayımlardan biri onları Teotihuacan'da yaşamış olduğu ileri sürülen Çiçimekler (Chichimèques) ile ilişkilendirir. Çiçimek, Nahauatl dilinde "köpek kaynaklı, köpek kökenli, köpekten doğan" anlamlarına gelir. René Guénon ve James Churchward ve birçok arkeolog tarafından desteklenen bir başka varsayıma göre Toltekler, yitik bir kıtadan Amerika'ya göç etmiş bir halkın torunlarıdır. Guénon'a göre Tula adı, binlerce yıl önce batmış olan bir kıtadaki orijinal inisiyatik merkezin adıydı ve bu kıtadan göç etmiş olanlar, diğer kıtalarda kurduklara inisiyatik merkezlere anavatandaki merkeze ithafen bu adı vermişlerdir. Fakat bu yitik kıtanın hangi kıta olduğu konusunda görüşler aynı değildir. Amerika'ya ilk göç edenleri Quetzallar olarak adlandıran J. Churchward'a göre, bu, Mu kıtasıdır. Edgar Cayce, Amerika'ya bu yitik kıtanın yanı sıra Atlantis'ten de göçler yapılmış olduğu düşüncesindedir. Aztek efsanelerine göre Amerika'ya göç ettikleri anavatanları "Aztlan" adı verilen deniz aşırı bir ülkedir. Toltekler'in yaşadığı topraklar olarak, bugünkü Meksika'nın Tlaxcala, Hidalgo, México, Morelos ve Puebla eyaletleri gösterilir. Mayapán ve Matlazinca seramiklerinde halen Toltek sembollerine rastlandığı belirtilir ki, Toltekler'e ait bazı seramikler, yaşadıkları bölgeden çok uzak olan Kosta Rika'da keşfedilmiştir. Toltekler'in inşa kalıntılarının bulunduğu başlıca yerleşim merkezleri Chichen Itza, Yukatan, Teotihuacan ve Tula'dır. Yukatan ve Tula'daki Toltek kabartmalarında temsil edilen başlıca hayvan figürleri kurt, kartal ve bazen de kaplandır. Vostok programı Vostok programı (Rusça: Восто́к, "Doğu") Sovyetler Birliği'nin insanlı uzay uçuş programı. İnsanoğlu ilk defa Vostok 1 uçuşuyla uzaya gitti. Vostok ismi basına açıklanıncaya kadar gizli bir kelimeydi. Vostok uzayaracı, Zenit casus uydusundan, Vostok roketleri ise R-7 kıtalarası balistik füzesi esas alınarak başmühendis Sergey Korolyov ve tasarım bürosu OKB-1 tarafından geliştirildi. Vostok Vostok (Восто́к) Rusça "doğu" anlamına gelir. Ansiklopedik anlamları: Standart Model Standart Model, gözlemlenen maddeyi oluşturan, şimdiye dek bulunmuş temel parçacıkları ve bunların etkileşmesinde önemli olan 3 temel kuvveti açıklayan kuramdır. SM olarak kısaltılır. Sözü geçen 3 temel kuvvet: Elektromanyetik kuvvet, zayıf nükleer kuvvet (elektro-zayıf kuvvet) ve güçlü nükleer kuvvettir. SM'in en büyük başarısı şimdiye dek birçok kez sınanmış olmasına rağmen atom altı parçacıkların özellikleri ile aralarındaki etkileşmelerine ait gözlenebilir nicelikleri büyük hassaslıkta tahmin edebilmesidir. Bununla birlikte yapılan daha hassas deneyler ile SM'in öngördüğü değerler arasında farklar bulunmaktadır. Bunlara ek olarak SM'in temel birçok eksik tarafı vardır. SM'e göre evren birbirinin kopyası gibi duran 3 tane aileden oluşmaktadır. Birinci aile etrafımızda gördüğümüz maddeyi oluşturmaktadır. İkinci ve üçüncü aileler birinci aileden daha ağırdırlar. Her ailede 2 kuark (yükleri 2e/3, -1e/3), 2 lepton (yükleri -1e, 0e) ve bunlarin anti parçacıkları vardır. Mesela 'formula_1' parçacıkları 1. aileyi oluşturmaktadırlar. 'formula_2' parçacıkları 2. aileyi oluşturmaktadırlar ve 'formula_3' 3. aile olarak sınıflandırılır. 2. aile üyeleri 1. den ve aynı şekilde 3. aile de 2.den daha ağır olmalarıyla beraber, temel özellikleri aynıdır. Bu yüzden SM en basit haliyle bir aile için yazılır ve 3 aileli duruma genişletilir. Bu sınıflandırmada karşılaşılan bir küçük zorluk, farklı ailelerde aynı yerde olan kuarkların birbirlerine karışmalarıdır. Mesela d, s ve b birbirine karışırlar. Bu karışım matematiksel olarak 3x3 bir üniter matrisle ifade edilir. 2 aileli durum için ilk defa Nicola Cabibbo tarafından yazılan bu matris, 3 aileli duruma Makoto Kobayashi ve Toshihide Maskawa tarafından genelleştirdiği için onların isimlerinin baş harfleri ile anılır: CKM matrisi. Yukarıda bahsi geçen bütün kuarklar ve leptonlar elektromanyetizma ve zayıf nükleer gücün birleşimi olan elektro-zayıf kuvvet ile etkileşirler. Bu kuvveti formula_4 bozonları taşırlar. İlaveten, kuarkların sadece kendi aralarında etkileşmelerini sağlayan bir kuvvet daha vardır. Buna güçlü etkileşim denir; taşıyıcıları formula_5 (gluon) lardır. SM bu iki kuvvetin etkilerini Kendiliğinden Simetri Kırılması (KSK) ile birlikte anlatır. Standart Model temel olarak SU(3)xSU(2)xU(1) ayar gruplarına ait simetrileri içeren bir kuantum alan teorisidir. Bu simetri modelin en temel simetrilerinden birisidir ve parçacıklar kendi aralarında bu ayar simetrilerinin sonucu olarak etkileşmelere ya da yukarıdaki kuvvetleri alıp vermektedirler. Standart Modeli ifade eden denklem içerisine SM parçacıklarına ait kütle terimleri ayar simetrilerini kırmadan eklenememektedir. Fakat 1964 yılında üç farklı grup tarafından Robert Brout ve François Englert, Peter Higgs, ve Gerald Guralnik, C. Richard Hagen, ve Tom Kibble tarafından yayınlanan makaleler ile ayar alanlarının kuantumlarının yanında tüm madde alanlarına kütle kazandırabilecek ve 4 serbestlik derecesine sahip skaler ve daha sonra Higgs alanı adı verilen ekleme yapılmıştır. Bu ekleme ile skaler Higgs alanı uygun bir potansiyel ile vakum beklenen değerinin 0'dan farklı bir yerde olması sağalanmıştır. Bu sayede 4 serbestlik derecesinden 3 adedi CERN tarafından daha önceki deneylerde keşfedilmiş olan W+/- Z0 bozonlarına yapışarak kütle kazanmalarına yardımcı olmaktadır. Geriye kalan bir serbestlik derecesi SM'in bir öngörüsü olarak kendisi ile etkileşmeye girmekte ve 0-spine sahip skaler bir parçacığın kütle kazanmasına sebep olmaktadır. Bu parçacığa da Higgs parçacığı adı verilmiştir. SM'in varlığını öngörduğu Higgs bozonunun 14 Mart CERN Bilimsel Araştırma Merkezi'nin yaptığı açıklama ile kesin olarak bulunduğu bildirildi. SNO ve SuperKamiokande deneyleri daha önce sanılanın aksine, yüksüz leptonların (formula_6) çok da küçük olmasına rağmen bir kütleye sahip olduklarını keşfettiler. SM'de bu durum öngörülmemiş olsa da, basit bir ekleme ile bu problem çözülebilir. SM'nin başarılarının yanı sıra temel bazı eksiklikleri vardır. Bunlar aşağıdaki gibi sıralanabilir; SM'in bahsi geçen sorunlarını çözmek için yuksek enerjilerde geçerli olacak ve düşük enerji değerlerinde SM'ye dönüşen yeni modeller ortaya atılmıştır. Bunlardan birkaçı aşağıdadır; Akçatı, Alanya Akçatı, Antalya ilinin Alanya ilçesine bağlı bir mahalledir. Akçatı Mahallesinin İlk adı Arap mahallesidir Çok eskiden Araplar burada yaşarmış ve burada çıra yakıp zift elde ederek satarlar ve geçimini bu yolla sağlarlarmış. Akçatı mahallesinin Bu gün hala ismi Arap mahallesi olarak kullanılmaktadır. köy tarih bakımından çok eski bir köy olup,kuruluşu net olarak hiç kimse tarafından bilinmemektedir. Mahallenin ilk yerleşiminde yani Türklerin eline ilk geçtiğinde düşmanlar evlerini terk edip kaçmışlar ve şu an o evlerden bir tanesi hala faaldir. çeşitli onarım ve tamirat görse de evin özelliği köylü tarafından bilinir. Köy halkı çok fakir bir toplum olarak geçmişi inşa etmişler. Köy halkından en yaşlı olan Ali Şanlı'nın ifadesine göre köy Köy halkı mahallenin efesi tarafından yönetilir ve çalıştırılmıştır. Köy halkı çiftçilik ve ormancılıkla geçimini sağlar boş zamanlarında ulu çınarın gölgesinde toplanarak sohbet ederlermiş. Antalya iline 155 km, Alanya ilçesine 17 km uzaklıktadır. Yer Ã§ekimi potansiyel enerjisi Yer çekimi Potansiyel Enerjisi, bir kütlenin yer çekimi alanında bulunduğu yerden dolayı sahip olduğu enerjidir. formula_1 Potansiyel Enerji Cisimlerin hareket halinde olmadıkları durumlarda sahip oldukları enerjiye potansiyel enerji denir. Bir cismi yerden daha yüksek bir noktaya kaldırdığımızda yer çekimine karşı bir iş yapar. Yapılan bu iş cisimde enerji olarak depolanır ve cismin iş yapabilecek duruma gelmesine neden olur. Potansiyel enerjinin simgesi E ve birimi jouledir. Yeryüzünden h yüksekliğine olan m kütlesine sahip olan bir cismin potansiyel enerjisini hesaplamak için; E=m.g.h Dünya yüzeyinde yerçekimi ivmesi yukarı kaldırılan esyalar için degişmiyormuş gibi hesaplanabilir. formula_2 W Ağırlık, m kütle, g yer çekim ivmesi (9.8m/sn), h yükseklik ise: formula_3 olur. Newton'un evrensel çekim kanununa göre formula_4 ile: formula_5 geçerlidir. Potansiyel enerjinin formula_6 da matematiksel olarak tanımlanmaması nedeniyle (bknz: sıfıra bölme) sebebiyle potansiyel enerji sonsuzluktan cismin bulundugu noktaya kadar tanımlanır. Asaf Hâlet Çelebi Asaf Halet Çelebi (27 Aralık 1907, İstanbul - 15 Ekim 1958, İstanbul), Türk şair. İlhamını Asya, tasavvuf ve dinler tarihinin ünlü kişilerinden, eski Doğu medeniyet ve masallarından alan egzotik şiirleriyle tanınmış cumhuriyet devri şairidir. Türk şiirinde modern-gelenekçi anlayışın temsilcisi kabul edilir. Kendisinden sonra gelen nesli soyut şiir anlayışının Türk Edebiyatı'ndaki ilk tanımlarını yaparak etkilemiştir. Divan ve Fars edebiyatı ile ilgili inceleme ve çevirileri vardır. Türk sanat müziği konusunda derin bir bilgisi olan sanatçı resim, müzik ve bilimle ilgili makaleler de yayımlamıştır. 1907’de İstanbul’un Cihangir semtinde dünyaya geldi. Nüfustaki adı “"Mehmet Ali Asaf"”tır. Babası Dahiliye Nezareti Şifre Kalemi Müdürü Mehmet Sait Halet Bey'dir. Mevlana’ya duyduğu sevgi nedeniyle “"Çelebi"” soyadını almıştır. Galatasaray Lisesi'nde 8 yıl eğitim gördü. Dini ve tasavvufi edebiyatla yakından ilgilenen babasından Fransızca ve Farsça, Mevlevi Şeyhi Ahmet Remzi Dede ile Rauf Yekta Bey'den musiki ve nota dersleri aldı. Kısa bir süre kaldığı Fransa'dan dönüşünde, üç yıl Sanayi-i Nefise Mektebi'nde öğrenim gördü. Adliye Meslek Mektebi'nden mezun oldu. Eğitimini tamamladıktan sonra Üsküdar Adliyesi Ceza Mahkemesi zabıt kâtipliği yaptı. Osmanlı Bankası, Devlet Deniz Yolları İşletmesi'nde çalıştı. 1945 yılında dayısının kızı "Nermin Çelebiler" ile evlendi; bu evlilikten "Ömer Halet" adında bir oğlu oldu. Yaşamını İstanbul’un Beylerbeyi semtindeki köşkünde sürdürdü. 1946 Türkiye genel seçimlerinde İstanbul’dan bağımsız milletvekili adayı oldu ancak seçimi kazanamadı. Uzun süre İstanbul Üniversitesi Edebiyat Fakültesi Felsefe Bölümü kitaplığında kütüphane memurluğu yaptı. 15 Ekim 1958’de İstanbul’da yaşamını yitirdi. Gençlik yıllarında divan edebiyatından etkilendi. On sekiz yaşlarına kadar aruz vezniyle klasik divan şiiri tarzında rubai ve gazeller yazdı; ancak bu şiirlerle o günkü edebiyat anlayışında bir yenilik yapılamayacağını anlayarak bundan vazgeçti. 1937'den sonra serbest ölçü kullanmaya ve Batı şiirinin tekniklerine yönelmeye başladı. Yeni şiir akımının önde gelen dergilerinden "Ses", "Hamle", "Sokak", "Servet-i Fünun-Uyanış"'ta ve "Gün" gazetesinde 1938-1941 yılları arasında ilk şiirleri yayınlandı. Bu şiirlerinde ergenlik çağına ait duygular, çocukluk, masallar ve tekerlemelerin gerçeküstü dünyası gibi temaları kullandı; soyut şiirin o dönemdeki tek temsilcisi oldu. İlk defa 1939 yılından itibaren yayımladığı ve kapalı garip ifadesiyle devrin şiir okuyucusunu yadırgatan yeni şiirleriyle edebiyat çevrelerinin dikkatini çekti. Şair, mensur şiir ya da şiirsel düz yazı olarak adlandırılabilecek bir tarzda da kalem denemelerine girişmiştir. İlk örneğini 1938 yılında yayımlanan ""Kasap"" ile verdiği bu tarzda sekiz metin yazdı. Çelebi, 1940'tan sonraki Türk şiirine daha çok ses yankılanmaları yoluyla, İslam tasavvufu ile eski Doğu din ve kültürlerinden aldığı yeni tem ve motiflerle değişik bir söyleyiş getirdi. Bütün bir insanlık tarihinden izler taşıyan ve tadına varmak için ilgili tüm kültürlerden haberdar olmayı gerektiren şiirler yazdı. "Hırsız", "Trilobit" ve "Cüneyd" adlı şiirlerinin Fransızca çevirileriyle birlikte 45 şiirin bulunduğu He'nin (1942) ardından aynı çizgide on şiirin yer aldığı Lamelif'i (1945) yayımladı. 1940'larda liberal hatta sosyalist kimlikli yayın organlarında yazıları yayımlanan Çelebi, özellikle haftalık Gün gazetesindeki yazılarında, dönemin başlıca tartışma konusu olan "eski-yeni meselesi"ni işledi; eski kuşakları oldukça sert ifadelerle yerdi. Doğulu sanatçılara yönelik incelemeleri ve kitap tanıtma yazıları yazdı. 1940-1942 yıllan arasında resim, müzik ve bilimle ilgili yazılar da kaleme aldı. 1942-1949 arasında yazılarına ara veren sanatçı, 1949’dan itibaren muhafazakâr dergilerde adını duyurmaya yöneldi. İlgisi Hint edebiyatı’na yöneldi ve işlediği konulara İslami cepheden bakmaya başladı. Bütün şiirlerini topladığı ve daha önceki kitaplarında yer almayan sekiz şiiri içeren "Om Mani Padme Hum" (1953), 1953’te yayımlandı. "Yeditepe" (1950), İstanbul (1954-1956) ve "Türk sanatı" (1958) dergilerinde şiirlerini yayımlamayı sürdüren Asaf Halet, "İstanbul" dergisinde yayımladığı "Benim Gözümle Şiir Davası" (Temmuz-Aralık 1954) adlı altı makalede poetikasını açıkladı. Ses, imge, anlam ve düşünce olarak kültürler arası ve metinler arası bir nitelik taşıyan şiirleriyle Asaf Hâlet, Türk şiirinde ""modern-gelenekçi"" tavrın temsilcisi oldu. İlk dönem eserlerinin ardından, şiirlerinde dinlerden, ideolojilerden, toplumsal olaylardan çok Anadolu-İran-Hindistan çizgisi üzerinde uzanan bir yaşamın görünümlerini sesler aracılığıyla dile getiren şair, şiirin tıpkı hayatta olduğu gibi soyut araçlarla soyut bir dünya yarattığına inandı. Kendisinden sonra gelen nesli soyut şiir anlayışının Türk Edebiyatı'ndaki ilk tanımlarını yaparak etkiledi. Şiire bakış açısını ""Mesela esasen, müşahhas malzeme ile mücerret olan hayali yaşatabilmektir. Yani mücerret şiir, bilakis mücerret mefhumlu kelimelerden mümkün mertebe soyunmuş olan ve toplu bir halde mücerret bir mana anlatan ve bize o ihtisası veren ruh anının ifadesini taşıyan şiirdir."" diyerek açıkladı. Şiirlerinin yanı sıra eski edebiyat ile ilgili çalışmalarıyla da tanınan Çelebi, Hint ve Fars Edebiyatları üzerine yaptığı çalışmaları dergilerde ve kitaplarda yayınladı. Bu konuda yazdığı makalelerden biri 1949 tarihli "Şadırvan" Dergisi'nde bulunabilir. Ayrıca, çeşitli dergilerde yayınlanan düz yazıları ve Hint edebiyatı üzerine makalelerini Semih Güngör, Asaf Halet Çelebi incelemesiyle birlikte yayınladı. Jana Gana Mana Jana Gana Mana, Hindistan'ın ulusal marşıdır. Rabindranath Tagore tarafından yazılmış ve bestelenmiştir. 24 Ocak 1950 tarihinde ulusal marş olarak kabul edilmiştir. Fier ilÃ§esi Fier ilçesi (), Arnavutluk'un ilçelerinden biriydi. İlçe, ülkenin güneybatısında yer almaktaydı. 1992-2000 yılları arasında Fier ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 785 km² olan ilçenin nüfusu 2010 yılı itibarı ile 199,442'dir. İlçenin merkezi kendisi ile aynı adı taşıyan Fier idi. Fier ilçesi, Cakran, Dërmenas, Fier, Frakull, Kuman Kurjan, Levan, Libofşa, Mbrostar, Patos, Portëz, Roskovec, Ruzhdie, Qendër, Strum, Topoja ve Zharrëz belediyelerine ayrılmaktaydı. İlçe, sınırları içinde bulunan Apollonia antik kenti kalıntılarıyla tanınır. Ergiri ilçesi Ergiri ilçesi (), Arnavutluk'un ilçelerinden biriydi. İlçe, ülkenin güneyinde yer almaktaydı. 1992-2000 yılları arasında Ergiri ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,137 km² olan ilçenin nüfusu 2010 yılı itibarı ile 56,720'dir. İlçenin merkezi kendisi ile aynı adı taşıyan Ergiri idi. Ergiri ilçesi, Antigona, Cepo, Dropull i Poshtëm, Dropull i Sipërm, Ergiri, Lazarat, Libohova, Lunxhëri, Odrie, Piçar, Pogun, Qendër Libohova ve Zagori belediyelerine ayrılmaktaydı. İlçede tarihî Ergiri Camii "(Çarşı Camii)", Tekke Camii ve Bektaşi tarikata ail olan Âsım Baba Tekkesi bulunmaktadır. İlçe, büyük oranda Yunan nüfusuna ev sahipliği yapmaktaydı. Grameç ilçesi Grameç ilçesi (), Arnavutluk'un ilçelerinden biriydi. İlçe, ülkenin orta güney kesiminde yer almaktaydı. 1992-2000 yılları arasında Elbasan ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 695 km² olan ilçenin nüfusu 2010 yılı itibarı ile 24,230'dur. İlçenin merkezi kendisi ile aynı adı taşıyan Grameç idi. Grameç ilçesi, Grameç, Kodovjat, Kukur, Kushova, Lenie, Pishaj, Poroçan, Skënderbegas, Sult ve Tunja belediyelerine ayrılmaktaydı. Has ilÃ§esi Has ilçesi (), Arnavutluk'un ilçelerinden biriydi. İlçe, ülkenin kuzeydoğusunda yer almaktaydı. 1992-2000 yılları arasında Kökes ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 393 km² olan ilçenin nüfusu 2010 yılı itibarı ile 17,419'dur. İlçenin merkezi Kruma idi. Has ilçesi, yalnızca Kruma belediyesine ayrılmaktaydı. Malësi e Madhe ilçesi Malësi e Madhe ilçesi (), Arnavutluk'un ilçelerinden biriydi. İlçe, ülkenin kuzeyinde yer almaktaydı. 1992-2000 yılları arasında İşkodra ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 555 km² olan ilçenin nüfusu 2010 yılı itibarı ile 36,091'dir. İlçenin merkezi Koplik idi. Malësi e Madhe ilçesi, Gruemira, Kastrat, Kelmend, Koplik, Qendër ve Shkrel belediyelerine ayrılmaktaydı. MalÃ«si e Madhe Malësi e Madhe (), Arnavutluk'un İşkodra ilinde bulunan bir belediyedir. Belediye ülkenin kuzeydoğusunda yer almaktadır. Yüzölçümü 951.01 km² olan belediyenin nüfusu 2011 yılı itibarı ile 30,823'tür. Belediyenin merkezi Koplik şehridir. Devoll Devoll, Arnavutluk'un Görice ilinde bulunan bir belediyedir. Belediye ülkenin güneydoğusunda yer almaktadır. Yüzölçümü 453.27 km² olan belediyenin nüfusu 2011 yılı itibarı ile 26,716'dır. Belediyenin merkezi Bihleşte şehridir. Elbasan Elbasan veya İlbasan () Orta Arnavutluk'ta Elbasan ili'nin merkezidir. Nüfusu 2011 tahminlerine göre 78,703'tür. Şehir İşkomi Nehri'nin yanında yer almaktadır. Elbasan'da, Osmanlı döneminden kalan tarihî Namazgâh, Kral Camii "(Sultan Camii)" ve Nazire Camii bulunmaktadır. Malkasra ilÃ§esi Malkasra ilçesi (), Arnavutluk'un ilçelerinden biriydi. İlçe, ülkenin güney orta kesimlerinde yer almaktaydı. 1992-2000 yılları arasında Fier ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 393 km² olan ilçenin nüfusu 2010 yılı itibarı ile 31,356'dır. İlçenin merkezi Ballsh idi. Malkasra ilçesi, Aranitas, Ballsh, Fratar, Greshica, Hekal,