ile debut yapar. Kelly'nin karakteri striptiz yapan 19 yaşındaki bir genç kızdı. Kelly striptiz yapmaya "Kelly's Extreme Exposé"'de devam etmistir. Bu program her hafta ECW'da devam etmiştir. Hikâyeye göre sevgilisi Mike Knox buna çok kızar. 2007'de Kelly ondan ayrıldıktan sonra striptiz yerine Dirty Dance yapar bu sefer yanında Layla El ve Brooke Adams ile. Grup The Miz'in araya girmesi ile bozulur. Kelly daha sonra 2008 yılında daha fazla maça çıkmaya başlar. Raw'a 2008'de draft edilir. 2010'da WWE Women's Championship unvanı için Layla' ya meydan okur ve Money In The Bank te Layla ile çıktığı unvan maçını kaybeder. 20 Haziran 2011 günü Raw şovunda seyirciler tarafından Divalar şampiyonu Brie Bella ile Divas Championship için maça çıkmaya hak kazanır ve Divalar Şampiyonluğu kemerini Brie Bella'dan alır. 104 günlük saltanatın ardından 2 Ekim 2011'de Hell in a Cell de Beth'e yenilir. 28 Eylül 2012 tarihinde WWE ile kontratını feshetmiştir. 2015 yılının Temmuz ayının başlarında Lynx Fitness'a fitness eğitmeni olarak katılmıştır. Karlıtepe, Gaziosmanpaşa Karlıtepe, İstanbul'un Avrupa Yakası'nda bulunan Gaziosmanpaşa ilçesine bağlı 16 mahalleden biridir. İdari sınırlarına bakıldığında kuzeyinde Yenidoğan; doğusunda Pazariçi; batısında Sarıgöl; güneyinde ise Eyüpsultan ilçesine bağlı İslambey mahalleleri bulunmaktadır. Karayolları, Gaziosmanpaşa Karayolları, İstanbul'un Avrupa Yakası'nda bulunan Gaziosmanpaşa ilçesine bağlı 16 mahalleden biridir. İdari sınırlarına bakıldığında güneyinde Yenimahalle; doğusunda Mevlana; batısında Karadeniz; kuzeyinde ise Sultangazi ilçesine bağlı Yunusemre mahalleleri bulunmaktadır. Avrupa KonutlarÄ± bu mahallededir. Karadeniz, GaziosmanpaÅŸa Karadeniz, İstanbul'un Avrupa Yakası'nda bulunan Gaziosmanpaşa ilçesine bağlı 16 mahalleden biridir. İdari sınırlarına bakıldığında Gaziosmanpaşa ilçesine bağlı Yenimahalle, Karayolları, Barbaros Hayrettin Paşa; Sultangazi ilçesine bağlı Cumhuriyet; Esenler ilçesine bağlı Oruçreis; Bayrampaşa ilçesine bağlı Cevatpaşa mahalleleri bulunmaktadır. T-Rex (helikopter) T-Rex, Tayvan merkezli Align Corporation tarafından üretilen radyo kontrollü model helikopter serisidir. İlk olarak T-Rex 450 modelinin piyasaya sürülmesinin ardından, ürün çeşidi T-Rex 250 mikro elektrikli helikopterden, daha büyük boyutlardaki 500 ile 600 modelleri ile en büyük boyuttaki T-Rex 700 helikopterleri üretilmiştir. Son olarak aynı serinin helikopter çeşitleri olarak 550 modeli ile çıkmıştır. Tunus Kuşatması Tunus Kuşatması (MÖ 238) Kartaca Ordusu ile paralı askerler arasındaki Paralı Askerler Savaşı'nın son çatışmasıdır. Birinci Pön Savaşı'nda Roma Cumhuriyeti'ne karşı Kartaca saflarında savaşmış ancak savaşın sonunda alacaklarını alamamış paralı askerler Kartaca'ya karşı ayaklanmış ve büyük bir iç savaşa sebep olmuşlardır. Hamilcar Barca'nın Testere Muharebesi'nde kazandığı ezici zaferden sonra paralı askerlerin kılıç artıkları ve ordunun geri kalan kısmı Tunus'a çekilir. İsyancıların lideri konumundaki Mathos Kartaca kuvvetlerini bekler. Hamilcar'ın MÖ 238 yılı Ekim ayında kuşatmayı başlattığı bilinmektedir. Şehir doğudan deniz ve batıdan da bataklık tarafından çevrelendiği için sadece kuzey ve güneyden kuşatılır. Hamilcar güneyi tutarken, Hanibal kuzeyde kalır. Hannibal'in bölgesindeki kuşatmanın güçsüz olduğunu gören Mathos, ani bir baskınla tahkimatları yıkar ve Hannibal'i ele geçirir. Ünlü tarihçi Polybius Hannibal'i başarısızlıktan sorumlu tutar. Kuşatmanın yarılması sonunda Hamilcar kuşatmayı kaldırmak durumunda kalır. Mathos ise Hannibal'i ve ele geçirdiği Kartacalı subayları idam eder. Mathos kazandığı bu başarıya rağmen Kartaca topraklarında kuşatılmış durumdadır ve yardım alacağı herhangi bir yer bulunmamaktadır. Sonunda şehirden çıkmak isterken Kartaca Ordusu ile çarpışmak durumunda kalacak ve mağlup olacaktır. Güçten düşmüş olan paralı asker ordusunun artıkları yenilecek ve Mathos ise idam edilmek üzere esir edilecektir. Ernst Arnold Egli Ernst Arnold Egli (17 Ocak 1893, Viyana - 20 Ekim 1974, Meilen) Avusturya ve İsviçre kökenli mimar ve şehir plancısı. Viyana ve Zürih şehirlerinde de birçok projesi vardır ama inşa edilmiş projelerinin çoğu uzun yıllar geçirdiği Türkiye’de yer almaktadır. İsviçreli bir mühendis olan Johann Jakob Egli’nin (1840-1918) çocuğu olan Ernst Arnold Egli Viyana'da büyüdü. 1912 ile 1918 yılları arasında Viyana Teknik Üniversitesi’nde mimarlık eğitimi aldı. Viyana Akademisi’nde profesör olan Clemens Holzmeister’in asistanı olan Ernst Arnold Egli; onun tavsiyesiyle 1927 yılında Türkiye’ye geldi. 1927 ile 1938 yılları arasında özellikle yeni başkent Ankara’nın şekillenmesine yön veren birçok modern mimari örneği yapıyı tasarladı ve inşa edilmesini sağladı. Türkiye’den ayrıldıktan sonra 1949 yılında İsviçre’ye yerleşen Ernst Arnold Egli Zürih Federal Teknoloji Enstitüsü’nde akademisyen olarak girdi. 1947 yılında şehir planlama alanında onursal profesör unvanını aldı. Şehir planlama hakkında birçok yayınları da vardır. 1953 yılından itibaren BM adına tekrar Ankara’da çalışmaya başladı ve 1955 yılında İsviçre'ye dönene kadar Türkiye'de çalıştı. Egli, 20 Ekim 1974'te Meilen'de vefat etti. Malkoçoğlu, Sultangazi Malkoçoğlu , İstanbul'un Sultangazi ilçesine bağlı 15 mahalleden biridir. Konum olarak, ilçenin kuzeybatısında yer almaktadır. Güneyinde İsmetpaşa Mahallesi ile, kuzeyinde Habipler Mahallesi ile, batısında Başakşehir Emniyet Müdürlüğü'ne bağlı askeri alan ile, kuzeydoğusunda Yayla Mahallesi ve Eyüp'e bağlı Pirinççi köyü ile, doğusunda Cebeci Mahallesi ile komşudur. Mahallenin çevresini önemli ulaşım yolları kuşatmıştır. Eski Edirne Asfaltı, İSTOÇ-Çevreyolu-Mahmutbey-Bağcılar bağlantı yolu, Arnavutköy-Kayaşehir bağlantı yolları gibi çağdaş ulaşım yollarına sınırları bulunmaktadır. Mahalle içinde Hüseyin Ersu İlköğretim Okulu ve Özel Asya Koleji olmak üzere iki adet okul bulunmaktadır. Mahallenin elektrik, su ve yol gibi altyapı problemleri bulunmamaktadır. Eski Edirne Asfaltı ve Rami Kışla Caddesi üzerinde bulunan T4 Topkapı Habipler tramvay hattının son durağı olan Mescid-i Selam sayesinde mahalleye modern ve rahat ulaşım sağlanabilmektedir. İstasyon, adını mahallede bulunan Mescid-i Selam'dan almaktadır. Ayrıca, mahallenin kuzeyinde Mescid-i Selam Mezarlığı yer almaktadır. Mahallenin sınırlarından çeşitli IETT otobüsleri geçmektedir. Yayla, Sultangazi Yayla, İstanbul'un Avrupa Yakası'nda bulunan Sultangazi ilçesine bağlı 15 mahalleden biridir. İdari sınırlarına bakıldığında güneyinde Habipler mahallesi; kuzeyinde ise Eyüpsultan ilçesine bağlı Pirinççi köyü ile komşudur. Bu mahalle 1936-2008 arasında Eyüpsultan'a bağlıydı. Yunusemre, Sultangazi Yunusemre, İstanbul'un Avrupa Yakası'nda bulunan Sultangazi ilçesine bağlı 15 mahalleden biridir. İdari sınırlarına bakıldığında batısında Esentepe; güneydoğusunda Cumhuriyet;kuzeyinde Gazi; güneyinde ise Gaziosmanpaşa ilçesine bağlı Karayolları mahalleleri ile komşudur. Seçkin Bektaş Seçkin Bektaş (d. 1 Mayıs 1982, Fatih, İstanbul), Türk futbolcu. Futbola İstanbulspor altyapısında başlayan Bektaş, daha sonra Güngören Belediyespor altyapısına transfer oldu. 2002 yılında profesyonelliğe geçiş mukavelesi imzalayarak as takıma alındı. Güngören Belediyespor için ilk resmî karşılaşmasına 2 Kasım 2002 tarihinde Sidespor'a karşı oynanan 2. Lig karşılaşmasında çıktı. İlk sezonunda fazla forma şansı bulamasa da as takımdaki ikinci sezonunda kısa süre içerisinde ilk onbir'de düzenli olarak forma giymeye başladı. 2007-08 sezonunda takımıyla 2. Lig play-off karşılaşmalarında şampiyon olup 1. Lig'e yükselmeyi başardı. 2009-10 sezonunda takımıyla 2. Lig'i ikinci sırada tamamlayıp tekrar'dan 1. Lig'e yükselmeyi başardı. 2011-2012 sezonunda Güngören Belediyespor'daki zamanindan teknik direktörü Metin Altınay'ın yeni takımı Konya Şekerspor'a transfer oldu. Con Boutsianis Con Boutsianis (d. 27 Aralık 1971; Melbourne), Avustralyalı eski futbolcudur. "Boutsi" takma ismiyle de bilinmektedir. Profesyonel futbol kariyerine 1989'da, National Soccer League ekiplerinden South Melbourne'de başladı. Orta saha pozisyonunda oynamasına rağmen oldukça golcü bir oyuncu kimliği gösteren Boutsianis, ligde çıktığı 109 maçta 40 gol kaydetti. 1996 yılında Heidelberg United'a transfer oldu. Aynı yıl tekrar kulüp değiştirerek Collingwood Warriors'ta oynamaya başladı. 1996-97 sezonu sonunda kulübün iflas etmesiyle takımdan ayrılıp kısa süreliğine Bentleigh Greens forması giydi. 1997-98 sezonunda tekrar South Melbourne ile anlaştı. Carlton ile oynanan Büyük Final'de sonradan oyuna girdi ve Paul Trimboli'nin attığı uzun pasta topla buluşup, rakibin defans oyuncusu Sean Douglas'ı düşürerek attığı tartışmalı golle takımına galibiyeti getiren isim oldu. 1998'de Perth Glory forması giymeye başladı. 1999'da Premier League takımı Bolton Wanderers'a transfer olsa da ligde oynama şansı bulamadı ve üçüncü kez South Melbourne'e döndü. Sonralarında ise ülkesinin çeşitli kulüplerinde forma giydi. 2009'da futbolculuk kariyerini sonlandırdı. Tonga ile oynanan ve ülkesinin rekor bir şekilde 22-0 kazandığı 2002 FIFA Dünya Kupası elemesi maçında ilk kez Avustralya millî takımı formasını giydi. Bu maçta sonradan oyuna dahil olan Boutsianis bir gol atmayı başardı. 11 Nisan 2001'deki Amerikan Samoası maçında da forma şansı bulup, üç gol kaydederken; takımının aldığı 31-0'lık galibiyette pay sahibi oldu. Bu maçla birlikte Avustralya, uluslararası bir futbol maçında en farklı galibiyet elde eden takım olmuş oldu. Bu iki maçın dışında iki kez daha millî formayı giyen Boutsianis, oynadığı dört maçta toplamda dört gol attı. Yohanan Hurkanus Yohanan Hurkanus (veya Yohanan Girhan, Yuhanna Hirkanus, , Yunanca: Ιωάννης Υρκανός) (iktidar: MÖ 134 - MÖ 104, ö. MÖ 104) Haşmonayim (Makkabiler)in MÖ 2. yüzyılda lideriydi. Görünen o ki, "Hurkanus" ismini tahta geçtiği zaman almıştır. Şimon Makkabi'nin oğlu, Yehuda Makkabi ve Yonatan Makkabi'nin yeğeniydi. Hikâyesi 1. ve 2. Makkabiler kitaplarında, Talmud'da ve Josephus'un eserlerinde aktarılmıştır. Yohanan, babası ve kardeşlerinin kayınbiraderi Bartolomeus tarafından öldürüldüğü şölende mevcut değildi. Babası ve kardeşlerinin ölümünün ardından babasının görevini devralıp kral ve başrahip oldu (bazı Yahudilerce, Yohanan, Davud'un soyundan gelmediği için krallığı meşru sayılmaz). Kendine Yunanca krallık ismi aldı: Hurkanus ("bkz" Hyrkania). Bu, politik ve kültürel açıdan, hem muhalefete hem de Selevkos hakimiyetine karşı Makkabilerin yaptığı Helenizme karşı yaptığı ayaklanmaya aykırı olarak görüldü. İrili ufaklı bölgedeki tüm devletlerde Helen kültürü hakim olduğundan, Yahudiye'nin çıkarlarının idame ettirilebilmesi için Hurkanus bu yola başvurdu. Ardından gelen Haşmonayim liderleri de buna uyup kendilerine Yunanca isimler edindiler. Hurkanus, Selevkos İmparatorluğu'ndan bağımsızlığını kazanan Yahudiye'deki iktidarının ilk yılında en ciddi mücadelesini verdi. VII. Antiokus Sidetes, yol üzerindeki kırsal kesimleri yağmalayarak Yahudiye'ye ilerledi ve Kudüs'ü bir yıl boyunca kuşattı. Uzun süren kuşatma sebebiyle Hurkanus, savunmada yardım edemeyen Yahudiyelileri şehirden çıkarttı. Bu mültecilerin Antiokus'un hattını geçmesine izni yoktu. Dolayısıyla mülteciler bu kaos ortamında ortada kaldı. İnsani kriz nedeniyle Hurkanus Kudüslülerin Sukot bayramı için geri gelmelerine izin verdi. Kudüs'te kıtlık baş göstermesi sebebiyle Hurkanus, Antiokus ile ateşkes imzaladı. Ateşkes anlaşması gereğince Antiokus'a 3000 talant gümüş ödenmesi, Kudüs duvarlarının yıkılması, Partlara karşı Yahudiyelilerin Selevkos'un yanında savaşması ve Yahudiye üzerinde Selevkos hakimiyetinin tekrar tanınması gerekti.. Zor günler geçiren genç hükümdarın 3000 talant gümüş elde edebilmesi için Davud'un mezarını soyduğu iddia edilir. Başlangıçta, Selevkos kuşatması Hurkanus'un zor günler yaşamasına sebep oldu. Kudüs kuşatması ve kırsal kesimin yağmalanması Yahudiye'nin ekonomisini sekteye uğrattı. Antiokus'un koyduğu kuralla Selevkos'a ödenen ağır vergiler durumu kötüleştirdi. Ayrıca, MÖ 130'da Hurkanus, Antiokus'un doğu seferine katılmaya zorlandı. Hurkanus, muhtemelen Yahudi bölüğünün kumandanıydı. Buna ek olarak, bu durum muhtemelen deneyimsiz Hurkanus'a Yahudiye nüfusunun desteğini azalttı. Özellikle kırsal kesimlerde yaşayan Yahudiyeliler, yağmalandıktan sonra Hurkanus'un Antiokus ile savaşa gitmesi sebebiyle hayal kırıklığına uğradılar. Kuşatma sırasında ordu dışındaki nüfusun şehirden çıkartılması da muhtemelen şehir halkının zoruna gitmişti. Hurkanus'un Davud'un mezarını soyduğu ve başrahiplik haklarını ihlal ettiği, böylece dini liderleri kızdırdığı tahmin ediliyor. Bu nedenlerle, otuz bir yıllık Yahudiye hakimiyetinin ilk yıllarında çeşitli kültürel sektörlerin desteğini kaybetti. Kudüslülerin, kırsal kesimde yaşayan Yahudiyelilerin ve dini liderlerin ülke geleceği açısından Hurkanus'a şüpheyle yaklaşması olasıdır. Fakat, VII. Antiokus'un MÖ 128'de Partlarla yaptığı savaşta öldürülmesiyle Hurkanus'un şansı açıldı. Antiokus'un öldürülmesiyle Hurkanus için yeni bir çağ ve onun önderliğinde fetihler başladı; Suriye toprakları üzerindeki en güçlü devlet Hurkanus'un devleti oldu. Yohanan Hurkanus, Selevkos'taki karışıklıktan faydalanmayı bilip Yahudiye'yi tekrar bağımsızlaştırıp yeni topraklar fethetti. III. Demetrius sürgünden gelip Selevkos'un kontrolünü eline aldı. Fakat, iktidar savaşı nedeniyle Demetrius'un Yahudiye üzerinden kontrol sağlaması zordu. Buna ek olarak, Selevkos İmparatorluğu küçük prensliklere bölünmekteydi. Lübnan'daki İturlular, Transürdün'deki Ammonlular ve Arap Nebatiler Selevkos kontrolünden çıkmayı başarıp bağımsız prensliklerini kurdular. Hurkanus, Selevkos İmparatorluğu'nun dağılmasını fırsat bilip Yahudiye devletini genişletti. Hurkanus, VII. Antiokus'a yenilen Yahudiye güçlerinin görüntüsünün aksine yeni bir paralı ordu kurdu. Yahudi nüfusu muhtemelen hâlen Antiokus saldırısının yaralarını sarıyordu bu nedenle Hurkanus'un ordusu için yeterince asker bulunamadı. Hurkanus'un ordusu Davud'un mezarından çıkarılan Yahudiye devletinin paralarıyla finanse ediliyordu. Hurkanus'un ilk fethi Transürdün işgaliydi. Hurkanus'un paralı askerleri altı aylık bir kuşatma sonunda Medeba'yı ele geçirdi. Bu zaferlerden sonra Hurkanus kuzeye Şehem ve Gerizim Dağı'na yöneldi. Şehem bir köye dönüşmüş ve Gerizim Dağı'ndaki Samiri Tapınağı yıkılmıştı. Şehem'e yapılan askeri hareket, arkeolojik verilere göre MÖ 111-110 yıllarında gerçekleşmiştir. Gerizim Dağı'ndaki Samiri Tapınağı'nın yıkılmasıyla dini elit tabakanın ve Kudüs dışındaki tapınaklardan nefret eden Yahudilerin gözünde Hurkanus'un statüsü düzeldi. Hurkanus ayrıca Negev'de, Eilat yakınlarındaki Edomlulara karşı askeri sefer düzenledi. Seferde Adora, Marise ve diğer Edom şehirleri fethedildi. Ardından Hurkanus, Edomluların dinlerini zorla değiştirdi. Bu durum, Yahudi liderler arasında emsali görülmemiş bir hareketti. MÖ 113'ün başında Hurkanus Samarya'ya büyük bir askeri sefer düzenledi. Hurkanus, kuşatmayı oğulları Antigonus ve Aristobulus'un kontrolüne bıraktı. Yardım isteyen Samirilere IX. Antiokus Kizikonus 6000 kişilik bir bölük gönderdi. Uzun ve zor geçen kuşatmaya rağmen Hurkanus geri adım atmadı ve en nihayetinde Samarya engelini aşıp burayı yıktı. Kizikonus'un paralı askerleri yenildi ve Bet Şean Hurkanus tarafından fethedildi. Samiriler köleleştirildi. Köleler İsrailoğullarından değildi ve Yhvh'ye ibadet etmiyorlardı. Bu kişilerin Antik Makedonlar olduğu bildirilmektedir. İktidarının sonunda Yohanan Hurkanus'un inşa ettiği krallık Kral Süleyman'ın İsrail Krallığı kadar büyümüştü. Kudüs kuşatmasının ardından Hurkanus ekonomik krizle yüzleşti. Ekonomik anlamda düzelme VII. Antiokus Sidetes'in ölümüne bağlanır. Artık Hurkanus, zayıflamış Selevkos'a haraç ve vergi ödemek zorunda değildi. Ekonomi düzeldiğinde Hurkanus kendi parasını basmaya başladı. Hurkanus ayrıca Yahudiye'de inşaat projeleri başlattı. Antiokus tarafından yıkılan duvarlar tekrar örüldü. Tapınağın kuzeyine Baris isimli bir kale ve bir kale de muhtemelen Hyrkania'ya dikildi. Hurkanus, başta büyümekte olan Roma İmparatorluğu olmak üzere Yahudi olmayan çevre güçlerle iyi ilişkiler kurmaya çalıştı. Roma Senatosu'nda Yahudiye ile dostluk ilişkilerini yineleyen iki bildiri yayınlandı. Bu kararnamelerin tarihini bulmak her ne kadar zor olsa da kararnameler Hurkanus ile Roma arasındaki ilişkileri temsil etmektedir. Ayrıca, Hurkanus tarafından Roma'ya gönderilen elçinin Romalılarca kabul edilmesi Haşmonayim'in bağımsızlığının tanınmasının kanıtıdır. Hurkanus, Roma tarafından desteklenen liderlere bir örnektir. Buna ek olarak, Hurkanus, Batlamyus Mısırı ile istikrarlı ilişkiler kurmuştur. Bu, muhtemelen Mısır'da yaşayan Yahudilerin Batlamyus Meclisi'yle olan bağlantıları ile gerçekleşmiştir. Son olarak, Atina ve Pergamon, Hurkanus'u Roma'yı yatıştırma sebebiyle onurlandırmıştır. Hurkanus'un bastığı paralarda gücünü bölüştürdüğünü göstermektedir. Betlehem'de "Başrahip Yohanan" yazıtıyla birlikte altmış üç demir para bulunmuştur. Paranın arka yüzünde "Yahudiler Kurulu" yazmaktadır, bu da kendisinin mutlak lider olmadığını ortaya koymaktadır. Hurkanus bazen bazı azınlık güçleri olan Yahudi Kuruluna danışmıştır. Parada bir hayvan veya insan resmi bulunmaması Hurkanus'un Yahudilikte insan resmetme yasağına uyduğunu göstermektedir. Ayrıca bu paralardan edinilen bilgiye göre, Hurkanus kendisini başrahip olarak görmüş ve ülkeyi Kurul ile birlikte yönetmiştir. Yahudiye'de dini unsurlar ülkenin içişlerinin temelini oluşturmaktaydı. Jospehus, Hurkanus ile Farisiler arasındaki çekişmeyi aktarır. Fakat Jospehus'un hikâyesinde çelişki mevcuttur çünkü Josephus başka bir yazısında Farisilerin Kraliçe Şelomtzion zamanına kadar iktidarda söz sahibi olmadığını yazmıştı. Hurkanus zamanında basılan paralarda Hurkanus'un tam laik otoritesi olmadığı görülür. Bu hikâye Josephus'un Farisi kökenli olmasından kaynaklanmış olabilir. Hurkanus'un hem laik hem dini lider olması gerginliğe sebep olmuş olabilir. Fakat Josephus'un anlattığı Hurkanus'un Farisi ve Sadukiler ile olan ilişkisine dair hikâyeye inanılması güçtür. Hem laik hem dini unsurun lideri olmanın sorun yaratacağını öngören Hurkanus vasiyetinde ölümünden sonra laik yetkiyi karısına ve başrahiplik yetkisini oğlu Yehuda Aristobulus'a bıraktı. Hurkanus'un bu yaptığı laik ve dini yetkilerde uzlaşmaya yanaştığını kanıtlamaktadır. (Aristobulus bu dağılımdan memnun olmayıp annesini hapise attırıp aç bıraktırdı ve krallığı eline aldı.) Rauf Engin Soysal Rauf Engin Soysal, (d. 8 Ekim 1960, İstanbul), Türk diplomat. İstanbul Saint Joseph Fransız Erkek Lisesi'ni 1978 yılında ve Marmara Üniversitesi İktisadi ve İdari Bilimler Fakültesi Uluslararası İlişkiler Bölümü'nü de 1982 yılında bitirmiştir. Kısa bir süre Marmara Üniversitesi'nde araştırma görevlisi olarak bulunmuştur. 1994 yılında Fransa Ulusal İdare Okulu'nu bitirmiştir. 1983 yılından bu yana Türkiye Cumhuriyeti Dışişleri Bakanlığı'nda görev yapmaktadır. 1997-1999 yıllarında Dışişleri Bakanı İsmail Cem'in özel kalem müdürü, 2000-2002 yıllarında ise özel müşaviri olmuştur. Ocak 2007'de Türkiye'nin İslamabad Büyükelçiliğine getirilmiştir. Bu görevini Temmuz 2009'da tamamlamış ve Dışişleri Bakanlığı müsteşar yardımcılığına atanarak Türkiye'ye dönmüştür. Pakistan ve çevresi konusunda deneyimli bir diplomat olan ve ayrıca Fransızca ile İngilizce bilen Engin Soysal, 27 Eylül 2010 günü Birleşmiş Milletler Genel Sekreteri Ban Ki-moon tarafından "Pakistan'a yardımlardan sorumlu özel temsilci" olarak atanmış olup 26 Eylül 2011 tarihli resmi gazetede yayınlanan büyükelçiler kararnamesi ile Avrupa Konseyi Daimi Temsilcisi olmuştur. 28 Haziran 2014'te merkeze alınmış ve 26 Temmuz 2014'ten itibaren Avrupa Birliği Bakanlığı Müsteşarı olmuştur. 31 Ekim 2016 tarihi itibarıyla AGİT Daimi Temsilcisi olarak görev yapmaktadır. Gazeteci Ahmet Muzaffer Soysal'ın oğlu, Prof. Dr. Mümtaz Soysal'ın da yeğenidir. Tahiti Futbol Federasyonu Tahiti Futbol Federasyonu (Fransızca: "Fédération Tahitienne de Football", kısaca FTF), Fransız Polinezyası'ndaki futbol faaliyetlerini yöneten ve düzenleyen kurum. 1938'de kurulmuş olup, 1990'da FIFA ve Okyanusya Futbol Konfederasyonu üyesi olmuştur. Ayşe Sezgin Ayşe Sezgin, (23 Ocak 1958, Ankara), Türk diplomat. Üsküdar Amerikan Kız Lisesi ve Hacettepe Üniversitesi İktisadi ve İdari Bilimler Fakültesi mezunudur. 1983’te Dışişleri Bakanlığına girmiştir. Çeşitli görevlerde bulunduktan sonra 2008-2009 yılları arasında Ljubljana Büyükelçiliği, 2009-2010 yıllarında Dışişleri Bakanlığı Avrupa Birliği Genel Müdürlüğü görevini yürütmüş, 2010 yılında Dışişleri Bakanlığı Avrupa işlerinden sorumlu müsteşar yardımcılığı görevine atanmıştır. 25 Ekim 2011-18 Kasım 2013 arasında Viyana Büyükelçisi olarak görev yapmıştır. 30 Kasım 2013'ten Eylül 2015'e dek Türkiye'nin Valetta Büyükelçisi olarak hizmet etmiştir. 14 Haziran 2017 tarihinde Dışişleri Bakanlığı Müşaviri olarak atanmıştır. İngilizce ve Fransızca bilmektedir. Büyükelçi Aydın Adnan Sezgin ile evli ve bir çocuk sahibidir. Puma ZMA Puma Almanya tarafından geliştirilen paletli zırhlı muharebe aracıdır. 2010 yılında hizmete girmiştir. Kendi sınıfının en gelişmiş zırhlı aracı olarak kabul edilir. Scottish Cup Resmî adıyla İskoçya Futbol Federasyonu Challenge Kupası ya da yaygın olarak kullanılan şekliyle İskoçya Kupası İskoçya futbolundaki ana millî kupa organizasyonudur. Tek maçlı eliminasyon sistemi ile oynanan kupa, aynı zamanda düzenleyicisi olan İskoçya Futbol Federasyonu'nun ismini taşır. Organizasyon ilk kez 1873-74 sezonunda düzenlenmiştir. Organizasyon, sponsorluk anlaşması sebebiyle William Hill İskoç Kupası (William Hill Scottish Cup) olarak anılmaktadır. İskoçya Kupası'nda verilen şampiyonluk kupası tarihteki en eski ulusal ödüldür. İlk kez 1873-74 sezonunda verilmiş ve ilk kupayı Queen's Park takımı kazanmıştır. İskoçya Kupası'nın son sahibi, 15 Mayıs'ta oynanan 2014 finalinde Dundee United'ı 2-0 mağlup eden St. Johnstone olmuştur. Turnuva tek maçlı eleme usulü ile oynanır. Takımlar birbirleriyle rastgele eşleşir. Her eşleşme için ilk olarak seçilen takım ev sahibi olur. Eğer ilk maç berabere tamamlanırsa, mücadele diğer takımın sahasında tekrarlanır. Bu ikinci maçta da normal sürede eşitlik bozulmazsa, önce uzatma dakikaları, ardından da seri penaltı vuruşlarıyla tur atlayan takım belirlenir. Yarı final maçları tarafsız sahada oynanır ve seçim genellikle Hampden Park'tır. Finaller ise geleneksel olarak Hampden'de yapılır. Kupa finali Hampden'in onarıldığı dönemler olan 1993 ile 1998'de Celtic Park'ta ve 1997'de Ibrox'ta düzenlenmiştir. Yarı final ve final karşılaşmalarında tekrar uygulaması yapılmaz, tek maç oynanır. Gerektiği durumlarda uzatmalar ve penaltı atışlarına geçilir. 1990 ve 2006 finallerinde kazananı penaltı atışları belirlemiştir. Kupada 2007-08 sezonundan önceki dönemlerde, otomatik olarak katılan Üçüncü ve İkinci Lig takımları ile İskoçya Eleme Kupası'ndan (Kuzey ve Güney) gelen liglerden olmayan dört takım, ilk tura katılmaktaydı. Ancak 2007-08'den itibaren katılım için yeni kriterler belirlendi. Buna göre Eleme Kupası kaldırıldı ve SPL ile SFL dışındaki SFA üyesi 36 takımın direkt olarak kupanın ilk turuna katılması öngörüldü. Ayrıca federasyonun tam olarak üyesi olmayan ve bu yüzden daha önce kupaya katılamayan Kuzey İskoçya ve Güney İskoçya ligleri şampiyonlarına katılım imkânı doğdu. 2007-08'de ilk kez İskoçya Genç futbol kulüpleri (İskoçya Genç Federasyonu üyesi olan, SFA'ya üye olmayan "Girvan" hariç) mücadelelere katılma şansı buldu. İskoçya Genç Futbol Kuzey Premier Ligi, İskoçya Genç Futbol Batı Premier Ligi, İskoçya Genç Futbol Doğu Bölgesi Süper Ligi ve eğer bu üç bölgesel şampiyonluktan birini kazanandan farklı ise İskoçya Genç Kupası şampiyonları İskoçya Kupası'na dahil edildi. Kupaya katılma hakkı kazanan ilk üç genç kulübü Culter, Pollok ve Linlithgow Rose oldu. 2008-09 sezonunda ise bu kategorideki Bathgate Thistle, Pollok, Banks O' Dee ve Lochee United kupada mücadele eden takımlardı. UEFA ülkelerinin kupa şampiyonlarının tamamında olduğu gibi, İskoçya Kupası şampiyonları bir sonraki sezon UEFA Avrupa Ligi'ne (daha önce UEFA Kupası) katılmaya hak kazanır. Eğer kupa şampiyonu UEFA Şampiyonlar Ligi'ne katılacaksa, kupa finalist Avrupa Ligi biletini alan takım olur. İskoçya'da genellikle Rangers veya Celtic'ten biri çifte kupa ile sezonu tamamladığından bu durum sıklıkla yaşanır. Bu iki takımın yanında Aberdeen de 1984'ü çifte kupayla kapatmıştır. 2006 yılında Heart of Midlothian takımı ligi ikinci tamamlayarak Şampiyonlar Ligi'ne katılım hakkı kazanmış ve ayrıca kupayı kazanmıştı. Bu yüzden Avrupa Ligi'ne kupayı finalde kaybeden Gretna katıldı. 2008'de İskoçya Futbol Federasyonu yaptığı açıklamayla artık aynı durum oluştuğunda, Avrupa Ligi hakkının kupa finalistine değil, Premier Lig'de Avrupa Kupalarına katılma hakkı kazanamamış en yüksek dereceli takıma verileceğini duyurdu. Bu karar Gretna, Dunfermline Athletic ve Queen of the South gibi orta seviye takımların hayal kırıklığı yaratan performansları üzerine alındı. Bu ekipler UEFA Kupası'na önlerine çıkan ilk engelde veda etmiş; bu da ülkeden Avrupa'da mücadele edecek takım sayısını belirleyen katsayılarda düşüşe neden olmuştu. Ancak UEFA alınan bu değişiklik kararını, kupadan bir takımın İskoçya'yı temsil etmesi gerektiği gerekçesiyle, kabul etmedi. Böylece 2009 İskoçya Kupası Finali'nde Rangers'a kaybeden Falkirk eski uygulamaya göre, Rangers ligde şampiyon olduğu için 2009-10 UEFA Avrupa Ligi'ne katılım hakkı kazandı. Takım ilk rakibi olan Lihtenştayn ekibi FC Vaduz'a elendi. 2010 yılında ise kupa şampiyonu olan Dundee United ligi de üçüncü bitirince, lig beşincisi Motherwell Avrupa Ligi'ne gitti. İskoçya Kupası'nda çok farklı seviyelerden takımlar karşılaşabildiğinden, alt seviye ya da genç liglerden takımların Premier Lig'in güçlü ekiplerini eleyerek sürpriz yapması ihtimali bulunur. Alınan sürpriz sonuçların en bilinenlerinden biri 1938'de İkinci Lig ekiplerinden East Fife'nin finalde Kilmarnock'yi devirerek şampiyon olmasıyla ortaya çıktı. 31 Ocak 1959'da Highland Ligi ekibi Fraserburgh, o dönem kadrosun yedi İskoç millî futbolcu bulunduran Dundee'yi 1-0 yenmeyi başarmıştı. 1967'de ise Berwick Rangers, İskoç devi Glasgow Rangers'ı Sammy Reid'in tek golüyle mağlup etti. 2000 yılında Inverness Caledonian Thistle takımı Celtic Park'ta, o dönem İngiltere millî takımı ve Liverpool'un eski oyuncusu John Barnes tarafından çalıştırılan, bir diğer İskoç devi Celtic ile karşılaştı. Ev sahibini 3-1'lik skorla deviren Birinci Lig ekibi, Celtic adına kupa tarihinin en büyük hayal kırıklıklarından birini ortaya çıkardı. Bu galibiyet maçtan sonraki gün atılan gazete manşetiyle ölümsüzleşti: ""Super Caley Go Ballistic, Celtic Are Atrocious"" (Süper Caley çıldırır, Celtic berbat). Alınan bu sonuçtan sonra John Barnes'in Celtic'ten ayrılış süreci hızlandı. Inverness takımı 2003 yılında bu sefer Martin O'Neill'in teknik direktörlüğünü yaptığı Celtic karşısında bir galibiyete daha imza attı. Celtic daha sonra, Roy Keane yönetiminde, 2006 yılı Ocak ayında Broadwood Stadyumu'nda oynanan maçta, yaş ortalaması sadece 21 olan Clyde'a kaybetmişti. Son olarak 10 Nisan 2010'da Birinci Lig takımlarından Ross County Celtic'i 2-0 yenerek tarihinde ilk kez kupada finale çıktı. Rangers ve Celtic arasında oynanan 1909 İskoçya Kupası Finali yukarıdaki verilere dahil edilmemiştir. İskoçya Kupası maçları İskoçya'da BBC Sport Scotland ve Birleşik Krallık'ın geri kalanı ile İrlanda'da Sky Sports tarafından yayınlanmaktadır. BBC Radio Scotland birçok maç için canlı anlatım yaparken, İskoçya Radyosu da yerel frekanslarda canlı maç yayını yapmaktadır. Ayrıca BBC Radio nan Gàidheal ve BBC Radio 5 Live kanalları da radyo yayın haklarını elinde bulundurmaktadır. İskoçya Futbol Federasyonu yurt dışı yayın haklarını ayrı olarak satmaktadır. Örneğin Avustralya'da, yayıncı kuluruş Setanta Sports Australia'dır. Birleşik Devletler, Kanada ve Karayipler'de ise yayıncılık hakkı Premium Sports kanalında bulunmaktadır. Turnuva geçmiş yıllarda birçok kuruluşun sponsorluğunda devam etti; sponsporlar kupaya da ismini verdi. Bunlardan bazıları: İskoçya Hükûmeti iş adamı Willie Haughey'la anlaşarak 2008–09 ve 2009–10 sezonlarında İskoçya Kupası'nın sponsoru oldu. Turnuva 2009'da The Homecoming Scottish Cup ve 2010'da The Active Nation Scottish Cup isimlerini aldı. NovoÃ§erkassk Novoçerkassk, Rusya'nın Rostov Oblastı'nda bulunan bir şehir, Don Kazaklarının başkentidir. 1944-1963 yılları arasında Novoçerkassk bölgesi'nin idarî merkeziydi. Don kolları olan Aksay ve Tuzlov ile çevrili yüksek bir tepede yerleşmektedir. Nüfusu 2010 sayımında 176.699 kişidir. Novoçerkassk (), 1805 yılında Kazak atamanı olan Matvey Platov (1757 - 1818) tarafından, eski başkenti olan Çerkassk stanitsasında oturanların, Don Nehri'nin taştığı için onu bırakmak zorunda olduğu için yeni Don Kazaklarının başkenti olarak kurulmuştur. Novoçerkassk, Don Cumhuriyeti başkenti de oldu. Sahte bayrak Sahte bayrak, gizli örgütlerin ya da istihbarat örgütlerinin halkı kışkırtmak ya da yönlendirmek amaçlı kendi yaptıkları bazı olayları hedefteki kişiler yürütüyor gibi göstererek kamuyu aldatmak için tasarladıkları gizli operasyonlardır. 1997, New York (Random-Greenhill) baskısı casusluk ansiklopedisi "Spy Book" (Casus Kitabı), Sahte Bayrak maddesine göre ise: ‘Rakip istihbarat örgütü personelinin kendisini dost ülke veya örgüt kimliği altında yanlış tanıtarak sergilediği yaklaşım. Yaklaşılan kişi, verdiği bilginin rakip değil, müttefik tarafa gittiğine inanarak hassas bilgiler aktarabilir.’ (s.201) İsmi savaş sırasında bir ülkenin kendi dışındaki bir bayrağı kullanarak başka bir ülkeyi savaşa çekmeyi amaçlayan askeri kavramdan türetilmiştir. Sahte bayrak operasyonları, savaş zamanı ve kontrgerilla operasyonları ile sınırlı değildir; barış zamanında da kullanılabilirler. Özellikle istihbarat birimleri ve gizli örgütler tarafından sık başvurulan bir yöntemdir. İstihbarat dünyasında en büyük sahte bayrak operasyonlarından birisini 1960-64 yıllarında Hindistan’da Amerikan Merkezi Haberalma Örgütü CIA Duanne Cleridge (1968-72’ CIA Türkiye görevlisi) önderliğinde yapmıştır. Hindistan’da Kongre Partisi’ne karşı güç kazanan ve seçimleri alma ihtimali baş gösteren Hindistan Komünist Partisi’ne (IKP) karşı, parti içi muhalif bir kanada Çin Komünist Partisi kimliğiyle yanaşan Amerikan ajanları, dünyanın (daha sonra Asya’da, Avrupa’da tabii Türkiye’de pek çok Maocu partinin kuruluşuna model olacak) ilk Çin yanlısı, Maocu komünist partisinin (IKP-Marksist Leninist) kurulmasına vesile olmuş, böylece Kongre iktidarı karşısında sol oyların bölünmesini sağlamışlardır. ‘Revizyonist ve devrimci ruhtan uzaklaşmış’ Moskova’ya tepkili Hint komünistleri, tamamen CIA senaryosu bir oyunun aktörleri oldukları sırada, sahnenin de, senaryonun da halk devrimi ruhunu temsil ettiğine inandıkları Çin Komünistlerine, Mao’ya ait olduğunu düşünüyordu. Zafer Cilasun Zafer Cilasun (1939 — 18 Mayıs 1976) Türk radyo, televizyon sunucusu ve ziraat mühendisi idi. TRT'nin yayın hayatına başladığı 31 Ocak 1968'de televizyon haberlerini sunan ilk kişi olmasıyla bilinir. 1939'da Mardin'de doğan Cilasun, ilk ve lise öğrenimini Mardin'de tamamladıktan sonra, yükseköğrenimini Ankara Üniversitesi Ziraat Fakültesi'nde bitirdi. 1963 yılında TRT'nin açtığı spikerlik sınavına girdi ve sınavı kazanarak Ankara Radyosu'nda haber spikeri olarak çalışmaya başladı. Zafer Cilasun, Ankara Televizyonu'nun kuruluş aşamasında başspikerliğe getirildi. TRT'nin ilk yayınını yaptığı 31 Ocak 1968'de saatler 20.00'yi gösterdiği sırada on dakikalık haberleri sunarak, ilk Türk TV haber spikeri olarak tarihe geçti. Cilasun bu haber bülteninde Suudi Arabistan gezisinden dönen Cumhurbaşkanı Cevdet Sunay'ın Esenboğa Havalimanı'nda karşılanmasıyla ilgili haber filmini anons etti. Gündüzleri Devlet Üretme Çiftliği'nde ziraat mühendisi olarak çalışıp, akşamları da televizyonda haber sunan Cilasun, o dönemde halk arasında çok popüler biri oldu. Başarılı spiker 12 Mart döneminde doktor olan kardeşi Uğur Cilasun'un tutuklanma haberini de televizyonda okumak zorunda kalmıştı. Cilasun, kendisini alkole kaptırması ve karaciğer rahatsızlığı nedeniyle zaman zaman TRT'deki işini aksatmaya başladı. Zafer Cilasun, 18 Mayıs 1976'da karaciğer şoku nedeniyle 37 yaşındayken vefat etti. Cenazesi 20 Mayıs'ta Ankara Maltepe Camii'nde kılındıktan sonra, Karşıyaka Mezarlığı'na defnedildi. Cilasun evli olup, Fulsen adında bir kızı vardı. Monzón İspanya'nın Aragona Bölgesi'nde, Huesca iline bağlı belediye 2010 yılı itibarıyla nüfusu 17.115'tir. Fansub FanSub, "Hayran" anlamına gelen "Fan" ve açılımı "altyazı" anlamına gelen "Subtitle" kelimelerinden oluşmaktadır. Animede bir terimdir ve bu terim animeleri sadece resmi olmayan gruplar tarafından çevrilmesidir. Bu resmi olmayan gruplar o animenin "fan"ları olduğu için böyle bir ad gelmiştir. Türkiye'de henüz resmi bir çeviri grubu yoktur. Fakat Amerika'da "Crunchyroll" olarak geçmektedir. I. Aristobulus I. Yehuda Aristobulus (iktidarı: MÖ 104–103), kendinden önce gelen lider Yohanan Hurkanus'un beş oğlundan biri olup İbrani Haşmonayim hanedanlığında kendisine "kral" diyen ilk hükümdardır. Josephus, Aristobulus için 481 yıldan sonra "başına taç takan" ilk Yahudi der. Yahudi geleneğine göre sadece Yehuda kabilesinden olan Davud hanedanlığına bağlı kişiler İsrail'in kralı olabilir bu nedenle Aristobulus ve ardılları için ""nasi"" yani "başkan" denir. Yohanan Hurkanus'un vasiyetine göre karısı devletten ve oğlu Aristobulus başrahiplikten sorumlu olmalıydı. Fakat, kardeşi Antigonus'un desteğiyle tahta geçip annesini ve diğer üç kardeşini hapse attı. Babası gibi kendisi de Sadukiydi ve Yahudi kimliğini erozyona uğrattı. Aristobulus'un hakimiyeti döneminde Yahudi cemaati veya konseyinin adı "Hever haYehudim", yani Yunanca adıyla Sanhedrin oldu. 'Yahudi cemaati' kimliğini paralara basmasına rağmen Yunanca konuşulmaya başlandı. Diğer liderler gibi Aristobulus da olası entrika şüphesiyle yaşıyordu. Aristobulus hastalık belirtileri göstermeye başlayınca karısı Kraliçe Şelomtzion Antigonus'a tuzak kurdu. Kralı, önce kardeşinin zorla tahta geçeceği konusunda ikna etti. Ardından Antiogus'a kralın kendisini zırhlarını giymiş bir şekilde karşısında görmek istediğini ve krala da kardeşini zırhlarını giyinip onu öldürmek için yola çıktığını söyledi. Antigonus tahta ulaşamadan öldürüldü. Birkaç gün sonra hastalığı nedeniyle Aristobulus iç kanamadan öldü. Kraliçe, en genç kardeş olan Aleksander Yanay'ı hapisten çıkartıp tahta geçirdi. Johannes BÃ¶lter Johannes Bölter (19 Şubat 1915 - 16 Eylül 1987), II. Dünya Savaşı sırasında bir Alman Heer tank komutanı. Meşe Yapraklı Şövalye Demir Haçı madalyası sahibidir. Bu madalya aşırı savaş cesareti veya başarılı askeri liderliğinden dolayı verilmiştir. Johannes Bölter İkinci Dünya Savaşı sırasında (bazı kaynaklarda 144 gibi yüksek bir rakam) 139 tank imha etti. Kurt Knispel, Otto Carius, Ernst Barkmann ve Michael Wittmann ile birlikte tarihteki en başarılı tank komutanlarından biri olarak kabul edilir. Brezilya pasaportu Brezilya pasaportu, Brezilya Federal Polisi aracılığıyla Brezilya hükûmeti tarafından çıkarılan seyahat için resmi bir seyahat belgesidir. Brezilya pasaportu verildiği tarihten itibaren beş yıl süreyle geçerlidir. Diğer MERCOSUR ülkelerine (Arjantin, Paraguay, Uruguay, Bolivya, Kolombiya, Peru ve Şili'ye) yapılan sehayatlerde pasaport gerekmez. Vatandaşlara bu ülkeler için federal hükûmet tarafından verilen kimlik kartları kullanılabilir. Brezilya pasaport sahipleri vize almaya gerek kalmadan Mercosur üye ülkelere ve diğer bazı ülkelere bir pasaport gerekmez, devlet tarafından düzenlenmiş ulusal kimlik kartı yeterlidir. 2010 yılında, Meksika ve Brezilya hükûmetleri, Brezilya vatandaşlarının Meksika vizesi almak zorunda kalmadan Meksika'ya seyahatleri için Amerika Birleşik Devletleri vize sahibi olanları vizeden muaf kabul etti. Daha sonra aynı yıl, Meksikalı yetkililer Brezilya vatandaşlarının alacakları bir internet izni ile Meksika'ya seyahatlerine izin verdi fakat Meksika vatandaşlarının hâlâ Brezilya'ya sehayat etmeleri için vize almaları gerekmektedir. Brezilya vatandaşları Yeni Zelanda, Rusya ve Meksika'nın yanı sıra Avrupa Birliği üyesi ülkelerine (28 ülke) vizesiz seyahat edebilmektedirler. Avustralya'ya ise Şubat 2012 tarihinden itibaren internetten alınan elektronik vize ile seyahat edebilmektedirler. Henley Vize Kısıtlamaları Endeksi Ağustos 2018 Raporu'na göre Brezilya vatandaşları sınır kapısında vize alarak veya vizesiz 171 ülkeye seyahat edebilirler. Bu sayede Brezilya vatandaşları Dünya'da seyahat özgürlüğü açısından 17. sırada yer almaktadır. İsmail Müştak Mayakon İsmail Müştak Mayakon, (d. 1882, Yenişehir, Teselya - ö. 19 Ekim 1938), Türk gazeteci, yazar ve siyasetçi. Halep İdadisi'nde orta ve lise öğrenimini tamamladı. Temmuz 1901 tarihinde Mekteb-i Mülkiye'nin Yüksek Kısmı'ndan mezun oldu. 1902’de Yıldız Sarayı'nda Mâbeyn-i Hümâyun 3. Kâtipliği'nde görevlendirildi. II. Meşrutiyet’ten sonra Aralık 1908'de Meclis-i Ayan Umumî Kâtipliği’ne atandı. İstanbul’u işgal eden İngilizler tarafından Temmuz 1919’da tutuklandı ve bir süre sonra Malta’ya sürüldü. Memuriyetinin ardından kısa bir süre ticaretle uğraştı. Ardından gazeteciliğe başladı. V. Dönem TBMM Siirt Milletvekilliği yaptı. Edebiyat, tarih, hukuk ve 1933’ten sonra da dil meseleleriyle yakından ilgilenmiştir. Tedavi için gittiği Paris’te 19 Ekim 1938 tarihinde öldü. Randøy Köprüsü Randøy Köprüsü, Norveç'in Rogaland eyaletinin Hjelmeland beldesinde bulunan bir köprüdür. Köprü Ølesundet'i geçer ve Randøy'u anakaraya bağlar. Bir asma köprü olan köprünün uzunluğu 202 metre olup, 1976 yılında açılmıştır. Fv650'nin bir parçasıdır. Çeşnigir Camii Çeşnigir Camii, Türkiye'nin Manisa şehrinde yer alan bir camidir. 1474 yılında II. Mehmed'in azat etmiş olduğu bir köle olan Çeşnigir Sinan Bey tarafından yapılan cami, şehrin en eski camilerinden biridir. Bir de kütüphanesi bulunmaktaydı. Taşkınköy Taşkınköy, Lefkoşa'da bir bölge. Bölgeye ilk yerleşim Kıbrıs Harekâtı'ndan sonra, Türk-Sen'in bölgeye yaptığı konutlarla yapılmıştır. Yapım başladığı sırada sendika başkanı olan Necati Taşkın'ın 12 Ocak 1983'te bir trafik kazası sonucu hayatını kaybetmesi sonucu bölgeye Taşkınköy adı verilmiştir. Günümüzde bölgede, canlı bir çarşı bulunmaktadır. Merhum şair Fikret Demirağ'ın önünde anı plaketi yer alan evi de bu bölgede bulunmaktadır. Agustín Barrios Agustín Barrios Mangoré (* 5 Mayıs 1885 San Juan Bautista Paraguay; † 7. Ağustos 1944 San Salvador, El Salvador'da) Paraguaylı besteci ve Güney Amerika'nın ilk gitar virtüözlerindendir. Oğullarının gitarist olarak kabiliyetinin farkında olan ebeveyni genç Barrios'u, Paraguay'ın güneyindeki doğduğu küçük şehirden başkent Asunción'a gönderir. Barrios burada gitarist olarak sahne alır, Bach ve Beethoven'in parçalarını gitara aranje eder, matematik, edebiyat ve felsefeye büyük ilgi duyar. Sonraları şu itirafta bulunmuştur: "İnsan, kültürün kaynaklarında yıkanmadıkça gitarist olamaz." Barrios Asunción'da, Carlos García Tolsa, Juan Alaís ve Antonio Ferreyro'nun öğrencilerinden Arjantinli gitar bestekârı Gustavo Sosa Escalada'dan (1844-1944) ve daha sonra Instituto Paraguayo'da İtalyan menşeli müzisyen Nicolino Pellegrini'den müzik talimi görür. 1910 yılında Barrios Arjantin'e konser seyahatine çıkar ve burada öyle başarılı olur ki sonraki yirmi sene zarfında Güney ve Orta Amerika'nın hemen her ülkesine seyahat eder ve buralarda konser verir. Bueonos Aires'te 1928'de uğradığı bir başarısızlık Kuzey Amerika turnesine mâl olur. 1920'li yılların sonlarında memleketinin yerli kültürü artan bir büyüleyicilikle kendisine tesir eder. 1930'ların başlarında konser geceleri, menajerinin de tavsiyesiyle sadece ananevi kıyafetiyle sahneye çıkmakla kalmaz, yerli elbiseleri, hatta kafasında tüyle sahne alır. Guaraní reisi, „Mangoré“nin adını alır ve programın ilk yarısında „Nitsuga (Agustín'in ters okunuşu) Mangoré, vahşi ormanın gitarlı Paganini'si“ olarak kendi eserleriyle sahneye çıkar. Aradan sonra frak giymiş olarak Bach ve diğer Avrupalı bestekârların eserlerini ve gitar transkripsiyonlarını icra eder. 1935'te bir yılını Paraguay'ın Meksika'daki büyükelçisi Tomás Salomonis ve ailesiyle Avrupa'da Belçika, Almanya ve İspanya'da geçirir, bu esnada Almanya'da (Nazi zamanı Berlin'de) konser veremezken Brüksel ve Madrid konservatuvarlarında başarılı konserleri olur. İspanya'da patlak veren içsavaşta Güney Amerika'ya geri döner. Döndükten bir müddet sonra 1944 yılında 59 yaşında öldüğü San Salvador'da profesör mevkisine geçer. Barrios hayatı boyunca beste yapmıştır. Eserleri hem eşsiz ifade kuvveti hem de romantik armonileri dolayısıyla yenilikçi bulunur. Besteleri gitarın müzik gücünü adeta tüketmiştir. Prelütler, etütler ve tremolo çalışmaları kullanımı, menüet, vals, mazurka gibi dans formları ile bestelerindeki folklor unsurlarının kullanımı bir kenara bırakıldığında etkisi az olsa da icra ve beste tekniğinde kısmen Francisco Tárrega'yı örnek aldığı gözlemlenebilir. Barrios muhtemelen kendi plak kayıtlarını yapan (1913) ilk klasik gitarist ve bir konserde gitarla Bach'ın lavta süitinin tamamını çalan ilk gitaristtir. Ses kayıtları (zamanın şartları yüzünden kötü kalitede olsa da) Chanterelle'de satılmaktadır. Yaklaşık 300 eserinden aralarında romantik gitar edebiyatının "La Catedral" (Montevideo'daki katedralden ilhamla yazılmış 3 cümle), "Sueño en la Floresta" („Ormanda Rüya", tremolo çalışması) ve "Una limosna por el amor de Dios" („Tanrı Aşkıyla Bir Sadaka“, son tremolo çalışması) şaheserleri de dahil olmak üzere takribi 105 tanesi bilinmektedir. Barrios rivayete göre saf çelik tellerden daha yumuşak tınısı olan ve sadece halk müzikçilerinin kullandığı mumlu çelik teller tercih etmiştir. Güney Amerika'da Barrios'la aynı zamanlar sahne alan Miguel Llobet, Andrés Segovia ve Regino Sainz de la Maza gibi Avrupalı gitaristler, o sıralar henüz naylon tel olmadığından bağırsak teller kullanmışlar ve çelik tellerin kullanımını garipseyip kısmen de reddetmişlerdir. Barrios taş plak kaydı için çalan ilk gitaristlerdendir. Barrios'un 1970'li yıllardaki kaşiflerinden John Williams, 1993'te Barrios'un öneminin Fernando Sor, Mauro Giuliani ve Heitor Villa-Lobos'tan yüksek olduğunu takdir etmiştir: „… Barrios dinleyenden bağımsız olarak gitarist ve bestecilikte en iyidir. Müziği daha iyi şekillenmiştir, daha şairanedir ve her şeyde daha iyidir! Ve bunu zamandan bağımsız olarak yapar. Bu sebeple onun Sor veya Giuliani'den daha önemli bir besteci ve - gitar için - Villa-Lobos'tan daha mühim bir besteci olduğunu düşünüyorum.“ Paraguay Guaraní'sinin D Serisi 50.000'lik banknotların ön yüzünde Augustín Pio Barrios vardır. Bu seri, C serisi darphaneden Paraguay'a götürülürken çalınınca 2008'de tedavüle sokulmuştur. Ron Geçişi Muharebesi Ron Geçişi Muharebesi, İkinci Pön Savaşı'nın bir muharebesidir. Hannibal Barca komutasındaki Kartaca ordusu, MÖ 218 yılı sonbaharında İtalya'ya doğru yürüyüşü sırasında, Nehrin doğu yakasında bir Kelt kabile konfederasyonuyla çatışmaya girmiştir. Roma yanlısı ve Roma ordusu lehine hareket eden kelt savaşçıları, nehrin doğu yakasında Marsilya'da kamp kurdular. Amaçları Kartaca Ordusu'nun İtalya üzerine ilerlemesini önlemekti. Nehir geçişi için alınan bu önlemi gören Hannibal bir karşı önlem almıştır. Buna göre Bomilcar'ın oğlu Hanno komutasında bir görev kuvveti, nehri başka bir noktadan geçerek Kelt kampının gerisine sarkacaktır. Planlanan bölgeye ulaşan Hanno dumanla işaret verdiğinde Hannibal de ordunun büyük kısmıyla nehri geçmeye başlamıştır. Kelt kuvvetleri Hannibal'in ordusu karşısında toplanmışlardı. Bu durumdan yararlanan Hanno saldırıya geçti ve kesin bir bozgun sağladı. Kartaca kuvvetlerinin kazandığı bu zafer, her ne kadar Roma kuvvetleri karşısında elde edilen bir başarı değilse de savaşın gidişatı üzerinde derin bir etki yaratmıştır. Kartaca ordusu Ron boylarında durdurulabilmiş olsaydı İtalya topraklarına girişi aynı yıl içinde olmayabilirdi. Hannibal için bu zafer, Hispanya dışında elde ettiği ilk büyük başarıdır. Hem Kartaca hem de Roma Cumhuriyeti, yaklaşan savaş için kaynaklarını seferber etmişlerdi. Ancak Hannibal bir adım ileridedir, halihazırda Kartaca güçlerine komuta etmektedir. Roma Senatosu ise kuvvetleri savaşa sürmeye henüz karar vermiştir. İkinci İllirya Savaşı için MÖ 220 - 219 yıllarında 220 ağır savaş gemisi seferber etmiş olan Roma Donanması esasen savaşa hazırdır. Konsül Tiberius Smepronius Longus komutasında, 8 bin piyade ve 600 süvariden oluşan iki lejyonun yanı sıra 16 bin müttefik piyadesi ve 1.800 müttefik süvarisinden oluşan bir kuvvet bulunmaktadır. Konsül'ün Senato tarafından onaylanan hareket tarzı bu kuvvetlerle Sicilya'ya ve oradan da Afrika'ya gitmekti. Emrinde, 160 ağır, 12 hafif savaş gemisi bulunmaktadır. Diğer Konsül'ün görevi ise Hannibal kuvvetlerinin İtalya'ya girmesini önlemekti. Diğer Konsül Publius Cornelius Scipio ise aynı sayıda piyade ve süvariden oluşan iki lejyona komuta ediyordu. Ayrıca 14 bin müttefik piyadesi ile 1.600 müttefik süvarisi kuvvetlerine eklenmişti. Deniz gücü olarak da 65 nakliye gemisi vardır. Lucius Manlius emrinde iki lejyon ve 10 bin müttefik piyadesi ile bin müttefik süvarisi bulunmaktadır. İtalya'nın kuzeyindeki Boii Galya kabilesi ve Insubres kabileleri Roma'nın koloni kurmak için oluşturduğu iki yerleşim olan Placentia'ya ve Cremona'ya saldırdılar. Buralardaki küçük bir Roma birliği Mutina'ya çekildi ve burada kuşatıldı. Scipio'nun emrine girecek dört lejyondan ikisi, Mutina'yı kurtarmak ve tahkimat yapmak için Praetor Lucius Manlius Vuslo emrine aktarılmıştır. Hannibal, Saguntum Kuşatması sonrasında ordusunu kış kamplarına yaymıştır. Bir sonraki sene MÖ 218 yazında ordusunu topladığında 15 bin asker ve 21 savaş fili vardı. Ayrıca Afrika'dan 20 bin asker ve Kartaca garnizonundan da 4 bin asker gönderildi. Kartagena'dan harekete geçtiğinde ise 90 piyadesi, 12 bin süvarisi ve 37 savaş fili vardır. Filler konusundaki bilgiyi Yunan tarihçi Appian vermektedir. Diğer tarihçiler Polybius ve Livy fillerden söz etmemiştir. Bu nedenle fillerin Katalonya'ya deniz yoluyla taşındığı düşünülmektedir. Hispanya donanmasının, sadece 32'si mürettebatlı 50 ağır savaş gemisiyle 5 hafif savaş gemisi, Hispanya limanlarında kalmıştır. Kartaca, en az 55 ağır savaş gemisini İtalya ve Sicilya'da yapılacak harekâtlar için derhal seferber etmiştir. Hannibal Kartagena'dan Mayıs ayında harekete geçti. Ordusunu üç kola ayırarak Ebro Nehrini geçti. İki ay süren harekât sonunda Pireneler, Ebro ve Siccle Nehirleri arasındaki bölgeyi üçe bölerek kontrol altına aldı. Hannibal, Pireneler'i geçmeden önce yeni ele geçirilen topraklarda kontrolü sürdürmek için Hanno emrine 11 bin asker bırakmıştır. Ayrıca ileri harekâta ayak uyduramayacak disiplinsiz on bin asker de ordudan ayrıldı. Ordu, Ron Nehri'ne kadar olan ileri yürüyüşü sırasında bölgedeki Galyalı kabilelerden bir direnmeyle karşılaşmamıştır. Bu durum bütünüyle Hannibal'in uyguladığı politika sayesinde elde edilmişti. Direnmeyle karşılaşmayan bu ileri hareketle Eylül ayı sonlarında Ron Nehri'nin batı kıyılarına ulaşıldı. Bu aşamada ordu 38 bin piyade ve 8 bin süvariden oluşmaktadır. Nehrin batı kıyılarına ulaşıldığında Hannibal nehir geçişi konusunda acele etmedi, ordusunu üç gün dinlendirdi ve keşif kolları çıkardı. Bu arada nehri geçmek için sallar yapıldı. Bölgedeki Galya halkı, Volcae Kelt kabile konfederasyonuna bağlı bir halktır. Nehrin her iki yakasındaki köylerde yaşıyor olmalarına karşın Kartaca ordusu yaklaşınca nehrin doğu yakasına çekildiler ve savaşçıları burada kamp kurarak Kartaca ordusunun nehri geçmesini beklediler. Hannibal bu arada uygun başka bir nehir geçişi keşfetmiştir. Üçüncü gece, Hanno komutasında süvari ve piyadeden oluşan ve ordunun üçte biri kadar güçte bir görev kuvvetini karanlıktan yararlanarak bu geçişten nehrin karşı kıyısına göndermiştir. Hanno, yerel halktan rehberlerin yardımıyla Kartaca kampının 40 km kadar kuzeyinde bir ada yakınlarında uygun bir nehir geçişi bulmuştur. Nehir, Galyalılar tarafından fark edilmeden hızla yapılan salların üstünde geçildi. Bazı İberyalılar, hayvan derisinden yapılma tulumları şişirerek bunların üzerinde nehri geçmiştir. Görev grubu nehri geçtikten sonraki bir günü dinlenmek ve zaman geçirmek için kullandı. O günün gecesinde güney yönünde yürüyüşe geçildi ve şafakta Galya kampının gerisine ulaşıldı. Hanno, daha önceden kararlaştırıldığı gibi, hedefe ulaştığını bir ateş yakarak dumanla Hannibal'e bildirdi. Bu işaret üzerine Kartaca Ordusu'nun büyük kısmı, 900-950 metre genişlikteki ırmağı geçmeye başladılar. Numidyalı süvarileri taşıyan sallar akıntıya karşı en ileride, onların gerisinde indirilmiş süvariyi taşıyan sallar, yedeklerine bağlanmış üç ya da dört atla nehri geçtiler. Bunların hemen arkasından da kanolardaki piyade nehri geçti. Bir kısım asker de nehri yüzerek geçmiştir. Hannibal, nehri geçen ilk grup içindeydi. Galyalılar, Kartacalıların nehrin doğu yakasına çıkmaya başladığını görünce topluca o yönde harekete geçtiler. Kısa süre sonra nehrin doğu kıyılarında cenk başladı. Kartacalılar burada bir direnek noktası oluşturmayı başardılar. Hanno'nun saldırı planı iyi zamanlamaya dayanıyordu. Kuvvetlerinin bir kısmını Galyalıların kampını ateşe vermek için gönderirken esas kuvvetleriyle Galya kuvvetlerine geriden hücum etmiştir. Bu hücum, Hannibal kuvvetlerinin ırmak kıyısında çarpıştıkları sırada yapılarak daha etkili bir durum yaratmıştır. Bazı Galyalı askerler kampı savunmak için çekilirken diğerleri de Hanno kuvvetlerini karşıladı. Fakat kısa süre içinde Galyalılar dağıldı Kartaca Ordusu'nun büyük bölümü de savaş gününde ırmağı geçmiştir. Ertesi gün savaş filleri Hannibal'in aldığı dahiyane önlemlerle nehri geçtiler. Filleri sallarla karşıya geçirmek güçtü, çünkü sala çıkmıyorlardı. Buna bir çare olarak sallar çamurla kaplandı. Bazı filler ise nehri yüzerek geçtiler. Ordu, ırmağın doğu kesiminde toplandığında keşif grupları çıkarıldı. Bu arada, Roma Filosu'nun Massilia'ya ulaştığı haberi alındı. Publius Scipio, ordusunu deniz yoluyla Pisa'dan Massilia'ya nakletmişti. Filo, Ligurian sahili boyunca beş gün denizde kaldı ve Massilia'da karaya çıkarıldı. Karaya çıktığında Hannibal'in zaten Galya içlerinde ilerlediğini öğrenen Scipio, 300 Roma süvarisi ile bir kısım Galyalı paralı askerleri, Kartaca Ordusu'nun konumunu saptamak için Ron Nehri'nin doğu kıyısı boyunca kuzeye göndermiştir. Bu keşif birliği Hannibal'in Numidya süvarisinden oluşan keşif birliğiyle karşılaşıp onları dağıttı ve Kartaca Ordusu'nun konumunu saptamayı başardı. Hannibal kuvvetlerinin konumunu saptayan Scipio ağır malzemeyi gemilere yükleyerek ordusunu kuzey yönünde, Hannibal'i karşılamak üzere yürüyüşe geçirmiştir. Sayıca üstün Roma kuvvetleriyle çatışmaktan kaçınan Hannibal de, Roma kuvvetleriyle muharebeye girmek yerine Alpler'e doğru ilerlemeye karar vermiştir. Bu amaçla ordusunu nehrin doğu kıyısı boyunca kuzeye yürüyüşe geçirmiştir. Daha sonra Nehrin bir kolu olan Isere Nehri'nin doğu kıyılarını izleyerek Alpler'in eteklerine ulaşacaktır. Scipio terk edilmiş Kartaca kampına geldiğinde üç gün önce Kartaca Ordusu'nun kuzeye hareket etmiş olduğunu görmüştür. Yapacak başka bir şey olmadığından Massilia'ya geri döndü. Hannibal bu manevrasıyla karşısındaki Roma kuvvetlerinin etrafından dolaşarak İtalya yönündeki ilerlemesini sürdürmüş, Roma Ordusu'nu geride bırakmıştır. Scipio bunun üzerine ordusunu büyük kardeşi Gnaeus Cornelius Scipio Calvus emrine girmek üzere Hispanya'ya deniz yoluyla gönderdi. Kendisi ise Hannibal istilasına karşı savunma düzenlemek üzere İtalya'ya dönmüştür. Muharebenin yeri konusunda tarihçiler arasında bir görüş birliği yoktur. Polybius muharebe yerinin denizden dört günlük yürüyüş mesafesinde olduğunu belirtmektedir. Kartaca Ordusu'nun günde ortalama 12–16 km. ilerlediği kabul edilirse muharebe yerinin Avignon ile Orange arasında olması muhtemeldir.. Kartaca bu tarihlerde 137 bin kişilik bir kuvveti seferber etmiş görünmektedir, Hannibal'in 102 bin kişilik ordusu, Hasdrubal'in 15 bin kişilik ordusu ve halen kuzey Afrika'daki 20 bin kişilik ordu. Katalonya'da Ebro Nehri kuzeyindeki toprakları ele geçirdikten sonra, Hannibal 11 bin kişilik bir kuvveti Hanno'nun komutasında bölgede bırakmıştı. Ayrıca 10 bin kişilik bir kuvveti de tasfiye etmişti. Bu durumda Pireneler'i geçtiği sırada Hannibal'in ordusunda 59 bin askeri vardı. Aradaki fark olan 22 bin asker hakkında herhangi bir bilgi yoktur. Herhangi bir nedenle ordunun dışında kalmış görünmektedirler. Ron Nehri geçişi için girişilen muharebede Ordu'da 46 bin asker vardı. Pireneler'le Ron arasında da, herhangi bir muharebe olmamasına karşın 13 bin askerlik bir eksilme görülmektedir. Kartaca ordusu İtalya topraklarına girdiğinde ise mevcudu 26 bindi. (Polybius 3.56.4). Bu durumda Kartaca Ordusu'nun Hispanya'dan yürüyüşe geçtikten, İtalya'ya girişe kadar mevcudunun % 75'ini kaybettiği ortaya çıkmaktadır. Böyle bir sonuç çıkmasının nedenleri çeşitlidir. Her şeyden önce Polybius'un verdiği rakamlar güvenilir değildir. Öte yandan Alpler'den geçişte karşılaşılan sert hava koşulları, orduya yeni alınan askerler arasındaki büyük toplamlara varan firarlar, tahkim edilmiş kasaba ve kentlere doğrudan yapılan taarruzların kayıpları ve Galya'da bırakılan garnizonlar gibi nedenler söz konusudur. Alman tarihçi Hans Delbruck, Kartaca silahlı kuvvetlerinin 137 bin değil, 82 bin olduğunu öne sürmektedir. Delbruck'un hesabına göre, Hispanya'da 26 bin asker, Pireneler'i geçmeden önce 10 bin askerin serbest bırakıldığı ve İtalya'ya en az 34 bin askerden oluşan bir kuvvetle girildiği ileri sürülmektedir. Bir kısım asker de muharebelerde ya da Alpler'den geçiş sırasında kaybedilmiş olmalıdır. Bu görüşün dayanakları ise, Galyalı askerler ordusuna katılmadan önce en az 6 bin süvari ve 8 bin hafif piyadesi vardı. Böylece 34 bin askerle İtalya'ya girdi. Yine de Kartaca Ordusu İtalya'ya girene kadar mevcudunun % 25'in kaybetmiştir. Ticinus Muharebesi Ticinus Muharebesi, İkinci Pön Savaşı'nın bir muharebesidir. Muharebe, MÖ 218 yılının Kasım ayında, Hannibal komutasındaki Kartaca kuvvetleriyle Konsül Publius Conelius Scipio komutasındaki Roma kuvvetleri arasında İtalya'da gerçekleşmiştir. Muharebe, Po Nehri'nin kuzeyden gelen sol kollarından biri olan Ticino Nehri kıyılarında gerçekleşmiştir. Bu bölge, Pavia kırsalında, Ticino'nun Po'ya katıldığı bölgenin biraz kuzeyidir. Muharebeye verilen bu ad nehrin adından gelmektedir. Nitekim civarda aynı adı taşıyan antik bir kent de vardır, Ticinum. Recep Aktuğ Recep Aktuğ (13 Mayıs 1954, İzmir - 14 Ocak 2020, İstanbul), Türk şarkıcı-şarkı yazarı ve oyuncu. İzmir, Çeşme'de doğdu. İlk ve orta eğitimini İzmir'de tamamladı. Liseye devam ettiği 1973 yılında Anadolu Pop tarzında müzik yaptığı Gelenek adlı bir grubu vardı. İlk profesyonel çalışmasını da bu grupla İzmir Mogambo Gece Klubü'nde yaptı. 1974 yılında Şişli Siyasal Bilgiler Y.O'nda okurken Grup Stüdyo adlı bir gruba katıldı. Siyasal Bilgiler'de dört sene okuduktan sonra TM Devlet Konservatuvarı'na kaydoldu. Eğitimi süresince pazarlamacılık, grafikerlik gibi işlerde de çalıştıktan sonra arkadaşı Tufan Aksoy vasıtasıyla Çetin Emeç yönetiminde Hürriyet Magazin bölümü Hafta Sonu Gazetesi'nde muhabir olarak çalışmaya başladı. Muhabirlik yaptığı bir buçuk yılın ardından Şat Yapım'da organizasyon bölümüne girdi. Antalya, Anamur Girne, Akşehir festivallerinin yönetiminde çalıştı. Festivallerin bitişiyle Şat Yapım'ın da ticari hayatı son bulunca, Recep Aktuğ, Baha Boduroğlu, Ertuğrul Çayıroğlu ve Tuğrul Karataş ile birlikte Arı Yapım adlı bir şirket kurdu. Şirketin ilk sanatçısı Sezen Aksu, ilk ürünü de Kaybolan Yıllar'dı. Bu çalışmayı "Disko Fasıl" takip etti. Ancak bu birliktelik de fazla uzun sürmedi. Recep Aktuğ, 1976 yılında Türkiye'nin ilk eşlik vokal grubu olan Kısa Dalga Vokal Grubu'nu kurdu. Kısa Dalga ilk gece çalışmasını Ayten Alpman ile Sheraton otelinde yaptı. 1978 yılında Antalya Altın Portakal Şarkı yarışmasına iki beste ile katılan Aktuğ ikincilik ve yedincilik ödülü kazandı. Aynı sene Ajda Pekkan ile yine Süper Show, Sezen Aksu Caddebostan Maksim gazinosunda çalışmaya başladı. 1979 yılında Cantekin ile Eurovision'a katıldı, 1981 yılında Giden Gençliğe ve Canım adlı şarkılarıyla ilk kırkbeşliğini çıkardı. 1983 yılında Buğra Uğur'un bestesi ile Eurovision Türkiye birincisi olarak Çetin Alp ile Almanya'da Türkiye'yi temsil etti. Birçok bestesi ve şarkı sözü çeşitli sanatçılar tarafından seslendirilen Aktuğ; birçok reklam filminde ve dizide de rol aldı. Recep Aktuğ'nun Esen Müzik etiketiyle çıkmış Alışma Bana - Siyah Gül ve Yaşamak adlı üç müzik albümü bulunmakta. Uzun süredir kronik obstrüktif akciğer hastalığı (KOAH) ile mücadele eden Aktuğ 14 Ocak 2020’de İstanbul’da 65 yaşında hayatını kaybetti. 15 Ocak 2020’de düzenlenen cenaze töreninin ardından Zincirlikuyu Mezarlığı'nda defnedildi. Pusuda Pusuda, Cahit Atay'ın 1961 yılında yazdığı komedi tarzında tek perdelik tiyatro oyunudur. 1962 yılında Ankara Halkevi yayınlarından kitap olarak çıkan oyun ilk kez 1961-1962 tiyatro sezonunda Ankara Devlet Tiyatrosu'nun Oda Tiyatrosu sahnesinde oynanmıştır. Sadece üç oyuncunun rol aldığı çok kısa bir oyun olduğu için Samuel Beckett'in Son Band adlı oyunuyla birlikte aynı sahneyi paylaşmıştır. Asuman Korad'ın sahneye koyduğu bu ilk temsilde rolleri Coşkun Kara, Ahmet Demirel ve Mustafa Yalçın paylaşmışlardır. Konusunu Anadolu kırsalından alan bu komedinin yazarının ilk eseri Pervaneler'in konusu Fransa'da geçmekteydi. Atay kitabın ön sözünde, bu ikinci eserinin konusunu çevresinden gelen "Bizden olsun" baskısı üzerine tereddüt ederek de olsa Anadolu'dan seçtiğini ama buna pişman olmadığını yazmıştır. Ona göre tiyatro evrenseldi ve tek sorunu insandı, sizdeni-bizdeni yoktu. Oyunun çok tutması üzerine 1966 tarihinde Ankara'da Bilgi Yayınevi kitabın ikinci baskısını da yapmıştı. Bu kitabın arka kapağında belirtildiğine göre "Pusuda" en çok oynanan Türk oyunu niteliğini kazanmış ve diğer yazarların da köy sorunlarına eğilmelerine yol açmıştı. 1977 yılında oyunun televizyona uyarlanmış bir versiyonu TRT tarafından yayınlanmıştır. Kasabanın okumuş yazmış delikanlısı Yaşar, şehirden doğduğu kasabaya dönmektedir. Ancak onun dönüşü kasabanın ağası Yılanoğlu'nun işine gelmemektedir, çünkü o da Yaşar'ın sevdiği kıza göz koymuştur. Bu nedenle Yaşar'ın ortadan kalkmasını istemektedir. Göz koyduğu kızı sevdiği gence kaptırmamak için kasabanın safı bostancı Dursun'u kandırır ve Yaşar'ı öldürmesi için ikna eder. Dursun hiçbir zaman adam yerine konmamış saf bir “maraba”dır. Dursun, Yılanoğlu'nun dolduruşuyla kırsal bir alanda "pusu"ya yatar ve elinde tüfeğiyle Yaşar'ı beklemeye başlar. Ancak işler Yılanoğlu'nun düşündüğü gibi yürümez ve Yaşar'a doğrululmuş silah bir anda kendisine döner. Cehaletin kurbanı olmuştur. Cahit Atay oyunlarının konularını genellikle köy ve kasaba insanlarının hayatından alırken toplumun aksayan yanlarını, yanlış ve bağnaz gelenek görenekleri yeren bir tarzı izler. Ağa-köylü ilişkisinde ağaların yanlış tutumları eleştirir. Bu oyunlardaki ağalar, köylünün elindekini avucundakini alan, kötü niyetli, köylüye eziyet eden, bunu yaparken de devletin gücünü kendi yanına almış kişiler olarak resmedilirler. Henüz bilinçlenmemiş olan köylü ise yapılan baskıya ve sömürüye karşı koymayı pek akıl edemez. Ağa-köylü-aydın üçlüsünün sorunlarının işlendiği "Pusuda" oyununda da suç kavramının yöresel koşullar çerçevesinde nasıl bir kahramanlık hevesi doğurabileceğinin ipuçları verilirken insanların bilinçsizce yaşamak zorunda bırakılmaları, ezilmeleri ve sömürmeleri konu alınıyor. Mizah ve hüznün bir arada işlendiği, hem düşündüren hem de güldüren bu oyununda da diğerlerinde olduğu gibi pürüssüz ve sağlam bir anlatım ve çarpıcı bir kurgu kullanmıştır. "Pusuda", ilk kez 1961-1962 tiyatro sezonunda Ankara Devlet Tiyatrosu'nun Oda Tiyatrosu sahnesinde oynanmıştır. Bu temsildeki kadro şöyleydi: 1977 yılında TRT televizyonundan yayına verilen ve yine "Pusuda" adını taşıyan uyarlamada ise rol dağılımı şöyleydi: Sayı değil Hesaplamada sayı değil (İngilizce: NaN (Not a Number)), özellikle kayan noktalı sayı hesaplarında kullanılan, belirli olmayan ya da tanımlanamayan değerleri temsil eden bir sayısal veri değeridir. Sistemli bir şekilde kullanımı 1985'e dek uzanan kavram, sonsuzluk gibi başka sonu olmayan nicelikleri de temsil etmek için oluşturulan IEEE 754 standardının bir parçasıdır. Pervaneler Pervaneler ÅŸu anlamlara gelebilir: FK Anji FK Anji (), 1992 yılında Mahaçkale şehrinde kurulmuştur. Renkleri sarı-yeşildir. Maçlarını 20.000 kişilik Dinamo Stadyumu'nda oynamaktadırlar. 2013-2014 sezonunda ligi 16. sırada bitirerek Pervensto Futbolnoy Natsionalnoy Ligi'ne düşmüştür.2014-2015 sezonunda ise 2. olarak tekrar üst lige yükselmiştir. Ahmet Fevzi Erdem Ahmet Fevzi Erdemi (d. 1885, Çayağzı, Şavşat, Artvin) – (ö. 1974, Şavşat, Artvin), Türk siyasetçi. Babası Süleyman Ağa 93 Harbi'nde, Acara'dan göç etmiştir. Şavşat'ta müftülük yaparken, Erzurum'a gelen Atatürk'ün talimatıyla Kuva-yi Milliye teşkilatını kurmuştur. TBMM I. dönem Batum milletvekilliği, 1932-1936 yılları arasında Şavşat Belediye Başkanlığı ile Çoruh İl Genel Meclis üyeliği yapmıştır. Evli ve altı çocuk babasıdır. Oğlu Ekrem Şadi Erdem TBMM XV.dönem Artvin Milletvekilliği yapmıştır. CFOP yöntemi CFOP (Cross - F2L - OLL - PLL, Artı - İlk iki katman - Son katman yön değiştirme - Son katman yer değiştirme) sistemi, basitçe Fridrich Yöntemi olarak bilinen ve hızlı küp çözmede en yaygın olarak kullanılan bir Rubik Küpü çözme yöntemidir. Bu yöntem ilk defa 1980'lerde Jessica Fridrich tarafından geliştirildi ve 1997'de çevrimiçi olarak yayınlandı. Bu yöntem katman-katman çözme sisteminde çalışır, önce alttaki katman "artı" şeklinde çözülür, ilk iki katman (F2L-First 2 Layers) çözülerek devam edilir, son katmanda yön değiştirme (OLL) işlemi yapılır ve son olarak da son katmanda yer değiştirme (PLL) yapılarak küpün çözümü tamamlanır. Bu yöntem 4 adımdan oluşur: Kurmalı silah Kurmalı silah, kundağa bağlantı yerinin hemen önünde fişek yatağının arkasında ve tetiğin hemen üstünde yer alan ve tüfeği kullanan kişinin baskın elin tarafında (genellikle sağ) yer alan bir kurma kolu vasıtasıyla atışa hazırlanan silah. İkinci dünya savaşı dönemine kadar (ikinci dünya savaşında savaşa dahil olan tüm ordular ABD hariç temel olarak Bolt Action silahlara sahipti ve bu silahların yanında makineli tabanca ve makineli tüfeklerle askerlerini silahlandırmış durumdaydı) ikiden fazla kurşun alabilen piyade tüfeklerinde tercih edilen ve yapılabilen mekanizma olsa da günümüzde artık sadece ordularda az ateş kapasitesine ihtiyaç duyan (örn. keskin nişancılar) ve ayrıca bir de av ve avcının olabildiğince eşit durumuna gelmesini sağlamak amaçlı olarak avcılar tarafından tercih edilir durumundadır. Yarı-Otomatik yivli silahların isabetli olarak tasarlanması kolay bir iş olmadığından da Bolt actionlar daha ucuz ve isabet oranı daha yüksek olan modeller olarak üretilmekteler. Ayrıca özellikle sivil atıcılar (özellikle avcılar) tarafından bu sistemin çok karizmatik ve güzel olduğu düşünülerek ayrıca yarı otomatik bir silahla peşpeşe ateşlenerek vurulan avın eğlenceli de olmadığı etiğe de uymadığı gerekçe gösterilerek daha çok tercih edilmektedir. Günümüzde Türkiye'de yarı otomatik yivli av tüfeklerine taşıma ruhsatı verilmemektedir dolayısıyla yivli ile ava çıkmak isteyen kişiler sadece Bolt action modellerle yasal olarak ava çıkabilmekteler. Ersin Åžahin Ersin Şahin (d.27 Haziran 1980, Trabzon), Türk futbolcudur. Futbola Trabzonspor altyapısında başlayan Güray Gündoğdu, daha sonra Trabzon Telekomspor altyapısına transfer oldu. Burada as takım'da oynama seviyesine geldiğinde as takımla antremanlara çıkmaya başladı ve bazı lig karşılaşmalarında takım kadrosuna dahil edildi. Neticesinde Trabzon Telekomspor için ilk resmî karşılaşmasına 26 Nisan 1998 tarihinde Iğdırspor'a karşı oynanan 3. Lig karşılaşmasında çıktı. İlerleyen sezonlarda ilk onbirin düzenli oyuncusu olmayı başardı ve 2001 yılında profesyonelliğe geçiş mukavelesi imzalayarak profesyonel futbolcu oldu. 2001-02 sezonun başında 2. Lig ekiplerinden Güngören Belediyespor'a transfer oldu. Burada uyum sorunu yaşamadan kısa süre içerisinde ilk onbir'de düzenli olarak forma giymeye başladı. 2007-08 sezonunda takımıyla 2. Lig play-off karşılaşmalarında şampiyon olup 1. Lig'e yükselmeyi başardı. 2009-10 sezonunda takımıyla 2. Lig'i ikinci sırada tamamlayıp tekrar'dan 1. Lig'e yükselmeyi başardı. 2010-11 sezonunun sonunda kulübüyle olan sözleşmesi sona erdi ve uzatılmadığı için 10 sezon boyunca oynadığı takımdan ayrılmak zorunda kaldı. Bunun üzerine 2011-12 sezonunun yaz transfer döneminde 2. Lig ekiplerinden Bandırmaspor'a transfer oldu. Tate Britain Tate Britain galerisi Büyük Britanya’nın başkenti Londra’da yer alan Britanya ulusal sanat eserlerinin sergilendiği bir müzedir. Bu sanat galerisi kamusal olarak idare edilen Tate Muzeler Kurumu'nun bir kısmı olup bu kuruma dahil olan diğer sanat galerileri şunlardir: Londra'da Tate Modern, Liverpool'da bulunan Tate Liverpool; güneybatı İngiltere'de Cornwall'da St. Ives kentinde bulunan Tate Saint Ives ve sanal alanda "online" bulunan Tate Online. "Tate Britain" Londra'da Thames Nehri yakınlarında Londra metrosunun "Pimlico" istasyonu yanında "Millbank" mevkiinde ve 2000'de Tate Modern sanat galerisi açılan kadar Britanya asıllı ve modern sanat galerisi olarak kullanılmış bir binada konumlanmıştır. "Tate" Müzeler Kurumu'nin en eski kısmı olup 1897'de "Britanya Güzel Sanatlari Millî Galerisi (National Gallery of British Art)" adıyla açılmıştır ve sonradan bu galerinin hamii olan "Sır Henry Tate" anısına "Tate Galerisi" olarak isimlendirilmiştir. Ünlü Britanyalı ressam olan J.M.W. Turner (1775-1851) tarafından ülkeye miras bırakılan eserleri sergilemesi dolayısıyla çok ün kazanmıştır. "Tate Britain Galerisi" ilk binaları Londra'da Millbank mevkinde ve eski "Millbank Hapisanesi"'nin bulunduğu mevkide 19. yüzyıl sonlarında yapılmıştır. Binanın yapımına 1893'te başlanmış ve galeri 21 Temmuz 1897'de "Britanya Güzel Sanatları Millî Galerisi (National Gallery of British Art)" adıyla işleve girmiştir. Binanın neo-klasik mimarı üslubuna göre kurulmuş merdivenli sütunlu girişli ve arkada bulunan kubbeli bina "Sidney R.J.Smith" adlı mimar tarafından tasarlanmış ve "Henry ve Higgs" yapım şirketi tarafından bina edilmiştir. Yıllar geçtikçe galeri binasına değişiklikler ve eklentiler yapılmıştır. Binanın merkezinde bulunan heykel galerisinin tasarımını "John Russell Pope" adlı mimar yapmıştır. Bina Thames Nehri sellerinden hasar görmüştür. II. Dünya Savaşı sırasında bu müzede bulunan eserler Galler ülkesinde mağaralarda saklanmış olmakla beraber, bazı eserler (örneğin Stanley Spencer'in çok büyük tabloları) için özel emniyet duvarları yapılmıştır. Bina bu savaşta uçak bombardımanından çok büyük olmasa da hasar görmüştür. Ressam J.M.V.Turner'ın Britanya'ya miras bıraktığı eserlerin tümünün ana binalarda sergilenmesi imkânsız olduğu için 1987'de sadece bu eserleri sergilemek için mimar James Stirlin tarafından tasarımlanan "Clore Galerisi" eki yapılmıştır. Galerinin binasının finasmanın sağlayan; galeriye önemli koleksiyonunu bağışlayan büyük bir şeker şirketi sahibi olan Sır Henry Tate'in anısına sonradan "Tate Galerisi" olarak anılmaya başlanmıştır. İlk önce galerinin koleksiyonun ağırlığı o zamanki "modern" sanat olan Kraliçe Viktoria dönemi güzel sanatları idi. Galeri 1954e kadar Britanya Millî Galerisi" tarafından idare edilmekteydi ve bu yıldan sonra kendine özel bir idare kuruldu. 2000 yılına kadar binada iki değişik grup eser sergilenmiştir: "Britanya" asıllı güzel sanat eserleri ve batı dünyasının "Modern" sanat eserleri. Mart 200de "batı dünyasının modern" sanat eserleri Londra'da eski bir elektrik santrainin restorasyonu ile yeniden kurulan "Tate Modern" galerisine nakledilmiş ve eski binalar sadece tarihsel ve günümüzdeki "Britanya Güzel Sanatları" sergilemesi için kullanılmaya başlanmıştır. "Tate Britain" kurulduktan sonra iki genel bölümde eserler sergilenmiştir: "devamlı koleksiyon sergisi" ve "dönemlik geçici sergiler". "Tate Britain Galerisi"'nin en önemli kısmı 1500 yıllarından günümüze kadar dönem içinde ortaya çıkarılan tarihsel Britanya güzel sanatlarının kamu için satın alınmış ve devamlı koleksiyona eklenmiş olanlarının sergilendiği kısımlardır. Böylece devamlı koleksiyon sergisi hem tarihi hem de günümüzdeki modern sanat eserlerini içermektedir. Bazı önemli sanatkarlar için özel tek bir sergi odası ayrılmıştır (örneğin Tracey Emin, John Lathom, Douglas Gordon, David Hockney, Peter Blake, Francis Bacon vb.). J.W.Turner eserleri için özel bir ek "Clore Galerisi" bulunmaktadır. Bu sergilerde zaman zaman değişiklikler yapılması da on görülmüştür. Tate Britain galerisinde bulunan devamlı sergilerden bazı seçilmiş sanat eserlerini hazırlayan sanatkarlar ve eser isimleri: "Tate Britain Galerisi" her yıl, çok kere büyük tartışma ortaya çıkaran, "Turner Ödülü" sergisini göstermekte ve bu sergiye Tate Britain direktörü idaresinde bir sanat jürisi tarafından seçilmiş 50 yaş altında bulunan 4 sanatkar aday gösterilip bunlardan birisine ödül verilmektedir. Bu sergi Mayıs'ta seçilip isimleri açıklanan 4 sanatkar adayın Ekim'de eserlerinin sergilenmesine başlanmısını ve Aralık'ta ödülün açıklanamsi etaplarını içermekte ve her etap çok geniş medya ilgisi ve tenkiti çekmektedir. "Tate Britain" Galerisi her üç yılda bir, misafir bir sanat "küratör"'ünün seçtiği eserlerin sergilemesini sağlayan "Triennial Sergi" adı verilen bir sergi açmaktadır. "Tate Britain" Galerisi her yıl içinde "Art Now (Günümüzdeki Güzel Sanatlar)", "Duveens Commissions (Duveens Siparişleri)" gibi genel adlı sergiler hazırlanmaktatir. Ayrıca özel Britanya asıllı sanatkarların gelişmelerini gösteren sergiler de yıl içinde gösterilmektedir; örneğin 2011'de "Voratizm", "John Martin" ve "Barry Flanagan" sergileri planlanmıştır. "Tate Britain" Galerisi her ayın ilk günü çocuk ve gençlere hitap eden "Late at Tate Britain" adlı "performans sanatı", "müzik konseri"; özel yarı giriş fiyatlı sergiler de tertip etmektedir. Castleford Castleford Birleşik Krallık, Yorkshire ve Humber bolgesinde West Yorkshire torensel metropoliten kontluguna içinde tek seviyeli metropilten bolge olan Wakefield Şehri, içindeki büyük beş kasabadan biri. Pontefract yakınında ve 2001 sayımına göre, 37.525 nüfusa sahiptir, ancak son yıllarda bir artış görüldü ve şimdi nüfusu 40.000 civarındadır. Kuzeyinde Calder Nehri ve Aire Nehri, Aire ve Calder Navigasyon kanalına katılır. Castleford'da ve çevresinde, özellikle batısında bir bölümü Roma faaliyetlerine yönelik arkeolojik kanıtlar elde edilmiştir. Castleford'da, 20. yüzyılda, Glasshoughton, Whitwood, Methley ve Wheldale'de (1868-1987), kapalı maden kömürü ocakları açılmaya başlandı. Jeremy Pargo Jeremy Raymon Pargo, (17 Mart 1986) Çin Basketbol Liginde mücadele eden Shenzhen Leopards'da forma giyen Amerikalı profesyonel basketbolcudur. Oyun kurucu pozisyonunda görev alan Pargo, 1.88 boyunda ve 99 kg ağırlığındadır. Martin Elsaesser Martin Elsaesser (d. 28 Mayıs 1884, Tübingen, Almanya - ö. 5 Ağustos 1957, Stuttgart, Almanya) Alman bir mimar ve öğretim görevlisi. 28 Mayıs 1884 tarihinde Almanya’nın Tübingen şehrinde dünyaya gelen Martin Elsaesser, 1901 ile 1906 yılları arasında Münih şehrinde yer alan Münih Teknik Üniversitesi’nde Friedrich von Thiersch’in himayesinde mimarlık eğitimi aldı. Daha sonra Stuttgart şehrinde yer alan Stuttgart Üniversitesi’inde Theodor Fischer’in himayesinde eğitimine devam etti. 1905 yılında Baden-Baden’de yer alan bir Lüter kilisesini tasarlama fırsatını elde etti. 1911 ile 1913 tarihleri arasında Stuttgart Üniversitesi’nde Paul Bonatz’ın altında asistan olarak çalıştı. 1913 yılında da aynı üniversitede profesör unvanını elde etti. 1913 ile 1920 yılları arasında üniversitede çalışmalarına devam etti. 1920 ile 1925 yıllları arasında Köln şehrinde yer alan Sanat ve El Sanatları Okulu’nda (daha sonraları Kölner Werkschulen oldu) müdür olarak çalıştı. Daha sonra 1925 ile 1932 yılları arasında Frankfurt şehrinin belediyesinde çeşitli görevler aldı. Nazilerin iktidara gelmelerinden sonra hiçbir proje alamadığı gibi hiçbir devlet kurumunda da çalışamadı. Almanya’yı terk etmemeyi seçen Martin Elsaesser II. Dünya Savaşı sırasında mimari çalışma turları düzenledi ve ütopik bir takım tasarımlar yaptı. Bu dönemde gerçekleştirdiği çok az projeden ikisi Ankara’dadır. 1935 ile 1938 yılları arasında Cebeci Mezarlığı projesinde, 1937 ile 1938 yılları arasında da Sümerbank Genel Müdürlük Binası projesini gerçekleştirmiştir. İkinci Dünya Savaşı sona erdikten sonra 1947 ile 1956 yılları arasında Münih Teknik Üniversitesi’nde profesör olarak çalıştı. 1955 yılında emekli olan Martin Elsaesser 5 Ağustos 1957 tarihinde Almanya’nın Stuttgart kentinde vefat etti. Lior Eliyahu Lior Eliyahu, (9 Eylül 1989 Ramat Gan, İsrail) İsrailli profesyonel basketbolcudur. Şu anda ülkesinin takımlarından Hapoel Jerusalem BC'de oynamaktadır. Uzun forvet pozisyonunda oynamaktadır. Eliyahu, profesyonel kariyerine 2003 yılında ülkesinin takımlarından Hapoel Galil Elyon'da başlamış ve 2006 yılına kadar burada forma giymiştir. Başarılı geçen 2005-06 sezonunun ardından 2006 NBA Seçmeleri'ne katılmış, 2. tur 44. sıradan Orlando Magic tarafından seçilmiştir. Yine 2006 senesinde Maccabi Tel Aviv ile sözleşme imzalamış, burada geçirdiği üç senede takımıyla birçok başarı elde etmiştir. 2009 yılında İspanyol ekibi Saski Baskonia'ya transfer olmuş ve dört yıllık kontrat imzalamıştır. Burada İspanya şampiyonluğu yaşamış, final serisinde Barcelona'yı devirmelerinde büyük pay sahibi olmuştur. Ertesi sezon 2010 yılının Eylül ayında Maccabi'ye geri dönmüş ve 5 yıllık kontrat imzalamıştır. Eliyahu, 2013 yılının Kasım ayında Hapoel Jerusalem ile üç yıllık kontrat imzaladı. Eliyahu, İsrail millî basketbol takımının en önemli parçalarındandır. 2007 Avrupa Basketbol Şampiyonası ve 2009 Avrupa Basketbol Şampiyonası, 2011 Avrupa Basketbol Şampiyonası, 2013 Avrupa Basketbol Şampiyonası ve 2015 Avrupa Basketbol Şampiyonasında millli takım forması giydi. Ben Nicholson Benjamin Lauder "Ben" Nicholson (10 Nisan 1894 – 6 Şubat 1982), İngiliz soyut ressam. 1894 yılında Denham, Buckinghamshire'da dünyaya gelen Nicholson, Sir William Nicholson ve Mabel Pryde çiftinin çocuğu ve Nancy Nicholson'ın kardeşidir. Ailesinin 1896'da Londra'ya taşınmasıyla eğitimine Tyttenhangar Lodge'da başlayan Ben daha sonra Gresham's School'a girmiştir. Sanat eğitimini Slade School of Fine Art'ta tamamlayan Nicholson dönemin önde gelen sanatçılarından Paul Nash, Stanley Spencer, Mark Gertler ve Edward Wadsworth'le tanışma fırsatı yakalamıştır. Nicholson ilk evliliğini 1920 yılında Winifred Roberts'la yapmıştır. Bu birliktelikten doğan üç çocuktan ortancası olan Kate, babasının izinden giderek ressam olmuştur. 1938'de sona eren bu evliliğin ardından Barbara Hepworth'le dünya evine giren Nicholson, 13 yıl süren bu birliktelikte üç çocuk (Sarah, Rachel ve Simon) sahibi olmuştur. Benjamin 20 yıl süren üçüncü evliliğini Alman fotoğrafçı Felicitas Vogler'la yapmıştır. Nicholson'ın ilk yapıtı 1904 yılında J. M. Barrie'yle görüştükten sonra çizdiği Peter Pan posteridir. Astım nedeniyle I. Dünya Savaşı'nda zorunlu hizmetten muaf tutulan Ben 1917'de New York'a gitmiş ve bademcik ameliyatı olmuştur. 1918'de İngiltere'ye döndükten sonra Londra'da yaşamaya başlayan sanatçı ilk sergisini de bu kentte açmıştır. Önceleri sentetik kübizmden etkilenen Nicholson'ın sonraki yapıtları Rousseau'ya öykünmektedir. Nicholson Londra'da Barbara Hepworth ve Henry Moore adlı heykeltıraşlarla tanışmıştır. Bir Paris gezisinde Mondrian ve Picasso'yla bir araya gelen Ben bu sanatçılardan öğrendiklerini özgün bir biçime dönüştürebilmiştir. 1928'de ressam Christopher Wood'la St Ives'a giden Nicholson burada Alfred Wallis'le birlikte çalışma şansı bulmuştur. Sanatçının Paris'te açılan ilk ahşap sergisinde yalnızca dik açılar ve çemberlerden oluşan ürünler yer almıştır. Nicholson 1937 yılında yayımlanan ve konstrüktivizmi konu alan "" adlı monografiye de katkıda bulunmuştur. 1943'te St. Ives Sanatçı Topluluğu'na katılan Nicholson'ın tüm yapıtları 1955 yılında Tate Gallery'de sergilenmiştir. 1957'de fotoğrafçı Felicitas Vogler'la evlenen Ben sonraki yıl Castagnola, İsviçre'ye taşınmıştır. 1968 yılında Kraliyet Nişanı'yla onurlandırılan sanatçı 1971'de Vogler'den ayrılmış ve Cambridge'e yerleşmiştir. 6 Şubat 1982'de yaşamını yitiren Nicholson'ın naaşı Golders Green'de yakılmıştır. Çamlıca Gazoz Çamlıca Gazoz, Türkiye kökenli, gazlı alkolsüz içecek markası. İlk olarak Ekrem ve Nazif Erkli tarafından kurulan "Çamlıca Alkolsüz İçecek Sanayi" şirketi tarafından üretilmiştir. Erkli Kardeşler, Çamlıca Gazoz ile İstanbul'daki ilk gazoz üretimini 1946 yılında Kadıköy'de gerçekleştirmiştir. 1950 ile 1970'li yıllarda hızlı bir büyüme yaşayan şirket içeceğin üretimini Kadıköy'den Altunizade'ye taşınmıştır. Daha sonra ise fabrikasını Adapazarı'na taşımış ve Altunizade'deki arsasını Sabancı Grubu'na satmıştır. Adapazarı'ndaki depremden zarar gören fabrika ve şirketin ekonomik sıkıntıları nedeniyle şirket Ülker Gıda'ya satılmıştır. 2015 yılında ise Cola Turka, Saka ve Çamlıca markaları Japon DyDo DRINCO'ya satıldı. Milan Macvan, Emporio Armani Milano'da forma giyen SÄ±rp eski basketbolcudur. FMP Železnik'in altyapısında oynadıktan sonra A takımına yükselmiş, oradan KK Hemofarm'a transfer olmuştur. Adriyatik Ligi'ndeki performansıyla göz doldurmuştur. Beşiktaş'nın KK Hemofarm'a mağlup olduğu maçta da takımının galibiyetinde en büyük pay sahibi oydu. 2010 Aralık'ında Maccabi Tel Aviv ile 5 yıllık sözleşme imzaladı. 2012 yılının Temmuz ayında ise Galatasaray Medical Park ile 2 yıllık bir sözleşme imzaladı. 2014 yılında Galatasaray'dan ayrıldıktan sonra ülkesine döndü ve Partizan'la anlaştı. 2015 yılında ise Emporio Armani Milano ile 2 yıllık