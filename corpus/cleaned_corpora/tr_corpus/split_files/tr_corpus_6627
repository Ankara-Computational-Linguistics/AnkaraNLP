Pakistanın kabile bölgelerine kaçtıklarına inanıldı. Savaşta 200 El-Kaide savaşçısının öldüğü tahmin edilmekle beraber Taliban karşıtı kabile savaşçılarının kayıpları hakkında bir rakam verilmemiştir. Aynı şekilde Amerikan veya İngiliz kayıpları da belli değildir. Tora Bora sonrasında, ABD güçleri ve onların Afgan müttefikleri ülkedeki pozisyonlarını pekiştirdiler. Loya jirga veya Afgan taraftarlarının büyük meclisinden sonra, aşiret liderleri ve resmi sürgündekilerle Kabil'de Hamid Karzai altında geçici bir Afgan hükûmeti kuruldu. Amerikan kuvvetleri Kabil'in hemen kuzeyinde Bagram havaüssünde ana üslerini kurdular. Kandahar havaalanı da önemli bir Amerikan üssü haline geldi. Taliban ve El-Kaide mültecilerinin peşine düşmek için doğu eyaletlerinde birçok ileri karakol kuruldu. Ülkedeki görevlendirilen ABD liderliğindeki koalisyon askerleri 10,000'e ulaştı. Bunun yanında Taliban ve El-Kaide de pes etmedi. El-Kaide güçleri 2002'nin Ocak ve Şubat'ında Paktia eyaleti dağlarında, Shahi-Kot'ta tekrar örgütlenmeye başladılar. Bir Taliban mültecisi olan Molla Saifur Rehman, Amerikan karşıtı savaşçıların desteğiyle milis güçlerinin bazılarını yeniden düzenlemeye başladı. 2002 Mart başında 1,000 kişiye ulaştılar. Asilerin niyeti, bölgeyi gerilla saldırısı başlatmak için bir üs gibi kullanmak ve 1980'lerde Sovyet güçlerine karşı savaşan mücahitlerin taktiğiyle büyük bir saldırıya geçmekti. Amerikan ve takviye Afgan milisleri Paktia eyaletinde geliştirilen bu artışa karşı koymak için toplu bir baskı kurma hazırlılarına giriştiler. 2 Mart 2002'de, Amerikan ve Afgan güçleri Gardez'in güneydoğusundaki Shahi-Kot dağlarında bir saldırı başlatarak El-Kaide ve Taliban güçlerini kuşattılar. El bombalı roketatar ve havan topları kullanan küçük bir ordu olan Jihadist kuvvetleri, 10.000 feet (3.000 m) yükseklikte bulunan tepelerdeki mağara ve sığınaklarda kuşatıldılar. Bu birlikler Amerikan ve Afgan güçlerine ateş açıp sonra tekrar düşman ateşini ve ısrarlı Amerikan bomba hücumunu savuşturmak için mağara ve sığınaklarına geri dönerek tam bir "vur-kaç" taktiği izliyorlardı. Amerikan komutanları sayıları 200'den az olarak tahmin edilen Taliban ve El-Kaide grubunu başlangıçta küçük görünce, koalisyon birliklerindeki durum şiddetlendi. Sonra dan bazı değerlendirmelere göre gerillaların sayılarının 1,000 ile 5,000 arasında değiştiği ve sürekli de takviye aldıkları görüldü. 6 Mart'ta, 8 Amerikan ve 7 Afgan askeri ölürken, aynı zamanda 400 karşıt gücün de çatışmada öldürüldüğü rapor edildi. Koalisyon kayıplarının biri bir askerin neden olduğu dost ateşinden, yedisi yerden roketatar ve küçük birliklerin ateşi sonucu düşen 2 helikopterden kaynaklanmaktadır ve "Zencefil Operasyonu" adı verilen birliklerin katılmaya mecbur edildiği görev sonrasında da düzinelerce yaralı oluştu. Bunun yanında, birkaç yüz gerilla da kuşatma ağını yararak Pakistan sınırının karşısındaki Waziristan aşiret bölgesine kaçtılar. Shahi-Kot savaşından sonra, El-Kaide savaşçılarının Pakistan'da kabile büyükleri koruyuculuğunda yeni sığınaklar kuracakları düşünülüyordu, lakin güçlerini yeniden topladılar ve sonra 2002'nin yaz aylarında Amerikan kuvvetlerine sınır ötesi baskınlar yapmaya başladılar. 5 ve 25 kişiden oluşan gerilla birlikleri hala Amerikan konvoy ve devriyelerine, hatta Afgan Ulusal Ordusu'na, Amerika kaynaklı koalisyonda çalışan Afgan milislere ve hükûmetten olmayan oluşumlara roket atmak ve pusu kurmak için Pakistan'daki sığınaklarından çıkıp sınırın karşı tarafına geçiyorlardı. Hareketliliğin en fazla olduğu yerlerden biri Paktia eyaletindeki Shkin Amerikan üssünün olduğu alandı. Bunun yanında, Taliban güçleri 4 önemli eyalet olan Kandahar, Zabul, Helmand Eyaleti, ve Uruzgan'ın kırsal bölgelerinde saklanmaya devam ediyordu. Anakonda Operasyonu'nun başında Pentagon dağ mücadelesi konusunda eğitim almış İngiliz Kraliyet Askerleri'nin bölgede görevlendirilmesini talep etti. Birkaç hafta boyunca çok kısıtlı sonuçlarla bir dizi operasyon yönettiler. 2002 yazında sayıları yüzleri bulan Taliban güçleri, Amerikan güçleri ve Afgan müttefikleriyle mümkün olduğunca çatışmaya girmekten kaçındı ve operasyon boyunca Pakistan sınırının karşısındaki uç Afgan dağlık bölgesindeki mağara ve sığınaklarda gizlendiler. 2002 yazında, Amerikan kuvvetlerinden kaçmayı başardıktan sonra, Taliban'ın geri kalan kuvvetleri gitgitde yeniden kendine güvenlerini toplamaya başladılar ve Taliban'ın gücü elinde bulundurduğu son günlerde Molla Muhammed Ömer'in söz verdiği isyanı uygulamak için hazırlıklara başladılar. Eylül ayı boyunca Taliban güçleri, Afgan hükûmeti ve Amerikan kaynaklı koalisyon güçlerine karşı yeni bir "cihat",bir kutsal savaş düzenlemek üzere Afganistan ve Pakistan'ın Peştun bölgelerinde asker toplama çalışmalarına başladılar. Güneydoğu Afganistan'da Taliban'ın önceki önemli bölgelerinde bulunan birçok köyde cihat çağrısı yapmak üzere geceleri gizlice el ilanları dağıtılmaya başlandı. Afgan kaynakları ve Birleşmiş Milletler raporuna göre, gerilla mücadelesi ve terörist taktiklerle yeni askerler yetiştirmek üzere El-Kaide ve Taliban mültecileri tarafından Pakistan sınırı boyunda küçük hareketli eğitim kampları kuruldu. Yeni askerlerin birçoğu Taliban'ın baş gösterdiği Pakistan'ın kabile bölgelerinde bulunan dini okullar olan medreselerde yetiştiriliyorlardı. 2003 yazında Pakistan'ın dağlık kabile bölgelerinde 200 kadar adamdan oluşan ana üsler kuruldu. Sınırın karşısına yerleştirilen Pakistan yarı askerlerinin amacı, sızmaları önlemekti ve Pakistan operasyonları bunun bir nebze işe yarar olduğunu da gösterdi. Taliban, bir yaz saldırısı düzenlemek için, kışın kuvvetlerini oluşturup gitgide organize hale getirdi. 50 kişilik gruplardan oluşan yeni bir operasyon stili geliştirdi ve bunlarla ileri karakollara ve Afgan askerlerinin ,polislerin veya milislerin konvoylarına saldırıp, daha sonra 5-10 kişilik gruplar halinde, gelecek saldırılar için kaçmayı planlıyordu. Amerikan askerlerine üslere roket fırlatma veya baştan savma patlayıcı düzeneğiyle dolaylı yoldan saldırmayı düşünüyorlardı. Bu planı başında Molla Ömer'in olduğu 10 kişilik lider kadrosundan oluşan bir meclis yönetecekti. Beş operasyon bölgesi oluşturuldu, buralara da Zabul operasyonlarından sorumlu Molla Dadullah gibi değişik Taliban komutanları tahsis edildi. Doğudaki El Kaide güçlerinin ayrıntılı pusularla Amerikalılar'ı yakalamak adına cesur bir motivasyon stratejisi vardı. Taliban güçlerinin tekrar toparlandığına dair ilk işaret 27 Ocak 2003'te Firavun Faresi Operasyonu'nda, Sipin Boldak'ın 15 mil (24 km.) kuzeyindeki Adi Gar mağaralar bölgesinde Taliban ve Hizb-i-İslami kaynaklı bir grup savaşçının fark edilip, saldırılmasıyla geldi. 18 isyancının öldürüldüğü rapor edildi fakat Amerikan kayıpları hakkında herhangi bir bilgi verilmedi. Bölgenin, Pakistan'dan savaşçı ve tedarik geçişi sağlayan bir üs olduğundan şüphelenildi. Afgan hedeflerine büyük Taliban gruplarıyla ilişkilendirilebilecek ilk izole ataklar da burada gerçekleşti. Yaz devam ederken "Taliban'ın merkezinde" saldırılar da gelişen sıklıklarla arttı. Düzinelerce Afgan askeri, sivil örgüt mensubu ve gönüllü çalışanlar, ve birçok Amerikan askeri baskınlarda,pusularda ve roket saldırılarında öldü. Gerilla saldırılarına ek olarak, Taliban savaşçıları Dai Chopan bölgesi ve Kandahar ve Uruzgan tarafından desteklenen ve Taliban'ın kalbi olan Zabul iline yerleştirildiler. Dai Chopan bölgesi, güney Afganistan'ın köşesinde uç ve seyrek nüfuslu, yüksek, taşlı dağların arasında dar oluklardan oluşan bir alandır. Taliban savaşçıları buranın Afgan hükûmeti ve koalisyon güçlerine karşı direniş oluşturacak mükemmel bir alan olduğuna karar verdiler. Yaz devam ederken, rejimin düşüşünden beri bölgede 1000 kadar gerillaya ulaşan belki de en büyük Taliban militanı grubu toplandı. Afgan polisi de dahil yaklaşık 220 kişi, güçlenen Taliban savaşçıları tarafından 2003 Ağustos ayında öldürüldü. Sonuç olarak, koalisyon güçleri isyancıları araştırarak bulmak için bir saldırı hazırlığına giriştiler. 2005 Ağustos'unun sonlarında, Afgan hükûmet güçleri, Amerikan birlikleri ve ağır Amerikan hava bombardımanı desteğiyle dağlık istihkamlardaki Taliban mevzilerine doğru ilerlediler. Bir haftalık savaştan sonra, izleri sürülen yaklaşık 124 savaşçı (Afgan hükûmet rakamları) öldürüldü. Taliban sözcüsü, açıklanan yüksek kayıpları reddetti ve Amerikan tahminlerinin abartılı olduğunu söyledi. Ocak 2006'da, bir NATO Uluslararası Güvenlik Destek Gücü (ISAF) gücü Özgürleştirme Operasyonları kapsamında güney Afganistan'daki Amerikan birlikleriyle yer değiştirmeye başladı. İngiliz 16. Hava Taarruz Tugayı (sonra dan Kraliyet Askerleri de katılmıştır) güney Afganistan'daki Avustralya, Kanada ve Hollanda birlikleri ve helikopterlerinden oluşan gücün ortasına yerleşmişlerdir. İlk başta kuvvetler, 3,300 İngiliz, 2,300 Kanada, 1,963 Hollanda, 290 Danimarka, 300 Avustralya, ve 150 Estonya askerinden oluşmaktaydı. Hava desteği de Amerikan, İngiliz, Alman, Norveç ve Fransız uçakları ve helikopterleriyle sağlandı. Ocak 2006'da, güney Afganistan'daki NATO güçleri sırasıyla Helmand Eyaleti'nde İngiliz liderliğinde, Orūzgān Eyaleti'nde ise Hollanda ve Kanada'nın liderliğinde Yeniden Yapılandırma Takımı'nın düzenleme faaliyetlerine yoğunlaştı. Yerel Taliban liderleriyse bu planın tersini iddia etti ve gelen kuvvetlere karşı direniş yemini etti. Yeni görevlendirilen NATO birliklerinin, yeniden doğan militanlarla girdiği çatışmalar sonucunda, 2001 yılında Amerikan kaynaklı güçlerin Taliban rejimini devirmelerinden beri en kanlı şiddet olayları 2006'da Güney Afganistan'da yaşandı. NATO operasyonları İngiliz, Kanadalı ve Alman komutanlar tarafından yönetildi. Dağ Saldırısı Operasyonu Taliban güçlerini kökten temizlemek amacıyla 17 Mayıs 2006'da başladı. Temmuz ayında Kanadalı güçler, Taliban güçlerini tümüyle bölgeden temizlemek amacıyla, Amerikan, İngiliz, Alman ve Danimarkalı güçlerin de desteğiyle Medusa Operasyonu'nu başlattı. Bunları Dağ Gazabı Operasyonu ve Şahin Zirvesi Operasyonu adlarındaki NATO operasyonları izledi. NATO güçlerinin çatışması, 2006'nın ikinci yarısı boyunca yoğundu. NATO taktiksel zaferler kazanma yönünden başarılı oldu ve muhtelif alanları Taliban'dan temizledi, fakat Taliban tam olarak yenilmemişti ve NATO 2007'de de operasyonlarına devam etmek zorundaydı. Panjwayi Muharebesi 2006 yazında 2 dönem süren bir savaştır, ilk olarak Kanada ve Afgan askerlerinin; Hollandalı, Amerikalı, Britanyalı güçler tarafından desteklenmesiyle gerçekleşti. Bölgedeki ağır çatışmaya kuvvetlerin katıldığı iki ayrı zaman vardır. İlk bölüm, 2006'nın Şubat ayındaki çatışmalar, diğeri ise 2006'nın Eylül ayından Ekim'ine kadar olanlardır. Şahin Zirvesi Operasyonu 15 Aralık'ta NATO hava kuvvetlerinin bir Taliban komutan postasını vurmasından sonra, Britanyalı, Kanadalı, Danimarkalı, ve Estonyalı birliklerin Panjwaii bölgesinde kümelenmeleriyle başladı. Operasyonun amacı, Eylül ayındaki Medusa Operasyonu'nda yakalanan momentumun devamını sağlamaktı. Operasyonun ilk kaybı, operasyon boyunca ve operasyondan sonra olacak yeniden oluşumu görüşmek üzere aşiret büyükleriyle toplantıya giderken, mayına basan Kanadalı bir asker oldu. Asker, Krala Bağlı 22. alay'dan (Krala Bağlı 22. alay veya "Vandoolar") Er Frederic Couture, ciddi biçimde yaralandı fakat patlama sonunda hayati tehlikesi yoktu. Mayınlı arazi bir gece önce Taliban birlikleri tarafından düzenlenmişti ve bu birlikler Kanada askerleri tarafından vurularak öldürüldü ve daha sonra bölge tüm mayınlardan temizlendi. 19 Aralık'ta, bölgedeki Kanadalı güçler operasyon bölgesindeki Taliban mevzilerine topçu ve tank saldırısı başlattılar. Top ateşi bitmeden ve Kanadalı güçlerin ilerleyip, Howz-e Madad kentini karşı koyma olmaksızın güven altına almalarından önce, ağır makineli tüfek ateşiyle desteklenmiş M777 obüsleri mevzilere 45 dk. boyunca saldırdı. Ocak ve Şubat 2007'de, İngiliz Kraliyet Askerleri ateş noktaları olan Barikju köyünden Kajaki'nin kuzeyine kadar alandan asileri temizlemek için Volkan Operasyonu'nu başlattılar. Bunu Mart'ta başlayıp Mayıs sonlarında biten, ve büyük bir saldırı olan Aşil Operasyonu izledi. İngiltere Savunma Bakanlığı, ülkedeki İngiliz birliklerinin sayısını 7,700'e çıkarma niyetlerinde olduklarını duyurdu(2009'a kadar). Sonraki Gümüş Operasyonu ve Silikon Operasyonu gibi operasyonlar, Taliban üzerindeki baskıyı devam ettirip, onların baharda umdukları saldırı umutlarını kesmek için yönetilmiştir. 4 Mart 2007'de, Afganistan'ın Nangrahar eyaletinin Shinwar bölgesinde , Amerikalılar bombalı bir pusuya haddinden fazla kuvvetle tepki verip, yol kenarındaki seyirci grubunun üzerine makineli tüfeklerle ateş açınca, en az 12 sivil öldürüldü, 33 kişi de yaralandı. Bu olay Shinwar Katliamı olarak bilinmektedir. Saldırıdan sorumlu tutulan 120 bahriyelinin ülkeyi terketmeleri istendi çünkü olay yerel Afgan nüfusuyla olan ilişkilere büyük zarar vermişti. 12 Mayıs 2007'de, ISAF güçleri kötü tanınmış bir komutan olan ve ülkenin güneyindeki operasyonları yönetmekten sorumlu olan Molla Dadullah'ı ve beraberindeki 11 Taliban savaşçısını öldürdü. Aşil Operasyonu 30 Mayıs 2007'de bitti ve hemen ertesi gece bunu Lastay Kulang Operasyonu izledi. Chora Savaşı, 15 Haziran ve 19 Haziran 2007 arasında, Orūzgān Eyaleti'nde Chora kenti (3,000 nüfuslu) ve dolaylarında gerçekleşti. Savaş, bir tarafta Alman, Avustralyalı ISAF ve Afgan güçleri, diğer taraftada Taliban kuvvetleri olmak üzere Chora bölgesinin kontrolünü ele geçirmek üzere yapıldı. 18 Haziran'da, Taliban kuvvetleri şehri büyük hasarlı bir biçimde fakat ISAF'ın ellerine bırakarak geri çekildi ve dağlara kaçtılar. 28 Ağustos 2007'de, Kandahar eyaleti'nin Shah Wali Kot bölgesindeki çatışmalarda en az 100 Taliban savaşçısı ve bir Afgan Ulusal Ordusu askeri öldürüldü. 28 Ekim 2007'de, Afganistan'ın Helmand eyaletinde Amerikan kaynalı koalisyon güçleriyle olan 6 saatlik bir çatışmada yaklaşık 80 Taliban savaşçısı öldürüldü. Ekim'in son günlerinde, Kanada güçleri Arghandab yakınlarında 300 kadar militanı çevreledi ve en az 50 tanesini öldürdü. Bunun Kandahar'daki potansiyel Taliban saldırılarını durduracağı söylendi. Batı memurları ve analistlerinin tahminleri ve 30 Ekim'li The New York Times raporuna göre Taliban güçleri sayısının 10,000 civarında olduğu öne sürülmüştür. Rapora göre bu rakamın "yalnızca 2,000-3,000 kadarı yüksek motivasyona sahip ve sürekli direniş içinde" savaşçılardır. Geri kalanlarıysa yarı zamanlı, yabancı kaynaklı, bombalı ataklara kızan genç Afganlar veya para kazanmak için savaşan insanlardı. 2007'de, Afgan ve Birleşik Devletler gazetecilerine göre, Afganistan'da önceki zamanlara göre daha fazla yabancı savaşçı görülmüştür. Tahmin edilen rakamlara göre, 100-300 kadar sürekli savaşçı yabancıdır ve bunlar genellikle Pakistanlı, Özbekistanlı, Kenyalı ve çeşitli Arap milletlerinden ve hatta Türkiye ve batı Çin'dendiler. Bu kişiler daha çok fanatik veya şiddet yanlısı, ve genelde Internette daha düşünceli videolar yayınlamakta yetenekli veya bomba yapımında uzman kişilerdir. 2 Kasım 2007'de, Afgan güvenlik güçleri komşu Pakistan'dan Afganistan'a geçmeye çalışırken yakalanan ve önemli bir militan olan Mevlevi Abdul Manan'ı öldürdüler. Taliban'da bu ölümü doğruladı. 10 Kasım 2007'de, Taliban doğu Afganistan'da bir devriyeye pusu kurdu ve yalnızca 1 asi ölürken, 6 Amerikan ve 3 Afgan askerini öldürdüler. Bu saldırı 2007'deki Amerikan kayıplarını 100'e ulaştırdı ve bu yıl Amerika'nın Afganistan'da en fazla kayıp verdiği yıl oldu. 2007 Ekim'inin sonunda, Kuzey Bölgesel Komutası, Afgan Ulusal Ordusu ve Afgan Ulusal Güçleriyle beraber muhalif güçlere karşı ilk önemli operasyon olan Yolo Harekatı I & II'yi başlattılar. Harekat; Afganistan, Norveç, Almanya, İtalya, İspanya ve Macaristan'dan yaklaşık 2000 birliğin katılımıyla gerçekleşti ve amacı; Ghowrmach bölgesinde, Faryab Eyaleti'nde, Fayzabad'da, Badakşan Eyaleti'de bulunan ve 2007 yazı başından beri buralarda operasyonlar düzenleyip, koalisyon güçlerinin kayıp vermesine yol açan Taliban militanlarını yerlerinden etmekti. Hücum, kıdemli Taliban komutanlarını, isyanı barış içindeki kuzeye genişletmek için harekete geçirdi. Kesin ölüm rakamları bildirilmemekle beraber, 9 Kasım'lı Norveç haberleri raporuna göre, "20-25 asi" öldürüldü, Alman MoD'da 14 muhalif savaşçının öldürüldüğünü doğruladı. Operasyon, 6-7 Kasım'da bitti. Musa Qala Savaşı 2007 Aralık ayında gerçekleşti. Afgan birimleri, İngiliz güçlerin desteğiyle baş savaş gücüydü. Taliban güçleri, Musa Qala'dan kaçmaya zorlanıldı. 2006 Kasım'ında, BM Güvenlik Meclisi, artan Taliban şiddeti, gelişen yasa dışı uyuşturucu ticareti ve hassas devlet kurumları üzerine Afganistan'ı uyararak, başarısız devlet olabileceğini belirtti. 2005'te, Afganistan başarısız devletler indeksinde 11. sıradayken, 2006'da 10.luğa yükselmiştir. 2005'ten 2006'ya, intihar saldırılarının, direkt ateşli saldırıların ve geçici patlayıcı düzeneği ile yapılan saldırıların hepsinde artış gözlenmiştir. Açıklanan istihbarat raporları göstermektedir ki; El-Kaide, Taliban, Hakkani Ağı ve Hezb-i-Islami sığınakları son bir yıldır Afganistan'da 4 kat artmıştır. Afganistan'daki savaş, Taliban'ı başarıyla yönetimden almıştır fakat El-Kaide'nin bir daha asla Afganistan yönetimini ele geçiremeyeceğini garantiye almak adına siyasi bir başarı kazandığını tam anlamıyla söylemek doğru olmaz. İlk saldırı dalgası yalnızca Amerikan ve İngiliz güçleri tarafından gerçekleştirildi. İlk akın döneminden sonra, bu güçler; birliklerle, ana savaş tanklarıyla (Kanada ve Danimarka), topçu birliğiyle (İngiltere, Kanada, Almanya) ve Avustralya, Kanada, İspanya, Danimarka, Fransa, Almanya, İtalya, Hollanda, Yeni Zelanda ve Norveç'in hava araçlarıyla çoğaldılar. 2006'da Afganistan'da yaklaşık 33,000 bölük vardı. Uluslararası Güvenlik Destek Gücü (ISAF) Birleşmiş Milletler Güvenlik Konseyi tarafından 20 Aralık 2001'de yetkilendirilmiş uluslararası dengeleyici bir güçtür. 5 Ekim 2006 sayımına göre, ISAF 34 farklı milletten yaklaşık 32.000 kişilik personele sahiptir. 31 Temmuz 2006'da, NATO liderliğindeki Uluslararası Güvenlik Destek Gücü ülkenin güneyinde idareyi kendi üzerine aldı, buna 5 Ekim 2006'da doğu Afganistan da dahil edildi. Birleşmiş Milletler tarafından çeşitli Afgan liderlerinin Almanya'da bir araya gelmeleri organize edildi. Taliban bu görüşmeye dahil edilmedi. Bu toplantı sonunda yeni bir geçici hükûmet kurulmasına karar verildi ve ayrıca bir Birleşmiş Milletler barış gücünün Afganistan'a girmesine de izin verildi. 14 Kasım 2001 tarihli BM kararı'nda; "Taliban'ın El-Kaide ağı ve diğer terörist grupların Afganistan'ı terörizmin dünyaya yayılması amacıyla bir üs olarak kullanmasına izin verdiği, Usame bin Ladin, El-Kaide ve bunlarla ilişkili diğer kişilere güvenli barınak sağladığı için kınanması ve ayrıca Taliban rejiminin değişmesi için çabalayan Afgan halkının desteklenmesi" ifade edildi. 20 Aralık 2001 tarihli BM kararı; "Terörizmin kökünü kazımak için, Birleşmiş Milletler Tüzüğü'ne bağlı kalarak, 12 Eylül 2001 tarihli 1368 sayılı ve 28 Eylül 2001 tarihli 1373 sayılı kararlar ışığında uluslararası çalışmaları destekleme" şeklinde ifade edilmiştir. Amerikan istilasından önce, istilanın ve bozulan hizmetlerin sonucunda ülkede yaygın bir açlık ve mülteci sorununun yaşanacağından korkuluyordu. Fakat bu korkuların büyük çoğunluğu henüz geçmiş değil. Birleşmiş Milletler Dünya Gıda Programı'nı Afganistan'da bombalı saldırılar başlayınca askıya almıştı fakat daha sonra Taliban rejiminin düşmesiyle beraber tekrar başlattı. Aga Han Gelişim Ağı (AKDN) üyesi olan İnsani Yardım Merkezi (FOCUS), rehabilitasyon ve yardım çalışmalarına devam ederek, çeşitli Afganistan sınırlarındaki kapanma ve krize rağmen işlenirliğini sürdürdü. Bu vakıf, Ekim 2001'in sonuna kadar yaklaşık 50,000 yerinden olmuş ve zayıf nüfusa da 1,400 ton gıda malzemesi dağıtarak, 2001 boyunca Afganistanda 450,000'in üzerinde kişiye yiyecek ve başka yardım malzemeleri sağladı. Ekim 2001'de, Badakshan'da 10,000 ton, eyaletteki yüksek bölgelerdeki yardıma muhtaç insanlara da 4,000 ton gıda malzemesi dağıttı. Aynı zamanda FOCUS, eyaletteki taşralarda yıllık 30,000 ton tahıl üretilebilecek şekilde bir tarımsal program hazırladı. 1 Kasım'da, Amerikan C-17 uçakları 30.000 feet'ten (10.000 m) uçarak, Amerikan Bayrağı damgalı 1.000.000 gıda ve ilaç paketi bıraktı. Bombalamanın başlamasından birkaç gün sonra, ABD ve diğer ülkelerde çeşitli şehir ve üniversite kampüsleri bünyesinde birkaç ufak protesto gösterisi meydana geldi. Bunlar genelde barış yanlısı gösterilerdi fakat asıl büyük protesto ve eylemler Taliban'ın önceki müttefiki Pakistan'da meydana geldi. Bunlardan birkaçı polis tarafından bastırıldı ve göstericilerden yaralananlar oldu. İslami ve İslami olmayan milletler beraberce Afganistan saldırılarına karşı çeşitli büyüklükte protesto ve mitingler düzenlediler. Protestocuların çoğu Afganistan saldırılarının gayrimeşru olduğunu düşünüyordu. Bazıları da ülkeye yiyecek götüren yardım gönüllülerinin engellenmesiyle, birçok insanın ölümüne yol açıldığını düşünmekteydiler. Ekim 2001'de, taramalar göstermektedir ki, Amerikan halkının %88'i Afganistan'daki savaşı desteklerken, %10'u uygun görmemektedir. İngiltere'de de, %65'i savaşı desteklemektedir. Ağustos 2007'deki Gallup anketi sonucuna göre de, Amerikalıların %70'i Afganistan'a asker göndermekle hata yapıldığını düşünmezken, %25'i bunun bir hata olduğunu savunmaktadır. 2007 Ağustos'undaki bir ankette de, Kanadalıların %51'i Afganistan'a barışı korumak için birlik gönderilmesini doğru bulurken, %45'i bunun zıttını düşünmektedir. Aralık 2007'de yapılan bir ankete göre, Afganların %67'si ülkelerinde NATO gücünün bulunmasını desteklemektedir. Marc W. Herold'a göre Amerikan bombaları sonucunda en az 3,700 ve belki de 5,000'e yakın sivil öldü. Herold'un çalışması hava saldırısından dolayı erişimleri kesilen hastane yolu, yiyecek veya elektrik eksikliği gibi dolaylı ölümleri kapsamamaktadır. Ayrıca yaralandıktan sonra hayatını kaybeden bomba kurbanları da hariç tutulmuştur. Aynı olayda çok farklı yaralanma şekilleri varken, Profesör Herold'ın çalışmasının %90'ı hafif olanları göstermektedir. Bazıları Herold'ın tahminlerini tartışmaktadırlar. Amerikan Kuruluşları Enstitüsü'nden Joshua Muravchik ve Savunma Alternatifleri Projesi'nden Carl Conetta, Herold'ın Afgan İslami Basını'nı (Taliban'ın resmi sözcüsü) kullanmasını ağır biçimde eleştirdi ve hesaplarının şüpheli olduğunu iddia etti. Conetta ayrıca Herold'un çalışmalarında hesaplama hataları olduğunu belirtti.. Conetta'nın çalışması toplam sivil kayıplarını 1,000 ile 1,300 arasında olduğunu belirtmiştir.. Los Angeles Times'ın verdiği rakamlar da buna paralel olarak, 1,067 ile 1,201 kişi arasındadır. 2000'de, Taliban afyon üretimine yasak getirdi ve bu da Pashtun Mafyası'nın afyon üretiminde %90'a varan bir düşüşe sebep oldu. 2001'de Amerikan işgalinden sonra, afyon üretiminde gözle görülür bir artış yaşandı. 2005'te, Afganistan tekrar dünyanın 1 numaralı afyon üreticisi konumuna geldi ve dünyadaki üretilen afyonun %90'ını üretip ve birçoğunu da işleyerek eroin haline getiriyor ve Avrupa ve Rusya'ya satıyordu. Amerikan ve müttefiklerin uyuşturucu ticaretini engelleme yolunda başarılar elde etmelerine rağmen, bu çalışmalar sekteye uğradı çünkü çoğu şüpheli uyuşturucu trafikçisi Karzai hükûmetinde üst düzey görev almaktaydı. Birleşmiş Milletler Uyuşturucu ve Suçlar Ofisi'nin (UNODC) tahminlerine göre; GSMH'nın %52'si uyuşturucu ticaretinden sağlanmaktadır ki, bu da yıllık 2.7 milyar dolar yapmaktadır. Üretimdeki artış, bozulan güvenlikle ilişkilendirilmektedir, öyle ki kalıcı güvenlikli bölgelerde daha az üretim yapılmaktadır.. Haşhaşı yok etme politikası uluslararası camia tarafından yayıldı fakat haşhaşın yok edilmesi sonucunda alternatif projelerin yokluğundan dolayı geçim kaynakları kaybolacaktı ve bu yüzden Birleşmiş Milletler'in Uyuşturucuyla Savaş politikası başarısızlığa uğradı. Haşhaşın yetiştirilmesine engel olmaktansa, yok edilmesi yalnızca kırsal alanlarda fakirliğin aşırı biçimde artmasına neden oldu ve bu da özellikle Afganistan'ın güneyinde genel bir hoşnutsuzluğa neden oldu. Haşhaşı yok etmek için ilaç sektörü için lisanslı afyon üretimi gibi birkaç alternatif düşünüldü. Afganistan'da insan hakları ihlallerine dair birçok rapor bulunmaktadır. Amerikan işgaliyle, İnsan Hakları Gözlemcisi raporlarına göre, güçlenen Taliban kuvvetleri, rekor düzeydeki uyuşturucu üretimi ve yeniden silahlanan kumandanlar, yüzbinlerce masum Afgan vatandaşın mutluluğu ve hakkına tehdit oluşturmaya başladılar. Afganistan son yirmi yıldır yaygın bir biçimde insan hakları ihlalleriyle yüz yüze kalmaktadır. Afganistan'da Sovyet İşgali, toplu ölümlere, işkencelere ve gelişigüzel bırakılan mayınlara neden olmuştur. Sonraki sivil savaş, güç için çatışan ayrılıkçı orduların yaygın suistimaline sahne olmuştur. Taliban 1996'da başa geldi ve 2001'deki Amerikan işgaline kadar ülkeyi yönetti. Taliban kadınlara uyguladığı insan hakları ihlalleriyle kötü tanınmıştır. Taliban'ın güçlenmesi, Amerikan askerleri ve onların müttefiklerine zarar veriyordu. 2006'da, Taliban'ın ana finans kaynağı olan afyonun üretimi Afganistan'da %50 arttı. Amerikan Devlet Birimlerine göre, Afganistan'da Taliban'ın gücünün artması, özellikle kadınlara yönelik insan hakları ihlallerinin artmasına sebep oldu. Uluslararası Af Örgütü'ne göre, Taliban öğretmenleri öldürerek, yardım gönüllülerini kaçırarak ve okul binalarını yakarak, sivilleri hedef alan savaş suçu işlemektedir. Uluslararası Af Örgütü, 2006 yılında yol kenarına bırakılan bombalar veya Talibana bağlı intihar komandoları tarafından 756 sivilin öldürüldüğünü açıkladı. Afgan komutanları ve çeşitli milletler tarafından desteklenen siyasi olarak güçlü adamlar, ülkedeki birçok kaçırma, tecavüz, hırsızlık ve haraç gibi suçlardan sorumlu tutulmuşlardır. Siyasi organizatörler ve gazeteciler Afgan ordusu veya polisi tarafından ölümle tehdit ediliyorlardı. Mart 2002'de, resmi CIA görevlileri, "geliştirilmiş sorgulama teknikleri" uygulama konusunda tartışmalı bir yetkiye sahip oldu. Bush yönetimi, savaş sahasında yakalanan El-Kaide üyelerinin Cenova Antlaşması'na bağlı olmadığını bildirdi. Uluslararası Af Örgütü 26 Nisan 2007'de yaptığı açıklamada, Kanadalı yetkililerin Afganistan'daki tutukluları ziyaret etmelerinin amacının, onları korumaktan çok siyasi şerefi korumak adına olduğunu bildirdiler. Muhtemel sorgu teknikleri arasında, sarsmak ve hakaret etmek, ayakta pozisyonda kelepçeleyerek soğuk bir odaya sokmak ve suyla ıslatmak ve hatta water boarding denilen işkence de vardı. Water boarding, göz altındaki kimsenin yüzüne, tutuklu kendinin hava alamadığına veya boğuluyor olduğuna inanana kadar su püskürtme olayıdır. Amerikanlar Kabil'de bu tekniklerin uygulandığı bir hapishane bulundurmaktadır. 100 kadar önemli Birleşik Devletler hukuk profesörü, waterboarding'in işkence olduğunu belirtmişlerdir. Senator John McCain'de waterboarding'in sahte bir idam ve "çok aşırı bir ızdırap" olduğunu belirtti. CIA ise, waterboarding'i bir işkence olarak görmediklerini açıkladı. Amerikan personelinin Afganistan'da, Irak'ta ve Guantanamo Kampı'nda görevi kötüye kullanma ve tutukluların öldürüldüğüne dair suçlardan 330 adet görüşülen dava bulunmaktadır. Bagram işkence ve tutukluya hakaret davasında, iki tutuklu parmaklıklara zincirlenmiş ve ölenedek dövülmüşlerdir. 15 Kasım 2005 tarihinde, 15 Amerikan askeri hakkında küçük suçlardan dava açılmıştır. Abdul Wali [1 Haziran 2003'te Asadabad yakınlarında bir üste öldü. Sözde resmi Ordu Görevlisi ve CIA ajanı David Passaro tarafından dövülmüştü ve Passaro 17 Haziran 2004 tarihinde saldırı ve cinayetten 4 davadan tutuklandı. 24 Eylül 2006'da, LA Times'tan Craig Pyes, 2003 başlarında düzenledikleri turda Alabama Milli Muhafızlarından 1/20. Özel Kuvvetler Grubu(Airborne)'na mensup 10 üyenin Gardez'de bir üste Afgan Milli Ordusu askeri 18 yaşındaki Jamal Naseer'e işkence ettikleri ve sonra ateş ederek öldürdüklerini, kar gütmeyen bir organizasyon olan Savaş Suçları Projesi'nin araştırmalarının sonuçlarına dayanarak ileri sürdü. Bu olayın başındaki yetkililer, Subay Ken Waller ve Çavuş Phillip Abdow'dur. Bu iddia sözde uygun delillerle araştırmaya dayanarak düzenlenmiştir. Salça Salça başta domates ve kırmızı biber olmak üzere çeşitli sebzelerin ezilerek suları çıkarıldıktan sonra kaynatılarak elde edilen püre halindeki yiyecek maddesidir. Salça yazları daha bol ve lezzetli olan sebzelerin kışın kullanılmak üzere saklanması amacıyla yapılır. Salça geleneksel olarak açık havada güneş altında bekletilerek kurutulur. Ancak konserve olarak firmalar tarafından üretilen salça genelde fırınlarda ısı etkisiyle kurutulmaktadır. Salça domatesin kullanıldığı bütün yemeklerde kullanılabilir. Ayrıca salçayı sulandırarak domates suyu haline getirerek kullanmak da mümkündür. 2 tür salça üretim yolu vardır. 1- Sıcak İşleme: Domatesler parçalanır. Elde edilen mayşe hemen ısıtılıp ve palperde pulp haline getirilir. Bu yöntem sıcak işlemedir. 2- Soğuk İşleme: Domatesler parçalanır. Elde edilen mayşe palperden geçirilip pulp ısıtılır. Bu yöntem de soğuk işlemedir. İki yöntemin de avantaj ve dezavantajları vardır. Sıcak yöntemde mayşe aniden ısıtılmakta ve pektolitik enzimler inaktif hale gelmektedir. Ayrıca çekirdek evinde Bulunan zamk maddeleri ve kabuktaki renk maddesi ısı ile salçaya geçtiğinden kıvamlı ve güzel renkli bir saçla meydana gelir. Ama çekirdekten geçen bazı maddeler salçanın tadını ve lezetini bozarak hafif acımsı tat oluşturur. Bunu engellemek için soğuk işleme yöntemi kullanılır. Soğuk işlemede ise, kaba palperden geçirilip çekirdek ayrıldıktan sonra ısıtılıp ardından palpere gönderilip inceltilir. Parçalamadan sonra ısıtmaya kadar geçen zamanda pektolitik enzimler pektini parçalar ve çekirdek evindeki zamksı maddeler de salçaya az geçtiğinden salçanın lezzeti daha iyi olur ama az kıvamlı bir salça oluşur. Portekiz hükümdarları listesi Aşağıdaki liste Portekiz'in León Krallığı'ndan bağımsızlığını kazandığı 1128 yılından 5 Ekim 1910 yılında ilan edilen cumhuriyete kadar geçen süre içinde hüküm sürmüş olan Portekiz hükümdarlarını içerir. Portekiz'in ilk kralı Afonso Henriques ya da I. Afonso 1139 yılında kendini kral ilan etmiştir. Portekiz hükümdarları ana olarak dört hanedandan çıkmıştır: Balıkçı Mostovski rayonu Mostovki rayonu (), Rusya'da Krasnodar Kray'a bağlı rayon (). Rayon 1864 yılı öncesinde bağımsız bir Adige toprağı iken, etnik temizlik yoluyla yerli halkı (Çerkesler) Türkiye'ye göç etmek zorunda bırakılmıştır. Adigey Cumhuriyeti, yörenin tarihi bir Adıge toprağı olması, rayonun Krasnodar Kray merkezi Krasnodar kentine uzakta bulunması, Adigey Cumhuriyeti'nin ve rayonun, idari bir birliktelik olması halinde, daha güçlü bir ekonomik gelişim olanağına kavuşacağı önerisiyle, rayonun Adigey Cumhuriyeti sınırları içine alınması isteğinde bulunmuştur. Rayonun batıda Adigey Cumhuriyeti ile 197.5 km,doğuda Krasnodar Kray'a bağlı Labinsk rayonu ile 40 km, Adigey Cumhuriyeti ile 87.5 km, güneyde Abhazya ile 8.5 km, güneybatıda da Soçi metropoliten alanı ile 42.5 km sınırı vardır. Rayon, batısındaki Adigey Cumhuriyeti ile doğusundaki Adigey Cumhuriyeti arasında, bir kama gibi güneye doğru, Abhazya'ya değin uzanmaktadır. Rayonun nüfusu 2002'de 72.1 bin, rayon merkezi Mostovskoy () beldesinin nüfusu da 24.9 bin idi. Yörede turistik potansiyel taşıyan ve büyük bölümü İsviçre Alpleri'ni andıran sağlıklı bir dağ iklimi, dağcılık, rafting, kayak ve atlı gezinti olanakları vardır. Arkeolojik yönden zengin olan yörede neanderthal insanı kalıntıları, dolmenler ve tarih öncesine ait höyükler (kurgan ya da yığma mezarlar) bulunmaktadır. 1. Altın Portakal Film Festivali 1. Altın Portakal Ulusal Uzun Metraj Film Yarışması, 4 ve 10 Ekim 1964 tarihleri arasında gerçekleşti. 2. Altın Portakal Film Festivali 2. Altın Portakal Ulusal Uzun Metraj Film Yarışması, 20 Mayıs - 10 Haziran 1965 tarihleri arasında gerçekleşti. Hamidiye Zırhlısı Şans Kapıyı Kırınca Şans Kapıyı Kırınca, 2005 yılında, Tayfun Güneyer tarafından kaleme alınmış ve yönetilmiş bir güldürü filmidir. Baş rollerde Ferhan Şensoy ve Asuman Dabak yer almaktadır. Yurdum ailesini temsilen bir televizyon yarışmasına katılan ve aslen minibüs şoförlüğü yapan Kuddusi Yurdum (Ferhan Şensoy), büyük ödülü kazanmak üzeredir. Yiyeceklerin kalorilerini ezbere bilen Kuddusi son soruda yanılır ve büyük ödülü kazanamaz. Büyük şok yaşayan aile teselli ödülüne razı olur ve Barbunya Adası'na bir haftalık tatile giderler ve komik olaylar birbirini kovalar. Şans Kapıyı Kırınca, 28 Ocak 2005 yılında Türkiye sinemalarında gösterime girmiştir. Pardon Pardon, Mert Baykal'ın yönettiği bir film. Senaryosu Ferhan Şensoy'a ait olan Çok Tuhaf Soruşturma adlı tiyatro oyununun sinemaya uyarlanmış hali olan filmin çekimleri Sinop Cezaevi'nde yapılmıştır. Yıllar sonra askere giden İbrahim (Ferhan Şensoy) dağıtım için İstanbul'a gelmiştir ve geceyi arkadaşı Muzaffer'de (Rasim Öztekin) geçirecektir. Fakat otobüs garajında nedensiz yere polisten kaçmaya başlayan İbrahim, Muzaffer'in evinde yakalanır ve birlikte göz altına alınırlar. Sorgulamayla başlayan kördüğüm Taksim'de büfe işleten arkadaşları Aydın'ın da (Ali Çatalbaş) gözaltına alınmasına ve Aydın'ın işkenceyle tüm asılsız suçlamaları kabul etmesi üç arkadaşın birlikte hiç beklemediği yargı sistemi sorunlarıyla karşılaşmasına yol açacaktır. Ä°mece İmece, bir köy ya da köy topluluğu (bir grup toplum da yapabilir) içinde işlerin gönüllü ya da zorunlu olarak ve el birliği içinde yapılması. Köyün herhangi bir sorununun giderilmesi karar verilmişse, köydeki her ev işgücü açığını karşılamak zorundadır. Eğer para da toplanacaksa buna salma denir. Bir konu için para toplanması karar alınmışsa, her ev ölçüsü oranında maddi katkı yapmak zorundadır. İmece köy veya küçük kasabalarda yazılı olmayan hukuka dayalı, herkes tarafından kabul gören bir dayanışma örgütüdür. Bir belediyenin yapması gereken pek çok iş, köylerde belediye olmadığı için bu usulle yapılır. İmece usulu yapılan veya yapılabilecek işlere bazı örnekler: Salma yapılması gereken ve gerekebilecek durumlara örnekler: Salma veya imece karar覺 muhtar ve ihtiyar heyeti taraf覺ndan al覺n覺r. Modern hayatta İmece benzeri kavramlar gelişmiştir. G3 G3 ÅŸu anlamlara geliyor olabilir: Lieven Debrauwer Lieven Debrauwer, (d. 15 Nisan 1969, Roselare, Belçika), Flaman film yönetmeni. Gent'te yaşamaktadır. 1983-1986 yılları arasında Roselare Souffleurke tiyatrosunda oyunculuk yapmıştır. 1984 yılında film çekmeye başlamıştır. 1991 yılından bu yana bağımsız film yapımcısıdır. 1996'da kendi film şirketini kurmuştur. İlk uzun metrajlı filmi Pauline ve Paulette'yi 2001 yılında çekti. Yaşlı kadınların hayat hikâyesini anlatan ödül almış duygusal bir filmdir. Yamaguchi-gumi Altıncı Yamaguçi-gumi (六 代 目 山口 组 Rokudaime Yamaguçi-gumi?), Japonya'nın en büyük ve en meşhur yakuza örgütü. Örgütün adı kurucusu Harukiçi Yamaguçi'nin soyadından gelmektedir. Kökeni İkinci Dünya Savaşı öncesi Kobe şehrindeki liman işçileri sendikasına kadar uzanmaktadır. Dünyanın en büyük suç örgütlerinden biridir. Ulusal polis teşkilatına göre 20.400 aktif ve 18.600 bağlantılı üyesi vardır. Bu, şimdiye kadarki boryokudan gruplarının en büyüğüdür ve 86.000 Japon yeraltının yaklaşık %45'ini kapsar. Kasım 2005 itibarıyla toplam 102 yönetici üyesi vardır. Bunlar 1 kumiço (組長; patron), 15 şatei (舎弟; kardeşi) ve 86 vakaçu (若中; çocuk)'dan oluşmaktadır Yamaguçi-gumi'nin merkezi Kobe'dedir ancak bütün Japonya'da güç sahibidirler ve hatta Asya ve Amerika Birleşik Devletleri gibi deniz ötesi yerlerde de etkileri vardır. Günümüzdeki kumiço (patron), Şinobu Tsukasa, yayılmacı bir politika ilan etti. Örgüt günümüzde Tokyo'da Yamaguçi-gumi'ye ait olmayan yerlere bile baskın yapıyor. John Millington Synge Edmund John Millington Synge (d. 16 Nisan 1871 - ö. 24 Mart 1909), İrlandalı oyun yazarı, şair ve folklor kolleksiyoncusudur. Düz yazı türünde de eserler verdi. Abbey Tiyatrosunun kurucularındandır. En çok Abbey Tiyatrosunun açılışında sergilenen "The Playboy of the Western World" (Babayiğit) oyunuyla tanınır. En iyi eseri sayılan "Riders to the Sea" gibi pek çok ünlü öykü yazdı. O dönem tedavi edilemeyen bir kanser türü olan "Hoçkin lenfoma"'ya yakalandı. 38. doğum gününe haftalar kala, son oyunu The Last Black Supper'ı tamamlayamadan öldü. Faik Bey (HacÄ±) Hacı Faik Bey (d. 1831 - ö. 25 Ocak 1891), Klasik Türk mûsikisinin büyük bestekârlarından biridir. Ondokuzuncu yüzyılın ilk yarısında Üsküdar'da doğdu ve 1891 yılında vefat etti. Dîni ve dindışı mûsiki alanında eserler verdi. Yılmaz Öztuna'nın verdiği listeye göre günümüze 170 kadar eserinin notası gelmiştir. TRT repertuvarında ise 120 kadar eseri mevcuttur. Dini mûsiki alanında Mevlevi ayini, tevşih, şugl ve ilahiler bestelemiştir. Durak bestelediği ise bilinmiyor. Dindışı musiki alanında ise özellikle büyük formdaki eserleri dikkat çeker. Kâr, beste, ağır semai ve yürük semai formlarındaki bu eserlerin sayısı 40 kadardır. Ayrıca çok sayıda şarkı da bestelemiştir. Saz eseri bestelediği ise bilinmiyor. Hacı Faik Bey, klasik tarzın gerilemeye başladığı, Hacı Arif Bey ve Şevki Bey gibi müstesna bestekârların şarkı formunu ön plana çıkardığı bir dönemin bestekârıdır. Bununla birlikte, şarkı formunda çok sayıda ve seçkin eserler meydana getiren bestekârımız, klasik formlarda da yüksek bir seviyeyi tutturmuştur. Fantezi şarkı türünün de ilk örneklerine Hacı Faik Bey'in eserleri arasında rastlamak mümkündür. Tanınmış eserlerinden bazıları şunlardır: Acem beste: Efendimsin cihanda îtibârım varsa sendendir Bestenigar beste: Penbe-i dağ-ı cünûn içre nihandır bedenim Bestenigar şarkı: Yâr ağlamadan dîdelerim kâne boyandı DÃ¼gah Mevlevi Ayini Dügah Kâr: Pek sevdim efendim seni gayetle beğendim Dügah şarkı: Bir mehveşe bağlandı gönül hayli zamandır Dügah şarkı: Sünbül-i zülfün döküp gerdânına Evcara şarkı: Aldı elden gülşeni bâd-ı hazan Gerdaniye beste: Gelince vâd-ı visâle bahâneler söyler Hicaz ağır semai: Âşıklarının hâline ey mâh acımazsın Hicaz şarkı: Ateş-i sûzân-ı firkat yaktı cism ü cânımı Hüseyni şarkı: N'eyleyim bî-çâre dil encâmı kâr Hüzzam ağır semai: Kurban olayım gamzene bir kez nazar eyle Hüzzam şarkı: Olsa âlem reşk-i gülzâr-ı İrem Hüzzam ilahi: Ey nübüvvet tahtının şâhı Habîb-i Kibriyâ Nihavend fantezi şarkı: Gelin kızlar annemize soralım Rast şarkı: Nihansın dîdeden ey mest-i nâzım Rast şarkı: Jâleler saçsın nesîm gülzâra dönsün cûybâr Saba şugl: Cud bi lutfek yâ ilâhi men lehû zadun kalil Segah şarkı: Zencir-i aşkın dil bestesiyim Tahir Buselik beste: Devr-i lâlinde baş eğmem bâde-i gül-fâme ben Zavil beste: Yaktı cânı bezm-i aşkın âteşin peymânesi Brutus Brutus Antik Roma'da Junius ailesinden bir dizi siyasetçinin kullandığı bir soyadı idi. Zeeburg Zeeburg, Hollanda'nın başkenti Amsterdam'in merkez belediyesine bağlı bir belediye. Amsterdam şehir merkezinin kuzeydoğusunda yer almaktadır. Belediye nüfusu 2005 Ocak ayı itibarı ile 42.243'dür. Yüzölçümü 19 km²'dir. Amsterdam'ın en hızlı büyüyen belediyesidir. Mikko Alatalo Mikko Tapio Alatalo (d. 1 Mayıs 1951, Oulu) Fin müzisyen ve siyasetçidir. Alatalo daha çok uzun ve ünlü müzik kariyeriyle tanınır. Onun tarzı çocuk müziği ve halk müziği görünse de diğer müzik türlerinde de aktiftir. Talas Amerikan Okulu Talas Amerikan Okulu (Talas Amerikan Koleji veya Talas Amerikan Ortaokulu) Kayseri'nin Talas ilçesinde bulunan ve ilk defa 1871'de açılıp 1968'de kapatılan paralı, yatılı ve İngilizce dili ile ders veren bir okuldu. Bu okuldan yetişenler Türkiye'de ve dış ülkelerde çalışma hayatlarında büyük katkılarda bulunmuşlardır. Amerikalı misyonerler tarafından 19. yüzyılda Türkiye'de Kayseri'nin Talas kasabasında - şimdi Talas ilçesinde - açılmış olan bir okuldur. İlk kuruluşu 1871'de James L. Fowle tarafından olmakla beraber ve 1889'da Henry K. Wingate tarafından yatılı ikinci derece okul olarak yeniden düzenlendi. I. Dünya Savaşı sonuna kadar bir orta dereceli yatılı misyoner okulu olarak faaliyet göstermişti. Önce yalnız erkek okulu kuruluşlu olup 1906'da yeni binalar yapılması suretiyle ayrı binalarda erkek/kız okulu olarak faaliyetine devam etti. Lozan Antlaşması sonunda birçok Amerikan ve diğer misyoner okulları kapanmış olmakla beraber Talas Amerikan Okulu, Amerikalı eğitimciler idaresinde bulunan bir yabancı okul olarak kaldı, ancak misyoner olma statüsü değiştirildi. Önce yerel bir sanayi okulu statüsünde okul ve sonra İngilizce takviyeli bir ortaokul müfredatı uygulayan erkek yatılı özel ortaokulu statüsüne girmişti. Amerikalı olan yabancı eğitimciler tarafından yönetilmekle beraber, Türk eğitimci ve idarecileri çoğunlukta bulunmaktaydı. Öğrencileri genellikle 12-16 yaşlarında erkek çocuklardı. Çok az sayıda istisna dışında öğrenciler yatılı olarak okula devam etmişlerdi. Öğrenciler Turkiye'nin her bir yöresinden gelmekteydiler. Okul süresi 4 yıl olup birinci yıl İngilizce öğrenmek için 'ihzarî'(hazırlık) yılıydı ve daha sonraki yıllarda İngilizce destekli ortaokul müfredatı uygulanmakla birlikte bazı dersler (matematik, doğal bilimler, beden eğitimi, müzik vb.) İngilizce dilinde, diğerleri (tarih, coğrafya, dinbilgisi vb) Türkçe olarak verilmekteydi. 86 yıl yerel, Kayseri ve Türkiye millî eğitimine hizmet ettikten ve Türkiye'ye - hatta dünyaya çok değerli katkıları bulunan mezunlar verdikten sonra 1968'de o zamanki idarecilerinin kararına göre kapatıldı. Talas Amerikan Okulu'nun binası, 1976'dan itibaren Kayseri ili Gençlik ve Spor Müdürlüğü tarafından kullanıldı. Daha önce sırayla kız okulu, hastane ve yatakhane olarak yararlanılan "Konak" adı ile bilinen binalar grubu ise 1978'de Erciyes Üniversitesi'ne devredildi. Yeşil sırtlı balıkçıl Yeşil sırtlı balıkçıl ("Butorides striata"), balıkçılgiller (Ardeidae) familyasına ait bir kuş türü. Bu kuş, çoğunlukla yakınca ilgili Kuzey Amerikalı "Butorides virescens" türüyle konspesifik olduğu düşünülmektedir. Bazı ilginç davranışsal özellikleriyle dikkate alınırlar. Erişkinlerin, mavi-gri bir arkası ve kanatları, beyaz alt parçaları, siyah bir başlığı ve kısa sarı bacakları vardır. Yavruların yukarısı daha kahverengi ve aşağısı çizgilidir. Çoğunlukla, küçük balıkları, kurbağaları ve sucul böcekleri yerler. Üreme habitatları batı Afrika ve Avustralya'dan Japonya'ya Eski Dünya tropikal bölgelerinde ve Güney Amerika'daki küçük sulak arazilerdir. Çoğunlukla göçmen değildirler. In absentia In absentia, Latince "gıyabında; o yokken" anlamına gelen terim. Genel olarak hukuk dilinde davalının duruşmalara katılmasa bile gıyabında yargılanmasını ifade eder. 61. İngiliz Akademisi Film Ödülleri 61. BAFTA Ödülleri, İngiliz Film ve Televizyon Sanatları Akademisi'nin sinema sektöründe 2007 yılının en iyilerine vereceği ödüller. Adaylar 16 Ocak 2008'de açıklanmıştır. Ödül töreni 10 Şubat 2008'de Londra’daki Kraliyet Opera Evi'nde yapılmıştır. "Atonement" (Kefaret) filmi toplam 14 dalda ödüle aday gösterilmiş ve ödüle en fazla aday gösterilen film olmuştur. "No Country for Old Men" ve "There Will Be Blood" 'da 9 dalda ödüle aday gösterilmiştir. Onları 7 dalda aday gösterilen "La Môme (La Vie en Rose)" ve 6 dalda aday gösterilen The Bourne Ultimatum izlemiştir. "American Gangster", "The Lives Of Others" ve "Michael Clayton" filmleri ise 6 dalda ödüle aday gösterilmişlerdir.10 Şubat 2008'de Londra’da yapılan törende En İyi Film ödülünü "Kefaret (Atonement)" alırken La môme 4 dalda ödül alarak en fazla ödül alan film olmuştur. Aşkın Ömrü Üç Yıldır Aşkın Ömrü Üç Yıldır; "(Fransızca:L'amour dure trois ans)" Frederic Beigbeder'in Fransızca ilk baskısı 1997 yılında yapılan romanı. Beigbeder reklam yazarlığı sırasında toplumun tartıştığı bir konuyu da yorumluyor. Aşkın ömrü kaç yıldır? Yazar, kitabın başlığında cevabı, başlangıçta belirttiği şu cümleleriyle pekiştiriyor; ""Sivrisineklerin ömrü bir gündür, güllerinki üç gün. Kedilerin ömrü on üç yıldır, aşkınki üç. Böyle işte." " Yazar, kitabında genç bir adamın aşk serüvenini anlatırken, aşkın kimyasına yeni bir yorum getiriyor. Capri Capri (Türkçe: Kapri), Sorrentine Yarımadası açıklarında, Napoli körfezinin güneyinde kalan İtalyan adası. Roma Cumhuriyeti döneminden beri sayfiye yeri olarak kullanılmıştır. Capri, Kampanya bölgesi kentlerinden Napoli'ye bağlıdır. Capri şehri adanın başlıca yerleşim alanıdır. Marina Piccola ve Marina Grande (adanın ana limanı) adında bitişik iki limanı vardır. Anacapri'nin diğer sakinleri, batıdaki yüksek tepelerde yerleşiktir. Capri adının etimolojisi, adanın bilinen ilk kolonist sakinleri olan Yunanlara kadar geri gider. Buna göre "Capri" adı, belki de Latince "Capreae" (keçiler) kelimesinden değil, Yunanca "Kapros" (vahşi domuz) kelimesinden türetilmiştir. Adanın belli başlı görülecek yerleri arasında, Marina Piccola (küçük liman), villaların sıralandığı yüksek panoramik gezinti yolu olan Tragara Belvedere'si, denizden yükselen kireçtaşı kayalıklar ("Faraglioni"), Anacapri, Mavi Grotto ("Grotta Azzurra") ve Roma İmparatorluk villalarının kalıntıları sayılabilir. Çizgili kum kuşu Çizgili kum kuşu ("Calidris melanotos"), çullukgiller (Scolopacidae) familyasından bir kumkuşu türü. Kuzeydoğu Asya ve Kuzey Amerika'nın bataklıklı tundrasında görülürler. Göçte ve kışta, tipik olarak, tatlı su habitatlarında bulunurlar. Çoğunlukla, eklem bacaklıları ve diğer omurgasız hayvanları yerler. Uzun mesafe göçmenidirler. Bu tür yerde yuva yapar ve dört yumurta koyar. İrice yaz erkeğinde en kahverengi ve kışta en gri olmak üzere gri-kahverengi bir arkaları vardır. Göğüsleri gridir. Bacaklar sarımsıdır. Bu tür, göğüs deseni, daha zayıf kaş bölgesi ve daha gri taç ile "Calidris acuminata" türünden ayrılır. Recep Birsin Ã–zen Recep Birsin Özen, Türk bürokrat. 1971 ile 1972 yılları arasında Perşembe kaymakamlığı; 1984 ile 1985 yılları arasında Siirt, 1985 ile 1989 yılları arasında Erzurum, 1989 ile 1992 yılları arasında Adana ve 1992 ile 1994 yılları arasında Gaziantep valilikleri yapmıştır. Cirth Cirth ("ok". kirt), J. R. R. Tolkien tarafından eserlerinde kullanma amacıyla icad edilmiş ve geliştirilmiş sunî bir alfabedir. Cirth kelimesi "Rünler" anlamına gelir. Bu alfabenin her bir harfine "certh" denir. Hobbit ve Yüzüklerin Efendisi eserlerinde cüceler tarafından kullanılan bir alfabe olarak geçen bu rünler, aslında Eski İngilizce Rünleri'nden uyarlanmıştır. Birçok Avrupa dilinden farklı olarak Ş,Ç ve "peltek se" sesleri için hususî karakterler yer almaktadır. Kelimeleri birbirinden ayırmak için boşluk yerine nokta kullanılmaktadır. Bundan başka da bir noktalama işareti yoktur. Çift ünsüzler tek bir rün ile ifade edilir. Muhtemelen bu alfabe, cücelerin diliyle bir bağlantı kurmak için kullanılmıştır. Bununla birlikte daha çok diğer dillerden ya da diğer dillere yapılan uyarlamalarda kullanıldığı görülür. Hayalî Orta Dünya tarihinde Cirth'in kökenini teşkil eden Certhas Daeron, Doriath'lı Thingol'ün ozanı Daeron tarafından icat edilmiştir. Daha sonraları Anghertas Daeron diye bilinen alfabeye dönüşmüştür. Daha sonra Cirth'in yerini -Fëanor tarafından geliştirilmiş olan- Tengwar almış olsa da Cüceler tarafından benimsenip kendi dilleri Khuzdul'u (başka adıyla Angerthas Moria ya da Angherthas Ereboru) yazmak için kullanılmıştır. Çünkü Cirth'in harfleri Tengwar'a göre daha düz çizgilerden oluştuğu için yazmak kolaydı. Balin'in Moria'daki türbesinde bu alfabe kullanılarak ""Fundin'in oğlu Balin burada yatıyor"" yazılmıştı. Bununla birlikte Cirth, eski veya daha yeni versiyonlarıyla hem İnsanlar hem de Orklar tarafından kullanılmıştır. Örneğin; Daleliler, Rohirrim ve Moria Orkları tarafından kullanılmıştır. Alfabedeki harflerin çoğunda Futhark'ta görülen şekiller vardır (Hobbit'te kullanılmıştır). Fakat bu karakterlerin çoğunun seslendirilişi, Cirth'teki benzerlerinden farklılık arz etmektedir. Dahası Cirth'teki sesletim çok daha sistematiktir. Bazı harfler Göktürk alfabesi ile aynıdır. Livilla (Claudia) Livia Julia (Klasik Latince: ), Genellikle aile adı olan Livilla (""Küçük Livia"") ile tanınan (MÖ 13 – 31) Nero Claudius Drusus ve Antonianın tek kızı. İmparatoriçe Livia'nın (adını ondan alır) torunu, Germanicus ve Claudius'un kız kardeşi, Agrippa ve Tiberius'un gelinleri, Caligula, Genç Agrippina ve Britannicus'un teyzesidir. (Bkz. Julio-Claudian aile ağacı) Suetonius'un, kardeşi Claudius'tan nefret ettiğini (onun bir gün imparator olacağını duyduğunda Romalıların kötü kaderi için ağlayacak kadar) anlatması dışında ailenin diğer üyeleriyle ilişkileri hakkında çok az şey bilinir. Belki de, uygunsuz biçimde sık sık karşılaştırıldığı yengesi, Germanicus'un burnu büyük karısı Yaşlı Agrippina'ya karşı nefret ve kıskançlık besliyordu.. Gerçekten de Agrippina, saray için veliahtlar yetiştirmede daha başarılı ve halk arasında da daha popülerdi. Ancak Tacitus'un bize aktardıklarına göre her ne kadar çocukluğunda oldukça biçimsiz olmasına rağmen sonradan dikkat çekici biçimde güzel bir kadına dönüşmüştür.. Julio-Claudian klanın kadınlarının pek çoğu gibi belki o da kendinden olan erkekler için oldukça ihtiraslı biriydi. İlki MÖ 2 yılında Augustus'un torunu, evlatlık oğlu ve aynı zamanda muhtemel veliahtı olan Gaius Caesar'la olmak üzere iki defa evlendi. Böylece, Livilla Augustus tarafından varisinin karısı olarak seçilmiş oldu. Bu görkemli imparatorluk düğünü Livilla'ya geleceği için büyük düşler verdi. Ancak Gaius 4 yılında öldü ve Livilla kuzeni ve Tiberius'un oğlu olan Drusus ile evlendi. Kızı Julia, bu ikinci evliliğinin hemen ardından doğdu. 19 yılında ikiz oğulları Tiberius Gemellus ve Germanicus Gemellus doğdu ancak sadece Tiberius Gemellus hayatta kalabildi. Bu arada Tiberius'un Praetorian Prefect'i Sejanus tarafından baştan çıkartıldı. Sejanus iktidara tek başına sahip olmak istediğinden, muhtemel bir rakip olan Drusus'tan kurtulması gerekiyordu. Antik kaynaklar (Tacitus, Suetonius, Cassius Dio) Livilla'nın kocası Drusus'un Sejanus tarafından zehirlenmesinde suç ortağı olduğu konusunda mutabıktırlar. Eğer Drusus gerçekten öldürülmüşse, bu o kadar ustalıkla yapılmıştı ki 23 yılındaki ölümü doğal gibi görünmüş ve herhangi bir şüpheye yol açmamıştı. 25 yılında Sejanus'un Livilla ile evlilik talebi Tiberius tarafından geri çevrildi. 31 yılında Tiberius nihayet Livilla ve Sejanus'un nişanlanmasına izin verdi. Aynı yıl, Tiberius gelini Antonia'dan Sejanus'un kendisini devirmeyi planladığını öğrendi. Tiberius, Sejanus'u Senato önünde itham etti ve ardından tutuklatarak öldürülmek üzere hapse attırdı. Roma'da kanlı bir temizlik başladı ve Sejanus'un ailesi ve destekçilerinden çoğu aynı kanlı kaderi paylaştı. Temizliğin masum kurbanları arasında Sejanus'un çocukları da vardı. Sejanus'un en büyük oğlu olan Aelius Strabo, ilk idam edilendi. Onun ölümünü duyan Sejanus'un eski karısı Apicata, Tiberius'a yazılmış ve Drusus'un Livillanın komplosu sonucu öldüğünü iddia eden bir mektup yazdıktan sonra intihar etti. Drusus’un sakisi Lygdus ve Livilla'nın doktoru Eudemus'a işkence yapıldı ve görünüşe göre Apicata’nın iddialarını onayladılar. Livilla'da idam edildi ya da intihar etti. Ölümü hakkında Cassius Dio'un bahsettiği bir hikâyeye göre Antonia tarafından odasına kilitlendiğinden dolayı açlıktan ölmüştür.. SeÃ¡n O'Casey Seán O'Casey (İrlandaca: Seán Ó Cathasaigh, asıl adı: John Casey, d. 30 Mart 1880 - ö. 18 Eylül 1964), İrlandalı oyun ve anı yazarı. Dublin'in işçi sınıfı hakkında yazan ilk oyun yazarı olan inanmış bir milliyetçi ve sosyalistti. Oyunları, kadın karakterlere olan olumlu yaklaşımıyla dikkat çeker. Bazı oyunları Abbey Tiyatrosu'nda sahnelendi. Hac覺h覺d覺r Baraj覺 Hacıhıdır Barajı, Şanlıurfa'da, Şehir Çayı üzerinde, sulama ve taşkın kontrolü amacıyla 1985-1989 yılları arasında inşa edilmiş bir barajdır. Kaya gövde dolgu tipi olan barajın gövde hacmi 1.201.000 m³, akarsu yatağından yüksekliği 42 m, normal su kotunda göl hacmi 67,60 hm³, normal su kotunda göl alanı 4,40 km²'dir. Baraj 2.080 hektarlık bir alana sulama hizmeti vermektedir. Kadri Şençalar Kadri Şençalar (d. 1912,Eyüp İstanbul - ö. 13 Ocak 1989,İstanbul) Türk sanat müziği ve kanto yazarı, yorumcu, udi. Kadri Şençalar 1912 yılında Eyüpsultan'da doğdu. İttihat ve Terakki devrinde polis müdürü Azmi Bey’in emrinde çalışan Galata Köprüsü altındaki polis motorlarının amiri ve kaptan Veli Rauf Bey’in oğludur. Annesi Fatma Bahriye Hanım’dır. Çocukluk yılları Tarabya’da geçen Şençalar, dokuz yaşındayken, bir Rum müzik hocasından ve "Kemani Cemil Bey"`den keman dersleri almıştır. Daha sonraları Bursa'da ud hocası olan "Tevfik Bey"`den nota ve usul dersleri alan sanatçı, İstanbul'un işgali nedeniyle ailesinin Bursa'ya yerleşmesinin ardından, keman ve ud çalarak ailesinin geçimine katkıda bulunmuş, Bursa "Setbaşı Gazinosu"`nda çalışırken keman üstadı "Bülbülî Salih Bey"`le tanışması, hayatında uda yönelme noktası olmuştur. Soyadı kanununun çıkmasıyla dinleyicileri tarafından 'Şençalar' soyadına uygun görülerek bu soyadını alması sağlanmıştır. Yusuf Nalkesen, Abdullah Yüce, Zeki Müren, Neşet Ertaş gibi birçok ünlü ismin yetişmesine büyük katkıları olan Kadri Şençalar, kardeşlerinin de müzikle iç içe yetişmesinde önemli rol oynamış, küçük kardeşi İsmail Şençalar'ın Türkiye'nin önemli kanun çalan sanatçıları arasına girmesini sağlamıştır. Ailesiyle birlikte tekrar İstanbul'a yerleşen sanatçı, İstanbul Belediyesi konservatuvarında eğitim görmeye başlamış, Darülaceze'de uzun yıllar müzik öğretmenliği yapmış, Türkiye'de ilk kez "Türk Musikî Dergisi"ni çıkarıp yayınlamış, yine ilk kez "Türk Musikîsi Mensupları Sendikası"nı kurmuş, ve ilk "Ud Öğrenme Metodu" kitapçığını yayınlamıştır. "Şençalar Plak" adında bir plak yapım şirketi kuran sanatçı, kendisine iş için başvuran Neşet Ertaş'ı burada tanıyıp, yetişmesinde büyük rol oynamıştır. 1950 ve 1960 yılları arasında Türkiye'de çevrilen birçok yerli filmin müziğini de bestelemiş olan Şençalar'ın TRT arşivlerinde halen yayınlanmamış 100 civarında bestesi bulunmaktadır. İstanbul’da Feriköy mezarlığında Şençalar aile kabrinde yatmaktadır. Century Child "Century Child", Finlandiyalı müzik grubu Nightwish'in dördüncü stüdyo albümüdür. 2002 yılında yayınlanmıştır. 2002 yılında “"Century Child"” albümü çıktı. İlk üç albümden farklı olarak bu albümde “Ever Dream” (ilk tekli), “Bless the Child” (ikinci tekli), ve “Beauty of the Beast” şarkılarında bir orkestra ile çalışıldı. Albümde ünlü müzisyen Andrew Lloyd Webber’in “The Phantom of the Opera” adını taşıyan eserini yorumlayan grup, bu parçayı Tarja Turunen gruptan ayrılana kadar canlı performanslarında seslendirmeye devam etti. Finlandiya’da iki saatte satış rekorları kıran albüm, Finlandiya’da hem tekli hem albüm listelerine birinci sıradan girerken Almanya’da 5., Avusturya’da ise 15. sıradan listeye girdi. İki klibi çekilen albümün bu kliplerinden ilki “Bless the Child”, ikincisi ise “"Kohtalon kirja"” (Fince: “"Kader Kitabı"”) filminden sahneler içeren “End of All Hope” idi. Grup, Temmuz ayında neredeyse tüm konserlerin biletlerinin tükendiği bir Güney Amerika turuna çıktı. Brezilya’da ilk sürümü kısa zamanda tükenen “"Century Child"”, 2002’de Finlandiya’nın en çok satan ikinci albümü oldu. Bu albümden sonra müziğe bir ara veren grup elemanları başka gruplarda çalmaya devam etti. 2003’ün başında grup elemanları yeni albüm kayıtları için tekrar stüdyoya girdi. Tek başına Finlandiya’da 60.000 kopyası satılan “"Century Child"”ın başarısıyla yılın çoğu çalışmalarla geçti. “"End Of Innocence"” adlı DVD için materyal toplandı ancak çıkış tarihi sürekli ertelendi. 2003 Ekim’inde DVD piyasaya sürüldü. Ürkmez Barajı Ürkmez Barajı, İzmir'deki Ürkmez Çayı üzerine sulama ve taşkın engelleme amacıyla 1985-1989 yılları arasında inşa edilmiş bir barajdır. Dolgu tipi toprak gövde olan barajın gövde hacmi 991.000 m³, akarsu yatağından yüksekliği 45,00 m, normal su kotunda göl hacmi 7,00 hm³, normal su kotunda göl alanı 0,57 km²'dir. Baraj, 550 hektarlık bir alana sulama hizmeti vermektedir. Uzunlu Barajı Uzunlu Barajı, Yozgat'ta, Konakönü Deresi üzerinde, sulama ve taşkın kontrolü amacıyla 1979-1989 yılları arasında inşa edilmiş bir barajdır. Toprak gövde dolgu tipi olan barajın gövde hacmi 4.300.000 m³, akarsu yatağından yüksekliği 61,00 m., normal su kotunda göl hacmi 49,00 hm³, normal su kotunda göl alanı 2,75 km²'dir. Baraj 7.800 hektarlık bir alana sulama hizmeti vermektedir. Toğga Toğga veya Toyga, Türk mutfağına ait bir çorbadır. Ana malzemeleri, tercihen süzme yoğurt, yarma veya dövme denilen bulgurdan büyük kabuksuz buğday ve taze nanedir. Özellikle dini bayramlarda gelen misafirlere ikram edilir ve fazla miktarda pişirilir. Osmaniye, Dörtyol ve Erzin yöresine aittir. Soğuk ya da sıcak içilebilir. Diğer yörelerde yapılan soğuk çorba ile benzerdir. Toğga kaynatılarak (devamlı karıştırmak sureti ile) pişirildiği için soğuk çorbadan farklıdır. İçine kabak koyulabilir. Once (Nightwish albümü) Once, Finlandiyalı senfonik power metal müzik beşlisi Nightwish'in beşinci stüdyo albümüdür. 2004 yılında yayınlanmıştır. Nightwish'in 5. stüdyo albümü "Once", 7 Haziran 2004'te yayınlandı. Bu albümle firma değiştiren grup, yeni albümünü Nuclear Blast şirketi altında çıkardı ancak albümün Finlandiya dağıtımı için tekrar Spinefarm Records'la anlaşıldı. Ardından Nightwish tarihinin en başarılı single'ı olarak sayılan "Nemo" (Latince: Hiç kimse) piyasaya çıktı. Şarkının klibi için büyük bütçe ayrıldı. "Once" albümünün 15 şarkısından 9. şarkı olan Ghost Love Score adlı şarkıda "Century Child"'da yaptıkları gibi orkestra kullandılar. Fakat bu seferki orkestra Finlandiya'dan değil, İngiltere'den "Londra Filarmoni Orkestrası" idi. Albümün yayınlanmasıyla birlikte şarkılarının orkestral versiyonlarını da yapmaya başladılar. Bu versiyonlar genelde daha sakin ve huzurlu bir atmosfere sahipti ve elektrik gitar, bateri gibi metal müzik enstrumanlarını neredeyse hiç içermiyordu (Örneğin "Nemo"'nun orkestral versiyonu elektrik gitar solosu dışında hiç bu enstrumanları içermez). Bunun yanında "Angels Fall First" albümünden beri hiç Fince şarkı yapmayan grup ilk defa bu albümde "Kuolema Tekee Taiteilijan" (Türkçe: Ölüm Sanatçı Yaratır) adlı bir ballad besteledi. "Once" grubun evi Finlandiya'da üç, Almanya'da bir platinyum almaya hak kazanırken; İsveç'te altın ödül aldı; Yunanistan, Macaristan ve Norveç listelerinde de #1 numaraya ulaştı. "Nemo" 'nun ardından yayınlanan single'lar "Alone in the Dark" filminin müziği "Wish I Had an Angel", sadece Finlandiya ve Japonya'da satışa sunulan "Kuolema tekee taiteilijan" ve albümden çıkan son single olan "The Siren" oldu. Bu albüm ile tarihinin en büyük başarısını yaşayan Nightwish, tarihinin en büyük konser turu olan "Once Dünya Turu"na başladı. Bu turda daha önce hiç uğramadıkları ülkelere gittiler. Aynı zamanda Helsinki'de yapılan 2005 Dünya Atletizm Şampiyonası'nın açılışında çaldılar. "Once", grubun 1996-2005 yılları arasındaki solistleri Turunen'i içeren son stüdyo albümleriydi. Mumcular Barajı Mumcular Barajı, Muğla'da, Kocadere üzerinde, sulama ve içme suyu amacıyla 1986-1989 yılları arasında inşa edilmiş bir barajdır. Toprak gövde dolgu tipi olan barajın gövde hacmi 986.000 m³, akarsu yatağından yüksekliği 32,00 m., normal su kotunda göl hacmi 19,04 hm³, normal su kotunda göl alanı 1,42 km²'dir. Baraj 1.365 hektarlık bir alana sulama hizmeti verirken, yıllık 10 hm³'te içme suyu sağlamaktadır. Fevzi Yetkiner Fevzi Yetkiner, (ö. 17 Temmuz 1992), Türk bürokrat. 1951 yılında Ankara Üniversitesi Siyasal Bilgiler Fakültesi'nden mezun olmuştur. 1957 ile 1959 yılları arasında Arapgir ve 1964 ile 1967 yılları arasında Ünye kaymakamlıkları ile 1975 ile 1978 yılları arasında Hatay, 1980 ile 1983 yılları arasında Kayseri, 1983 ile 1985 yılları arasında Erzurum, 1985 ile 1988 yılları arasında Balıkesir ve 1988 ile 1989 yılları arasında Adana valilikleri yapmış bürokrattır. Polat BarajÄ± Polat Barajı, Malatya'da, Polat Çayı üzerinde amacıyla 1985-1990 yılları arasında inşa edilmiş bir barajdır. Toprak gövde dolgu tipi olan barajın gövde hacmi 2.100.000 m³, akarsu yatağından yüksekliği 54,00 m., normal su kotunda göl hacmi 11,50 hm³, normal su kotunda göl alanı 2,99 km²'dir. Baraj 2.743 hektarlık bir alana sulama hizmeti vermektedir. Hasan Fehmi Ã‡oldurzade Hasan Fehmi Çoldurzade, (d. Ünye, Ordu Türkiye), Türk yönetici ve siyasetçi. Kadızade Ali Rıza Efendi'nin oğludur. Dava vekili iken 46 yaşında TBMM 1.dönem Canik (Samsun) milletvekili seçilmiş, Cumhuriyet Başsavcılığı'nı tercih etmesi üzerine 30 Ekim 1920 tarihinde müstafi adledilerek vekillik görevinden ayrılmıştır. Ahmet Hamdi Yalman Ahmet Hamdi Yalman, (d. 1877 Ünye, Ordu) - (ö. 6 Mayıs 1959), Türk siyasetçi. Darü'l-Muallimin-i Aliye (İstanbul Öğretmen Okulu) mezunudur. Çorum İdadisi Öğretmenliği, Beyrut İdadisi 2. Müdür Muavinliği, Coğrafya, Türkçe ve Tarım dersleri Öğretmenlikleri, Trablussam İdadisi Müdür Vekilliği, Diyarbekır İdadisi Müdürlüğü, Antep Ticaret Mektebi Müdürlüğü, Adana Sultanisi ve Hüdavendigar Vilayeti (Bursa) Maarif Müdürlükleri, Samsun Meclis-i Umumi azalığı, Samsun Müdafaa-yı Hukuk Cemiyeti Kuruculuğu ve Başkanlığı, TBMM I. Dönem Canik, II., III., IV., V., VI., VII. ve VIII. Dönem Ordu Milletvekilliği, I. Dönem Kastamonu İstiklal Mahkemesi Üyeliği, Layiha Encümeni Reisliği yapmıştır. Evli ve bir çocuk babasıdır. Ahmet Nafiz Ã–zalp Ahmet Nafiz Özalp, (d. 1889, Ilgın, Konya) - (ö. 13 Kasım 1955), Türk siyasetçi. Konya Hukuk Mektebi mezunudur. Konya İli Muhasebe Kalemi Kâtipliği, Sanayi Mektebi Kâtipliği ve Nevşehir İdadisi Resim Öğretmenliği, Yıldızeli, Canik Bidâyet Mahkemesi Müddeî-i Umûmîliği (Savcısı), Samsun 32. Fırka Adli Müşavirliği, TBMM I. Dönem Canik (Samsun) Milletvekilliği, Memurin Muhâkemâtı Tetkik Heyeti Reisliği, Diyarbekir İstiklâl Mahkemesi Üyeliği (Seçilmiş ancak göreve gitmemiştir) yapmıştır. Evli ve bir çocuk babasıdır. Süleyman Boşank Süleyman Boşank (d. 1872, Samsun - ö. 23 Mart 1948), Türk siyasetçi. Boşnakzade Osman Raif Efendi’nin oğludur. Ticari Kaptan Mektebi mezunudur. Hukuk Mektebi 3. Sınıf terktir. Belediye Meclis Üyeliği, Samsun Müdafaa-yı Hukuk Cemiyeti Üyeliği, Sivas Kongresi Canik Temsilciliği, TBMM I. Dönem Canik (Samsun) Milletvekilliği, İstida ve İktisat encümenlerinde azalık yapmıştır. Evli ve bir çocuk babasıdır. Mehmet Şükrü Fırat Mehmet Şükrü Fırat, (d. 1871, Hapanos Ekreği Köyü/Kemaliye, Erzincan) - (ö. 8 Ağustos 1936), Türk siyasetçi. Hacı İbrahim Efendizade Abdülfettah Efendi’nin oğludur. Hususi eğitim almıştır. Serbest Ticaret ile uğraşmıştır. Samsun Ticaret Odası Baskatipliği ve Ticaret Odası Gazetesi Başyazarlığı, Müdafaa-yı Hukuk Cemiyeti Üyeliği, TBMM I. Dönem Canik (Samsun) Milletvekilliği yapmıştır. Evli ve beş çocuk babasıdır. Türk çayı Türk çayı, Türklere özgü bir çay pişirme ve sunma yöntemidir. Bu usulde, çay, iki parçadan oluşan bir çaydanlık kullanılarak yapılır. Türkiye'de bir çeşit siyah çay üretilmekte olup, Doğu Karadeniz kıyılarında yetişir. Bu çay türüne de halk arasında Türk çayı adı verilir. Geleneksel olarak Türk çayı "çaydanlık" ve "demlik" adı verilen ve çay yapımı için üretilmiş kaplarda yapılır. Büyük kaba (çaydanlık) su, diğer kaba ise çay konulur. Kaynamakta olan su çay tozunun üzerine dökülerek güçlü bir çay elde edilir. Eğer su fazla konulursa açık bir çay, az konulursa koyu kıvamlı bir çay elde edilir. Servis sırasında çay bardağı adı verilen küçük cam bardaklara önce "dem", sonra su konulur ve şekeri en son ilave edilir. Türkiye'de çay genellikle Doğu Karadeniz'de ve Rize ili sınırlarında yetişmektedir. İlk önce onu oraya Muğlalı ziraat mühendisi Zihni Derin ile Rizeli avukat Hulûsi Karadeniz 1920’lerde Rusya’dan ilk çay fidelerini getirdiler. 2004 yılında Türkiye 205.500 tonluk (dünyanın toplam çay üretiminin %6,4) çay üretimi ile dünya üzerindeki en büyük çay pazarlarından biri olmuştur. Ayrıca, 2004'te Türkiye kişi başına 2,5 kg'lık çay tüketimi ile dünya birincisi olmuş, onu kişi başına 2,1 kg ile İngiltere izlemiştir. Selge Selge, antik Pisidya bölgesinin dağ kentlerinden biridir. Toroslar’ın güney yamaçlarında, denizden 1250 metre yükseklikte kurulmuştur. Antalya-Alanya karayolu üzerinde, Aspendos yol ayrımından 5 km sonra dönen yol önce Beşkonak, ardından Antik Roma köprüsünün birleştirdiği kanyon vadiyi aşarak, Altınkaya köyünden ulaşılır. Güneydeki tepe üzerinde şehri koruyan kuleli sur duvarları kısmen görülebilir. Şehrin ana giriş kapısı da bu bölümde bulunmaktadır. Duvarların kuzeyinde tepe üzerinde biri Zeus, diğeri Artemis'e adanmış iki tapınak kalıntısı yer alır. Pazar yeri (agora) anıtsal çeşme binası, mezar alanı (nekropol) ve Bizans dönemine ait kilise Selge’deki diğer kalıntılarıdır. Dark Passion Play Dark Passion Play, Finlandiyalı senfonik metal grubu Nightwish'in altıncı stüdyo albümüdür. Grubun evi Finlandiya'da 26 Eylül 2007, tüm Avrupa'da 28 Eylül 2007, ABD'de ise 3 Ekim 2007'de yayınlandı. Söz yazarı Tuomas Holopainen bu albüme "hayatımı kurtaran albüm" demiştir. 75:43'lük uzunluğuyla Nightwish'in bugüne kadar kaydettiği en uzun albümdür. En uzun ikinci albümden ("Once") yaklaşık 15 dakika daha uzundur. Albümden üç şarkıya klip çekilmiştir. İlk iki klip olan "Amaranth" ve "Bye Bye Beautiful" 2007'nin ilkbaharında Los Angeles, ABD'de çekilmiştir ve 270,000€ ya mal olmuştur. "The Islander"ın klibi ise Rovaniemi, Finlandiya'da çekilmiştir. Bu albüm ilk başta albümün açılış parçasıyla ("The Poet and the Pendulum") aynı adı taşıyacaktı. Fakat albümün adı sonradan "Dark Passion Play" olarak değiştirildi. Bunun iki nedeni vardı; söz yazarı Holopainen bu adın bir albüm için çok uzun olduğuna ve albümün kendi adını taşımasını ("The Poet and the Pendulum", İngilizce'de "Şair ve Sarkaç" demektir) istemediğine karar verdi. Yine de "Dark Passion Play" ismi bu şarkıdan geliyordu: 1 Nisan 2007'de albümün adının "Faster Harder Nightwish" olarak belirlendiği bir albüm kapağı ile açıklandı. Albümün adı ve kapağı insanlarda grubun senfonik power metal'den uzaklaşıp thrash metal benzeri bir müzikle karşılarına çıkacağı yönünde düşünceler uyandırdı. Bir gün sonra ise bunun 1 Nisan şakası olduğu açıklandı. 2006'nın sonbaharı ile 2007'nin baharı arasında "Dark Passion Play"'in enstrümantal kısımları kaydedildi. Orkestra ise 2006 Aralık'ının ortasında ve 2007 Şubat'ında kaydedildi. Bir önceki albüm "Once" albümünde olduğu gibi bu albümde de Londra Filarmoni Orkestrası ve Metro Voices Korosu gruba eşlik etti. Grubun yeni vokalisti Anette Olzon gruba dahil olduktan sonra, yani 2007 Şubat'ından sonra, vokal kayıtları başladı. 2007 Mayıs'ında ise kayıtlar tamamlandı. Albüm kayıtlar gruba yaklaşık 500,000€'ya mal olmuştu, yani "Dark Passion Play" Finlandiya tarihinin en pahalı kaydı oldu. Albüm Finlandiya'da 120 000 kopya satarak dört Platinyum Plak almaya hak kazandı. Altı ülkenin albüm satışları listelerinde bir numaraya ulaştı. "Amaranth" ve "Erämaan Viimeinen" teklileri Finlandiya'nın listelerinde bir numaraya ulaştı. Last.fm radyosunun en çok çaldığı albüm oldu. 2005 Ekim'inde, "Once" albümünün dünya turunun ardından vokalist Tarja Turunen bir açık mektup aracılığıyla grubu bırakmaya davet edildi. 17 Mart 2006-15 Ocak 2007 arasında grup vokalist adaylarının kendilerine demo kayıtlarını yollamalarını istedi. Grubun eline 2000'den fazla demo gelmişti ve bunların arasından seçilen İsveçli rock müzik grubu Alyson Avenue'den Anette Olzon oldu. "Higher than Hope" ("Once") ve "Ever Dream" ("Century Child") şarkılarını yorumlayan Olzon gruba 2007 Ocak'ında katılmıştı. Albüm yayınlanmadan önce Holopainen albümün bir önceki kayıt "Once" birçok ortak noktası olacağını belirmişti. Örneğin; grup daha sert şarkılar yapmaya devam etti ("Master Passion Greed", "Whoever Brings the Night", "Bye Bye Beautiful"), ancak daha hafif ve yavaş şarkılar da bestelendi ("Eva", "The Islander", "Meadows of Heaven"). En uzun şarkı olan "The Poet and the Pendulum", onun için film müziklerini andıran epik ve özel bir parçaydı. Ancak albüm önceki albümlere göre daha fazla progresif metal öğeleri içeriyordu. Ayrıca bu albüm tıpkı dördüncü albümleri "Century Child" gibi "karanlık" bir atmosfer barındıracaktı ancak "Century Child"'a göre daha "eğlenceli" bir albümdü. Bu "eğlenceli" atmosteri yansıtan şarkılar "Amaranth" ve "Escapist", "karanlık" atmosferi yansıtan şarkılar ise "The Poet and the Pendulum", "Cadence of Her Last Breath" ve "Whoever Brings the Night" olarak sıralanabilir. Halen albüm bir senfonik-power metal albümü olarak etiketlense de folk metal, progresif metal, gotik metal ve film müziğinden izler barındırıyordu. İkizcetepeler Barajı İkizcetepeler Barajı, Balıkesir'de, Kille Çayı üzerinde, sulama, içme suyu ve taşkın önleme amacıyla 1986-1991 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.115.000 m³, akarsu yatağından yüksekliği 52,00 m, normal su kotunda göl hacmi 164,56 hm³, normal su kotunda göl alanı 9,60 km²'dir. Baraj 1.700 hektarlık bir alana sulama hizmeti verirken yıllık 72 hm³'lük de içme suyu sağlamaktadır. Yahyasaray BarajÄ± Yahyasaray Barajı, Yozgat'ın Çayıralan ilçesinin Aşağıyahyasaray Köyü'nde, Kanak Çayı üzerinde, sulama amacıyla 1983-1990 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.100.000 m³, akarsu yatağından yüksekliği 54,00 m., normal su kotunda göl hacmi 25,00 hm³, normal su kotunda göl alanı 1,58 km²dir. Baraj 4060 hektarlık bir alana sulama hizmeti vermektedir. Yahyasaray Barajında yaklaşık 60.000 adet Pullu Sazan balık çeşidi bulunmaktadır. Çavdarhisar Barajı Çavdarhisar Barajı, Kütahya'da, Bedir Çayı üzerinde, sulama amacıyla 1985-1990 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.674.000 m³, akarsu yatağından yüksekliği 51,00 m, normal su kotunda göl hacmi 34,00 hm³, normal su kotunda göl alanı 3,92 km²'dir. Baraj 5.531 hektarlık bir alana sulama hizmeti vermektedir. So Far, So Good... So What! So Far, So Good... So What! Amerikalı Thrash Metal grubu Megadeth' in 1988'de çıkan üçüncü stüdyo albümüdür. Yapraklı Barajı Yapraklı Barajı, Burdur'da, Horzum Çayı üzerinde, sulama amacıyla 1985-1991 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.631.000 m³, akarsu yatağından yüksekliği 70,00 m., normal su kotunda göl hacmi 112,95 hm³, normal su kotunda göl alanı 6,50 km²'dir. Baraj 19.576 hektarlık bir alana sulama hizmeti vermektedir. Koçköprü Barajı ve Hidroelektrik Santrali Koçköprü Barajı, Van'da, Zilan Çayı üzerinde, sulama, enerji ve taşkın kontrolü amacıyla 1978-1992 yılları arasında inşa edilmiş bir barajdır. Toprak gövde dolgu tipi olan barajın gövde hacmi 2.025.000 m³, akarsu yatağından yüksekliği 74,00 m., normal su kotunda göl hacmi 86,40 hm³, normal su kotunda göl alanı 5,92 km²'dir. Baraj 13.470 hektarlık bir alana sulama hizmeti verirken, aynı zamanda 9 MW güç ile de yıllık 44 GWh'lik elektrik enerjisi sağlamaktadır. Killing Is My Business... And Business Is Good! Killing Is My Business...and Business Is Good!, Amerikalı thrash metal grubu Megadeth'in 1985'te çıkan ilk stüdyo albümüdür. Bütün şarkıların yazımı Dave Mustaine'e aittir. Saraydaki MÃ¼cevher Saraydaki Mücevher ("Dae Jang Geum"), Güney Kore televizyon kanalı MBC tarafından yapılmış 2003 TV serisidir. Türkiye'de, 14 Ocak 2008'den itibaren TRT 1'de yayınlanmıştır. Joseon Hanedanlığı'nın Vakayiname'sinde betimlenen tarihi kişiden esinlenilerek oluşturulan hikâye, Kore'nin Joseon Hanedanı'nın ilk bayan saray hekimi Jang Geum'nın (oynayan: Lee Young-ae) üzerine odaklanır. Ana tema, Jang-geum'nın sebatı olmakla beraber geleneksel Kore kültürünün özellikle de Kore saray mutfağının ve tıbbının betimlemesidir. Dizinin özellikle Uzak Doğu'da birçok hayran kitlesi vardır. Ünü uzak doğudan orta doğuya Avrupa'ya ve Amerika'ya kadar yayılmıştır. Diziyi izleyenlerin birçoğunun ortak kanısı bugüne kadar izledikleri en iyi dizi olduğu yönündedir. Hikâye, Joseon Hanedanlık’ı altındaki Kore’de, Kral Seongjong, Kral Yeonsan-gun (1494-1506) ve Kral Jungjong’un (1506-1544) saltanatları esnasında geçmektedir. Hikâye, (o sıralar veliaht prens olan) Kral Yeonsan-gun’un annesi Kraliçe Yun’un, kralın emri üzerine bir grup saray muhafızı tarafından zehirlenmesi ile başlar. Olaydan sonra, gruba eşlik eden bir saray muhafızı, Seo Cheon-soo, eve dönüş yolunda bir kaza geçirir. Ona, hayatının üç kadın etrafında döneceğini söyleyen esrarengiz bir keşiş tarafından kurtarılır: ilk kadının ölümüne neden olacaktır, ikinci kadının hayatını kurtaracak ancak daha sonra ölmesine neden olacaktır ve üçüncü kadın da adamın ölmesine neden olacak ancak daha sonra birçok hayat kurtaracaktır. (Bir hayli zaman geçtikten sonra kim oldukları netleşen bu üç kadın sırasıyla Kraliçe Yun, Park Myeong-yi, ( Muyuni Park )yani Jang-geum’nın annesi ve Jang-geum’nın kendisidir.) Bu olayın neden olduğu psikolojik sıkıntı, sonunda Seo Cheon-soo’nun istifasına yol açar. Bunlar olurken, sarayda mutfak leydisi olan Park, Leydi Choi’u Ana Kraliçe’nin yemeğine zehir katarken gördüğüne dair tanıklık eder ancak şikayet ettiği üst mutfak leydileri bu işi yaptıran asıl kişiler olduğu için Park Myeong-yi’ye bir iftira atarak kendi iç prosedürlerine göre (zehir içmeye zorlayarak) öldürmek isterler. İlk önce, zehirin içine gizlice panzehir karıştıran ve beline de olayları anlatan bir kâğıt sıkıştıran saraydaki en iyi arkadaşı, mutfak leydisi Han tarafından, daha sonra da, inzivaya çekilmiş olan Seo tarafından kurtarılır. İkisi evlenirler; uzak bir köyde, düşük sınıftan (cheonmin) insanlarmış gibi davranarak gizlice yaşamlarını sürdürürler ve Seo Jang-geum adındaki oldukça zeki olan küçük kızlarını büyütürler. 1504 yılında Kral Yeonsan-gun, annesinin cinayeti hakkında geniş bir araştırma başlatılması emrini verir ve sonunda Seo ile ailesi, bir bakıma Jang-geum yüzünden (çünkü ailesinin düşük sınıfa mensup olmadığını, babasının eskiden bir saray muhafızı olduğunu herkesin içinde ağzından kaçırır) bulunur. Bu, Seo’nun tutuklanmasına ve ailesinin dağılmasına neden olur. Jang-geum ve annesi kaçarlar ancak Myeong-yi, düşmanları tarafından ölümcül bir şekilde yaralanır. Ölümünden önce annesi, Jang-geum’ya son arzusunu söyler: onun, Saray Mutfağı’nın Baş Kâhyası olmasını ve annesine yapılan haksızlığı Mutfak Baş Kâhyası’nın kayıt defterine (onurunun iade edilmesi için) yazmasını ister. Jang-geum, başından geçen birkaç maceranın ardından saraya girmeyi başarır. Cesareti, meraklılığı, yeteneği, iyi kalpliliği ve kararlılığı sayesinde (annesinin en iyi arkadaşı olan -ancak bunun çok daha sonra keşfeder-) Leydi Han’ın, Mutfak Baş Kâhyası olmasına yardım eder. Saraydaki yılları boyunca, birçok sıkıntıyla başa çıkmak zorunda kalır ve diğer leydi adaylarından daha akıllı olduğu için diğerlerinden ayrı tutulur. Bununla beraber Jang-geum’nın cesareti asla kırılmaz ve yemek pişirmenin amacı, yiyene sağlık ve mutluluk getirmektir felsefesi ile yemek yapmaya devam eder. Ancak, Saray Mutfağı’nda tekellik kazanmak için Leydi Choi ve yeğeni Choi Keum-yeong ( Gumyang Çoy ) tarafından başı çekilen, aynı zamanda yüksek rütbeli memurların ve (Leydi Choi’un abisi) tüccar Choi Pan-sul’un da dahil olduğu bir komplo ile vatana ihanetle suçlanan Leydi Han ve Jang-geum, köle olarak Jeju Adası’na sürgün edilirler. Jeju’ya giderlerken yolda aşırı derecede bitkin düşmüş olan Leydi Han ölür. Sarayda ise Leydi Choi, Mutfak Baş Kâhyası’nın yerine geçer. Jang-geum, Jeju adasında iken, başlangıçta sadece bir köle olduğunu zannettiği Jang-deok ile karşılaşır. Bununla beraber, kısa süre sonra keşfeder ki Jang-deok ünlü bir hemşiredir. Jang-deok’nın açık sözlü ve pragmatik doğası başlangıçta Jang-geum’yı gücendirir fakat kısa süre sonra Jang-deok’nın kendini, hayat kurtarma mesleğine gerçekten adamış olduğunu anlar. Jang-geum, başarılı hemşirelerin özenli bir değerlendirmeden sonra sarayda çalışmak için seçilebileceklerini öğrenir. Annesinin ve Leydi Han’ın intikamını alabilmek için saraya dönebilmenin tek yolunun bu olduğunu fark eder. Jang-deok’nın yanında tıp öğrenir; sıkı çalışması ve kararlılığı, onu, başarılı bir hemşire haline getirir. Bununla beraber, bir tıp insanı olmanın erdemlerini tam anlamıyla kucaklayabilmek için kendini, kalbindeki nefretten kurtarmayı öğrenmesi gerekmektedir. Bunu yapar ve sonunda başarılı bir şekilde tekrar saraya girer. Çok geçmeden, artık Mutfak Baş Kâhyası olmuş olan Geum-yeong ile karşılaşır. Önceli, acımasız Leydi Choi, bu mevkideki Leydi Park’ı kovdurarak onun yerine geçip Genel Sekreter olmuştur. Jang-geum’yı başlarından attıklarından beridir de Jang-geum’nın (şu an Kral’ın saray kabinesinin bir üyesi haline gelmiş olan) Yüzbaşı Min Jeung-ho ile ilişkisi yoğunlaşmıştır ve aralarında bir aşk hikâyesi gelişir. Jang-geum’nın en iyi arkadaşı Yeon-seng, Jang-geum uzaktayken, Kral’ın cariyesi olmuştur; daha