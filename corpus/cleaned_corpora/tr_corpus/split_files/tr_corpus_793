eğiliminde kendini bulur. Bu dönemde insan kendi değil, kendi dışında olanlar ile kendini bulmaktan daha çok kendini geliştirme evresinde bulunur. Dogma ile sınırlı 535 Tevhid Okumaları düşünce alanında verilen ürünler ile insan nefes alma mücadelesinde bulunur… Ki bu devrede deha sınırları içinde insanın gelişiminin öncüsü olarak başat verir. Modern dönemde ise us öncelenirken, organize hareket ile dogmayla belirli alanlar reformlar doğrultusunda yerini yenilenmenin nesnelerine bırakırlar. Klasik dönemde öncelenen olarak nesnel ve belirleyici olan idealler yerini, ortak ideallere ve ortak ideallerin gerçekleştirilmesine bırakır. Toplumsal yaşamda reformlar, ortak ülküde harekete neden olur. Us ile olgusunda bilinen, kullanabilinir kılınan ve ihtiyaca ve koşullara göre yeniden üretilen ile toplum, sosyal yaşamda daha sağlıklı, rahat ve konforlu bir yaşam edinir. Modern dönem ile öncelenen öznedir, bireyselliktir. Her yenilenme olgusal olan ile gerçekleşir… Ki olgusal kılınan yeni olan ile insan, doğaya karşı ilerleme bulur. Modern dönem insanın doğaya karşı, -ürettiklerine bağlı olarak- zaferleri ile kendini bulduğu dönemdir… Ki bu dönemde insan, yenilenmenin getirdiği tazelikte geçmişine sünger çekmeye çalışan ergen gibidir. Geçmiş, geride bırakılması gerekendir ve yakalanması gereken güne dönülmelidir. Klasik dönemde tinde ideal görülene doğru bir yakarış gerçekleşmekte iken modern dönemde normlarına göre belirli kılınan pahasına bağlı olarak herkes için kılınır. Bu da doğaya öykünmenin sonucunda doğada olanın insan için bilim ışığında yeniden üretilmesi sonucunda gerçekleşir. Modern dönem, bilimsel aklın sonucunda başlayan, sanayileşen ve üreten insanın toplumsal yaşamda yer edinme mücadelesini verdiği dönemdir. Modern günde olanı yakalayan, güne göre yaşayan ve ilerleyişi önceleyen olarak geleceğe kapı aralayandır. Modern kavramı günde olmak anlamına gelir. Geçmişin sınırlayıcı ve geri bırakan yapısallığına karşı yenilenmeyi içeren yüklemi ile anlamlı kılınmaktadır. Sekülerizm, kapitalizm, emperyalizm, sanayi, pozitivizm vb. etkilerin bilgi ve ticaretin bileşkesinde yenilenme, geçmişin bağlarından yana özgür kılınmayı doğrultusal düşüncenin sonucunda gelişen bilim çizgisinde sistemleştirdiğinde modernitenin paralelinde modernizm kaçınılmaz olmuştur. Usa bağlı aydınlanma ile beraber modernizmde öncelenen, yenilenme ve ilerlemedir. Yenilenme ve ilerleme, ussun doğası gereği nesnesi üzerinden gerçekleşirken yapısallığı zorunlu kılar. Us ile nedene ve ereğe bağlı bağıntılar kurulduğunda -bulunduğunda ve mantık dizgesinde çıkarımlar yaparken, us tamamı ile yapısal işlevselliğe sahiptir. Bu nedenledir ki ussal olan her görünüş, ustan bir ürün olarak öznenin amaca bağlı 536 Tevhid Okumaları nesnesi olması ile önünde dururken, nedenler dünyasına da eklemlenirken yapısallığa ait kılınır. Bu da yapısallığı güçlendirir… Yapısallığa eklemlenen ise yapısallığı, mertebe düzeyine göre ilişkiliğinde katmanlı ve amaca bağlı değer belirimlerindeki çeşitliliğe göre ise girift bulur –kılar. Modernizm evrenseline, yasasına bağlı olarak nedensel olanı normlarında kullanılması ile yenilenmenin öncelenmesidir…Ussaldır ve bu bağlamda teknik düzeyde bir medeniyet projesi olarak yapısaldır. İdealine göre gerçekleştirilmeye çalışılan her yapı, yapı dışında olanı ötekileştirmeyi de beraberinde getirir. Bu nedenle modernizmle, idealine bağlı yapısallık çizgisinde insanın tek tipleştirilmesi ve idealin dışında görülenlerin ötekileştirilmesi, modernitenin ilkeleri ile çelişmesi anlamına da gelir. Ayrıca içinde insan olan her yapı ise amaca göre değer belirimleri sebebiyle içinde bulunulan yapıyı zemin olarak kaygan kılar. Bu nedenlerden dolayı her yapı içinde özne, öznelliğini değer belirimlerine göre gerçekleştirmek ister iken yapıyı kendi için kendiliğin nesnesi kılar. Yapısal olanda ise us ve yapı öncelenirken,modernitede öncelenen birey, modernizm yapısallığı karşısında anlamını yitirir özne yapının nesnesi olarak kendini bulur. Bu nedenle olsa gerek ki, modernizmi yapısal merkeziyetçiliğinde, sistem belirimlerinde sorunsal kılan postmodernite modernite gibi öznelliği de öncelerken ötekinin, varoluşun ve çeşitliliğin öncelenmesi olarak görünür. Modernistlerdeterminist çizgide usu ve bilgiyiönceler. Tanrı'yı doğanın dışında bırakarak, doğa ve insan bilimleri ışığında gerçekçi olma zannında bulunmak, dünyevi-yeti (seküler) öncelikli kılmak, siyasi uzantısında laiklik, sistem/ düzenarayışında yapısal kıldıkları ile ilerlemeciliğe bağlı olarak yenilenmek önceledikleridir. Öncelediklerini yapısal biçimde herkes için kıldıklarında/ kılmaya çalıştıklarında isemoderniteyi, modernizm olarak yapısallığa bağlı bir zihniyet biçimine sokarlar. Modernitede öncelikli olan bilim, bireysellik ve evrenselliktir. Bu bağlamda bilimin paradigmalar düzleminde sistemlere bağlı olarak kuramlar-modeller üretmesi, bilgi arayışı, bireyin hak ve özgürlüklerinin kazanımı, herkese evrensel olan sistemler üreterek modellere göre yaşamak her ne kadar cazip görünse de idealde olanın düzen ve ilerleme bağlamında herkes için kılınması çabası moderniteyi/ yenilenmeyi modernizm olarak ideolojik kılmıştır. Yapısal kılınanda merkeziyetçilik söz konusu olduğundan öznenin olmaması, insanın ötelenmesi, belirginleşen ötekinin dışlanması sebebiyle postmodernite/ postmodernizm kendine meşru bir zemin bulur… Ve yapısallığın merkeziyetçi olan her yönelimine bir itiraz sesi olarak 537 Tevhid Okumaları yükselir. Bilgiden önce varoluşun öncelemesi ve bilginin referanslarının çeşitliliği sebebiyle bilgi de sorunsal kılınır. İdeolojik olanda, ideale bağlı sistem kurgulanır, yapısal kılınır ve gerçek kurgusal olarak dilde varsayıldığı üzere yeniden üretilir.Nedenlere –nesnelliğe bağlı anlamlar gerçekliklerinde değişmez olsalar da amaca bağlı değer belirimlerinde dil zemininde yeniden üretilirlerken gerçeğin kurgulanmasına sebep, varsayılan gerçeklikler olarak insanın önünde dururlar… Ve tinde öznelliğin yeniden üretiminin de nesnesi olurlar. Varsayılan gerçekler ile tornadan çıkmış gibi tek tip olarak bireyselliğin tinde yeniden üretilmeye çalışılması, ideoloji olarak yapısal kılındığında ise insan, yapı içinde kendine yitik, sistemin –ideolojinin nesnesi olur. Önemli olan ise yapısal kılınanın, insan için olmasıdır… Ve yapısal kılınanın, insanın kendini ötekinin hak-had belirimleri üzerinden hukuk çerçevesinde gerçekleştirmesinin nesnesi olmasıdır. Her yapı ilkesine bağlı değişmezlikte gerçekleşirken, amaç belirimlerine göre işlevsel kılınırken, değer belirimlerine göre öncelenenleri ile karşılaşılan ihtiyaç ve koşullar doğrultusunda nesnel kılındığı ölçüde değişken olmak zorundadır. Yapı nesneleri, ortak hukukta öznelliğin gerçekleşmesinin nesneleridirler. İdeale bağlı gerçeklik savları, değer belirimleri olarak insandan insana değişeceği içindir ki çeşitlilikte insan birlikte yaşamayı öğrenmek zorundadır. Bilim bize doğanın gerçeğini verir ama insan tininde değerlere göre yaşamak, bilimsel olana aşkın yaşamaya nedendir. Bu nedenle nesnelliğe bağlı modernizm ve nedenselliğesonuçsallığa bağlı bilimsel veriler doğrultusunda tek tip bir yaşamın -bireyselliğin öncelenmesi ile bir dünya kurmak, varsayılan yeni bir gerçeklik kurgusunda bulunmaktan öte değildir. Öznenin gerçeği ise iç dünyadadır ve amaçsal kılan değer belirimlerine göre kendiliğin, nesnelliğe –yapısallığa aşkın gerçekleştirilmesi üzerinden görünüş bulur. Bu nedenle özneye dışsal her dayatılan yapısallık, özneyi kendinde nesnesi kıldığında, öznenin gerçeğinden uzaktır. Her ideolojik yapıdaki sistemde, sistem dışı kalanlar öteki ve geri görülürler. Çünkü her ideolojik sistemde erek belirimine göre geri kalınmışlık söz konusu olur ki bu da ötekini görünür kılar. Problem ise öteki ile var olunduğunun idrakinin dışında, ötekini sisteme dâhil ederek sistem içinde düzende denetlenebilir kılmak, sistemde pasif kılmaktır… Vediğerini, sisteme karşı öteki olarak belirleyerek sistemin meşruiyetini sağlamanın nedeni kılarak, yok etmeyedoğru da yaptırımlarda bulunmaktır. Modernizm de ya sistem içindesindir ya da sistem ile karşı karşıyasındır. 538 Tevhid Okumaları Her kıstırılmış olanın küllerinde sancılı olarak doğması kaçınılmazdır. Bu bağlamda modernizm ile vaat (daha iyi bir dünya) edilenin yerine gelmeyişi ve modernizmin model olarak herkese zorla dayatılması eleştirel olarak postmodernizmin görünmesine sebep olmuştur. Postmodernizm postmodernite çizgisinde yapısal kılınan, evrensel olanın belli bir amaca bağlı olarak sistem için kılınmasına/ indirgenmesine ve bu bağlamda her alanda görülecek olan tek tipleştirmeye, kültürel olarak da tarihsellikten, gelenekten kopuşa bir itiraz olması ile beraber modernitenin yenileyici çizgisine uygun olarak haklı bir başkaldırıdır… Dışa dönük yönelmişlikleri ile yapısallık içinde kendine yer edinmeye çalışan insana, varoluşunu ve varoluşunuöteki ile öncelemesi gerektiğinin bir hatırlatılmasıdır. Eksik kalan yönü ise içe dönük olarak insanın kendini asli varlığı ile özgünce gerçekleştirmesidir. Buna rağmenpostmodernizm varoluş çizgisinde insanın tinsel yönünün bir hatırlatılması olarak modernizmin olgusal yapısallığı içinde yitik öznelliğinden insanın kurtulması gerektiğinin haykırışıdır. Pozitivizme ve modernizme ruhunu kiralayan insana, insanlığı hatırlatma çabasıdır. Bu doğrultuda postmodernite sanatta, felsefede, -bilimsellikte değil de- bilimsel anlayışta, hakikiliği, varoluşu önceler iken kültürel yaşamda, insan haklarında vb. çoklu nesnellik, çoğulcu düzlem de moderniteyi rayından çıktığı yenilenmeilerleme çizgisine oturtma çabasıdır. Sistemler devlet erkinde galip kuvvet oldukları içindir ki ne kadar başarılı olduğu da ayrıca tartışma konusudur. Postmodern insan, yenilenme davası ile kurgulanan sanal dünyasında gözü insanlığa fulü bakarken, ötekine uyanışı ile kendi gerçeğini de bulmaya çalışan insandır. İnsanın yapısal olan sistem içinde tek tipleştirilirkenboğuluşuna –katline seyirci kalmak istemeyip de çare arayan ve bağıran insandır. Öteki ile vicdanının sesini yeniden duyan ve böylece ötekiile evrensele açılan kapıyı çeşitlilikte bulurken yetişkin olmaya başlamış olan insandır. Modernizmle, varsayılanlar ile sunileştirilen, katledilen yaşamı -hakikiliği geri arayandır.Böyle değilse eğer, böyle olması gereken insan postmodern dönemin insanıdır/ insanı olmalıdır. Önemli olan ise bu dönemden sonrası olarak özde aynı olan bizlerin, ötekini de kendimiz gibi görerek ve yabancılığından da kurtulmuş olarak ötekiliği aşmamızdır. Varsayılan -suni olan- ile değil de gerçek olan ile aynı zeminde buluşup birbirimize kavuşmamızdır… Sonuçta bir olabilecek insanlık ülküsünde eylemlerde bulunurken bütünlenmemizdir. Çatışkılı diyalektikten, rekabete dayalı diyalektiğe geçerek başka dünyalarda buluşmamızdır. Uzak dahi görünse ötekinde kendimizi görmemiz, bulmamız ve böylece kendimize hizmeti öncelememizdir. Nefsi 539 Tevhid Okumaları emmarenin ilahlığını alaşağı edip, helali ile zapturapt altında mümin kılarak, selameti edinebilmektir. Doğa zemininde bilimselliğe bağlı medeniyet ufku ile ilerleme ve kültürel düzeyde yenilenme –veya devrim düzeyinde yenilenme, diyalektik çatışkıya bağlı olarak gerçekleşir. Modernizmde öteki ile kendini meşru kılmak söz konusu olduğunda, ötekine bağlı olarak toplumsal dinamiklerini kullanmak, yönlendirmek ve kendi insanını da sistemde/ düzende tutmak yukardan inmeli yönlendirilensürü psikolojisini doğurur. İlerlemek için ötekinin karşıtlığı gerekli görülür ve hep yeni bir karşıt bulunur. Postmodernizm bu bağlamda romantik bir söylemden öteye geçmez. Soğuk savaş dönemi ve günümüzde batının İslam'ı, değerlerini meşru kılmak ve ilerlemesinin nesnesi kılmak için kendisine cephe alması yukarıdaki paragraf için örnek gösterilebilinir. Batı zihniyeti doğrultusal düşünür. Bu nedenledir ki kıstırdığının yeniden doğuşunun ebesi olduğunun idrakinden yoksun, kendi egemenliğini bitirme hamlelerinde bulunur. Sömürgecilik ile modernizmi, doğuda ve uzak doğuda da doğurtması buna örnektir. Postmodern modern sonrası anlamını içerir. Modernizmde insana dair bir katkı görülmediği gibi bilimin putlaştırılması sonucunda sadece doğa ile sınırlı düşünen insan tipleri görünür olmuştur. Postmodernler, nihilizminde etkisi altında insanı belirleyici olan bir mutlak bilginin olmadığı görüşü ile modernizme bir nevi eleştiri gibidir. Bilginin gerçekliğinin değil, izafi olduğunun fikrindedirler. Postmodernlerin sosyal ve siyasal bir çizgi üretememelerinin sebebi de kanaatim odur ki budur. Çünkü bilgi bize gerçekliliği verir. Bilginin amaca bağlı değer niteliğinde izafi olarak gerçeklik algıları var kılması asl olan problemdir. Postmodernlerin anlayamadığı da budur. Bu bağlamda çoğulculuğu tercih etmeleri önemlidir… Ama bu ayrışımı yapamadıkları için olsa gerek ki bilginin düşüncedeki etkilerinde kendilerine düşünce alanı açsalar da bilginin değer olarak insan yaşamındaki etkilerinden yana eleştiriden öte gidememişlerdir. Postmodernler genel anlamda indermenisttirler… Ve izafi oldukları içindir ki bir doğrultuda fikir görüş birlikleri görülmemektedir. İnsan gelişiminde değerlere göre bilginin işlevselliği ve değer üretimi olduğundan dolayı her devrin kendi gerçeklik algısı, insan yaşamını da belirleyicidir. Modernler, bilgiyi olgusunda bulurlarken, postmodernler ise bilgiyi neden olduğu olayda ele alırlar. Modernizm ve pozitivizm olgusalcı, yapısalcı, nedenlere bağlı olarak nesnelliği belirleyici olarak durağanlığı, değişmezleri, sınıflandırmayı, sürekli 540 Tevhid Okumaları olanı nesnel olgusal düzeylerde görme eğilimindedir… Değişimi ve ilerlemeyi, nesnel olgusallığa bağlı olarak gerçekleştirme eğilimi ile görünüş bulurlar. Bu yaklaşıma karşılık postmodernite olaycı/ edimselci olarak yapısalcı ve merkeziyetçi düşünmekten öte sonuçlar/ erek veya amaç ile bağıntılı olarak öznelliği, hareketliliği, öznel edimselliğe bağlı olarak gerçekleşmesi gereken değişimi, süreksizliği, belirsizliği göstererek yapısalcılığa postyapısalcı olarak eleştiride bulunma hareketidir. Postmodernizm, çoğulcu, bütünleyici ilkeler ışığında modernizmin tekilci ve ayrıştırıcı görüşlerine de eleştiri getirir. Katı modernizm çizgisini böylece ilkeselliğe bağlı olarak esnetme çabası olarak görülür. Bizim için bu iki konu batı toplumundaki doğrultusal ve izafi düşünce biçimini görmek için önemlidir. Bunları gördüğümüzde tevhitsel düşünce biçimini daha net görürüz. Düşünce dünyalarının da ne kadar sığ düşündüklerine de tanık oluruz. Doğu düşünce dünyası sezgide, vicdan ile öngörülü olarak sibernetik gerçekleşir. Bunun ile beraber tevhid düşüncesi dahi irfan düzeyinde neden ve erek Tanrı bağlamında sibernetik düşünce biçimine sahiptir. Özellikle tasavvuf düşünce biçimlerinde bu görülür. Ayrıca ahret ve akıbet öngörüsüne bağlı olarak düşünce yapısallığında sibernetik düşünce biçimini yine görmekteyiz. Hikmet –hakikat bağıntılılığından ve nedensellik-ereksellik/ amaçsallık bahsetmekteysek, zorunlu olarak yapısalcı olmaktan bahsetmekteyizdir. Nedensellik zemininde amaçsallığa bağlı gerçekleşecek olan yapısal merkeziyetçilik öngörülü bir ilerlemenin gereğidir. Sebep gerekçeye bağlı amaçsallıkta insan merkezli gerçeklilikte düşünmek isteyenler için postyapısalcılık yeniden doğuşun adresi gibidir… Ama yapısal olanda anlam-değer belirimleri olan tavırlarda amaca bağlı olarak çeşitlilik vardır. Bu çeşitlilik içinde yaşamın gerçeği ise öteki ile diyalektik belirimde insanın kendisini bulmasıdır. Bu durumda özne merkezli düşünen postyapısalcılar, nedenlere bağlı gerçekçi olsalar da amaca bağlı ifade ettikleri gerekçeleri ile gerçekten uzak – ütopyalarında- romantiktirler. Felsefe tarihine en önemli katkıları ise yapısalcılığı sorunsal kılmaları ve her türlü yapısalcılığın olumsuz noktalarına dikkat çekmeleridir. Postyapısalcılar/ postmodernler romantikliği, anlamın soyut doğasında değil, yaşamın kendisinde ararlar. Böyle olsa da gerçekliliği insanın varlığı ile sınırlı kılmanın gerekçelerinde, hakikatten, olanın olgusal hikmetinden ve olayın diyalektik gerçekliği ile barışıklıktan uzak, öteki ile bütüncül düşünmenin romantizminde bulunurlar. 541 Tevhid Okumaları Bu bağlamda ya bilimsel veri olan salt bilgi edinimi ile anlamı değerlerden – zenginliğinde- yoksun kılma ile anlamsızlığa ya da anlamın değer belirimlerini sözde öteki ile bütüncül kılma çabasında olarak gerçekten uzak yaklaşımda bulunurlar. Postyapısalcılık, insana insanı hatırlatsa da insanı öteki ile ilişkisinde diyalektiğin çatışkılı doğasından uzak olarak eleştirel yaklaşımları ile daha insancıl bir dünya hayali sunar… Ama görünen gerçek o dur ki insan, insanlığını öteki ile çatışkısında ve insancıllığını da öteki ile çatışkısı üzerinden edinmektedir. Salt bilgi nedene bağlı anlamında çatışkıya neden değildir. Çatışkıya neden olan bilginin, amaca bağlı değer belirimlerinde farklı düzeylerde nitelemeler alması ile yorumlanmasıdır. İlkeler diyalektikte görünüş bulma gerçeğine haizler iken değer farklılıklarından bahsedilmekte ise yenilenme ve ilerleme prensipleri –izlekleri- ile modernitenin vaatlerini gerçekleştirmemesi normaldir. Demem o ki yenilenmenin/ modernitenin doğası diyalektik çatışkıda görünür. Modernitenin ilkelerinin yapısal olarak idealize edilmeye çalışıldığı modernizm ile beraber çatışkı ise kaçınılmaz olarak görünüş bulur. Bu nedenle postmodernizm modernizmin bir eleştirisi olarak çatışkının diyalektik doğasında kendini gösteriyor olsa da bu göstergesinden gerekçeleri ile uzak olmasa da insanın nefsi emmare, çatışkı, anlam bulma ve amaca bağlı değer edinimi gerçeğinden uzak, yapısallığın karşıt beliriminde düşünce alanı edinmektir. İnsan, yapısallığı geçmiş tecrübeleri ışığında geleceğe öngörülü bakışımında, doğada ilerlemenin gereği olarak bulur. Böyle olsa da insanın tininde yenilenmesinin önünde yapısallık engelse, elbette ki yenilenmenin gereği olarak karşıtını önünde bulacaktır… Ama bu, yapısallığın gerekliliğini değiştirmez. Olsa gerek ki yapısallıkta doğrultusal düşünen insanın, nasıl veya neye göre yapısal olmasının sorunsallığına cevap bulma çabasında bulunma, düşünce alanı oluşturmasına sebep olur. Eleştirilmesi gereken yapısalcılık değil, nasıl, neye göre ve hangi amaca bağlı olarak anlam-değer belirimleri doğrultusunda yapısalcı olunması gerektiğidir. Yapı, statüye ve kişisel çıkarlara bağlı olarak işlevsel değil, ilke ve liyakate bağlı olarak işlevsel kılınmalıdır. Yapısal olanın kamuya yönelik işlevinde şeffaf olması ve özellikle denetlenebilinir kılınması ve hesap verebilir olması gerekir. İlkeye – tüzüğe- liyakat ile kişisellikten uzak hizmet, denetlenebilinirlik, bilgi edinme hakkı olarak şeffaflık ve yapının liyakat ilkeleri doğrultusunda işlevsel olması için de hesap verilebilir olması, yapısal olanın sürdürebilinirliği için zaruridir. Şeffaflık ilkesi, zaafların kontrolü denetlenebilinir kılmak, yapının sınırları dâhilinde çalışması liyakat de yapının amaca bağlı bütünlüğünü koruyarak işlevsel olması 542 Tevhid Okumaları için hesap verilebilinir olunması ise yapının, doğru ve amaca bağlı düzen içinde işlevsel olması için gereklidir. Liyakatte, yeterlilik ve amaca -yapının ilkesine – tüzüğüne- bağlı olarak iş görmek aranması gerekendir. Yapı, amaca bağlı ilkesel işlevinde yaptırıma haizdir. Bu nedenle yapının amaca bağlı işlevi dışında kullanılmaması bu prensipler ile gerçekleştirilmelidir. Bununla ile beraber belirtmek gerekir ki yapının korunması prensibi gereği de yapıya özel kılınan işlevsel mekanizmalar gizil kalmalıdır. Amaca bağlı işlevinde bilgi edinme gereği ile şeffaf ama yapısal ağ ve mekanizmaları ile yapının gizil kılınması, yapıya yönelik saldırılara karşı yapının korunması için gerekli olandır. Yapı, kamunun hayrı için gerekli ise akıbete bağlı olarak yasa ile koruma altındadır ve koruma altında olması da gerekir. Her yapı kendi bütünlüğünde muhafazakârdır… Ama yapının, kamunun hayrı için değişime, yenilenmeye açık olması da gerekli olandır. İhtiyaçlar ve koşullar karşısında amacını gerçekleştiremeyen yapıların yapısallığında değişimi ve ilkeye bağlı olarak işlevinde yeni paradigmalara açık olması gerekendir. Yapıdan, genel anlamda nedenlere bağlı olarak amaç edinilen ise kamuya hizmet olsa da yapıyı gerçekçi kılan en önemli neden ereğinde kamunun ilerlemesi ve gelişiminde öncü olmasıdır. Bu niteliğe sahip olmayan yapının sorgulanması ise olması gerekendir. Her yapı bütüne bağlı olarak bu iki ilke doğrultusunda ne kadar gerçekçi ve gerçekleştirilmekte ise o kadarı ile kamuda yerini almalıdır. Elbette ki yapı kendi içinde muhafazakârdır ama böylesi muhafazakâr olmalıdır. Yapısalcılıkta önemli olan, tümeller ile olgusallıkta biçimlenmek ve yapının tümeline bağlı olarak işlevsel olmasıdır. Tümellere bağlı olarak olgusu zemininde olayda gerçekleşmeye yabacı kalmayarak, olayında gerçeğe tanık olmak elbette ki olması gerekendir… Yapısal olana bağlı olarak gerçekleşenin –ifade edileninolayının evrenseline/ tümeline bağlı olarak gerçekleşip gerçekleşmediği eleştirel yaklaşımın zemini olmalıdır. İdeal olan, öteki ile beliren karşıt ilişkide diyalektikte görünür olurken, diyalektiğin çatışkılı gerçekliliğinden uzak, ötekinin –sadece teorik olarak olumlanması gerçeğe kıyasen bir şey ifade etmez. Bu durumda gerçekte olup-bitmekte olana göre yapısallıkta kendini bulan insanın, her yenilenme için nasıl bir yapısallık edinmesi gerektiği düşünülmesi gerekendir. Nedenler insanı yapısallığa doğru zorlar, amaçsallık ise değer edinimi ile beraber öngörülü bir gelecek edinmesi gereği ile insanı, kurum ve kurgusal olan işlerinde zorunlu olarak yapısal kılar. Değerler amaca yönelik belirimler olduğu içindir ki insanı yapısal düşünmek, yapısal ilişkilerde bulunmak, kurumsal yapılanmalara doğru yapılanmak ve koşul ve ihtiyaçlara göre iş görmek zorunda bırakırlar. 543 Tevhid Okumaları Dediğim gibi yapısallık eleştiri konusu olmamalı, eleştiri konusu neye göre nasıl yapısal olunduğu ve hangi amaca hizmet edilerek yapısal olanın işletildiğidir. Modernite özgürlük, adalet, bireysellik, yenilenme, idealde olanı gerçekleştirme ilkelerini kendinde barındırır. Bu ilkeleri yapısal olarak gerçekleştirmek için ise modernizm gerekli olarak görülmüş olandır.Modernite ilkelerinin yapısal düzeyde gerçekleştirilmesi ihtiyacı, modernizmi görünür kılar. Modernizmin en temel ilkeleri yenilenme ve ilerlemedir. Bu da çatışkılı diyalektiğe bağlıdır. Modernitenin ilkeleri ile vaat ettikleri –barış, özgürlük, adalet vb.- seküler çizgide modernizm ile yapısal düzeyde –kısmen gerçekleştirilenler hariç olmak üzeregerçekleştirilemediği içindir ki postmodernler kendilerine düşünce alanı bulmuşlardır. Bu durumda yapısal kılınana göre edinilen düzende ilerlemenin çatışkılı diyalektik yerine rekabete bağlı olumlu diyalektik düzleminde gerçekleştirilmesinin yolları aranmalıdır. Böylece hak-had belirimlerine göre her insanlık alanı hakkı gereği, ötekini de kapsayıcı olarak yaşamda yerini alabilir. Doğaya ait bilginin edinilmesi ile daha konforlu bir yaşamın edinildiği doğrudur… Ama daha mutlu ve güvenli bir dünyanın kapısının aralandığı söylenemez. İnsan tinine, doğayı bilimsel düzlemde bilmekten başka bir şey eklediği de pek söylenemez. Demem o ki bilim ile her şeyi ölçülendiren modernizme karşı postmodernizm, modernitenin yol çizgisini göstermesi adına önemlidir. Dikkat edinilecek olunursa modernizme en can alıcı eleştiriler insan bilimleri alanından gelir. Modernizm bir medeniyet kurma projesi gibidir. Postmodernizm ise ortak insani değerle bağlı olarak medeniyet zemininde uygarlık seviyesine ermenin gerektiğinin bir nevi seslendirilişidir. Modernitede birey öncelenir iken modernizm ile bireyin kendini ne ile anlamlı kılacağı hiçe sayılmıştır. Postmodernite, modernizm altında ezilen insanın, hiçe sayılan bireyin kendini bulma çabası olarak haykırışıdır… Ve tek başına değil, öteki ile kendini bulma ve anlamlı kılma seslenişidir. Bu bağlamda postmodernite, insanın uygarlık çatısında kendini bulması gerektiğinin sesi de olmalıdır. Modernitede, fırsat eşitliliği verildiği kadarıyla birey olarak kendini bulan insan, postmodernite de kendini öteki ile tamamlayacağı ve böylece –ben olmaktan daha çok- biz olmayı öğreneceği ilişkiler ağında kendini bulmalıdır. Kültürde de zaten bu olmaktaydı… Ama diğer kültürler ile değer belirimlerine göre görülen farklılıklar, kültürler arası ilişkilerde aynı çizgide olmayı zorlaştırır ve engeldir. Bu bağlamda postmodernitede dile getirilmesi gereken ise ortak evrensel ilkelerde buluşarak uygarlık çatısının inşa edilmesinin yolların aranması ve uygarlık çatısı altında buluşarak birlikte yaşamanın gerekliliğinin dile getirilmesidir. 544 Tevhid Okumaları Böyle olsa da/ olması gerekse de postmodernler, ne olursa gider mantığı ile yapısallığın gerçekliliğini değil, oluşun gerçekliliğine bakarlar... Ama bu, yapısal olmanın gerçekliliğini ve yapısal olan ile ilerlemenin gerçekliliğini de değiştirici değildir. Her türlü yapısallık –vatan, devlet, hastane, ülke, yoldaşlık, kültür, medeniyet, şehir vb.- kendi alanında mekân idraki -algısı oluşturur. Mekân idraki olmadan da insanın varoluşsal kılınmasından bahsedemeyiz. Bu nedenle yapısallığın gerçeğinin doğruları ile oluşsallığın gerçeğinin doğrularını aynı çizgide buluşturmak gerekir. Bu da herkes için ideal olanın amaçsal kılınması ile birlik edinilmesi sonucunda mümkün kılınabilir. Nedenlere bağlı olarak itirazlarda bulunmak, kaotik bir düşünce alanı oluşturmak, yapısallığı amaçtan yoksun yanlışlamak fazla gerçekçi olmamak ile beraber yapısallık içinde yozlaşanların kendi kabuklarını kırmaları adına da önemdir. Postmodernler, yapısalcılığın merkeziyetçi –olarak ben olma- zihniyetini sorgular. Bu da doğuştan gelen ve sonradan edinilen mensubiyetlere bağlı olarak merkeziyetçi düşünceyi de kapsar. Merkeziyetçi düşünce, taban kitlesi doğrultusunda hedef kitlesinide yer yer kendi gibi kılma eğiliminde bulunur. Modernizmde öncelenen ussallıktır. Ussallığa bağlı olarak da ilerleme ve ilerlemede yenilenmektir. Postmodernizmde öncelenen ise varoluş, varoluşa bağlı olarak da insan –özne, ötekidir. Mensubiyetleri, ortak yaşam alanı, ortak değerler vb. belirli kılar. Böyle olsa da aynı mensubiyet haklarına sahip olmayan ve değerlerinde farklılık gösterenlerin öteki kılındığı bilindiktir… Ve ötekini, kendi için kendi gibi kılmaya çalışmak da kapitalizm, emperyalizm ve küreselleşme ile berber modernizmi tek tipleştirme projesi kılar. Modern dünyada -medeniyet çıtaları dünyevi olmak ile beraber- her yer medeniyette aynılaşır/ aynılaşmaktadır… Ve insan kendisini medeniyet çizgisinde aynı doğrultuda bulur -bulması istenir. Postmodern dünyada ise medeniyet çizgisinde her insanın aynı olacağı düşünülemez ve aynılık da beklenemez. Postmodern hareket, sınırlayıcı olmaktan öte sınırları aşma hareketidir… Çoklu dünyada farklılıkları gözeterek çoksesliliğe kapı aralar. Çokseslilik ise ilişkilerde uyum ve değer belirimlerinde dengelerin tutarlı biçimde korunmasını gerekli kılar. Hukuki zeminde hak belirimlerine göre uyum, had belirimlerine göre de dengelerin gözetilmesi çoksesliliği, kurumsal düzeyde tesis edilmesi ile olanaklı kılabilir. Bağımlı olduğumuz ortak çıkarlardan hareketle, ötekini sınırlamadan ve siyasi alanda üzerini örtmeden, ortak yaşam alanlarında 545 Tevhid Okumaları ortak değerler edinilmesi de çokseslilik çizgisinde bütünlenme (entegrasyon) adına önemlidir. İnsan mensubiyetleri doğrultusunda farklılıklar gösterir… Ama mensubiyetlerine aşkın olarak ötekini de kucaklayacağı değer algısı, hukukla yapısal kılınan kamusal alan ve siyasal alanda meşru olan çoksesliliği demokratik zeminde edinmedikçe biz olamaz. İnsan için önemli olan, kültürel mensubiyetlerine aşkın olarak, insan olması sebebiyle insanlığa mensup olduğunun idrakinde insan kimliğini öncelemesidir. Böylece çoklu dünyada çoksesli olarak insanlık idealinde biz olmaya doğru yol edinilebilir. Böylece insanlık kendi içinde birbiri ile olumlu ussal düzeyde rakipler olarak değişime, yenilenmeye açık bir dünya kurabilir. Modern dünyanın değer algıları ve merkeziyetçi yapılanmalarından ve çıkara dayalı ilerleme hırsından, çatışkıya dayalı yayılımcılığından vb. bakıldığında insanlık için uzunca bir yolun olduğu görülmektedir. Klasik dönem, ideali yakalamanın ve gelenekçi olmanın karakteristik özelliklerine sahiptir. Modern dönem, çağın gerekliliklerine göre yenilenmenin, gelenekçiliği aşmanın, bilim ile idealde görülenin -üretilenin idealize edilmesinin ve bunların sonuçlarını barındırır. Postmodern durum/ dönem ise geleneği yeniye katmanın gerektiğinin, nesnel olgusal olarak idealize edilene karşı eleştiriler olmanın ve öteki ile kurulu dünyada büyük ideallerin/ söylevlerin geriye atılarak daha gerçekçi olunması gerektiğininbaşkaldırısıdır. Nesnel olgusal olana göre öznel ve edimsel olan öncelenirken, kendine dışsal kalan insanın varoluşuna geri dönmesi gerekir. Varoluş ise öznel belirimlere göre çeşitlilikte göreli yaşansa da evrensel belirimlerine –nesnel idealizminde öncelenenlere- göre öteki ile belirli olan sınırlarında yaşanması gerekendir. Modernizm katı materyalizm ve dünyeviyet ile biçimlenirken yenilenmeyi, değişmez öncelenenler ile yaşamın nesnel olan her alanına taşır. Yeni olan idealize edilirken tek tipleşme de kaçınılmazdır. Bu nedenle postmodernizm ötekini, çokluluğu, çok sesliliği, yapı merkeziyetçiliğe karşı önceler/ öncelemek zorundadır. Buna rağmen öznel idealizm ve materyalizm çizgisinde nicelin dünyasında takılı kalınır veya takılı kalınırsa eğer insan, mutlak olana göre kendini bulmak yerine, nesnelliğin değer -amaç edinilmesi ile varsayılan öznel aidiyetler ve kimlikler üzerinden varsayılan değerler dünyasında kendini bulur… Ve bu doğrultuda da tutum ve davranışlarda bulur. Önemli olan ise nesnesine takılı kalmadan, nesnelliğe –nedenselliğe aşkın evrensel olan ilkeler doğrultusunda yaşamın değişenlerini tinde öncelediklerimiz ile karşılamamızdır… Ve bu doğrultuda 546 Tevhid Okumaları yenilenmeye açık olmamızdır… Ve öteki ile yenilendiğimizi bilerek ötekinin hukukunu da nesnel idealizm çizgisinde korumaktır. Postmodernizmde nesnenin, yapısallığın olayı üzerinden okumalar görülür… Bunun da aşılması gerekir. Modernizm gibi nesnesine –olgusal olana bağlı öncelemeler değil de olayında olması gerekenler öncelenir/ öncelenmesi gerekir. Bu nedenle nesnel idealizm çizgisinde öznel edimsel olunması ile kendisinde uzantısı görülen öznel idealist ve katı materyalist çizgilerinde de aşılması gerekir. Çoklu ilişkilerde yapısal zeminde ağlar kurarak gelişen dünyada, postmodern söylev daha da önem kazanmaktadır. Böylesi ilişki ağlarında çoğulculuğu neye göre değerlendirileceği de sorunsaldır. Bu durumda ortak değer belirimlerine göre öncelenenler ne ise ona göre ilişki ağları kurulduğunu belirtmek gerekir. Ortak değer belirimleri ise niyetleri belirli kılar ki dikkat edilmesi gereken amaçta, ötekininde yararına olan ve ötekininde katılımcı olduğu insanlığın yararına olan ile hareket edilip edilmediğine dikkat edilmesi gerektiğidir. Değer belirimleri çoklu ilişkileri anlayabilmemizin ölçüsünü verirler. Bu bağlamda değer belirimleri üzerinden varoluş gerçekleşirken, gerçekliği veren bilgi üzerinden de ilerlemenin yolu bulunmalıdır. Ağlar amaca bağlı olarak kurulur. Bu nedenle amaçta görünecek olan değer belirimleri üzerinden stratejik düşünmek de kaçınılmazdır. Ağlar ve ilişki ağları içinde kendini gerçekleştirmek ise ağlarda öncelenenlere göre olacağı içindir ki ağlarda kendiliğine yitik öznelere tanık olunur/ olunabilinir. Bu durumda insanlığın haysiyetini koruyarak, şahsiyetsizlikten şahsiyet kazanmaya çalışması da insanın kaçınılmazı olarak önünde durur. Çünkü insan haysiyetini, varoluşunun gereği olarak koruma güdüsünde tini gereği bulur. İnsan haysiyetinin yitirildiği yerde haksızlık söz konusudur ki haksızlığa –zulme karşı insan kendini hep yenilemek zorunda olarak karşı durur. Nesnel olana karşı varoluşun doğası gereği kendiliğin/ öznelliğin, varoluşun gerçekliğinin öncelenmesi, şahsı mutlağın şahsını öncelemesinin doğası gereği insanlık âleminde her merhalede görülür. Ağlara bağlı olarak -daha iyi bir dünya hayali ile- klonlanan (kopyalanan) insan için, özüne bağlı olarak kendini gerçekleştirmesi ağlardan kurtuluşu veya sınırlarında iyileştirilmiş olan ağlara aşkın yaşamayı edinmesi ile mümkündür. Yapılar insanı ilkesine bağlı olarak dışsal kılınana göre tek tipleştirirler ağlar ise girift yapıları ile içine aldıkları insanı amaca bağlı olarak birbirlerine benzetirken 547 Tevhid Okumaları kopyalar/ kopyalamaya çalışırlar. Yapılar insana dışsaldır ama ağlar insanı içine alırken iç dünyasına da biçim verendir. Tek tipleşmede sunilik, monotonluk vb. görülürken ağlarda da yönelmişliklere bağlı olunması ile tipolojik olarak aynı tutum ve davranışlara haiz insanlarda birbirlerini psikolojik düzeyde beslemeleri sebebiyle motivasyon, aynı ruhu paylaşma ve özgüven fazlalığı görülür. Hak için değilse eğer ağları tehlikeli kılanda budur. Çünkü ortak çıkarlar ağları beslerken, ötekini daha da öteki kılar ve ötekinin yaşam alanlarını da daraltır. Ve ağlar tekelleşir/ tekelleşmeye yönelir. İnsanlığın önünde duran en büyük problemlerden biri de budur. Devlet yapıdır… Ama çok uluslu şirketler, kendi içine kapalı çok uluslu cemaatler bir ağdır. Dikkat edilmesi gereken de bu girift yapılardır. Devletler girift biçimde duygusuna bağlı olarak insan klonlamaya başlarlar ise eğer insanlık adına tehlike gösterecek durumlar ile karşı karşıya kalınır. Özellikle kontrgerilla yapılanmaları ve bunların şirket mantığı ile organize olması insanlık adına en vahim tehlikelerdendir. Demem o ki yenidünyada sadece acımasız yapılar değil, acımasız ağlar ile karşı karşıya kalan insanlık için -caydırıcı yaptırımları ile- evrensel hukuku tesis etmek zorunludur. Evvela hukuk, hukukun tesis edilen yapısallığı zemininde varoluşun ve varoluşun öteki ile de öncelenmesi, insanca yaşamak adına gerekli olandır. Ağların hangi çıkarlar için kimler tarafından kullanıldığı bilindik ve hukuki olmalıdır. Ağlar niyetlerinde kötü olarak iş görmekte,şeffaf ve denetlenebilinir değilse eğer tehlikelidir. Yeni dünyada gelenek, yapının ruhsuzluğu ve duyarsız kıldığı insanlık adına önemlidir. Çünkü gelenekte duygusu korunan ilkeler ile insan vicdan bulduğunda, insanlığa duyarlılığını da yitirmemiş olarak canlı durur. Ağlar ve yapılar yaşamın kolaylaşması adına önemli olsalar da insanca bakışa ve duygusunda hakiki olarak yaşanana insanı örterler. Gelenek, klasik olan duygusu ile kendinde barındırdığı ilkeyi hep canlı tutmakta –muhafaza etmekte- başarılıdır. Bu nedenle duygusu ile canlı kılacağımız ilkenin gelenek örtüsü altında canlı tutulmasına ihtiyaç vardır. Bunun ile beraber geleneği canlı tutana, ilkeyi canlı kılan mitlere de her daim ihtiyaç vardır. Mitler ve gelenek ilkeyi duygusunda canlandırmanın, canlı kılmanın da gereği olarak görülmelidirler. Bu da hakiki olarak varoluşun yaşanması adına gereklidir. Elbette ki teknik olarak yaşadıklarımızı anlamlı kılmaya çalıştığımız bilgiye, felsefeye ihtiyaç vardır… Ama duygusunda samimi olarak yaşanmayan her yapı ve ağ suni insan olmamızın nedeni olarak büyük tehlikedir. İnsan kendini duygusunda samimi olarak yaşadıklarında hakiki olarak bulur. Bu hakikilik 548 Tevhid Okumaları zemininde kendini gerçekleştirirken kendini zevk edebilir. Sunilikte zevk değil, belki sadece haz almak vardır. Daha ötesi de yoktur. **** Bu başlık vebir alt başlığı günü anlayabilmek, tanımlayabilmek ve yaşadığımız değerler doğrultusundatinde neredeve ne ile karşı karşıyaolduğumuzu görebilmek ayrıca ne yapılması gerektiğinin aklını oluşturmak adına önermekteyim. Tarihsel çizgisinde bağlamları ve ayrışımları ile günü anlamadanda yarını öngörmeye imkân yoktur. Ayrıca insan yaşamında bilgi ve bilginin yaşam formasyonlarına ve biçemlerine değer belirimleri ile etken olmasının süreçte nasıl gerçekleştiğini görmek adına da bu iki başlık önemlidir. Dini literatür çizgisinde Moderniteye İbrahim nebinin, hurafeler ile dolu kültüre ilkesel düşünce ışığında başkaldırısı ve ilkeler üzeri yaşamasında tanık olabiliriz. Modernizme de Musa nebide ilkelerin yasalarla normlarında gerçekleştirme çabasında tanık olabiliriz. Postmodernizme ise yapısal normları faydacılık ile kullanılmasına ve yapısal olanın amaç değil ilkeyi gerçekleştirmenin aracı olduğunun vurgusunu yapan ve ben sizi tamamlamaya geldim diyen İsa nebide, akli çizgileri ile görmek mümkündür. Nebi Muhammed Mustafa ile de uygarlık çatısının, şeriat –hukuk- zemininde evrenselleri yaşamaya olanak tanıması ile edinilebileceğine tanık olunabilir. Modernite, modernizm ve postmodernite tarihsel sürecinde, bilginin formasyonlarına ve dolayısı ile de insanın insan ve doğa ile ilişkilerinde edinildiği öznelliğin formasyonlarına tanık olunur. Her öznel formasyon ise nesnesine bağlı olarak gerekçeli amaçsallıkta değer belirimlerine göre gerçekleşir. Bu durumda değer belirimlerine göre öznelliğin, formasyonlarda nasıl görünüş bulduğuna da tarihsel belirimlerine göre tanık olma imkânı da edinilmiş olunur. 549 Tevhid Okumaları 550 Tevhid Okumaları Oryantalizm modernleşen batının, modern değer yargılarıyla doğu kültürünü ötekileştirir iken –eleştirel olmaktan daha çok- üstten bir bakış olarak değer yargıları ile bakışımlarda bulunmasıdır. Emperyalizm ise oryantalizm ile beraber ötekileştirilen doğuya, sömürgeciliğin değişmiş üst formu olarak her alanda yayılımcı olan siyasi ve ekonomik çıkarlar doğrultusunda plan, uygulama ve yaptırımlarda bulunulmasıdır. Oryantalizm emperyalizm ilebatının, modern kültürel değerleri doğrultusunda doğuya kültürel etkileri ile de yön verme çabası olarak da görünüş bulur. Oryantalizm, emperyalizm ile siyasi olma niteliği kazanır.Oryantalizmin başlangıcının, modern öncesi kültürel –değer yargılarını- özde kendinde barındırması ve seküler yapısallıkta bu doğrultuda izleklerinin olması nedeni ile iyi niyet üzeri gerçekleşmediği kesindir. Bu durumada oryantalistlerin doğuya kendi değer belirimlerine göre bakışımda bulmasına neden olan kültürel köklerinin incelenmesi ile tanık olunur. Oryantalist bakış, batının kültürel ve medeniyet değerleri üzeri değer yargıları ile doğu kültür ve medeniyetlerini okuma biçimi olarak görünüş bulur. Bu okuma biçiminde, üstünlük kanaati ile doğu, öteki olma nitelenmesi ile hep aşağıda görülendir. Bu neden ile oryantalist bakış, insani sıfatlar (erdemler) ve ilişkilerde insanın insana duyarlı olmasından uzak, insanı insana yabancılaştıran bir okuma biçimidir… Toplum sorunsal bir engel olarak doğu ve batı arasında ayrışımda bulunmaktır… Ki bu da özellikle doğunun batıyı kıyas alarak ilerlemesi ve kazanımlarda bulunması sonucunda görülen siyasi ilişkilerdeki krizlerde görülmektedir. Ayrıca batının, kendi değerleri içinde ötekini pasif kılma veya asimile etme siyasi çabaları da bunun göstergesidir. Bu durumda değişmesi gereken doğu değil, batının kendisidir. Batı modernitenin ilkelerini evrensel ölçekte herkes için görmedikçe ve kılmadıkça, kendi ile çeliştiğinden dolayı varoluş bunalımında görülecektir. Bu bunalımı aşmak ise evrensel olan varoluş ilkelerini, kurumsal düzeyde hakiki olarak herkes için yapısal ve işlevsel kılmasına bağlıdır. Oryantalizm ile batıya bakıldığında doğu kültürünün, özellikle İslam tevhid nazarının anlaşılmadığı da görülecektir. Oryantalistler, nesnel bir dünya algısında modern kültür nesnelerinin değer olarak putlaştırılması üzeri doğu kültürüne bakar. Bu nedenle doğu kültürü ve uzantıları oryantalistler için sığ değerler bütünü 551 Tevhid Okumaları olarak sıradandır. Böylesi bir anlayıştan, insanlığı tümeline bağlı olarak anlaması beklenemez. Demem o ki insanı insanlık idealinde tümelinde anlayabilmek için daha insancıl bir bakışa ihtiyaçları vardır. Bu konuyu başlık altında bulundurmamızın sebebi tevhid nazarının,Allah'ı kâle alarak insana/ insanlığa daha bütüncül ve değerinde bakışıma sebep olarak insanlığımız adına önemini vurgulamaktır. Edward Sait'in dediği üzere oryantalizm, batı medeniyetinin doğu kültürüne yıkıcı eleştirisidir. Oryantalistler için doğu kendi gibi olmayan, öteki olandan ibarettir ve kendi gibi olması gerekendir. Bu da oryantalistleri, kültürel bağlamda emperyalist çizgide belirli kılar. Kendi gibi olmayanı kendi gibi kılmak, siyasi yapıda karşılık bulduğunda medeniyetlerin yıkımı olması gereken olarak görülür. Bu nedenle tarihsel bağlardan yitik toplum yapısallığı oluşturmak ve kendi kökenleri ile bağlar oluşturmak olası ilk hareketlerdendir. Bu nedenledir ki doğuyu öteleyerek tarih okumalarında bulunmak önceliklidir. Herkesin hikâyesi ile yaşama tutunduğu doğuda batının, hikâyesi olmayan insan yığınları var etmesi, savaş ve yaptırımlar sonrasında kendi gibi kılmanın ilk evresidir. Batı kapitalizm ile kültürünü ve teknolojisini, konfor ayrıca özgürlük vb. ilkeler ile pazarlar. Piyasa değeri olarak da kendini ucuza satmaz. Değerini de yitirmek istemez. Bu nedenle kendi gibi bir dünya kurma ideali ve vaadi ile batının, modernizm ile beraber geçmişe sünger çekmeye çalışması ve geçmiş –hikâyesi- ile değerler bütünü olan medeniyetleri aşağılaması veya yok etmeye çalışması kendi çizgisinde kendine doğrudur… Ama tarih kendisine örtü örtülemeyecek kadar kültüre sebep kült olmuşsa doğuda, doğu değerleri bağlamında batı olmayacak kadar büyük bir tine sahiptir. Kendi kültü ile batı için olmadan kendi için olarak kendini yeniden inşa eder. Zaten diyalektikte öteki, diğeri ile kendini bulmaz mı. Batı, doğuyu, özellikle İslam'ı karşısına aldığında öteki ile kendini –özellikle oryantalistler-motive ederken ötekileştirdiği doğunun,batı ile kendine uyanacağını belki de hesaplayamamıştır. Her alandan kıstırılan kendine dönmek zorunda bırakıldığında, zamanın gereği doğrultusunda yeniden doğmanın doğum sanıcılarını çeker… Ve dayanak buldukları ile yüklendiklerini kendinden özgün bir biçimde yeniden üreterek doğar. Bu bağlamda oryantalizm ve paralelinde uzantısı olduğu emperyalizm, tinde yeni bir doğuma etken olan öteki olarak tarihin raflarına kaldırılacaktır. Çünkü ötekiyi kendi gibi yapmadan, kendi için kılmadan, beraber yaşamanın yolları aranacaktır. Bu bağlamda medeniyetler arası çatışma ile coğrafi, kültürel ve öz değerlere karşı yapılmak istenen doğunun, İslam'ın yıkımıdır… Ve dinler arası diyalog ile sinsice 552 Tevhid Okumaları yapılmak istenen ise tarihinden koparılmaya çalışılarak itibarsızlaştırılan ve meşruiyeti sorgulanır biçime getirilen İslam'dır. İslam, kendi gibi yapılmaya çalışılsa da Kur'an, siyer, hadis bilgisi ile tarihi bağıntıları sebebiyle kendi gibi kılamadıklarıdır. Bu nedenle meşruluğunu sorgular hale getirmek bu doğrultuda taraf kaybına sebep vermek ve batının kendi siyasi alanlarındaki egemenliğini kendi değerlerine bağlı olarak korumaya çalışması istenilendir. Bu nokta da İslam coğrafyasında egemen olma çalışmalarında bulunmak, egemen olamasa da iç savaşlara sebep vererek güç yitimine neden olmak ve öğrenim üzerinden de İslam'ın öz değerlerinin yitirilmesi istenendir. Bu İslam'ın dini cazibesinin yitirilmesi için de yapılanlardır. Birçok alanda doğuya cephe açılmış ise birçok alanda doğunun yeniden doğuşuna tanık olmak kaçınılmazdır. Doğunun doğumu ise batının değer olarak kabul ettiği ve geliştirdiği evrenseller (özgürlük, demokrasi vb.) ile gerçekleşirse eğer batı ötekisi kıldığını kendi eliyle doğurmuş olur. Batı için acı olacak olan ise ötekinin egemen olduğu siyasi özerk alanı olarak kendi coğrafyasında doğuşu olur –ki batı hegemonyası ile her yeri kendinin zan etmektedir ve kendi için kılmaya çalışmaktadır-. Demem o ki kapitalizm, emperyalizm, oryantalizm üzerinden gerçekleşen diyalektikte, insanlığın yeni bir doğuma gebe kaldığıdır… Ve olumsuz ussal olan bu siyasi, kültürel ve ekonomik düşünce ve uygulama çizgilerini insanlığın aşmak zorunda olduğudur… Ki diyalektiğin gerçeğinde olumsuz ussal olan hep aşılmak zorunda kalınandır. Emperyalizm ileinsanlık,ekonomik düzlemde gerçekleşen borçlandırma, zorda bırakma, bölme ve parçalama politikaları ile beraber kültürel sonuçları ile karşı karşıya kalınan postmodern bir savaşta bulunmaktadır. Bu savaşın izlerini tarihte arayabiliriz… Ama bu savaşın kazananı adalet olmalıdır, hak-had belirimlerine göre hakkaniyet ilkesi doğrultusunda da insanlık olmalıdır. Bu gerçekleşmez ise insanın, belirsiz/ öngörülemez bir geleceğe doğru adım atması ve bu doğrultuda da tinde yenilenememesi durumunda da tininde çıkmaza düşmesi kaçınılmazdır. Teknoloji ise tinde yenilenme değil, doğada doğaya karşı ilerlemenin aracı olarak yeniliktir. İnsan vicdanı ile tinine geri dönmek zorundadır. Böyle olduğunda ötekini de kendi gibi görmenin fırsatını elde etmiş olarak deccalın gölgesinden kurtulabilir. Çünkü deccal kendi gibi görmez, görmekte istemez. Oryantalizmde de bunun izlerini görebiliriz. Dinler kendi içinde itikat ve içtihatlarındaki farklılıklar üzeri fırkalara ayrılmışken, dinler arası diyalogdan bahsetmek gerçekçi değildir. Dinler adına kimin kimler ile diyalogda bulunacağının meşru zeminini edinmek de zordur. Zaten Âdem'den 553 Tevhid Okumaları Hatem'e din söylevi itibarı ile tek iken dinler arası diyalogdan bahsetmek, dinin özü itibarı ile anlaşılmadığını ifade etmektir. Bu nedenlerden dolayı,asıl olan dinde ortak söylevi görmek olmalıdır… Ki bu da Allah'ın vahidiyetine ve ahret/ akıbete iman ederek yaşamak bu doğrultuda da salih amel üzeri sırat-el müstakim üzeri bulunmaktır. Bu üç ana başlık Allah dininin üç temel çıtasıdır… Ki bu üç temel çıtaya göre herkes ne kadar dindar olduğunu sorgulayabilsin. Bu üç noktadan hareketle Allah'ın dininde bulunulup bulunulmadığını da görmüş oluruz. Dinler arası diyalog ile istenen Hegel'in sentezine benzer bir oluşuma sebep vermek ise bu yapay olduğundan, fıtraten ve tarihsel olarak karşılığı olmadığından gerçekleşmesi kısmen olsa da genel anlamda ihtimal dâhilinde değildir. Dinler arası diyalog, hukuk zemininde rıza ve tevazu ile ortak yaşam alanlarında kardeşçe yaşamak ise olması gerekendir. İnsan çeşitlilikte yaratılmıştır ve çeşitlilikte yaşamayı öğrenmek zorundadır. Egemenliğe bağlı hegemonya sahibi olanların yönelimlerinde her zaman görülen, kendi gibi olunması, kendi için olunması ve iktidarlığının sorgulanmamasıdır. Popüler kültürde de bu, aynen görünür. Bu nokta da her şeyin hukuk zemininde meşru sınırlarında gerçekleşmesine dikkat etmek en öncelikli durumdur. Herkes ötekinin hukukunun meşru olduğu hak-had değer belirimleri içinde kendi gibi oldukça ve beraber yaşamayı öğrendikçe daha güzel bir dünya kurulabilir. Ötekinin hukukunu görmezden gelerek yapılacak ve uygulanmaya çalışılacak her proje, kulağa hoş gelen sloganlar ile yapılsa da maksatta kötü niyetli olunduğundan sonuç verici değildir. Niyet güzel ise akıbette de güzellik görünür olur. Böyledir ama emperyalizme dikkat etmek gerekir. Çünkü emperyalizm deccalizmdir. Kendi için kendi gibi kılarken kendi ile dirilttiklerini öldürmektedir. Kendi için kendi gibi kılmak ise kapitalizmde küreselcilik ayarıca özgürlük gibi evrensel ifadeler ile gerçekleştirilmeye çalışılır. İlkesel ifadeler önemlidir ve kendi gibi olmak da bu bağlamda sakınca yoktur… Ama sadece tüketime dayalı olarak kendi gibi kılması, tüketim toplumlarını kendi gibi kılarken pasif etmesi ile kendi için kılmasıdır. Deccalın mantığı aklı maaşta stratejik olarak kendi için kendi gibi kılmasında görülmesi gerekir. Kapitalizm de bu bağlamda arzuya yönelik fetişizmi ile beraber yaşamı sığlaştırırken, zamanı arzu nesnesinde donuk kılarken deccalizmi besler. Demem o ki insan dini ile deccalın önünde durabilir. Bu da fedakârlık ve sadakat ile mümkündür. Din temelini, insan ve Allah merkeziyetçi olarak Allah için yapılan 554 Tevhid Okumaları insani ilişkilerde fedakârlıkta bulur… Ve insan nefsi emmaresine, kendisine köle, kendisine eleman yetiştiren kişi ve cemaatlere değil, Allah'a sadakat ehli olduğunda dinini bulmuş olarak deccaldan kurtulabilir. Bunda en önemli durum ise her türlü alanda insanın ürettiği ile kendini bulmasıdır. Kendini ürettikçe bulanlar kendini tükettiren deccalizmin gölgesinden kurtularak daha sosyal ve adaletli bir dünyanın kapısını aralar. Öncelenmesi gereken mülk değil, emek ve paylaşımıdır. Mülkün sahibi Allah'tır, mülkünden emek ile elde edilen servet ile mülkten hak elde edildiği (mülkiyet hakları) kadarı ile istifade edilebilinir. Sınırların kalkması/ şeffaf olması, emeğe üretimefaizsiz teşvik ve ihtiyaç dışında olup da elde tutulan emeğin vergilendirilmesi gerekir. İletişim, ulaşım, ekonomi, siyaset bağlamında küreselleşmenin gerçeği ile karşı karşıya iken bütün halkları ve hakları gözetecek biçimde ortak hukukun da tesis edilmesi ile küreselleşmesi gerekir. Küreselleşen dünyada uluslar arası hukukun adilce, çok sesli biçimde savunulması ve yaptırım gücü ile uygulanması gelecek adına önemlidir. Hukuk, belli sınıf, grup ve zorba devletlerin eline bırakılmayacak kadar hayatidir… Ve sürdürebilir bir birlikte yaşamın ve öngörülebilir bir geleceğin ön koşuludur. Sınıfları yok etmeden, sınıflar arası denge hak-had belirimlerine göre emeğe bağlı olarak adilce yönetimin gerekleri gözetilmelidir. İnsanca yaşamanın haysiyeti gözetilmelidir. Bu durumda ihtiyaçlıya yardım ile beraber, ihtiyaçlıyı yaşama kazandıracak emek üreteceği alanlar ve projeler hayata geçirilmelidir. Daha adil, selametli ve huzurlu bir dünyanın kapısını aralamanın gerekleri her ne ise yapılmalıdır. Mülk ve sınıflar gözetilmeksizin, emeğin, hakların ve insani olan meşru hadlerin evrensel düzeyde herkes için öncelendiği hukuk tesis edilmelidir. Ötekinin hakkı, hakkaniyet ilkesi gereği vicdani olarak öznel düzeyde öncelenmeli/ öncelenmesi gereklidir…Ve hukuksal düzeyde kurumsal olarak da öncelenmelidir. Sınıflar yok edilmeden, sınıflar arası eşitlikten öte denge aranmalıdır… Ve hak-had belirimlerine göre emeğe bağlı olarak yönetmenin gerekleri gözetilmelidir. Fıtrattaki çeşitlilik, kaygılar doğrultusunda gerekli görülen sınıflanma ayrıca mülkün ve emeğin sahiplenmesi ile edinilen ayrıcalıklar sebebiyle sınıflanmalardan dolayıinsani olgularda eşitlik beklenemez… İnsanın nefsi emmaresi sebebiyle çatışkılı diyalektik ilişkide bulunmasından dolayı da adalet gerçekleşmesi aranır olandır… Ama sürdürebilinir bir toplumsal yaşamın gereği olarak ilişkilerde karşı karşıya kalınan tutum-davranışlara göre hukuk önünde eşit olmak ve imkânların değerlendirilmesinde fırsateşitliği -aynı haklara sahip olmak adaletin gereği olarak gerçekleştirilmesi gerekenlerdir.Ayrıca emek, miktarda –meblağda- eşit olarak 555 Tevhid Okumaları değil, oranda eşit olarak ihtiyaçtan fazlası ile vergilendirilmelidir.Adalet mülkün temeli değil, emeğin ihtiyaç belirimlerine göre dolaşımının, hakça paylaşımının ve insanca yaşamanın temeli olmalıdır. Ötekinin de hukuku, geleceğinin selameti adına emek, harcanması –paylaşılması gerekendir. Özellikle belirteyim kimülke tamah etmek ve mülke bağlı olarak dünyada iktidar sahibi olmayı sürekli kılmaya çalışmak, Allah'a rakip olmaktır ki böylesi bir tamahın karşılığı yoktur. İnsan ölümle, her zapt ettiğini ve mülke bağlı elde ettiği her iktidarı/ iktidar biçimini bırakıcıdır. Ayrıca deccal kavramı niteleme olarak bir zorlama olsa da kendi gibi ötekini görmemek ve ötekine duyarsız olmanın, dindeki karşılığı olan kavram olduğunu belirtmek isterim. Emperyalizm ise kendi için kendi gibi kılmaktır ki deccalın karakter biçimi ve uslamlamaları da bu doğrultuda gerçekleşir. Emperyalizm, deccalın karakter formasyonudur. Bu anlam yüklemleri ile beraber deccal kavramını kullanmaktayım. İslam'ın evrensel mesajı doğrultusunda küreselliğe açık olması değil, deccal zihniyeti için küreselleşmek ise hegemonyasını -egemenliğini- evrensel kılma projesi ve çabasıdır. Deccalizm kapitalizm ve emperyalizm zihniyetinin dindeki kavram karşılığıdır. Kapitalizm ve emperyalizm ikilisi ile küreselleşmede ise batı, deccal rolünü karakter özellikleri ile edinmiştir. Bu bağlamda kendi için kendi gibi kılmaya dikkat etmek gerekir… Ki kendi için kendi gibi kılmak da kendi gibi olunmasında bir problem görülmeye bilinir… Ama öz değerlerini yitirerek kendisi gibi olmak İslam'ın takva elbisesinden soyunmak anlamına gelir. Âdem cennet elbisesinden soyunduğunda dünyalık yönü görünür oldu... Ve kendini dünyalıkta sürüklenir buldu. Müslim, takva elbisesinden soyunduğunda selametini yitirmiş olarak dünyayı kâbusu bulur. İşte devir bu devirdir ki Müslimler deccal ile dünyayı kâbusu bulmuşlardır. Deccal ile Müslimlere hatırlatılan ise her türlü alanda üreterek, öz değerlerini yitirmeden hak ve hakikat ışığında kendilerini bulmalarıdır. Evet. Deccal dünyayı kuşatacaktır… Ama gönül yurdunda Allah'ı bulan ve ürettikçe yenilenerek tin edinenlerin, haklar üzeri yaşayanların kalplerini değil. İşte bu nokta da kalbi, Allah'a fedakârlık ve sadakat ile teslim eden cesaret sahibi Müslimlerin sesine ihtiyaç vardır. Deccalın görünüş formasyonlarından olan oryantalizme de deccalı tanımak adına dikkat etmek gerekir. Kendi içimizdeki oryantalistler ile deccallaştığımızı da unutmamak gerekir. Yukarıdaki söylevden ilim öğrenmemek, yenilenmemek ve ilerlememek değil, ilim öğrenerek her türlü alanda üretimlerde bulunmamız, zamanın ahkâmına göre her daim yenilenmemiz ve böylece ilerlememiz gerektiği anlaşılmalıdır. Deccalın 556 Tevhid Okumaları bizlere verdiği en önemli ders de tinde eksiğimizi gösteriyor olmasıdır. Deccalı yenmek ise evrensel düzeyde hukukun tesis edilmesi, üretirken ona bağımlı olmaktan kurtulmak ile olur… Ayrıca onun kendi için –menfaate dayalı olarak evrilttiği evrensellerin hakkını vererek yaşamak ile mümkündür. Suni olan ve zanda kalan her türlü sözde gerçekleşen algı, varoluşu hak ve hakikate göre anlamlı kılmak ile ret edilmelidir. Her insan veya toplum hakikati öz varlığı ile bulmalı ve kendi dışında dayanakları amaç değil, araç olarak kullanması gerektiğinin bilincini edinmelidir. Çünkü varoluşun dışsal dayanakları insanlık ideali için amaç değil, araçtırlar. Deccalda ise varoluşun dışsal dayanakları kapitalizm vb. ile amaç olarak idealize edilirler. Önemli bir konu da deccalın zihniyeti itibarı ile dünyevi akıbetten yoksun değil, ahretten yoksun yaşamı vaat etmesidir… Ki bu da kapitalizmde görülmekte olandır. Deccalın vaadi dünyadır ahret değil. Bu durumda deccal ile yaşanan nefsi emmare ile sadece günü kurtarmak için yaşamaktır. Emperyalizm ile görülmesi gereken ise her alanda kendi için kendi gibi kılarken kendisini idealde varılması gereken erek olarak göstermesidir. Kendi menfaati için evrilttiği evrenseller ile içeriği boş, vicdanı olmayan bir hukuk ile hareket etmesidir… Ve bu bağlamda kendini idealize ederken hegemonyasını meşru kılmaya çalışmasıdır. Emperyalizm ile yapılan ise deccal hegemonyasının sürekli ve sürdürebilir kılınmaya çalışılmasıdır. O dünyada sulhu, saadeti, cenneti özgürlük adı altında vaat eder… Ama savaşın, emniyetsizliğin ve huzursuzluğun kaynağıdır, habercisidir. Onunla iş tutan ahretinden yana iflah olmaz. Mümin o dur ki diyalektiğin gerçeğini bilmeli ve Allah'ın rakip esması gereği dünya kurulması gerektiğinin bilinci ile hareket etmelidir. Deccalın en büyük tuzaklarından bir tanesi de kendi için bir dünyada yandaş edinmek ve yanında başka bir rakip istememesidir. O'nun için rakip demek, karşısına alacağı ötekidir ve yok edilmesi gerekendir. O Allah'ın rakip esmasını, yandaş kıldıkları ve kendi ile tek kıldıkları ile ortadan kaldırmaya cüretkârdır. Bu nedenle dünyaya değil, Allah'a savaş açtığı içindir ki zihniyet itibarı ile çoksesli bir dünyaya geçiş sürecinde yok olmaya mahkûmdur. Sömürgecilikle ile beraber uzun süreden beri gelişerek büyüyen bu batı zihniyeti, çoksesli bir dünya ile aşılması gerekendir(Osmanlı emperyalist değildir. Çünkü kendi için kılarken kendi gibi kılmamıştır). Bu zihniyeti idealize ederek hegemonyasını oluşturanlar çoksesli bir dünyaya ya rıza gösterecekler ya da münafık kalarak sinsice, değişen dünyaya ayak uydurmaya çalışacaklardır. Çoksesli 557 Tevhid Okumaları bir dünyanın hukuksal zeminde kurumsal yapısı evrensellerin idealize edilmesi ile tamamlanmazsa eğer çokseslilik yerini kargaşaya bırakabilir. Çokseslilikte önemli olan hak, had belirimlerine göre disipline olmaktır ve ötekinin hukuku doğrultusunda da feragat ahlakı ile hareket edebilmektir. Hukuk zemininde edinilmesi gereken feragat ahlakını edinmediğimiz mühletçe, dünyevi dayanaklar ile boy gösteren bencillerin tarihine tanık olmaya devam edeceğizdir. Deccal gider yerine kargaşayı idealize eden ve kargaşadan beslenen zihniyet sahipleri –yecücmecüc- çıkar. Bu nedenle diyalektiğin karşıt ilişkisinde mümin ve müslim olanların taraflarını hep hak ve hakikatten yana, rakip esması gereği göstermeleri gerekir. İlkeli duruşları ile dinin hayati önemini de göstermeleri gerekir. Kendi ürettikleri ile kıyam etmiş ve vicdan ile tesis edilmiş hukuk ile iş gören her mümin veya müslim, kendinde Mesihliği ve Mehdiliği görmelidir. Mehdilik ve Mesihlik, beklenilen olmaktan öte, ilkelerine bağlı olarak bilinçte tesis edilmesi gereken zihniyetler olarak yer edinmelidir. Böyle olduğunda hakikaten ve hak olandan gafil deccalizmden kurtulma imkânı bulunabilir. Herkes evvela kendi deccalını, Allah'ın hakikatini öz varlık olarak bulması ve vicdanı ile de adil olarak iş görmesi doğrultusunda yenmelidir. Bu yapılmadığı mühletçe, deccal dahi aranır hâle gelir. Deccaldan öğrenilmesi gereken ders, deccal gibi nefsi emmareyi ilahlaştırmamamız gerektiğidir… Ve kendi için kendi gibi kılmanın insanlık idealinden insanı uzaklaştırdığı sebebiyle uzaklaşılmasıdır. Yaratılanı hoş gördük yaratandan ötürü. Yunus Emre. Emperyalist olarak kapitalin küreselleşmesi insanlığı jeofizik düzlemde jeopolitik politikalar üretmeye zorlamakta. Bu nedenle ticaret için ortak alan oluşturmak yerine alan daraltma çabaları, insanlığı özerk yaşam alanlarında kendi olarak yaşamasından yana zorlar –olanak da tanımaz. Ekonomik çıkarlar ve alanlarını kaybetme korkuları ötekini karşında var etmeye sebeptir. İnsanlık için öteki, karşısında değil, rakip olarak yanında olmalıdır… Ki daha iyi bir dünyaya doğru kapı aralamış olabilelim. Küreselleşme insanın geleceğidir… Ama vahşi kapitalizme dayalı emperyalist küreselleşme insanın geleceği değildir… İnsanlık tini adına da insanın geleceği olmamalıdır. Çünkü emperyalist kapitalizm ile dünyeviliğe inandırılan ve dünyevi kılınan insan, günü ve olduğu kendiliğinin dışında fıtratına aykırı başkalılığı yaşarken yarınına, kendiliğine, erdemlere, Allah'a ve Allah dinine KÖR kılınmıştır. 558 Tevhid Okumaları Elbette ki ticaret olacak ama emperyalist bir biçimde kapitalist zihniyet üzeri olması gereken değildir… İnsanlık adına hukuki sınırları olması gerekendir. Görülen o ki sermaye sahipleri hukukun üzerinde kendilerini görmekteler, görünmez eller olarak kendilerini gizlemekteler. İlerleme, gelişim sermaye ile elbette ki ilişkilidir… Ama sermaye kendine yayılımcı olarak savaşlar ile alan açarken ve çıkar grupları acımasız bir biçimde insanlığı kontrol etmeye çalışırken, insan tinine ait kayıpların da görülmesi gerekir. Kendisine şeker verilirken, sevk edildiği yönü bilmeyen ve yetişkinliğinden, özekliğinden yana kayıpları olacak olan çocuklar olunmamalıdır. Bu bağlamda emperyalist kapitalizm, hertürlü alanda modernleşmeyi maske edinmiş olarak büyük savaş vermektedir. Modernizm ile görülmesi gereken ise gizli faşizmdir. İşte bu faşizmde görülmesi gereken ise deccalizmdir. Hayatın gerçeğini sadece paraya ve tüketime dayandırarak iktidarını küresel finans döngüsellikte kuvvetli kılan/ kılmaya çalışan her devlet, grup ve kişiler deccal zihniyetinin gölgesi altındadır. Bu bağlamda dikkat edilmesi gereken ise bilinçli tüketim, yerinde kullanım ve ihtiyaca göre üretimdir… Ve yaşamın gerçeğini insanın evrenseli olan Allah'ta bulan insanların yetişmesidir. Böylece israfa – sadece tüketime dayalı yaşamdan kurtulmaya yönelik politikalar üretmeye çalışan, olanaklar sağlayan insanlar ile galip düşünceler hayata geçirilebilinir. Her şeyden önce önceliğimiz, insan olabilmek için insan olmalıdır. Görünen odur kiticaret ve sermaye zamanın –genelde görülen- galip düşüncesidir. Sermaye üzerinden doğa ilerlemeye paralel olarak tinde gelişimin aynı oranda gerçekleşmediği görülür. Bu bağlamda deccalizm ile doğada ilerlemenin insanlık tinine karşıtı ile gelişimin dışında başka bir katkı yapmadığı da görünür olandır. Zamanın galip düşüncesi olmasa da tinde hak ve hakikate kapı aralanması zamanın ruhu olarak kendi için deccalı belirli kılmaktadır. Önemli olan ise vahşice her alanda tüketimde bulunan insan için, insanın öncelikli kılınması ile tüketimin, hak belirimlerine göre sınırlarının belirli kılınmasıdır. Özellikle belirtmek gerekir ki dünya, Deccal'ın hayallerini kendisi için gerçek kılacağı yer olmayacak kadar geniş ve insan çeşitliliğini barındırır. Tek kutuplu dünyadan çok sesli bir dünyaya evrilirken Deccal'ın da sonu görülmektedir. 559 Tevhid Okumaları 560 Tevhid Okumaları İlkesi estetiktir. Estetik olan ise cazibesinde sezilen, öznel duyarlılık belirimidir.Güzelin, -ezelde saklı olanın- nesnelerine bağlı olarak betimlendiği ve -dışa vurumda- görünüşe taşıma çabasını sanat olarak buluruz. Her sanatsal eylem ve sanat ürünü eser/ yapıt, aslında olanın nesnesine bağlı olarak yorumlanış biçimi ile dışa vurumudur. Her sanatsal eylem veya eser, tevhitten bakıldığında yukarıdaki esmaların vb. tecellisinde gerçekleşir iken Cenabı Allah'ın görünüşe geldiği yaratım nesnesidir. Tevhid açısından sanat, Cenabı Allah'a giden yolda Ondan beslenişe araç olarak Ona yakarış ve sonuçta da Ona öykünmedir. Evreleri 1. Doğayı içselleştirmek, gölgelerde çırpınmak ve taklit Bu evrede sanat, çocukluğun saflığı ile gerçekleşir… Doğa esinlenme kaynağı olarak insanın tinsel düzeyde kendine dönmesinin nesnesi olur. Taklit, bir oyun misali insanın kendini imkânlarını –yeteneklerini- açık etmesinin ilk evresidir. Sanat, oyun misali taklit etme çabası ile başlar ve kendini gerçekleştirme erkinin –libidonun- dışa vurumu olarak görünüş bulur. Kendiliğin dışavurumunun nesnesi olan sanat, yaratım gücünün keşfi ile özgüvenin bulunduğu alan olur. Yapabilmek/ gerçekleştirebilmek insan için yaşam enerjisinde motivasyona nedendir… Ki bu bağlamda sanat, yaratmaktan öte, yapım çalışması nesneleri üzerinden kendilik bilincinin çocuksuluğun yalınlığında geliştirildiği alandır. Böyle olmak ile beraber taklit, özgünlükten –kendini tinde bulmaktan- uzak olarak dışa dönük olması sebebiyle insanın nesnesi ile kendini bulduğudur. Ve kendine dışsal olanı tinsel kılmanın da ilk evrelerindendir. Bu evrede sanat, uğraş olarak insanın kendini sağalttığı huzur bulma aracıdır. Yalnızlığın insan için dayanabilir olmasına da nedendir. Ürün vermenin zevki bulunduğunda yalnızlık, kendini aramaktan daha çok kendini bulmanın adresi olur. Emek verir iken insan, emekte kendi bulur… Ve sanat yapan özne sanatı, bu ve birçok evresinde, iç dünyanın yalnızlığında kıskanç olarak bulur. Sanatta yalnızlık, yaratımın başka bir şeyle meşgul kılmayacak kadar önemli olmasındandır. Bu durum öznel olarak sanatta yaratımı bulanlar için geçerli olup, sanatın muhatabı olan/ 561 Tevhid Okumaları olacak olan özne veya kitleler ile ortak gerçeklik alanı olması durumunda karşılık bulmayabilir. Zaten her taklit sonuçta gınaya nedendir ki her özgün yaratım, gınadan sonra gelecek olandır. Bu evrede sanat, taklidin iz düşümünde gölgelerde çırpınmaktır ve gölgelerden kendi aslına doğru yol aramak olarak sanat, sonuçtan bakıldığında aslına varımın, aslından beslenimin bir yöntemidir. 2. İhtiyaç belirimleri doğrultusunda nesnel olana yeniden biçim vermek… Zanaat Doğayı ihtiyaca göre biçimlendirir iken insanın ihtiyaç duyulan genel formları zevkine göre yeniden biçimlendirmesi olanağı bulduğu evresidir. Bu evrenin taklitten ileri olmasının nedeni, tinsel olarak insanın kendi duygu ve zevkinden yapılan çalışmaya katkıda bulunmasıdır… Ve bu evrede sanat, ötekinin alıcı olarak beğenisine sunulur iken takdir edilmesi ile ortak zevke -ortak tinde- buluşmaya nedendir. Taklitte sanat, ideali yakalama çabasında bulunur iken ferdidir… Zanaatta ise sanat, yapımın cazibesine bağlı olarak ortak değer ediniminde buluşulandır… Bu durumda kültüre sebep ortak tin edinimi gerçekleşir… Ama bu düzeyde sanat, özgün estetik yapıt vermek derdinde yapılan değil, kültürel ve tabii olan ihtiyaçlara göre biçimlenen estetik biçimsellikten ibarettir… Pratik düzeyde ortak zevkte buluşmaktan öte değildir… Ve ortak estetik duyarlılık kültürel düzeyde bu aşamada edinilir. Zanaatta sanat, zanaat ürününün toplumda ihtiyaca göre karşılık gördüğünde değil, ustanın eyleminde ürüne kattıklarında görünüş bulur. 3. İdeal olarak kabul edilene istence bağlı olarak yetişmenin –uzanmanıngereği olan sanat… Ritim Sesin vurgu, uyum, düzen içinde dizemde – ritimde- keşfedilmesi hiç kuşku yok ki dinsel ayinlerde müziğin kullanılması ile görünür… Ve raksta ritme ayak uydurma ile insan, taklit ve zanaattan farklı olarak nesnelliğe bağlı sanat gelişiminden, öznelliğe bağlı sanat gelişimi evresini edinir. İlk evresinde doğa kuvvetleri ile bağ kurma düzeyinde şaman kültürü öğesi olan bu öznel sanat biçimi, öznelde olanın dışa vurumu olduğundan dolayı nesnel sanat gelişim evrelerine kıyasen daha ilerde görülür. Nesnesine bakınmak yerine öznenin değer belirimleri ile kendini ifade etmesi olarak bu düzeyde sanat, ilk icrasını bulur. İdeal kabul edilene 562 Tevhid Okumaları uzanma ve kendini idealde olana sunma –adak etme- ve ritimle duygusu verilen ile üst bellek olarak –varsayılan- kendilikten arınma, bir nevi ilahi olanı davet etmenin ibadeti olma özelliği taşımaktadır. Bu bağlamda sanat -hiç kuşkusuz- öznel bir deneyimdir ve öznel olarak ibadetten sonuç alındığı ölçüde –deneyimsel yönüyle- bilimsel olma özelliğini kendinde barındırır. Her kültürde ritim, öznel sanatın gereği olarak sesin iç dünyaya seyahat etmenin aracı olmasının zorunluluğudur. Ve müzik niteliği ile ritim ayrıca ritme ayak uydurma olarak raks sesin cazibesi ile nesnelliğe aşkın öznellikte, doğanın gerçeğine bir başkaldırı olmaktan öte, nesnel olanın değil de öznel olanın gücünü keşfeder iken insan olmaya doğru bir çekiliştir. İlerleyen aşamalarında müzik, şiirsel söylev ile tanıştığında doğaya inen insanın görünüşe gelmesidir… Müzik, öteki ile aynı düzlemde buluşmanın, doğaya ve insanın insana karşı yabancılığını bitirmenin aracı olarak evrensel kültür nesnesidir. Kültür nesnesi olduğu kadarı ile de öznelliğe etkisi ile gerçeği nesnellikte değil de öznellikte dirimsel olarak bulmanın gerçeğini kendinde taşır. Bir bu kadar da gerçekten uzaklaşmaya sebep hazların dışa vurumu sonucunda, fıtratın gerçeğine insanı itecek – indirecek- kadar kuvvetlidir. Ses ritimle buluştuğunda cazibesi ile yüklü olduğu anlam-değer-duyguyargı yüklemlerini canlandıran eşsiz bir ruh üfleme –anlamlı kılmaaracıdır. İlahi şarap misali –ağız ile içilen değil- kulak kadehleri ile içilendir… Ve her sanatçının dilinden sura –kulağa- üfürülmekte olarak dış dünyanın bağlarından koparır iken insanı, iç dünyada yeniden ve zevk ile kendini bulmasına araç olur. Yüklü olduğu aşk, acılar, özgürlük, cesaret, umut, kaygı vb. nicesi ile insana, tümel belirimleri duygusunda öznel ve dirimsel olarak yaşatır… Ve yaşama onlar ile varlık görüşünde olarak bakar iken nesnelliğe ait her şey, ilkeler duygusunda bulunurken ve ideal olarak bilincin önündeyken değerini yitirir/ yitirebilir. Ritim ile her şeyin ritimsel bir değerinin de -tartımının da- olduğu bulunur. Ritim, sese cazibe katar iken her şeyi sesin estetik değerinde karşılık bulması ile öznelliğe taşımanın öznellik nesnesi olur. Müzik ile her şey, olduğu gibi görülemeyecek kadar duygusal yargısallıkta görülür… Ve herkes müziğin ritminde kendi olamayacak kadar değişir. Her şey ise müzikle nesnel görülmeyecek kadar canlı ve öznel kılınır… Ve her şey ile iç 563 Tevhid Okumaları dünyadan hareketle bütünleşmenin öznel nesnesi olarak müzik ritimde ve ritme ayak uydurmada gücünü gösterir. Müzik yüklü olduğu ilkeye bağlı olarak yaşamı kucaklamanın ve anlamlı kılmanı gereği olarak insan tininde yerini alır. Duygusal düşünmeye sebep olur iken daha hızlı düşünmenin aracıdır… Kimi vakit ise kalbe inen vahiy olarak ilham bulmanın esintisini oluşturur. Cebrail'in kanatlarında ilmi ledün zevkine ermeye nedendir. Ruh, beslenirken ilahiyattan Mikail'in kucağındadır… Ve insan varlık ve yokluk arası Azrail'in dokunuşlarında nesnellikten yana ölürken, ilkeler ile öznellikte dirilir. Nesnelliğin cansız duruşundan öznelliğin canlılığına taşırken de İsrafil'in sura üfürmesi misali dirimselliğe taşıyan kudret belirimine sahiptir. Müziğin kudreti altında kalan, her sura üfürülmesindeki gibi iç dünyada anlam-duygu-değer-yargı yüklemlerinin sonucunda öznel formasyonlarda yaratım bulmaktan kaçamaz. Müzik yaşamın insanca yaşanabilmesini, ortak değerlerde buluşarak inşa edebilecek en güzel öznel duyarlılığa sebep estetik yargısallığı kendinde barındırır. Ritim gerçeğidir ve insana kalbi olarak anlayışını verdiği, duygusunu uyandırdığı ile en yüksek düzeyde gerçeklik uygulaması verecek formasyona/ formasyonlara sahiptir. Çünkü kalbe –öznellik alanına- dokunmanın/ dokunabilmenin seste biçim kazanan en yüksek duygu formudur. Her değer belirimi müzik ile yaşama daha kolay yerleşik olur. İnsan müzik ile değer belirimi ile yaşamı ses estetiği ile daha anlamlı kılma olanağı edinir. 4. Kendi ruhunda karşılık göreni görünüşe taşımak. Yansıtmak Yansıtmaktan kastım, doğada olup-bitmekte olanın birebir taklit edilmesi ile eserden yansıtılması değildir. Taklit, her ne kadar sanatsal olmanın başlangıcı olsa da aslı karşısında taklit bir anlam ifade etmez. Önemli olan sanat ile insanın doğaya tini gereği kattığı değer belirimidir. Daha da ilerisi insanın, insan olmanın bir belirimi olan estetik yargısını doğa karşısında yaratım gücü ile göstermesidir. Bunun içindir ki yansıtma, insani olarak doğaya aşkınlığın tinsel olarak yansıtılması olmalıdır. Spekülatif yönü ile muhatabında karşılık görmese de insan olarakilhamlar ile bulunanı ya nesnesine bağlı olarak ya da soyut ifadeler ile anlamlı kılma çabasıdır. Bu evresinde sanat, üst bir değer olarak toplumda kendini gösterir… Ve zanaat gibi öğretilecek olan ve nesnesini cazibeli kılmak için yapılan değil, yetenek ile açığa çıkarılacak ve yansıtılmak istenen ne ise nesnesine aşkın olarak duygusu verildiği ölçüde görüşetaşınması ile yapılandır. 564 Tevhid Okumaları Sanat bu evresinde yeteneğe bağlı gerçekleştiğinde gerçeğini, yaratım ve estetik yargı içeren estetik sunumunda bulur.Bu evrede ilkeler, nesnelliğe aşkın olarak duygusu verildiği kadarı ile sanatın değerlendirme noktaları olurlar. Sanatsal her nesne, verilmek –yansıtılmak- istenenin, cazibesini taşımak ve duygusunu oluşturmak için uyum ve ahenk içinde sunulur… Bu doğa zemininde doğaya aşkın olarak insan tininin göründüğü tinsel olan performans alanıdır. Bu sanatın son evresi insanın, insanlık tininin görünüşe taşındığı performans gösterileridir. Bu evrede sanat, yeteneklerde açık olan değer belirimi ile görünüş bulur. Her yetenek, yaratım ediminde verdiği ürün ile olanı ve olup-biteni yeniden tinde üretir. Yeniden ve özgün biçimde ürettiği ile doğaya aşkın olarak tinde nefes almaya olanak sunar. Sanat, doğanın gerçeğinden kaçış değil, tinin gerçeğinde olan –yaratım- ile doğanın gerçeğiyle yüzleşmektir. Bu yüzleşmede kazanan ise sanattır… Çünkü sanat, yaratım gücünün elde bulundurulduğunun gerçeği üzerinden bilinçlenen insan için, doğa nesneleri ile değiştirilerek ve tinde yeniden üretilecek olan nesnelliğe haizdir. Bu durumda doğa, yaratımın zevkine varan insan karşısında yüzleşecek olmaktan farklı olarak anlamını insan ile bulan olur. Sanat nesnesi olan (eser), sanatçının kendilik bilincini sanatsal eylemi sonucunda açık olan imkânları ile bulmasının da nesnesidir. Her sanatçı, zamanın ahkamına –ruhuna- göre esinlendiklerini eserinde ifade eder iken sanat, estetik yargı olarak görünüş bulur…. Ama sanat, estetik yargı olarak bir ideolojinin ürünü olmaktan öte, ilkesel gerçeği verilmek istenenin duygusunu vermenin betimleme uğraşıdır. Din, başlangıç evresinde –hak olanın ifade edildiği- vahiyle düşünceye neden ve erek belirimlerine göre yön vermek olarak görünüş bulur. Felsefe, süreç evresinde düşüncede vahiysel –hak- olanı dile indirgeme çabası olarak görünüş bulur. Sanat ise ilham ile kalpte vahiysel olana yükseltme çabası olarak görülür. Sanat, insanın doğadan daha çok tine ait olduğunun delili olarak görünüş bulur… Ve her sanatsal yapıt ile sanat, bağlı olduğu ilkesinde gerçeğinin –etik çizgisinde- estetik yargıda ifade edilmesi sonucunda etik çizgilerinde kendi gerçeğini bulur. 565 Tevhid Okumaları Estetik yargı ve tinsel gerçekliğin dışa vurumu sanatın kaçınılmazıdır. Estetik yargıda gerçeği yansıtmak olması gerekendir… Ama yansıttığının duygusunu verebilmek ile yansıttığını sezgisinde gerçek olarak algılatmak, sanatta aranması gerekendir. Bu durumda eser/ yapıt, seyircisinin – muhatabın- sezgi, duygu ve anlam belirimleri ile oluşan değer yüklemi ile kendisine katılımcı kılar… Ve sanatsal duyarlılık, entelektüel bir zevk olma yolunda gelişir. Her sanatsal betimleme, duygusu ve anlayışını veren imgesel çağrışımları ile iç dünyada olanın dışa vurumudur… Ve duygusunu ve anlayışını veren imgesini çağrıştırdığı ölçüde kendisine katılımcı kıldıkça gerçeklik algısını yeniden oluşturur. Bu durumda sanat anlam ve duygusunda betimleme ile gerçek kılınana, çağrıştırdığı imgeler ile uyandırdığı anlam ve duyguya davet etme niteliği taşır. Bu bağlamda sanat, imgenin gücünün –tesir etkisinin- keşfedildiği ve insanın en savunmasız yönünü açık eder. Eğitim için veya kültürel bir silah olarak kullanılabilir olması nedeni ile hem olumlu hemde olumsuz olmayı amaca –niyete- bağlı olarak gösterir. Sanat imgenin anlayış ve duygu uyandıran/ barındıran gücünün etkisinde gerçekleşir. İmgenin anlayış ve duygu barındıran eril gücü betimlendiğinde ise belirecek olan anlam-duygu-biçimin bütünlüğünde görülecek olan cazibe ve cazibenin taşıdığı bütünlükteki görüş sanatı tinin çocuksu gerçeği kılar. Çünkü imgenin tesiri altında insan, kendi gerçeğine o kadar yakın olmasına rağmen o kadar da örtüktür. Sanatçıların ulaşılmaz –bazen de şımarık bulunan—dünyalarından gerçeğe çekilememeleri veya onların dünyasına kolay bir biçimde girilememesi de sanatın tinde çocukluk evresine ait olgulardan olduğunun delilidir. Felsefe ise tinin ergen ve kendinde ciddiyeti olan evresidir… Her ergen gibi geçmişle eleştirel yönü ile kavgalı olması ve her ergen gibi önerme ve tanıtladıklarının kabul edilmesinin aklının güdülmesi de bunu gösterir… Ve din –Âdemden Hateme İslam-, gerçeğin insan eylemlerinde görünmesinin gereği olarak tinde olgunlaşmaya davettir. İnsan tininde olgunluk, faziletler –erdemler- ile beklenendir. İnsan fedakârlık isteyen erdemler ile vicdanın gereğinde eylemlerde bulundukça vücut bulur… Ve kendilik bilincini erdemlerde inşa ederken Allah'a –aslına- yakinliği gerçekleştirdiklerinde bulur. 566 Tevhid Okumaları Kast ettiğim sanatta, felsefede ve dinde ideal olan rol modellerde (sanatçı, filozof, arif) görülen karakter belirimleri üzeri bir tespitten ibarettir. Sanatta –hayalde- imgenin anlam-duygu içeren ve çağrıştıran gücünü, felsefede usun ve kavramsal düşünmenin gücünü, dinde ise amaca bağlı olarak eylemin, eylemde ilkenin gerçekleştirilebilmesi ve eylem sonucunda deneyime bağlı bilgi edinmenin gücünü keşfetmesi gereken insan her birinin insanın kendi hakikatini tinsel olarak yaşamasının gerçekleri olan vazgeçilmez yönleri olduğunu görmelidir. Dinde, deneyimsel bilgi kavramsal düzeyde bilimsel niteliği ile anlamlı kılındığında felsefede, erek belirimler –sonuç veriler- doğrultusunda nedenler anlamlı kılmaya başladığında sanatta ise yansıtılmak istenen gerçeğin çizgisi, cazibede kalbe yansıtıldığında, gerçeği dışavurumun–yansıtmanın- ve ilkesel olarak içselleştirmenin nesnesi olduğunda, idealarının ortak noktada buluşması ile varoluşsal düzlemde buluşurlar. Sanatta önemli olan ise amaca bağlı tasarımsal ürün vermek yerine yaratımın şuuruna teslim olur iken yarattığı ile duygusunda bulunanla tinsellikte yeniden yaratımın kapısını aralamaktır…Sanatsal eylemde aslından beslenirli olarak hep yeniden üretebilmektir. Böylesi düzeyde sanat, tasarımsal değil, gelen ilhama göre doğuş veya doğaçlama biçiminde görünüş bulur. Üretirken de özgünlüğünü bulduğu estetik yargıda insanın karakter olarak kendini bulmasıdır. Bu durumda estetik yargısallık içeren her sanat eseri, eser sahibinin karakter ve kişilik belirimlerinin de dışa vurumudur. Önemli olan ise eser sahibinin kendiliğini dışa vurumu değil, eserde kendiliğini duygusunda bulduğu ilkenin özgünce dışlaştırılmasına tanık olmaktır. İlkeden duygusu ile beslenmek sanatçıya bir lütuftur. Eserde sanatçının yansıttığı ilkede karakter ve kişiliğin nasıl formasyon geçirdiğine dikkat etmek gerekir. Bu bağlamda sanatçıyı, bir eseri ile değil, sanat yaşamında verdiği birçok eserleri ile sürecinde takip etmek gerekir… Ki sanatsal eylemin, insan üzerindeki değiştirici ve dönüştürücü etkisine sanatçı üzerinden tanık olabilelim. Sanat eserinin toplum nezdinde karşılık gördüğü estetik duyarlılık karşısında da sanat, toplumda insan tinini kültürel düzeyde değiştirici olan kalıcı izler bırakır. Bu bağlamda sanat kavramlar ile yapılan arı felsefeden farklı olarak betimlediği emir, amaç ve sonucu gösteren dinden farklı 567 Tevhid Okumaları olarak ruha duygusunda yansıttıkları katı uslamlamalar da gerçekliğini bulan matematikten de farklı olarak kalbe üflenen ruh misali insana kattığı estetik bakış ile varlık görüşüne katkıda bulunan -varlık görüşünü değiştirecek- tinsel niteliğe/ kuvvete haizdir. Sanat bu açıdan kuvvetini imgelerin duygusunda uyandırdıklarının betimlenişinde ve her sanatsal betimlemenin, imgesini çağrıştırır iken duygusunu verdiği ile ruh üzerindeki etkisinde bulur. Estetik duyarlılık, bakış, yaklaşım ve yargı, özgün olan sanatsal bir ifadede etkileri ile görüldüğü ölçüde anlam kazanır. Estetik yargı, felsefi yargıdan farklı olarak kavramsal anlam içeriğinde değil, imgesel içeriği ile betimlenende görülür. Estetik yargı dinden de farklı olarak ahlaki olan değer yargısı kaygısı taşımadan, etik çizgileri ile görülen gerçekliği, duygusunu verdiği bütüncül görüde açık eder. Estetik duyarlılık sezgisel olduğu kadar, duygu yoğunluğuna da haiz olmayı gerekli kılar. Estetik bakış, bütüncül görüyü ister. Estetik yaklaşım, duygusal olduğu kadarı ile ussallığı da ister. Estetik yargı ise eserin bütünlüğünde görülen ve tinde gerçekleşen özgünce yorum ve özgürce yaratımdır ki eserin nesnelliği üzerinden özne, öznel tavırsallıkta görünüşe gelmiştir. Sanatta öznellik, ilkeleri sanatsal eylemde yansıtırken, eserin betimlenişinde görünüşe taşımaktır… Ve sanat, öznenin iç dünyasında ruhunu kaplayan ilham ile özgürce bulduğu ilkeleri, özgürce duygusunda canlandırdığı özgünlükte özgürlüğü bulmanın aracı olur. Bu bağlamda sanatçı, yaratımın verdiği veilhamdan aldığı özgüven ile özgürlüğü tatmanın heyecanını kendinde bulması gerekendir… Ve özgür insan modeli olarak toplumu yaşantısına değil ama eserinde paylaştığına davet eder iken özgürlüğe –kendinde olanı gerçekleştirmeye- davet edendir. Sanat, estetik yargıda olan-biteni -yaşamda bulunanları- yorumlama biçimidir. Yorum ise ilkesine bağlı yargı gereği değer yüklemine haiz olduğundan sanat, nesnel olanı salt bilgisinden ayrıştırarak veya salt bilgisini amaca bağlı değer yüklemleri ile estetik bağlamında buluşturarak öznel olan tinselliğe –aşkınlığa- taşıma edimidir. Bu bağlamda sanatta estetik, nesnel olanı öznel kılmanın gerçeğini –hikmetini- kendinde barındırır. Bilgi nesnesinin bilgisidir… Ki yoruma ihtiyaç duymadan nesnesini görünüşe taşır/ taşıması gerekir. Yorum ise idealara bağlı olarak konu 568 Tevhid Okumaları nesnesinin, ilkesi bağlamında bilgisinin öznel kılındığı formasyonda görünüşe taşınmasıdır. Her yorum, değişmezinin –gerçek olanın/ gerçekleşenin- betimlenmesidir… Ve her betimlenmiş olanın