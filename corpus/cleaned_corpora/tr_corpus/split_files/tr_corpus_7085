yapılan çeşitli kitabeler taşıyan dünyaca ünlü bir kumtaşı monolit yükseltidir. Ulusal park, Darwin'in 1431 kilometre güneyinde ve Alice Springs'in 440 kilometre güney-batı tarafında bulunur. Park 1326 kilometre kare alanı kapsar. Ulusal parkın ismi, Uluru / Ayers Kayası ve onun 40 kilometre batısındaki, Kata Tjuta / Olga Dağı'ndan gelmektedir. Park UNESCO Dünya Mirası Listesi'nde yer almaktadır. Sundarbans Millî Parkı Sundarbans Millî Parkı (Bengalce: সুন্দরবন জাতীয় উদ্যান Shundorbôn Jatiyo Udyan) Hindistan'ın Batı Bengal bölümünde yer alan kaplan koruma alanı, biyosfer rezervi ve millî parktır. Ganj Deltası üzerindeki Sundarbans parçası ve bitişindeki Bangladeş'in Sundarbans Rezerv Ormanı'ndan oluşmaktadır. Delta yoğun mangrov ormanları ile kaplıdır ve Bengal kaplanı için büyük bir koruma alanıdır. Ayrıca çeşitli kuşlar, sürüngenler, omurgasız türleri ve tuzlu su timsahları bu alanda barınmaktadır. Sundarbans Millî Parkı 1973 yılında Sundarbans Kaplan Koruma çekirdek alanı ve 1977 yılında yaban hayatı koruma alanı olarak ilan edildi. 4 Mayıs 1984'te ise bir Millî Park olarak ilan edildi. Park ayrıca Dünya Mirasları Listesinde yer almaktadır. René Primevère Lesson René Primevère Lesson (20 Mart 1794 – 28 Nisan 1849), Fransız cerrah, doğa bilimci, ornitolog ve herpetolog. Rochefort'ta doğdu ve on altı yaşındayken Rochefort Donanma Tıp Okuluna girdi. Napolyon Savaşları sırasında Fransız Donanması'nda görev aldı. 1811'de "Saale" fırkateyninde üçüncü cerrah oldu ve 1813'te "Regulus" fırkateyninde ikinci cerrah oldu. 1816'da eczacılığa geçti. Duperrey'in dünya çapında La Coquille seferinde (1822–25) görev aldı ve cerrah meslektaşı Prosper Garnot ile subay Dumont d'Urville'le birlikte doğa tarihi numuneleri topladı. Maluku Adaları ve Yeni Gine'ye yaptığı ziyaretler sırasında yabani ortamda cennet kuşlarını gören ilk doğa bilimci oldu. Paris'e döndükten sonra yedi yıl süren bir çalışmayla seferin resmî kaydı için omurgalılar üzerine bir bölüm hazırladı ("Voyage autour du monde entrepris par ordre du Gouvernement sur la corvette La Coquille", 1826–1839). Bu süre zarfında "Manuel d'Ornithologie" (1828), "Traité d'Ornithologie" (1831), "Centurie Zoologique" (1830–32) ve "Illustrations de Zoologie" (1832–35) adlı eserleri de yayımladı. Herpetoloji alanında amfibilerin ve sürüngenlerin birçok yeni türünü tanımladı. 1828'de Académie de Médecine'in muhabir üyesi oldu ve daha sonra 1833'te Académie des Sciences'in üyesi oldu. 1847 yılında Légion d'honneur nişanına layık görüldü. Melissa officinalis Limon otu veya limon melisa otu ("Melissa officinalis"), Merkezî Avrupa ve Akdeniz bölgelerinde yetişen nane türü bir bitkidir. Beyaz çiçekleri bal arısını çektiği için genus ismi Yunancadan gelme "bal arısı" "melissa"dır, yani oğulotu. 70–150 cm'ye kadar uzayabilir. Yaprakları hafif bir limon aroması verir. Yazın açan küçük beyaz çiçekler nektar doludur. Bu durum türün isminin kaynağıdır. Limon otu sıklıkla çay ve dondurmalarda diğer bitkilerle birlikte aroma verici olarak kullanılır. Sıkça meyve, tatlı ve balık tabaklarına konulabilir Bitki sosislerde beta hidroksi asitten daha iyi ve sağlıklı bir koruyucu olarak ileri sürülür. Avusturya geleneksel tıpında çay olarak ve esansiyel yağları hâricen kullanılır. Simone Padoin Simone Padoin (; d. 18 Mart 1984), Serie A ekiplerinden Juventus'da forma giyen Ä°talyan orta saha oyuncusu. Absürt komedi Absürt komedi gündelik mantığı ihlâl edecek müdahaleleri konu alarak mantıksız olduğu aşikâr durum ve davranışlar yaratan mizah türüdür. Yaratılan gerçeküstü durumlar genellikle birbiriyle alakasız iki kavramın bir araya getirilmesini, bariz mantık hatalarını veya saçmalıkların vurgulanmasını içerir. 2014 Kış Olimpiyatları'nda alp disiplini 2014 Kış Olimpiyatları'nda alp disiplini etkinlikleri 9-22 Şubat günleri arasında, toplamda 10 branşta olmak üzere Rosa Khutor Alpine Resort'ta gerçekleştirildi. Yarışmalar aşağıdaki tarih ve saatlerde başladı. Maksimum 350 sporcu yarışmalara katılmıştır. Aynı ülke komitesinden maksimum 22 atlet yarışmalara iştirak edebilirler. Ayrıca aynı ülke komitesinden maksimum 14 kadın veya 14 erkek katılabilir. Yarışmalara katılım için A ve B standartları bulunmaktadır. Cem Mumcu Cem Mumcu, Tıp Fakültesi'ni bitirdi. Ana uğraş alanı olan edebiyata yakın durduğunu düşündüğü için uzmanlık alanı olarak psikiyatriyi seçti. İhtisasını tamamladığı Bakırköy Ruh ve Sinir Hastalıkları Hastanesi'nde on yıla yakın bir zaman çalıştı. Bireysel çalışmalarında Analitik Yönelimli Varoluşçu Terapi yöntemini uygulamaktadır. Conflict Management, Etkileşim Grupları; Gruplardaki Yapısal Sorunları Tanımlama ve Çözüm konularında çalışmaktadır. Birçok şirket ve kuruma danışmanlık hizmeti, eğitim ve konferanslar vermektedir. Artistik Yaratıcılık ve Duygudurum(mood) konusunda bilimsel araştırmalar yaptı. Marmara Üniversitesi Güzel Sanatlar Fakültesi'nde Sanat Psikolojisi ve Artistik Yaratıcılık dersi verdi. Halen Genel Yayın Yönetmenliği'ni sürdürdüğü Okuyan Us Yayınevi'ni 1997 yılında kurdu. Okuyan Us, Türk okuyucuyu psikiyatri/psikoloji alanının en başarılı eserleriyle buluşturan yayınevi olma özelliğini sürdürmektedir. Aynı zamanda, Dizüstü Edebiyat ve Üç Günlük Dünya Edebiyatı projeleriyle Türk yayıncılık sektörüne yepyeni kitap kategorileri ve çok okunan yazarlar kazandırmaktadır. Şiir, öykü, roman, deneme ve eleştiri türlerinde eserler üretti. Yayımlanmış 15 eseri (Üçünü Sayfa Güzeli - Binbir İnsan Masalları 1, Muâllakta, Araf'ta ve Düşlerde - Binbir İnsan Masalları 2, Sahici Aşklar Külliyatı - Binbir İnsan Masalları 3, Hassas Ruhlar Terazisi - Binbir İnsan Masalları 4, Hayat Gerçeğe Perde - Binbir İnsan Masalları 5, Binbir İnsan Masalları 1-139, Makber, Kendine Bakma Kitabı, Hayat Kırıklığı, Desen mi, Demesen mi, Terapi Şeysi, Edebiyatta Demans, Kadın ve Depresyon, Yaşlılık ve Depresyon, OKB ve Depresyon), editörlüğünü yaptığı ve katkıda bulunduğu 7 eser (Türkiye'nin Çıplak Tarihi, Deli Öyküler, Cinsel Öyküler, Kahramanlar Kitabı, Artrit ve Sanat, Bakırköy Akıl Hastanesi'nin Gizli Tarihi, Artimento) bulunmaktadır. Makber adlı romanı Türkiye dışında 9 ülkede yayımlanmıştır (İngiltere, İtalya, Macaristan, Bulgaristan, Almanya, Arnavutluk, Romanya, Macaristan, Suriye). 2004 yılında Doruktakiler Öykü Yazarı ödülüne layık görüldü. İki ayrı dönem Habertürk TV'de Kısa Devre ve Kime Göre Neye Göre programlarını yaptı. Milliyet ve Vatan gazetelerinde iki dönem köşe yazarlığı yaptı. Ã‡apulcu Zamanlar Çapulcu Zamanlar, Getto Sinema Kolektifi yapımı 2013 Mayıs ayında İstanbul Gezi Parkı'nda başlayan direnişi anlatan belgesel. Belgesel, direniş sürecinde Etkin Haber Ajansı'nda çalışmakta olan Cem Uğur, Emrah İlingi ve İmran Aydın'ın çektiği görüntülerden oluşuyor. Belgeselin galası 16 Ocak 2014 tarihinde Kadıköy Barış Manço Kültür Merkezi'nde gerçekleşti. LGBT turizmi LGBT turizmi ya da gey turizmi olarak adlandırılan LGBT bireylere yöneliktir turistik etkinliklerdir. LGBT (lezbiyen, gey, biseksüel ve transgender) bireylere son yıllarda toplumsal yapıda geniş kabul uygulaması başlatılmış, kapsamı; eşcinsel turiste yönelik gerçekleştirilen bu etkinlik veya mekanlar Avrupa ülkeleri ve bazı Kuzey Amerika ülkelerinde özellikle yaygındır. Genellikle bu yerler cinsel yönelim ve cinsiyet kimliği ayrımı olmaksızın LGBT'lere, açık alanlarda kabul etmeyen, farklı cinsel yönelime yer vermeyen, kalıplaşmış, gelenekçi hizmet anlayışına sahip iş veya mekanların aksine, özgür, kişisel güvenliklerini sağlayan, daha sağduyulu olma eğiliminde, eşcinsel topluluğa şiddete karşı güvenlikli, cinsel çeşitliliği isteyen yerler olma özelliği gösterir. LGBT bireylere yönelik gey bar, gey bölgesi gibi turizm faaliyetlerinin yanı sıra, gey dostu olarak adlandırılan LGBT kültürü içerisinde eşcinseller arasındaki bireysel ilişkileri ifade eden eşcinsel ilişki ve eşcinsel seksi destekleyen, tüm tercihlere saygılı olan, eşit davranan ve onları yargılamayan bir çevre yaratmak amacıyla eşcinsellere ve LGBT topluluğunun her üyesi dahil olmak üzere; açık ve onları hoş karşılayan, diğer mekanlardaki olabilecek homofobik tavırlara ve yasaklara karşı gey mekanları, politikaları, insanları veya kurumları ifade eden birebir LGBT ile ilgili turizm faaliyetleri de vardır. Eşcinsellere yönelik LGBT turizm sektörü turizmin gelişmiş olduğu ülkelerde GSYH'ye bağlı olarak gelişme göstermekte, turizm teklifleri, seyahat acenteleri, seyir hatları, oteller, dinlenme merkezleri, gece kulüpleri, reklam şirketleri LGBT turisti çekme ve turizm faaliyetlerini gerçekleştirmede önemli yer tutmaktadır. Özellikle eşcinsel turist topluluğu amaçlayan çoğu yerlerde erkek erkeğe seks partileri düzenlenir. Ayrıca, eşcinsel evliliğin serbest olduğu ülkelerde yasal statüde evlenen eşcinsel çitler balayı ya da kutlama amaçlı turistik seyahatler gerçekleştirmekte, bu da bu kapsamda turizm faaliyetlerine girişilmesine neden olmaktadır. Surplex Surplex GmbH merkezi Düsseldorf’ta bulunan, ikinci el makine alım satımında uzmanlaşmış bir firmadır. Şirket, online açık artırmalar, fiyat değerlemeleri ve ekspertiz hizmetleriyle ikinci el makineler ve endüstriyel donanımların alım satımı işlerini yürütmektedir. Ayrıca Surplex, piyasada oldukça nadir bulunan, halen faal ve verimli olarak çalışan ilk açılan internet şirketlerinden biridir. Surplex.com, Bruno ve Florian Schick kardeşler tarafından 1999 yılının sonlarında bir internet firması olarak kuruldu. Firmanın temel fikri ikinci el kullanılmış makinelerin ticaretini kolaylaştırmak için çevrimiçi bir pazar alanı yaratmak ve birçok alandan yüksek kalitede ikinci el makineyi ulaşılması kolay bir hale getirmekti. Bu iş modeli birçok kurumsal ve bireysel yatırımcıyı kendine çekti. Uluslararası girişim sermayeleri grupları Carlyle Group ve Fransız Vivendi-group toplam 50 milyon Euro tutarında yatırım yaptılar. Ayrıca Lars Schlecker, Lars Windhorst, March Schrempp ve Fiat’ın yönetim kurulu başkanı Paolo Frescoe gibi öncü yatırımcılar da Surplex’in sermayedarları oldu. İnternet şirketlerinin piyasada hızla artması ve bu balonun patlamasıyla, Surplex.com kendini, piyasada kurtarmaya çalışırken buldu. Ofisler kapatıldı, genel merkez Berlin’den Düsseldorf’a taşındı ve yaklaşık 140 kişi işini kaybetti. 2003 Mart’ına gelindiğinde, geleneksel bir mühendislik firması olan Deutz’dan gelen Michael Werker, CEO oldu. Firmanın tekrar istikrarlı bir hale getirilmesi ve finansal olarak tekrar kuvvetlenmesi, geleneksel hizmetlere de odaklanarak gerçekleşti. Bugün Surplex sadece sanal bir iş fikri değil; aynı zamanda ikinci el makine uygulamaları, kişisel danışma, fiyat değerleme, depolama gibi “gerçek” hizmetleri de sunan bir firma haline geldi. İkinci el makineler ve üretim hatları dünya çapında pazarlanırken, Surplex Linde, ABB, ThyssenKrupp ve Bayer gibi önemli firmaların büyük açık artırmalarını internet üzerinden (canlı ve online) yürütüyor. İkinci el makine ve ekipman satışında Avrupa lideri olan, kurumlararası ticaret platformu Surplex, Forrester Research tarafından 2001’de alanının en iyisi seçildi. Zirve noktasında 8.000’den fazla müşteri ve 12.000’den fazla makineye sahip bir platform oldu. Surplex aynı zamanda dünyanın en kapsamlı ve büyük ikinci el makine ve ekipman dergisini çıkartan firma unvanıyla, 45.000 tirajla 100.000’den fazla okuyucuya 100’den fazla ülkede ulaşmaya devam ediyor. Tassili n'Ajjer Tassili n'Ajjer (Berberice: Tasili n Ajjer, anlamı; "Nehirlerinin Platosu" ; Arapça: طاسيلي ناجر) Sahra Çölü'nün Cezayir bölümünde yer alan sıradağlardır. Güney-doğu Cezayir'de, Libya ve Nijer sınırında bulunan geniş bir platodur ve 72.000 km'lik bir alanı kapsar. Geçmiş dönemde bu yer, nehirleri ve gölleri içerdiğinden sulak alan idi. Bu nehir sularının şekil verdiği tepeler günümüze de ulaşarak bu bölgeyi ilginç kılmaktadır. Deniz seviyesinden yüksekliği 2250 metredir. Bölge UNESCO Dünya Mirası Listesi'nde yer almaktadır. Sporda Türk kadını Türk Kadınları, atletizm, voleybol, basketbol, halter, atletizm gibi spor dallarında mücadele ederek birçok kupa ve başarı kazanmıştır. Türkiye’yi Olimpiyat Oyunları'nda temsil eden ilk kadın sporcular, 1936 Yaz Olimpiyatları'nda eskrim dalında yarışan Suat Fetgeri Aşeni ve Halet Çambel olmuştur. Türkiye kadın millî basketbol takımı. "Potanın Perileri"nin en büyük başarısı 2005 Akdeniz Oyunları'nda kazandığı altın madalyadır. Türkiye'de kadın futbolu, 1970'lerin başında İstanbul'da kurulan Dostlukspor kulübü ile başlamıştır. Türkiye Kadınlar Hentbol Süper Ligi Türkiye Kadın Millî Buz Hokeyi Takımı Türkiye kadın millî voleybol takımı. "Filenin Sultanları" en büyük başarısı, 2005 Akdeniz Oyunları'nda kazandığı altın madalyadır. Ayrıca kadınlar voleybolda Fenerbahçe 2012 yılında Avrupa Bayanlar Voleybol Şampiyonlar Ligi'ni, VakıfBank ise 2011 ve 2013 yıllarında Avrupa Bayanlar Voleybol Şampiyonlar Ligi 2013 yılında ise FIVB Kadınlar Dünya Kulüpler Şampiyonası'nı kazanmıştır. Eczacıbaşı ise 2015 ve 2016'da iki kez üst üste Dünya Kulüpler Şampiyonasını kazanmıştır. Türk Dil Kurumu Çeviri Ödülü Türk Dil Kurumu Çeviri Ödülü, Türk Dil Kurumu tarafından 1955 ile 1983 yılları arasında verilen ödül. Banc d'Arguin Ulusal Parkı Banc d'Arguin Milli Parkı (Fransızca: Parc National du Banc d'Arguin) Nuakşot ve Nouadhibou arasında, Moritanya'nın batı kıyısında Batı Afrika'da yer alan ulusal parktır. Dünya Mirası Listesi'nde bulunan alan flamingo, geniş gagalı çulluk, pelikan ve sumru gibi göçmen kuşlar için önemli bir üreme bölgesidir. Üreme bölgeleri daha çok Tidra, Niroumi, Nair, Kijji ve Arguim adaları gibi kumluk bölgelerdir. Bölgeyi çevreleyen sular Batı Afrika'nın en zengin balıkçılık alanlarından bazılarını içerir ve tüm batı bölgesi için yuvalanma alanlarındandır. Daniel Ona Ondo Daniel Ona Ondo' (d. 10 Temmuz 1945, Oyem, Fransız Ekvatoral Afrikası), Ocak 2014-Eylül 2016 tarihler arası Gabon Başbakanı olmuş Gabonlu politikacı. Daha önce Milli Eğitim Bakanı ve Milli Meclis Birinci Başkan Yardımcısı olarak görev yaptı. Gabon Demokrat Parti'nin (Parti démocratique gabonais, PDG) bir üyesidir. Ona Ondo, Libreville Omar Bongo Üniversitesi'nde ders verdi ve 1990 yılında Cumhurbaşkanı Omar Bongo'nun danışman olarak atandı; 1990 yılında Ömer Bongo Üniversitesi Rektörü oldu. Aralık 1996 yılında parlamento seçimlerinde Millet Meclisi'ne seçildi ve 1997 yılında Sağlık ve Nüfus Bakanı altında Bakan-Delegesi olarak hükûmete atandı. Sonradan Kültür Bakanı, Sanat, Halk Eğitim, Gençlik bakanı oldu ve 27 Ocak 2002 tarihinde Milli Eğitim Bakanı olarak atanmadan önce 1999-2002 yılları arası Spor Bakanı oldu. PDG adayı olarak Aralık 2006 parlamento seçimlerinde Ulusal Meclisi Üyeliğine seçildi. Bu seçimden sonra, 26 Ocak 2007 tarihinde Millet Meclisi Birinci Başkan Yardımcısı olarak seçildi. Ona Ondo 27 Şubat 2012 tarihinde Millet Meclisi Birinci Başkan Yardımcısı olarak yeniden seçildi. Aralık 2013 yılında yerel seçimlerin ardından, Cumhurbaşkanı Ali Bongo, Raymond Ndong Sima'nın yerine, 24 Ocak 2014 tarihinde Başbakan olarak Ona Ondo atandı ve 27 Ocak'ta göreve başladı. Ahmed Nureddin Efendi (Abdülmecit'in oğlu) Şehzade Ahmed Nureddin Efendi (d. 1851 - ö. 1885, Dolmabahçe Sarayı), Sultan Abdülmecid'in sekiz oğlunun altıncısıydı. Annesi Mahitab Kadın Efendi'dir. Annesi Mahitab Kadın Efendi Şehzade Ahmed Nureddin Efendi'yi doğurduktan sonra baş ikballikten beşinci Kadın Efendiliğe yükseldi. Ağabeyi II. Abdülhamid'in hükümdarlığı sırasında tahtın 3. varisiyken veremden 34 yaşında vefat etti. Şehzade Ahmed Nureddin Efendi'nin çocuğu olmadı. II. Abdülhamid 1901 yılında doğan ikiz oğullarından birine kardeşinin adını verdi. (Ahmed Nureddin Efendi). Kac-Moody cebiri Matematik, bir Kac–Moody cebri (Victor Kac ve Robert Moody adlarinda birbirinden bağımsız araştırmacılar) bir Lie cebridir, genellikle sonsuz-boyutlu,bu üreteçler ve ilişkiler yoluyla bir genelleştirilmiş Cartan matrisi tanımlanabilir. Bu cebir formu yarıbasit Lie cebrinin sonlu-boyutlu bir genellemesidir, ve indirgenemeyen gösterim gibi birçok özelliği Lie cebirinin yapısıyla kök sistemi olarak ilişkilidir,ve bayrak manifold un bağlantısıyla Kac–Moody çerçevesinde doğal analoglar var. Kac–Moody cebri nin bir sınıfı afin Lie cebiridir.Matematikte ve teorik fizikte,özellikle açıkorur alan teorisi ve tam çözülebilen modelinin teorisinde özel öneme sahiptir. Kac belirli kombinatoryal özdeşliklerin seçkin bir özelliğini keşfetti,Macdonald özdeşliği, bunun tabanı Kac–Moody afin cebrinin gösterim teorisi üzerindedir . Howard Garland ve James Lepowsky Rogers-Ramanujan özdeşliği gösterimi bir benzer teşhir içindeki türevleri olabilir. Cartan tam sayılarından Basit Lie cebirlerinin Élie Cartan ve Wilhelm Killing tarafından başlangıçta inşa edilmiş sonlu boyutlu bağımlı tipi idi. Jean-Pierre Serre 1966 yılında Claude Chevalley ve Harish-Chandradan bu ilişkiyi gösterdi, ile Nathan Jacobson tarafından basitleştirildi, Lie cebiri için tanımlanmış bir gösterimi verdi. One üreteçlerin terimleri içinde bir basit Lie cebiri böyle tanıtılabilir ve Cartan tam sayılarının matrisinde kullanılan veri ile ilişkilidir , bu doğal olarak pozitif tanımdır. Onun 1967 tezi içinde, Robert Moodynin Cartan matrisi Lie cebirinde dikkat ettiği uzun olmayan pozitif tanımdır. Bu yine de still gave rise to bir Lie cebirine yol açar, ama bu şimdi bir sonsuz boyutludur.Eşzamanlı olarak, Z-dereceli Lie cebirinin Moskovada inceledi. burada I. L. Kantor Lie cebirinin genel bir sınıfının içeriğini inceledi ve tanıttı sonuç olarak Kac–Moody cebiri olarak biliniyor. Victor Kac ayrıca basit veya basite yakın Lie cebiri ile polinomsal büyümeyi inceliyordu. sonsuz boyutlu Lie cebirinin zengin bir matematiksel teorisi gelişti. Ayrıca diğerlerinin çalışmalarını içeren konunun bir bağlantısı(Kac 1990) verilmiştir. Ayrıca bakınız (Seligman 1987). Bir Kac–Moody cebirinde aşağıdaki özellikler verilir: Kac–Moody cebiri Lie cebiri formula_9 dir ve üreteçleri tarafından tanımlanan formula_10 ve formula_11 (formula_12) ve formula_1 ögelerinin ve ilişkileri Bir gerçek (olası sonlu-boyutlu) Lie cebiri ayrıca bir eğer onun karışıklığı bir Kac–Moody cebiri ise Kac–Moody cebiri kabul edilir. Kac–Moody cebiri formula_9 için formula_1 bir Cartan altcebirinin analogudur. Eğer formula_28 ifadesi formula_9nin bir ögesi ise ve böylece bazı formula_31 için, ise formula_32 bir kök vektör deniyor ve formula_33 ifadesi formula_9nin bir köküdür. (sıfır fonksiyonel bir kök kuralı ile kabul edilmiyor.) formula_9 nin tüm kökleri nin kümesi sıklıkla formula_36 ve bazen formula_37 ile ifade edilir . formula_33 kökü için verilen formula_33nın formula_40 kök uzayı ile ifade edilir, bu formula_9 tanım ilişkisinden devamla bu formula_43 ve formula_44. Ayrıca, Eğer formula_45 ve formula_46, ise formula_47 Jacobi özdeşliği ile dir. Teorinin temel bir sonucu bu herhangi Kac–Moody cebiri formula_1 nın ve onun kök uzayı doğrudan toplamı içine ayrışıyor olabilir, bu ve bu her formula_33 kökü formula_51 ile tüm formula_52 olarak yazılabilir aynı işaretin tam sayıları oluyor. Genelleştirilmiş Cartan matrisi "C" nin cebrik özellikleri Kac–Moody cebirinin özelliklerini kontrol ediyor o Kac–Moody cebiri sınıflandırmasının içindeki düzendir, burada "bozunamaz" bir matris olan "C" nin durumunu düşünmek yeterlidir , söyleki, varsayalım "I" indis kümesinin bozunmamış bir ayrık biriminin içinde boş-olmayan alt-küme "I" ve "I" olsun,böylece "C" = 0 tüm "I" içinde "i" ve "I" içinde "j" , bu genelleştirilmiş Cartan matrisinin herhangi bir ayrışmasına karşı-gelen Kac-Moody cebirinin direkt toplamının ayrışmasına yol açar: burada iki Kac–Moody cebiri elin sağ tarafı içinde "C" nin altmatrisleri ile ilişkili "I" ve "I" kümesinin indislerine karşılık gelir.. Kac–Moody cebrinin önemli bir altsınıfı "simetrikleştirilebilir" genelleştirilmiş Cartan matrisleri "C" ye karşılık gelir, bu "DS" olarak ayrıştırılamaz, burada "D" bir köşegen matris e pozitif tam sayı girişi ve "S" bir simetrik matristir.Bu varsayımlar altında "C" simetrikleştirilebilir ve ayrıştırılamaz,Kac–Moody cebri içinde üç sınıfa bölünüyor: sonlu ve afin(kayık) tipin simetrize ayrıştırılamıyan geneleştirilmiş Cartan matrislerinin tamlı olarak sınıflandırması var. Bu Dynkin diyagramına ve afin Dynkin diyagramına karşı gelir. Çok küçük tanımsız tip Kac–Moody cebiri hakkında bilinendir.Bunlarin arasında, ana odak hiperbolik tipin (geneleştirilmiş) Kac–Moody cebiri olani var, bunun için "S" matrisi tanımsızdır, ama "I" nın her uygun altkümesi için, altmatrisine karşılık pozitif tanımlidır veya pozitif yarıtanımlidır. Böylece matrislerin 10'dan fazla ve ayrıca belirlenmiş tamlık olani var. Yeni Dergi Yeni Dergi, İstanbul, Türkiye'de aylık olarak yayımlanan eski edebiyat ve sanat dergisidir. İlk sayısı Ekim 1964'te yayımlanmış, Mayıs 1975'te yayımlanan 128. sayısıyla yayın hayatı sonlanmıştır. Memet Fuat'ın çıkardığı derginin ilk sayısında başka dillerdeki sanat olaylarının, düşünce tartışmalarının Türkçeye aktarılacağı ve çeviriye ağırlık verileceği belirtilmişti. İlk dört yıl bu çerçevede kalarak Batı'daki yeni akımları tanıtan, çağdaş yazarlardan çeviriler yayımlayan "Yeni Dergi", 1967'den sonra sayfalarının çoğunu Türk edebiyatına ayırdı. Şiir ve öykü gibi edebi çalışmaların yanı sıra edebiyat incelemeleri, sinema, tiyatro ve resim eleştirileri yayımladı. Dergi ayrıca; "Kafka", "Lorca", "Düşünce Özgürlüğü", "Yeni Roman", "Masal ve Edebiyat", "Nazım Hikmet'in Suçsuzluğu", "İntihar", "Marxçı Eleştiri", "Küba Edebiyatı" gibi özel sayılar da düzenledi. Barkhad Abdi Barkhad Abdi (, ; d. 10 Nisan 1985) İlk filmi "Captain Phillips"’teki Abduwali Muse rolüyle bilinen ve bu filmdeki oyunculuğuyla 86. Akademi Ödülleri'nde En İyi Yardımcı Erkek Oyuncu Akademi Ödülü'ne aday gösterilen Somalili oyuncu. Barkhad Abdi, 1985 yılında Somali'nin başkenti Mogadişu'da doğdu. Yedi yaşındayken ailesi Somali'deki iç savaştan kaçarak Yemen'e yerleştiler. 1999'da Abdi 14 yaşındayken aile Minneapolis'e göç etti. Ardından Minneapolis'in dört buçuk saat kuzeybatısındaki Minnesota State University Moorhead'de mühendislik kurslarına katıldı. Film endüstrisine girmeden önce bir akrabasının özel şoförlük şirketinde limuzin şoförü olarak çalıştı. Abdi, "Captain Phillips"’te rol aldığı sırada şoförlüğe devam ediyordu. Bu filmden önce herhangi bir oyunculuk deneyimi ve oyuncu olma gibi bir arzusu yoktu. Sadece arkadaşlarıyla müzik videoları çekerek kayıt ve kurgu yapmıştı. Barkhad Abdi filmde Somalili bir korsan çetesinin elebaşı olan Abduwali Muse'yi canlandırdı. Filmdeki başarılı performansıyla aralarında Akademi ve BAFTA olmak üzere birçok festivalde "En İyi Yardımcı Erkek Oyuncu Ödülü"’ne aday gösterildi. Ultraviolence (albüm) Ultraviolence, Amerikalı şarkıcı ve söz yazarı Lana Del Rey'in üçüncü stüdyo albümü. 13 Haziran 2014'te Almanya'da UMG Recordings, dünya çapında Polydor Records ve Interscope Records etiketiyle yayımlandı. İlk ana çıkışı olan "Born to Die" (2012) albümünden sonra yayımlanan ilk stüdyo albümü oldu. 2014 yılına kadar çalışmaları devam etti ve Dan Auerbach ile albümün tamamlanması için anlaşmalara gitti. Paul Epworth, Greg Kurstin, Daniel Heath ve Rick Nowels gibi yapımcılarla çalışmalarını sürdürdü. "Ultraviolence", müzik eleştirmenlerden olumlu dönüşler aldı. Kimileri albümün konseptini överken kimileri de önceki albümlerdeki yapımlarla kıyasladı. Ayrıca bir önceki albümü "Born to Die"'ın "geliştirilmiş hali" olarak notlar düşüldü. Albüm, ilk haftasında 182,000 kopya satışıyla ABD "Billboard" 200 listesine bir numaradan girdi. "Ultraviolence"'ten beş adet single yayımlandı. Çıkış single'ı "West Coast", listelerde ilk 20 arasına girdi. "Shades of Cool", "Ultraviolence", "Brooklyn Baby" ve "Black Beauty" diğer single'lar oldu. 1 Aralık 2014'te ise The Endless Summer Tour'u duyurdu. Aralık 2014 itibarıyla "Ultraviolence", dünya çapında 1,200,000 kopya sattı. "Born to Die"'ın 2012'de yayımlanmasından sonra Del Rey, yeni albüm için ara vermek istedi, bunun sebebi olarak da "Söylemek istediği her şeyi söyledim," dedi. Buna rağmen Şubat 2013'te yeni albüm çalışmalarına başladı. "Daha sinematik ve karanlık olacak. Üzerinde çok yavaş çalışıyorum ama şu ana kadar yaptığım her şeyi beğendim. Santa Monica'da yazmaya başladım ve kaydettiğimde nasıl duyulabileceğini tahmin ediyorum. Şimdilik geriye sadece bitirmek kaldı. Müzikal açıdan da sürekli çalıştığım üç kişiyle çalışıyorum," dedi. Albümdeki şarkılardan birinin adının "Black Beauty" olabileceğini açıkladı. Temmuz ayında şarkının demo versiyonu sızdığında Del Rey: "Bu durumdan bezdim. Gerçekten albüme ne koyacağımı bilmiyorum. Ama sanırım bu sızan şarkıları koyup neler olacağını göreceğiz... Albümde mükemmel durmayacak hiçbir şarkıyı zaten yazmam," dedi. Ayrıca yavaş tempoda şarkıların da olacağını ve Dan Heath ile yazdığı şarkıların bulunduğunu söyledi. Ekim'de Del Rey, albümü için "İnsanlar bana sorduğunda, dürüst olmam gerekirse-neler olacağını bilmiyorum. Bir sonraki albüm daha güzel olacak demek istemiyorum çünkü bir sonrakini duymak istemiyorum. Bu, albüm sürecinde tempoyu düşürebilir. İlham bana arada sırada geliyor ki bu durum da sıkıcı olabiliyor," dedi. Ocak 2014'te Del Rey ve Dan Auerbach'in beraber çalıştığı söylentileri yayımlandı ve Nashville, Tennessee'deki stüdyoda yapımcı olarak çalıştıkları medyaya yansıdı. Del Rey ve Auerbach, albüm kayıtlarını iki hafta beraber yaptı. 20 Şubat'ta Del Rey, Auerbach ile Twitter'dan bir resimlerini paylaştı ve "Ben ve Dan Auerbach size "Ultraviolence"'i sunacağımız için çok heyecanlıyız," yazdı. Del Rey ile çalışmasını açıklayan Auerbach ise :"Beni her gün etkiledi. Benimle kavga ettiği zamanlar oldu ve bunu da kimsenin onu kontrol altına almaması gerektiğine yordum. Çünkü bir kadının müzik endüstrisinde bulunması zor. Ama günün sonunda şarkılarda dans ediyorduk," diye açıkladı. Şarkıcı, albümün Batı Yakası'ndan ilham aldığını söyledi. Ek olarak albümde ağır gitar ve caz tınıları olduğunu açıkladı. İkili ise, albüm bittikten sonra New York'ta buluştu. "Ultraviolence", psychedelic rock, dream pop, desert rock ve blues rock, soft rock ve indie rock elementleriyle karakterize edildi. "Shades of Cool", Consequence of Sound tarafından "yavaş ve kasvetli bir balad" olarak tanımlandı ve Del Rey'in vokalleri ise "fısıltılı" bulundu. Şarkıdaki "gitar ve yavaş baslar ile orkestra" da Del Rey'in vokalleriyle uyumlu bulundu. "Brooklyn Baby" adlı şarkıyı Lou Reed ile yazmak istediğini söyledi fakat New York'a indiğinde onun öldüğünü öğrendi. Ardından şarkıda da onun isminin geçtiği bir dize yazdı. Albüm adında geçen "Ultraviolence" adlı şarkıda Del Rey, The Crystals şarkısı "He Hit Me (and It Felt Like a Kiss)"ye referans verdi. Orta tempodaki "West Coast", psychedelic rock ve soft rock olarak tanımlandı. Müzikal yapısının reggae, davul vuruşları ve blues-etkili riff gitarlardan oluştuğu, indie rock çizgisinde bulunduğu yazıldı. "Sad Girl" adlı şarkı, "diğer kadın" teması içerir. "Money Power Glory" ise Del Rey'in şöhretinin yükselişine ithafen yazdığını söylemiştir. Şarkıyı yazması hakkında "Yazarken küçümseyici bir havadaydım," dedi. "Fucked My Way Up To the Top" adlı şarkının temasında ise "otantik bir stile sahip kadın şarkıcının başarısız olması sonucu başka birinin stilini çalıp kopyaladığı ve bununla başarılı olması" anlatılır. Şarkının anlamı sorulduğunda Del Rey: "Bu bir tefsir aslında. Benim hakkımda ne düşündüğünü biliyorum ve buna taş atıyorum. Biliyorsunuz ki bu endüstride bir sürü insanla yattım ama hiçbiri albüm kontratlarımda yardımcı olmadı. Bu da sıkıcı," dedi. 4 Aralık 2013'te, Tropico filminin galasında Del Rey "Hepimizin bir arada olmasını istedim çünkü görsel olarak "Born to Die" (2012) ve "Paradise" (2012) dönemimi kapatıp yeni "Ultraviolence" dönemimi başlatmak istedim," dedi. Eleştirmenler, Ultraviolence kelimesininin Anthony Burgess'in 1962 yılında yayımladığı distopya romanı Otomatik Portakal'dan alındığını ve iki kelime halinde "Ultra Violence" olması gerekirken tek kelimeye indirgenip stilize edilmesini konuştu. Şubat 2014'te, albümün 1 Mayıs'ta yayımlanabileceğini söyledi, ardından 5 Mayıs'taki Montreal konserinde, bir sonraki ayda yayımlanacağını duyurdu. 8 Mayıs'ta albümün 11 parça içerdiğini, delüks versiyonunda ise toplam 14 parça olacağını belirtti. Siyah ve beyaz tonlamalı albüm kapağında Del Rey, transparan beyaz bir tişört ve straplez bir sütyen giyerken Mercedes-Benz 380SL marka otomobile yaslanıyor ve albüm adı "Ultraviolence" ise önceki albüm kapakları "Born to Die" ve "Paradise"da olduğu gibi aynı yazı fontuyla yazılmıştır. Albüm kapağı, 14 Mayıs'ta ortaya çıktı ve plak şirketi, albümün Amerika Birleşik Devletleri'nde 17 Haziran'da yayımlanacağını duyurdu. Fiziksel CD, dijital indirme ve plak formatlarında piyasaya sunuldu ve özel kutu seti olarak da sınırlı sayıda baskı yapıldı. Kıyafet mağazası Urban Outfitters'ta ise albümün standart plak baskısı, alternatif albüm kapağı ile satışa çıktı. Del Rey, albümün ilk single'ı "West Coast"u Coachella festivalinde, 13 Nisan 2014'te söyledi. "West Coast", radyolara albümün ilk single'ı olarak ertesi gün gönderildi. Albümün video klibi, 7 Mayıs'ta yayımlandı ve Vincent Haycock klibe yönetmenlik yaptı. "Shades of Cool" ise albümün ikinci single'ı olarak 26 Mayıs tarihinde radyolara gönderildi. Video klibi Jake Naca tarafından yönetildi ve 17 Haziran'da yayımlandı. Üçüncü single ise albümle aynı adı taşıyan "Ultraviolence" oldu ve 4 Haziran'da dördüncü single "Brooklyn Baby" yayımlandı. "Black Beauty" adlı parçanın remikslerinin olduğu extended play ise Almanya'da, 21 Kasım 2014'te Vertigo Berlin aracılığıyla yayımlandı. Albüm yayımlandıktan sonra Del Rey, Kuzey Amerika'da ve birkaçı Avrupa'daki festivalleri içeren tur düzenledi. Albüm tanıtımı için televizyon programlarını ya da röportaj yapmayı reddetti. Bunun yerine sosyal medyadan video klipleri yayımladı. Eylül'de, Paris'teki iki Virgin Radio konserini ve Avrupa'daki bazı konserlerini sağlık problemleri yüzünden iptal etti. 1 Aralık 2014'te Endless Summer Tour adlı turnesini duyurdu. "Ultraviolence", müzik eleştirmenlerinden olumlu dönüşler aldı. Pitchfork'den Mark Richardson, "Ultraviolence"'in konsept albüm olduğunu ve Del Rey'in kişiliğini yansıttığını yazdı. Albümün "ihtişamlı ve zengin" olduğunu yazdı ve "Born to Die"'dan "daha fazlası" olduğunu yazdı. Metacritic'in 100 üzerinden yaptığı puanlama sisteminde "Ultraviolence", 35 ana eleştiriden 74 puan topladı. "The Guardian" yazarı Alexis Petridis, "Her nakarat ateş ediyor, melodiler çok iyi ve Del Rey'in sesindeki gücen şarkılara yansıyor," yazdı. "The Irish Times" yazarı Tony Clayton-Lea albüm için "O [Lana] ne yaparsa yapsın, işinde çok iyi," yazdı. Clash Music dergisinden Mike Diver, ""Ultraviolence" aslında büyük resmin bir parçası," yorumunu yaptı. "The Independent" albüme 5 üzerinden 3 yıldız verdi ve "Ultraviolence aslında aynısından fazlası," yorumunu yaptı. "Entertainment Weekly" dergisinden Kyle Anderson, Del Rey'in estetikliğini göz önüne alarak "Kubrick, Del Rey'in yüksek stilli romantizm karşıtı ve pornografik sınırın yanından geçen, fantastik olarak film-noir melodramasını yansıtmasını kesinlikle severdi," yazdı. "Rolling Stone" yazarı Caryn Ganz, albüme pozitif bir yorum yaparak albümün melankolikliğini övdü. Dergi, albümü 2014'ün en iyi 30 pop albümü arasına on yedinci sıraya yerleştirdi. "Complex" dergisi, "Ultraviolence"in sahip olduğu blues tınılarını ve vintage havasını övdü. Globe and Mail yazarı Alexandra Molotkow ise Del Rey'in taze eforunu eleştirdi. 18 Haziran 2014'te, "Billboard" dergisi, "Ultraviolence"'i ilk haftasında 175-180,000 kopya satış yaptığı haberini yayımladı. İlk haftasında 182,000 kopya satışla "Billboard" 200 listesine 1 numaradan giriş yaptı. Del Rey'in ilk zirve girişi oldu. İki hafta sonra albüm, ABD'de 220,000 kopya sattı, 2014'te en çok albüm satışı yapan kadın sanatçı oldu. ABD'de 31,800 plak satışı yaparak 2014 yılında en çok plak satan sekizinci albüm oldu. "Ultraviolence", on iki ülke listesine bir numaradan giriş yaptı. Birleşik Krallık'ta ise "Born to Die"'dan sonra iki albümü bir numarada olmuş oldu. Kanada'da 25 Haziran 2014'te altın sertifika aldı. İlk haftasında dünya çapında 880,000 kopya satarak ilk ayda toplamda 1 milyon kopya satışını aştı. Ağustos 2014'te albüm, BK ve Avustralya'da altın plak kazandı. 2015 yılının Şubat ayında ise Amerika Birleşik Devletleri'nde, 500,000 kopya satışla altın plak kazandı. Ses örneği kullanımları Notlar Bilgiler "Ultraviolence" liner notlarından alınmıştır. Onur Savaşı Onur Savaşı (), başrolünde Mads Mikkelsen'in yer aldığı, Thomas Vinterberg tarafından yönetilen 2012 yapımı dram filmidir. Hikâye Noel'e doğru küçük bir Danimarka kasabasında geçer. Kendi anasınıfındaki küçük bir kız tarafından haksız yere cinsel istismarla suçlanıp, toplumsal histeriye maruz kalan bir adamın hikâyesini konu almaktadır. Film 2012 Toronto Uluslararası Film Festivali'nde gösterilmiş ve 2012 Cannes Film Festivali'nde ana kategoride yarışmıştır. Cannes'da Mikkelsen, En İyi Erkek Oyuncu Ödülü'nü kazanmıştır. Film ayrıca 2013 İskandinav Kurulu Film Ödülü'nü kazanmış ve 86. Akademi Ödülleri'nde Yabancı Dilde En İyi Film Akademi Ödülü'ne aday gösterilmiştir. Aynı kategoride Altın Küre ödülüne de aday olmuştur. Birbirine sıkı sıkıya bağlı olan bir Danimarka kasabasında yaşayan Lucas, yerel bir anaokulunda çalışmaktadır. Anaokulundaki çocuklarla sağlıklı bir etkileşime sahiptir ancak ergenlik çağında olan ve eski karısıyla beraber yaşayan oğluyla ilişkisini sürdürmekte zorluklar yaşar. İş arkadaşı Nadja ise ona yakınlaşır ve bir süre sonra sevgili olurlar. Anasınıfındaki öğrencilerden biri olan Klara, Lucas'ın en yakın arkadaşı olan Theo'nun kızıdır. Abisinin Klara'ya gösterdiği pornografik fotoğraf, küçük kızın aklına kazınır ve bir gün anaokulundayken yaptığı yorumlar, anaokulu müdürünün küçük kızın Lucas tarafından cinsel tacize mağruz kaldığını düşünmesine yol açar. Daha sonra Klara ile yönlendirmeli bazı sorularla tekrar konuşulduğunda, küçük kız Lucas'a karşı açık olmayan ifadeler verir. Kasabadaki yetişkinler ise anasınıfı müdürünün Klara'nın sonraki çelişkili ifadelerini görmezden gelen istismar hikâyesine inanmaktadır. Lucas toplum tarafından pedofil olarak suçlanarak dışlanır. Arkadaşı Theo ile olan dostluğu biter. Artan baskı, Nadja ile ayrılmalarına sebep olur. Ayrıca oğlu da alenen dışlanır. Anaokulu çalışanları diğer çocuklara da yönlendirmeli sorular sorarlar ve anasınıfındaki diğer çocuklar da Lucas tarafından istismar edildiklerini söyler. Ancak çocukların ifadelerinde bahsettikleri Lucas'ın bodrumundaki detaylar, Lucas'ın masumiyetini destekler çünkü Lucas'ın evinde bodrum yoktur. Bunun üzerine Lucas, duruşmadan sonra herhangi bir suçlama olmadan serbest bırakılır. Toplum hala Lucas hakkında şüphelidir. Ancak toplumdan dışlama, bir süre sonra şiddete dönüşür. Lucas'ın köpeği Fanny öldürülür, evinin camından içeri bir kaya parçası atılır ve gıda almak için marketteyken, market çalışanları tarafından dövülür. Lucas, Noel arifesinde bir kilise ayini sırasında, Theo ile yüzleşir. Daha sonra Theo, Klara'nın uyumak üzereyken mırıldandığı özür dilerim Lucas sözünden sonra, Lucas'ın masumiyeti hakkındaki şüphelerini giderir ve Noel günü elinde yiyecek ve alkol ile barışmak için Lucas'ı ziyarete gider. Bir yıl sonra, toplumdaki gerginlikler azalmıştır. Lucas ve Nadja tekrar birliktedirler. Lucas'ın oğlu ise yerel bir avcılık topluluğuna bir yetişkin olarak kabul edilmiştir. Bu olayı kutlamak için düzenlenen bir av seferinde, görülmeyen bir kişi Lucas'a ateş eder ve onu ıskalar. Batan güneş gözüne çarparken, Lucas saldırganını teşhis edemez ve tüfeğini tekrar dolduran saldırgan gözden kaybolur. Film Zentropa yapımcılığında 20 milyon Danimarka kronu'na mal olmuştur. Ayrıca Film i Väst ve Zentropa International Sweden'den ortak yapım olarak destek alınmıştır. Bunlara ilaveten Danish Film Institute, DR, Eurimages, Nordisk Film & TV Fond, Swedish Film Institute, Sveriges Television ve MEDIA Programme'dan da katkı verilmiştir. Film ilk olarak 2012 Cannes Film Festivali'nde gösterildi, böylece 1998'den beri ana yarışmada yer alan ilk Danca film oldu. 10 Ocak 2013'te de Danimarka'da Nordisk Film tarafından gösterime sunuldu. Filmin DVD ve Blu-ray sürümleri 7 Mayıs 2013'te piyasaya sürüldü. Demircioğlu Demircioğlu aşağıdaki anlamlara gelebilir: GÃ¶khan Karadeniz Gökhan Karadeniz, (d. 2 Mayıs 1990; Bursa), Türk futbolcudur. 1. Lig ekiplerinden Hatayspor'da forma giymektedir. Gökhan Karadeniz 1990 yılında Bursa'da dünyaya geldi. Futbola ise 2000 yılında Karacabeyspor altyapısında başlayan Gökhan, 9 sene burada forma giydikten sonra 2009 yılında Gemlikspor takımına transfer oldu. 2010 yılında bu takımla profesyonel sözleşme imzalayan Gökhan, Ramazan Silin yönetimindeki takımda 9 maça çıkıp 1 gol attı. 2011-12 sezonu öncesinde ise memleketinin takımı Bursa Nilüferspor'un yolunu tuttu. 2011-12 sezonunda 35 maça çıkan oyuncu 20 gol attı ve tüm dikkatleri üstüne çekti. 2012-13 sezonunda ise 16 lig ve 1 kupa maçına çıkan Gökhan 8 gol attı ve devre arasında Aydınspor 1923 takımına kiralandı. Bu takımla 14 maça çıkan oyuncu 2 gol attı ve takıma döndü. 2013-14 sezonu öncesinde ise kadrosuna Mertan Caner Öztürk gibi yetenekli genç oyuncuları kadrosuna katan Altınordu takımına transfer oldu. Bu takımla 4 yıllık sözleşme imzaladı. Oyuncu transferi sonrasında ise “Hedefi olan, gençlere yepyeni fırsatlar yaratan ve tüm Türkiye’nin dikkatle izlediği bir ekipte forma giyeceğim için heyecanlıyım. Buradaki aile ortamı, kısa sürede uyum sağlamama yaradı. Geçen sezonki çekirdek kadronun korunması, hedefi olan ve başarı odaklı oyuncuların tercih edilmesi sayesinde güçlü bir ekip yaratıldı. Şimdi kendimizi gösterme sırası bize geldi." açıklamalarında bulundu. Sadık Gündoğdu yönetimindeki takımda vazgeçilmezlerden biri olan Gökhan, ilk maçına 8 Eylül 2013 günü Tepecikspor maçında çıktı ve bu maçta ilk golünü de kaydetti. Ligin ilk yarısında 19 maçta 14 gol atma başarısı gösteren oyuncu, Mertan Caner Öztürk ve Halil İbrahim Tuna ile en çok dikkat çeken isim oldu. Genelde forvet arkasında forma giyen Karadeniz 2013-14 devre arasında ise Kayserispor ve Bursaspor tarafından istenilse de kulübü takımın şampiyonluğa gitmesi nedeniyle oyuncuyu bırakmadı. Transfer dönemi sonrasında ise 2013-14 transfer döneminde birçok yetenekli genç oyuncuyu transfer eden Galatasaray'ın oyuncu ile ilgilendiği iddia edildi. 2013-14 2. Lig sezonunda 27 gol atarak gol kralı olmuştur. Ayrıca 2013-14 sezonunda Türkiye Profesyonel liglerinde en fazla gol atan futbolcudur. Sezon sonunda adı başta Galatasaray olmak üzere birçok Süper Lig ekibinin dikkatini çeken Karadeniz, Trabzonspor'a 900.000 TL bedel ile transfer oldu. Halilhodzic'in takımında ilk maçına Lokomotiv Taşkent karşısında çıkan Karadeniz, bu hazırlık maçında bir de gol attı. Hazırlık maçlarında 3 maçta görev yapan Gökhan, Rostov ile oynanan UEFA Avrupa Ligi maçı kadrosunda yer alsa da forma giyemedi. Trabzonspor ile ilk resmi maçına ise Eylül 2014'te Kayseri Erciyesspor maçında sakatlanan Deniz Yılmaz'ın yerine girerek çıktı. Kadroya Óscar Cardozo, Majeed Waris ve Mustapha Yatabaré gibi forvet oyuncularını kadrosuna katan Trabzonspor'da forma şansı azaldı. Transfer döneminin son gününde ise eski kulübü Altınordu FK'dan kiralanma teklifi gelse de bu teklif reddedildi. Lamine Diarra'ya alternatif forvet oyuncusu arayan Antalyaspor ile ise anlaşan Trabzonspor, Karadeniz'i 1 yıllığına Antalyaspor'a kiraladı. 22 Temmuz 2015 tarihinde, Göztepe ile sözleşme imzalamıştır. Mart 2014'te ise kariyerinde ilk kez Slovakya maçı için Türkiye A2 takımının kadrosuna dahil edildi. Atlas (anatomi) Atlas anatomide omurganın en üstündeki (ilk) boyun omurudur. Kafatasını taşımasından dolayı ismini Yunan mitolojisindeki Atlastan almıştır. Atlas en üst omurdur ve -axis kemiğiyle birlikte- kafatası ve omurgayı bağlayan eklemi oluşturur. Atlas ve axis normal omurlara göre çok daha geniş bir hareket sahası oluşturmak üzere özelleşmiştir. Bu iki omur başın öne arkaya ve sağa sola hareket ettirilmesinden sorumludur. Atlanto-occipital eklem başın omurga üzerinde öne arkaya sallanmasına izin verir. Axis kemiğindeki dens bir mil gibi görevi yaparak atlas ve ona bağlı başın sağa sola hareket etmesine izin verir. Atlasın karakteristik özelliği gövdesinin olmamasıdır. Yüzük şeklindedir, ön ve arka kemerleri ve yan taraflarında birer massası vardır. Atlas ve axis nörolojik açıdan önemlidir. Çünkü beyin sapı axise kadar uzanır. Ön kemer yüzük şeklindeki atlasın beşte birlik kısmını oluşturur. Ön tarafı konvekstir ve merkezinde "longus colli" kaslarının ve anterior longitudinal ligamentin bağlanması için bir tüberkül bulunur. Arka tarafı konkavdır ve axisin densiyle eklem yapmak üzere oval veya dairesel pürüzsüz bir eklem yüzeyi ("fovea dentis") bulundurur. Üst kenarı anterior atlantooccipital membrane ile üstündeki oksipital kemiğe bağlanır. Alt kenarı anterior atlantoaxial ligament ile altındaki axis kemiğine bağlanır. Arka kemer dairesel yüzüğün çevresinin beşte ikilik kısmını oluşturur. Arka tarafında spinosus processusun körelmesiyle oluşmuş, "recti capitis posteriores minores"e ve "ligamentum nuchae"ye başlangıç noktası oluşturan bir çıkıntı bulunur. Bu çıkıntının çok küçük olması atlas ve kafatası arasındaki hareketlerin engellenmemesini sağlar. Kemerin arka kısmı üst ve arka tarafında, posterior atlantooccipital membranın bağlanması için yuvarlatılmış bir kenar bulundurur. Her bir üst eklem çıkıntısının("processus articularis superior") tam arkasında "sulcus arteriae vertebralis" denilen oyuk vardır. Bu oluk superior vertebral çentiği ifade eder ve içinden vertebral arter geçer. Vertebral arter transvers çıkıntıdaki delikten yukarı çıktıktan sonra lateral massanın etrafında arkaya ve mediyale doğru dönerek bu oluğun içine yerleşir. Ayrıca suboccipital sinir(ilk spinal sinir) de bu oluktan geçer. Vertebral arterin kavisli bir foramenden geçmesi yaygın bir anatomik variyenttir. Arka kemerin alt yüzeyinde, articular facetlerin arkasındaki iki sığ oluk alt vertebral çentikler olarak adlandırılır. Daha alçaktaki kenar posterior atlantoaxial ligament ile bağ yapar ve onu axise bağlar. "Massa lateralis"ler atlasın en büyük ve sağlam kısımlarıdır. Çünkü başın ağırlığını taşırlar. Her biri alt ve üst olmak üzere iki eklem yüzeyi taşır. Her bir üst facet eklem yüzeyinin mediyal kenarının tam altında trasverse atlantal ligamentin bağlanması için küçük bir tüberkül bulunur. Atlas halkası boyunca uzanan trasverse atlantal ligament vertebral forameni iki bölüme ayırır: Vertebral kanalın bu bölümü omuriliğin geçmesi için gerekenden çok daha büyüktür. Geniş transvers çıkıntılar yana ve aşağıya doğrudur ve başın sağa sola hareketine yardımcı olan kaslar için bağlanma noktası sağlar. Ön ve arka tüberkülleri tek bir kütle halinde kaynaşmıştır. Foramen transversarium transvers çıkıntının içinde aşağıdan, yukarıya ve geriye doğru uzanan deliktir. Atlas genellikle üç merkezden kemikleşir. Bunlardan biri fetal hayatın yedinci haftasında lateral massalarda ortaya çıkar ve geriye doğru genişler. Doğumda bu kemik parçaları birbirlerinden kıkırdak dokuyla dolu dar bir aralık ile ayrılmışlardır. Üç-dört yaş arasında, birbirlerinden direkt olarak veya kıkırdak dokuda gelişmiş ayrı bir merkez boyunca ayrılırlar. Doğumda ön kemer kıkırdaktan oluşur. Bunun içinde doğumdan sonraki bir yıl içinde ayrı bir merkez oluşur ve altı-sekiz yaş civarında lateral massalarla birleşir. Birliğin çizgileri superior articular facetlerin ön kısımları boyunca uzanır. Bazen hiç ayrı merkez yoktur. Öne doğru genişleme ve en son iki lateral massanın bağlanmasıyla oluşan ön kemer her biri orta çizgideki iki merkezden kemikleşir. ilk vertebrada oluşan kırık Jefferson kırığı olarak ifade edilir. Halil Ä°brahim Tuna Halil İbrahim Tuna (d. 9 Nisan 1993, Gaziantep), Türk futbolcudur. 2. Lig ekiplerinden Büyükşehir Belediye Erzurumspor'da forma giymektedir. Halil İbrahim Tuna 1993 senesinde Gaziantep'te doğdu. Futbola 10 yaşında Aydın Yıldızspor altyapısında başladı. Burada iki sezon geçirdikten sonra bir başka Aydın takımı olan Aydınspor 1923’e geçti. Aydınspor 1923 takımının formasını üç sene terlettikten sonra 17 yaşında Bölgesel Amatör Lig takımlarından Bozdoğan Belediyespor’a transfer oldu. BAL’da boy gösteren genç oyuncu 21 maçta attığı dört golle adından söz ettirmeye başladı. O dönem Bozdoğan Belediyespor’un teknik direktörü Behiç Basatuğrul’du. Behiç hoca bir sonraki sezon adı daha sonra Gümüşordu olarak değiştirilecek olan BAL ligi takımlarından Bozyaka Yeşiltepespor’un başına geçti. Gümüşordu adından da anlaşılacağı üzere Altınordu’nun BAL ligindeki rezerv takımı. Behiç hoca İzmir’e gelirken yanında Halil’i de getirdi. Halil Gümüşordu forması altında çıktığı 13 maçta beş gol attı yedi de asist yaptı. Bu etkili performansla adını daha yüksek sesle haykırmaya başlayan genç yetenek, ligin devre arasında U-20 millî takımının seçmeleri için Antalyadaydı. Burada 220 oyuncu arasında gösterdiği performansla Altınordulu yetkililerden tam puan aldı ve oyuncuyla 4,5 yıllık sözleşme imzalandı. Böylece Halil ligin ikinci yarısına 3. Lig’de zirve mücadelesi veren Altınordu’da devam etti. Lacivert-kırmızılı forma ile çoğunda oyuna sonradan girdiği 12 maçta fileleri iki kez havalandırdı ve üç'te asist yaptı. Bu performansıyla takımın şampiyonluğunda ter döken isimler arasında yer aldı. 2013-14 sezonunda ise Gökhan Karadeniz ve Mertan Caner Öztürk gibi isimlerle ilk onbirin vazgeçilmezleri arasına adını yazdıran Halil İbrahim ilk maçına ligin ilk haftasında Tepecikspor karşısında 60. dakikada çıktı ve bu maçta bir tane de gol attı. 2. Lig'in ilk yarısında gösterdiği 15 maç, 2 gol ve 4 asistlik performansla devre arasında TFF 2. Lig karmasına seçildi. Halil İbrahim 2013 yılında millî takım seçmelerine çağrıldı ve U-20 millî takım aday kadrosuna davet edildi. 10-14 Ekim 2013 tarihleri arasında Hollanda'da yapılacak U-20 Uluslararası Dörtlü Turnuva'da ay-yıldızlı forma ile kadroda olan Tuna, dakika bulamadı. Kasım 2013'te ise ilk kez Türkiye U-21 takımına çağrıldı. Bu takımla ilk maçına ise 14 Kasım 2013 günü Avusturya karşısında çıktı. GÃ¼roluk YaÄŸ embolisi Yağ embolisi genelde uzun kemik kırığı, yumuşak doku travması ve yanık gibi fiziksel travmalar sonucu ortaya çıkan bir emboli türüdür. Trombus(kan pıhtısı)dan kaynaklanan emboliden farklı olarak yağ embolisi küçük ve çok sayıda bulunmakla birlikte geniş bir etki ağına sahiptir. Yağ emboli sendromu yağ embolisinin görülmesinden bağımsızdır. Semptomlar genellikle travmatik yaralanmalardan 1-3 gün sonra meydana gelir ve çoğunlukla pulmoner (nefes kısalması, hipoksemi), nörolojik (ajitasyon, bilinç ve algı kaybı, koma), dermatolojik (peteşiyal döküntü), hematolojik (Anemi, düşük kan pulçuğu seviyesi) olarak ortaya çıkar. Peteşiyel döküntü 5-7 gün içerisinde ortadan kalkar, bu durum sendrom için patognomoniktir ancak vakaların yalnız %20-50'sinde görülür. Kemik yaralanmalarının %90'ında yağ embolisi meydana gelmesine rağmen bunların yalnız %10'u semptomatiktir. Yağ emboli sendromunda ortaya çıkacak risk, kırığın erken sabitlenmesiyle ya da cerrahi bir düzeltmeyle önlenebilir. Yağ embolisi sendromunda ölüm oranı yaklaşık %10-20'dir. Yağ embolisi travmatik (uzun kemik kırığı, kaza ya da yumuşak doku travması) ya da travmatik olmayan(yanıklar veya karaciğer yağlanması) etmenlerden kaynaklanabilir. Patojenez mekanik tıkanma ve biyokimyasal yaralanmaya bağlı ortaya çıkar. Yağ globüllerinden salınan yağ asitleri endotelde bölgesel toksik yaralanmalara sebep olur. Damar zedelenmeleri platelet aktivasyonu ve granülosit takviyesi ile daha da kötüye gidebilir. Yağ embolisi patojenezini açıklamak için birkaç mekanizma vardır. Bu mekanizmalar birlikte veya tek başına seyredebilir. Yağ embolisinin komplikasyonları ciddi sonuçlanabilir: Embolize olmuş yağ venöz sistemde dolaşıp akciğere gidince akciğer kılcallarını tıkar. Eğer yeterli pulmoner vazodilatasyon meydana gelmezse yağ embolisi kor pulmonale(akciğer hastalığına bağlı olarak gelişen kalp rahatsızlığı) yol açabilir. Dolaşan serbest yağ asitleri akciğer endoteli ve hücrelerine (pnömositler) direkt toksik etki gösterir. Buna bağlı interstial hemoraji, ödem ve kimyasal pnömonit görülür. Yağ Embolisi Sendromu için tanı zor olabilir çünkü peteşiyel döküntüler haricinde patognomonik (ayırıcı tanı koymaya yarayacak semptomlar) belirtiler gözlenmez. Özel laboratuvar testleri genelde yoktur. Hastalıktan koruyucu en etkili ölçek sakatlıktan sonra -olabildiğince erken- uzun kemik kırıklarını azaltmaktır. Damariçi kan miktarı bakımı önemlidir çünkü şok hali Yağ Embolisi Sendromuna bağlı akciğer hasarını şiddetlendirebilir. Albumin dengelenmiş elektrolit çözeltilerinde miktar resüssitasyonu için önerilmiştir. Çünkü albumin kan miktarını düzeltmekle kalmaz aynı zamanda yağ asitlerini bağlayıp olası akciğer hasarı boyutunu azaltır. Yıkılmadım Yıkılmadım (Yıkılmadım-Annem Annem), Mahsun Kırmızıgül'ün 22 Haziran 1998 tarihinde yayınlanan 5. profesyonel, toplamda 13. stüdyo albümdür. Prestij Müzik etiketiyle piyasaya sürülmüştür. Albüm 1.750.000'den fazla satarak sanatçının ve 1998'in en çok satan albümü olmuştur. 17 gün içinde 1.500.000 satış rakamına ulaşarak bu anlamda bir rekor kıran albümün satışları, Nisan 1999'a kadar 1.750.000'i aştı. Mahsun Kırmızıgül albümle 11 Şubat 1999'da düzenlenen Magazin Gazetecileri Derneği Altın Objektif Ödüllerinde, Yılın Müzik Yıldızları ödülüne layık görülmüştür. Albüm, aynı yıl Nisan ayı sonlarında düzenlenen ve 1998 yılının albüm ve şarkılarının ödüllerinin verildiği 5. Kral TV Video Müzik Ödüllerinde En Çok Satan Albüm ödülünü kazanmıştır. Albümle aynı adı taşıyan şarkı, sözlerini Mustafa Topaloğlu ve Hakkı Yalçın'ın yazdığı, Mahsun Kırmızıgül'ün bestelediği Yıkılmadım ise, aynı ödül töreninde şarkıcıya, Arabesk-Fantezi En İyi Erkek ve yılın en büyük hitlerinin adaylar arasında yer aldığı Yılın Şarkısı ödüllerini kazandırmıştır. Sinan Osmanoğlu Sinan Osmanoğlu (d. 9 Ocak 1990, İstanbul), Türk futbolcu. 1. Lig takımlarından Altınordu'da forma giymektedir. 9 Ocak 1990 İstanbul Fatih'te doğdu. Futbola 2002 yılında Galatasaray’ ın altyapısında başlamıştır. 2003 yılında İstanbul amatör takımlarından Küçükçekmecespor’a transfer oldu. Burada 3 yıl oynadı ve daha sonra tekrar Galatasaray’ a döndü. 2006-2007 sezonunun son haftasında Bursaspor’a karşı Galatasaray PAF takımında oynadı. 2007-2008 sezonu Süper Gençler Ligi’nde Galatasaray forması ile 18 maçta görev aldı. Galatasaray forması ile 25 Paf Ligi mücadelesine çıktı. 2009 – 20010 sezonunda A2 Ligi’nde 30 karşılaşmada Galatasaray forması giydi. Burada ise 27 Mayıs 2011 tarihinde Galatasaray takımında A2 şampiyonluğunu yaşadı. 2011-12 sezonu öncesinde Süper Lig'in yeni ekibi Orduspor resmi sitesinden oyuncu ile 4 yıllık anlaşma yapıldığı açıklandı ancak bu transfer resmileşmedi. Bu gelişmelerin üzerine transferin son gününde 3. Lig ekibi Bayrampaşa'ya kiralandı. Bu takımda sezon boyunca 30 maça çıkan oyuncu 3 gol attı ve takımıyla şampiyonluk yaşadı. 2012 yılında takımı Galatasaray'a dönen Osmanoğlu, 2012-13 transfer döneminde ise Altınordu FK takımına transfer oldu. 2012-13 sezonunda takımıyla 32 maça çıkıp 2 gol attı. Bu takımıyla da şampiyonluk yaşadı ve 2. Lig'e yükseldi. 8 Temmuz 2007’ de U-18 Millî Takımı’ nın Rusya ile yaptığı özel maçta forma giydi. 2008 yılında ise U-19 takımına çağrıldı. Bu takımla toplamda 22 maça çıkıp 1 gol attı. Kütahyalı (anlam ayrımı) Kütahyalı, Kütahya'da büyümüş kişi demek olup aynı zamanda bir soyadıdır ve şu kişiler kastedilmiş olabilir: Kahramanmaraş Abdülhamid Han Camii Abdülhamid Han Camii, 34. Osmanlı padişahı II. Abdülhamid adına yaptırılmış bir camidir. Her cuma günü II. Abdülhamid adına hutbe okunmaktadır. Türkiye'nin 4. büyük, Kahramanmaraş'ın ise en büyük camisidir. Kapasitesi 10 bindir. Abdülhamid Han Camii, büyüklük açışından Çamlıca Camii, Kocatepe Camii, Sabancı Merkez Camii'nden sonra dördüncü sıradadır. Klasik Osmanlı mimarisi etkisindeki cami, şehir silüetine dahil olup, her yerden görülebilmektedir. Bu özelliğinden dolayı yeni olmasına rağmen tarihi görünüme sahiptir. Külliye tarzında yapılan cami, kent için anıtsal yapıdadır. Plan, süsleme, teknik ve malzeme bakımından geleneksel yapıdadır. Dört köşede, üçer şerefeli minareleri ile Selimiye Camii'ne benzer. Kare planlı camide, merkezi kubbe dört yarım kubbe ile desteklenir. Şehzade Camii ve Sultan Ahmet Camii'ne benzer şekilde kubbe dört fil ayağı ile taşınmaktadır. Eray Ataseven Eray Ataseven (d. 29 Haziran 1993, İzmit), Türk futbolcudur. Orta saha pozisyonunda oynamaktadır. Şu anda Süper Lig takımlarından Akhisar Belediyespor'un formasını giymektedir. 3 erkek çocuklu bir ailenin en küçük çocuğu olan Eray, 29 Haziran 1993 tarihinde İzmit'te dünyaya gelmiştir. 13 yaşındayken, o dönem Manisa Belediyespor’da oynayan ağabeyinin desteğiyle kulübün altyapısına katılmıştır. Manisa Belediyespor'da altyapıdan A takıma kadar yükselmiş ve forma giymeye başlamıştır. 2008 yılında Manisa Belediyespor forması giyerken, Manisaspor'un ilgisini çekmiş ve sonrasında siyah-beyazlı kulüp tarafından transfer edilmiştir. Manisaspor'un altyapısına katılmış ve 2008-09 sezonunda takımıyla Deplasmanlı Süper Gençler Ligi'nde mücadele etmiştir. 2009-10 sezonunda A2 takımına yükselmiş ve 28 maçta sahaya çıkıp 1 gol kaydetmiştir. Eylül 2010'da kulübüyle ilk profesyonel sözleşmesini imzalamıştır. 2010-11 sezonunda da A2 takımı ile devam eden Ataseven, 28 maçta 2 gol atmıştır. 2011-12 sezonunda Eray, A2 takımında gösterdiği performansıyla Manisaspor'un A takımına alınmıştır. A takımda, Manisa'nın plaka kodu olan "45" numaralı formaya sahip olmuştur. 31 Mart 2012 tarihinde Gençlerbirliği ile oynanan Süper Lig maçının 82. dakikasında oyuna girerek ilk profesyonel maçına çıkmıştır. Ankara 19 Mayıs Stadyumu'nda oynanan maç, Manisaspor'un 3-0'lık mağlubiyeti ile sonuçlanmıştır. 8 Nisan 2012 tarihinde ligde Galatasaray ile oynanan maçta da 88. dakikada forma şansı bulmuştur. 2012-13 sezonunda ise 1. Lig'de mücadele eden takımda ilk 9 hafta kadroya giremeyen Eray, 10. haftada Reha Erginer yönetiminde Göztepe karşısında ilk 11 başlatıldı ve 90 dakika sahada kaldı. 2 hafta sonra ise Boluspor karşılaşmasında galibiyeti getiren golü atmıştır. Sezon boyunca 23 maçta oynayan oyuncu 2 gol atmıştır. Türkiye Kupası'nda da 1 maça çıkmıştır. 2013-14 sezonunda ise ilk maçına ligin ilk haftasında Ankaraspor karşısında çıkmıştır. Oyuncu, ligin ilk yarısında 18 maça çıkmış, 1 gol atmış ve 3 asist yapmıştır. 2014-15 sezonu öncesinde takım arkadaşları Bülent Cevahir ve Murat Gürbüzerol ile birlikte, 2.750.000 ₺ karşılığında Balıkesirspor'a transfer olmuş ve 2017 yılına kadar burada top koşturmuştur. Eray, 1 Temmuz 2017'de Akhisar Belediyespor'a katılmıştır. Manisa Celal Bayar Ãœniversitesi mezunudur. Ahmet Dereli Ahmet Dereli (d. 22 Ekim 1992), Türk futbolcudur. 1. Lig takımlarından Adanaspor'da forma giymektedir. 1992 yılında gurbetçi bir ailenin çocuğu olarak Berlin'de doğan oyuncu, futbola Berliner AK 07 takımında başladı. 2011 yılına kadar birçok alt kategoride oynayan Ahmet, 2011 yılında profesyonel sözleşme imzaladı. Bu takımla 2011-12 sezonunda 15 maça çıkan oyuncu 4 gol attı. 2012-2013 sezonu öncesinde ise Adanaspor'a transfer oldu. 2012-13 sezonunda takımıyla 4 maça çıkan oyuncu, devre arasında Hatayspor'a kiralandı. Bu takımla ise 5 maça çıktı. 2013 yılında tekrar Adanaspor'a döndü. O sezon ilk golünü ise 3 Kasım tarihinde Gaziantep BB takımına attı. Garo Garo aşağıdaki anlamlara gelebilir: Niğde'de 1991 Türkiye genel seçimleri 20 Ekim 1991 Genel Seçimleri Niğde ili sonuçları; Ã‡ibit Ã‡ibit: Karekin Karekin aşağıdaki anlamlara gelebilir: Zonguldak'ta 1991 Türkiye genel seçimleri 20 Ekim 1991 Genel Seçimleri Zonguldak İli sonuçları; Çibit (köy) Çibit (Rusça:Чибит) — Altay Cumhuriyetinin Ulagan ilçesinde bir köy. Yine aynı adla anılan Çibit akarsuyu yanındadır. 1801 yılında Türkleri Hıristiyanlaştırmak isteyen Rus misyoneleri tarafından kurulduğu belirtilir. 2002 yılına göre etnik dağılım Altay Türkleri (94%). 1971 Akdeniz OyunlarÄ±'nda tenis 1971 Akdeniz Oyunları'nda tenis mücadeleleri İzmir'de yapıldı. I. Karekin I. Karekin (Ermenice: Գարեգին Ա), tüm dünya Ermenileri ruhani lideri ve Ermeni Apostolik Kilisesi katolikosu (1995-1999). 1932 yılında Kesab (Suriye) bölgesinde doğdu. 1964'te piskoposu, 1971'te Iran piskoposu, 1973'te ise Amerika Birleşik Devletler'de başpiskoposu oldu. 1977 yılında Ermeni Apostolik Kilisesi - Kilikya Kutsal Makam'da (Antelias, Lübnan) Khoren I katolikos'e asistan katolikos seçildi. Katolikos Khoren I ölümünden sonra, 1983 yılında, II. Karekin olarak katolikos oldu Kilikya Kutsal Makam'da. 1995 yılında Ermeni Apostolik Kilise'de tüm Dünya Ermenileri ruhani lideri seçildi ve Lübnan'dan Ermenistan'a gitti ve 1995 ve 1999 yılları arasında, I. Karekin olarak katolikos oldu. 1999 yılında öldü Eçmiadzin'de. 1975 Akdeniz OyunlarÄ±'nda tenis 1975 Akdeniz Oyunları'nda tenis mücadeleleri Cezayir'de yapıldı. Biri altın, iki madalya kazanan İspanya en başarılı ülke oldu. 1979 Akdeniz OyunlarÄ±'nda tenis 1979 Akdeniz Oyunları'nda tenis mücadeleleri Split'te yapıldı. İkisi altın, dört madalya kazanan ev sahibi Yugoslavya en başarılı ülke oldu. 1983 Akdeniz OyunlarÄ±'nda tenis 1983 Akdeniz Oyunları'nda tenis mücadeleleri Kazablanka'da yapıldı. İki altın madalya kazanan İspanya en başarılı ülke oldu. I. Karekin (Kilikya) I. Karekin (Ermenice: Գարեգին Ա), Ermeni Apostolik Kilisesi - Kilikya Kutsal Makamı katolikosu (1943–1952). 1867 yılında Dağlık Karabağ'da doğdu. 1917'te piskoposu, 1933'te Kırım ve Yeni Nahçıvan (Rusya) başpiskoposu, ve sonradan Amerika Birleşik Devletler'de başpiskoposu oldu. 1943 yılında Ermeni Apostolik Kilisesi - Kilikya Kutsal Makam'da (Antelias, Lübnan) I. Karekin olarak katolikos oldu. 1952 yılında öldü Lübnan'da. Balık Gölü (Samsun) Balık Gölü, Samsun ilinde, Kızılırmak Deltasında yer alan kıyı set gölüdür. Göl; Liman ölü, Cernek Gölü, Gıcı Gölü, Tatlı Göl ve Uzun Göl ile deltanın doğu kıyılarını paylaşır. Deltanın batı tarafında Karaboğaz Gölü yer alır. Bütün delta alanlarında olduğu gibi Kızılırmak Deltası da göl ve bataklık alan açısından zengindir. Balık Gölü'nün denizle bağlantısı olduğundan diğer göllere göre daha tuzludur. Göl derinliği ortalama 1,5m'dir, suyun en fazla olduğu zamanlarda 3m'dir. Gölü denizden rüzgâr biriktirmesi ile oluşan delta kumulları ayırır. Kumullar 7-8'm yüksekliğindedir. 1991 Akdeniz OyunlarÄ±'nda tenis 1991 Akdeniz Oyunları'nda tenis mücadeleleri Atina'da yapıldı. Dağıtılan on iki madalyanın sekizini kazanan İtalya en başarılı ülke oldu. Koş Ağaç Koş Ağaç (Altay Türkçesi:Кош-Агаш, Kazak Türkçesi: Қош-Ағаш, Rusça: Кош-Агач) — Altay Cumhuriyetinde Koş Ağaç beldesinin merkezi olan köy. «Toponomiçeskom slovare Gornogo Altaya» (Dağ Altay toponomik sözlük) yazarı О. Т. Molçanovoy (1979), V. L. Popov seyahat notlarına dayanarak Kazak Türkçesini göz önüne alıp bu kelimeyi «Koş Ağaç» yani «Çift Ağaç» olarak açıklar. Günümüz Kazak Türkçesinde «Kos Agaş» (Кос Агаш) olup «Ağaçların perdesi» olarak İ.S. Tengerekov (1987) söyler. Koş!- Kazak Türkçesinde "hoşçakal, elveda!" Koş Ağaş - veda ağacı demektir. Bozkırdaki ağaca veda niteliği anlamı taşıdığını belirtenler olmuştur. KÃ¶yde cami ve kilise mevcuttur. Tuva Cumhuriyeti ile Kazakistan arasında yer alan bu statejik yerde en etkin nüfus yapısı Kazak Türklerinindir. Kazakistan ve Tuva arasında zincirleme Türk Birliği'nin bir yapıtaşıdır. (Jana Avıl (Жаңа ауыл) — «Yeniköy») gibi köy yerleşimlerinin neredeyse tamamı Kazak Türklerindendir. Koş Ağaç köyü ve çevresinde petroglifler, tarihi sanat eserleri vardır. 10 km ötedeki Taşanta köyünde de görülür. 1993 Akdeniz OyunlarÄ±'nda tenis 1993 Akdeniz Oyunları'nda tenis mücadeleleri Languedoc-Roussillon'da yapıldı. İki altın madalya kazanan Hırvatistan en başarılı ülke oldu. 1997 Akdeniz OyunlarÄ±'nda tenis 1997 Akdeniz Oyunları'nda tenis mücadeleleri Bari'de yapıldı. Üçü altın, beş madalya kazanan ev sahibi İtalya en başarılı ülke oldu. 2005 Akdeniz OyunlarÄ±'nda tenis 2005 Akdeniz Oyunları'nda tenis mücadeleleri 27 Haziran-3 Temmuz tarihleri arasında Almería'da yapıldı. Tüm kategorilerde altın madalya kazanan ev sahibi İspanya en başarılı ülke oldu. FÄ±rat Parlak Fırat Doğu Parlak (d. 22 Eylül 1975; Adana), Türk yapımcı ve yönetmen. Fırat Doğu Parlak, 22 Eylül 1975 tarihinde Adana'da doğdu. İlkokul, ortaokul ve liseyi de doğduğu yerde tamamladı. Liseyi bitirdi. Daha sonradan yönetmen oldu. Birçok markanın reklam filminde yönetmenlik yaptı. Kariyerinin dönüm noktası olan, Tolga Çevik'in oynadığı Komedi Dükkanı'nda yönetmenlik yaptı. İlk kez Komedi Dükkanı adlı projeyi hayata geçirdi. Yani yayının patenti ona ait. Geçtiğimiz yıllarda TRT 1'de yayınlanan Mert ile Gert ve "Cümbür Cemaat" Aile dizilerinin de yönetmenliğini yaptı. 15 Haziran 2011 tarihinde Komedi Dükkanı: Yolun Sonu adlı bölüm ile yayın hayatına son verdi. Programın sonlanmasından bir süre sonra Arkadaşım Hoşgeldin adlı turne ile Türkiye'yi gezen ekip, 2014 yılbaşında yine Arkadaşım Hoşgeldin adlı bir program ile televizyonlara geri dönmüştür. Daha sonra Müdür Ne'aptın ile yollarına devam etmişlerdir. “Sen devam et, ben montajda atarım o kısmı” sözü meşhurdur. Daha sonra Tolgshow programında, Tolga Çevik ile birlikte bir önceki formatlarla aynı şekilde devam etmiştir. 20 Şubat 2016 tarihinde Belçika'da oyuncu Burcu Kara ile evlenmiştir. 2009 Akdeniz OyunlarÄ±'nda tenis 2009 Akdeniz Oyunları'nda tenis mücadeleleri 28 Haziran-3 Temmuz tarihleri arasında Pescara'da yapıldı. İkisi altın, beş madalya kazanan İspanya en başarılı ülke oldu. Akdeniz OyunlarÄ±'nda tenis Tenis, 1963 Napoli'den itibaren Akdeniz Oyunları'nda yer alan spor dallarından biri oldu. Kadın kategorileri ilk kez 1979'da programa dahil edildi. Sıralama 2018 Akdeniz Oyunları sonu itibarıyla günceldir. İtalik yazım, günümüzde varlığını sürdürmeyen ülkeleri belirtir. Mustafa BahadÄ±r Mustafa Bahadır (d. 30 Mayıs 1969, Trabzon), Türk eski futbolcu, teknik direktör. Şu anda eskiden de formasını giydiği Bucaspor'da görev yapmaktadır. 2014-15 sezonu devre arasında 1. Lig ekiplerinden Bucaspor takımında Sait Karafırtınalar'dan boşalan teknik direktörlük görevine getirilmiştir. 2018-19 Bölgesel Amatör Lig sezonunda Somaspor'un başında 8. grubu 56 puanla şampiyon tamamlayarak play-off oynamaya hak kazandı. Denizli Atatürk Stadyumu'nda Bucak Belediye Oğuzhanspor ile karşılaşan Somaspor maçı uzatmalar sonucunda 2-1 kazanarak Mustafa Bahadır yönetiminde 3. Lig'e yükseldi. Attila (opera) Attila, İtalyan opera bestecisi Giuseppe Verdi'nin bestelediği bir prolog ve üç perdeden oluşan bir opera eseridir. İtalyanca libretto "Temistocle Solera" tarafından, 1809'da "Zacharias Werner" tarafından hazırlanmış olan Almanca "König der Hunnen" isimli bir tiyatro oyunundan uyarlanarak hazırlanmıştır. Bu opera eserinin prömiyer temsili 17 Mart 1846'da Venedik Fenice Tiyatrosu'nda verilmiştir. "1. Sahne: Yakıp yıkılmış Aquileia şehrinde:" Attila ve muzaffer Hun ordusu, savaş esiri oldukları için öldürülmemiş bir grup Romalı kadını görünce şaşırırlar. Kadınların lideri olan Odabella, Hunlu kadınların niçin evde kaldıklarını sorar. (arya:"Allor che ı forti corrono"). Attila kadının cesaretinden etkilenir ve ona kendisinden ne türlü bir lütuf istediğini sorar. Odebella da ondan kılıcını ister. Kadının niyeti bu kılıçla Attila'nın kendi elleriyle öldürdüğü babasının öcünü almaktır. (arya:"Da te questo or m'è cöncesso"). Roma elçisi Ezio Attila'nın huzuruna kabul edilmek diler. Bu görüşmede Ezio Attila'ya Roma İmparatorluğu'nu kendisiyle bölüşmesini ve bu bölüşme sonunda İtalya'nın kendi elinde kalmasını teklif eder."2. Sahne: Sığ ve bataklık bir sahil gölü. Geleceğin Venedik şehri mevkii:" Foresto ve muharebeden kendini kurtaran diğer Romalılar bir kayık ile gelirler. Foresto esir olmuş Odabella'yı düşünür (arya:"Ella in poter del barbaro"). Ama sonradan bu bataklıkta barınmaya uygun yeni bir şehir inşa etmeye koyulurlar (arya: "Cara patria già madre e reina"). "1. Sahne: Attila'nın çadırlı ordugahı yakınında bir koruluk:" Odabella ölmüş olduklarına inandığı babası ve Foresto'nun yasını tutmaktadır. (arya:"Oh! Nel fuggente nuvolo)". Ama birden Foresto oraya gelir. Odabella, kendini savunan bir tavır takınıp tüm ihaneti inkar eder bir şekilde, ona İncil´deki Judith hikâyesini hatırlatır. Çift tekrar birlikte olurlar.(arya:" Oh, t'inebria nell'amplesso"). "2. Sahne:Attila'nın çadırı:": Attila uyanır ve Uldino'ya o gece gördüğü rüyayı anlatır Bu rüyasında yaşlı bir adam onu Roma'nın kapılarında durdurmuş ve geri dönmesi için onu ikaz etmiştir.(arya:"(Mentre gonfiarsi l'anima parea"). Attila gün ışığında yine cesaretini toplamıştır ve ordusuna Roma'ya doğru yürüyüşe geçmelerini emreder. (arya:"Altre quel limite, t'attendo, o spettro") Ancak, "Veni Creator Spiritus" ilahisini söyleyen bir beyazlar giyinmiş genç kız grubunun yaklaştığı görülür. Attila bu grubun başında olan Roma piskoposu Papa Leo´nun rüyasında gördüğü yaşlı adam olduğunu tanır. Attila korku içinde yere yığılır. "Ezio'nun kampı:" Ezio Attila ile bir barış antlaşması imzalandıktan sonra Roma'ya geri çağrılmıştır. Ezio Roma'nın geçmiş zaferleri ile şimdiki çocuk imparator olan Valentin'i altındaki durumunu karşılaştırır.(arya:"Dagl'immortalı vertici") Atilla'nın şerefine verilmekte olan bir ziyafet davetlileri arasında kıyafet değiştirmiş Foresto'yu tanır. Ona Attila'ya karşı güçlerini birleştirmeyi teklif eder. Bu teklifi kabul edilir (arya:"E' gettata la mia sorte ") Foresto's planı Uldino'nun eli ile Attila'nın bu ziyafette zehirlenmesidir. Ama Attila'dan kendi intikamını kendisi almak isteyen Odebella bu komplonun başarısız kalmasına neden olur. Odebella'ya minettar olan Atilla Odabella'nın karısı olacağını ilan eder. Komplosu ortaya çıkan Foresto'yi da Odabella'nın gözetimine verir. "Orman:" Uldino, Odabella ve Atilla'nın düğün planları hakkında Foresto'ya bilgi verir. Foresto, Odabella'nın apaçık ihaneti karşısında acıya boğulur.(Arya:"Che non avrebbe il misero") Ezio, Hunları tuzağa düşürecek bir planla gelir. Odabella Foresto'nun yanına geldiğinde Foresto onu ihaneti yüzünden suçlar ancak Odabella ona kendine güvenmesi için yalvarır. Attila üçünü bir arada bulur ve kendisine ihanet edildiğini anlar. Romalı askerler yaklaşırlarken Odabella kendisine Atilla tarafından verilen kılıçla Attila'yı kılıç darbeleri ile öldürür. Üç komplocu Romalı halkın intikamının alındığını bağırarak ilan ederler. Duygu Akşit Oal Duygu Akşit Oal (d. 4 Ekim 1971), Türk tenisçi. Akşit, Bari'de yapılan 1997 Akdeniz Oyunları'nda, Gülberk Gültekin ile birlikte çift kadınlarda bronz madalya kazanarak, Türkiye'ye oyunlar tarihindeki ilk tenis madalyasını getirmiştir. Akşit, 1998 yılında basketbolcu Erdal Oal ile evlenmiştir. ATP1A3 Sodyum/potasyum taşıyan ATPaz alt birimi alfa-3, insanlarda "ATP1A3" geniyle kodlanmış enzimdir. Beyindeki sodyum ve potasyum seviyelerinin düzenlenmesiyle ilgilidir. Bu gen tarafından kodlanan protein P-tipi katyon taşıyıcı ATPaz'lar ailesine ve Na/K-ATPaz'lar alt ailesine aittir. Na/K-ATPaz, plazma membran boyunca Na ve K iyonlarının elektromanyetik meyillerini kurma ve yönetmede sorumlu, bütüncül membran proteindir. Bu meyiller, ozmoregülasyon, çeşitli organik ve inorganik moleküllerin sodyum bağlı taşınması, sinir ve kas sistemlerinin elektriksel uyarılabilirliği gibi işlemlerde zorunludur. Enzim iki alt birimden oluşur. Bir büyük katalitik alt birim (alfa) ve daha küçük olan glikoprotein alt birim (beta) Na/K-ATPaz'ın katalitik alt birimi birden çok genden oluşur. Bu gen bir alfa 3 alt birimini kodlar. ATP1A3'teki mutasyonlar genellikle hızlı başlangıçlı distoni (ikincil parkinson, RDP ya da DYT12)'de görülür. Bu tanıya sahip kişilerde genetik test önerilir. Bu genin mutasyonu farelerde epilepsi ile ilgilidir. Farelerde bu genin tahrif edilmesi epilepsiyi Ã¶nlemektedir., Çocukluk çağı alternan hemiplejinin genetik nedeni olması muhtemeldir. BBC Knowledge BBC Knowledge, BBC'nin Temmuz 2007'de yayın hayatına geçirdiği bir belgesel kanalıdır. Discovery Channel formatında yayın yapmaktadır. Türkiye'de Digiturk ve Tivibu kanallarından yapılan yayını kaldırıldı. Şu an kanal Türkiye'den izlenememektedir. Tivibu 110. kanalda BBC Earth yayınlanmaya başlamıştır. 5 Nisan 2018’de Digiturk platformunda BBC Earth yayın yapmaya başlamıştır. 2014 Kış Olimpiyatları'nda snowboard - Erkekler halfpipe 2014 Kış Olimpiyatları'nda snowboard – Erkekler halfpipe Rosa Khutor Extreme Park'ta 11 Şubat tarihinde yapılmıştır. Yarışmaya katılım için Temmuz 2012'den sonra Dünya Kupası yarışmalarında ilk 30 girmek veya 2013 FIS Freestyle Dünya Şampiyonası'nda minimum 100 puan almak gerekmektedir. Toplamda 40 sporcunun katılacağı yarışmalarda aynı ülkeden maksimum 4 sporcu katılabilir. Her 3 seride ilk iki sırayı alanlar direkt olarak finale, ilk 3'ü takip eden 6 yarışmacı ise yarı finale yükselirler. 2 ayakta yapılan en iyi derece dikkate alınır. İlk 6 sırayı alan sporcular finale yükselir. 2 ayakta yapılan en iyi derece dikkate alınır. 2 ayakta yapılan en iyi derece dikkate alınır. Domenty Kulumbegov Domenty Sardionovich Kulumbegov (Osetçe:Хъуылымбегты Сардионы фырт Доменти, Rusça:Доментий Сардионович Кулумбегов) (d. 4 Ocak 1956, Thinala), Güney Osetyalı siyasetçi. Kulumbegov, Kafkasya'da bulunan, tek taraflı bağımsızlığa rağmen uluslararası alanda dört ülke hariç (Rusya, Venezuela, Nikaragua ve Nauru) Gürcistan'ın bir parçası olarak görülen Güney Osetya'da 20 Ocak 2014 tarihinden bu yana başbakanlık görevinde bulunmaktadır. 20 Ocak 2014 ile 2 Nisan 2014 tarihleri arasında vekaleten yürüttüğü görevi söz konusu tarihten itibaren fiilen yürütmeye başlamıştır. 2014 Kış Olimpiyatları'nda biatlon 2014 Kış Olimpiyatları'nda biatlon Laura Biathlon ve Kayak Kompleksi'nde yapılmıştır. 8–22 Şubat 2014 tarihleri arasında 11 branşta gerçekleşmiştir. Olimpiyatlar tarihinde Biatlon dalında ilk kez kadınlar, erkekler karışık bayrak yarışı koşulmuştur. 11 kategoride yapılacak yarışlar aşağıdaki tarih ve saatlerde başlamıştır. 2014 Kış Olimpiyatları'nda kayaklı koşu 2014 Kış Olimpiyatları'nda kayaklı koşu Laura Biathlon ve Kayak Kompleksi'ta yapılmıştır. 8–23 Şubat 2014 tarihleri arasında 11 branşta gerçekleşmiştir. 12 kategoride yapılacak yarışlar aşağıdaki tarih ve saatlerde başlamıştır. Maksimum 310 sporcu yarışmalara katılmıştır. Aynı ülke komitesinden maksimum 20 atlet yarışmalara iştirak edebilirler. Ayrıca aynı ülke komitesinden maksimum 12 kadın veya 12 erkek katılabilir. Yarışmalara katılım için A ve B standartları dikkate alınmıştır. |} 1955 Akdeniz Oyunları'nda yüzme 1955 Akdeniz Oyunları'nda yüzme mücadeleleri Barselona'da yapıldı. Sekizi altın, on iki madalya kazanan Fransa en başarılı ülke oldu. Hacı Ali Cüceoğlu Hacı Ali Cüceoğlu, (d. 1924, Görele, Giresun) - (ö. 28 Nisan 2000), Türk siyasetçi. Ankara Üniversitesi Hukuk Fakültesi mezunudur. Kınık ve Ankara Mahkemeleri Zabıt Kâtiplikleri, Serbest Avukatlık, TBMM 1.(XII) ve 2.(XIII) Dönem Giresun Milletvekilliği, Cumhuriyet Senatosu Giresun Üyeliği (12.10.1975 – 12.09.1980) yapmıştır. Evli ve iki çocuk babasıdır. Tomorrowland Festivali Tomorrowland Festivali, 2005 yılından beri Belçika'nın Boom kentinde gerçekleştirilen ve Avrupa'nın en büyük müzik etkinliklerinden biri olarak kabul edilen elektronik müzik festivali. 2014 yılında 10. yaşını kutlayacak olmasından dolayı normalde bir haftasonundan oluşan etkinlik, 2 haftasonuna çıkarılmıştır. 18-20 ve 25-27 temmuz tarihleri arasında gerçekleştirilecektir. John Newman John Newman (16 Haziran 1990) İngiliz şarkıcı, söz yazarı, müzisyen. Birleşik Krallık müzik listelerinde bir numaraya kadar yükselen Love Me Again adlı şarkısıyla bilinir. Rudimental's grubunun 2012'de yayınladıkları Feel the Love ve Not Giving In şarkılarında onlara vokallik yapmıştır. BRIT 2014 ödüllerinde En İyi Erkek Solo Şarkıcı, Yılın en iyi single'ı (Love Me Again) kategorilerinde aday gösterilmiştir. John [[İngiltere'nin [[Settle]] kasabasında büyümüştür. 14 yaşındayken gitar çalmaya başlayan John Newman aynı zamanda kendi şarkılarını yazmaya ve şarkılarını kaydetmeyi öğrenmeye başlamıştır. 20 yaşına geldiğinde Londra'ya taşınıp, kendisine bir grup kurmuş ve canlı performans sergilemeye başlamıştır. Çok kısa bir süre sonra [[Island Records]]'la bir anlaşma imzalamıştır. Mayıs 2012'de John [[Rundimentals]] grubuna [[Feel the Love]] adlı parçada eşlik etti. Bu şarkı Birleşik Krallık müzik listelerinde bir numaraya kadar yükseldi ve yine [[Avustralya]], [[Belçika]], [[Hollanda]] ve [[Yeni Zelanda]] müzik listelerinde de ilk beşte yer aldı. Kasım 2012'de yine [[Rudimentals]]'in ile [[Not Giving In]] şarkısını seslendirdi. Haziran 2013'te John ilk albümünde de yer alan [[Love Me Again]] adlı şarkıyı yayınladı.. [[Digital Spy]] ile yapılan bir röportajda şarkı için; "Şarkıyı birlikte yazdığım adamlarla yüzümüzde bir sırıtmayla birbirimize döndük ve 'Burada güzel bir şeyler var' dedik. Ama bilirsiniz, asla ne kadar iyi bir şey olduğunu bilemezsiniz." demiştir. Şarkı Birleşik krallık müzik listelerinde bir numaraya kadar yükselmiş ve yine [[Avustralya]], [[Avusturya]], [[Belçika]], [[Danimarka]], [[Almanya]], [[İrlanda]], [[Norveç]], [[Yeni Zelanda]] ve [[İsviçre]]'de ilk ona girmiştir. Şarkı aynı zamanda [[FIFA 2014]] ün Soundtrackinde kullanılmıştır. John 6 Ekim 2013'te ikinci single'ı [[Cheating]]'i yayınladı. Şarkı Birleşik krallık müzik listelerinde 9 numaraya kadar yükseldi. İlk albümü [[Tribute]] 14 Ekim 2013'te yayınlandı. [[Digital Spy]] ile yaptığı röportajda; "Albümü yaparken biraz ağır bir ayrılık sürecinden geçiyordum ve albüm isminin biraz yankı oluşturmasını istiyordum. Bu albüm benim hayatımın doruk noktası ve bu yüzden bana yardım eden, destekleyen ve bana ilham kaynağı olan herkese teşekkür ediyorum. Bu albümle gurur duyuyorum, beni bir prodüktör, söz yazarı ve sanatçı yaptı, ve insanların bunu duymaları için sabırsızlanıyorum." demiştir. Albüm 20 Ekim 2013'te Birleşik Krallık müzik listelerinde bir numaraya yerleşti ve John [[Official Charts Company]]'le yaptığı bir söyleşide; "Bir şanatçının albümünün bir numaraya yerleşmesi heyecan verici, özellikle de ilk albümüyle. Bunun benim için anlamı çok büyük ve beni destekleyen ve bunun gerçekleşmesini sağlayan herkese çok teşekkür ediyorum." demiştir. John Kasım 2013'te üçüncü single olarak [[Losing Sleep]] adlı şarkıyı seçmiştir. John, [[Jools Holland]] ve [[Ellen DeGeneres]]'in showlarında canlı performans sergilemiştir. [[Kategori:İngiliz müzisyenler]] [[Kategori:1990 doğumlular]] [[Kategori:21. yüzyıl erkek şarkıcıları]] [[Kategori:YaÅŸayan insanlar]] Tribute (albüm) İngiliz şarkıcı John Newman'ın yayınladığı ilk albümü. Universal ve Island Records etiketiyle 14 Ekim 2013'te İngiltere'de yayınlanmıştır. Albümün içinde John'un daha önce yayınladığı Love Me Again ve Cheating adlı şarkılarıda yer almaktadır. Albümün prodüktörlüğünü Ant Whiting, John Newman, Steve Booker ve Mike Spencer yapmıştır. Albüm Birleşik Krallık müzik listelerine bir numaradan girmiştir. LGBT müziği LGBT müziği olarak adlandırılan (lezbiyen, gey, biseksüel ve transgender) bireyler veya LGBT'lere yönelik gerçekleştirilen her türlü müzik faaliyeti. Özellikle 2000'lerde başlayan yeni ABD müziği anlayışıyla LGBT müzisyenler ve LGBT'lerce şarkı ve müzikler yapılmış, konusu eşcinsellik, eşcinsel evlilik, homofobi olan şarkılara imza atılmış, LGBT temalı veya imalı klipler yayınlanmıştır. Disco ve house müzik anlayışıyla birlikte temeli atılan "LGBT müziği" özellikle eşcinsel bireyler tarafından LGBT topluluğuna atıfla tanımlanmıştır. Yine Elton John, Village People, Sylvester, Tom Robinson, Zeki Müren, Bülent Ersoy LGBT müzisyenler olarak bilinir. Cher, Cyndi Lauper,Madonna, Kylie Minogue, Hande Yener, Sezen Aksu, Donna Summer ve Gloria Gaynor, Lady Gaga, Ben Haggerty gibi LGBT müttefikleri LGBT topluluğunca gey ikonu olarak bilinir. Listen Listen, ÅŸu anlamlara gelebilir: Black Panties Black Panties, Amerikalı R&B sanatçısı R. Kelly'nin on ikinci stüdyo albümüdür. 10 Aralık 2013'te RCA Records etiketiyle yayınlandı.