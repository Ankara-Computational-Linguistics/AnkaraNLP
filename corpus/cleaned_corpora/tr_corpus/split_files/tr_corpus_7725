Mirası olarak ilan edilen Gorham's Mağara Kompleksi'ni oluşturmaktadır. Nebil SayÄ±n Nebil Sayın (d. 21 Nisan 1971, İstanbul), Türk oyuncu. Ankara Üniversitesi DTCF Tiyatro Bölümünden mezun oldu. İçerde dizisindeki "Coşkun" rolü ile bilinmektedir. Jean-Michel Blanquer Jean-Michel Blanquer (d. 4 Aralık 1964, Paris) Fransız hukukçu, akademisyen ve siyasetçi. 1987'de collège Stanislas'ta diğer iki arkadaşı François Baroin ve Richard Senghor ile beraber, "3000 Yılının Bildirisi"ni kaleme almış ve bu, 1789 İnsan ve Yurttaş Hakları Bildirisi'ni güncellemeyi hedeflemiştir. Bu tarihten itibaren Baroin'a yakın olmuş ve neredeyse kardeş olduklarını belirtmiştir. Paris I Panthéon-Sorbonne Üniversitesi'nde felsefe eğitimi almış, 1989'da Paris Siyasal Bilgiler Enstitüsü'nde siyaset bilimi alanında derinlemesine öğrenim diploması sahibi olmuş, 1993'te Paris II Panthéon-Assas Üniversitesi'nde anayasa hukuku doktoru olmuş, 1996 yılında ise kamu hukuku alanında agreje eğitimci olmuştur. Tours Üniversitesi'nde doçent, Lille Siyasal Bilgiler Enstitüsü'nde profesör olarak ders vermiştir. 1998-2004 yıllarında Latin Amerika Yüksek Çalışmaları Enstitüsü direktörü, 2004-2006 yıllarında Guyana Akademisi rektörü, 2007-2010 yıllarında Créteil Akademisi rektörü, 2010-2013 yılları arasında Milli Eğitim Bakanlığı Okul Eğitimi Genel Müdürü ve 2013-2017 yıllarında ESSEC Business School'un genel müdürü olmuştur. 17 Mayıs 2017 tarihi itibarıyla Milli Eğitim Bakanıdır. Fehd (zırhlı personel taşıyıcı) Fehd, Mısır yapımı bir zırhlı personel taşıyıcıdır. Araç, Mısır Ordusu'nun ihtiyaçlarına göre Mercedes-Benz LAP 1117/32 kamyon şasisi temelinde geliştirilmiş olup önceki BTR-40 ve Velid zırhlı araçlarının yerini almıştır. Aracın esnek tasarımı, yüksek hızlı, manevra kabiliyeti ve uzun menzilli yol ve arazi yolları, çeşitli askeri ve güvenlik amaçlarını karşılamak için çeşitli versiyonların üretilmesini mümkün kılmaktadır. Fehd'in, Fehd 240/280 ZPT, Fehd 280-30 IFV, komuta aracı, ambulans, hafif zırhlı kurtarma aracı, isyan kontrolü aracı, mayın döşeme ve mayın imha aracı gibi modelleri bulunmaktadır. El-Fehd El-Fehd, Suudi Arabistan yapımı bir zırhlı personel taşıyıcıdır. Aracın AF-40-8-1 zırhlı personel taşıyıcı ve piyade savaş aracı ile AF-40-8-2 zırhlı savaş ve kurtarma aracı olmak üzere iki modeli bulunmaktadır. Zırhlı kurtarma aracı Zırhlı kurtarma aracı (ARV), savaş esnasında hasar gören ve çalışamaz haldeki zırhlı savaş araçlarının onarım ve bakımı için kullanılan bir zırhlı araçtır. Rheinmetall Rheinmetall, Almanya merkezli bir otomotiv parça üreticisi ve savunma şirketidir. Şirket, 13 Nisan 1889 tarihinde kurulmuş olup merkezi Düsseldorf'ta yer almaktadır. Rheinmetall, 2011 yılı itibarı ile Avrupa'nın 10. büyük savunma müteahhididir. Şirket Frankfurt Menkul Kıymetler Borsası'nda işlem görmektedir. Muriel PÃ©nicaud Muriel Pénicaud (d. 31 Mart 1955, Versay) Fransız yönetici, bakan. 1975'te tarih alanında lisansını tamamlamış ve 1976'da Paris-Nanterre Üniversitesi'nde eğitim bilimi alanında uzmanlaşmış ve 1980'de Strazburg Üniversitesi'nde klinik psikoloji alanında derinlemesine öğrenim diplomasına sahip olmuştur. 1976-1985 yıllarında yerelde istihdamla alakalı yöneticilik yapmış, 1985-1993 yıllarında Çalışma Bakanlığı'nda yönetici olarak görev almıştır. 1991-1993 yılları arasında Çalışma Bakanı Martine Aubry'nin formasyondan sorumlu danışmanı olmuştur. 2002-2008 yılları arasında Dassault Sistemler Grubu'nun genel müdür yardımcısı, 2008-2013 yıllarında Danone Grubu İnsan Kaynakları Genel Müdürü, 2013-2017 yılları arasında SNCF yönetim kurulu üyesi ve ulaştırma ve lojistik komitesi başkanı, 2015-2017 yılları arasında ise denetim kurulu üyesi olmuş, 2006-2009 yılları arasında Ulusal Mesleki Formasyon, İstihdam ve Çalışma Enstitüsü'nün başkanı ve Sosyal Diyalog Yüksek Kurulu üyesi olarak görev yapmıştır. 2013-2014 yıllarında AgroParisTech (Çevre ve Canlı Endüstrileri ve Bilimleri Enstitüsü) yönetim kurulu başkanı, 2014'te Ulusal Eğitim Ekonomi Kurulu başkanı, Paris II Panthéon Assas-Sorbonne Üniversiteleri İş İdaresi ve Hukuk Okulu Yönetimi'nde Başkan yardımcısı olmuştur. Mayıs 2014'ten itibaren Uluslararası Yatırımlardan sorumlu elçi ve Ocak 2015'ten itibaren Business France genel müdürü olmuştur. Kasım 2015'e dek Ekonomik, Sosyal ve Çevresel Konsey üyeliği yapmıştır. 17 Mayıs 2017 tarihi itibarıyla Çalışma Bakanıdır. Tower Hamlets Tower Hamlets ("London Borough of Tower Hamlets"), Londra'nın 32 semtinden biridir. Semt, Londra Şehri'nin doğusunda Thames Nehri'nin kuzeyinde yer almakta olup East End'in büyük bir kısmını oluşturmaktadır. Yüzölçümü 19.77 km² olan semtin nüfusu 2016 yılı itibarı ile 304,900'dür. Tower Hamlets, Canary Wharf'ı da içeren Londra'nın yeniden yapılandırılmış Docklands bölgelerinin büyük çoğunluğunu içermektedir. Londra'nın en yüksek gökdelenlerin çoğu semtin güneyindeki Köpekler Adası'nda yer almaktadır. Londra Olimpiyat Parkı'nın bir kısmı Tower Hamlets'de yer almaktadır. Tower Hamlets, aynı zamanda ülkedeki en yüksek etnik azınlık nüfuslarından birine sahip olup nüfusunun üçte birini Bangladeş kökenliler oluşturmaktadır. Newham Newham ("London Borough of Newham"), Londra'nın 32 semtinden biridir. Semt, Londra'nın doğusunda Thames Nehri'nin kuzeyinde yer almaktadır. Yüzölçümü 36.22 km² olan semtin nüfusu 2016 yılı itibarı ile 341,000'dür. Newham, ülkedeki en yüksek etnik çeşitliliğe sahip bölgelerden biridir. BatÄ± Avrupa Yaz Zaman Dilimi Batı Avrupa Yaz Zaman Dilimi (BAYZD, UTC+01.00), Batı Avrupa Zaman Dilimi'nin yaz zaman dilimidir. Eş Güdümlü Evrensel Zaman'dan bir saat ileridedir. Batı ve Kuzeybatı Avrupa'nın bazı bölümlerini, aşağıdaki bölgeleri içerir: Batı Avrupa Yaz Zaman Dilimi, Birleşik Krallık'ta Britanya Yaz Zamanı (BST) ve İrlanda'da İrlanda Standart Zamanı (IST) olarak bilinir. Aldan Aldan (Rusça: Алдан; Yakutça: Алдан) Yakutistan'ın başkentinden yaklaşık 470 km uzaklıkta ve Moskova'ya 4920 km mesafede, Seligdar Irmağı'nın ağzında bulunan Aldan Nehri havzasındaki Aldan yüksekliklerinde yer alan Rusya, Yakutistan Cumhuriyeti, Aldansky Bölgesi'nin yönetim merkezi ve bir altın madeni kasabasıdır. 2013 yılı nüfus sayımına göre nüfusu 21.538 kişidir. Zengin altın yataklarının keşfinden sonra Nezametny adıyla 1923 yılında kuruldu. 1939 yılında kasaba statüsüne kavuşturuldu ve tekrar adlandırıldı. II. Dünya Savaşı sırasında Doğu Cephesi'ne Amerikan ödünç ver-kirala uçaklarının Alaska-Sibirya (ALSİB) hava rotasında taşınması için bölgeye bir havaalanı inşa edildi. İdari bölümlendirme çerçevesinde Aldan, Aldansky Bölgesi'nin yönetim merkezi olarak hizmet vermektedir. Bir yerleşim yeri olarak Aldan idari bölge sınıflandırmasında bir şehir olarak nitelendirilmektedir. Aldansky Bölgesi'nde bir idari bölüm olarak iki kırsal yerleşim ile birlikte Aldan Kenti kurulmuştur. Belediye birimi olarak Aldan Kenti, Aldansky Bölgesinde Aldan Kent Yerleşimi olarak oluşturulmuştur. Sovyetler Birliği'nin çöşküşünden sonraki yıllarda Uzak Doğu Rusyası'ndaki pek çok şehirde yaşanan büyük nüfus kayıplarından etkilenmeyerek verimli bir altın, mika, uraniyum ve nadir toprak elementlerinin çıkarıldığı bir maden merkezi olma konumunu sürdürmüştür. Şehir Yakutsk ile Never'i birbirine bağlayan A360 Lena Karayolu'nun ve Amur-Yakutsk Anahat Demiryolu'nun üzerinde bulunmaktadır. Ayrıca Aldan Havalimanı da ulaşım alanında hizmet vermektedir. Yıllara göre nüfus tahminleri; Triyak Triyak, iç yapısında ters bağlı kristaller bulunan tristörün daha gelişmiş yapısına sahip anahtarlama elemanıdır. Güç elektroniğinde sıkça kullanılır. İki yönde de akım geçirme özelliğine sahiptir. Üç bacağı vardır ve iki adet tristörün ters-paralel bağlanmış halidir. 2 adet anot ve bir adet tetikleme ucu bulunmaktadır. Hem AC hem de DC gerilimlerde çalışabilir. Kalbimdeki Deniz bölümleri listesi Kalbimdeki Deniz bölümleri listesi, Pastel Film tarafından yapılıp FOX'ta yayınlanan Kalbimdeki Deniz adlı Türk televizyon dizisinin bölüm listesidir. Dizi 22 Ekim 2016 tarihinde FOX ekranlarında yayınlanmaya başlamıştır. Dizinin yönetmeni Aysun Akyüz Mehdiabbas, senaristi Funda Çetin, yapımcısı Yaşar İrvül ve Efe İrvül'dır. Başrollerini Kutsi ve Özge Özberk'ın paylaştığı dizi anlatmaktadır. Raspbian Raspberry Pi OS (Eski adı ile Raspbian), Raspberry Pi için optimize edilmiş Debian'a dayalı özgür bir işletim sistemidir. Bengalliler Bengalliler (), Güney Asya'da yaşayan bir Hint-Aryan etno-linguistik gruptur. Anadilleri Bengalce olup Han Çinlileri ve Araplardan sonra dünyanın üçüncü büyük etnik grubudur. Bengalliler, çoğunlukta olan Bangladeş ve Batı Bengal'in yanı sıra Hindistan'ın Tripura ve Assam eyaletleri ile Andaman ve Nikobar Adaları'nda yaşamaktadırlar. Bunun dışında Pakistan, Amerika Birleşik Devletleri, Birleşik Krallık, Kanada, Orta Doğu, Japonya, Singapur ve İtalya'da Bengal diasporası bulunmaktadır. Etnolinguistik Etno-linguistik, dil ile kültür arasındaki ilişkiyi inceleyen ve farklı etnik grupların dünyayı algılama biçimini inceleyen bir dilbilim alanıdır. Etno-linguistik, etnoloji ve dilbilimin bir kombinasyonudur. Jöleli şeker Jöleli ayıcık Almanya'da, Bussi Bär, Gummibar (ayı) veya Gummibärchen (küçük ayı) adı altında popülerdir. Bonn'tan bir şekerleme üreticisi olan Hans Riegel Sr, bu tatlıları 1920'de başlattığı Haribo şirketi altında üretti. Cola şişeleri, kola lezzetiyle klasik Coca-Cola tarzı şişeler şeklinde şekerlemelerdir. Onlar çok sayıda şirket tarafından üretilmektedir. Leaf International'nin Fransız bölümünün bir parçası olan Lutti şirketi de gümüşü, ekşi ve mavi ve pembe renkli jöleli şekerler üretiyor. Halka şeklindeki jöleli şekerler genellikle şeker veya ekşi toz ile kaplıdır. En yaygın ve en popüler lezzet şeftali halkasıdır. Diğer lezzetler arasında yeşil elma, kavun, mavi ahududanı, çilek ve anason bulunur, bunlar genellikle çikolata ile kaplanır. Sakız halkalarının yaygın olarak bilinen bir yapımı olan Tumi halkalar önemli bir varlık olan Trolli'dir. Avustralya'da, kurbağalar şeklindeki jöle şekeri 1930'lardan beri çok popüler olmuştur. Bunlar genelde "kırmızı kurbağa" olarak anılmasına rağmen kırmızı veya yeşil renklidir. Avustralya'da, diş şeklindeki jöle şekerlemeleri 1930'lardan beri çok popüler olmuştur. Pembe ve beyaz renklidirler, pembe diş etlerini temsil eder ve diş beyazdır. Hafif nane ve başka lezzete sahiptirler. Boxer (zırhlı savaş aracı) Boxer, Almanya ve Hollanda ortak yapımı bir zırhlı savaş aracıdır. Araç, gelecek nesil zırhlı araç üretmeyi amaçlayan, işbirliğine dayalı bir Avrupa tasarım projesi olup Almanya merkezli Krauss-Maffei Wegmann GmbH ve Rheinmetall MAN Military Vehicles GmbH (RMMV) ile Hollanda merkezli Rheinmetall MAN Military Vehicles Nederland B.V. ortaklığındaki ARTEC GmbH şirketi tarafından üretilmektedir. Goalkeeper CIWS Goalkeeper, Hollanda yapımı bir CIWS'tır. Gemilerin kısa menzilli savunması için otonom ve tamamen otomatik bir silah sistemi olarak geliştirilmiştir. KudÃ¼s Hadassah Hastanesi Kudüs Hadassah Hastanesi (İbranice: מרכז רפואי הדסה) 1934 yılında kurulan, Kudüs’te bulunan Ein Kerem ve Scopus Dağı’ndaki iki üniversite hastanesini bünyesinde barındıran bir tıp kurumudur. Kurum, bu iki hastenin yanı sıra, Kudüs İbrani Üniversitesine bağlı tıp, diş hekimliği, hemşirelik ve eczacılık okullarını da yönetmektedir. Kurumun kendini tanıttığı misyonu, ‘ırk, din ve etnik köken gözetmeksizin herkese yardım eli uzatmak’ tır. Hastane, Amerika Siyonist Kadınlar Örgütü, Hadassah tarafından kurulmuştur ve günümüzde kurumun finansmanının büyük bir kısmı, örgüt tarafından sağlanmaktadır. Hastane, boyutu ve kapasitesi açısından, İsrail’deki en büyük altıncı tıbbi merkezdir. Sahip olduğu iki kampüste toplam 1000 yatak, 31 ameliyathane ve 9 yoğun bakım ünitesi vardır. Bunun yanı sıra beş farklı tıp okulunu da bünyesinde barındırmaktadır. Hadassah Örgütü 1912 yılında, Osmanlı yönetimindeki Kudüs’te sağlık hizmeti vermek için, New York’ta kuruldu. 1913 yılında, Hadassah, Kudüs’e iki hemşire gönderdi. Hemşireler, Kudüs’te bir halk sağlık merkezi kurarak, ebelik ve Orta Doğu’da çok görülen, kötü bir göz hastalığı olan trohoma karşı tedavisi hizmeti vermeye başladı. I. Dünya Savaşı esnasında, Osmanlı yönetimi, Yahudilerin düşmanlara karşı sempati duyduğu şüphesiyle kurumlara baskı yapmaya başladı ve 1915 yılında, halk sağlık merkezi, baskılara dayanamayıp kapandı. 1918 yılında, Hadassah, 45 sağlık görevlisinin içinde bulunduğu, Amerikan Siyonist Tıp Ünitesi’ni (AZMU) kurdu. AZMU, Filistin’de altı hastanenin kurulmasına yardımcı oldu. Meir Rothschild Hastanesi, 1918 yılında Kudüs’te kuruldu. Aynı yıl, Hadassah ayrıca bir hemşirelik okulu kurdu ve yerel personel yetiştirmeye başladı. 1919 yılında, Hadassah, Filistin’de ilk defa Okul Hijyen Departmanı organize etti ve Kudüs’teki okullarda okuyan çocuklara rutin sağlık kontrolleri sağlamaya başladı. 1920 Arap ayaklanmalarında Hadassah hemşireleri her iki taraftaki yaralılara sağlık hizmeti sağladı. Henrietta Szold aynı yıl Kudüs’e taşındı ve toplum sağlık ve önleyici bakım programları geliştirdi. 1921 yılında, Hadassah hemşirelerinden, Bertha Landsman, ilk gebelik bakım merkezini (Tipat Halav) Kudüs’te kurdu ve Hadassah ayrıca Tel Aviv’de bir hastane açtı. Bir sonraki yıl, Hayfa’da başka bir hastane kurdu. 1926’da Hadassah ilk tüberküloz tedavi merkezini Safed’de kurdu. 1929’da, örgüt Nathan ve Lina Straus Sağlık Merkezi’ni Kudüs’te kurdu. 1930lar, 1888 yılında, Kudüs’teki Peygamberler Sokağı'nda kurulan Rothschild hastanesini yenileme planıyla başladı. Hadassah’nın altıncı başkanı Rose Halprin, Kudüs’e taşındı ve Amerikadaki ofisle, Filistin’deki Hadassah arasında iletişimi sağlama görevini üstlendi. Filistin’deli ilk eğitim hastanesi ve tıp merkezi olan Rothschild-Hadassah Üniversite Hastanesi, 9 Mayıs 1939 yılında açıldı. Hadassah, Hebron’da bir revir işletmeye başladı. Beit Hadassah kliniği, revirle birlikte üç kata sahipti. Diğer katlarda bir eczane ve Sinagog vardı. Ücretsiz tıbbi hizmet hem Yahudilere hem de Araplara verilmekteydi. Binanın Tarihi 1893 yılına gitmekteydi ve o zamanki adı Chesed L'Avraham kliniğiydi. 1929 yılında bina Hebron Katliamının en kötü sahnelerine ev sahipliği yaptı. Peel Komisyonu olarak da bilinen, İngiliz Kraliyet Komisyonu, 1937 yılındaki raporunda, Hadassah’nın aktivitelerini övdü: “Hadassah Tıp Kurumu, Yahudi yerleşim merkezlerinde geniş ağa sahip olan klinikler ve büyük şehirlerde hastaneler kurdu. Doğal olarak Yahudi nüfusu daha çok yararlandı bu sunulan hizmetlerden fakat tıp merkezleri, Filistinin bütün toplumlarına açıktı ve arapların en fakirleri bu merkezlerden yararlandı. Hadassah’nın bu yardımseverliği farkındalığı ve övgüyü hak etmektedir. Yapılanlar iki toplumun arasında iyi iletişimi destekleyen girişimlerdi.” Scopus Dağı’ndaki Hadassah Hastanesi 1939 yılında açıldı ve 1948 yılında kapanmak zorunda kaldı. 1948 savaşı sonucu, Scopus Dağı’ndaki Hadassah Hastanesi, İsrail’in dışta kalan bir parçası olarak kaldı ve İsrail ordusundan birkaç personel tarafından korundu. Bu kampüsteki bütün çalışmalara son verilip, kampüs terkedildi. Batı Kudüs’te birkaç alternatif yer bulundu ve Scopus’u terk etmek zorunda kalan tıp ekibi tarafından bu yeni yerlerde tıbbi çalışmalara devam edildi. 1961 yılında, Kudüs’ün dışındaki Ein Karem’de yeni bir tıbbi merkez kuruldu. 6 Gün Savaşı esnasında, İsrail Scopus Dağı etrafındaki bütün alanı ele geçirdi ve eski tıbbi kampüs tekrar çalışmaya başladı. Günümüzde iki kampüste çalışmaktadır ama Ein Karem’deki binalar daha büyüktür. 2005 yılında, Hadassah, bütün hastalara karşı, etnik ve dini farklılıkları gözetmeden, eşit davranmasından ve barışa olan katkısından dolayı Nobel Barış Ödülü’ne aday gösterildi. Fransız baritone David Serero, 2011, 2012 ve 2013 yıllarında, İsrailli ve Filistinli çocuklar için çeşitli konserler verdi. Yaklaşık 1 milyar Şekele varan bütçe açığından dolayı, tıbbi merkezin yönetimin isteği üzerine, İsrail mahkemesi, Şubat 2014 itibarıyla kurumun faaliyetlerini 3 ay durdurması kararını aldı. Scopus Dağı’ndaki hastane kampüsünün temeli, 1934 yılında atıldı ve beş yıl süren inşaatın ardından, mimar Erich Mendelsohn tarafından tasarlanan merkez, 1939 yılında kapılarını açtı. Mart 1947’de Kudüs’teki arap güçlerinin lideri, Abd Al-Qadr Husayni, hastaneyi hava uçurma tehdidinde bulundu. Bu tehdit hayata geçmedi fakat hasteye gidiş gelişlerdeki trafikte saldırılar gerçekleştirildi. 13 Nisan 1948’de kalkanlı bir araç konvoyunda hemşireler, tıp öğrencileri ve diğer çalışanlar hasteneye doğru gidiyordu ve araç saldırıya uğradı. Hadassah Tıp Konvoyu Katliamı olarak anılan bu saldırıda 78 kişi öldürüldü. 1949 yılındaki Ürdün’le yapılan ateşkeş anlaşmasıyla birlikte, hastane askersizleştirilerek, İsrail’in bir parçası olarak kabul edildi ve böylece hastanenin aktiviteleri devam etti. Çalışanlar Kudüs’teki geçici yerleşim alanlarına yerleşti ve daha sonra Ein Kerem’deki kampüs açıldı. Altı Gün Savaşı sonunda, Doğu Kudüs’ün işgal edildiği dönemde, Scopus Dağı’ndaki Hadassah kampüsü oldukça büyük bir tamirat sürecine girdi ve 1975 yılında tekrar açıldı. 300’ün üzerinde yatak, 30 departman ve klinikle birlikte, hastane Kudüs’teki nüfusa ayrım yapmadan hizmet vermekte . Genelde hastaların yaklaşık 40% ı Araptır. 2011 yılında, Hadassah Scopus Hastane’sinda doğan, Yarı İsrailli ve yarı Amerikan oyuncu, Natalie Portman, hastane için yapılan bir bağış kampanyasında baş rol aldı. 1948 ile 1962 yılları arasında, Hadassah Hastanesi, Kudüs’te kiralanan beş farklı yerde faaliyetlerine devam etti. 1961 yılında, kurumun dönemdeki direktörü, Kalman Mann’ın yönetiminde, Ein Kerem’de yeni bir hastane kampüsü inşa edildi. Amerika’daki Hadassah Örgütü finansmanda yine yardımcı oldu. Lokasyon, şehir merkezinde uygun yer bulunamadığı için seçildi. Hastane, uluslararası stilin İsrail’deki ilk temsilcilerinden biri olan Joseph Neufeld tarafından tasarlandı. 2012 yılındaki 19 katlık kulenin açılmasından önce, Hadassah Ein Kerem’in 700 yatağı vardı. Hastanenin 22 binası bulunmaktadır ve bu binaların içinde, Kudüs İbrani Üniversitesi tıp okulları, dişçilik ve hemşirelik okulları, eczacılık okulu ve halk sağlığı merkezi bulunmaktadır. Hadassah’nın direktörü Profesör Yuval Weiss’tir. Meşhur doktorlar arasında, Hastane Travma Merkezinin kurucusu Avraham Riykind, Karaciğer ve Böbrek nakli ünitesinin başkanı Ahmed Eid ve estetik ameliyatı ve yanık ünitesi başkanı, Arie Eldad bulunmaktadır. Mart 2007’de, Yahudi Amerikan milyarder William Davidson, hastaneye 75 milyon dolar bağış yaptı . 2012’de Sarah Wetsman Davidson Hastane Kulesi açıldı. İçinde 500 yatak ve 20 ameliyat odası bulunmaktadır. 2008 yılında, Yeni Zelanda Başbakanı John Key, hastaneye bağışta bulundu. Nisan 2009’da, Puah Enstitüsü’nün bir girişimi olarak, hastane İsrail’de bir ilk olan, AIDS hastaları için bir üreme kliniği kurdu. Kliniği Profesör Doktor Shlomo Ma’ayan yönetmektedir. Ein Kerem Hastanesi’nin içinde bulunan sinagoğun, 12 İsrail kabilesini temsil eden mozaik camları, Marc Chagall tarafından tasarlanmıştır. Chagall, sinagoğu Yahudi kraliçeye verilecek bir taç olarak kafasında tasarladı ve penceleri de tacın mücevherleri olarak gördü. Bu pencereler Şubat 1962’de yerleştirildi. İthaf töreninde, Chagall, kutsal topraklara ilk adım attığından beri, tasarımdaki fikirlerinin kafasında olduğunu ve bu mütevazı hediyesini, binlerce yıldır o topraklarda yaşamış olan Yahudilere armağan ettiğini belirtti. Askerî robot Askerî robot, nakliye, arama kurtarma ve saldırı gibi çeşitli askeri uygulamalar için tasarlanmış otonom veya uzaktan kumandalı mobil robottur. Askerî robotlar ilk olarak II. Dünya Savaşı ve Soğuk Savaş sırasında kullanıldılar. Bu tür bazı sistemler halihazırda kullanılmakta ve birçoğu da geliştirme aşamasındadır. Agnès Buzyn Agnès Buzyn (d. 1 Kasım 1962, Paris) Fransız hematolog, profesör ve bakan. Tıp eğitimi görerek, hemantoloji, Kanser immünoterapisi ve Organ nakli alanında uzmanlaşmış, 2004'te profesör olmuş, çalışma alanı ilik nakli, Akut Lenfoblastik Lösemi ve Kronik Miyeloid Lösemi olmuştur. 2008-2013 yıllarında Nükleer Güvenlik ve Radyasyondan Korunma Enstitüsü'nün yönetim kurulu başkanı olarak görev yapmıştır. 2009 yılında Ulusal Kanser Enstitüsü yönetim kurulu üyesi, 2011 yılında ise yönetim kurulu başkanı olmuştur, bu göreviyle beraber Uluslararası Kanser Araştırmaları Merkezi Fransız delegasyonu başkanı, Mayıs 2013'te ise Merkezin başkan yardımcısı olmuştur. Mart 2016'da Yüksek Sağlık Otoritesi Başkanı olmuştur. 17 Mayıs 2017 - 16 Şubat 2020 tarihleri arasında Sağlık ve Dayanışma Bakanı olmuştur. İsrail dışişleri bakanlığı İsrail Dışişleri Bakanlığı (İbranice: מִשְׂרַד הַחוּץ Misrad HaHutz; Arapça: وزارة الخارجية الإسرائيلية‎‎) İsrail hükûmetinin en önemli bakanlıklarından biridir. Bakanlığın rolü, İsrail’in dış politikasını uygulamaktır ve diğer ülkelerle ekonomi, kültür ve bilim alanlarında ilişkiler kurmaktır. Dış İşleri Bakanlığı, Kudüs’ün Givat Ram adlı muhitinde bulunan hükûmet yerleşkesindedir. Yisrael Katz şu anki Dışişleri Bakanıdır. 1948 yılının ilk aylarında, İsrail Devleti kurulurken, Dış İşleri Bakanlığı, Tel Aviv’deki terkedilmiş Sarona köyündeki bir binadaydı. İsrail Yahudi Ajansı’nın eski başkanı, Moshe Sharett, Dış İşlerini yönetmekle görevlendirildi. Kasım 2013’te, Dış İşleri Bakanlığı’nın kuruluş tarihinden beri en uzun sendikal tartışmalarından birini, diplomatların, maaşlarını artıran ve yaşama koşullarını geliştiren bir anlaşmayı imzalamarıyla sona erdirdi. Sonrasında Dış İşleri Bakanlığı çalışanlarının çıkarlarını gözetecek, İsrail Diplomasi Birliği kuruldu, Birliğin gündeme getirdiği sorunlara cevap olarak, Knesset üyelerinden Ronen Hoffman, Knesset’te, dış işleri ve İsrail diplomasisini geliştirmek üzere bir genel toplantı organize etti ve bu toplantı Aralık 2014’te gerçekleşti. Bütün parti ve görüşlerden katılan politikacıların bulunduğu toplantıda, Hoffman ‘Güvenlik güçleri ve ordunun, diploması yerine seçildiği her an, milli güvenliğimiz tehlikededir. Diplomasinin öncelikli olmadığı bir ülke, kendisi için en iyi olanı yapmamaktadır ’ dedi, İsrail 159 ülkeyle diplomatik ilişkiye sahiptir. İsrail ayrıca 77 elçiliğe, 19 konsolosluğa ve 5 özel misyona sahiptir. Bu misyonlar: Birleşmiş Milletler misyonu (New York), Cenevre’deki Birleşmiş Milletler kurumları için görevlendirilmiş misyon, BM Paris misyonu, BM Viyana misyonu ve Avrupa Birliği’ne gönderilen elçilik misyonudur. Ekim 2000’de Fas, Tunus ve Umman, ülkelerindeki İsrail temsilciliklerini kapadılar ve İsrail’le ilişkilerini kestiler. Nijer Kasım 1996’da İsrail’le ilişkilerini yeniledi ve Nisan 2002’de tekrar kötüleştirdi. Venezula ve Bolivya 2009 Ocağında İsrail’in Gazze’deki [[Hamas’a karşı operasyonlarından sonra İsrail’le ilişkilerini kötüleştirdi. İsrail Dış İşleri Bakanlığı’nın yeni binası, Kiryat Ben Gurion’daki Knesset cıvarinda bulunan hükûmet yerleşkesindedir. Bina Kudüs’lü mimarlar Kolker ve Epstein tarafından tasarlandı. Binanın üç kanadı vardır: Birinde bakanın ofisi, diğerinde bakanlık çalışanlarının ofisleri ve kütüphane ve üçüncü binadada resepsiyonların yapıldığı bölüm bulunmaktadır. Haziran 2001’de, binanın tasarımı, Kanada Royal Tasarım Enstitüsü tarafından, mükemmellik ödülüne layık görüldü. İsrail Dış İşleri Bakanı (İbranice: שר החוץ‎‎, Sar HaHutz ) İsrail Dış İşleri Bakanlığının politik başkanıdır. Başbakan ve Savunma Bakanı’ndan sonra İsrail kabinesindeki en önemli pozisyona sahiptir. [[Kategori:İsrail'in dış ilişkileri|Bakanlığı]] [[Kategori:Dışişleri bakanlıkları]] [[Kategori:İsrail bakanlıkları|dişişleri]] [[Kategori:İsrail dışişleri bakanları|*]] Aida (mÃ¼zikal) Aida (veya diğer adıyla "Elton John and Tim Rice's Aida"), Giuseppe Verdi'nin aynı adlı operasından uyarlanan müzikal. Müzikleri Elton John, sözleri Tim Rice ve librettosu Linda Woolverton, Robert Falls ve David Henry Hwang tarafından üstlenildi. Orijinal müzikalin yapımcısı Walt Disney Theatrical'dır. "Aida", 23 Mart 2000'de Broadway tiyatrosunda gösterime girdi ve 1852 performansın ardından 5 Eylül 2004'te gösterimden kalktı. Beş Tony Ödülü'ne aday gösterilen müzikal, En İyi Özgün Müzik ve En İyi Başaktris Performansı dahil olmak üzere bu adaylıklardan dördünü kazandı. Time dergisi tarafından yılın en iyi on tiyatro prodüksiyonu arasında gösterildi. Orijinal Broadway Kaydı, En İyi Müzikal Tiyatro Albümü dalında Grammy Ödülü kazandı. Gösteride yer alan, Elton John ve LeAnn Rimes tarafından kaydedilen "Written in the Stars" adlı şarkı, "adult contemporary" alanında ABD müzik listesinde iki, Kanada müzik listesinde bir numaraya erişti. Gösteri, librettosu (opera metni) Antonio Ghislanzoni tarafından yazılan Giuseppe Verdi'nin İtalyanca aynı isimdeki operasından uyarlanmıştır. Müzikal çalışması, kaynağını Verdi'nin operasının soprano Leontyne Price tarafından yazılan çocuk hikâyesi sürümünden alır. Leo ve Diane Dillon'un illüstrasyonlarının yer aldığı kitabın hakları, 1994'te uzun metrajlı bir animasyon filmi önerisi sonrasında Walt Disney Company tarafından satın alındı. Ancak Elton John "Aslan Kral"ın ardından başka bir animasyon projesinin peşinden gitmek istemeyince Disney bir Broadway uyarlaması önerdi. "Opera insanları oldukça elitist olabilir, denediğimiz için bile öldürülebilirdik" sözlerine rağmen John, yanına Tim Rice'ı yanına alarak çalışmalara başladı. 1. Perde Modern bir müzenin Mısır'la ilgili olan kanadında gezinen bir erkek ve bir kadın birbirleriyle göz göze gelirler. Kadın firavun Amneris'in heykeli dirilir ("Every Story Is a Love Story") ve onları Antik Mısır'a ışınlar. Burada Mısır ordusunun başındaki Radames ve adamları Mısır'ın ebedî düşmanı Nubiya'ya yapılan bir seferden geri dönmektedir ("Fortune Favors the Brave"). Nubiyalı bir grup kadını esir alan Radames, bu gruptan kendisini azat etmesi karşılığında bir askeri düelloya davet eden bir kadına, Aida'ya, aşık olur. Radames onu sırtını yıkaması için zorlasa da, Aida buna karşı çıkar ve Nubiyalılardan her şeylerini alabileceklerini, ancak ruhlarını alamayacaklarını söyler ("The Past Is Another Land"). Radames, Aida'nın arkadaşlarını bakır madenlerindeki ölüm tehlikesinden kurtararak onları saray saha bakıcısı olarak çalıştırır. Bunun yanında Aida'yı da nişanlısı Prenses Amneris'in yanında hizmetçi olarak çalıştırmaya karar verir. Radames'in babası şef bakan Zoser, oğluna gelerek firavunun ölmek üzere olduğunu, sonraki Mısır hükümdarı olmak üzere hazırlık yapması gerektiğini söyler ("Another Pyramid"). Aslında babası Radames'ten habersiz olarak firavunu zehirlemektedir. Böylece oğlu tahta kısa sürede çıkabilecektir. Radames'in Nubiyalı hizmetçisi Mereb, Mısır'da hayatta kalmanın yollarını öğrenmiş bir genç erkektir. Aida'yı prensese götürürken onu Nubiya'ya yaptığı ziyaret sırasında krala hizmet ederken gördüğünü hatırlar. Aida, kralın kızıdır ve Mereb'e bu sırrı açığa çıkarmaması için emir verir. Zira bu sırrı öğrenmeleri durumunda Mısırlılar onu öldürecektir ("How I Know You"). Amneris'e sunulduğunda kısa süreden hemen sevilen Aida, prensesin moda tutkusunun sadece kendine güvensizliğini maskelemek için bir yol olduğunu fark eder ("My Strongest Suit"). Bir ziyafet sırasında, Amneris ve Radames, firavunun yedi gün içinde evlenmelerini emrettiğini öğrenirler. Dolayısıyla kâşif hayatı son bulan Radames, deliye döner ("Fortune Favors the Brave (Reprise)"). Sonraki sahnede de Aida ile hayallerini ve pişmanlıklarını paylaşırlar ("Enchantment Passing Through"). Gecenin ilerleyen saatlerinde babasının hastalığı hakkında endişelenen prenses, Aida'da onu anlayacak ve onu destekleyecek bir kişi bulur ("My Strongest Suit (Reprise)"). Nişanlısının odasına sızan Radames, boş bulduğu bir anda Aida'yla ona karşı giderek büyüyen hislerini paylaşır. Aida, Mereb tarafından alınarak Nubiya kampına götürülür ve burada onu başına geçirmek isteyen Nubiyalıların isteğini isteksizce kabul eder ("Dance of the Robe"). Sonra da Nubiyalılara yardım etmesi için Radames'e yalvarır. Buna karşılık sahip olduğu şeyleri Aida'ya veren Radames, ("Not Me") Aida'ya aşkını ilan eder ("Elaborate Lives"). Hislerine daha fazla karşı koyamayan Aida, onun kollarına kendini bırakır. Mutluluk Radames'in ordusunun Nubiya kralı ve aynı zamanda Aida'nın babası Amonasro'nun esir alındığı haberiyle sekteye uğrar. Aida'yı yatıştıramayan Radames, onu öylece bırakır. İnsanlarını bir araya toplayan Aida, Nubiya'nın asla yok olmayacağının garantisini verir ("The Gods Love Nubia"). 2. Perde Amneris, Radames ve Aida sadakat ve duygu çatışması içine girerler ("A Step Too Far"): Amneris, Radames'in ona olan ilgisinin kaybolduğundan korkar, Radames Aida'ya olan aşkının hayatına mal olacağından endişe eder, Aida Radames'i severek insanlarına karşı hainlik yaptığını düşünür. Aida ve Mereb rüşvetle Amonasro'nun bulunduğu zindana gelirler ve burada baba-kız bir araya gelir. Mereb, prensesin düğünü sırasında çıkacak karmaşada kralı alıp kaçma planını ortaya atar. Babasını ve ulusunu kurtarmak için, Aida'nın sevdiği adama ihanet etmesi gerekecektir. Bütün bunlar olurken, Zoser, Radames'in ilişkisini fark eder ve oğlunu tahtı kaybetme riskine karşı uyarır. Ancak Radames artık babasıyla aynı hırsları taşımamaktadır ("Like Father, Like Son"). Oğluyla duygusal bir karşılaşmanın ardından Zoser, adamlarına Aida'nın bulunarak öldürülmesini emreder. Nubiya kampında Aida, Radames'ten Amonasro'nun yakalanmasını duyduğunda gösterdiği düşüncesiz tavırlardan ve aşkını gösteremeyişinden dolayı bir özür mektubu alır ("Radames' Letter"). Mısırlı askerler Aida'yı aramaya geldiğinde, diğer bir Nubiyalı Nehebka kendini kurban ederek onun hayatını kurtarır. Mereb'in itirazlarına uyan Aida, Radames'i terk etmeye karar verir ("How I Know You (Reprise)"). Radames, Aida'ya düğünü iptal ettiği haberini verir. Aida bu durumun babasının kaçış planını yerle bir edeceğini bildiğinden ona düğünden vazgeçmemesini söyler ("Written in the Stars"). Radames Aida'ya vereceği bir botla kaçması şartını öne sürer ve ikili ikna olur. Kalbi kırık aşıklar ayrılır ancak bütün konuşmaya kulak asmış olan Amneris, düğünün bir hile olduğu gerçeğiyle yüzleşmeye çalışır ("I Know the Truth"). Amonasro'nun kaçış haberleri Amneris'in düğününü altüst eder. Radames babasıyla iskeleden ayrılan Aida'yı görünce onun gerçek kimliğini öğrenir. Aida, ondan gerçekleri sakladığı için öfkelenen Radames'e ona olan sevgisinin yalan olmadığını söyler. Ortaya çıkan karmaşada Mereb Zoser tarafından ölümcül bir şekilde yaralanır. Radames ise iskeleye bağlı halatı keserek Amonasro'nun kaçışına yardımcı olur. Ancak Aida, Radames ve ölmekte olan Mereb'in yanında kalır. Zoser kaçar ve Mereb nazik sahibi ile çok sevdiği prensesin kollarında ölür. Radames ve Aida vatan hainliğinden tutuklanır. Bunu izleyen yargılanma sürecinde firavun Zoser'in tutuklandığını açıklar ve aşıkların diri diri gömülmesine karar verir. Amneris geleceğin firavunu olarak yetkiyi eline alır ve babasını aşıkların aynı tabutta ölmelerine izin vermesi için ikna eder. İdama çarptırılan Aida, ona güç vermesi için Radames'e bakar ("Elaborate Lives (Reprise)"). Yavaşça ışık ve havadan mahrum bırakılan ikili ölmeye yaklaşıren ("Enchantment Passing Through (Reprise)"), Radames Aida'ya gerekirse yüzlerce ömür boyunca onu arayacağını söyler. Müzeye geri dönülür ve firavun olan Amneris'in ruhu aşıkların ölümünün Mısır ve Nubiya'da barışın doğumuna yol açtığını açığa çıkarır. Firavunun ruhu, modern kadın ve adamın tuhaf bir şekilde birbirlerine yaklaşmasını izler. Bu ikili Aida ve Radames'in reenkarnasyonları olup birlikte yeni bir başlangıca ilerlerler ("Every Story Is a Love Story (Reprise)"). "Aida", aslen Disney yöneticileri tarafından animasyon müzikal projesi olarak düşünülmekteydi. Elton John ve Tim Rice ikilisinin üzerinde çalıştığı "Aslan Kral" projesinin ardından ikiliye böyle bir ikinci proje daha verilmesi kararlaştırılmıştı. Elton John, hikâyenin animasyon yerine doğrudan müzikal olarak geliştirilmesini önerdi. 1 Nisan 1996'da projeden ilk metin Disney yöneticilerine sunuldu. John, özgün müzik çalışmalarından sonradan yayımlanmayan ancak kaçak olarak elden ele dolaşan birçok demo kaydını da sundu. İlk kayıtlarda Simone (Aida), Hank Stratton (Radames) ve Sherie Rene Scott (Amneris) yer aldı. İlk incelemeden bütün işin sahnede sunumuna kadar 2 buçuk yıl geçti. "Elaborate Lives: The Legend of Aida", ilk defa Atlanta'daki Alliance Tiyatrosu'nda gösterime girdi ve 16 Eylül–8 Kasım 1998 döneminde sergilendi. Atlanta prodüksiyonunda Heather Headley (Aida), Hank Stratton (Radames) ve Sherie Rene Scott (Amneris) yer almaktaydı. Son prodüksiyonda yer almayan bazı şarkılar bu gösterimde kendine yer buldu. Orijinal Atlanta müzikalinde neredeyse bomboş bir sahne bulunmaktaydı. Sahnenin ortasında sadece altı tonluk altın piramit şeklinde bir sahne düzeneği bulunmaktaydı. Bu düzenek hidrolik kontrollere sahipti ve piramidin kenarları ve alt kısmı, gemi kıçı veya tabut gibi mekanları ima edecek şekilde döndürülebiliyordu. Bu neredeyse 10 milyon dolara mal olan düzenek sürekli bozulduğundan dolayı Chicago'dan sahne için yeni bir prodüksiyon tasarımcısı çağrıldı. Atlanta sahnesinden hiçbir şey yeni prodüksiyona dahil edilmedi. Yeni ve revize edilmiş prodüksiyon 12 Kasım 1999'da Chicago'daki Cadillac Palace'ta sahneye alındı ve 9 Ocak 2000'den itibaren sahnelendi. Yapımcılar bu yeni girişim için kayda değer isim değişikliklerine gitti. Atlanta yapımından sadece Aida rolündeki Heather Headley, ve Amneris rolündeki Sherie Rene Scott kaldı. Chicago sahnesinde Radames'i canlandırmak üzere Adam Pascal görevlendirildi. Robert Falls, Robert Jess Ross yerine yeni sahnenin direktörlüğünü üstlendi. Bob Crowley de Stanley A. Meyer'ın yerine sahne tasarımında yer aldı. Buna ek olarak koreograf Wayne Cilento da projeye dahil oldu. Chicago takımı "Our Nation Holds Sway" şarkısını her iki perdenin başında kullandıysa da Broadway prodüksiyonunda bu şarkı yer almadı. 13 Kasım 1999 akşamı Chicago'daki Cadillac Tiyatrosu'ndaki gösteri sırasında sonlara doğru yaşanan bir talihsizlik sonucu Headley ve Pascal yaralandı. Bir olay şahidinin raporuna göre iki oyuncu kutu benzeri bir "tabut"ta nakledilmekteyken sahneden bir parça desteğinden koparak yaklaşık sekiz feet (yaklaşık 2 buçuk metre) yukarıdan sahneye düşmüştü. Ufak yaralar alan ikili hastaneye götürülseler de birkaç saatte taburcu oldular. O günden sonra tabut zemin üzerinde tutuldu. Müzikal, 23 Mart 2000'de "Elton John and Tim Rice's Aida" adıyla Broadway'de Palace Theatre'da gösterime girdi ve 30 önizleme ve 1852 şovun ardından 5 Eylül 2004'te sahneden kaldırıldı. Uzunluk bakımından Broadway tarihinin en uzun 36. serisi oldu. Bu yapımın yönetmenliğini Robert Falls, koreografisini Wayne Cilento, sahne ve kostüm tasarımlarını Bob Crowley, ışık tasarımını Natasha Katz ve ses tasarımını Steve C. Kennedy üstlendi. Kendi yapımcıları tarafından finansal başarı olarak gösterilen "Aida", 99 haftada yatırımını sıfırlarken toplamda 12 milyon dolarlık bir gelir elde etti. En baştan Aida rolünü oynayan Heather Headley, bu rolünden dolayı 2000 yılında En İyi Müzikal Aktrisi dalında hem Tony Ödülü hem de Drama Desk Ödülü kazandı. Adam Pascal, Radames rolünü canlandırırken önceki projelerden beri Amneris rolünü canlandıran Sherie René Scott, 2000 Clarence Derwent Ödülleri'nde Gelecek Vaat Eden Aktris ödülünü aldı. Bu yapımaki diğer oyuncular arasında Tyrees Allen (Amonasro), John Hickok (Zoser), Daniel Oreskes (Pharaoh), Damian Perkins (Mereb) ve Schele Williams (Nehebka) yer aldı. Sonraları Deborah Cox, Toni Braxton ve Michelle Williams gibi pop yıldızları ile Maya Days, Saycon Sengbloh, Simone ve Merle Dandridge gibi isimler Broadway yapımı sırasında Aida rolünün yerini aldı. Will Chase, Patrick Cassidy, Richard H. Blake, William Robert Gaynor ve Matt Bogart gibi isimler Radames rolünü alırken, Amneris'i Idina Menzel, Jessica Hendy, Mandy Gonzalez, Felicia Finley, Taylor Dayne ve Lisa Brescia gibi isimler canlandırdı. Zoser rolüne Micky Dolenz ve Donnie Kehr; Mereb rolüne J Marshall Evans ve Julian Bass getirildi. "Elton John and Tim Rice's Aida", Mart 2001'den 2003'e kadar sergilendiği ABD ulusal turnesiyle de olumlu eleştiriler topladı. Bu gösteriler 2002 National Broadway Theatre Ödülleri'nde (şimdiki adı Touring Broadway Ödülleri) sekiz adaylık elde ederken, En İyi Müzikal, En İyi Aktris (Simone) ve En İyi Aktör (Patrick Cassidy) de dahil beş ödül kazandı. National turnesinde Kelli Fournier (Amneris), Jeremy Kushnier (Radames) ve Lisa Brescia (Amneris) gibi isimler yer aldı. Müzikalin ortaklık hakkı olmayan bir başka ABD ulusal turnesi 2006-2007 döneminde Marja Harmon (Aida), Casey Elliott (Radames) ve Leah Allers (Amneris) gibi oyuncular eşliğinde yapıldı. Bu yapımdaki senaryo David Henry Hwang tarafından revize edildi. Özellikle Amneris karakterinden atılan dalavereli ve komik ögelerle yeni senaryo daha ciddi ve karanlık olarak addedildi. 'Strongest Suit' sahnesi, rastgele bir moda gösterisi yerine Aida'nın Amneris'e kıyafet seçmesi için yardım ettiği bir sahne olarak değiştirildi. 'Strongest Suit Reprise'tan önceki sahne, Aida'nın Amneris'e nasıl iplik geçireceğini öğrettiği bir sahneye dönüştürüldü. Bu sayede iki kadın arasındaki bağ hissi arttırılarak Amneris'in sadece bir prenses olmaktan da öte amaçlarının olduğu vurgulanmak istendi. Konuya Radames'in bir hayat kadınının çocuğu olduğu da eklendi. Yine Zoser'in, oğlunun ordu başına geçmesi için yaptığı türlü entrikalar da dahil oldu. Aida'nın ilk yurtdışı yapımı Scheveningen, Hollanda'da yapıldı. 10 Ekim 2001 ile 3 Ağustos 2003 arasında sahnelenen yapım Felemenkçe idi. Bu yapımda Chaira Borderslee (Aida), Bastiaan Ragas (Radames) ve Antje Monteiro (Amneris) yer aldı. Bunun yanında "Aida"nın Almanya, İsviçre, Japonya, Güney Kore, Uruguay, Avustralya, Filipinler, Meksika, Hırvatistan, Peru, Arjantin, Estonya, Kanada, Macaristan, Brezilya, İsveç, Danimarka, Çin, İsrail ve Çek Cumhuriyeti'nde uyarlamaları yapıldı. Yine Mayıs 2012'den başlayarak Yeni Zelanda'daki farklı yerlerde sahnelendi. Orijinal Japon yapımı daha sonra Osaka'da tekrar sahnelendi. 2017 itibarıyla müzikal on beş dile çevrildi: Almanca, İtalyanca, Japonca, Korece, Felemenkçe, İspanyolca, Estonca, Fransızca, Macarca, Hırvatça, Portekizce, İsveççe, Danca, İbranice ve Çekçe. "Aida", Kudüs, İsrail'de Ocak-Şubat 2014 döneminde Kudüs İbrani Üniversitesi Beit Hillel Tiyatrosu'nda gösterildi ve yapımın yönetmenliğini Michael Berl yaptı. Bunun yanında Lima, Peru'daki "Colegio Villa María" Salonu'nda iki farklı yapımla iki kez (2005 ve 2015) gösterildi. Her iki yapımın da Manuel Ramírez-Gastón tarafından yönetildiği Aida, Villa María'nın eleştirel açıdan en olumlu karşılanmış gösterilerinden biri oldu. İngiliz besteci ve şarkı yazarı tarafından yazılan "Aida", profesyonel olarak Birleşik Krallık'ta hiç gösterilmedi. 2011'den beri müzikal için amatör lisans hakkı verilen ülkede, zaman zaman amatör yapımlar gösterime girdi. "Aida" için bazı kayıtlar bulunur: Elton John'un "Aida" özgün müziği stilistik olarak eklektiktir. "Another Pyramid" modern reggae izleri taşır; "My Strongest Suit" Motown dönemi şarkılarının izinden gider, "The Gods Love Nubia" gospel müziğini çağrıştırır. "Not Me", "Elaborate Lives", "A Step Too Far", "Written in the Stars" gibi şarkılar Elton John'un pop tarzına paraleldir. "Dance of the Robe" ve "Easy as Life" gibi şarkılarsa Afrika müziğinden izler taşır. Tarihi gerçeklik baz alınmadan bestelenen bu şarkılarda müzikal açıdan Afrika (özellikle Batı Afrika), Hint ve Orta Doğu izleri görülür. Bütün işe bakıldığında en belirgin stilistik paralellik yine Elton John'un "Aslan Kral" çalışmasınadır. Bu albümde de farklı kökenden şarkılar bir araya getirilir. Önizlemeler ve atölye çalışmalarından sonra oyundan yapılan kesintiler sonucu albümden çıkarılanlar arasında iki şarkı yer alır: "Fortune Favors the Brave"in yeniden ele alınmış hali: "The Two Must Die" ile Aida ve Radames'in ölüm şarkıları: "The Messenger". Bu şarkılar "Elaborate Lives"ın yeniden ele alınmış hali "Enchantment Passing Through" ve "Every Story Is a Love Story" şarkılarıyla değiştirildi. Leontyne Price'ın Aida operasından uyarladığı orijinal hikâye kitabının haklarını satın alan Disney'in amacı bir animasyon filmi yapmaktı ancak bu hiçbir zaman gerçekleşmedi. Bir süre bu konsept sanatının animasyon projesi için olduğu düşünüldü. Ancak bu projenin sanatçısı Ben Balistreri şunları söyledi "Bu, ben 1996'da Cal Arts'tayken Frank Terry'nin verdiği ev ödevinden başka bir şey değildi...Frank bize Disney ve Elton John'un ortaklaşa bir Aida animasyon müzikal projesi üstlendiğini söyleyen bir gazete kupürü getirdi. Görevimiz ana karakterleri kurgulayıp onlara bir Disney dokunuşu vermekti." Sahne sürümünün başarısından sonra Disney ana akım bir canlı-çekim film uyarlaması yapma planı yapmaya başladı. Temmuz 2007'de Beyoncé Knowles'ın Aida, Christina Aguilera'nın Amneris'te yer alacağı bir film projesi rapor edildi. Ancak daha sonra benzer bir iddia daha ortaya atılmadı. FranÃ§oise Nyssen Françoise Nyssen (d. 9 Haziran 1951, Etterbeek) Fransız-Belçikalı yayıncı, Fransa kültür bakanı. Babası Actes Sud yayınlarının kurucusu Hubert Nyssen'dir. Hür Brüksel Üniversitesi'nde kimya lisans eğitimini tamamlamıştır. 1975-1978 yıllarında Brüksel Saint-Luc Enstitüsü'nde eğitim görmüş, Brüksel'de Kentsel Dönüşüm ve Şehircilik Yüksek Enstitüsü'nde şehir plancısı olarak diploma sahibi olmuştur. Daha sonra Belçika Çevre Bakanlığı mimari müdürlüğünde görev almıştır. 1990'lı yıllarda Fransız vatandaşlığını almıştır. 1980'de yayın dünyasına adım atarak Actes Sud yayınevinin yöneticisi olmuş ardından Actes Sud kütüphanelerini kurmuştur. 2012'de 18 yaşındayken oğlunun ölmesi üzerine "Domaine du possible" adlı okulu kurmuştur. 2007 Fransa cumhurbaşkanlığı seçiminde pek çok kadın yazın sanatçısı ile beraber Ségolène Royal'i destekleyen bir manifestoyu imzalamıştır. 17 Mayıs 2017 - 16 Ekim 2018 tarihleri arasında Fransa kültür bakanı olmuştur. 2017 Fransa yasama seçimlerinde Paris 18. seçim çevresinde Başbakan Édouard Philippe'in Cumhuriyetçiler'in adayını desteklemesine karşın kendisi Sosyalist Parti üyesi eski Çalışma Bakanı Myriam El Khomri'yi desteklemiştir. Kırgızistan Sovyet Sosyalist Cumhuriyeti ulusal marşı Kırgızistan Sovyet Sosyalist Cumhuriyeti Devlet Marşı (, ) Kırgızistan Sovyet Sosyalist Cumhuriyeti'nin 1946 ile 1992 yılları arasında kullandığı devlet marşıdır. Sovyet cumhuriyetlerinin kendi devlet marşlarının oluşturulma tarihi Tahran Konferansı'na dayanır. Dönemin ABD başkanı Franklin D. Roosevelt Birleşmiş Milletler yaratma fikrini ortaya koyduğunda Sovyetler Birliği yönetimi Sovyet nüfuzunu güçlendirme amacının bir yansıması olarak birlik cumhuriyetlerine kendi savunma ve dışişleri bakanlıkları oluşturmalarını, bununla birlikte ulusal bayrak, amblem ve marşlar oluşturarak tam teşekküllü devletlerin maksimum niteliklerinin verilmesine karar verdi. Marşın bestesi Vladimir Vlasov, Abdılas Maldıbayev ve Vladimir Fere tarafından yapılmış ve sözleri Kubanıçbek Malikov, Tölgebay Sıddıkbekov, Mukanbek Toktobayev ve Aalı Tokombayev tarafından yazılmıştır. 1990 yılında Sovyetler Birliği'nin dağılmasının ardından marş, Kırgızistan hükûmeti tarafından yasaklanmıştır. Marşın sözleri aşağıdaki gibidir. Austin Maestro Austin Maestro, Austin tarafından 1982-1995 yılları arasında üretilen bir alt orta sınıf otomobil modelidir. Maestro'nun performanslı bir modeli MG adı altında 1983-1991 yılları arasında satılmıştır. Köpekler Adası Köpekler Adası (), Londra'da East End'de bulunan bir bölge ve yarımadadır. Bölge, Tower Hamlets semtinde yer almaktadır ve üç tarafı Thames Nehri ile çevrilidir. Köpekler Adası, Londra'nın önemli iş merkezlerinden Canary Wharf'a ev sahipliği yapmaktadır. KadÄ±n dergileri listesi Bu madde, kayda değer kadın dergilerinin bir listesini içermektedir. Parantez içinde belirtilen ülkeler, o derginin ilk yayınlandığı ve merkezi olan ülkeleri göstermektedir. Sovyet askeri işgalleri 1939 yılında gizlice imzalanan Molotov–Ribbentrop Paktı uyarınca, Sovyetler Birliği II. Dünya Savaşı sırasında, Nazi Almanyası tarafından kendisine terk edilen kimi ülke ve bölgeleri ilhak ve işgal etti. İşgal edilen bölgeler arasında; Doğu Polonya (iki farklı Sovyet Cumhuriyeti), Letonya (sonrasında Letonya SSC), Estonya (sonrasında Estonya SSC), Litvanya (sonrasında Litvanya SSC), Doğu Finlandiya'nın bir parçası (sonrasında Karelo-Fin SSC) ve Doğu Romanya (sonrasında Moldava SSC ve Ukrayna SSC'nin bir parçası) bulunmaktaydı. Bunların yanı sıra, Karpat Rutenyası Çekoslovakya'dan ilhak edilerek, Ukrayna Sovyet Sosyalist Cumhuriyeti'nin bir parçası haline getirildi. Aşağıda SSCB tarafından II. Dünya Savaşı sırasında ve sonrasında işgal ve ilhak edilen bölgelerle ait bilgiler bulunmaktadır. II. Dünya Savaşı esnasında işgal edilen ilk ülke Polonya'ydı. Gizlice imzalanan Molotov–Ribbentrop Paktı uyarınca Polonya, Sovyetler Birliği ve Nazi Almanyası arasında pay ediliyordu. 1939 yılında, SSCB tarafından işgal edilen Polonya topraklarının büyüklüğü (Litvanya'ya verilen ve 1940'ta Litvanya SSC kurulurken buraya dahil edilen topraklarla birlikte) 201,015 km², nüfusu ise toplam 13.299 milyondu (bunların etnik olarak 5.274,000'i Polonya kökenli, 1.109,000'i ise Yahudiydi) . II: Dünya Savaşı'ndan sonra, Sovyetler Birliği işgal ettiği toprakların büyük kısmını korudu. Sadece Białystok ve Przemyśl yakınlarındaki, üstünde 1.5 milyon kişinin yaşadığı, 21,275 km²'lik bir araziyi, komünist Polonya yönetimine iade etti. 1944-1947 yılları arasında, ilhak edilen topraklardan gelen bir milyondan fazla Polonyalı, çoğunluğu Geri alınan topraklara olmak üzere, Polonya'nın içlerine yerleştirildi. Sovyetler Birliği'nin, Kuzey Grup Komutanlığı adı verilen askeri birlikleri, 1945 yılından 1993 yılına kadar Polonya'da konuşluydu. SSCB ancak 1956 yılında polonya devleti ile bir anlaşma yaparak, buradaki askeri varlığını yasal hale getirdi. Bötlelikle Sovyet askeri varlığı da tescillenmiş oluyordu. Birçok Polonyalı akademisyen, 1956 yılına kadar geçen dönemi, "işgal dönemi" olarak adlandırmaktadır. Bazı akademisyenler ise, Sovyet işgalinin 1989 yılına kadar devam ettiğini söylemektedir. Sürgün Polonya Hükumeti 1990 yılına kadar varlığını sürdürmüştür. Yirmi yıldır bağımsız olarak varlıklarını sürdürmekte olan Baltık devletleri, Haziran 1940'ta SSCB tarafından işgal ve ilhak edildi. 1939 yılında gizlice imzalanan Molotov–Ribbentrop Paktı ve ilave protokol sayasinde, Almanya, Baltık ülkeleri konusunda SSCB'nin elini rahatlatmıştı. Aynı yılın Eylül ayında, SSCB Baltık devletlerine, kendisine askeri üs vermesi için baskı yapmaya başladı. Sınırlara askeri yığınak yapan ve hem karadan, hem de havadan abluka uygulamaya başlayan SSCB, isteğinin reddedilmesi halinde bu ülkeleri işgal etmekle tehdit ediyordu. Bu ülkelerde askerler yönetime el koydu. 1940 Haziran ayında yapılan hileli seçimlerle, kukla yönetimler iş başına getirildi. SSCB tarafından yürütülmekte olan "Sovyetleştirme" süreci, 1941-1944 arasında, Alman işgali yüzünden kesintiye uğradı. 1944 yılında başlayan Baltık Taarruzu ile, Sovyet kontrolü yeniden sağlandı. Kaldığı yerden devam eden "Sovyetleştirme", 1950 yılına gelindiğinde neredeyse tamamlanmıştı. Tarımda, devlet zoruyla 1947 yılında başlatılan kolektivazasyon, 1949'un Mart ayında, "Priboi" adı verilen ve kitlelerin yerinden edilerek Sovyetler Birliği'nin yaşanması zor bölgelerine sürgün edilmesiyle sonuçlanan bir operasyonla noktalandı. Özel çiftliklerin tamamına el konuldu. Orman Kardeşleri adı verilen silahlı muhalif grupların direnişi, 1950'li yılların ortasına kadar devam etti. Yüz binlerce kişinin desteklediği bu silahlı direniş esnasında, binlerce kişi yaşamını yitirdi. Çatışmalarda yüzlerce Sovyet askerinin yanı sıra, her iki taraftan masum sivillerde hayatını kaybetti. Ayrıca, yeraltında faaliyet gösteren pek çok milliyetçi öğrenci grupları da bulunmaktaydı. Ele geçirilen muhalifler, uzun süreli hapis cezalarına çarptırılıyordu. Joseph Stalin'in 1953'te ölümünden sonra, baskılar nispeten azaldı. Siyasi tutukluların ve sürgün edilenlerin büyük kısmına, evlerine dönme izni verildi. İşgal süresi boyunca pek çok insanlık suçu işlendi. Binlerce kişi; siyasi suçlamalarla tutuklandı, katledildi ya da zorla yerlerinden edilerek sürgüne gönderildi. Bundan da öte, komünizmi ve kurumlarını inşa ve topluma yayma amacıyla, mevcut tüm sosyal ve ekonomik kurumlar yok edildi. Bu da tüm Baltık ekonomilerinin gerilemesine yol açtı. Estonyalı bilim insanları, savaş sonrası, işgal yüzünden oluşan zararın yüz milyarlarca dolara ulaştığını iddia etmektedirler ki, bu rakam 2006 yılında 21.28 milyar $ olan Estonya GSYİH'nden birkaç kat fazladır. İşgalin sadece Estonya'ya verdiği ekolojik zararın 4 milyar $ civarında olduğu tahmin edilmektedir. Tüm çabalara ve silahlı muhalefetin bastırılmış olmasına rağmen, Estonya toplumunun SSCB'ye entegre edilme çabaları başarısız oldu.Toplumda ciddi bir Sovyet karşıtlığı vardı. Sovyet karşıtlığı ve diri bir muhalefetin varlığı, 1980'lerin sonunda Estonya'da yeni bir direniş hareketini başlatmayı kolaylaştırdı. 1991 yılında bağımsızlığını kazanan ülkede, hızlı bir gelişim gözlendi. Sovyetler Birliği'nin Baltık işgali, sıra dışı bir işgaldi. 1991 yılına kadar üç Baltık ülkesinin görüntüsü, tipik işgal altında bulunan ülke görünümündeydi. Yabancı bir devlet tarafından, uluslararası platformda kabul edilmeyen şekilde, işgal edilmişlerdi ve yerel halkın çıkarları, işgalcilerin menfaatleriyle çatışıyordu. Ancak Sovyet varlığı bazı açılardan da, klasik bir düşman işgalinden daha farklı tezahür ediyordu. Baltık devletlerinin diğer Sovyet cumhuriyetleri arasına dahil edilmesi ve çok uzun süren Sovyet yönetimi, klasik işgal tanımlarını zorlamaktaydı. BAltik ülkelerinin ilhak edilmiş olması, Sovyetler Birliği'nin bu ülkedeki varlığının sui generis işgal olduğu gerçeğini değiştirmiyordu. Sovyetler Birliği, işgalin hemen öncesinde Molotov-Ribbentrop Paktı'nı kınamış olmakla birlikte, SSCB ve mirasçısı Rusya işgali hazırlayan olayların ve işgalin kendisinin, uluslararası hukuku kurallarına aykırı olduğunu ısrarla inkar ettiler. Sovyetler Birliği Fin sınırının Leningrad'dan daha uzağa taşınmasını talep ediyordu. Ayrıca Finlandiya Körfezi'nde bulunan Hanko Yarımadası'nın veya buna muadil bir arazinin Sovyet Baltık Filosu'na üs olarak kullanılmak üzere, Finlandiya tarafından kendisine kiralanmasını istiyordu.. Finlandiya'nın bu diretmelere olumsuz yanıt vermesi üzerine, SSCB Kış Savaşı'nı başlatarak Finlandiya'yı işgal etti. SSCB işgal ettiği Karelya bölgesinde, kısa ömürlü bir kukla devlet olan Finlandiya Demokratik Cumhuriyeti'ni kurdurdu (). SSCB, Barents Denizi'nde bulunan Petsamo şehrini de savaş sırasında işgal etti. İşgal 12 Mart 1940 tarihinde imzalanan Moskova Barış Antlaşması ile sona erdi. Finlandiya, Karelya'nın bir kısmını SSCB'ye devretmek zorunda kaldı. Devredilen topraklar Finlandiya'nın %9'una tekabül ediyordu. Finlandiya'nın ikinci büyük şehri, aynı zamanda önemli bir sanayi merkezi olan, Viipuri'de SSCB'ye verilmişti. 422,000 Karelyalı — Finlandiya nüfusunun 12%'si — SSCB vatandaşı olmaktansa, evlerini terk ederek Finlandiya'nın içlerine göç etmeyi tercih etti. Bölgede kalan Fin asker ve sivilleri acilen tahliye edildi. Karelya'nın yanı sıra, Salla bölgesinin bir parçasını, Barents Denizinde Kalastajansaarento Yarımadası'nı ve Finlandiya Körfezi'nda dört tane ada da, SSCB'ye terk edildi. Devredilen topraklar Karelya Özerk Sovyet Sosyalist Cumhuriyeti'ne bağlandı ve sonra da Karelo-Fin Sovyet Sosyalist Cumhuriyeti ilan edildi. 1941 yılında, iki ülke arasındaki düşmanlıkların su yüzüne çıkmasıyla patlak veren Devam Savaşı'nda, Fin Ordusu kaybettiği arazinin büyük kısmını geri aldı ve sene sonuna doğru Svir Nehri ve Onega Gölü yakınlarına kadar ulaştılar. Karşı atağa geçenKızıl Ordu kuvvetleri, 1940 öncesi sınırlara ulaşamadan Fin Ordusu tarafından durduruldu ve yapılan taarruzla geri püskürtüldü. Savaş sonrasında yapılan Moskova Ateşkes Antlaşması ile, Petsamo bölgesini de Sovyetler Birliği'ne veren Finlandiya, Porkkala bölgesini de 50 yıllığına Sovyetler Birliğine bırakıyordu. 1918 yılında Besarabya, Romanya ile birleşerek, Romanya toprakları haline gelmişti. SSCB, Romanya'nın Baserabya üzerindeki hakimiyetini tanımıyordu. 28 Haziran 1940 yılında bir ültimatomla, Romanya'dan, Besarabya ve Bukovina eyaletinin kuzeyinde kalan tartışmalı topraklarda askeri ve idari varlığını sonlandırmasını talep etti. Bu arazilerin kendisine vermesini istiyordu. Bir savaş çıkmasından çekinen Romanya, Moskava ve Berlin'in de baskılarıyla SSCB'nin talebini yerine getirdi. Adolf Hitler, bu işgalleri, Yunanaistan ve Yugoslavya'yı işgal ve SSCB'ye karşı başlattığı saldırı için, bahane olarak kullandı. Almanlar, 22 Haziran 1941 tarihinde doğuda yeni bir cephe açarak Barbarossa Harekâtı'nı başlattı. Almanya önderliğindeki Mihver Devletleri (Finlandiya da dahil olmak üzere) SSCB'ye saldırı başlatarak, "saldırmazlık anlaşmasını" da çöpe atmış oluyorlardı. Almanya ve ortaklarının mağlubiyetiyle sonuçlanacak savaş boyunca SSCB; Almanya'nın ve uydu devletlerinin, Almanya tarafından savaş sırasında işgal edilen ülke ve bölgelerin bir kısmını ya da tamamını ve Avusturya'yı işgal etti. Buralarda; Polonya Halk Cumhuriyeti, Macaristan Halk Cumhuriyeti, Çekoslovakya Sosyalist Cumhuriyeti, Romanya Sosyalist Cumhuriyeti, Bulgaristan Halk Cumhuriyeti, Arnavutluk Sosyalist Halk Cumhuriyeti gibi Sovyet uydusu devletler kuruldu. İşgal edilen Alman topraklarında da Doğu Almanya Cumhuriyeti ilan edildi. Birleşik Krallık ve Sovyetler Birliği, 25 Ağustos 1941 tarihinde, birlikte İran'ı işgal ettiler. İstilanın amacı, İran'ın petrol sahalarını güvence altına almak ve Doğu Cephesi'nde, Mihver Ülkeleri'ne karşı savaşan Sovyetlerin tedarik hatlarını (bkz. Fars Koridoru) korumaktı. Macaristan Krallığı, Üçlü Pakt'ın bir üyesi ve Nazi Almanyası'nın müttefiki olarak, Temmuz 1941'de Barbarossa Harekâtı'nda yer aldı. Macar kuvvetleri, Wehrmacht ile birlikte omuz omuza çarpışarak, Ukrayna üzerinden, Rusya'nın içlerine, Stalingrad'a kadar ilerlediler. 1943'ten sonra durum tersine dönmeye başladı. Kızıl Ordu, Sovyetler Birliği'nin savaşta kaybettiği toprakları tekrar ele geçirmeye başladı. Almanları ve müttefiklerini yenerek, batıya doğru hızla ilerleyerek, onların sınırlarına dayandı. Eylül 1944'te Sovyet güçleri Macaristan sınırını geçerek, Budapeşte Saldırısı'nı başlattı. Macar ordusunun, 15 Ekim 1944'te Miklós Horthy hükûmeti tarafından SSCB ile imzalanmış ateşkes anlaşmasını göz ardı etmesi büyük bir hataydı. Sovyetler, Macar ve onların Alman müttefiklerini mağlup ederek, 13 Şubat 1945'te başkent Budapeşte'yi ele geçirdi. En son Nazi askeri ve onlara sadık Macar askeri, 4 Nisan 1945'te ülkeden atılıncaya kadar operasyonlar devam etti. Sovyet işgal birlikleri, ülkeyi terk etmeden önce, kendilerine sadık komünist bir yönetimin işbaşına gelmesini sağladılar. Macar ve Sovyet hükumetlerince imzalanan Karşılıklı Yardımlaşma Anlaşması ile de, ülkedeki Sovyet askeri varlığına yasal zemin hazırlandı. SSCB'nin dağılmasıyla, 1991 yılında son işgalci Sovyet askeri de ülkeyi terk etti. Sovyetler Birliği'nin 2. Yaş-Kişinev Taarruzu ile yenilgiye uğrayan Romanya'da, gerçekleşen bir askeri darbe sonucunda, Rumenler taraf değiştirerek Müttefik Devletlerin safına geçti. Sovyet askerleri 1944 yılından 1958 yılına kafar bu ülkede kaldı. Kızıl Ordu Romanya topraklarının büyük bir kısmını kontrolü altında tutmaya devam ederken, 12 Eylül 1944 tarihinde Romanya ve SSCB ateşkes anlaşması imzaladı. Anlaşma uyarınca, Romanya savaştan önce egemenliğinde tuttuğu toprakların bir kısmını iade etmeyi kabul etti. Ülkeyi de, Kendisini Sovyetler Birliği, Amerika Birleşik Devletleri ve Birleşik Krallık'tan oluşan müttefik bir komisyonunun yönetimine teslim etti. Ancak kontrol Müttefik kuvvetlerde değil, fiilen sadece SSCB'nin elindeydi. Ülkedeki Sovyet askeri varlığı, anlaşmanın tüm koşullarının belirleyicisiydi. Paris Barış Antlaşması'nın hükümleri yürürlüğe girince, ateşkes anlaşması askıya alındı. Barış anlaşması gereğince, Müttefik kuvvetler Romanya'dan çekilecekti. Ancak bunun önemli bir istisnası vardı: "Sovyetler Birliği'nin Avusturya'daki işgal bölgesi ile Sovyet Ordusu arasındaki iletişim hattının muhafazası için ihtiyaç duyduğu miktarda askeri birliği Rumen topraklarında tutma hakkına sahipti" 1947 yılında SSCB'nin 130,000'e kadar ulaşan asker sayısı, anlaşmadan sonra yaklaşık 30,000'e kadar düştü. 1958 Ağustos ayında, Sovyet askerleri tamamen Romanya'dan çekildi. Bulgar işgaliyle Romanya işgalini mukayese eden David Stone şunları söylüyordu: "Bulgaristan'ın aksine, Romanya'nın SSCB ile tarihi ve kültürel bağları bulunmamaktaydı ve SSCB'ye savaş ilan etmişti. Bundan dolayı, Rumen halkı işgali daha ağır biçimde hissediyordu. Sovyet askerleri kendilerini frenlemek için aşırı bir gayret göstermiyordu." 5 Eylül 1944 tarihinde Bulgaristan'a savaş ilan edilen SSCB, 8 Eylül 1944 tarihinde de hiçbir direnişle karşılaşmadan ülkeyi işgal etti. Bir gün içinde Kuzeydoğu Bulgaristan'ın tamamını işgal eden SSCB, önemli liman şehri Varna'yı da ele geçirdi. 8 Eylül 1944'te Bulgaristan Nazi Almanyası'na savaş ilan etti. Komitacı Bulgar subaylarından oluşan Zveno teşkilatına bağlı subayların önderliğindeki askeri birlikler, 8 Eylül günü Sofya'nın kritik bölgelerini ele geçirerek bakanları tutukladı. ) Eylül tarihinde, başbakan Kimon Georgiev önderliğinde Atavatan Cephesi hükûmeti kuruldu. Sovyet askerleri 1947 yılında Bulgaristan'dan çekildi. 1944 sonbaharında, Karpat-Rutenyası'nın doğu ve kuzey bölgeleri Kızıl Ordu tarafından işgal edildi. SSCB ve Sürgündeki Çekoslovakya Hükûmeti arasında imzalanan anlaşma uyarınca, sürgün hükûmet bakanı František Němec başkanlığında bir heyet, geçici Çekoslovakya hükumetini tesisi etmek üzere Khust şehrine geldi. Ancak heyetin ulaşmasından hemen sonra, Kızıl Ordu ve NKVD, bu delegasyonun çalışmalarını engellemeye başladı. Mukaçeve'de SSCB tarafından destek ve himaye gören "Transkarpat-Ukrayna Millî Komitesi" kuruldu. Ivan Turyanitsa'nın önderliğindeki bu komite, 26 Kasım tarihinde "Ukrayna halkının Çekoslovakya'dan ayrılarak, Sovyet Ukraynası'na katılma arzusunda olduklarını" duyurdu. İki ay süren tartışmalı görüşmelerden sonra, Çekoslovak hükûmet heyeti, Karpat-Rutenyası'nı Sovyet kontrolüne terk ederek 1Şubat 1945 tarihinde Khust'tan ayrıldı. 29 Haziran 1945'te Çekoslovakya ve SSCB arasında imzalanan anlaşma ile, Ukrayna-Karpat bölgesi resmen SSCB'ye devredildi. 1945 Mayısında Kızıl Ordu Prag'ı ele geçirdi. Yapılan anlaşmalar uyarınca, Aralık 1945'te tüm ABD ve SSCB askerleri ülkeyi terk etti. 1944–1946 yılları arasında, Baltık Denizi girişinde bulunan ve stratejik öneme sahip Danimarka adası Bornholm ve Kuzey Norveç, SSCB tarafından işgal edildi. Stalin, ele geçerdiği bölgelerde üsler kurarak mevzilenmek istityordu. Sovyet büyükelçisi, Mart 1945'te Bornholm'un ele geçirilmesini önerdi ve 4 Mayıs'ta da Baltık Filosuna adayı ele geçirmesi emredildi. Mayıs 1945'te Bornholm, Sovyet güçleri tarafından ağır biçimde bombardımana tabi tutuldu. Alman komutan Gerhard von Kamptz, SSCB tarafından talep edilen yazılı teslim belgesini veremedi. Bunun üzerine, 7 – 8 Mayıs 1945 tarihleri boyunca, acımazısca devam eden Sovyet hava saldırılarında, Rønne ve Nexø'da, 800'den fazla ev yerle bir oldu. 3000'den fazla ev de hasar gördü. 9 Mayıs tarihinde adaya çıkan Sovyet askerleri, kısa bir çatışmanın ardından, burada buluna Alman garnizonunu teslim aldı. Sovyet kuvvetleri 5 Nisan 1946'da adayı terk etti. Almanya'nın doğusu 1945'ten sonra SSCB tarafından işgal edildi. 1949 yılında bu bölgede, "Doğu Almanya" adıyla da bilinecek (Demokratik Alman Cumhuriyeti kuruldu. 1955 yılında SSCB tarafından, Doğu Almanya'nın tümüyle bağımsız bir devlet olduğu ilan edildi; ancak Dörtlü Potsdam Anlaşması uyarınca, Sovyet askerleri Doğu Almanya'da kalmaya devam etti. NATO askerlerinin de Batı Almanya'da Batı Berlin'de varlıklarını devam ettirmeleri, Doğu Almanya'yı Soğuk Savaş sırasında, tansiyonu sürekli yüksek bir bölge olarak tutuyordu. Doğu ve Batı Almanya'yı birbirinden ayıran, 1961 yılında inşa edilen Berlin Duvarı, Doğu Almanya ve SSCB'de "Anti-faşist Koruyucu Surlar" olarak tanımlanmaktaydı. Moskova'da imzalanan İki Artı Dört Antlaşması, tüm Sovyet askerlerinin 1994 yılının sonuna kadar Almanya'dan çekilmesine hükmediyordu. Nihai uzlaşmanın sonucu, Doğu ve Batı Almanya'nın birleşmesinin önünü açtı. Birleşme, 3 Ekim 1990'da gerçekleşti. Avusturya'da Sovyet işgali 1945 yılından 1955 yılına kadar devam etti. Savaş sonrası düzenlenen Potsdam Konferansı ile, Avusturya ve Viyana dört ayrı işgal bölgesine ayrıldı. Ülke ağır bir ekonomik sömürüye maruz bırakıldı. Sovyetler Birliği, önceden Almanlar tarafından işletilen 450 ticari işletmeyi kamulaştırdı. 15 Mayıs 1955'te, Avusturya'nın bağımsız ve egemen bir devlet olduğunu ilan eden Avusturya Devlet Antlaşması imzalandı. Anlaşama 27 Temmuz tarihinde yürürlüğe girdi. Son Müttefik asker ise 25 Ekim tarihinde ülkeyi terk etti. Sovyetlerin Mançurya'yı istilası, ya da Sovyetlerin verdiği adla Mançurya Stratejik Saldırı Operasyonu (, lit. Mançurskaya Strateciçeskaya Nastupatelnaya Operaçiya), 9 Ağustos 1945 tarihinde, Sovyetler Birliği'nin, Japonların kukla devleti Mançukuo'yu işgali ile başladı. Bu saldırı, dört yıllık barış sürecinden sonra başlayan, Sovyet–Japon Savaşı'nın en büyük saldırısıydı. Mançukuo, Mengjiang (İç Moğolistan) ve Kore Yarımadası'nın kuzeyi Sovyetler Birliği'nin eline geçti.Kuvantung Ordusu'nun derhal mağlup edilmesi, II. Dünya Savaşı sonunda Japonları teslim olmalarındaki en önemli faktörlererden birisiydi. Zira Japonlar, Rusların Mançurya ve güney Sahalin'i çabucak ele geçirmeleri karşısında, SSCB'nin Japon Adaları'nı da ele geçirme kabiliyet ve arzusunda olduklarını fark ettiler., Ağustos 1945'te Sovyet Ordusu, yerel bir yönetim kurulana kadar, ülkeyi yönetmek üzere Sovyet Sivil Otoritesini kurdu. Ülke çapında bölgesel geçici komiteler kuruldu ve bunların kilit noktalarına Komünistler getirildi. Şubat 1946'da, Kim İl-sung'un liderliğinde Kuzey Kore Geçici Halk Komitesi kuruldu. SSCB 1948'de ülkeden çıktıktan sonra, tüm Kore'yi Komünist yönetim altında birleştirmek için bir savaş başlatıldı. 14 Ağustos 1945 tarihinde Japonya, Potsdam Deklarasyonu'nu kabul ederek, 15 Ağustos tarihinde savaşın sona erdiğini duyurdu. Hemen bunun akabinde, Sovyetler Birliği Kuril Adaları'nı işgale girişti. İşgal 18 Ağustos tarihinde başlayıp, 3 Eylül'de tamamlandı. Adalarda yaşayan tüm Japonlar, iki yıl sonra bu adalardan gönderildi. 1956 Macar Devrimi, Komünist iktidara ve onun Sovyet güdümlü politikalarına karşı, ülke çapında kendiliğinden başlayan bir isyan hareketiydi. Macaristan'dan asker çekilmesi konusunda istekli olduğunu ilan Sovyet Politbürosu, fikir değiştirdi. Başlayan isyanı bastırmak üzere, 4 Kasım 1956 tarihinde harekete geçti. Moskova'nın önderliğinde, Varşova Paktı üyesi ülkelerin askerlerinden oluşan karma bir ordu, Budapeşte'ye girerek, silahlı direnişi binlerce sivili katlederek bastırdı. Sovyet müdahalesine "Kasırga Operasyonu" kod adı verilmişti ve Maraşel İvan Konev tarafından yürütülmüştü. 23 Ekim tarihinden önce, Macaristan'da konuşlu Sovyet tümen sayısı beş iken, 17'ye çıkartıldı. Korgeneral Hamazasp Babacanyan komutasındaki 8. Mekanize Ordu ve Korgeneral Hacı Ömer Mamsurov komutasındaki 38. Ordu, Karpatya Askeri Bölgesi yakınından Macaristan'a girerek operasyona başladı. 4 Kasım sabaha karşı saat 3'te Sovyet tankları, biri kuzeyden biri güneyden, iki ayrı koldan, şehri ikiye bölerek Budapeşte'ye girdi. Zırhlı birlikler Buda'ya girdi. İlk silah sesi, sabah 4:25'te Budaõrsi Caddesi'ndeki kışlalardan duyuldu. Kısa bir süre sonra, tüm şehir, Sovyet silah ve tank atışlarıyla yankılanmaya başladı. Hava saldırıları, 17. Tümene bağlı tank ve piyade birlikleriyle beraber, koordineli bir şekilde yürütülüyordu. Sabah 8'de, radyo istasyonunun da ele geçirilmesiyle, şehirdeki organize Macar savunması tamamen yok edilmişti. Macar siviller tüm güçleriyle çatışmaların içindeydi ve Sovyet askerleri de sivil-asker ayrımı yapabilecek durumda değildi. Bu sebeple Sovyet tankları, ayrım gözetmeksizin binaları top ateşine tutuyordu. Budabeşte'nin sanayi bölgelerinde yoğunlaşan direnişi kırmak için, Sovyet askerleri bu bölgeleri hem karadan hem de havadan ağır ateş altına aldı. Direnişin son noktasından, Cspel'den 10 Kasım tarihinde ateşkes çağrısı yapıldı.Çatışmalarda 2,500'ten fazla Macar ve 722 Sovyet askeri hayatını kaybetti. Binlerce kişi de yaralandı. 1948'de yapılan seçimlerde oyların büyük çoğunluğunu kazanan Çekoslovakya Komünist Partisi, Sovyet müdahalesi olmadan, Çekoslovakya'da komünist dönemi başlatmış oldu. 1950'li yıllar, ülke tarihinde baskıcı bir dönem olarak adlandırılmaktaydı. 1960'lara gelindiğinde sosyalist liderler ekonomik, sosyal ve politik alanda reformcu bir tutum içine girmişti. Bununla berabaer Çek gizli dervisi ile iş birliği yapan bir grup önde gelen Çek komünisti, Komünist Parti'nin güçlenmesini isteyen SSCB'nin de desteğini alarak, sınırlı da olsa, başlatılan serbest piyasa uygulamalarını, kişisel özgürlükler ve sivil örgütlenme konusunda getirilen özgürleşme faaliyetlerini baltalamaya başladı. Sovyetler Birliği Komünist Partisi genel sekreteri Leonid Brejnev, bu reformlara şiddetle karşı çıkarak, bunlara karşı Brejnev Doktrini olarak anılacak tedbirlerini açıkladı. 21 Ağustos 1968 tarihinde, çoğunluğunu SSCB, Polonya, Bulgaristan ve Macaristan askerlerinin oluşturduğu, Varşova Paktı'na bağlı 750,000 asker, tanklar ve ağır silahlarla Çekoslovakya'yı işgal etti. Binlerce kişi sürgün edildi, tüm reform faaliyetlerine son verildi. Büyük şehirlerin tamamı işgal edildi. Devlet binaları, Çek radyo ve televizyon kurumları ele geçirildi. Acil olarak toplanan Çekoslovak hükûmeti işgale karşı olduğunu duyurdu. Protesto eylemlerine binlerce kişi katıldı. Eylül 1968'e kadar, çıkan olaylarda 72 kişi hayatını kaybederken, pek çok kişi de yaralandı. Prag Baharı ümitlerini tamamen söndüren işgalden kısa bir süre sonra, 100,000 kadar Çekoslovak vatandaşı ülke dışına kaçtı. İşgal süresi boyunca, aralarında Çekoslovakya entelijansiyasının önemli bir bölümünün de olduğu, 700,000'den fazla insan ülke dışına kaçtı. Komünistler buna, ülke dışına kaçanların vatandaşlıklarını iptal ederek, ülkeye dönüşlerini yasaklayarak yanıt verdi. Birleşmiş Milletler Güvenlik Konseyi toplantısında, SSCB'nin BM büyükelçisi Yakov Malik, askeri müdahalenin Çekoslovakya hükumetinin talebiyle gerçekleştiğini iddia eden bir bildiri yayınladı. Güvenlik Konseyinin daimi üyesi olan Sovyetler Birliği, elinde bulundurduğu veto hakkı ile, Birleşmiş Milletlerin işgalin sona ermesi yönünde alacağı karardan da kaçınabiliyordu. Çekoslovakya Komünist Partisi'nin XIII. Kongresinden sonra, yeni Prezidyum tarafından alınan kararlar ve yapılan açıklamalar, "Prag Baharı"nın sonuna gelindiğini açıkça gösteriyordu. Normalleşme adı altında, siyasi ve ekonomik hayatın her katmanına neo-Stalinizm hakim oldu. Sovyetler Birliği'nin dağılmasından iki yıl önce, 1989 yılındaki Kadife Devrim ile Sovyet işgali son buldu. Son işgal askeri 27 Haziran 1991'de ülkeyi terk etti Afganistan'ın Sovyeler Birliği'nin etkisi altına girmeye başlaması, İngiltere'ye karşı bu ülkeden yardım almaya başladığı 1919 yılına dayanmaktadır. 1950'li yıllarda başlayan teknik ve askeri yardımlara paralel olarak ekonomik ilişkilerde iyice gelişti ve 1979 yılında gerçekleşen komünist darbe ile ikili ilişkiler daha da üst boyuta taşındı. Afgan komünist yönetimini, iktidarına karşı tehlike oluşunca, Sovyetler Birliği'ni Afganistan'a davet etti. İşgal 24 Aralık 1979'da başladı. SSCB 280 uçakla, Kabil'e, 8500'er kişilik üç tümeni de kapsayan, çok büyük bir askeri sevkiyat gerçekleştirdi. Bir iki gün içinde Sovyet askerleri tüm ülkeye hakim oldu. İlk olarak başkent Kabil'deki Darulaman Sarayı'na gönderilen özel bir birlik, kısa ve ve şiddetli bir çatışmadan sonra, devlet başkanı Hafızullah Amin'i öldürerek tasfiye etti. Amin'in yerine, Afganistan Demokratik Halk Partisi'nin Perçemciler fraksiyonunun sürgündeki lideri Babrak Karmal, SSCB tarafından devlet başkanlığı görevine getirildi. Çatışmalar 1985–86'da zirveye ulaştı. Sovyet birlikler, Mücahitlerin Pakistan'dan gelen lojistik destek hattına, etkili ve büyük çaplı saldırılar gerçekleştirdi. Saldırılar, Mücahitleri Herat ve Kandahar'da savunmaya çekilmeye zorladı. Uzun süren çatışmalardan sonra Sovyet askerleri Afganistan'ı terk etti. Çekilme 15 Şubat 1989'da tamamlandı. Sovyet Sosyalist Cumhuriyetler Birliği'nin askerî tarihi Joachim Meisner Joachim Meisner (d. 25 Aralık 1933 –ö. 5 Temmuz 2017) ,Alman kardinal Roma Katolik Kilisesi'ne bağlı piskopostur. Kendisi Wrocław, Breslau, Almanya'da (günümüzde : Wrocław, Polonya) doğmuştur. Meisner, 1989'dan itibaren Köln'de görev yapmış piskopos ve başpiskoposlar arasında yakın geçmişteki en önemli kişilerden olup 2014'te Papa Francis'e istifasını verene kadar görevde bulunmuştur. Daha önce 1980'den 1989'a dek Berlin Katolik Başpiskoposu olarak görev yapmış ve 1983'te kardinal seçilmiştir. , Almanya'nın önde gelen muhafazakâr Katolik din adamlarından olan Joachim Meisner 5 Temmuz 2017'de 83 yaşında ölmüştür. Rudy Rotta Rudy Rotta (d. 14 Ekim 1950 –ö. 3 Temmuz 2017) ,İtalyan blues müzisyeni ve gitaristidir. Rotta, İtalya'nın Villadossola kentinde doğdu ancak ailesinin daha sonra yerleştiği Lucerne, İsviçre'de büyüdü. Kariyeri boyunca, Brian Auger, John Mayall, Robben Ford ve Peter Green (müzisyen) gibi tanınmış blues sanatçılarıyla birlikte müzik yaptı. Ünlü İtalyan blues müzisyeni Rudy Rotta 3 Temmuz 2017'de Verona'da pankreas kanseri'nden 66 yaşındayken öldü. East End East End, Londra'nın doğusunda bulunan bir bölgedir. Bölge, Londra Şehri'nin doğusunda Thames Nehri'nin kuzeyinde yer almaktadır ve daha geniş Doğu Londra'nın tarihi çekirdeğini oluşturur. Genel olarak kabul edilmiş sınırlara sahip olmamakla birlikte Lea Nehri'nin çeşitli kanalları genellikle doğu sınırı olarak kabul edilir. East End'de yerleşim Orta Çağ'da doğu surların dışında başlangıçta yavaş kentsel büyüme ile başladı ve daha sonra özellikle 19. yüzyılda önceden var olan yerleşimleri yutmaya başlamıştır. Bölge, başından beri kentin batısından daha yoksul bir bölge olarak bilinmekteydi. 19. yüzyılda bölge göçmenlerin akınına uğramıştır. Britanyalı televizyon dizisi EastEnders, East Ends'in kurgusal Walford mahallesinde geçmektedir. Lea Nehri Lea Nehri (), Birleşik Krallık'ta Thames Nehri'nin kolu olan bir nehirdir. Nehir, Luton'da Leagrave'den başlayarak Londra'nın doğusunda Bow Creek üzerinden Thames Nehri'ne dökülmektedir. Nehrin oluşturduğu vadi uzun bir süre Londra'nın önemli bir sanayi bölgesi olarak bilinmekteydi. Kâsım bin Muhammed (Muhammed'in oğlu) Kasım bin Muhammed, İslam peygamberi Muhammed'in 7 çocuğundan bir tanesidir. Mekke'de doğmuştur. Annesi Hatice bint Hüveylid'dir. Ebesi Ümmü Rafi'dir. 17 aylık iken vefat etmiştir. Solvi Stubing Solvi Stubing (d. 19 Ocak 1941 – ö. 3 Temmuz 2017), Alman oyuncu. Berlin'de doğan Stubing, "Peroni Brewery" adlı filmle İtalya'da geniş çaplı bir popülerlik kazandı ve pek çok filmde, çoğu zaman mütevazı olan değerli iyi kadın karakterleri İtalyan sinemasında başarıyla canlandırdı. Uzun yıllar boyunca, 1980'li ve 1990'lı yıllarda TV ekranlarında sinema üzerine programlar sundu. Alman oyuncu ve televizyoncu Solvi Stubing yaşamını sürdürdüğü Roma, İtalya'da 3 Temmuz 2017'de 76 yaşında ölmüştür. Exeter Ãœniversitesi Exeter Üniversitesi, (), Birleşik Krallık'ın Exeter kentinde bulunan bir üniversitedir. Üniversite, 1922 yılında kurulmuş olup 1955 yılında günümüz adını almıştır. Exeter Üniversitesi, Streatham, St Luke's, Truro ve Penryn olmak üzere dört kampüse sahiptir. Toplam 21,670 öğrenciyi barındırmaktadır. Glaswegian Glaswegian, İskoçya'nın Glasgow şehri ve etrafında konuşulan İngilizce aksanı. Highland İngilizcesi ile Hiberno-İngilizceden etkilendiği düşünülmektedir. 19. yüzyıl sonunda Glasgow'a yerleşen İrlandalılar tarafından da konuşulmaktadır. Doğu'dan Uzakta Doğu'dan Uzakta, Lübnanlı yazar Amin Maalouf'un 2012 yılında yayınladığı romanı. Ali Berktay tarafından Türkçeye çevrilen eser Yapı Kredi Yayınları'ndan 2012 yılında yayınlanmıştır. Işık Bahçeleri Işık Bahçeleri, Lübnanlı yazar Amin Maalouf'un 1991 yılında yayınladığı romanı. Kitapta Maniheizm'in kurucusu olan düşünür Mani'nin inancı ve öyküsü anlatılmaktadır. Luton Luton, İngiltere'nin Bedfordshire kontluğunda bulunan bir kenttir. Kent, başkent Londra'nın 50 km kuzeybatısında yer almaktadır. Yüzölçümü 43.35 km² olan kentin nüfusu 2011 yılı itibarı ile 203,201'dir. Luton, uzun yıllar şapka yapımı ile ünlenmiş olup otomotiv şirketi Vauxhall Motors'un genel merkezine ev sahipliği yapmaktadır. Aynı zamanda Bedfordshire Üniversitesi Luton'da yer almaktadır. Luton'da EFL League Two'da oynayan Luton Town FC adında bir futbol takımı bulunmaktadır. Kente Londra Luton Havalimanı hizmet vermektedir. Luton'un aşağıdaki şehirler ile kardeş şehir antlaşması bulunmaktadır. Frédérique Vidal Frédérique Vidal (d. 6 Mayıs 1964, Monako) Fransız biyokimyacı ve akademisyen. Nice-Sophia-Antipolis Üniversitesi'nde biyokimya alanında eğitim görmüştür. Pasteur Enstitüsü'nden derinlemesine öğrenim diploması sahibi olmuş, Nice-Sophia-Antipolis Üniversitesi'nde doktorasını tamamlamıştır. İlk olarak kariyerine özel sektörde başlamıştır. Moleküler genetik alanında uzman olup, 1994'te Nice-Sophia-Antipolis Üniversitesi'nde öğretim üyesi olarak görev almaya başlamış ve 2002 yılında hücresel ve moleküler biyoloji ve biyokimya alanında profesör olmuştur. 1999-2003 yıllarında Ulusal Tıbbi Araştırmalar ve Sağlık Enstitüsü Bilim Kurulu üyesi olarak görev yapmış, 19 Nisan 2012 - 18 Mayıs 2017 tarihleri arasında Nice-Sophia-Antipolis Üniversitesi'nin rektörü olarak görev yapmıştır. 17 Mayıs 2017 tarihi itibarıyla Yükseköğretim, Araştırma ve İnovasyon Bakanı olarak görev yapmaktadır. Mani (peygamber) Mani (Farsça: مانی, d. 216, Tizpon - ö. 276, Cündişapur), gnostik bir din olan Maniheizm'in kurucusu. Mani, 216 tarihinde Arşaklılar'a ait Tizpon kentinde dünyaya geldi. Fâtâk güçlü dinsel eğilimlere sahip bir kişi olmalıydı, zira bir süre sonra Ecbatana'yı terk ederek, Güney Babilonya'da bulunan "Menakkede" adlı bir Mandeen tarîkatine katıldı ve küçük oğlunu bu inançlara göre yetiştirdi. Mani'nin babası da, din reformu taraftarı olarak önemli etkinliklerde bulunmuş ve adeta oğluna öncülük etmiştir. Mani dinsel eğitiminin yanı sıra gençlik yıllarını nakkaşlık öğrenerek geçirmiştir. Mani Pers İmparatorluğunun I. Şapur (242–273) egemenliği altındaki döneminde, öğretilerini çok başarılı olarak halk arasında yayabilmiştir. Ancak I. Şapur'in ardından tahta çıkan hükümdar I. Behram (ya da II. Behram) onu Mager'lerin bir şikayeti üzerine tutuklatıp 276 tarihinde idam ettirmiştir. Maniciler, Mani'nin bir haça çakılarak (İsa'daki gibi) idam edildiğini kayıt etmiş olsalar da, bunda bazı şüpheler vardır. Canterbury Katedrali Canterbury, Kent içinde yer alan Canterbury Katedrali, İngiltere'nin en eski ve en ünlü Hristiyan yapılarından biridir. Bir Dünya Mirası alanının bir parçasını oluşturmaktadır. Canterbury Başpiskoposluğu'na bağlı bir katedraldir. 597'de kurulan katedral, 1070 ile 1077 yılları arasında tamamen yeniden inşa edildi. Doğu kısımları, on ikinci yüzyılın başında büyük ölçüde büyütüldü ve 1174'te yaşanan bir yangının ardından Gotik tarzda büyük oranda yeniden inşa edildi. Canterbury Katedrali, St. Augustine Manastırı ve St. Martin Kilisesi ile birlikte 1988 yılında UNESCO tarafından Dünya Mirası olarak ilan edildi. Londra Luton HavalimanÄ± Londra Luton Havalimanı () , İngiltere'nin Luton kentine hizmet veren bir havalimanıdır. Havalimanı, Luton'un 2.8 km batısında yer almaktadır. Londra Luton Havalimanı, 2016 yılında 14,645,619 yolcu ile Birleşik Krallık'ın beşinci en yoğun havalimanıdır. St. Augustine Manastırı St. Augustine Manastırı, Canterbury, Kent, İngiltere'de yer alan bir Benedikt manastırıdır. Manastır 598 yılında kurulmuş ve 1538'de İngiliz Reformasyonu sırasında yıkılıncaya kadar bir manastır olarak işlev görmüştür. Manastırın dağılmasından sonra, 1848 yılına kadar yıkıma uğradı. 1848'den sonra sitenin bir kısmı eğitici amaçlarla kullanılmış ve manastır kalıntıları tarihi değerleri bakımından korunmuştur. St. Augustine Manastırı, Canterbury Katedrali ve St. Martin Kilisesi ile birlikte 1988 yılında UNESCO tarafından Dünya Mirası olarak ilan edilmiştir. St. Martin Kilisesi St Martin Kilisesi Canterbury, İngiltere'de, kent merkezinin dışında yer alır ve İngiltere'de kurulan ilk kilisedir. Sürekli olarak kullanılan en eski kilise ve İngilizce konuşulan dünyadaki en eski kilisedir. Bu özellikleri nedeniyle, Canterbury Katedrali ve St. Augustine Manastırı ile birlikte bir Dünya Mirası Alanı olarak tanımlanmıştır. StÃ©phane Travert Stéphane Travert (d. 12 Ekim 1969, Carentan (Manche)) Fransız siyasetçi, bakan. Hukuk ve Ticari Bilimler alanında eğitim almıştır. 1988'de Sosyalist Parti'ye üye olmuş, 2002 yılında Sosyalist Parti'nin Manche yönetiminde yer almış ardından Manche Teşkilatı'nın birinci sekreteri, 2005'te ise teşkilat başkanı olmuş, aynı yıl partinin merkez yönetiminde de yer almıştır. 2012 yılında ilk kez Sosyalist Parti'den milletvekili seçilmiş Manuel Valls'in başbakan olmasının ardından partiiçi muhalifler arasında yer almıştır. Daha sonra Emmanuel Macron'un yakınları arasında yer alarak 26 Ekim 2016'da En Marche ! hareketinin genel delegesi olarak atanmıştır. 2017 yılında La République en marche ! adayı olarak tekrar Manche milletvekili seçilmiştir. 21 Haziran 2017 tarihi itibarıyla, 2. Édouard Philippe Hükûmeti'nde, 16 Ekim 2018 tarihine dek, Tarım ve Gıda Bakanı olarak görev yapmıştır. Yaman Dede Yaman Dede, Yamandi Molla veya Molla Bey (d. 1887, Talas - ö. 3 Mayıs 1962, İstanbul), Mevlevî şair. Müslüman olduktan sonra Mehmet Abdülkadir Keçeoğlu adını almıştır. Gerçek adı Diamandi olan Yaman Dede Kayseri'nin Talas ilçesinde 1887 yılında doğdu. Babası Yuvan Efendi, annesi Afurani Hanım'dır. Küçük yaşta ailesiyle beraber Kastamonu'ya geldikten sonra Rum Ortodoks Mektebi'nde öğrenim hayatına başladı. Ardından Kastamonu İdâdisi'nde eğitimine devam etti. Gayrimüslim öğrencilerin din derslerine katılma zorunluluğu olmamasına rağmen din derslerine katıldı. Nasrullah Medresesi'ne iki yıl devam ederek Arapça ve Farsçasını ileri bir seviyeye taşıdı. Arapçasının iyi