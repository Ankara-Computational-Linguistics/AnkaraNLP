Ortak Pazar kurulduğunda Batı Almanya'nın ekonomik büyümesi Birleşik Krallık ekonomisinde yaşanan zorluklara nazaran iyi durumdaydı. Batı Almanya'daki hızlı ekonomik toparlanmanın nedeni olarak ordoliberal büyüme modeli gösterilmektedir. 1946 yılında Batı Almanya'da kalifiye işgücü ve yüksek teknoloji vardı ama savaş nedeniyle sermaye birikimi büyük oranda kaybolmuştu. Geriye kalan zayıf sermaye Alman ekonomisinin toparlanması ve halkın ihtiyacı olan malların üretimi için yetersizdi, bu durum yüksek enflasyon ve mevzuat problemleriyle birleşince savaş sonrası ilk yıllarda olağan dışı bir ekonomik daralma görüldü. Başlangıçtaki bu problemleri aşmak için 1948'de para reformu yapıldı ve ulusal para birimi olarak Reichsmark yerine Deutsche Mark'ın kabul edilmesiyle enflasyon kontrol altına alındı. Batı Alman ekonomisini güçlendirmek için yapılan bu hamle JCS 1067 planı gereği savaş sonrası ilk iki yıl yapılamamıştı. Çünkü plana göre ABD işgal kuvvetleri "Almanya'nın ekonomik rehabilitasyonu için atılacak bütün adımları engellemek için yetkilendirilmişti. Bu sırada hükümet, Erhard'ın tavsiyesiyle, orta gelirli üzerindeki vergi yükünü kaldırma yoluna gitti. O sıralarda ABD işgal kuvvetlerinde görevli olan (sonradan Başkan Kennedy'nin finans danışmanlığına kadar yükselecekti) genç ekonomist Walter Heller, 1949 yılında yazdığı makalede Alman ekonomisindeki baskıyı kaldırmak için mali reformda vergi indirimine gidilmesini önermişti. Özellikle bireysel gelirlerde vergi oranları önemli ölçüde düşürüldü. Reform öncesi 6.000 Alman Markı üzerinde olan bütün gelirlerden %95 vergi alınırken bu oran reformdan sonra sadece yıllık 250.000 Alman Markı'nın üzerinde olan gelirlere uygulanmaya başladı. 1950 yılında, 2.400 Mark civarı yıllık gelir olan Batı Alman vatandaşları için marjinal vergi oranı yüzde 85'den yüzde 18'e düştü. Müttefik Kuvvetler'in Potsdam Konferansı'nda aldıkları Batı Alman kömür ve çelik endüstrisinin sınırlandırılması kararı 1950'de yürürlükten kaldırıldı. Bu tarihe kadar batı bölgesinde bulunan 706 üretim tesisi'nin ekipmanları sökülü kalmış ve çelik üretimi 700,000 tonla sınırlandırılmıştı. Zengin kömür yataklarından dolayı endüstriyel önemi çok yüksek olan Saarland bölgesi 1957 yılında Almanya'ya iade edilmesine rağmen, Fransa'ya ekonomik bağlılığı 1959 yılına kadar sürdü ve 1981'e kadar Fransa bu bölgeden kömür çıkarmaya devam etti. Batı Almanya 1948'den hemen sonra sermaye birikimini tekrar oluşturdu ve çarpıcı oranlarda ekonomik büyüme oranları yakaladı. Düşük tüketime oranla çok yüksek sermaye yatırımları ve düşük ikame sermaye yatırımları sayesinde bu yükseliş 1950'li yıllarda da devam etti. Buna bağlı olarak yaşam standartları da 1950'den 1960'a %73 oranında yükseldi. İngiliz gazeteci Terence Prittie Altmışlı yılların başında şöyle yazmıştı: " Bugün Alman işçiler güzel ceketler giyip konforlu hayatlar sürüyorlar. Her ne kadar Fransızlar kadar iyi mutfakları olmasa da leziz ve doyurucu yemeklerle sağlıklı besleniyorlar. Eşlerinin ve çocuklarının üzerine güzel kıyafetler alabiliyorlar. Pek çoğunun evinde televizyon ve hafta sonu eğlencelerine, futbol maçlarına ayıracak paraları var. Arada sırada büyük ölçekli kutlamalara bile bütçeleri var." Fiziksel zorlukların yanında, Batı Almanya ekonomisinin toparlanmasının önündeki bir başka engel de çok değerli fikri mülkiyet haklarına da el koyulmasıydı. Müttefik Kuvvetler, Almanlar'ın ülke içinde ve dışında sahip oldukları bütün patentleri, savaş tazminatı sayarak, kendi endüstrilerinin rekabet gücünü arttırmak için kullanmışlardır. ABD, Almanlar'ın teslim olmasından hemen sonra başlattıkları ve iki yıl süren çok etkili bir programla, patentlerinin yanında Almanya'nın bütün bilimsel ve teknolojik bilgi birikimini kendi taraflarına aktarmışlardır. John Gimbel, ""Science Technology and Reparations: Exploitation and Plunder in Postwar Germany"" ("Bilim, Teknoloji ve Savaş Tazminatı: Savaş Sonrası Almanya'nın Talan Edilmesi) kitabında" ABD ve İNGİLTERE'nin savaş tazminatı olarak el koydukları fikri mülkiyetin değerinin 10 milyar $ olduğunu yazmıştır. Gerçekte bu politika iki yıldan daha fazla sürmüştür. Almanya'da gerçekleştirilen endüstriyel araştırmaların sonuçları işgal kuvvetlerinin zoruyla korumasız bırakılmış ve deniz aşırı rakiplerin erişimine açılmıştır. Bu arada, Almanya'nın en iyi araştırmacılarından ve mühendislerinden binlercesi Sovyetler Birliği ve ABD'de çalışıyorlardı. Bkz. Osoaviakhim Operasyonu, Paperclip Operasyonu. Alman ekonomisinin baskılanmasının diğer Avrupa ülkelerinin ekonomilerini de negatif yönde etkilediği görülünce Marshall Planı sadece Batı Almanya'yı kapsayacak şekilde genişletildi; fakat bunun Alman Ekonomik Mucizesi'nin arkasındaki temel güç olduğu söylenemez. Bununla birlikte, Almanya'nın genel ekonomik toparlanmasına büyük katkıda bulunduğu olasıdır. Ayrıca, işgal birliklerinde bulunan ve maaşlarındaki her bir doların karşılığı 4 Mark eden 150.000 ABD askerinin "gayri resmi katkıları" çoğu zaman göz ardı edilir. Yiyecek, içecek, lüks eşyalar, arabalar, bar eğlenceleri ve fahişeler için harcanan bu paralar neredeyse son kuruşuna kadar Batı Almanya ekonomisinin içinde kaldı. Asker sayısı tatbikatlar sırasında 250.000'in üzerine çıkabiliyordu. Yine de, büyük bir kısmı borç olarak verilen bu 1,4 milyar dolarlık maddi yardımın miktarı, Almanların savaş tazminatı olarak geri ödemek zorunda oldukları miktar ve Müttefikler'in Almanya'dan işgal maliyeti olarak tahsil ettikleri yılda yaklaşık 2,4 milyar dolar ile karşısında gölgede kalmaktadır. 1953'te, Almanya'nın aldığı yardımın 1.1 milyar dolarlık kısmını geri ödemesi kararlaştırıldı. Son taksidi Haziran 1971'de ödendi. 1950-53 yılları arasında süren Kore Savaşı'nın neden olduğu küresel ölçekteki mal kıtlığı Batı Alman ürünleri üzerindeki de fakto boykotun kalkmasına neden oldu. O yıllarda Batı Almanya'da çok büyük bir kalifiye işgücü vardı ve bunun bir kısmı 16.5 milyon Almanı etkilemiş olan in sonucuydu. Savaş sırasında ve sonrasında süren bu durum, Batı Almanya'nın ihracatını, ithalatının iki katının üzerine çıkarmasını sağladı. Bu etkenlerin dışında, 1950'ler, 1960'lar ve 1970'lerin ilk yıllarındaki nüfusun uzun ve yoğun çalışma saatleriyle tam kapasite çalışması ve binlerce "'ın (1950'lerin sonlarından itibaren gelen misafir işçiler)" sağladığı fazladan işgücü sayesinde ekonomideki yukarı hareket devam etti. 1950'lerin sonlarına gelindiğinde, Batı Almanya dünyanın en güçlü ekonomilerinden birine sahipti. Bu sırada Doğu Alman ekonomisi de güçlü bir büyüme göstermişti ama bürokratik sistem, çalışan genç nüfusun Batı Almanya'ya göç etmesi ve SSCB'nin çok uzun süreler savaş tazminatı almaya devam etmesi nedeniyle bu büyüme Batı Almanya'daki kadar olamadı. İşsizlik, 1961-1966 ve 1970-1971 yılları arasında % 0,7–0,8'lik rekor düşük seviyelerdeydi. Şansölye Adenauer'in kabinesinde 1949'dan 1963'e kadar Ekonomi Bakanı olarak görev yapan, daha sonra bizzat şansölyeliğe yükselen Ludwig Erhard, Alman Ekonomik Mucizesi'nin baş mimarı olarak görülmektedir. Yozlaşmış işçi devleti Troçkist siyaset teorisinde, deforme olmuş işçi devletleri, kapitalist sınıfın devrildiği, ekonominin büyük ölçüde devlete ait olduğu ve planlandığı devletlerdir, ancak iç demokrasi ya da endüstride işçi kontrolü yoktur. Deforme olmuş bir işçi devletinde işçi sınıfı, Rus Devrimi'nden kısa bir süre sonra Rusya'da olduğu gibi hiçbir zaman siyasi iktidarda bulunmadı. Bu devletler, siyasi ve ekonomik yapıları yukarıdan (veya dışarıdan) dayatıldığı ve devrimci işçi sınıfı örgütleri ezildiği için "deforme olmuş" olarak kabul edilir. Dejenere olmuş bir işçi devleti gibi, deforme olmuş bir işçi devletinin sosyalizme geçiş yapan bir devlet olduğu söylenemez. Troçkistlerin çoğu bugün, deforme olmuş işçi devletleri olarak Küba, Çin Halk Cumhuriyeti, Kuzey Kore ve Vietnam gibi devletleri gösteriyor. Uluslararası İşçi Komitesi, kamulaştırılmış bir ekonomiye sahip oldukları zamanlardaki Suriye veya Burma gibi devletleri de örnek olarak sayıyor. Deforme olmuş işçi devletleri kavramı, Sovyetler Birliği'nin Nazi Almanya'sını askeri olarak mağlup ettiği ve Doğu Avrupa'da uydu devletleri yarattığı II.Dünya Savaşı'ndan sonra Dördüncü Enternasyonal'in teorisyenleri tarafından geliştirildi. Lev Troçki'nin Sovyetler Birliği kavramını dejenere olmuş bir işçi devleti olarak ele alan Enternasyonal'in 1951 Üçüncü Dünya Kongresi, yeni rejimleri deforme olmuş işçi devletleri olarak tanımladı. Dördüncü Enternasyonal, kapitalist ülkelerde olduğu gibi sosyal bir devrimi savunmak yerine, Sovyetler Birliği'nde (bu deforme olmuş durumda) ve tampon devletlerde Stalinist bürokrasiyi devirmek için siyasi devrimi savundu. Bu yaklaşım, 1951-1965 yılları arasında yeniden birleştirilmiş Dördüncü Enternasyonal ve CWI gibi Dünya Kongrelerinde siyasi sürekliliklerini izleyen Troçkist akımlar tarafından savunulmuştur. Beşinci Enternasyonal Birliği,Doğu Avrupa devletleri dejenere olmuş işçi devletleriydi çünkü, "doğuştan dejenere" niceliksel deformasyonlara sahip olmaktan ziyade niteliksel olarak dejenere olmuşlardı.Bu nedenle siyasi bir devrime ihtiyaç duyuluyordu. 1948'den önce Sovyetler Birliği'ndeki Troçki ile farklılıklar üzerine Dördüncü Enternasyonal'den ayrılan Troçkist akımlar, bu yoruma katılmama eğilimindedir ve savaş sonrası Stalinist devletleri devlet kapitalisti veya bürokratik kolektivist olarak tanımlayan teorileri benimsemiştir. Sosyalist Eylem gibi bazı Troçkist gruplar, Küba liderliği ile bazı anlaşmazlıkları olsa da, Küba'yı sağlıklı bir işçi devleti olarak görüyorlar. Özgürlük Sosyalist Partisi gibi diğerleri, Çin Halk Cumhuriyeti'nin deforme olmuş bir işçi devleti olarak görülmesi için kapitalist restorasyon yolunda çok ileri gittiğini söylüyor. Pantikapaeumos Pantikapamoeus ( Eski Yunanca : Παντικάπαιον , "Padikápeon" ), Kırım'ın doğu kıyısında , Yunanların Taurica olarak adlandırdığı eski bir Yunan kentiydi. Şehir, Cimmerian Bosporus'un batı yakasındaki bir tepe olan Mithridat Dağı üzerine inşa edilmiştir. Bu edildi kurulan tarafından Miletlilerin geç 7 veya erken M.Ö. 6. yüzyılda. Kalıntılar şimdi modern şehir Kerç'de bulunmaktadır. Tereza Marinova Tereza Monçeva Marinova (, d. 5 Eylül 1977), Bulgar eski üç adım atlayıcı. Kariyerinde Olimpiyat, dünya salon ve Avrupa salon şampiyonluğu vardır. Marinova hâlen dünya gençler rekorunun sahibidir. 2000'de Yılın Bulgar Sporcusu seçilmiştir. Marinova ilk önemli sonucuna 1996 Dünya Gençler Şampiyonası'nda ulaştı. 14,62 metre atlayan Bulgar sporcu, altın madalyayı kazanırken dünya gençler rekoru da kırmayı başarmıştı. 1998 Avrupa Şampiyonası'nda 14,5 metreyle üçüncülükte kaldı. Marinova 2000 Sidney Olimpiyatları'nda ilk ve son kez Olimpiyat sahnesine çıktı. Rakip dünyanın 1 numarası Rus Tatyana Lebedeva'ydı. Bulgar atlet ilk hakkındaki, kişisel en iyi derecesi ve Bulgaristan rekoruna imza attığı, 15,20'yle zirveye yerleşti. Mücadele daha sonra artan sağanak yağmurla devam etti. Marinova kalan beş hakkında da geçerli bir atlayış yapamadı ancak kötü hava şartları altında onu geçebilen de olmadı. Marinova 2001'de dünya salon, 2002'de ise Avrupa salon şampiyonluğu yaşadı. Kofola Kofola, Çek menşeili bir kola benzeri bir meşrubat markasıdır. İlk olarak 1960 yılında üretilmeye başlanmış olup günümüzde Çekya ve Slovakya'da Coca-Cola ve Pepsi'nin ana rakibidir ve Orta ve Doğu Avrupa'nın önde gelen alkolsüz içecek üreticilerinden ve distribütörlerinden biridir. Norman Wisdom ' Norman Joseph Wisdom (4 Şubat 1915 - 4 Ekim 2010) İngiliz oyuncu, komedyen, şarkıcı ve şarkı sözü yazarıdır. 1953 - 1966 arası kendi yarattığı Norman Pitkin karakteri ile tanındı. Trouble in Store isimli ilk başrol filmiyle BAFTA ödülü almıştır. Wisdom'ın ünü kısa sürede tüm dünyaya yayıldı. Arnavutlukta diktatör Enver Hoca'nın filmlerinin gösterilmesine izin verdiği tek batılı oyuncu oldu. Charlie Chaplin kendisinden "en favori komedyenim" diye bahsetmiştir. Kariyerine ABD'de devam etmiştir. 2000 yılında Britanya İmparatorluk Nişanı verilmiştir. 2010 yılında 95 yaşında Man Adasında öldü. Butterfly (Mariah Carey albümü) Notlar Albümde görev alan isimler ve görevleri albüm kitapçığından alınmıştır. YapÄ±m Ebu İbrahim el-Haşimi el-Kureyşi Ebu İbrahim el-Haşimi el-Kureyşi () Irak ve Şam İslam Devleti lideri ve Irak ve Şam İslam Devleti'ne göre Bağdadi'nin ardından ikinci halife. 2020 yılının Ocak ayında gerçek adı Emir Muhammed Abdurrahman el-Mevli es-Selbi () olarak açıklanmıştır. Ebu Bekir el-Bağdadi'nin ölümü sonrası IŞİD meclisi tarafından lider olarak seçildi ve göreve getirildiği 31 Ekim 2019'da IŞİD'e yakın medyalarda açıklandı. Amerika Birleşik Devletleri, Kureyşi'nin öldürülmesi veya yakalanması için 5 milyon dolar ödül koydu. Kureyşi, Emir Muhammed Abdurrahman el-Mevli es-Selbi adıyla Telafer, Irak'ta Irak Türkmeni bir ailede doğdu. Musul Üniversitesinde şeriat hukuku üstüne eğitim aldı. Üniversiteden mezun olduktan sonra Irak ordusunda subay olarak görev yapmaya başladı. Irak Savaşı sırasında Saddam'ın devrilmesiyle birlikte El-Kaide'ye katıldı. El-Kaide'de dini bir vekil ve genel şeriat hukukçusu olarak görev aldı. 2004 yılında Amerika Birleşik Devletleri kuvvetleri tarafından yakalandı ve Bucca Kampı'na götürüldü. Burada Ebu Bekir el-Bağdadi ile tanıştı. Tahminlere göre, Bucca Kampı'ndan çıktıktan sonra El-Kaide'ye yeniden katıldı. 2014 yılında Irak ve Şam İslam Devleti ile El-Kaide ayrışınca El-Kaide'ye biatı reddetti IŞİD'e bağlılığını bildirdi. Yine 2014 yılında IŞİD'in Musul'u ele geçirmesinde önemli rol oynadı. Aynı yıl ağustos ayında yapılan Yezidi katliamlarına katılan IŞİD komutanlarından birisiydi. Bu gelişmelerin ardından Ebu Bekir el-Bağdadi'nin vekili konumuna yükseldi. IŞİD'e göre Ebu İbrahim el-Haşimi el-Kureyşi Batı dünyasına karşı yürütülen savaşta tecrübeli ve bunun yanında dini eğitim almış bir komutandır. IŞİD militanları onu "bilgin, emekçi, ibadetçi, Cihad'ın önde gelen figürü, savaş emiri" olarak tanımlamıştır. Ebu Bekir el-Bağdadi'nin ölümü ile birlikte Ebu İbrahim el-Haşimi el-Kureyşi IŞİD meclisinde Suriye ve Irak'ta tüm toprakların kaybedilmesine rağmen "halife" unvanıyla seçildi. Bağdadi'nin ölümü sonrası meclisin bu kadar hızlı lider seçmesi nedeniyle Ebu Bekir el-Bağdadi'nin Haşimi'yi kendisinden sonraki halife olarak atadığı, halefi olarak seçtiği düşünülmektedir. Haşimi'nin lider oluşu IŞİD destekçilerinin Bağdadi'nin ölümünü reddettiği ve bu konuda spekülasyon oluşturduğu birkaç günün ardından gerçekleşti. IŞİD'in son zamanlarda yaşadığı toprak kayıpları sonrası IŞİD lideri olan Haşimi'nin yıpranmış ve uyuyan hücrelere sahip bir örgütün lideri olacağı bekleniyordu. Bu yüzden "kül halifeliğinin hükümdarı" olarak anıldı. Bunun ötesinde bazı analistler Bağdadi'nin ölümüyle birlikte IŞİD'in dağılacağını düşünüyordu. Buna karşın bazı analistlerse operasyonel açıdan Bağdadi'nin ölümünün IŞİD üstünde çok ciddi etkileri olmayacağını düşünüyorlardı. Haşimi IŞİD'in lideri olduktan sonra 2 Kasım'da Sina ve Bangladeş vilayetleri; 3 Kasım'da Somali vilayeti; 4 Kasım'da Pakistan ve Yemen vilayetleri; 5 Kasım'da Havran ve Horasan vilayetleri; 6 Kasım'da Tunus vilayeti; 7 Kasım'da Kuzey Afrika, Humus, Rakka, Al Khair, Doğu Asya ve Orta Afrika vilayetleri; 8 Kasım'da Batı Asya vilayeti; 9 Kasım'da Batı Afrika, Mali, Burkina Faso ve El-Baraka vilayetleri; 12 Kasım'da Halep vilayeti; 14 Kasım'da Bağdat vilayeti; 15 Kasım'da Libya vilayeti; 16 Kasım'da Dicle vilayeti; 17 Kasım'da Diyala vilayeti; 18 Kasım'da Salah al-Din vilayeti; 19 Kasım'da Kerkük vilayeti; 22 Kasım'da Endonezya vilayeti, 29 Kasım'da Azerbaycan vilayeti Haşimi'ye biat ettiğini bildirdi. Bu biatların örgüt içinden gelen çatlak seslerin bastırılması konusunda önemli olduğu düşünülmektedir. Rosa Salazar Rosa Bianca Salazar (d. 16 Temmuz 1985) Amerikalı aktris. Rosa Bianca Salazar 16 Temmuz 1985'te doğdu. Peru ve Fransız kökenli. Washington, D.C. ve Greenbelt, Maryland'de büyüdü. Salazar, Greenbelt'teki Eleanor Roosevelt Lisesi'ne devam etti ve okul tiyatrosu programında aktif oldu. OpenCola OpenCola, açık içerik kola markasıdır. İlk olarak 2001 yılında açık kaynaklı yazılım konseptini tanıtmak için P2P özgür yazılım şirketi Opencola tarafından başlatıldı. İçecek, herkes tarafından yapabilir ve tarifi değiştirebilir ve geliştirebilir. Orijinal sürüm 1.0 27 Ocak 2001'de Grad Conn, Cory Doctorow ve John Henson tarafından yayınlandı. Mevcut sürüm 1.1.3'tür. Başlangıçta ücretsiz ve açık kaynaklı yazılımları açıklamak için bir tanıtım aracı olarak tasarlanmış olsa da, içecek kendi başına bir marka haline geldi ve 150.000 kutu sattı. Sinalco Sinalco, Alman menşeili bir meşrubat markasıdır. İlk olarak 1902 yılında üretilmeye başlanmış olup günümüzde 40 ülkede pazarlanmaktadır. Duisburg merkezli Sinalco International tarafından üretilmektedir. Sinalco, Almanya'da Fanta ve Sprite'ten sonra üçüncü popüler meşrubattır. Sinalco'nun temel ürün yelpazesi şunları içerir: Buna ek olarak, Sinalco enerji içecekleri, çay ve pet şişe suyu da üretmektedir. Tarih (tiyatro türü) Tarih, trajedi ve komedi ile birlikte Batı tiyatrosundaki üç ana türden biridir, ancak modern biçiminde, diğer birincil türlerden binlerce yıl sonra ortaya çıkmıştır. Bu nedenle, genellikle bir trajedinin alt kümesi olarak ele alınır. Bu türdeki bir oyun tarih oyunu olarak bilinir ve genellikle ortaçağ veya erken modern geçmişte yer alan tarihsel bir anlatıya dayanır. Tarih, İngiliz Rönesansı'ndaki trajediden farklı bir tür olarak ortaya çıktı. Tarzın en iyi bilinen örnekleri, William Shakespeare'in yazdığı ve hala türünü tanımlamaya hizmet eden tarih oyunlarıdır. Tarih oyunları, Thomas Heywood'un "IV. Edward", Schiller'in "Mary Stuart" veya Hollanda türü "Gijsbrecht van Aemstel" gibi İngiliz ve Batı edebiyatının başka yerlerinde de yer almaktadır. Amrat Cola Amrat Cola , Pakistan menşeili bir kola markasıdır. İlk olarak 1985 yılında üretilmeye başlanmış olup Pakistan Mineral Water Bottling Plant tarafından üretilmektedir. Bostancı ocağı Bostancı Ocağı, Şimdiki Devlet Başkanı Özel Koruması Görevinde olan tüfenkli Osmanlı askerlerinin yetiştiği yerdir. Bostancıların görevi; genellikle bahçe ve bağlarda Padişah'ın yanı başında ya da Saltanat Kayıklarında Padişahı koruma görevini üstlenirler. Bostancılar Ocağı'nın geçmişi 14. asıra yani I. Murad zamanına kadar uzanırdı. Bostancıların ilk vazifeleri saray muhafızlığı idi ve sarayın ihtiyaçlarını karşılayan takımdı. Bostancıların asıl kışlaları Hasbahçe tarafından olup orada bir de orta camileri vardı. Öncelikle Klasik Osmanlı Asker ya da Devlet Adamı Toplama Sistemi olan Devşirme Sistemi ile Anadolu ve Rumeli'den acemiler toplanır ve ardından Bostancılığa girenler Bostancı Ocağı'na hazır edilmek üzere Acemi Ocağı'nda Bostancıbaşı eşliğine Bostancılar yetişmeye başlardı. Ta ki XVII. sonlarına kadar hizmet derecelerine göre kapıcılığa, tersane ocağına ve bahçe ustaları ve kıdemli bostancılar süvari bölüklerine çıkarılırlardı. Saray da en geniş yetkiye sahip olan kişisidir ve tabii ki de Padişah'ın en yakın koruması'dır. (şimdiki Cumhurbaşkanlığı Baş koruması gibi) Hükümdar saltanat kayığı ile bir yere gittiği zaman dümene her zaman güven olsun diye Bostancı Başı geçerdi. İhtiyaç olursa askeri seferberlik de yapmaktaydılar. Bostancıbaşıların mutlaka kendi ocaklarından gelmeleri; Bostancı Ocağı'ndan yetişerek yükselmeleri kanundu. Bostancıbaşılar dairesi Sarayburnu ile Sirkeci arasında bulunup burada Hamlacı koğuşları da vardı. Bostancıbaşı mahsulden alınan parayı Kasımdan Kasıma takdim ederdi. Bu hizmetlerinden dolayı her yıl Kasımda bostancılardan on veya oniki kişi bir zaman Yeniçeri Ocağı'na ve sonraları da Divan-ı Hümayun çavuşluğuna ve Kapıkulu süvari bölüklerine çıkarılırlardı. Bundan başka paranın bir kesesi bostancılara ihsan olunur ve bir kese de Davut Paşa Camii'nin maaş ve harcamalarına ayrılırdı. Bostancıların yevmiyelerinden başka yıldan yıla Selanik çuhasından birer kaput hakları vardı veya bunun bedelini alırlardı. Bunların başlarına giydikleri serpuşa barata denilirdi. Periodontal ligament Periodontal ligament, genellikle PDL olarak kısaltılır, dişi içinde bulunduğu alveol kemiğine bağlayan bir grup özel bağ dokusu lifidir. Bir tarafı kök sementine, diğer tarafı alveol kemiğine bağlanır. PDL; ana lifler, gevşek bağ dokusu, blast ve klast hücreleri, oksitalan lifler ve Malassez epitel artıklarından oluşur. Başlıca ana lif grubu alveolodental ligamenttir ve alveolar kret, horizontal, oblik, apikal ve çok köklü dişlerde interradiküler lifler olmak üzere beş alt lif grubundan oluşur. Alveolodental ligament dışındaki ana lifler, transseptal liflerdir. Tüm bu lifler, dişin çiğneme sırasında doğal olarak ortaya çıkan önemli baskı kuvvetlerine dayanmasına ve kemiğe gömülü kalmasına yardımcı olur. Ana liflerin uçları sement veya alveol kemiği duvarı (radyografik olarak lamina dura) içerisinde kalırsa buna Sharpey lifleri denir. Transseptal lifler ("H") alveolar kemik kretinin üzerinden interproksimal olarak uzanır ve bitişik dişlerin sementlerine gömülür. Böylece interdental bir bağ oluştururlar. Bu lifler tüm dişleri hizada tutar. Bu lifler kemiğe bağlanmadıklarından gingival dokuya ait olarak görülebilir. Gevşek bağ doku; lifler, hücre dışı matris, hücreler, sinirler ve kan damarları içerir. Bu hücreler arasında fibroblastlar, savunma hücreleri ve farklılaşmamış mezenkimal hücreler bulunur. Hücre dışı bölme, interselüler maddeye gömülü tip 1, 3 ve 5 kollajen lif demetleri içerir. PDL kollajen lifleri, diş boyunca yaptıkları yönelmelerine ve bulundukları yerlerine göre sınıflandırılır. Bu epitel hücre grupları, kök oluşumu sırasında parçalanmış Hertwig epitel kök kılıfı hücrelerinin daha sonra olgun PDL'ye yerleşmesi ile oluşur. Dişi çevreleyen bir pleksus oluştururlar. Malassez epitel artıkları yaşamın ilerleyen evrelerinde kist oluşumuna neden olabilir. Oksitalan lifler PDL'ye özgüdür ve elastiktir. Sement içine girer ve kök yüzeyine paralel ve oblik olmak üzere 2 yönde uzanırlar. Liflerin işlevinin oklüzal yüklere karşı kan damarlarının açıklığını korumak olduğu düşünülmektedir. Oksitalan liflerin işlevini belirlemek için daha fazla araştırmaya ihtiyaç vardır. PDL'nin %70 sudan oluştuğu tahmin edilmektedir, bunun da dişin stres yüklerine karşı dayanma kabiliyeti üzerinde önemli bir etkiye sahip olduğu düşünülmektedir. PDL'nin bütünlüğü ve canlılığı dişin işlev görmesi için gereklidir. PDL'nin en ince kısmı kökün orta üçlüsünde bulunmakta olup genişliği 0,15 - 0,38 mm arasında değişir. Genişlik yaşla birlikte giderek azalır. PDL, dişlerin sement yardımıyla çevredeki alveolar kemiğe bağlanmasını sağlayan periodonsiyumun bir parçasıdır. PDL, radyoopak lamina dura ve radyoopak sement arasındaki radyolüsent alanda 0.4 - 1.5 mm'lik bir periodontal boşluk olarak radyografilerde kendisini gösterir. PDL hücreleri, dental folikülden kaynaklanan hücrelerden biridir ve bu farklılaşma kuron oluşumu tamamlandıktan sonra ve kökler gelişmeye başladığında meydana gelir. Bu hücreler PDL'yi oluşturmak için dental folikülü yeniden şekillendirir. PDL oluşumu mine sement sınırında başlar ve apikal yönde ilerler. PDL'nin destekleyici, duyusal, besleyici ve yeniden şekillendirici (remodelling) işlevleri vardır. PDL, dişlerin sement yardımıyla çevredeki alveolar kemiğe bağlanmasını sağlayan periodonsiyumun bir parçasıdır. PDL lifleri ayrıca dişler ve alveolar kemik arasındaki yük transferinde rol oynar. (PDL lifleri dişler ve alveolar kemik arasındaki kuvvetleri absorbe eder ve iletir. Çiğneme sırasında etkili bir destek görevi görür). PDL yoğun bir şekilde inerve edilir ve bu inervasyonlar arasında mekanoresepsiyon, nosisepsiyon ve refleksler bulunur. Periodontal mekanoreseptörler PDL'de bulunur. Hangi dişin hangi yönde ve şiddetle kuvvetlerle uyarıldığına dair bilgileri iletir. PDL, çevresindeki hücrelerin canlılığını korur. (PDL'de bol miktarda anastomoz bulunur). Apikal damarlar, perfore edici damarlar ve gingival damarlar olmak üzere 3 ana damar kaynağı vardır. Apikal damarlar, pulpayı besleyen damarlardan köken alır. Perfore edici damarlar, lamina duradan kaynaklanır ve bu damarlar soket duvarını (kribriform plaka) perfore eder. Gingival damarlar gingivadan köken alır. PDL'nin dış katmanlarında bulunan kan damarları, mekanik süspansiyona ve dişin desteklenmesine yardımcı olurken iç katmanlarında bulunan kan damarları PDL çevresindeki dokuları beslemektedir. Periodontal ligamentte osteoblastlara farklılaşabilen progenitör hücreler bulunmaktadır. Bu hücreler alveolar kemiğin fizyolojik bakımının yanı sıra tamirinde de görev alır. Bu sayede PDL, alveol kemiğinin kemik yapıcı osteoblastlarla sürekli olarak yeniden şekillendirilmesinde (remodeling) görev almış olur. Yanan Çalı Yanan Çalı (İbranice: הַסְּנֶה בֹּעֵר "ha-səneh boʕēr", Çıkış 3,2) Tanah'ta (Çıkış 2,23 - 4,18) aktarıldığına göre Sina Dağı'nda Musa'ya görünen ve ona İsrailoğullarını Mısır'dan çıkarma görevini veren bir çeşit teofanidir. Hersonos (thema) Hersonos Theması (, "thema Chersōnos") başlangıçta ve resmî olarak Klimata () olarak adlandırılan, merkezi Kırım'da, Hersonisos'da bulunan bir Bizans theması (askeri-sivil bir eyalet) idi. Thema resmî olarak 830'ların başında kuruldu ve Karadeniz ticaretinin önemli bir merkeziydi. 980'lerde Hersonisos şehrinin yıkılmasına rağmen, thema iyileşti ve gelişti, 1204'te Bizans İmparatorluğu'nun dağılmasından sonra Trabzon İmparatorluğu'nun bir parçası haline gelene kadar devam etti. Bölge, 8. yüzyılın başlarına kadar Roma ve daha sonra Bizans imparatorluk kontrolü altındaydı, ancak daha sonra Hazar kontrolü altına girdi. Bizans otoritesi, Karadeniz'in kuzey kıyılarına ve özellikle Hazarlarla ilişkilerine ilgi gösteren İmparator Theofilos () tarafından yeniden kuruldu. Geleneksel bilimsel yaklaşım, Hersonisos'un themanın merkezi olmasını yaklaşık 833/4 tarihi olarak gösterir, ancak daha yeni araştırmacılar 839 yılında Sarkel'de yeni Hazar başkentini inşa etmek ile görevli Bizans misyonuyla ilişkilendirmişlerdir ve Sarkel'in mimarı Petronas Kamateros'un aynı zamanda 840/1'de themanın ilk valisi ("Stratigos") olduğunu düşünürler. Yeni vilayet ilk başta "ta Klimata", "bölgeler/yöreler" olarak adlandırıldı, ancak başkent Hersonisos'un öne çıkması nedeniyle yaklaşık 860'dan itibaren, resmî belgelerde bile "Hersonos Theması" olarak biliniyordu. Vilayet, önce Hazarlar ile ve Hazar Hanlığı'nın yıkılmasından sonra ise Peçenekler ve Ruslar ile Bizans ilişkilerinde önemli bir rol oynamıştır. Askeri faaliyetlerden ziyade Bizans diplomasisi için bir merkezdi, çünkü themanın askeri yapısı küçüktü ve esas olarak yerel milislerden oluşuyordu. Bizans İmparatorluğu'nun Ruslar ile yaptığı 945 ve 971 antlaşmalarında, Rusların İdil Bulgarları'na karşı savunmayı taahhüt etmeleri bu zayıflığın altını çizen vurgudur. Hersonos, kentin 988/9'da Kiev Büyük Knezi Vladimir tarafından imha edilmesine rağmen, 9. ve 11. yüzyıllarda Karadeniz ticaret merkezi olarak büyük ölçüde gelişti. Şehir hızla toparlandı: Şehrin surları tamir edildi ve 11. yüzyılın başlarında limana kadar uzatıldı. Aynı zamanda, muhtemelen 1016'da Georgius Tzul'un yenilmesinden sonra, thema, doğu Kırım üzerinde de genişledi; 1059'da belirli bir Leon Aliates isimli Hersonos ve Sudak "stratigos"u olarak şekillendirmesiyle kanıtlandığı gibi. Ancak bölge, 11. yüzyılın sonlarında Kumanlara tekrar kaybedildi. 12. yüzyılda Hersonos'un hakkında hiçbir şey bilinmemesi sakin bir döneme işaret eder. Hersonisos ve vilayeti, 1204'te Dördüncü Haçlı Seferi tarafından İmparatorluğun dağılmasına kadar Bizans kontrolü altında kaldı sonra Trabzon İmparatorluğu'nun (bakınız Perateia) egemenliği altına girdiler. Hersonos Theması, 11. yüzyılın başında Gothia'nın "tourmarches" ı olarak bilinen themat yetkililerin yanı sıra "kommerkiarioi" olarak bilinen her yerde bulunan mali ve gümrük yetkilileriyle tipik bir şekilde organize edilmiş gibi görünmektedir. Bununla birlikte, themanın şehirleri, Hersonisos'un kendisi gibi, bir "proteuon" ("ilk") yönetiminde yerel nüfuzlu kimseler ("Arkhon") tarafından yönetilen kendi hükümetlerinde önemli bir özerkliğe sahip görünüyorlardı. Hersonos ayrıca kendi sikkelerini çıkarma hakkını saklı tuttu, ayrıca İmparator III. Mihail () hükümdarlığında bu devam etti ve Konstantinopolis dışında para basan tek vilayet oldu. Özerkliği, imparatorluk hükümetinin, müttefik yöneticiler tarzında şehir liderlerine yıllık sübvansiyonlar ("pakta") ödediği gerçeğiyle de kanıtlanmıştır ve İmparator VII. Konstantinos () "De Administrando Imperio" çalışmasında kentte bir isyan olasılığı ile ilgili yerel "stratigos"a tavsiyede bulunur: sübvansiyonların ödenmesini durduracak ve themada başka bir şehre taşınacaktı. 11. yüzyılın sonlarında thema bir "katepano" tarafından yönetiyordu. Nevşehir'de 1977 Türkiye genel seçimleri 5 Haziran 1977 Genel Seçimleri Nevşehir ilinin sonuçları; Worldometer Worldometer, çeşitli konular için sayaçlar ve gerçek zamanlı istatistikler sağlayan bir referans web sitesidir. Çevrimiçi reklamcılık yoluyla gelir sağlayan bir veri şirketi olan Dadax'a aittir. 'Gerçek Zamanlı İstatistik Projesi'nin bir parçasıdır ve uluslararası bir geliştiriciler, araştırmacılar ve gönüllüler ekibi tarafından yönetilmektedir. Niğde'de 1977 Türkiye genel seçimleri 5 Haziran 1977 Genel Seçimleri Niğde ilinin sonuçları; Dolu Kadehi Ters Tut Dolu Kadehi Ters Tut, Türk alternatif rock grubu. Vokalist Uğurhan Özay ve prodüktör, gitarist-geri vokal Mürsel Oğulcan Ava tarafından 2014 yılında kuruldu. İlk albümleri "Polonya’nın Başı Belada" (2015) ev kaydı bir albümdü. İlk stüdyo albümleri ise 2017'de "Dünyanın En İyi Albümü" adıyla yayımlandı. Funk rock ve alternatif rock tarzındaki albümlerinde Red Hot Chili Peppers ve Twenty One Pilots gibi gruplardan etkilenmişlerdir. Grubun dijital platformlarda yayınladığı ve yapımcılığını tamamen kendilerinin üstlendiği 3 albüm, 2 EP ve 10 single'ı bulunmaktadır. Grup, ismini Ömer Hayyam'ın 27 Nolu Rubaisi'ndeki bir dizeden aldı. Kısa film tarzında olan kliplerin çoğunun yönetmenliğini grup üyesi Mürsel Oğulcan Ava yaptı. Grup, bestelerinde Sabahattin Ali ve Özdemir Asaf gibi isimlerden esinlendi. Grubun önceki ismi "Lavuks"tu. "Polonya’nın Başı Belada" adlı evde kaydettikleri akustik albümlerini takiben grup ilk klipleri "Aldattın Mı" 4 Şubat 2016'da ve ilk single’ları "#22" 14 Kasım 2016'da yayımlandı. Grup, 2016 itibarıyla muhtelif mekânlarda akustik ve band şeklinde konserler vermeye başladı. İkinci single'ları "Unut Ama Sev" ise 2017 başında yayınladı. "Anamız Babamız Yok Deriz" adlı üçüncü single'ları homofobiyi ve toplum baskısını konu aldı. Ardından dördüncü single'ları "Evim" yayınlandı. Can Ozan ve Deniz Tekin'le yaptıkları "Belki" adlı parça da klibiyle ilgi gördü. 11 parçalık ilk stüdyo albümleri "Dünyanın En İyi Albümü" 3 Kasım 2017'de yayımlandı. Albümdeki "Tehlikeli İkilem" ve "Çöpçatan" parçalarına klip çektiler." 2018'in Şubat ayında Can Ozan işbirliği ile "Aklım Hep Firarda" adlı single'ı yayımladılar. 15 Mart 2018'de grup ilk defa ana akım medyaki bir kanalda yer alarak "Akustikhane" programına konuk oldu. Aynı ay Dilan Balkay'la "Siz Bana Aldırmayın" adlı parçayı yayınladılar. Bu parçayla birlikte Dilan Balkay ekibin sahne performanslarına trompet ile eşlik etmeye başladı. Grubun aldığı ilk ödül de Mustafa Kemal Kültür Sanat Ödülleri'nde "En İyi Çıkış Yapan Grup" kategorisinde Vefa Lisesi'nden geldi. O yıl içinde Yağız Nevzat İpek gruba sahnede davulda eşlik etmeye başladı. Temmuz ayında çıkardıkları "Anlamı Yok" adlı parçanın kapağında Voyager 1'in çektiği Soluk Mavi Nokta fotoğrafını kullandılar. Grubun 7 şarkılık EP'si olan "Akustik Takılmacalar" 21 Eylül 2018'de yayımlandı. Bu EP'de yer alan "Sen Ve Ben" adlı parçayı Sedef Sebüktekin ile birlikte seslendirdiler. Akabinde ekibe sahnede geri vokalde Billur Battal eşlik etmeye başladı. 5 Nisan 2019'da "Karanlık" adlı stüdyo albümleri yayınlandı. "Gitme" parçasını Sedef Sebüktekin ile birlikte söylediler. Bu albüm grup tarafından "Gerçekten yapmak istediklerimizi yapabildiğimiz ilk albümümüz" şeklinde tanımlandı. Albümün mix'ini Barış Ergün, mastering’ini ise Red Hot Chili Peppers’ın "Californication", "By The Way" ve "Stadium Arcadium" albümlerinin mastering mühendisliğini yapan Vlado Meller yaptı. Yıl içinde gruba sahnede altyapı ve elektrogitarlarda Bahadır Kartal eşlik etmeye başladı. Aynı yıl Kocaeli Üniversitesi'nin düzenlediği Face to Face etkinliğinde Yılın En İyi Alternatif Müzik Grubu ödülünü aldılar. 28 Şubat 2020'de "Kaçar Gider" adlı single yayımlanırken ilk cover'ları "Duvar" ise Ezginin Günlüğü'nün "40 Yıllık Şarkılar" albümünde yer aldı. Grubun onuncu single'ı 1 Mayıs'ta yayınlanan "Neyin Nesi" adlı parça oldu. Moawk, educatedear ve kahadirbartal'ın düzenlediği üç parçadan oluşan EP'leri "Remix Takılmacalar" 3 Temmuz'da yayınlandı. Ordu'da 1977 Türkiye genel seçimleri 5 Haziran 1977 Genel Seçimleri Ordu ilinin sonuçları; Nijerya Sineması'nın Altın Çağı Altın Çağ veya Altın dönem, Nijerya film tarihinde, 1950'lerin sonlarından 1980'lerin sonlarına kadar Nijerya film endüstrisini belirlemek için kullanılan terimlerdir. Bu periyotta Nijerya sineması, dönemin görsel ve ses üretim tarzını ve kullanılan dağıtım yöntemini yakalar. Bu dönem, 1954'te Nijerya Film Birimi'nin telif hakkı kapsamındaki ilk film olan Sam Zebba'nın "Fincho" (1957) filmi ile ile başladı. Nijerya'nın 1960'taki bağımsızlığından sonra, sinema sektörü seri bir şekilde büyüdü ve yeni sinema evleri kuruldu. Sonuç olarak, sinemalardaki Nijeryalı içerik (özellikle de batı Nijerya'daki prodüksiyonlar) 1960'ların sonlarından 1970'lere, Hubert Ogunde ve Moses Olaiya gibi eski tiyatrocuların sinemaya geçişiyle arttı . 1972'de, Yakubu Gowon'un"Yerleştirme Kararnamesi"'ni yayınlamasıyla birlikte yaklaşık 300 sinema salonunun yabancı sahiplerinden Nijeryalılara transfer edilmesi Nijeryalılar sektörde daha aktif yer almasına neden oldu. 1973'ten 1978'e kadar olan petrol patlaması da Nijerya'daki sinema kültürünün kendiliğinden artmasına son derece katkıda bulundu, çünkü Nijerya'da artan satın alma gücü, çok sayıda vatandaşın sinemaya harcayabileceği gelire sahip olmasını sağladı. Orta derecede başarılı birkaç filmden sonra, Wale Adenuga'nın "Papa Ajasco" (1984) filmi üç günde yaptığı 61.000 ₦ (2015'te yaklaşık ₦ 21.5 milyon) hasılat ile ilk Nijeryalı gişe rekortmenlerinden biri oldu. Bir yıl sonra, Moses Olaiya tarafından çekilen "Mosebolatan" (1985) da beş günde ₦ 107.000 gişe yaptı (2015 yılı için yaklaşık ₦ 44.2 milyon). 1980'ler aynı zamanda televizyon endüstrisi için büyük patlama dönemiydi ve kaydadeğer yazarlardan birkaç kitap televizyon dizisi olarak uyarlandı. Bu televizyon prodüksiyonlarının çoğu daha sonra video formatında yayınlandı ve sonuç olarak, 1990'lardaki Video patlamasının ortaya çıkmasına neden olan küçük ölçekli gayri resmi video ticareti gelişti. Altın Çağ, 1980'lerin sonunda büyük bir kademeli düşüş kaydetmeye başladı; Bu düşüş, Naira'nın değerindeki düşüş, finans ve pazarlama desteğinin eksikliği, standart film stüdyolarının ve üretim ekipmanlarının eksikliği, askeri diktatörlüklerden dolayı sık sık Hükümetin yapısal uyum programları uygulaması, gibi çeşitli faktörlere bağlanmıştır. Genel olarak, bu çağdaki düşüşün Nijerya ekonomisinin diğer sektörlerini de etkileyen petrol patlamasının bir sonucu olarak ihmalden kaynaklandığına inanılmaktadır. Bunun, ülke genelindeki televizyon setlerinin sahipliğinin artmasının bir sonucu olduğu da kaydedildi; bu dönemde üretilen filmler genellikle bir hafta sonu boyunca gösterildikten sonra ertesi hafta videoya yayınlanıyordu, artık sinemalara gitmenin mantıksız olduğunu düşünen çoğu aile VHS kopyaları için birkaç gün beklemeyi tercih etti. 1990'ların başında, bir zamanlar canlı olan sinema salonlarının sadece birkaçı hala faaliyette idi ve hepsi 1999'dan önce yıkılmıştı. Bununla birlikte, 2000'lerin başından itibaren film endüstrisinde Nijeryanın sinema kültürünü bir kez daha hızla canlandıran yeni bir hareket mevcut. Batu Akdeniz Batu Akdeniz (29 Haziran 1993, Ankara), Türk rock müzisyeni. Solo çalışmaları ve Heavy Sky grubu ile tanınmaktadır. Müziğe olan ilgisi küçük yaşta başladı ve Ankara Çoksesli Müzik Derneği Korosu'nda yer aldı. 2012'de Çağlar Töngür ve Hakan Kılıç ile birlikte Heavy Sky adlı rock grubunu kurdu. Yeni eklemelerle grup bir yıl sonra son şeklini aldı. İngilizce rock müzik icra eden grup 2016'de "Dreamer" adlı albümü yayınladı. Akdeniz YouTube'da interaktif videolar da yayımladı. 2017 sonrasında Türkçe şarkılar yazmaya başladı. Rock ve elektronik müzikten mülhem "Hayat Böyle" ilk solo albümüydü. "2020 Model" adlı Murathan Mungan'a sa ygı albümünde yer aldı. Rize'de 1977 Türkiye genel seçimleri 5 Haziran 1977 Genel Seçimleri Rize ilinin sonuçları; Natalia Cumhuriyeti Bayrağı Natalia Cumhuriyeti'nin, 1839'dan 1843'e kadarki resmî bayrağıydı. Cape Colony'de Göçmen Boerler 1839'da Zululardan fethedilen bölgede bağımsız bir devlet kurdu. Devletin ismi 'Natalia' oldu. İlk başta hangi bayrağı seçeceklerinden emin değillerdi, ancak 24 Aralık 1839'da Port Natal'da (şimdiki Durban) bayrak kaldırdılar. Aynı bayrak, başkent Pietermaritzburg'da Ocak 1840'ta yükseltildi. İngiliz kuvvetleri 1842'nin Mayıs'ında Natalia'yı işgal etti ve iki ay sonra Pietermaritzburg'u işgal etti. Bayrağın hükmü muhtemelen o zamanda veya kısa bir süre içerisinde sonlandırıldı. Üç yıllık askeri işgalin ardından İngiltere 1844'ün Mayıs'ında Natalia'yı resmen 'Natal' olarak ilhak etti. Bayrağın tasarımı nasıl olacaktı hala belirsizdi. Ancak Güney Afrika Arşivleri çalışanları 1925 yılında Profesör Ulrich Lauts'un belgelerini aldıktan sonra kamuoyuna sunmak için çalıştı. 1847'de Lauts, bayrağın Hollanda bayrağının renklerinin olduğu ve aynı sırada olduğunu tanımladığı bir kitap yayınlanmıştı. Bayrak şöyle tasvir ediliyordu. "Beyaz, vincin ortasındaki bir noktadan bayrağın sonundaki kumaşın tam genişliğine kadar uzanır". 1928'de popüler bir dergide yayınlanan bu makale, bayrağın tasarımını halkın dikkatine sundu. O olay ile ilgili birçok resim o zamandan beri birden fazla makale ve kitapta yayınlandı. 1931'de kurulan Voortrekkers Gençlik Örgütü, Natalia bayrağını kabul etti. Cenotaph Hall'da ki Voortrekker Anıtı'nda Natalia bayrağı kullanıldı. Bayrak genellikle 2:3 oranlarında dikdörtgen şeklinde tasvir edildi. Ancak 1953'te Hollanda'daki Algemene Rijksarchief'de bulunan 1842 tarihli bir çağdaş dergide bayrağın kare şeklinde olduğunu gösteriyor. Dyre Vaa Dyre Vaa (19 Ocak 1903 - 11 Mayıs 1980) Norveçli bir heykeltıraş ve ressamdır. O Kviteseid, Telemark'ta doğdu ve daha sonra Rauland'da yaşadı ve çalıştı. Tor Aanundsson Vaa'nın (1864-1928) ve Anne Marie Roholt'un (1866-1947) oğluydu. Vaa, zengin bir evde, beş kardeşten en küçüğü olarak büyüdü. Babası Telemark'taki en büyük orman sahiplerinden biriydi. 1920 yılında Kristiania Katedral Okulu'ndan mezun oldu. Vaa, 1922-23 yılları arasında Norveç Ulusal El Sanatları ve Sanat Endüstrisi Akademisi ve Norveç Ulusal Güzel Sanatlar Akademisi'nde, Wilhelm Rasmussen yönetiminde okudu ve daha sonra çalışmaları için İspanya, Yunanistan ve İtalya'ya gitti. İlk önemli çalışması 1925'te Milli Eğitim Bakanı Ivar Peterson Tveiten'in bronz bir portresiydi. (Norveç Ulusal Galerisi ). 1932'de Vaa'nın heykelleri, resimleri ve çizimleri ilk olarak Kunstnernes Hus'ta sergilendi. 1960-62 yılları arasında Norveç Heykeltıraş Derneği ( "Norsk Billedhuggerforening" ) başkanlığını yaptı. 1970'lerin ortalarından itibaren sağlık sorunlarına kadar çalışmaya devam etti. Eserleri arasında 1 Eylül 1939'da Oslo'daki Nationaltheatret dışındaki Ludvig Holberg heykeli de vardır. Devamında Ankerbrua'daki Norveç peri masallarından ( "Peer Gynt", "Veslefrikk med fela", "Kari Trestakk" ve "Kvitebjørn Kong Valemon" ) motifler içeren dört bronz heykeli ve "Ila'daki" bronz kurtlardan motifler ile dört bronz heykel daha vardır. (1930). Vaa avludaki kuğu çeşme ile Oslo Belediye Binası'nın dekorasyonuna katkıda bulunmuştur. (1948-1950) Şu an Norveç Ulusal Galerisi'nde temsil edilen Henrik Ibsen (1958, Skien ), Aasmund Olavsson Vinje (1968), Ivar Aasen ve Olav Aukrust'un (1955, Lom) gibi yazarların ve kemancı Myllarguten'in ( Arabygdi, Rauland) portre heykellerini yaptı. Trondheim'daki Nidaros Katedrali'nde heykel çalışmaları, birkaç Dünya Savaşı anıtı ( Rjukan 1946, Nordfjord 1947, Porsgrunn 1950, Gjerpen 1954) bulunmaktadır. Vinre belediyesine Dyre Vaa Heykel Sanat Koleksiyonu'nun ( "Dyre Vaa-samlingane" ) temelini oluşturan bir dizi eser verdi. 1981 yılında açılan müzede Vest-Telemark Müzesi ile birlikte faaliyet göstermektedir. Sergide bronz heykeller ve alçı figürlerinin, çizimlerinin ve eskizlerinin çoğu var. Dyre Vaa'ya Schäffers legat (1924-25), Aalls legat (1924), Conrad Mohrs legat (1926) ve Houens legat (1929) verildi. Vaa, Kralın Altın Liyakat Madalyasını 1951'de , Nidaros Katedrali Altın Madalyasını 1969'da kazandı. 1969'da St. Olav Nişanı'nda Şövalye birinci sınıfı oldu. Söz yazarı Aslaug Vaa'nın küçük erkek kardeşiydi. Yazar Tarjei Vesaas ve besteci Eivind Groven onun ikinci kuzenleriydi. 1927'de yazar Johan Bojer'in kızı olan ve çalışmalarında sıkça kullanılan bir model olan Thora Lange Bojer (1902-1999) ile evlendi. Onlar altı çocuğun ebeveyniydi. Oğulları Tor Vaa (1928-2008) da bir heykeltıraştı. Basketbol Afrika Ligi Basketbol Afrika Ligi, FIBA Afrika ile NBA'in ortaklaşa düzenleneceği Afrika basketbol takımların katılacağı uluslararası basketbol turnuvasıdır. İlk sezonun başlaması Mart 2020 olarak planlanmıştır. Turnuvanın sponsorları Nike, Air Jordan ve Pepsi'dir. Ayrıca NBA'in Kuzey Amerika dışında bir yerde düzenlediği ilk lig olacaktır. Eleme turları 2019'un Ekim - Aralık ayın gerçekleşmiştir, normal sezon Mart 2020 olarak planlanmıştı fakat Koronavirüs salgını nedeniyle normal sezon başlamadan FIBA tarafından askıya alındı. 16 Şubat 2019'da NBA ve FIBA kıtada profesyonel basketbol ligi kurma planlarını açıkladı. 2019 NBA All-Star organizasyonunda NBA komisyoneri Adam Silver bir basın toplantısında ligi kurma planlarını anlattı. Adam Silver ""Basketbol Afrika Ligi, Afrika'daki basketbolu geliştirmeye devam etmemizde önemli bir adım. Kıtadaki diğer programlarımızla birleştirerek, basketbolu Afrika'da spor, medya ve teknolojide yeni fırsatlar yaratmak için ekonomik bir araç olarak kullanacağız"" ifadesini kullandı. Lige, 2019'un sonlarında eleme turnuvalarından gelen takımlarla birlikte 12 takım katılacak. Normal sezona takılan 12 takım, altışar takımlı iki konferansa ayrılacak ve kendi aralarında 5 maç oynayacaklar. Konferansta ilk üç sırada yer alan takımlar bir üst tura çıkıp Süper 6 play-off turunda yer alacak. Süper 6 turu rövanş usulü oynanıp, Dörtlü finale kalan takımlar belirlenecek ve dörtlü final tek maçlı eliminasyon ile Basketbol Şampiyonlar Liginin şampiyonu belirlenecektir. Normal sezonuna katılan her kulübün sadece dört yabancı oyuncu ile sınırlıdır, kadrosunda en az 8 yerel oyuncu olmak zorundadır, ayrıca dört yabancı oyuncudan ikisi de bir Afrika ülkesinden olmak zorundadır. 1956 Gürcistan protestoları 1956 Gürcistan protestoları, 1956 Tiflis ayaklanması veya 9 Mart Katliamı, Gürcistan Sovyet Sosyalist Cumhuriyeti'nde Nikita Kruşçev'in destalinizasyon politikalarına karşı Josef Stalin'i destekleyen Sovyet Gürcülerin düzenlediği protestolar dizisi. Eylemlerin merkezi cumhuriyetin başkenti Tiflis'te idi. Stalin'in ölümünün üçüncü yıldönümünde gerçekleştirilen spontan mitinglerde Kruşçev'in gizli söylevi yoğun şekilde protesto edildi ve hızla kontrol edilemez kitle gösterilerine dönüştü ve ortaya çıkan isyan dalgası kentin yaşamını felç etti. Protestolarda Sovyetler Birliği hükûmetinin değişmesi gerektiği ve Gürcistan'ın Sovyetler Birliği'nden bağımsızlığını ilan etmesi gibi siyasi talepler ortaya çıktı. İstikrarsızlık ortamında Gürcü yetkililer sorumluluğu Sovyet ordusuna devretti. Ardından 9 Mart'ta şehre yerleştirilen askerî birlikler, resmi Sovyet görüşündeki "hükûmet savunması" amacıyla hükûmet binalarını ele geçiren üniversite öğrencilerine ateş açtı. Olaylar sonucunda çok sayıda ölü olmasına rağmen geri adım atmayan göstericiler 10 Mart'a kadar direnişlerini sürdürdü, ancak sonunda tanklar eşliğinde dağıtıldı. Ölü sayısına dair veriler çeşitli kaynaklarda birkaç düzineden birkaç yüze kadar değişmektedir. 25 Şubat 1956 tarihinde düzenlenen Sovyetler Birliği Komünist Partisi 20. Kongresi'nin kapalı oturumunda Sovyetler Birliği Komünist Partisi genel sekreteri Nikita Kruşçev, bir önceki Sovyetler Birliği Komünist Partisi genel sekreteri Josef Stalin döneminde özellikle Kızıl Ordu'da gerçekleştirilen tasfiye politikalarını eleştirdiği "gizli bir konuşma" yaptı. Vladimir Lenin'i savunmaya ve komünizmin diğer ideallerine destek söylemlerine devam ederken Sovyetler Birliği Komünist Partisi'ndeki yönetici kademelerde Stalin'e dair bir kişilik kültü oluştuğunu iddia etti. Sovyet komünizminin ilk yıllarından bu yana de Stalin'e dair ana sembol olarak kurulan "Vozhd" (Lider) ve "Ulusların Babası" gibi lakaplar Kruşçev'in yönetimi sırasında da Sovyetler Birliği'nde yaygın bir kullanım olmaya devam etmekteydi. Bu sebeple yeni ortaya çıkan destalinizasyon politikaları Sovyet halkı şok etkisi yarattı. Partinin Gürcü milliyetçiliğini kısıtlamasına rağmen, Kruşçev'in Stalin politikalarının kaldırılması hamlesi Sovyet Gürcüleri açısından ulusal gurura vurulan bir darbe oldu. Özellikle Gürcü genç kuşak büyük oranla Stalin'e hayranlık duymakta ve onu örnek almaktaydı. Stalin'in "dehalarına" yönelik daimi bir övgü mevcuttu onun "Rusya'yı yöneten bir Gürcü" olduğu efsanesi Gürcülerde ulusal bir gurura vesile oluyordu. Stalin'in başarılarının inkarı, Gürcü ulusal bilincinin Rus/Sovyet yöneticilerinin kendilerine kötü muamele etmesinin bir sembolü olarak görüldü.. Siyasi protestolarla birlikte gelişen yurtseverlik duygusu, Kruşçev'in eski dönemlerde yaşanan tüm "kötü şeylerin" Stalin'e atfetmesi, ve imalı olarak Gürcü ulusuna laf dokundurması Gürcüler'in ulusal gururuna dokundu. O zamanlar Kutaisi'de Komsomol lideri olan ve nihayetinde Sovyetler Birliği'nin dağılması Gürcistan devlet başkanı olacak olan Eduard Şevardnadze, daha sonra Kruşçev'in konuşmasının sonunda Gürcüler hakkındaki ironik ifadesinin Gürcü gençlerin gururuna zarar verdiğini belirtti. Stalin döneminde Gürcistan'da yaşanan olaylar ve 1956 Gürcistan protestoları farklı şekillerde yorumlanır. Ancak olayların Stalinizmin yeniden canlanması olduğu ve 1924'teki Ağustos Ayaklanması 'ndan bu yana Gürcü milliyetçiliğinin ilk açık ifadesi olduğu birçok kaynağın ortak olduğu görüştür. Gürcistan'daki olaylar büyük ölçüde Sovyet basınında ele alınmadı ve bu konu birkaç on yıl boyunca bir tabu teması haline geldi. Sık sık birbiriyle çelişse de, olaylar sırasında yaşananlar birkaç çağdaş raporun, görgü tanıklarının anlatıklarının ve hayatta kalan birkaç gizli Sovyet belgesinin analiziyle günümüze ulaşmıştır. Gürcistan SSC İçişleri Bakanı Vladimir Janjgava'nın özel raporuna göre, gösteriler 4 Mart 1956'da, üniversite öğrencilerinden oluşan grupların Stalin'in ölümünün üçüncü yıldönümünü anmak üzere Tiflis şehir merkezindeki Kura Nehri'nde bir araya gelmesiyle başladı. Kruşçev'in gerçekleştirdiği konuşmaya öfkeli olan öğrenciler bölgeye gönderien polislere karşı saldırgan tavırlara sahipti. Gürcü komünist Parastishvili Stalin anıtına tırmandı, bir şişeden biraz şarap içti, şişeyi parçaladı ve ardından "Stalin'in düşmanları bu şişe gibi ölsün!" diye bağırdı. Gösteriler yavaş yavaş büyüdü, Stalin anıtına çelenkler getiren insan sayısı giderek daha fazla oldu. Yerel yetkililer bu faaliyetlere aktif olarak karşı çıkmadı. Başkentteki gösteriler, cumhuriyetin Gori, Kutaisi, Rustavi, Sohum ve Batum gibi diğer bölgelerinde de benzer protestoları tetikledi. 6 Mart'a kadar Tiflis'teki gösteriler daha organize ve çok sayıda olmaya başladı. O gün Sovyetler Birliği Komünist Partisi Merkez Komitesi'nin kapalı bir mektubu olan “Kişilik Kültü Üzerine”, Parti Genel Sekreteri'nin geçen Şubat ayında düzenlenen Parti Kongresi'nin son gününde okuduğu konuşmanın bir özeti, katıldığı özel bir oturumda yüksek sesle okundu. Gürcistan SSC Bakanlar Konseyi'nin sürpriz oturumuyla ilgili haberler Tiflis'te hızla yayıldı ve bu olay protestoları tetikledi. 7 Mart başlarında Tiflis Üniversitesi öğrencileri ile diğer enstitülerden ve okullardan gelen öğrenciler derslere katılmadı ve sokaklara çıktı. Göstericiler Rustaveli Bulvarı'ndan Lenin Meydanı'na giderek Hükûmet Konağı'nda ve daha sonra Belediye Binasında durarak "Yaşasın Büyük Stalin! Yaşasın Lenin ve Stalin Partisi! Yaşasın Sovyet Gürcistan!" şeklinde sloganlar atmaya başladı. Civardaki arabalar kornalarıyla gruba destek verdi. Polis topluluğu dağıtmaya çalıştı, ancak başarısız oldu ve protestocular Stalin anıtında yeniden toplandılar. Protestocular yetkililere taleplerini ilettiler. Talepler arasında Stalin'in doğum günü olan 18 Aralık'ın resmi bir tatil günü sayılması, Stalin'in hayatına ayrılan makalelerin tüm yerel gazetelerde yayınlanması, Mikheil Chiaureli'nin Stalin'i övdüğü "Berlin'in Düşüşü" ve "Unutulmaz Yıl 1919" filmlerinin sinemalarda gösterilmesi ve o sırada Gürcistan'ı ziyaret eden Çinli mareşal Zhu De'nin gösteri alanına davet edilmesi vardı. Gün sonunda göstericilerin sayısı 70.000'e ulaştı. Sovyetler Birliği İçişleri Bakanlığı başlangıçta protestoların ölçeğini küçümsedi ve bakan Janjghava'ya dayanan bilgiler 8 Mart'ta Merkez Komite'ye ulaştı. Protestolarda şehir yaşamı felç oldu. Toplantılar eşzamanlı olarak çeşitli yerlerde, özellikle Lenin Meydanı'nda ve çelenk kaplı Stalin anıtında gerçekleştirildi. Merkez sokaklar, Kruşçev'i yüksek sesle kınayan, Stalin'in itibarının iade edilmesini ve yıldönümü kutlamalarına izin verilmesini talep eden çok sayıda göstericilerle doluydu. Göstericiler özellikle Vyaçeslav Molotov'dan Stalin'i savunmasını istedi. Barikatlar kuruldu, otobüsler ve arabalar devrildi. Göstericiler trafiği yönlendirdi ve bazı durumlarda durdurdu. Direnen sürücülerle ve polislerle çatışmalar meydana g eldi. Birkaç eylemci tutuklandığında gösteriler daha da büyüdü ve kalabalık daha saldırganlaştı. Gürcistan Komünist Partisi birinci sekreteri Vasil Mjavanadze protestoculara hitap etti ve protestoları ziyaret eden Çinli mareşal Zhu De kalabalığı selamladı, ancak Stalin anıtını ziyaret etmeyi reddetti ve göstericiler dağılmadı. Gösteriler devam ederken, yerel hükûmet durum üzerindeki kontrolünü kaybetmeye başladı. Protestoların ölçeği büyüdükçe hükûmete bağlı olan polislerin tepkileri gitgide daha ağır bir hale geldi. 9 Mart başında yetkililer gerginlikleri etkisiz hale getirmeye çalıştılar ve Stalin'in ölüm yıldönümü kutlamalarına izin verdiler. Ancak gecikmiş ödün verme girişimleri protestocuların dağılmasına yönelik bir sonuç vermedi. 9 Mart gününün ilerleyen saatlerinde, Stalin anıtının yanında birçok parti yetkilisinin huzurunda siyasi talepler yüksek sesle okundu. Daha sonra bu dilekçenin yazarı olarak belirlenen Ruben Kipiani'nin ifadesine göre talepler şunlardı: Stalin'e yönelik "kapalı mektubun" SBKP Merkez Komitesi'nde geri döndürülmesi, Anastas Mikoyan, Nikolay Bulganin ve Nikita Kruşçev'in hem parti hem de hükûmet görevlerine son verilmesi, yeni bir hükûmet oluşturulması; Azerbaycan Sovyet Sosyalist Cumhuriyeti lideri ve Azerbaycan Komünist Partisi birinci sekreteri Mir Cafer Bağırov'un hapishaneden çıkarılması, Sovyet Gürcü yetkilileri olan Akaki Mgeladze ve Mjavandze'nin Parti Merkez Komitesi Politbürosu'na getirilmesi, Stalin'in oğlu Vasiliy Stalin'in Merkez Komiteye atanması ve genel bir af çıkarılması. Moskova'ya telgraf göndermek için Rustaveli Caddesi'ndeki yakındaki İletişim Binası'na yaklaşık on kişinin gönderilmesine karar verildi. Bununla birlikte aynı dönemde Sovyet karşıtı başka mitingler de düzenlenmeye başladı. Kolmeurneobis Meydanı'nda toplanan grup yasaklı Sovyet karşıtı "Dideba" marşını söylemeye ve Sovyet öncesi Gürcistan'a ait bayrakları sallamaya başladı. Bu protestolara karşı çıkan Gürcülerle protestocular arasında kavgalar çıktı. Ardından broşürler dağıtıldı. Görgü tanığı olan Gürcü-Yahudi yazar Faina Baazova'ya göre, broşürler Gürcistan'ın Sovyetler Birliği'nden ayrılmasını istiyordu, bu talep daha önce duyulmamış bir talep idi. Takip eden olaylardaki detaylar tam olarak bilinmemektedir. O günün ilerleyen saatlerinde Transkafkasya Askerî Bölgesi'nden birlikleri olaylara müdahale etmek için getirme kararı, İvan Fedyuninskiy tarafından Moskova'da alındı. Bununla birlikte bölgedeki Gürcü birlikleri, sadakatsizlik olabileceğinden şüphelenildiği için söz konusu yerlere konuşlandırılmadı. Sovyet İçişleri Bakanlığı yetkilileri Tiflis'in kontrolden çıktığını bildirdi. Bakanlık yetkilileri protestocuların birçoğunun sarhoş ve silahlı olduğu, şehri yağmaladıkları, etnik Ruslara ve Gürcistan Ermenilerine dair pogromlar gerçekleştirmeyi hedeflediklerini ve hükûmet binalarını ele geçirmeyi planladıklarını iddia etti. Aynı akşam yetkililer mitinglerin durdurulması çağrısında bulundu ve Tiflis garnizonu komutanı Tümgeneral Gladkov 10 Mart gece yarısından itibaren sokağa çıkma yasağı başlatıldığını duyurdu. Bunun üzerine birçok protestocu yaklaşmakta olan durumu bir tehdit algıladı ve şehir merkezinden uzaklaştı. Ancak gece yarısına yakın insanlar İletişim Binasına gönderilen heyetin "kimlik kontolü" nedeniyle gözaltına alındığını öğrendi. Kalabalık bu delegeleri kurtarmak için tekrar bölgeye gitti ve binayı koruyan askerlerle çatıştı. Birlikler protestocuların binaya girişini önlemek için kalabalığa ateş etmeye başladı. Aynı zamanda, tanklar göstericileri Lenin Meydanı'ndan ve Stalin anıtından çıkarmak için kullanıldı. Protestocular 10 Mart'ta mitinglere devam etmeyi denediler, ancak birlikler tarafından dağıtıldılar. O gün çok sayıda gösterici hayatını kaybetti. Ölümlere dair resmi bir rapor mevcut değildir, ancak tahminler 22 ila 800 arasındadır. Ayrıca olaylar sırasında yüzlerce kişi yaralanmıştır. Ardından gelen dalgada 200'den fazla kişi tutuklandı ve daha sonra Sibirya'daki çalışma kamplarına sürüldü. Mart 1956 gösterileri Gürcistan Komünist Partisi içindeki çatlakları genişletti, çünkü bazı yetkililer halkla dayanışma gösterdiklerini açıkça ifade etti. Temmuz 1956'da Moskova Merkez Komitesi Gürcü Komünist liderliğini eleştiren bir karar çıkardı ve Ağustos ayında Tiflis'teki parti ikinci sekreterinin yerini bir Rus aldı. Ancak Mjavanadze, röportajlarında kurban sayısını en aza indirerek ve partinin yeni görüşleri tartışmak için bir konferans programına sahip olduğunu duyurarak Gürcüleri sakinleştirdi. Hükûmet açısından bir başarı olan bu tavrı için Mjavanadze, Haziran 1957'de Merkez Komite Başkanlığı'nd aday üyeliğe yükseltildi. Nisan 1978'e kadar Gürcistan'daki Sovyet yönetimine karşı koyma konusunda belirgin bir girişimde bulunulmasa da, Sovyet hükûmetine karşı içten içe kin sürdürülmeye devam edildi. Gürcistan'daki birçok insan ordunun protestoculara ateş etmesini emretmekten Kruşçev'i bizzat sorumlu tuttu. Tiflis olayları Gürcistan'ın Sovyetler Birliği'nin bağımsız hale gelme taleplerinin yayılmasını sağladı. Gürcüler açısından Sovyet birliğine olan sadakat ciddi şekilde tehlikeye düştü ve Sovyet karşıtı bir duygu yeniden ortaya çıkan Gürcü milliyetçiliğinin önemli bir özelliği haline geldi. Protestoların bastırılmasının rağmen, 1956 olayları sonunda Gürcistan halkı Sovyetler Birliği'ne olan sadakatinin ciddi şekilde sorgulamaya başladı. Tarihçi Ronald Grigor Suny, "Sovyet hükûmetinden gelen hızlı ve acımasız tepki, Sovyet sisteminin ne kadarının değişeceğine ve Stalin'in otoriterizminin ne kadarını koruyacağına dair ikilemi çözemediğini açıkça gösterdi. Hükûmetin Tiflis'teki kafa karışıklığı, reformun partinin temel iktidar tekelini koruma kararlılığıyla sınırlı olacağının kanlı bir işaretiydi." yorumunu yaptı. 1956 olayının hemen ardından Sovyetler Birliği'nden açıkça ayrılma çağrısı yapan ilk Gürcü yeraltı grupları ortaya çıktı. Genellikle küçük ve zayıflardı ve Sovyet yetkilileri onları hızla etkisiz hale getirebildiler. Ancak, her ikisi de Mart 1956 mitinginin genç katılımcıları olan ve 1980'lerde Gürcistan'ı bağımsızlık mücadelesine yönlendirecek olan Merab Kostava ve Zviad Gamsahurdia gibi yeni bir muhalif kuşağa kaynak verdiler. YaranamadÄ±m Yaranamadım, bir Müslüm Gürses albümüdür. 1984 yılında Elenor Müzik'ten çıkarılmıştır. Bu albüm Müslüm Gürses`in en çok satan albümlerinden biri olarak bilinmektedir. Albüm Türk arabesk müziği tarihinin en damar albümlerindendir. Bu albümde yer alan Yaranamadım,Alışacağım,Aşklar Da Pazarda Satılır Oldu, Çığlık, Sana Benziyor, Ağlattı Kader ve Bakkal Mahmudun Kızı parçaları Müslüm Gürses klasiği olmuştur. Albümün müziklerinin birçoğunda Uğur Bayar imzası vardır. Lp'de olmayan 2 eseri vardır.Bu şarkılar albümün demo şarkılarıdır.Lp’de olmayan şarkılar kaset basımında tamdır. - Hasta Düştüm (Yaranamadım Türküola albümünde daha uzundur.) - Korsan Türküola basımında bütün şarkılar hızlandırılmıştır ve müziklerde ufak farklılıklar (Orijinal basıma kıyasen eksiklikler) mevcuttur. Cristina (şarkıcı) Cristina Monet-Palaci (bilinen sahne adıyla Cristina; 2 Ocak 1959, New York - 1 Nisan 2020, New York), Amerikalı tanınmış kadın şarkıcı. Şarkıcı 2 Ocak 1959'da New York'ta doğdu. 1978'de müziğe başladı. 1980'lerin başında New York'ta "Ze Plakçılık" etiketiyle çıkardığı yeni dalga pop müziği tarzında müzik çalışmalarıyla tanındı. Son olarak 2004 yılında iki stüdyo albümü daha yayımlanmıştır. Cristina'nın kaydadeğer müzik çalışmaları arasında; "Disco Clone", "Is That All There Is?", "Drive My Car" ve "Things Fall Apart" vb. sayılabilir. Christina 1 Nisan 2020'de COVID-19 hastalığı nedeniyle New York'ta 61 yaşında ölmüştür. Wallace Roney Wallace Roney (25 Mayıs 1960, Philadelphia, Pennsylvania - 31 Mart 2020, Paterson, New Jersey), Amerikalı caz trompetçisi. Roney 25 Mayıs 1960'ta Philadelphia, Pennsylvania'da doğdu. Caz Müziği'nin ustalarından Clark Terry ve Dizzy Gillespie'den ders aldı. 1985'ten 1991'deki ölümüne kadar müzisyen Miles Davis ile çalıştı. Davis'in bizzat akıl hocalığı yaptığı tek trompetçiydi. Roney 31 Mart 2020'de Paterson, New Jersey'de COVID-19 nedeniyle 59 yaşında öldü. Dirceu Pinto Dirceu José Pinto (10 Eylül 1980 - 1 Nisan 2020), Brezilyalı paralimpik boccia sporcusu. Pinto 10 Eylül 1980'de doğdu. 2008 ve 2012 Paralimpik Yaz Oyunları'nda BC4 kategorisinde bireysel ve çiftlerde altın madalya kazandı. 2016 Paralimpik Yaz Olimpiyatları'nda karışık çiftlerde ikinci oldu. Brezilyalı paralimpik boccia sporcusu Pinto 1 Nisan 2020'de kalbinde oluşan ritm bozukluğu nedeniyle en verimli zamanında 39 yaşında ölmüştür. Chadwick Boseman Chadwick Aaron Boseman (d. 29 Kasım 1976, veya 1977) Amerikalı aktör. Boseman Güney Carolina'da, her ikisi de Afrikalı Amerikalı olan Carolyn Leroy Boseman'nın çocuğu olarak doğup büyüdü. Boseman'a göre, yaptırdığı DNA testinde atalarının Sierra Leone'den Krio Nijerya'dan Yoruba ve Sierra Leone'den Limba insanları olduğunu göstermiştir. Annesi bir hemşireydi ve babası bir tekstil fabrikasında çalışarak döşemecilik işini yönetiyordu. Boseman 1995 yılında T. L. Hanna Lisesi'nden mezun oldu. İlk yılında ilk oyunu Crossroads'u yazdı ve bir sınıf arkadaşı vurularak öldürüldükten sonra okulda bu oyununu sahneledi. Boseman, Washington D.C.'deki Howard Üniversitesi'ne gitti ve 2000 yılında yönetmenlik dalında Güzel Sanatlar Lisansı ile mezun oldu. Öğretmenlerinden biri akıl hocası olan Phylicia Rashad'dı. Boseman ve bazı sınıf arkadaşlarının kabul edildikleri Londra'daki İngiliz Amerikan Drama Akademisi Oxford Yaz Ortası Programına katılabilmeleri için fon toplamaya yardımcı oldu. Boseman yazmak ve yönetmek istedi ve başlangıçta aktörlerle nasıl ilişki kuracağını öğrenmek için oyunculuk eğitimi almaya başladı. ABD'ye döndükten sonra New York'un Dijital Film Akademisi'nden mezun oldu. Kariyerinin başlangıcında Brooklyn'de yaşadı. Boseman, New York Harlem'deki Siyah Kültür Araştırma Merkezi'nde bulunan Schomburg Junior Scholars Programında drama eğitmeni olarak çalıştı. 2008 yılında oyunculuk kariyeri için Los Angeles'a taşındı. Boseman bir Hıristiyan olarak yetiştirildi ve vaftiz edildi. Boseman bir kilise korosu ve gençlik grubunun bir parçasıydı ve eski papazı hala inancını koruduğunu söyledi. Boseman, Marvel Sinematik Evreni'nde karakter olarak kullanılmadan önce Kara Panter olmak için dua ettiğini belirtti. Boseman bir vejeteryandÄ±r. Macaristan Seferi (1438) Macaristan Seferi, 1438 yılında Osmanlı padişahı II. Murad'ın Macaristan Krallığı üzerine açtığı ve Sibiu'ya kadar ilerleyen Türk ordusunun başarısıyla biten sefer. Macaristan'ın direncini kıran II. Murad mütakip yıl (1439) korumasız kalan Sırbistan Prensliği üzerine yürüyerek Semendire'yi fethetti ve Sırbistan'ı Osmanlı Devleti'ne bağladı. Macaristan Seferi, bir Osmanlı padişahının o tarihe kadar ordusunun başında icra ettiği en uzun mesafeli askeri harekat oldu. Yıldırım Beyazıt'ın Bulgaristan'ı tamamen Osmanlı topraklarına katmasından (1393) sonra, Osmanlı Devleti ve Macaristan Krallığı'nın nüfuz alanları Tuna boylarında çakışmaya başladı. (Batıdan doğuya) Bosna Krallığı, Sırbistan Prensliği, Vidin Çarlığı ve Eflak Prensliği iki ülke arasında tampon bölgeler haline geldi. Kosova Muharebesi'nden (1389) sonra Osmanlı tabiyetine girmiş Sırbistan'ın ardından, Eflak da 1394/1395 yıllarında Osmanlı tabiyetini tanıdı. Macaristan Krallığı'nın öncülüğündeki Haçlı Orduları'nın Niğbolu Muharebesi'nde (1396) bozguna uğratılmasıyla Osmanlıların bu iki prenslik üzerindeki nüfuzları güçlendiği gibi, aynı yıl Vidin Çarlığı Osmanlı topraklarına katıldı. Bununla birlikte, Ankara Muharebesi (1402) ve Fetret Devri (1402-1413) nedeniyle Osmanlı Devleti'nin gücünün gerilemesi bu tampon bölgeler üzerindeki Osmanlı hakimiyetini zayıflattı. Osmanlılar I. Mehmed (1413-1421) ve II. Murad (1421-1451) dönemlerinde bölgedeki hakimiyetlerini yeniden kurmaya çalıştılar. 1426-1428 Osmanlı-Macar Savaşı Osmanlıların galibiyetiyle biterken 1428 yılında üç yıllık bir mütareke imzalanmıştı. 1431 yılında mütarekenin süresi bittiyse de, 1437'ye kadar taraflar birbirleriyle doğrudan çatışmaya girmeyip mücadelelerini bu üç tampon devlet (Bosna Krallığı, Sırbistan Prensliği ve Eflak Prensliği) üzerinden sürdürdüler. Bu dönemde Macar Kralı Sigismund 1433'te Kutsal Roma İmparatorluğu tacını da elde ettiği gibi, 1419'da ele geçirdiği Bohemya Krallığı tahtındaki konumunu 1437'de kabul ettirebilmişti (Hussit savaşları). Bu mücadelelerini başarıyla sonuçlandıran Sigismund aynı yıl (1437) Leh (Polonyalı), Çek ve Macar askerlerinden oluşan bir orduyu Osmanlı topraklarına saldırı/yağma için gönderdi. 18 Haziran'da başlayan saldırıda Güvercinlik (Golubaç) yağmalandı. 22 Haziran'da Stalaç'taki Türk ince filosunu yakan birlikler sınırdan 130 km içeri girerek 23 Haziran'da Alacahisar (Kruşevaç) ve çevresini yakıp yıktılar. Bölgeye takviye olarak gönderilen Evrenosoğlu Ali Bey'in birliklerini püskürterek Macar topraklarına döndüler. Bu suretle, ateşkesin 1431'den beri yenilenmemesi sonrasında süregiden vekalet savaşı 1437-1444 Osmanlı-Macar Savaşı'na dönüşmüş oldu. Macar ordusu Niğbolu Muharebesi'nden bu yana ilk kez Osmanlı topraklarına bu kadar geniş çaplı bir harekatla tecavüz ederken, II. Murad da gerek söz konusu saldırının karşılığını vermek, gerek (1437 yılında Macar ordusuna serbest geçiş sağlayan) Sırbistan Prensliği'ne son vererek topraklarını Osmanlı Devleti'ne katmak üzere sefer hazırlıklarına başladı. II. Murad müteakip sefer mevsiminde (1438 ilkbahar-yaz) Macaristan Krallığı üzerine yürümeyi tasarlarken koşullar da Osmanlı Devleti'nin lehine gelişti. 50 yıldır Macar tahtındaki Kral Sigismund 9 Aralık 1437'de (69 yaşında) öldü. Tahta 18 aralık 1437'de Sigismund'un kızı Elizabeth'le evli Avusturya Dükü (Habsburg Hanedanı'ndan) II. Albert geçti. Bununla birlikte Yeni Kral II. Albert tahta geçtikten sonra tüm dikkatini öncelikle Bohemya ve Polonya'daki gerginliklere yöneltmek zorunda kaldı. Koşulların sefer için uygun olduğunu gören II. Murad yaklaşık 40.000 kişilik bir ordu hazırladı. Edirne'den yola çıkan Türk ordusu Sofya üzerinden Vidin'e ulaştı. Rumeli'den gelen takviyelerin de katılmasından sonra Osmanlı-Macar sınırına doğru ilerledi. Eflaklıların arkadan bir askeri harekatlarına engel olmak ve bu suretle ordunun gerisini emniyete almak amacıyla II. Murad, Eflak Voyvodası II. Vlad'ı beraberine kılavuz olarak almıştı. Ordu Kamenice'yi (bugünkü Mihajlovacka Plaza) geçtikten sonra Tuna'yı aştı ve Eflak topraklarına girdi. Eflak topraklarının batısında Tuna'nın kuzey kıyısını takip eden Türk ordusu Macar kalesi Severin'e ulaştıysa da, kuşatmadan kuzeye doğru yürüyüşünü sürdürdü. Orşova-Mehdiye-Karansebeş rotasını takip edip Eflak topraklarından çıkarak Macaristan Krallığı'na bağlı Erdel topraklarına girdi. Kuzeydoğu yönüne doğru kıvrılarak Erdel toprakları içinde ilerleyen Türk ordusu Hunedoara'ya kadar olan tüm bölgeyi istila etti ve Sebeş'e (Mühlstadt) ulaştı. Kalenin zaptedilmesinden sonra (ordunun ulaştığı en kuzey noktaydı) güneydoğuya doğru yönelen Türk ordusu bölgenin merkezi Sibiu'nun (Hermannstadt) kalesini sekiz gün boyunca kuşattıysa da alamadı. Bununla birlikte, daha kuzeydeki Mediaș ve Sighișoara (Schässburg) zaptedildi. Sibiu kuşatmasını ise kaldıran II. Murad Braşov'a (Kronstadt) doğru ilerledi ve burayı da ele geçirdi. Erdel-Eflak sınırındaki Bran Kalesi'nin (sonraları Kazıklı Voyvoda'dan ilham alınarak üretilen Drakula'nın yaşadığı kale olarak tasvir edilmiştir) yakınındaki geçitten tekrar Eflak topraklarına (kuzeyden) girdi ve Türk kalesi Yergöğü üzerinden geçip Tuna'yı aşarak Osmanlı topraklarına döndü. II. Murad 45 gün süren seferinin bitiminde Ağustos başlarında Osmanlı topraklarına dönerken (ordunun neredeyse yarısını teşkil eden) yaklaşık 20.000 sipahi ve akıncıdan oluşan Evrenosoğlu Ali Bey komutasındaki birliği yeniden merkezi Mediaș olan Sekelistan'a gönderdi. 1438 Eylül-Kasım döneminde bu bölgeyi istila eden birlik, Mediaș civarında karşılaştığı 12.000 kişilik Sekel birliğiyle giriştiği muharebede büyük bir zafer kazandı ve 15 kontu da esir aldı. İstila sonucunda yaklaşık ilave 30.000 esir daha alındı. Sefer Macaristan topraklarında büyük yıkım yarattı. Altı önemli kale yerlebir edilirken yaklaşık 70.000 (Evrenosoğlu Ali Bey'in akınında esir alınanlar da dahil edilirse yaklaşık 100.000) esir alındı. Bartolomeo di Giano ise II. Murad'ın seferi sonucunda ülkenin "kül"e dönüştüğünü ve 30 ilâ 40.000 kişinin öldüğünü iddia eder . Bununla birlikte, Türk ordusunca zaptedilen bu kaleler ve geçtiği topraklar Osmanlı Devleti topraklarına katılmadı. Bu suretle, Macaristan Krallığı bir yıl önceki akınını cezalandırma hedefine ulaşmış oldu. Devamla, Macaristan'ın bölgedeki mukavemeti (geçici de olsa) kırıldığı gibi, Eflak Prensliği itaat altına alındı ve II. Murad'ın müteakip yıl (1439) Sırbistan Prensliği üzerine düzenleyeceği sefer için stratejik bir engel kalmadı. Viktar Daşkeviç Viktar Mikalayeviç Daşkeviç (Belarusça:Ві́ктар Мікала́евіч Дашке́віч; 3 Ocak 1945, Chashniki Bölgesi, Beyaz Rusya – 31 Mart 2020, Viciebsk, Beyaz Rusya), Beyaz Rus aktör. 31 Mart 2020'de uzun yıllardır mücadele ettiği kronik akciğer yetersizliği sonrasında gelişen COVID-19 virüsü kaynaklı 2019-20 koronavirüs salgını esnasında Viciebsk, Beyaz Rusya'da 75 yaşında ölmüştür. Ülkelere göre sıcaklık ortalaması listesi Ülkelerin yıllık ortalama sıcaklığı Climatic Research Unit (RCU) tarafından 2011 yılında 1961 - 1990 yıllarının günlük maximum ve minumum sıcaklıkların ortalaması alınarak hesaplanmıştır. Alacadağ (anlam ayrımı) Alacadağ şu anlamlara gelebilir: Alacadağ, Finike, Finikeye bağlı mahalle. Seboreik keratoz Seboreik keratoz, keratinositler adı verilen cilt hücrelerinden gelişen iyi huylu (kanserli olmayan) cilt büyümeleridir. Bu büyümeler mumsu veya yağlı bir görünüme sahiptir ve bronz, kahverengi veya siyah olabilir. Cilde yapışmış gibi görünürler. Zamanla büyümeler sertleşir ve huysuz görünür. Seboreik keratozlar genellikle tek başına görülür, ancak bazı durumlarda çoklu olarak da gelişebilir. Genellikle göğüs ve sırtta bulunurlar, ancak yüz, kafa derisi ve boyun dahil vücudun herhangi bir yerinde görülebilirler. Seboreik keratozlara neyin neden olduğunu kimse bilmiyor, ancak yaşla birlikte daha yaygın hale geliyorlar. Çoğu insan yaşlandıkça bazı seboreik keratozlar geliştirir ve çocuklar nadiren bunlara sahiptir. Seboreik keratozlar bulaşıcı değildir. Seboreik keratozlar, ciltte tipik olarak bronz veya kahverengi olarak başlayan ancak zamanla koyulaşabilen lezyonlardır. Yağlı bir görünüme sahip olma eğilimindedirler ve cilde yapışmış gibi görünürler. Küçük veya 3 inçten daha büyük olabilirler. Nadiren kaşıntı yaparlar. Doktorlar genellikle seboreik keratozları onlara bakarak teşhis edebilirler. Nadir durumlarda, seboreik keratozlar malign melanom dahil diğer cilt bozukluklarına benzeyebilir. Tanı belirsizse, doktorunuz büyümenin bir kısmının çıkarıldığı ve mikroskop altında incelendiği bir biyopsi yapmak isteyebilir. Seboreik keratozlar tedavi gerektirmez. Nispeten büyüyebilirler ancak tehlikeli değildirler. Seboreik keratozlar tahriş olursa, kaşıntı yaparsa, çirkinleşirse veya kanarlarsa, muayene esnasında çıkarılabilirler. Cilt herhangi bir işlemden önce uyuştuğundan, tedavi çoğunlukla ağrısızdır. Üç ana kaldırma yöntemi şunlardır: Seboreik keratozlar kendi başlarına gitmezler, ancak tahriş edici veya rahatsız edici hale gelirlerse çıkarılabilirler. Büyümeleri tedavi etmemenin bir zararı yoktur, çünkü iyi huyludur (kansersiz) ve kanserli hale gelmezler. NCBI.NLM.NIH.GOV rarediseases.org Medikal Rehber (Türkçe) Ä°sa Kamber İsa Kamber (Azerice: "Qəmbər İsa Yunis oğlu", d. 24 Şubat 1957, Bakü), Azeri siyasetçi ve Müsavat Partisi başkanı. Bakü Devlet Üniversitesi Tarih Fakültesi mezunudur. Furtado Furtado, bir Portekizce soyadı, şu anlamlara gelebilir: Hurtado Hurtado, bir İspanyolca soyadı, şu anlamlara gelebilir: Annelik bağı Annelik bağı, anne ile çocuğu ya da yavrusu arasındaki ilişkidir. Bu ilişki yalnızca hamilelik ve ardından gelen çocuk doğumu ile değil, çocuk ile anne figürü arasında biyolojik bir bağın olmadığı evlat edinme gibi durumlarda da görülebilir. Betül Kaçar Betül Kaçar, Türk astrobiyolog, profesör. Yeryüzünde kalıntı bırakan mikro-boyuttaki canlıların biyolojik yapısını anlamak için çalışmalar yapan Kaçar, laboratuvarda canlandırdığı geçmişe dair biyolojik yaşamı, güneş sistemi ve dışındaki gezegenlerden elde edilen veriler ile karşılaştırarak evrendeki yaşamın izlerini arayan bir bilim insanıdır. 2017 yılından bu yana çalışmalarını Atlanta'daki Arizona Üniversitesi'nde sürdürmektedir. İstanbul'da dünyaya geldi. Giresunlu bir ailenin çocuğu olan Betül Kaçar'ın çocukluğu Giresun'un Bulancak ilçesinde geçti. Çavuşoğlu Koleji'nden mezun olduktan sonra yüksek öğrenimini 2004 yılında Marmara Üniversitesi Kimya Bölümünde tamamladı. 2003'te, Marmara Üniversitesi'nde öğrenciliği sırasında "Amerikan Howard Hughes Tıp Enstitüsü" (HHMI)'ne başvurduğu proje ile lisans öğrencileri yaz araştırma bursu alarak ABD'deki araştırmalarına başladı Üniversiteden mezun olunca Atlanta'daki Emory Üniversitesi'nde doktora programına başladı. Parkinson ve alzheimera neden olan proteinler üzerine hem Emory Üniversitesi Kimya Bölümü hem de Emory Tıp Fakültesi'nde çalışmalar yaptı. Doktora çalışmaları sırasında evrim ve astrobiyoloji konularına ilgi duydu; 2010 yılında doktorasını tamamladı; Amerikan Havacılık ve Uzay Dairesi (NASA)'ya başvurarak Bu alanlardaki çalışmaları ile NASA Genç Araştırmacı ödülü, NASA Astrobiyoloji Enstitüsü ödülü ve NASA Egzobiyoloji Araştırmacı ödülünü aldı. Bu ödüller sayesinde ABD'de ve Avrupa'da birçok laboratuvarı ziyaret etme ve araştırma yapma fırsatı buldu. 2011 yılında NASA Astrobiyoloji Enstitüsü'nün desteğiyle kurulan SAGANet adlı astrobiyoloji eğitim platformunun kurucuları arasında yer aldı. 2014 ve 2017 yılları arasında Harvard Üniversitesi'nde Organizma ve Evrimsel Biyoloji Bölümü'nde Araştırma Görevlisi olarak bağımsız bir araştırma grubuna liderlik etti. 2018 yılından beri Arizona Üniversitesi'nde Astronomi ve Moleküler Biyoloji bölümünde öğretim üyesi olarak görev yapmaktadır. 2016 yılından beri ABD'deki göreviyle eş zamanlı olarak Japonya hükûmeti tarafından kurulan "Yer-Yaşam Enstitüsü'nde" (ELSI) öğretim üyesi olarak görevini sürdürmektedir. Sıvısal bağışıklık Sıvısal bağışıklık veya humoral bağışıklık, vücut savunmasının 3. hattının bir bölümüdür. Savunmanın üçüncü hattı T lenfositleri ve B lenfositleri tarafından sağlanır. Humoral bağışıklık antijene özgü tepki verilmesini sağlar. Savunmanın üçüncü hattında T & B lenfositleri beraber çalışırlar. T lenfositleri antijenin tanınmasında ve hücresel bağışıklıkta, B lenfositleri tanınan antijene özgü antikorlar üretilmesinde ve tehlikenin ortadan kalkmasından sonra bir bölümünün hafıza hücresi olarak vücutta kalmasından sorumludur. T & B lenfositleri kemik iliğindeki kök hücrelerinin farklılaşması sonucunda oluşurlar. T lenfositleri olgunlaşmak için Timüs bezinde bulunurken B lenfositleri ise oluştuğu kemik iliğinde olgunlaşır. B lenfositlerinin sağlamış olduğu bağışıklık genelde uzun sürelidir. Bunun nedeni antijenin ortadan kaldırılmasından sonra dönüştüğü hafıza hücreleridir. Fakat her hafıza hücresinin ömür süresi farklıdır. Yani belli bir antijene karşı ömür boyu bağışıklık sağlanırken bazılarına karşı birkaç senelik bağışıklık da sağlanabilir. T lenfositlerinden gelen bilgiler doğrultusunda üretilen antikorlar genelde y şeklinde olup antijenin hücre zarındaki protein yapısına göre şekil alır. Oluşan antikorlar antijenin zarındaki proteinlere yapışıp onları çökeltirler,etkisiz hale gelen antijen fagositoz yapabilen akyuvar hücreleri tarafından hücre içine alınıp sindirilir. B lenfositleri bir antijen tarafından ilk defa karşılaşıyor ise antikorun üretimi tanıma süresine bağlı olarak birkaç gün içerisinde başlar. O yüzden aşılama çok önemlidir. Aşı insan vücuduna belli bir antijenin zayıflatılmış, ölmüş veya o antijenin üretmiş olduğu toksinlerin verilme durumudur. Bu bize yapay olarak sağlanmış aktif bağışıklık sağlar. Yani aşılamadan sonra oluşan hafıza hücreleri o antijen ile ikinci kez karşılaşmada çok hızlı ve etkin antikor üretilmesini sağlar. Aşı sayesinde birçok kanser yapıcı bakteri ve virüs tehlikesi ortadan kaldırılabilir. Örneğin rahim ağzı kanseri. Rahim ağzı kanserinin büyük bir nedeni orada oluşan bakteri veya virüs kaynaklı enfeksiyondur. O bakteri veya virüse karşı sağlanan bağışıklık tehlikeyi ortadan kaldırır. B ve T lenfositleri Doku ve organ naklinde bazen sorun teşkil edebilir. Yapılan doku ve organ hücrelerindeki Fosfolipit zararda bulunan glikolipitler antijen olarak anlaşılıp uyumsuzluk görülebilir.Bu durumda bağışıklık sistemini baskılayıp yapılan doku ve organ vücut tarafından kabul edilmesi beklenir. Her zaman başarılı olmayabilir. B ve T lenfositleri normalde bir virüs veya bakteri tarıfından baskılanmaz ve durdurulmaz fakat HIV adını verdiğimiz virüs bağışıklık hücrelerini konak hücre olarak kullandığı için virüsün neden olduğu AIDS hastalığı oldukça tehlikelidir. Kazanılmış bağışıklığı ortadan kaldırır ve her hastalığa karşı vücudu savunmasız hale getirir. Campbell Biology Cemil Taşcıoğlu Cemil Taşcıoğlu (1952, Rize - 1 Nisan 2020, İstanbul), Türk hekim. Taşcıoğlu 1952 yılında Rize'de doğdu. Öğrenimini Çapa Tıp Fakültesinde tamamladıktan sonra ilk görev yeri olan Şanlıurfa'ya tayin oldu. Daha sonra Çapa Tıp Fakültesindeki görevine başladı. COVID-19 pandemisi sırasında Türkiye'de görülen ilk vakalara baktı. Bu muayeneler sırasında koronavirüsü kaptı. Uzun bir süre tedavi altında kalan Taşcıoğlu, 1 Nisan 2020 tarihinde COVID-19 nedeniyle öldü. Cenazesi Nakkaştepe Mezarlığı'na defnedildi. Okmeydanı Eğitim ve Araştırma Hastanesi'nin adı Prof. Dr. Cemil Taşcıoğlu Şehir Hastanesi olarak değiştirildi. Selman El-Avde Selman bin Fahd bin Abdulla El-Avde ( Arapça سلمان بن فهد بن عبد الله العودة ) ( d. 14 Aralık 1956 El-Kasım , Suudi Arabistan ) Şeyh ve Suudi bilim adamı Suudi Arabistan'ın kasim bölgesinde yer alan Beride şehrine bağlı Basra köyünde dünyaya geldi. ilk, orta ve liseyi Beride ÅŸehrinde okudu. Yüksek Öğrenimine ilk olarak Arap Dili Fakültesinde akabinde Kasim bölgesinde yer alan İmam Ahmed b.Suud üniversitesi Şeriat Fakültesinde devam etti. mezun olduktan sonra 4 yıl Öğretmen olarak görev yaptı. Mezun olduğu üniversiteye geri döndü ve Usuluddin Fakültesinde Master'ini Sünnet ve İlimleri üzerine "ĞARİB HADİSLER ve SÜNNETTEKİ HÜKÜMLERİ" konusunda tamamladı. Doktor ünvanını daha sonra 4 cild olarak basılan "BULUĞUL MERAM" kitabının "KİTABUTTAHARAH"I ÜZERİNE ÇALIŞMASIYLA ALDI. kendisinin kurucusu olduğu "islamtoday.net" sitesinin 10 yıl süreyle yönetimini bizzat yapmıştır. Uluslararası yardım cemiyeti başkan yardımcılığı. Uluslararası Müslüman alimler birliği genel idare kurulu üyesi. Avrupa fetva meclisi Ã¼yesi. ve daha birçok dernek, ilim ve hayır kuruluşunda yöne kitaplarının birçoğu İngilizceye çevrilmiş olup, __DİZİN__ Earth 2160 "Earth 2160", Reality Pump Studios tarafından geliştirilen bir gerçek zamanlı strateji video oyunudur. "Earth" serisindeki üçüncü video oyunu olan Earth 2160, "Earth 2150'nin" doğrudan devam oyunudur. Oyunun piyasaya sürülmesi aşamalı olarak gerçekleşti; ilk olarak Haziran 2005'te Rusya, Almanya ve Polonya'da, daha sonra Eylül 2005'te Avrupa'nın geri kalanında piyasaya sürüldü ve Kuzey Amerika'da oyunun en son sürümü Kasım 2005'te yayımlandı. Nisan 2006'da Valve'ın dijital oyun mağazası Steam platformunda ve daha sonra 2009'da gog.com'da satışa sunuldu. Oyun, önceki "Earth" oyunlarının distopik temasını devam ettirmekte ve güneş sistemi boyunca birçok yerde geçmektedir. Neuro Hunter Kurs Kurs üniversitelerde tipik olarak bir akademik dönemli bir öğretim birimidir. Ayrıca herhangi bir bilim, meslek, dil, sanatın birilerine öğretilme yöntemidir. Kurs bu anlamları da verebilir: ParaWorld ParaWorld, 25 Eylül 2006'da yayımlanan gerçek zamanlı strateji PC oyunudur. Berlin merkezli Alman yazılım şirketi SEK (Spieleentwicklungskombinat) tarafından geliştirilmiştir. Oyun, özellikle dinozorlar ve Pleistosen memelileri olmak üzere 50'den fazla tarih öncesi hayvanı içermektedir. Oyun TAGES sistemini kullanmaktadır ve bu nedenle kopya koruması için sisteme bir sürücü yükler. Piyasaya sürüldükten sonra oyun GameRankings'te (günümüzde Metacritic) %72 eleştiri puanı ile makul eleştiriler aldı. Geliştirici şirket SEK, yetersiz satışlar nedeniyle kapandı ve Sunflowers şirketle olan ortaklıklarını sonlandırdı. Daha önce ilan edilen genişletme paketi iptal edildi. Alman "Die Welt" gazetesine göre, "ParaWorld" 100.000 adet satarak bir ticari başarısızlık oldu. Scooter paylaşım sistemi Scooter paylaşım sistemi, elektrik motorlu scooterların (e-scooter olarak da adlandırılır) kısa süreli kiralamalar ile kullanıma sunulduğu bir hizmettir. E-scooterlar sabit bir ev konumlarına sahip