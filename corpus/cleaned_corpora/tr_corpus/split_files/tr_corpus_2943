zamanda da, ortaya bu görüşle pek de bağlantılı olmayan ikinci bir görüş atarak, tam rekabet koşulları altında işleyen bir piyasa ekonomisinde, insanların ister istemez ekonomik rasyonalite varsayımına uygun bir biçimde davranacaklarını öne sürüyor. Friedman'ın deyişiyle ... işadamları, şöyle veya böyle, aşağı yukarı, gelir maksi-mizasyonu varsayımına uygun bir biçimde davranmazlarsa, uzun süre iş dünyasında barınabilmeleri güç olacaktır. İş yaşamındaki davranışların ilk belirleyicisi herhangi bir unsur olabilir - alışkanlıkları yansıtan tepkiler, gelişigüzel şans unsurlar, vb. Bu belirleyici unsurun, rasyonel ve bilgili bir biçimde gelir maksimizasyonuyla tutarlı bir davranışa yo-laçtığı durumlarda, ticaret canlanacak, ticaretin gelişmesi için gerekli kaynaklar elde edilebilecektir. Aksi durumda ise, kaynak kaybı olacak ve ticaret ancak dışarıdan sağlanan yeni kaynaklar yardımıyla gelişebilecektir. ‘Doğal seçim' (natura. selection) süreci, böylece, hipotezin doğrulanmasına yardım edecektir - ya da, daha doğrusu, doğal seçim veri olarak alındığında, hipotezin kabulü, büyük ölçüde onun, varolabilme koşullarının doğru bir özeti olmasıyla ilgili yargıya dayanacaktır. Burada öne sürülen, insanların doğaları gereği rasyonel oldukları değil, belirli koşulların onları rasyonel davranmaya ittiği. Bu yaklaşımın yöntemsel bireycilikle bağdaşıp bağdaşmadığı sorusunun cevabı bize oldukça kuşkulu görünüyor. Burada, piyasa ekonomisinin işleyişini ekonomik bireylerin davranış özelliklerinden yola çıkarak açıklayacak yerde, piyasa ekonomisinin işleyişinden yola çıkarak ekonomik faaliyetleri yönlendiren davranışların niteliği üzerine bir yargıya varıyoruz. İktisadın kurucuları, piyasa sisteminin işleyişini açıklamak ve onu haklı göstermek için insan doğasına atıfta bulunurlarken, Friedman'la birlikte yerleşen yöntem anlayışı içinde, insan davranışlarının, artık insana uygunluğu ve dolayısıyla meşruiyeti tartışılmaz olarak kabul edilen bir sisteme ayak uydurmaları gerektiği vurgulanıyor. Yöntem konusundaki bu dönüşümün, bireysel ahlak konusunda da bazı önemli sonuçlar verdiğini görüyoruz. Friedman'ın ırkçılık konusunda söyledikleriyle, ahlak konusundaki yaklaşım değişikliğini açıkça görebiliyoruz. Fried-man'a göre, iktisatçı için ırkçılık, bireysel tercihler çerçevesi içinde ele alınması, ahlaki değerlendirmelere konu edilmemesi gereken bir sorun. Örneğin, eğer bir işveren, yanında zenci çalıştırmak istemiyorsa, bu, onun fayda fonksiyonundan kaynaklanan bir bireysel tercih konusudur. Ama rekabetçi koşullar altında, bu tercih, işverenin işçi seçimini kısıtlayacak, çoğu zaman onu daha yüksek ücretlerle daha verimsiz işçiler kullanmaya itecektir. Sonuçta, piyasadaki yerini korumak için bu tercihten bir fedakarlık yapması ve katını maksimize etmesini sağlayacak bir biçimde, ırk özelliklerinden bağımsız olarak, daha verimli ve daha az ücret talep eden işçiler kullanması gerekecektir. Böylece sistem, bir kere daha, bireysel davranışları yönlendiren dürtülerden bağımsız olarak, bireysel davranışı belirleyecektir. Friedman'ın katkısının, iktisatçıların insanı anlamaya yönelik çabalarına son vermeye yönelik bir katkı olduğunu söylerken kastettiğimiz buydu. Bu anlamda onun yöntem yaklaşımının benimsenmesinin, disiplinin doğuşundan beri iktisatçıları rahatsız etmiş olan, insanların böyle davrandıkları doğru mudur. , insanları böyle görmek doğru mudur. , çıkar maksimizasyonuna yönelik davranışların ekonomi düzeyinde verecekleri sonuçları veya bu tür davranışlardan sapmaları etkileyen ekonomi dışı unsurlar nelerdir. gibi soruların sonu demek olduğu öne sürülebilir. Aynı zamánda, Friedman'la birlikte, felsefi ve ahlaki soruların iktisat dışında bırakıldığını, ama bunun piyasa düzeninin tartışmasız kabul edilen meşruiyetinin temel ahlâki değer olarak ortaya çıktığı bir sistem içinde gerçekleştirildiğini görüyoruz. Friedman'ın yöntem konusundaki görüşlerini, normatif iktisat zanaatından ayırarak tanımladığı pozitif iktisat bilimiyle ilgili olarak geliştirdiğinden sözellik. Dolayısıyla sözkonusu yöntemin, bilimsel iktisat dışında bırakılan felsefe ve ahlak sorunlarının, 19. yüzyıl iktisatçılarının önerdikleri gibi, iktisat politikalarıyla ilgili zanaat alanında ele alınmalarına imkân verdiği söylenebilir. Ama burada da, Friedman'ın, iktisat politikası alanındaki anlaşmazlıkların pozitif iktisadın yöntemi konusunun açıklığa kavuşturulmasıyla aşılabileceklerini ileri sürmesi, felsefe ve ahlak konularının normatif iktisat içindeki yerinin de oldukça kısıtlı olduğuna işaret ediyor. Yani, normatif iktisadı pozitif iktisada bir ölçüde bağımlı kılarak, ilk alandaki tartışmaların ekonomi dışı unsurlara atıfla çözümlenebilmesini dışlıyor. Friedman'ın bu bağımlılık ilişkisini katı kurallara bağlayarak formelleştirmekten kaçındığını, ama buradaki esnekliğinin vardığı sonucu pek etkilemediğini görüyoruz. Friedman, bu konuda şöyle yazıyor ‘‘Doğal olarak, iktisat politikasıyla ilgili sonuçlarla pozitif iktisadın sonuçları arasında birebir ilişki yoktur eğer olsaydı ayrı bir normatif bilim olmazdı. İki kişi belirli bir yasanın sonuçları hakkında aynı fikirde olabilirler. Bunlardan biri, sonuçta onları istenilir bulup, yasa taraflısı olabi-. lir öteki ise, istenilir olmadıklarını düşünerek yasaya karşı çıkabilir. Ama bunun hemen ardından şunu ekliyor Ben gene de, genel olarak, Batı dünyasında, özellikle Birleşik Devletler'de, tarafsız vatandaşların iktisat politikası konusundaki görüş ayrılıklarının, büyük ölçüde bir girişimin sonuçlarıyla ilgili tahminlerin farklılığından kaynaklandığı yargısında bulunuyorum. Bunlar, pozitif iktisadın ilerlemesiyle ortadan kalkabilecek farklılıklardır. Temel de-‘ ğerlerle ilgili, insanların sonuçta ancak üzerlerinde kavga edebilecekleri farklılıklar değillerdir. Bu açıklamadan çıkarabileceğimiz tek sonuç, normatif iktisat alanında anlamlı tartışmaların imkansız olduğu, çözümlenebilecek sorunların ancak pozitif iktisat alanına atıfla tartışılabilecek sorunlar olduklarıdır. Ama Fried-man'ın yönteminde, normatif iktisat pozitif iktisada yüzde yüz bağımlı olmadığı gibi, pozitif iktisat da bütünüyle nesnel değildir. Pozitif iktisadın yöntemini, pozitif bir yöntem olarak ayrıntılı bir biçimde açıkladıktan sonra, Friedman şöyle yazar Bilimi olabildiğince ‘nesnel' bir hale getirme çabası içinde amacımız, kuralları olabildiğince açık bir biçimde formüle etmek ve böyle bir formülasyona uygun olguların alanını olabildiğince genişletmek olmalıdır. Ama bu çabamızda ne kadar başarılı olursak olalım, kuralları uygulamada hep bir yargı payı kalacaktır. Her olay, açıkça ifade edilen kuralların kapsamadığı, kendine özgü yönlere sahiptir. Bu yönlerin gözardı edilip edilemeyecekleri, gözlemlenen olgulardan hangilerinin modelin parçalarıyla özdeşleştirilmeleri gerektiği sorusunu etkileyip etkilemeyecekleri konusunda karar verme yeteneği, öğretilebilecek bir şey değildir. Bu yalnızca deneyimle ve ‘doğru' bilimsel atmosferi tanımakla öğrenilir, ezberleyerek değil. Bütün bilimlerde ‘amatörün' ‘profesyonelden' ayrıldığı, bilim adamını şarlatandan ayıran ince çizgilerin çizildiği nokta budur. J. M. Keynes'in, iktisatçının iktisat kuramından daha önemli olduğu yolundaki görüşlerinin gerisinde yatanın da, bundan pek farklı bir şey olmadığı söylenebilir. Ama Keynes bu görüşü öne sürerken, aynı zamanda da, iktisatçının iktisat bilme gerekliliğini aşan sorumlulukları yerine getirebilecek biçimde yetişmiş, ahlâki açıdan da, ikna yeteneği açısından da, bu sorumlulukları yüklenebilecek biri olması gerektiğini vurguluyor. Friedman'da ise, iktisat uğraşının içerdiği öznellik önce reddedilip sonra yan kapıdan içeri alındığı için, bilimsellik iddiasının ardındaki değer yargıları ve bilimsel söylemin içine girmiş retorik, kontrol dışı bir biçim alıyor. Sözü edilen amatör-profesyonel, bilim adamı-şarla-tan ayrımının tespiti, bütünüyle öznel bir değerlendirmeye bırakılıyor. Öznel değerlendirmede ‘haklılık', olsa olsa, bilim adamları topluluğunun ortak yargılarıyla belirlenebile-cek bir şey. Bunun içinde en azından doğru bilimsel atmosfer kavramının tartışılması gerekli. Friedman'ın çalışması ise, böyle bir tartışmaya yer vermiyor. Meslektaşlarını korkutan iki iktisatçı Leibenstein ve Siman Friedman'ın Pozitif iktisadın Yöntemi ni yayınladığı dönem, yöntem tartışmalarının disiplin içinde önemli bir yer tuttuğu bir dönem değildi. 1970'lere kadar da, bu tartışmaların iktisatçıların yaptığı işi fazla etkilediği söylenemez. Oysa, yukarıda yaptığımız gözlemler doğrultusunda ele alındığında, Friedman'ın uzun yıllar iktisatçların çoğu tarafından iktisadın yöntemi olarak benimsenen yaklaşımı, disiplin açısından çok önemli sonuçlar içerebilecek bir yaklaşım olarak görülebilir. Yani, maksimizasyona yönelik davranışların ekonomik faaliyeti belirleyen temel davranış biçimi olmayabileceklerinin kabul edilmesi, yöntemsel bireycilikten uzaklaşan ve insanların hangi ortamda ve ne tip ilişkiler içinde maksimizasyon dürtüsüyle hareket edeceklerinin incelenmesini gerektiren özselci bir yaklaşımın yerleşmesi sonucunu verebilecek bir adım olarak kabul edilebilir. Ya da, kişisel çıkar dürtüsünün davranışların tek yönlendiricisi olmadığı gözleminden hareketle, insan davranışları üzerine ayrıntılı ampirik çalışmaların ortaya çıkması beklenebilir. Nitekim, Pozitif iktisadın Yöntemi nin yayınlanmasından sonra, bu doğrultuda bazı çalışmaların yapıldığını görüyoruz. Doğrudan doğruya yöntemle ilgili olmayan bu çalışmalar, disiplin üzerinde yıkıcı bir etki yapabilecekleri inancından kaynaklanan bir korku uyandırmışlar. Bu korkunun ve onun yönlendirdiği tepkilerin bir sansür mekanizmasını harekete geçirdikleri bile söylenebilir. Bu süreç, rasyonalite varsayımının iktisat için taşıdığı önemi ortaya koymak açısından son derece ilginç. Biz, kısmen bilim sosyolojisi alanına giren bu konuyu, iki önemli katkıyla, H. Leibenstein'ın ve H. Simon'ın katkılarıyla ilgili olarak ele alacağız. Leibenstein'ın katkısıyla Friedman'ın firma yöneticilerinin davranışlarıyla ilgili gözlemleri arasında açık bir bağlantı var. Bir açıdan, Leibenstein'ın, Friedman'ın ortaya attıktan sonra önemsiz olduğunu söyleyerek üzerini kapattığı rasyonel olmayan davranış konusunu kurcalayarak ortaya yeni bir kuram attıgı söylenebilir. Bu, Leibenstein'ın 1966'da American Economic Review'da yayınlanan bir makalesinde geliştirdiği X-etkirıliği (Xefficiency) kuramı. Leibenstein'ın ampirik veriler temelinde öne sürdüğü fikir, iktisatta genel olarak kullandığı anlamıyla etkin kaynak dağıtımına yolaçan kar maksimizasyonu ve maliyet maksi-mizasyonuna yönelik davranışların, genel firma yöneticisi davranışları içinde özel bir durum oluşturdukları. Leibenste-in'a göre, davranışların maksimizasyona yönelik olmadığı durumlarda, özellikle bilgi eksikliğinden kaynaklanmayan ve serbesl rekabet koşullarında da sürebilecek etkinlikten sapmalar yeralabilir. X-etkinlikten sapmaları (X-inefficiency) adı verilen bu sapmaların giderilmesi, doğrudan doğruya, güdülerle ilgili unsurlardaki değişmelere bağlıdır ve bu güdüleri belirleyen ortamın gerçekçi bir biçimde incelenmesini gerektirir. Leibenstein'a göre, karar alma durumunda olan bir birey, iki farklı etki altında hareket eder. Bu etkilerden biri, alınabilecek kararları sınırlayan etkenlerin ve karar sonucu elde edilebilecek fırsatların bilincidir. Diğeri ise, sınırlayıcı etkenlerin yarattığı baskı ve bu etkenleri gözardı ederek söz-konusu baskının hafifletilmesiyle ilgilidir. Dolayısıyla birey, hem gerçekçi bir biçimde, sınırların bilinciyle davranma eğilimi taşır, hem de bu bilincin yarattığı baskının rahatsızlığını üzerinden atmak ister. Alınan karar, bu çelişkili eğilimlerin ortak sonucudur. Maksimizasyona yönelik davranışı genel durum kabul eden ekonomik rasyonalite anlayışı, kararı etkileyen unsurlardan yalnız birincisini dikkate alır. Yani, maksimizasyona yönelik davranış, tam bir sınır bilincini içeren, baskıyı hafifletme eğilimini dikkate almayan davranıştır. Leibenstein, bir üretim biriminin nasıl işlediğini incelerken, yöneticilerin işlerini yaparken ne kadar çaba harcadıklarını kendilerinin tayin ettiklerini özellikle vurgular. Çabayı ise, faaliyet seçimini, faaliyetleri yürütme hızı ve niteliğini, zamanlamayı içeren karmaşık bir değişken olarak tanımlar. Gösterilen çaba düzeyi, Xetkinliğine ne kadar yaklaşılacağını tayin eder. Çaba düzeyinin kendisi ise, hem üretimin içinde yeraldığı ortama, hem de karar alan bireyin kişiliğine bağlıdır. Leibenstein, ortaya attığı sorunun, neoklasik mikro iktisat kuramı çerçevesinde ele alınabilecek bir sorun olmadığını öne sürüyor. Neoklasik mikro iktisat, ekonomik rasyonalite kavramı doğrultusunda maksimizasyona yönelen davranışlardan sapmanın ancak eksik rekabet koşullarının, kararları maksimizasyona yönelmeyen bireylerin piyasada barınabilmelerine imkan verdiği durumda mümkün olduğunu kabul eder. Bu açıdan Friedman'ın görüşü, tam rekabet koşulları altında X-etkinliğinden sapmanın sıfır olacağı yolunda bir görüş olarak değ&rlendirilebilir. Oysa Leibenstein'ın çalışması, X-etkinliğinden sapmaların bu durum dışında da ortaya çıktığını gösteriyor. Leibenstein, tam rekabetin geçerli olduğu bir ortamda, iki ana nedenden ötürü bu sapmaların ortadan kalkmayabilecekle-rini öne sürüyor. Bu nedenlerden biri, etkin üretim yapmayan bir endüstriye girip etkin işletmecilikle maliyetleri düşürebileceklerine inanan girişimcilerin bulunmamasından kaynaklanabilir. Bu durumda maliyetlerin dşürülmemesi, yeni girişimcilerin piyasaya girmelerini önleyen engellerden ötürü değildir. Sadece maliyetleri etkin çalışma düzeyine kadar indirebileceklerini, yani üretimin olanakları eğrisi üzerinde yeralmasını sağlayabileceklerini düşünen girişimcilerin bulunmamasındandır. Üretim birimlerinin sayısından bağımsız olarak ortaya böyle bir durum çıkabilir. Yani, çok sayıda üretim biriminin varlığı ve piyasaya girişi önleyen engellerin bulunmaması açısından tam rekabet piyasası özelliklerini taşıyan bir piyasada, X-etkinliğinclen sapmalar varlıklarını sürdürebilirler. Bu da, eksik rekabet kuramı çerçevesinde açıklanamaz. İkinci olarak, piyasadaki firmalar, çabalarını maliyetleri düşürmeye yöneltecek yerde, yeni firmaların piyasaya girmesini önlemeye yöneltebilirler. Kar maksimizasyonunun amaç olarak kabul edildiği durumlarda bile, yöneticiler bu tip piyasa koruyucu çabalara yer vermek üzere maksimizas-yon amacından bir ölçüde fedakarlık edebilirler. Leibenstein, tam rekabetin X-etkinliğinden sapmayı ortadan kaldıramamasına neden olabilecek bu iki durumun, hiç de az rastlanan durumlar olmadığını öne sürüyor. Ayrıca Leibenstein, bilgi eksikliğinden kaynaklanan etkinlikten sapmalarında neoklasik kuramın çerçevesi dışında değerlendirilmesi gerektiğine inanıyor. Leibenstein'a göre, bilgi kullanımı, karmaşık çaba değişkeni temelinde açıklanabilecek bir olgu. Yani, yazar, çabayı belirleyen etkenler temelinde, bireylerin ellerindeki bütün bilgiyi kullanmamayı, ya da üretim olanakları eğrisine ulaşmalarını sağlayacak yeni bilgileri elde etmek üzere uğraşmamayı seçebileceklerini söylüyor. Dolayısıyla, üreticilerin karar verirken ellerindeki bilginin tamamını kullanmadıklarını gösteren ampirik çalışmalar karşısında, bilgi eksikliğinin maksimizasyona yönelik olmayan davranışların bireysel plandaki tek açıklaması olarak görülebilmesi çok güç görünüyor. Bu çalışmalar yeni bir açıklamayı, X-etkinliği kavramı çerçevesinde geliştirilebilecek türden bir açıklamayı gerektiriyorlar. Yukarıda özetlendiği biçimde X-etkinliği kuramının neoklasik. mikro iktisadın bir parçası olarak ele alınamayacağı, aksine neoklasik iktisadın temelini oluşturan davranış biçiminin X-etkinliği kuramı çerçevesinde bir özel durum olarak ele alınabileceği kolayca görülebilir. İktisatçıların kurama gösterdikleri tepkilere baktığımızda, disiplinin bu yaklaşımı ve ona bağlı olarak ortaya çıkabilecek değişiklikleri kabul etmeye hiç de hevesli davranmamış olduğunu görüyoruz. Bu tepkilerden bazıları, Leibenstein'ın deyişiyle, bir cin kovma operasyonuna dönüşerek, rasyonalite varsayımının iktisat içinde, bütün rasyonel düşünme biçimlerinin ötesinde, yarı kutsal bir yer tuttuğunu gösteriyorlar. G. Stigler'in bir makalesi, bunların tipik bir örneğini oluşturuyor. Stigler bu makalede, kuramdan etkilenebilecek araştırmacılara tam anlamıyla aba altından sopa göstererek , X-etkinliği kuramının muzır niteliğini ortaya koymaya çalışıyor. Yazar burada, maksimizasyona yönelik olmayan davranışları ele alan bir kurartın, bilinmez olana doğru yaptığı büyük yöntemsel hamle nin içerdiği tehlikelerden sözediyor ve bu tehlikeler karşısında geleneklere bağlılığı savunuyor. Leibenstein ise, Stigler'm cin kovma operasyonuna karşı yazdığı makaleyi şöyle bitiriyor (Stigler'ın geleneklere) bağlılığı da, tehlike uyarısı da bilimsel değil. Maksimizasyona yönelik davranışları temel alan modellerle geçen yüzyılı aşkın süreden sonra, maksimizasyona yönelik olmayan davranışları temel alan yaklaşımları dikkate almanın zamanı geldi. Leibenstein'ın sağlam bir kuramsal temele oturduğunu söyleyebileceğimiz bu tahmininde yanıldığı açık. 1966'dan bu yana yazılmış mikro iktisat ders kitaplarında geleneksel yaklaşımlardan önemli bir sapma olduğunu göremiyoruz. Bu kitaplarda Xetkinliği kuramı olsa olsa bir dipnot olarak yerahyor. Aynı biçimde, ders kitaplarında bir dipnot olmaktan öteye geçemeyen başka bir sarsıcı yaklaşımın durumu daha da ilginç. Çünkü bu ikinci yaklaşımın durumunda, kuramı geliştiren iktisatçı, 1978'de Nobel İktisat Ödülü'ne layık görülen, ama çalışmaların bir iktisat bölümünde değil de, bir psikoloji bölümünde sürdürmek durumunda kalan biri Carnegie Melon Üniversitesi psikoloji bölümü profesörlerinden Herbert Simon. Simon'ın katkısının temelinde şu gözlem yatıyor (İktisatçıların kullandıkları rasyonalite kavramı), davranışlar hakkında, insanlarla ilgili gözlemler yapmak gerekliliğinin getireceği güçlüklere katlanmadan, çok kesin tahminler yapılmasına imkan veriyor. Disiplinin, bu gözlemden yola çıkarak yaptığı çalışmalarla sözkonusu güçlükten kaçınmanın sakıncalarım ortaya koymuş ve böylece iktisatçıların rahatını kaçırmış olduğu için, Simon'ı hiç affetmediğini söyleyebiliriz. Simon'ın elinde Nobel Ödülü'yle disiplinin dışında kalmış olmasını, mikro iktisat kitaplarında, tüketici ve üretici davranışlarıyla ilgili bölümlerin, çoğu zaman Simon'ın bu bölümlerde sunulan kuramları temelden sarsan katkısına bir atıf bile yapmamalarını, başka türlü açıklamak çok güç. Simon, insan davranışlıyla ilgili varsayımlara dayanan bir disiplin olarak iktisadın, psikolojiden bütünüyle kopuk oluşunu son derece sakıncalı buluyor. Özellikle rasyonalite kavramının birden fazla tanımı olduğuna ve iktisatçıların bu tanımlardan1 yalnız birini kabul ettiklerine dikkat çekiyor. Simon'a göre, iktisatçıların kullandıkları rasyonalite kavramı, özsel rasyonaliteyle (substantive rationality) sınırlı. Özsel rasyonalite kavramı, bir davranışın, veri olarak kabul edilen bir amaca ulaşma açısından tutarlı olup olmadığıyla ilgili bir kavram. İktisat kuramının, bireysel amaçları karfayda maksimizasyonuyla sınırlandıktan sonra, insanların bu amaca ulaşmak için tutarlı bir biçimde hareket edeceklerini öne sürerken kullandığı rasyonalite kavramının, özsel rasyonalite kavramı olduğunu görebiliriz. Oysa Simon'a göre, psikolojide daha yaygın olarak kullanılan ve daha ilginç araştırmalara imkan verebilecek bir kavram, yöntemsel rasyonalite (procedural rationality) kavramıdır. Bu kavram, ölçüp biçerek, düşünerek girişilen davranışları belirlemek için kullanılır. Bu kavram temelinde, bireysel kararlar, basit bir amaç-araç ilişkisi çerçevesinde değil, bireyden ve ortamdan kaynaklanan çeşitli etkenlerin belirlediği karmaşık bir süreç olarak ele alınabilirler. Yöntemsel rasyonalite,,bir problem çözme süreciyle ilgilidir. Ama problemin mutlaka bir maksimizasyon problemi olması gerekmez. Aslında, gerçek yaşamda karşılaşılan durumlarda, çözülen problem, hemen hemen hiçbir zaman bir maksimizasyon problemi değildir. Simon'a göre, gerçek durumları belirleyen temel özelliklerden biri, bilgi eksikliğidir. Oysa standart mikro iktisat, Simon'ın deyişiyle, sınırsız rasyonalite (unbounded rationalty) varsayımı temelinde, çözümlemelerini eksiksiz bilgi sahibi olma durumuna göre yönlendirir Simon, sınırsız rasyonalite kuramlarının gerçekçi olmadıklarını, gerçek yaşamdaki karar süreçlerinin sınırlı rasyonalite (bounded rationality) temelinde incelenmeleri gerektiğini göstermeye çalışıyor. Sınırlı rasyonalite kuramları, karar veren bireyin, ne sahip olduğu bilginin, ne de ulaşabileceği bilginin tamamını toplayıp biraraya getirme ve bu bilgiyi işleyerek (process) kullanılır duruma getirme yeteneğinin, sınırsız olmadığı gerçeğinden yola çıkarlar. Bu kuramlarda, bireyin, çoğu zaman en iyi seçimi yapabilecek durumda olmadığı, zaten en iyi seçimi yapmak gibi belirgin bir amacı da olmadığı öne sürülür. Simon'a göre, ekonomik davranışlar maksimizasyona değil, bireyin dilek düzeyine (level of aspiration) göre belirlenen bir yetinmeciliğe (satisficing) yöneliktir. Dilek düzeyi bir veri olarak ele alınamaz, Çünkü bireyler, geçmiş kararlarının ve bu kararların verdiği sonuçların ışığında dilek düzeylerini gözden geçirir, yeniden belirlerler. Ortamın özellikleri, bilgi edinme ve bilgi işleme çabalarının görece güçlüğü de, dilek düzeyinin belirlenmesinde rol oynar. Dilek düzeyi belirlendikten sonra, birey, bu düzeye ulaşmak için yeterli bulduğu ölçüde bilgi edinmeye ve bilgi işlemeye, yani kararının temelini hazırlamaya girişir. Bu süreç içinde de, karar için yeterli bulduğu kadar çaba gösterir, bu çabayla ulaşabileceği sonuçla yetinir . Amaçladığı bir maksimizasyon problemi çözmek değildir. Simon, bu yaklaşımını satranç oyunu örneğiyle açıklamaya çalışıyor. Bir satranç oyuncusunun karşısında sayısız seçim imkanı vardır. Mümkün olan bütün hamlelerin sonuçlarını gözden geçirmek, rakibin her mümkün hamleye nasıl karşılık vereceğini, bu karşılığa verilebilecek karşılığı, vb. son hamleye kadar hesaplayarak en iyi oyunu seçmek, mantıksal olarak imkan dahilinde olabilir. Ama satranç böyle oynanmaz. Oyuncular yalnızca birkaç durumu gözönüne alarak, birkaç durumdan kaçınmak ve birkaç noktaya ulaşmak amacıyla hamle yaparlar. Simon, ekonomik karar süreciyle ilgili olarak, bilgisayar teknikleri yardımıyla, sahip olunabilecek bilginin arttırılmasının ve bilgi işleme mekanizmasının mükemmelleştirilmesinin mümkün olabileceğine inanıyor. Ama bu yönde çalışmaların kullanmaları gereken kavramın, özsel rasyonalite değil, yöntemsel rasyonalite kavramı olduğunu vurguluyor. Bu ikinci kavramın kullanılması da, hem karar alan bireyin, hem de karar ortamının ayrıntılı olarak incelenmesini gerektiriyor. Leibenstein'ın yaklaşımında olduğu gibi, Simon'ın yaklaşımında da, standart iktisat kuramında kullanıldığı biçimiyle yöntemsel bireycilikten uzaklaşılıyor. Ama iki kuram da, insandan başka her şeye benzeyen, bir robot gibi hiç şaşmaz bir biçimde tek bir amaca ulaşmak için kullanılması gereken araçları tutarlı bir biçimde seçip kullanan homo oeconomicus'tan daha gerçek ve daha anlamlı bir seçim özgürlüğüne sahip bir bireyden sözediyor-lar. Disiplinin bütünü ise, bu gerçek insanla yüzyüze gelmekten kaçınıp duruyor. Friedman'ın klasik makalesi de, bu kaçışa bir temel uydurma çabası olarak yorumlanabilir. Friedman bu makalede, serbest rekabetin geçerli olduğu bir piyasa sisteminde, Darwinci bir ortama uyanın korunması mekanizması yoluyla, maksimizasyon amacından sapmaların silineceğini öne sürdükten sonra, şöyle yazıyor Gelir maksimizasyonu hipotezinin doğruluğunu gösteren daha ' önemli kanıtlar, hipotezin belirli sorunların çözümüne sayısız kere yanlışlanmadığı deneyimlerde bulunur. Bu kanıtları ortaya koymak çok güç Bunlar, hipotezi sınamaktan çok belirli sorunlarla uğraşan sayısız tebliğ, makale ve monograf içinde dağılmış durumdadırlar. Hipotezin uzun süre boyunca kullanılıp kabul edilmiş olması ve ona karşı tutarlı bir alternatifin geliştirilip kullanılamaması, taşıdığı değerin dolaylı bir kanıtıdır. Bizce, ne oldukları belirtilmeden sözü edilen bu uygulamalar , sınamalar ve kanıtlamalar , disiplinin kendini bilinmezden koruma çabası karşısında geri planda kalıyor. Dolayısıyla, homo oeconomicus'un iktisat içindeki yerini koruyuşunun daha sağlam bir açıklamasını, Stigler'in X-etkinliği kuramı eleştirisindeki, hiçbir rasyonel ve bilimsel içerik taşımayan, yalnızca bir korkuyu dile getiren sözlerinde buluyoruz ... maksimizasyona yönelik olmayan davranışları ele alan bir kuramın bilinmeze doğru yaptığı büyük yöntemsel hamle... A. Smith'in sistematik bir iktisat kuramının temellerini atmak üzere giriştiği çabalardan başlayarak, homo oecono-micus kurgusunun disipliniçinde iki ayrı işlev görmüş olduğundan ayrıntılı bir biçimde sözettik. Dolayısıyla, kurgunun hem bilimsel bir amaca, iktisadın özerk bir disiplin olarak varlığını koruyabilmesi amacına, hem de ahlaki-si-yasal nitelikli bir amaca, yani kendiliğinden bir düzenin kavramsallaştırabilmesi amacına hizmet ettiğini biliyoruz. Bu ikinci amaç üzerinde durulduğunda, kurgunun, ancak bir sosyal bilim dalı içinde önem kazanan ve sosyal bilimlerle doğa bilimleri arasındaki temel bir farklılığa işaret eden ideolojik bir işlev gördüğü vurgulanabilir. Bu vurgu da, temelindeki davranışsal varsayımı bilimsel rasyonalite anlayışına ters düşen kaygılar ve yöntemlerle korumaya çalışan bir disiplin olarak iktisadın, bir bilim olup olmadığı sorusunu gündeme getirecektir. Ama bilim felsefesi içindeki, bilimsellik konusundaki yaygın inançları sarsacak bazı fikirler içeren son gelişmeler, bu sorunun belki de çok anlamlı olmadığını düşündürecek nitelikte. Bu gelişmeler içinde, doğa bilimlerine atfedilen bazı özellikler, örneğin, doğadaki nedensellik ilişkilerinin doğru tespitine dayanan ve bütün bilim adamlarının üzerinde görüş birliğine vardığı kuramlar, bu kuramların yeni ampirik bulgular ışığında gelişip ilerlemesi, bütün değer yargılarından uzak bir nesnellik ölçütünün tartışılmaz geçerliliği gibi özelhkler, bilim tarihinden örneklerle sarsılıp, geçerlilikleri yadsınıyor. Bu durumda da, iktisat bir bilim midir. sorusunun sorulduğu çerçeve, bilim kavramının altüst oluşuyla biçim değiştiriyor. Bilim felsefesindeki bu gelişmelerin içinde yeraldığı ortam, hem doğa bilimleri hem de sosyal bilimler açısından, bilim adamlarının sallanan bir zemin üzerinde tutunacak bir şeyler arama çabalarının ön plana çıktığı bir ortam olarak betimlenebilir. Böyle bir ortamda, bilim adamları arasındaki konsensusun zayıflaması, zıt eğilimlerin ortaya çıkması ve buna bağlı olarak kriz temasının çok tartışılan bir tema haline gelmesi doğal görülebilir. İktisadın 1970'li yıllarda içine girdiği durum da bu özellikleri yansıtıyor. Biz bundan sonraki bölümde, iktisat içindeki kriz temasının ortaya çıkışını ve krize gösterilen tepkilerin tartışmasını, bilim felsefesi içindeki son gelişmelerin oluşturduğu çerçeve içinde ele alacağız. Bunun için, tartışmanın zeminini hazırlamak üzere, önce bilim felsefesi içindeki gelişmelerin, en çarpıcı görüşler üzerinde duran bir özetini sunacağız. Popper'in, bu adımı atarken, aynı zamanda çağının büyük korkuları doğrultusunda, bilimin akıldışı akımların etkisinden ve sübjektivizm tehlikesinden korunmuş bir alan olarak kalabilmesi için gerekli gördüğü bazı kesin bilimsellik ölçütleri koymaya çalıştığını da gördük. Ama ilk adım atıldıktan sonra, bu ölçütlerin ne derece geçerli olduklarının sorgulanmasının ve bilimsel olanın tanımlanmasında giderek daha esnek ölçütler kullanılmasının kaçınılmaz olduğunu söyleyebiliriz. Popper'in katkılarının benimsenişinden sonra, bilim felsefesi içindeki tartışmaların gerçekten bu doğrultuda sürdürülmüş ve P. Feyerabend'in bilimsel bilginin ayrıcalığını, dolayısıyla bilimi diğer bilme yollarından ayırma çabalarının geçerliliğini bütünüyle inkar eden anarşizmine kadar gitmiş olduklarını görüyoruz. Bu çizgi içinde, T. Kuhn'un 1962'de yayınlanan Bilimsel Devrimlerin Yapısı adlı çalışması çok önemli bir yer tutuyor. Kuhn'un katkısı Kuhn'un kitabının ilk cümlesi şu Tarih, yalnızca bir zaman dizimi ve anlatı deposu olarak görülmediği takdirde, şu anda bize egemen olan bilim imgesinde esaslı bir dönüşüme yolaçabilir. Cümle, Kuhn'un çalışmasında kullandığı yöntemi ve çalışmanın amacını açıklamak, yani onun, bilim tarihine bakarak bilimsel çalışmaların niteliğiyle ilgili yaygın fikirlerde kökten bir değişikliğe yolaçmak üzere yazdığını göstermek açısından önemli. Hakim görüşleri yıkmak üzere yola çıkan bir yazarın, alanın muhafazakarlarının tepkisini çekmiş olması kolay anlaşılır bir şey. Ama Kuhn yalnızca Popper gibi eleştirel çizginin başında, yani önerdiği bilimsellik ölçütlerinin katılığı açısından kendinden sonra gelenlere göre daha muhafazakar bir konumda yeralan düşünürler tarafından yıkıcılıkla suçlanmamış, aynı zamanda Feyerabend gibi anarşistler tarafından da eleştirilmiş. Popper, Kuhn'un bilimsel ortama eleştiriye kapalı olma özelliği atfettiğini ve bu özelliği onayladığını öne süren Fe-yerabend'e katılırken, Feyerabend de, Kuhn'un bilimin gelişmesiyle ilgili hiçbir açıklama getirmediğini, yalnızca her yöne çekilebilecek birtakım iddialar ortaya attığını söyleyen Popper'e hak vermiş. Kuhn, ilginç bir biçimde, iki karşıt açıdan tehlikeli bulunmuş akıldışı, sübjektivist bir yaklaşım getirdiği için ve bilimsel ortamın eleştirelliğini, farklı yaklaşımlara açık olma özelliğini sarsan bir görüş ortaya attığı için. Kuhn hem tutucu , hem de yıkıcı bir düşünür olarak şimşekleri üzerine çekerken, kullandığı yöntem ve geliştirdiği kavramlarla ilgili daha somut eleştirilere de hedef olmuş. Onun bilim felsefesindeki son gelişmeler içindeki yerini değerlendirebilmek açısından önem taşıyan yıkıcılık ve tutuculuk suçlamalarına geçmeden önce, düşüncesini bazı temel kavramlar çerçevesinde özetlemeye çalışacağız. Bu bağlamda, yöntemle ve kavramlarla ilgili eleştiriler de gündeme gelecek. Bilimsel Devrimlerin Yapısı'nın ilk cümlesi, Kuhn'un görüşlerinin temelinde tarihsel bir çalışmanın bulunduğunu gösteriyor. Buna bağlı olarak da, bilim felsefesiyle, bilim tarihi ve sosyolojisi arasındaki fark önem kazanıyor. Bilim felsefesi, temelde normatif bir yaklaşımla, bilimsellik ölçütlerinin ne olması gerektiği yolunda açıklamalar getiren bir alan olarak karşımıza çıkıyor. Oysa bilim tarihi, bilimin gelişmesini, bilim adamlarının oluşturduğu sosyal çevrenin özellikleri ve bilimsel çalışmanın psikolojik boyutlarını ele alarak, pozitif bir yaklaşımla inceleyen bir alan. Dolayısıyla bilim sosyolojisi, incelediği doğa bilimlerinin dışında, tarih', psikoloji ve sosyoloji gibi dalların bulgularından da yararlanmaya açık. Mantıksal pozitivistler de, popper de, görüşlerinden ileride sözedeceğimiz Lakatos ve Feyerabend de, çalışmalarını bilim felsefesiyle sınırlıyorlar. Buna bağlı olarak da, bilimin içsel tarihi yle (internal history), yani doğrudan doğruya bilimsel gelişmenin kendisiyle ilgilenen bilim felsefesi karşısında, dışsal tarih le (external history), yani bilimsel gelişmenin içinde yeraldığı sosyopsikolojik çevrenin özellikleriyle uğraşan bilim tarihini küçük gördüklerini de gizlemiyorlar. Popper, Kuhn'un yaklaşımını eleştirirken şöyle yazıyor Nitekim, fizikle karşılaştırıldıklarında, sosyoloji ve psikoloji, modalarla, kontrolden çıkmış dogmalarla doludurlar. Buralarda ‘nesnel, saf betimleme' gibi bir şey bulabileceğimizi ima etmek açıkça yanlıştır. Üstelik, biz, nasıl bu güçlüğü aşmak için, bu çoğu zaman sahte bilimlerden yardım isteyebiliriz. ‘Bilim nedir.' ya da ‘Bilimde normal olan nedir.' biçiminde ifade edilebilecek soruyla ilgili bir karar almak için başvurduğunuz merci, sosyoloji (veya psikoloji veya tarih) bilimi değil mi. Gerçek bilimlerle ilgili bir çalışmanın, bilimin evrimi içinde iyice gerilerde bir yerlerde duran bu alanlardan destek aramaya kalkmasının, Popper'i de başka bilim felsefecilerini de iyice rahatsız ettiğini görebiliyoruz. Aslında, bilimin evrimi içinde çeşitli alanların göreli konumu konusunda, Kuhn'un bu bilim felsefecilerinden farklı düşündüğünü söyleyemeyiz. Kuhn, Popper'in bu konudaki eleştirilerine cevap verirken şöyle yazıyor Eğer kastettiği, sosyoloji ve psikolojiden (ve tarihten.) alınan kuramların oluşturduğu genellemelerin bir bilim felsefesi örmeye yarayacak sazlar olarak pek zayıf kaldıklarıysa, ona yüzde yüz katılıyorum. Ama eğer tarihçiler ve sos-yologlarca biraraya getirilmiş gözlemlerin bilim felsefesine yararlı olabileceklerine karşı çıkıyorsa, o zaman kendi çalışmalarını nasıl yorumlayabileceğini bilemiyorum. Yazdıkları, tarihten örneklerle, bilimsel davranışlarla ilgili genellemelerle dolu... 4 Kuhn aynı şeyin, kendisini sosyal psikoloji yapmakla suçlayan ve Kuhn'un kuramsal çerçevesi sosyo-psikolojik, benimkisi ise normatif diye yazan Lakatos'la, Kuhn'un sayesinde elmaların neden düştüğünü bilmeyen bir sürü adam bilim felsefesinden sözeder oldu diyen Feyerabend için de doğru olduğunu öne sürüyor. Yani, bilim felsefesiyle ilgili normatif kuralların, bilim tarihinden, bilim adamlarının içinde çalıştıkları sosyo-psikolojik ortamın özellikleriyle ilgili çalışmalardan kaynaklandığını öne sürüyor Bilimsel davranışın belirli bir yönünü vurgularken kullandığım ölçüt, yalnızca o yönle karşılaşıyor olmamız veya sık sık karşılaşıyor olmamız değil, onun belirli bir bilimsel bilgi kuramıyla uyum içinde olması. Buna karşılık, o kurama duyduğum güven de, daha eski bir yaklaşımın sapkın ya da önemsiz olarak nitelendirdiği birçok gerçeği tutarlı bir biçimde açıklama yeteneğinden kaynaklanıyor. Okuyucular burada bir döngü olduğunu görecekler. Ama kısır bir döngü değil bu ve varlığı, benim görüşümü beni eleştirenlerin görüşlerinden ayırmıyor. Bu, Kuhn'un kendi yaklaşımını hem normatif hem de pozitif bir yaklaşım olarak gördüğünü gösteriyor. Ama yazarın, normatif unsurlarla pozitif unsurlar arasındaki ilişkiyi doyurucu bir biçimde ortaya koyduğunu söyleyemeyiz. Bilimin nasıl ve neden başarılı olduğuyla ilgili bir kuramım varsa, bu kuramın, mutlaka, bilim adamlarının, girişimlerinin gelişmesi için nasıl davranmalarıyla ilgili bazı sonuçları olacaktır diyor Kuhn. Ama hemen ardından şunu ekliyor Bir girişimin neden başarılı olduğunu göstermek, onu onaylamak veya onaylamamak anlamına gelmez, Bu noktada, Feyerabend'in vurguladığı gibi, gerçekten . açık olmayan bir şeyin, hatta kasıtlı olarak belirsiz bırakılmış bir şeyin varlığını farketmemek imkânsız. Belirsizlik, Kuhn'un ortaya attığı bilim tarihi yorumu karşısındaki değer yargılarıyla ilgili. Normatif bir bilim felsefesi yaklaşımının, önerdiği bilimsellik ölçütlerine sahip çıkması gerekir. Oysa Kuhn, kendi değer yargılarını, kuramından kaynaklanan ölçütlerden ayrı tutmaya çalışıyor. Bu da, bilim tarihi yorumunun niteliğine, en çok da bilimin gelişmesi içinde Kuhn'un normal bilim adını verdiği aşamanın bazı sevimsiz özelliklerine bağlı. Kuhn'un yıkmayı amaçladığı hakim bilim imgesinin en önemli özelliği, bilimsel bilginin, bilim adamlarının taş üstüne taş , koyarak geliştirdikleri, birikerek ilerleyen bir bilgi türü oluşu. Popper'in, bilimsel gelişmenin her zaman hem muhafazakâr hem de devrimci olduğunu öne sürüşünü hatırlarsak, birikerek ilerleme kavramının içeriği kolayca' görülebilir. Bilimsel ilerleme muhafazakârdır, çünkü her yeni kuram kendinden önce gelenin başarılarını açıklamak, o başarıları kapsamak zorundadır. Devrimcidir, çünkü her yeni kuram, bir öncekinden daha çok gerçekliğe açıklama getirmek, bir öncekini aşmak zorundadır. Bu biçimde üs-tüste yığılan buluşlar, bilimin ilerlemesine yolaçarlar. Kuhn ise, ya bilim tek tek buluşların birikmesiyle gelişmiyorsa. diye soruyor. Ya bilim, yeni bilginin, bilgi eksikliğinin değil de, başka tür, kendisiyle karşılaştırılamayacak türden bir bilginin yerini almasıyla ilerliyorsa. Ya ilerleme, aynı kavramsal çerçeve içinde düzenli bir ilerlemeyi . değil de, topyekün bir algılama değişikliğine yolaçan, başka bir kavramsal çerçeveye geçişi gerçekleştiren sapmalar içeriyorsa. Kuhn'un tarih yorumu, bu tür sapmaların, yani paradigma değişikliklerinin önemini vurguluyor. Paradigma, Kuhn'un yaklaşımı içindeki temel kavram. Yazar bu kavramı açık bir biçimde tanımlamadığı için de eleştirilmiş. Örneğin, M. Masterman, Bilimsel Devrimlerin Yapısı'nda paradigma kavramının yirmi iki değişik biçimde kullanıldığını öne sürüyor. Bu, Kuhn'un haklı bulduğu eleştirilerden. Bu yüzden de, kitaba yazdığı sonsözde tanıma açıklık getirmeye çalışıyor. Burada, paradigma kavramına iki değişik karşılık önerilebileceğini yazıyor Örneklik (examplar) ve disipliner matriks (disciplinary matrix). Kuhn, bunlardan, daha genel bir kavram olan ikincisinin, birincisini de kapsayacak kullanılmasıyla uygun bir ulaşılabileceğini öne sürüyor. biçimde tanıma Disipliner matriks, bir bilim adamları topluluğunu bira-rada tutan, bu topluluğun bütünlüğünü sağlayan unsurların (biraz dikkatsiz bir yaklaşımla her birine paradigma denilebilecek bu unsurların) oluşturduğu çerçevedir. Yani bir bilim dalının, bir disiplinin, bütün üyelerinin paylaştıkları inançlar, değerler, tanım ve kavramlar, disipliner matriksi oluştururlar. Disipliner matriksin öğelerinden biri olan simgesel genellemeler (symbolic generalizations), hem terimleri tanımlayıcı, hem de kural koyucu özellikler taşırlar. Eğer, Kuhn'un yaklaşımının iktisada uygulanıp uygulanamayacağı sorusunu bir kenara bırakarak, sadece açıklama amacıyla bir örnek seçecek olursak, fayda kavramını ele alabiliriz. İktisatçı, faydayı tanımlarken, aynı zamanda fayda kuramının temellerini ortaya koyar. Kavram, ancak bu kuram içinde, kurama aşina disiplin üyeleri için anlamlıdır. Disipliner matriksin ikinci öğesi olan inançlar , disiplinin üyesi olma koşullarından birini oluşturan, belirli modellere duyulan inancı kapsarlar. Genelde kullanılan model içinde çözümlenebilecek sorunlarla, alternatif yaklaşımlar gerektiren sorunların birbirinden ayrılması da, bu inançlar yardımıyla gerçekleşir. Gene iktisattan bir örnekle açıklarsak, tam rekabet piyasası modeli, belirli inançlar yardımıyla, eksik rekabetin hüküm sürdüğü piyasalarla ilgili çalışmalara temel oluşturabilir. Bu . inançlar ortadan kalktığı takdirde, eksik rekabet gerçekliği, neoklasik fiyat kuramına alternatif oluşturacak yeni bir kuramın gerekli olduğu yolunda yorumlara yolaçabilir. Disipliner matriksin diğer bir öğesi de, değerlerdir. Öteki öğelerden farklı olarak, değerleri çok açık bir biçimde tanımlamak ve onlara bilim adamları topluluğunun üzerlerinde kayıtsız şartsız anlaştığı anlamlar vermek daha güçtür. Değerler, farklı bilim adamları tarafından farklı yorumlanabilirler. Örneğin, tahminlerin gerçekleşmesi önemli bir değerdir ve genellikle niceliksel tahminlere niteliksel tahminlerden daha çok önem verilir. Ama özellikle anlaşmazlıkların yoğunlaştığı kriz dönemlerinde, bu konuda önemli yorum farkları ortaya çıkıp, modelin tahminlerinin doğruluğu veya yanlışlığı konusunda görüş farklarına yolaçabilir-ler. Bu da, Kuhn'un vurguladığı gibi, rakip kuramlar arasında tam anlamıyla rasyonel ve nesnel bir seçim yapılabilmesini güçleştirir. Değerlerle ilgili açıklamadan çıkan bu sonucun, Kuhn'un yaklaşımının en çok eleştirilen, onun akıldışı, meydanı başıboş bir güruh psikolojisine bırakan bir görüş öne sürmekle suçlanmasına yolaçan bir yönü olduğundan ileride sözedeceğiz. Burada üzerinde durulması gereken, yalnızca, değerlerin, disiplini birarada tutan öğelerden biri olmakla birlikte, farklı yorumlara açık olmaları. Disipliner matriksin sonuncu öğesi, örneklik, yukarıda değindiğimiz gibi, paradigma kavramının karşılığı olarak algılanmasına imkan verecek kadar önemli. Kuhn örnekliği, bilim dalı içindeki problem çözme faaliyetlerine model oluşturan, somut, tipik problem çözümleri olarak tanımlıyor. İktisat içinde, bütün optimizasyon sorunlarına belirli tip bir maksimizasyon problemi örneğinden yola çıkarak yaklaşıldığını düşünürsek, örneklik kavramının di-sipliner matriks içindeki yerini anlayabiliriz. Disipliner matriksin yukarıda açıklanan öğeleriyle birlikte, paradigma kavramına bir karşılık oluşturduğunu söyledikten sonra, paradigma değişiklikleri yoluyla gerçekleşen bilimsel ilerlemenin anlamını tartışabiliriz. Kuhn'a göre, bir bilim dalı, bilim adamlarını biraraya getiren bir paradigma yerleşmesiyle, paradigma öncesi evrenin karmaşasın- , dan kurtulup gerçek bir bilim niteliği kazanır. Paradigma öncesi evrenin temel özelliği, tanımlar, teknikler, problem çözme yöntemleri, inançlar ve değerler konusundaki anlaşmazlıklardır. Bilimsel faaliyet, karmaşık bir veri toplama çabasından oluşur. Bazı taksonomi geliştirme, hatta kuram oluşturma çabalarına rastlanır, ama bunlar ortak bir anlaşma zemini oluşturmazlar. Bu anlaşma zemini, bilimsel topluluğun bir paradigma çerçevesinde biraraya gelmeleriyle oluşur. Bundan sonra bilim dalı, normal bilim , kriz ve devrim aşamalarından geçerek ilerler. Kuhn, normal bilimi, geçmişte kazanılmış bir veya daha fazla bilimsel başarı üzerine sağlamca oturtulmuş araştırma olarak tanımlıyor ve Sözkonusu başarılar, belli bir bilim çevresinin, uygulamanın sürekliliğini sağlamak için bir süre için temel kabul ettiği bilimsel ilerlemelerdir diyor. Kuhn'a göre, normal bilim aşamasında, bilimsel faaliyet bulmaca çözümlerinden oluşur. Paradigma, bilim adamları topluluğuna çözülmeye değer bulmacaları gösterir. Bu bulmacaların, paradigma çerçevesinin dışına çıkmadan ulaşılabilecek çözümleri, bu çerçeveden kaynaklanan çözüm yöntemleri vardır. Normal bilim aşamasının uyumlu çalışma ortamında, yeni tip bulmacalar yeni tip çözüm yöntemleri aranmaz. Kuramla gerçeklik arasında herhangi bir bağdaşmazlık ise, gene kuram temel alınarak yaklaşılabilecek özel bir durum olarak ele alınır. Oligopol piyasalarındaki davranış biçimlerinin, firma davranışlarıyla ilgili genel kuramın sorgulanmasını gerektiren bir gerçeklik olarak değil de, gene temel davranış kuramından yola çıkarak açıklanabilecek bir istisna olarak ele alınmaları gibi. Ancak bir kriz dönemine girildiğinde, kuramla gerçeklik arasındaki bağdaşmazlık, kuramla bağdaşmayan gerçekliğin bir istisna olarak ele alınmasına yolaçacak yerde, kuramın sorgulanmasına neden olan bir sorun olarak görülür. Ortaya yeni çözümler atılır. Daha da önemlisi, ele alınan sorunların niteliği değişir. Yani, normal bilim içinde çözülmeye değer görülen bulmacaların yanında, yeni çözüm yöntemleri gerektiren yeni bulmacalar yeralmaya başlar. Bu yeni bulmacalar çevresinde, gelişigüzel, dağınık çabalar sonucu, yeni bir paradigma oluşur ve bir devrim sonucu eskisinin yerini alır. Değişen, topyekün bir algılama biçimidir. Bir görsel kalıptan (gestalt) diğerine atlama süreci gibi bir süreçtir. Bu süreç içinde, bilim adamları bir dünyadan ötekine atlarlar. Bu yeni dünyada, eskiden belirli bir biçimde görülen ve tanımlanan nesneler, yeni görünümler ve tanımlar edinirler. Artık paradigmanın doyurucu bir biçimde açıklayamadığı anormalliklerin çoğalmasıyla girilen kriz dönemi aşılmıştır. Ama bu anormalliklerin açıklanmasıyla değil. Sözkonusu olan, eski sorunların çözümlenmesi değil, krizin, değişik sorunlarla uğraşan yeni bir paradigmanın ortaya çıkışıyla aşılmasıdır. Bu, kolayca görülebileceği gibi, bilgi birikimiyle ilerleme kavramına bütünüyle ters düşen bir süreci tanımlıyor. Yeni paradigmanın, eski paradigmanın çözemediği sorunları çözmek gibi bir iddiası, yani, Popper'in deyişiyle, eskisini kapsamak ve aşmak gibi bir iddiası olması sözkonusu değil. Bu iki paradigmanın birbirleriyle karşılaştırılmaları ve bir üstünlük sıralaması içine yerleştirilmeleri de mümkün değil. Eşölçülmezlik (incommensurability) fikri, paradigma tercihi tartışmalarının tarafsız bir aritmetiği olamayacağını, yani burada nesnel ve rasyonel yöntem ölçütleri olamayacağını gösterir. Bu tür ölçütler, ancak tek bir paradigmanın hakim olduğu normal bilim aşamasında bir anlam taşıyabilirler. Dolayısıyla birikim yoluyla ilerleme, ancak normal bilim aşamasında sözkonusu olabilir. Yani Kuhn, yıkmaya çalıştığı bilim imgesinin geçerliliğini, normal bilim aşamasıyla sınırlıyor. Devrimin ise, ne bilgi birikiminden, ne de bilimsel ölçütler yardımıyla yapılan kuram tercihinden sözedilemeyecek bir süreç olarak tanımlanıyor. Kuhn'un, bilimsel devrim sürecini süreçle siyasal devrim süreci paralellik kurması oldukça paralellikten sözederken, Kuhn değiniyor anlatırken, bu arasında bir önemli. Bu şu olgulara 1) Siyasal devrim ortamında da, bilimsel devrim ortamında da, sistem kendinden kaynaklanan sorunları çözümleyemez, kendi saptadığı amaçlara ulaşamaz duruma gelir. 2) Yeni bir şeyin gerekli olduğu bilinci yaygınlaşır. 3) Mevcut kurumlar işlememeye başlar, alternatif kurumlar henüz ortaya çıkmamıştır. 4) Mevcut kurumlar dışında çözümler aranmaya başlanırken, kutuplaşmalar başgösterir. 5) Krizi çözümleyecek bir üst merci yoktur, çözümler siyasal mekanizmanın dışından (ayaklanma, zor kullanma) veya bilimsel mekanizmanın dışından (propaganda yoluyla etkileme, ikna etme çabaları) kaynaklanma durumundadır. Bir paradigmadan diğer bir paradigmaya geçişi bilimdışı unsurlarla açıklamaya çalışması, Kuhn'un yaklaşımına yöneltilen akıldışı olma suçlamasına temel oluşturan unsurlardan biri. Bu eleştirilerde, ayrıca, normal bilim aşamasında anlaşmazlıklara yer tanımayan bir bütün oluşturan bilim adamları topluluğunun, devrim içinde nasıl farklı değerlerin ortaya çıkmasına sahne olabileceği sorusu da gündeme getiriliyor. Bu eleştirilere karşı Kuhn, bilim adamları topluluğunu birarada tutan bağların, bireysel yorum farklarına ve farklı tercihlere yolaçabilecek değişik tavırların varlığına olanak tanımayacak kadar güçlü olmaları gerekmediğini yazıyor. Ancak, bu bağların güçlülüğünün, Kuhn çalışmasındaki en kesin bilimsellik ölçütünü oluşturduğunu görüyoruz. Ayrıca yazar, benimsediğini söylediği evrimci yaklaşımı da bu bağlar temelinde geliştiriyor. Popper'in bilimsellik sıralamasıyla bazı paralellikler taşıyan bu evrimci görüşe göre, edebiyat ve felsefe, bilimden, içlerinde barındırdıkları yaklaşımların çeşitliliği ve bu çeşitli yaklaşımlar- temelinde sürdürülen çalışmalara hakim olan orijinal olma kaygısıyla ayrılırlar. Kuhn'un ilkel bilimler (proto- sciences) dediği sosyoloji ve psikoloji gibi alanlar için de, aynı yaklaşım çeşitliliği ve orijinal olma kaygısı geçerlidir. Oysa yerleşmiş, kendini kanıtlamış bilimlerde, farklılıklar asgari düzeye inmiştir ve hiç hoş karşılanmazlar. Orijinallik de, özenilecek bir şey olmaktan çıkmış, aksine, bilim adamı için suçlamaların en korkuncu, en yıkıcısı olan şarlatanlık suçlamasına yolaçabileceği ölçüde, kaçınılan bir şey olmuştur. Kuhn'un çalışmasından kaynaklanan, ama kendisinin tam olarak benimsediğini söylemekten kaçındığı normatif unsur bu. Daha sonra yazdıklarında, bu konuda muğlak bir tavır almaya özen göstermiş olsa da, Bilimsel Devrimlerin Yapısı'nda Kuhn, eleştiriye yer vermeyen, katı kuralların hakim olduğu bu tür bir ortamın varlığını, açıkça bir bilimsel gelişmişlik' göstergesi olarak değerlendiriyor. Ayrıca, bu ortamın özeliklerinin, bilimin ilirlemesi açısından olumlu özellikler olduğunu da düşünüyor. Bilimsel çalışmanın belirli bir çerçeve içinde sürdürülmesi gerektiğini, devrimin bu çerçeveyi atarak yerine yeni bir çerçeve koymak demek olduğunu, dolayısıyla böyle bir çerçevenin bulunmadığı yerde ne devrimden, ne de ilerlemeden sözedilemeyeceğini öne sürüyor. Baskı dönemleriyle devrimlerin birbirlerini izlemesinden oluşan bu ilerleme süreci, akla gene Kuhn'un siyasetle kurduğu paralelliği getiriyor. Devrimci bir ortamın bir an önce yaratılmasına yardımcı olacağı gerekçesiyle, siyasal baskının dayanılmaz boyutlara ulaşmasında olumlu bir yan bulan belirli türden devrimciler gibi, Kuhn'un da, normal bilim aşamasının eleştiriye kapalı, alternatif kuramların gelişmesine imkân tanımayan ortamında, gene devrimi çabuklaştırmak açısından, olumlu bir yan bulduğunu söyleyebiliriz. Popper, Lakatos ve Feyerabend'in Kuhn'un katkısını kategorik olarak reddedişlerinin temelinde de, bu katkının, yaygın kabul gören bir fikre, bilimin ilerleyen bir şey olduğu fikrine ters düşmesi kadar, bu eleştiriye kapalılığın meş-rulaştırılışı da yatıyor. Belki de bu ikinci eleştiri nedeni, herke-sin Kuhn'a karşı çıkmasında birincisinden daha da etkili. Örneğin, Feyerabend'in tepkisi, doğrudan doğruya, bir eleştiri ortamının korunmasına verdiği Önem temelinde biçimleniyor. Dolayısıyla, Popper, Lakatos ve Feyerabend gibi birbirlerinden farklı görüşlere sahip bilim felsefecilerinin Kuhn'a karşı birleştikleri ortak nokta, bilimin sekreterlikle bağdaşmazlığının vurgulanmasında ortaya çıkıyor. Lakatos'un Bilimsel Araştırma Programları Lakatos'un, Kuhn'un görüşleriyle kendi görüşleri arasındaki farktan sözederken, Kuhn'un pozitif bilim tarihiyle, kendisinin ise normatif bilim felsefesiyle uğraştığını söylediğine daha önce değinmiştik. Ancak, Lakatos'un yaklaşımım belirleyen özelliklerden biri, yazarın, bilim felsefesiyle bilim tarihi arasındaki ilişkiyi, iki alam ayıran sınırları aşacak biçimde ele alması. Nitekim, en önemli makalelerinden biri olan Bilim Tarihi ve Onun Yeniden İnşası , Kam'ın ünlü bir önermesiyle başlıyor Bilim tarihi olmadan bilim felsefesi boş, bilim felsefesi olmadan bilim tarihi kördür. Lakatos, kendi yaklaşımında bu iki alanın nasıl biraraya geldiğini açıklarken, bir ölçüde çalışmalarının amacım da ortaya koymuş oluyor. Lakatos'un amaçladığı, bütün bilim felsefecileri gibi, normatif bir yöntem geliştirmek. Diğerlerinden farklılığı ise, bu normatif yöntemi bilim tarihinin yorumlanmasında kullanılabilecek bir yöntem olarak biçimlendirmeye çalışması. Yapmak istediği, bilim tarihinin rasyonel bir yeniden inşası . Bu yeniden inşa sürecinin rasyonelliği, rasyonel bilimsellik ölçütlerine sahip bir yöntem temelinde gerçekleştirilmiş olmasından kaynaklanıyor. Ama Lakatos, bilimin gerçek tarihinin, bu bilimsellik ölçütlerinin dışında kalan, zaman zaman hiç de rasyonel olmayan sübjektif unsurlar içeren bir süreç olduğunu kabul ediyor. Yani, bilim yapılan ortamın sosyolojik nitelikleri ve bilim adamlarının psikolojik özelliklerini içeren dışsal tarih in, bilim tarihinde rasyonel ölçütlerin belirlediği çizginin dışına çıkmasına yolaçabile-ceğini belirtiyor. Lakatos, bilim tarihini bilim felsefesinden yola çıkarak yeniden inşa etmeye çalışmakla birlikte, tarih hiçbir zaman kendi rasyonel inşası kadar rasyonel olamayacağı için, sosyo-psikolojik açıklamaların bilim tarihi içinde bir yer tutabilecekleri fikrine karşı çıkmıyor. . Bilim tarihini yorumlamak üzere bir normatif yöntem geliştirmek fikri, Lakatos'un bilim felsefesi yaklaşımım diğer yaklaşımlardan ayıran ana özellik. Bilim adamlarına uymaları gereken bilimsellik ölçütleri sunmak ya da varolan kuramların bilimsellik düzeylerini karşılaştırmak gibi kaygıları geri plana atarak, belirli bir ölçüt temelinde bilimin gelişmesini incelemeyi amaç edinmesi, Lakatos'a, yaklaşımını ampirik tarih gerçeklerinin ışığında sınayabileceği bir zemin hazırlıyor. Yani Lakatos, ne mantıksal pozitivistlerin ne de Popper'in kolayca cevaplandıramayacakları şu soruyu cevaplandırabilecek bir konuma geliyor Nesnel bir bilimsellik ölçütü olarak öne sürdüğünüz ölçütün (ki bu, kanıtlanabilirlik veya yanlışlanabilirlik olabilir), nesnelliği nereden geliyor. Sizin normatif veya sübjektif değerlendirmeniz dışında onu nesnel bir ölçüt yapan ne. Lakatos bu soruyu, benim ölçütümün diğer ölçütlere göre daha zengin bir ampirik içeriği var diyerek cevaplandırıyor. Tarih gerçekliklerini açıklamakta ötekilerden daha başarılı, dolayısıyla onlardan üstün. Bu cevap, Lakatos'un geliştirdiği ölçütün özgün yanını ortaya koyuyor. Kanıtla-nabilirlik ve yanlışlanabilirlik temelinde geliştirilen yaklaşımlar kendi kendilerine uygulayabilecekleri bir ölçüt ortaya koyamazlarken, dolayısıyla mantıksal pozitivizm kanıtlanabilir, Popper'in yanlışlamacılığı yanlışlanabilir olma özelliği taşımazken, Lakatos, yaklaşımının, bu yaklaşımın kendi ölçütleriyle değerlendirilebilecek bir konumda olduğunu öne sürüyor. . Lakatos'un bu iddiayla diğer bilim felsefesi çalışmalarından ayrılan çalışması, aslında, kendisinin de belirttiği gibi, hem konvansiyonalizmclen hem de gelişmiş yanlışlamacı-lıktan pek çok şey alıyor. Zaten Lakatos'un yaklaşımının üstünlüklerinden biri ele, mükemmel bir state of thc art çalışması oluşturması, yani bilim felsefesinin ulaştığı noktanın ne olduğunu, bu alanda yapılan çalışmaların eleştirel bir değerlendirilmesiyle birlikte, çok açık bir biçimde ortaya koyması. Dolayısıyla da, kendi çalışmasının, bir süreklilik içinde, bir sürecin son ve herhalde pek az kimsenin karşı çıkacağı gibi, en gelişmiş aşaması olarak görülmesine zemin hazırlaması. Lakatos'un konvansiyonalizmden ve gelişmiş yanlışla-macılıktan aldığı unsurları tartışmaya başlamadan önce, Lakatos'un bilimin ilerleyen bir şey olduğu fikrine verdiği önemin üzerinde durmak gerekiyor. Lakatos'a göre, bilimin ilerleyişi rasyonel yöntemlerle gözlemlenebilir ve kuramın nesnel gerçeklikle ilişkisi, Kant'tan beri çözülmemiş sorunlar içeren bu çok netameli konuyu, dikkate almaksızın ortaya konulabilecek nesnel ölçütlere göre değerlendirilebilir. Buradaki değerlendirmenin birimi, tek tek kuramlar değil, Lakatos'un Bilimsel Araştırma Programları dediği birbirine bağlı kuramlar bütünüdür. Bu bütün üç ana öğeden oluşur Sert çekirdek (hard core), pozitif buluş tekniği (pozitive heuristic) ve koruyucu kuşak (protective belt). Sert çekirdek, bilim adamları topluluğunun bağlı olduğu geleneklerce belirlenmiş, yönteme ilişkin kararlar yoluyla reddedilemeyecek unsurları içerir. Blaug, standart iktisat içinde sert çekirdeğin, serbest rekabet kuramının temelindeki varsayımları, yani davranışların rasyonel oluşu, bireylerin fayda ve kâr fonksiyonlarının birbirlerinden bağımsız oluşu, karar ortamında belirsizlik ve bilgi eksikliği bulunmayışı gibi varsayımları içerdiğini yazıyor. Belki de, iktisattan bir örnek vermek gerektiğinde, sert çekirdeğin içerdiği temel unsurun, homo oeconomicus'un, rasyonel ekonomik bireyin davranışlarıyla ilgili olduğunu söylemek daha yararlı. Rasyonalite varsayımının her sorgulanışının, daha önce gördüğümüz gibi, şiddetli tepkilere ve çok genel kapsamlı yöntem tartışmalarına yolaçması, varsayımın sert çekirdek içindeki yerinin önemini ortaya koyuyor. Bir Bilimsel Araştırma Programının ikinci unsuru, pozitif buluş tekniği ise, bilim adamlarına nasıl çalışmaları gerektiğini belirten bir dizi öğüt olarak tanımlanabilir. Bu, üzerinde çalışılması anlamlı görülen konuları belirler, kuramla çelişen gerçeklerin nasıl ele alınması gerektiğini tanımlayarak çelişkinin bir örneği, ya da özel bir duruma dönüşmesini sağlar. Bir dizi yan hipotezden oluşan koruyucu kuşağın inşasında da, pozitif buluş tekniği etkilidir. Koruyucu kuşak içinde yeralan hipotezler sınanmaya açıktır. Dolayısıyla programda bir değişiklik olmadan da koruyucu kuşakta bazı değişiklikler yapılması, bazı kuramların yerlerini yeni kuramlara bırakmaları mümkündür. Sert çekirdek ve pozitifbuluş tekniği unsurlarının, Bilimsel Araştırma Programı yöntemini konvansiyonalizme yaklaştırdıkları kolayca görülebilir. Bu unsurlarla birlikte, bilimsel çalışmanın konvansiyonalistlerce çok vurgulanan bir yönü, bir çalışma içinde bilim adamlarının gözlem ve deneylerden bağımsız olarak, gelenekleri izleyerek aldıkları kararların taşıdığı ağırlık, Lakatos'un yaklaşımına giriyor. Geleneksel olarak kabul gören ve yönteme ilişkin kararlarla reddedilemeyen sert çekirdeğin yanısıra, kuramların kendileriyle çelişen gerçekler tarafından değil, pozitif buluş tekniği çerçevesinde konulan kurallar tarafından değiştirilebilecekleri fikri de, Lakatos'u belirleyici deneylerin varlığını reddeden konvansiyonalist bir konuma yaklaştırıyor. Lakatos'u konvansiyonalizme yaklaştıran bu unsurlar, aynı zamanda, onun yaklaşımının başka bir özgün yönünü belirliyorlar. Sert çekirdek ve pozitif buluş tekniği bir araştırma programının parçaları olarak tanımlanırlarken, Lakatos, diğer bilim felsefecilerinin bilimsel çalışmayı etkilediklerini kabul ettikleri, ama kurdukları yöntem çerçevesinin dışında bıraktıkları bazı unsurları kendi yönteminin kapsamına alabiliyor. Örneğin, bilim adamlarının değer yargılarının bilimin gelişmesini önemli bir biçimde etkileyebilecekleri reddedilmiyor, ama bu değer yargıları bilimsellik ölçütleri geliştirilirken dikkate alınmıyorlar. Popper'iıı buna benzer unsurların etkisini buluş ortamıyla sınırlayarak sınama ortamının dışında bıraktığını biliyoruz. Lakatos'ta ise, bu ayrım ortadan kalkıyor ve değer yargılarıyla benzer unsurlar, yöntem tartışmasının bir parçası haline geliyorlar. Bu tür unsurların bilimin gelişmesi açısından taşıdıkları önem gözönünde tutulursa, Lakatos'un bunları doğrudan doğruya dikkate alması, bilim felsefesi alanında önemli bir ilerleme olarak görülebilir. Lakatos'un yöntemi, kendisine, konvansiyonalizmin ötesinde, daha katı bazı bilimsellik ölçütleri kazandıran özellikler içeriyor. Kaynaklarını gelişmiş yanlışlamacılıktan alan bu özellikler, kendilerini, Lakatos'un ilerici ve yozlaşan problem kaymaları (progressive and degenerating problem shifts) arasında yaptığı ayrımda gösteriyorlar. Lakatos, konvansiyonalizm doğrultusunda, bir kuramın reddedilip yerine yeni bir kuramın geçmesini sağlayan kesin deneyimler olamayacağını öne sürerken, bir yandan da, neden bir bilimsellik araştırma programının kendinden öncekine tercih edildiğini gösterebilecek geriye dönük bir açıklama mekanizması getiriyor. Buna göre, yozlaşan araştırma programları yerlerini ilerici araştırma programlarına bırakırlar. İlerlemeyi ve yozlaşmayı tayin eden de, ampirik içeriktir. İlerici programlar, daha çok nesnel gerçekliği açıklayabilecek kuramlar içerirler. Burada kuram, açıkladığı yeni gerçeklerle ilerler. Yozlaşan programlarda ise, kuram açıkladığı ampirik gerçeklerden bağımsız olarak gelişir, dallanıp budaklanır. Bu arada ortaya çıkan açıklanması gerekli yeni gerçekler ise, durumun özelliklerine göre, o anda geliştirilmiş ad hac varsayımlar yardımıyla kuram kapsamına alınırlar. İlerici ve yozlaşan programlardan sözederken Lakatos'un vurguladığı şeylerden biri, yozlaşan programın, yerine geçecek yeni bir program olmadan reddedilemeyeceği. Dolayısıyla Lakatos, iki veya daha çok programın aynı zamanda yanyana yeralabileceklerini belirtiyor ve ancak hakim programın yozlaşması, yanısıra varolan diğer programların başarıları karşısında inkar edilemez bir nitelik kazandıktarr sonra bir değişikliğe gidilebileceğini söylüyor. Lakatos'un safi-yane yöntemsel yanlışlamacılıkla gelişmiş yöntemsel yanlış-lamacılık arasındaki farktan sözederken üzerinde durduğu gibi, bilim adamları topluluğunun kararları, bir kuram veya programla ampirik gerçekliğin karşılaştırılmasına değil, kuramlar veya programların birbirleriyle karşılaştırılmalarına dayanıyor. Lakatos'un yöntem ölçütünün, geriye dönük bir ölçül olduğunu söyledik. Bilimin geçmişteki gelişmesini değerlendirmek ve bilim adamlarının geçmişte yaptıkları kuram-program tercihlerini açıklamak açısından yararlı olabilecek bu yaklaşım, şimdiki zamanda ilerici ve yozlaşan programlar arasında bir ayrım yapmak konusunda, yani kuram tercihi konusunda fazla bir şey getirmiyor. Mantıksal poziti-vistlerde ve Popper'de bulduğumuz kesin kuram tercihi yöntemleri ve uygulanması gereken kesin bilimsellik ölçütleri yerine, Lakatos'ta bir dizi bilimsel ahlak kuralı buluyoruz. Bunlardan biri, alçakgönüllülük. Yani bilim adamının, bağlı olduğu programın yozlaşma dönemine girip, yerin i ilerici bir programa bırakabileceğini, bilimsel çalışmada mutlak doğruların sözkonusu olmadığını bilerek çalışması gerektiği yolunda bir tavsiye. Bununla birlikte, inatçılık da Lakatos'un tavsiye ettiği bir bilimsel yaklaşım özelliği. Yani, kuramlarla çelişen gerçekler karşısında programı hemen terketmeye kalkışmamak, gelişmekte olan programlara şans tanıyarak onları daha büyüme aşamasında ezmemek, bilimin gelişmesi açısından önemli. Lakatos'a göre, her gerçekle bağdaşmazlık kuramların terkedilmesine yolaçsaydı, bilim tarihi bir kuram katliamı tarihine döner, bir savaş alanı görünümü verirdi. Ama Lakatos, inatçılığın, ancak dürüstlükle birlikte yeraldığı sürece bilimin ilerlemesine katkıda bulunabileceğini öne sürüyor. Böylece, dürüstçe tutulan bir puan cetveli , bilimsel ahlak kurallarının önemli bir yönü olarak karşımıza çıkıyor. Bilim adamı, kendi programını, başarısızlıklarına rağmen inatla savunurken, aynı zamanda da, başarısızlıklarının ve rakip programların başarılarının çetelesini tutmak durumunda. İnat, ancak başarısızlıklar gözardı edilmediği, rakiplerin başarıları da dikkatle izlendiği sürece bilim adamına yakışan, bilimsel gelişmeyi hızlandıran bir özellik olarak kalıyor. Bu yaklaşımın çok doyurucu olmayan bir yönü olduğu açık. Özellikle, bir program başarısızlıklarını mutlaka onun yozlaştığının göstergeleri olarak ele almayacağımıza, almamamız gerektiğine göre, bir programın yozlaştığına nasıl karar vereceğimiz konusunda bir boşluk var. Hem Kuhn'un hem de Feyerabend'in üzerinde durdukları bu boşluk, yaklaşımın en zayıf taraflarından biri. Lakatos bu konudaki eleştirileri, yozlaşan programları ilerici programlardan ayıran bir ölçüt getirdiğini, ampirik içerik konusundaki açıklamanın bu ayrımı yapmak için yeterli olduğunu öne sürerek karşı çıkıyor. Ancak, geriye dönük değerlendirmeler için yararlı olan bu ölçütün, varolan programlarla ilgili değerlendirmelerde kullanılabilmesi için belirli bir zaman sınırıyla birlikte ortaya konulmuş olması gerek. Yani, bir programın başarısızlıklarını yeni bir gelişme aşamasına geçiş dönemine özgü, hoşgörüyle karşılanması gereken başarısızlıklar olarak mı, yoksa doğrudan doğruya yozlaşma belirtileri olarak mı değerlendireceğimize karar vermek için, hoşgörü süresinin belirtilmesi gerekli. Lakatos ise böyle bir süre belirtmekten kaçınıyor. Feyerabend'in açıkça gösterdiği gibi, ortada bu konuyla ilgili bir ikilem var. Böyle bir süre ortaya atıldığı anda, örneğin,. iki yıl boyunca, açıklamaya çalıştığı ampirik gerçekler açısından sürekli başarısızlığa uğrayan bir program, yozlaşan bir programdır denildiğinde, akla, neden iki yıl da üç yıl değil, ya da onbeş ay değil. sorusu gelmesi kaçınılmaz. Programı başarısız olduğu noktada yargılayıp bir kenara atmak, yaklaşımı, safiyane yanlışlamacılığın Lakatos'un eleştirdiği yönlerinden biriyle sakatlayacaktır. Bir zaman süresi belirlenmedikçe de, Feyerabend'e göre, Lakatos'un ölçütleri laf süslemeleri nden öteye gitmeyecektir. Feyerabend, Lakatos'un yöntemiyle ilgili bu yargıdan yola çıkarak, genelde bilim felsefesiyle ilgili bir yargıya varıyor. Feyerabend'e göre, Yönteme Karşı (Against Method) adlı kitabını ithaf ettiği Lakatos'un geliştirdiği yöntem, bilim felsefesinin ulaştığı doruk noktasını oluşturuyor. Ulaştığı bu zirvede bile, bize kesin ve kabul edilebilir bir bilimsellik ölçütü sunmaktan aciz olduğuna göre de, bilim felsefesinin fazla ciddiye alınması caiz değil. Yani Feyerabend, kendi anarşizminin zeminini Lakatos'ta bulduğunu öne sürüyor. Lakatos'un yönteminin belirleyici bir özelliği.... değerlendirmelerin, artık, bilim adamına bir yönteme bağlı kalmasını veya onu bırakmasını söyleyen yöntemlere bağlı olmayışları. Bilim, adamları yozlaşan bir programa bağlı kalabilirler, hattâ programın rakiplerini geçmesini de sağlayabilirler ve böylece işlerini rasyonel bir biçimde sürdürebilirler (yalnızca yozlaşan programlara yozlaşan programlar, ilerici programlara da ilerici programlar demeleri yeterli-dir). Bunun anlamı, Lakatos'un bize, bir yöntemin unsurlarını andıran sözler sunduğu,bir yöntem sunmadığıdır. Bugün varolan yöntemlerin en gelişmişinde bir yöntem bulamıyoruz. Feyerabend ve anarşizmin gerekliliği Biraz tuhaf bir biçimde, kendini bir anarşist olarak tanımlayan Feyerabend'in yaklaşımını, bilim felsefesindeki sürekliliği bozmayan, yalnızca bir sürekliliğin son halkasını oluşturan bir konuma oturtmak mümkün görünüyor. Oysa, normal bilim üzerine söylediklerine bakarak bir muhafazakar olarak değerlendirebileceğimiz Kuhn'un düşüncesi, bu gelenekten bir sapma oluşturuyor. Bizce Feyerabend'in katkısını açıklamanın en iyi yolu, onu bu gelenek ve sapmaya atıfla tartışmak. Öte yandan, bugün yazmaya devam eden bilim felsefecilerinin en ünlülerinden biri olan Feyerabend'in yaklaşımına getirilecek açıklık, bizce bir süreklilik gösteren bilim felsefesi geleneğinin ne olup ne olmadığını görmek açısından da yararlı. Kant'ın ve Hume'un katkılarıyla bilimsel açıklamanın nesnel gerçekliği olduğu gibi yansıtabileceği inancı yıkıldığından beri, bilimsel bilgiyi diğer bilme yollarından' ayıran en önemli özelliğin, bilimsel bilginin ilerlediği, öteki bilgi türlerinde ise ilerlemenin açık bir biçimde tespit edilemediği inancıyla ifade edildiğini görüyoruz. Kant'ın, metafizik düşünce içindeki görüş ayrılıklarının bu alanda ilerlemeyi dışladığını öne sürdüğüne değindik. Lakatos'un çabasının da, bilimin ilerlediğini tespit edebilecek bir ölçüt geliştirmeye yönelik olduğunu gördük. Kuhn'un ortaya attığı eşölçülmezlik fikri ise, bilim tarihini, birbirleriyle karşılaştırılamayacak paradigmaların zaman içinde birbirlerinin yerini almaları sürecine indirgeyerek, bu ilerleme inancına ciddi bir darbe vuruyor. Her ne kadar Kuhn, evrimci bir yaklaşımı benimsediğini, yaklaşımının bir bilim dalının ilerleyişini ortaya koyabilecek bir ölçüt içerdiğini öne sürüyorsa da, daha önce tartıştığımız gibi, normal bilimin gittikçe katılaşan ve eleştiriye kapanan bir atmosfer içinde sürdürülmesini bir ilerleme ölçütü olarak ele almanın ötesine geçmiyor. Yani Kuhn için, ilerleme ölçütü, bir anlamda, asık suratlılıktan başka bir şey değil. Oysa Feyerabend, bilimin ilerlediği fikrine sonuna kadar bağlı kalıyor ve asık suratlılığın bir ilerleme ölçütü olabileceğini kabul etmiyor. İlginç olan, bu tavrı savunurken, bazen merhametsizce eleştirdiği Kuhn'un eşölçülmezlik fikrini kabul edişi. Yani, eşölçülmezlik kavramını sözünü ettiğimiz bilim felsefesi geleneğine dahil ederek, bu geleneği son aşamasına, belki de mantıksal sonucuna ulaştırması. Bu anlamda Feyerabend'in katkısının bir sentez olduğu söylenebilir. Popper'in, Lakatos'un ve Kuhn'un yaklaşımlarının bazı unsurlarının biraraya getirilip, eleştirel bir yorumla sunulmasından oluşan bir sentez. Feyerabend'e göre, bilim tarihini açıklamak için, sırasıyla Popper'in, Kuhn'un ve Lakatos'un düşüncesinde ön plana çıkan üç fikirden yararlanılabilir. Bunlardan birincisi, Popper'in vurguladığı, bilimin alternatif görüşleri savunanlar arasındaki eleştirel tartışma ortamında geliştiği fikri. İkinci fikir, bilim adamının, kendi görüşüne, nesnel gerçeklikle çeliştiği noktada bile, inatla bağlı kalmasının (tenacity) bilimin ilerlemesi açısından taşıdığı önemle ilgili. Hem Kuhn'un, hem de Lakatos'un bunun üzerinde durduklarını biliyoruz. Kuhn, birbiriyle karşılaştırılamayacak paradigmalardan birine körü körüne bağlılığı normal bilim aşamasının temel özelliği olarak, normal bilim aşamasındaki alternatif yaklaşım yokluğunu ise ilerlemenin bir ölçütü olarak ele alıyor. Oysa Lakatos, Popper'in ilkesini nesnel gerçeklerle bağdaşmayan kuramlara bağlılık ilkesiyle birleştirerek, üçüncü fikri oluşturuyor. Yani, Kuhn'a karşı, alternatif yaklaşımların çoğalmasıyla bir yaklaşıma inatla bağlılığın, birbirini izleyen farkjı dönemlere (normal bilim ve kriz dönemleri) özgü nitelikler değil, aynı dönemde, birarada yeralan ve genelde bilimsel çabayı belirleyen nitelikler olarak ele alıyor. Feyerabend, Lakatos'un yaklaşımının çok önemli bir gerçekliğe dikkat çektiğini vurgularken, aynı zamanda da, Kuhn'un çok haklı bir biçimde gündeme getirdiği eşölçülmezlik sorununu aşamadığını da belirtiyor. Bilimsel Araştırma Programlarının ampirik içerikleri açısından karşılaştırılabilecekleri fikrine yönelttiği, daha önce sözettiğimiz eleştirilerle, Lakatos'un bilimin ilerlediğini tespit edebilecek bir ölçüt geliştirme vaadini yerine getirmediğini gösteriyor. Ama Feyerabend'in katkısının, bu eleştirel sentezi aştığını belirtmek gerek. Bunun nedeni de, Feyerabend'in sorulması çok gecikmiş bir soruyu, çok açık bir biçimde sormuş olmasından kaynaklanıyor. Soru şu Bilimi her zaman ilerleyen bir şey olarak tanımladığımıza göre, ve bir şey ancak belirli bir hedefe doğru ilerleyeceğine göre, bilimin kendisine doğru ilerlediği hedef nedir. Bu hedefi nesnel gerçekliğin anlaşılması olarak yorumlamak, ancak bir inanç konusu olabilir. Hiçbir nesnelliği olmayan bir inanç konusu. Bunu en açık biçimde ifade eden de, ne Feyerabend, ne de başka bir bilim felsefecisi. Yüzyılın en büyük bilim adamlarından biri olan A. Einstein. Einstein Fiziğin Evrimi'nde şöyle yazıyor Zeki bir kimse, gözlemlediği bütün şeylerden sorumlu olabilecek bir mekanizma tasarlayabilir, ama tasarladığı mekanizmanın gözlemlerini açıklayabilecek biricik mekanizma olduğuna gerçekten güvenemez. Kendi tasarladığı mekanizmayı gerçek mekanizmayla hiçbir zaman karşılaştıra-mayacaktır ve böyle bir karşılaştırmanın olanağını ya da anlamını bile düşünemeyecektir. Ama bilgisi arttıkça, kendi gerçeklik 'tasarımının gittikçe basitleşeceğine ve duyumsal izlenimlerinin gittikçe genişleyen bir kesimi açıklayacağına kesinlikle inanır. Bilginin erişilmez (ideal) bir sınırı olduğuna ve insan aklının o sınıra gittikçe daha çok yaklaştığına inanabilir. O erişilmez sınıra, nesnel gerçeklik diyebilir. Bilimin nesnel gerçekliğe giderek yaklaşacak biçimde ilerlediğine inanabilir ve Feyerabend'in sorusuna bu doğrultuda cevap verebiliriz. Ama bunun için, kuramları nesnel gerçekliğe yakınlıkları açısından karşılaştırabilmemiz gerekir. Feyerabend, daha önce değindiğimiz gibi, bilim felsefesinin, La-katos'la ulaştığı doruk noktasında bile, bunu yapamadığını öne sürüyor. Kuhn'a gelince, Feyerabend'e göre, hem eşöl-çülmezlik kavramını ortaya atıp hem de ilerlemeden sözede-bilmek için, mutlaka nesnel gerçekliğe yaklaşmak dışında bir amaç belirlemek zorunda, ama bunu yapmıyor. Feyerabend ise, büyük bir cesaretle, tanımının muğlak, yüzeysel ve çok genel bulunarak eleştirilmesini göze alarak, böyle bir hedef tanımlıyor. Bu, yalnız bilime özgü olmayan, bilimin bütün düşünce biçimleriyle paylaştığı bir hedef İnsanın özgürlüğü. Bu muğlak ve genel bir amaç tanımlaması, gene de, Feyerabend'e göre, bilimin 17. ve 18'. yüzyıllarda bu amaca hizmet etmiş olduğunu, ama bugün geldiği noktada bunu artık yapamadığını söylemeye imkan verecek kadar açık. Bütünsel bir düşünce sisteminin insan aklı üzerinde kurduğu hakimiyeti yıkan her ideoloji, insanın özgürleşmesine hizmet eder. İnsanı geçmişin mirası inançları sorgulamaya iten her ideoloji, aydınlanmayı destekler. Feyerabend'e göre, 17. ve 18. yüzyılda, Hıristiyan dünyasında, bilim böyle bir ideoloji oluşturuyordu. İnsanı dini dogmanın boyunduruğundan kurtarıp, merak etmeye, sorgulamaya, reddetmeye ve başkaldırmaya iterek, özgürleştirici bir işlev görmüştü. Oysa bugün bilim, ortaçağ Hıristiyanlığı kadar kendinden emin, sorgulamaya ve eleştiriye o kadar tahammülsüz bir ideolojik yapıya sahip. Hıristiyanlığın bir zamanlar bilimsel bilginin, imanın yanında yeralmasına gösterdiği tahammülsüzlük, bugün karşılığını bilimsel bilginin mutlak doğruyu temsil etme iddiasında, diğer bilme yollarına söz hakkı tanımamasında buluyor. Bilimsel' düşüncenin gerçekleştirdiği devrim, Feyerabend'e, aynı düşüncenin, içinde başka düşünce biçimlerine yaşama hakkı tanımadığı totaliter bir diktatörlük kurmasıyla sonuçlanmış gibi görünüyor. Feyerabend, insan aklını belirli sınırlar içine hapseden düşünce yapılarını yıkarak ilerleyen bilimin, tutucu ve gerici bir güce dönüştüğünü düşünüyor. Bu tutuculuk ve gericiliği de, bugün bilimin ilerlemesinin karşısındaki en önemli engel olarak görüyor. Bu engelin aşılması için öne sürdüğü çözümü, ise, bilim tarihine yaklaşımını belirleyen sentez içinde buluyor. Alternatif yaklaşımların çoğalması ve eleştirel bir ortamın gelişmesi için gerekli olan hoşgörü, çözümünün temel unsuru. Popper'in, bilim kavramıyla mutlak doğru kavramının bağdaşmazlığını ortaya koyarak farklı kuramlara karşı hoşgörülü davranılması gerektiğini vurguladığını biliyoruz. Feyerabend ise, aynı hoşgörünün, yalnızca bilim adamlarının bilimsel olarak kabul ettikleri kuramsal yaklaşımlara karşı değil, bilimdışı kabul edilen yaklaşımlara karşı da benimsenmesi gerektiğini öne sürüyor. Bilimin diğer bilme yolları karşısında hiçbir ayrıcalığı olmadığını, bilimsel yöntemleri diğer bilme ' yöntemlerinden ayıran ölçütlerin doyurucu olmaktan son derece uzak olduklarını, dolayısıyla bu diğer bilme yöntemlerine karşı tepeden bakan, aşağılayan bir tavır takınmanın alemi olmadığını savunuyor. Feyerabend'e göre Alternatiflerin çoğalması, insan beyninin en olmayacak ürünlerini bile dışlamaya gerek olmadığı anlamına gelir. Herkes kendi eğilimlerini izleyebilir ve eleştirel bir uğraş olarak görüldüğünde bilim, bu tür bir faaliyetten yarar sağlar. Kendi yaklaşımına inatla bağlı kalmak, insanların kendi eğilimlerini izlemeye teşvik edilmelerini de içeren bir anlam taşır. Ama taşıdığı anlam yalnız bu değil, aynı zamanda insanların, bu eğilimleri eleştirilerin yardımıyla (ki bu, varolan alternatiflerle karşılaştırma yapmayı içerir), daha üsL bir düzeyde ifade edilebilir hale getirmeye, dolayısıyla eğilimlerin savunmasını daha üst bir bilinç düzeyine çıkarmaya teşvik edilmeleridir. Burada, bütün yöntemlerin aynı derecede kabul gördüğü, dolayısıyla yöntem tartışmalarının anlamını kaybettiği bir ortamdan sözedilmektedir. Feyerabend'in kitabının adının Yönteme Karşı Anarşist Bir Bilgi Kuramının Ana Hatları oluşu, buna bağlıdır. Bu anarşist bilgi kuramı içinde, elimizde kalan estetik yargılar, zevk meselesi yargılardır, kendi öznel isteklerimizdir. Ama bu, Feyerabend'e göre, akıldışı olana teslim olmak anlamına gelmez Zevk meseleleri, tartışılmaz meseleler değildirler. Örneğin şiirler, gramer, ses yapısı, tasvir, ritm açısından karşılaştırılabilir, buna göre değerlendirilebilirler... En muğlak atmosfer hile çözümlenebilir ve eğer amaç onu ya hoşa gidecek biçimde ya da okuyucunun duygusal (veya kavramsal veya algılamaya ilişkin) dağarcığını zenginleştirecek biçimde sunmaksa, çözümlenebilmelidir. Bütünüyle mantıksız olmayan her şair, söylemek istediğini uygun bir biçimde söyleme yolunu buluncaya kadar karşılaştırır, düzeltir, tartışır. Bu sürecin bilimde de bir rol oynaması harika olmaz mıydı. Yani, Feyerabend'in görüşü, yukarıdaki alıntıdan anlaşılabileceği gibi, yöntemsizliğin tartışma ve eleştiri ortamını yoketmeyeceği yolunda. Aksine, yöntemsizliğin, bugünkü asık suratlı, kendini çok fazlaciddiye alan bilim ortamından daha açık, daha özgür ve daha özgürleştirici bir ortama yolaçabileceğini düşünüyor. Feyerabend'e göre, yöntem tartışmaları içinde nesnel bilimsellik ölçütlerine verilen önem, bilimin bir insan uğraşı olduğunun gözden kaçmasına yolaçmaktadır. Oysa bilim, insanların yarattığı bir şeydir, öyle olduğu için de, insanların değer yargılarından, zevklerinden, yani öznel unsurlardan bağımsız olamaz. Ayrıca bilim bugün insan yaşamını, sıradan insanların yaşamını, çok önemli bir biçimde etkilemektedir. Dolayısıyla bilimsel uğraşın, yarı mistik bir gizli örgüt havası içinde, bilim adamlarının dışarıya kapanmaya özel bir gayret göstererek sürdürdükleri bir uğraş olması çok yakışıksız kaçmaktadır. Oysa Feyerabend'in sözünü ettiği dışa kapalılık, herkesin anlayamayacağı, yalnızca bilim adamları çevresinde anlamlı bir diskur kullanımı, zaman zaman, bir bilimsel ilerleme ölçütü olarak karşımıza çıkabiliyor. Bu tür bir dışa kapalılığı, bilimin ilerlemesinin hem doğal bir sonucu hem de temel bir önkoşulu olarak sunan bilim felsefecilerinden biri Kuhn. Kuhn'un bu konuda şöyle yazdığını görüyoruz Gerek matematik, gerek astronomi dallarında, araştırma bildirileri, daha antik çağdan itibaren, genel eğitim görmüş okur kesimince anlaşılır olmaktan çıkmıştı. Dinamik alanında, aynı dışa kapalılık, ortaçağın sonlarına doğru belirdi ve genel anlaşılabilirliğe kısa bir süre için tekrar döndüğü tek dönem, ortaçağ araştırmalarına yön veren paradigmanın yerine bir yenisinin geçtiği 17. yüzyıl başları oldu. Araştırma yazılarının sıradan insan diline çevrilmesi gereği, elektrik alanında 18. yüzyıl sona ermeden başgösterdi ve 19. yüzyıl boyunca da fizik biliminin aşağı yukarı bütün diğer dalları, birer birer kolay anlaşılamaz hale geldiler. Adı geçen iki yüzyıl süresince, biyoloji birimlerinin çeşitli kesimlerinde benzer dönüşümler ayırdedilebilir. Toplum bilimlerinin bazı dallarında ise, aynı süreci bugün yaşıyor olmamız mümkündür. Profesyonel bilim adamını diğer dallardaki meslektaşlarından ayıran ve gittikçe büyüyen bu uçurumdan, gayet de haklı olarak şikayet etmek alışkanlık haline gelmekle birlikte, bu uçurum ile bilimsel ilerlemenin doğasındaki işleyiş kuralları arasındaki temel ilişki nedense pek ilgi görmemektedir. Feyerabend için, Kuhn'un sözünü ettiği bu süreç, bilim adamlarının kendilerini ciddiye alma ve ciddi görünme kaygısıyla hareket etme eğilimlerinin bir sonucundan başka bir şey değildir. Bilim, ancak yıllar süren bir eğitimden sonra anlaşılabilecek bir kapalı kutu değildir, diyor Feyerabend. İlgilenen herkesin inceleyip eleştirebileceği bir entelektüel disiplindir ve çok derin, çok zor görünmesinin nedeni, yalnızca pek çok bilim adamının (ne mutlu ki hepsinin değil) yürüttüğü sistematik bir anlaşılmaz kılma kampanyasıdır. Feyerabend bilimin bu dışa kapanma çabasına karşı çıkarken, aynı zamanda da, çok önemli bir tabuyu, bilimsel özerkliğin ' dokunulmazlığıyla ilgili tabuyu da gündeme getiriyor. Bilim adamlarının büyük ölçüde uğraştıklarını anlaşılmaz kılarak korumaya çalıştıkları bu tabunun yıkılması gerektiğini, bütün vatandaşların ve onların seçilmiş temsilcilerinin, kendilerini ilgilendiren konularda bilim adamlarına müdahale edebileceklerini ve etmeleri gerektiğini savunuyor. Ayrıca, bilirkişilik kurumunun, bilimsel otoriteye saygının ve bilim adamları topluluğunun eğitim konusundaki tartışılmaz hegemonyasının, bir baskı aracına dönüşmemesi gerektiğini öne sürüyor. Ama Feyerabend, müdahaleyi, ancak özgürlük adına, baskıya karşı yapılan bir müdahale olduğu sürece savunduğunu da vurguluyor. Daha doğrusu, bilime, diğer ideolojilere de yaşam hakkı tanınması için yapılan müdahaleleri olumlu bulduğunu, bir ideolojinin, niteliği ne olursa olsun, başka ideolojileri yoketmesi-nin hiçbir olumlu yanı bulunmadığını yazıyor Kurumlaşmış bilim içindeki şovenizmin boyutlarını dikkate alırsak, ‘ne kadar çok Lysenko davası olsa, o kadar iyi' diyebiliriz. (Lysenko davasına karşı çıkılması gereken devlet müdahalesi değil, karşıtının önerilerini kabul etmemekle yetinecek yerde onu öldüren totaliter müdahale biçimidir.) , Kaliforniya'nın, evrim kuramının dogmatik sunuşunu ders kitaplarından kaldırtıp, Incil'in yaratılış bölümünün ders kitaplarına girmesini sağlayan muhafazakâr Hıristiyanlarına üç kere bravo. Ama biliyorum ki, eğer ellerine toplumu bildikleri gibi yönetme fırsatı geçirseler, onlar da bugün bilim adamlarının olduğu kadar şoven, o kadar totaliter davranırlar. İdeolojiler, başka ideolojilerin yanısıra, kullanıldıklarında harika oluyorlar. Ama iyi tarafları karşıtlarının ortadan kalkmasına yolaçtığı anda, doktriner ve can sıkıcı bir hale geliyorlar. Özetlersek, Feyerabend'e göre, bilimin amacı, insanın özgürleşmesidir. Bilim ancak bu amaca hizmet ettiği sürece ilerler, ilerlemesi bu amacı gerçekleştirmekteki başarısıyla ölçülebilir. Günümüz toplumlarında (özellikle Batı toplumlarında) olduğu gibi, kendinden farklı düşünme biçimleri ve bilme yollarına hayat hakkı tanımayan bir hegemonya kurarak katılaşıp hoşgörüsünü kaybetmesi ise, yozlaşmasının göstergesidir. İnsanı özgürleştirme yolunun anahtarı bizim elimizde, bunu bizdenbaşkası yapamaz iddiası, kendi kendisiyle çelişen bir iddiadır. Bu iddiayı, eldeki bilimsellik ölçütlerinin ne derece tartışma götürür olduklarının iyice ortaya çıktığı bir ortamda gütmek, savunulması büsbütün . güç bir konuma düşmek olacaktır. Bir bilme yöntemi, bilimselliğini (veya yalnızca üstünlüğünü), diğer yöntemlere sırt çevirerek değil, tartışarak ve eleştirerek kanıtlayabilir. Feyerabend, ... insanları yeni bir kölelik türüne razı olsunlar diye değil, istekleri bizimkilerden ne kadar farklı olursa olsun, kendi isteklerini gerçekleştirebilsinler diye özgürleştirmek istiyoruz, diyor.25' İktisat içinde, Feyerabend'in yaklaşımını benimseyen, hatta yararlı bulan fazla iktisatçı yok.26 Ama yukarıdaki cümle, bugün iktisat içindeki sorgulama ortamının incelenmesi için iyi bir başlangıç oluşturuyor. Çünkü bu ortam, belki de her şeyden önce, insan isteklerinin dar kalıplar çerçevesinde ele alınmasına ve bu dar kalıplar içinde oluşan iktisat politikalarının bilimsel doğrular biçiminde sunulmasına yolaçan ekonomik rasyo-nalite kavramının sorgulandığı bir ortam. İktisadın son krizi iktisat, ikinci Dünya Savaşı'ndan 1970'li yıllara kadar, şizof-renik bir varoluş biçimini sürdürerek kendini bilinmezliğin tehlikelerinden. korudu. Makro iktisat öğretisi hemen hemen bütünüyle Keynes'in katkılarıyla belirlenirken, bu katlı mikro iktisat alanında köklü değişikliklere yolaçmadı. Gerçek bir para ekonomisinin içerdiği belirsizlikten etkilenmeyen insan davranışları temelinde, fiyat mekanizmasının işleyişiyle otomatik bir dengeye ulaşan piyasalar, mikro iktisat içinde, genel durum olarak ele alındı. Tam rekabetten sapmalar, özel durumlar olarak, aynı davranış varsayımları temelinde incelendi. Çoğu zaman birinci yarıyılda okutulan mikro iktisat dersleriyle ikinci yarıyılda okutulan makro iktisat dersleri arasına giren tatillerin de, akıllı öğrencilerin münasebetsiz sorular sormalarını engelleyerek, iki alan arasındaki çelişkilerin kontrol altında tutulmalarına yardım ettikleri söylenebilir. 1970'lerde, uzun bir bolluk döneminden sonra, piyasa ekonomilerinde kriz başgösterdi ve geleneksel Keynesgil politikaların bu ortamda ortaya çıkan sorunlara doyurucu çözümler getirememeleri, disipline karşı ve disiplin içinde bazı hoşnutsuzluklara yolaçtı. Ekonomik kriz konusunun yanısıra, iktisadın krizinden de sözedilmeye başlandı. iktisadın krizi teması üzerine, 1970'lerden beri, en saygın iktisat dergilerinde yayınlanan makaleler, en saygın yayınevlerinin bastığı kitaplar, ciltler dolduracak boyutlara ulaştı. Buna bağlı olarak, yöntem tartışmaları da yoğunlaştı. İki kriz arasında, ekonominin kriziyle iktisadın krizi arasında, kuşkusuz bir ilişki var. Disiplin içinde yöntem tartışmalarının birdenbire yoğunlaşması da, kuşkusuz bir ölçüde, cevap bekleyen iktisat politikası sorunlarına doyurucu cevaplar verilememesinden kaynaklanıyor. Daha önce birçok kişi tarafından defalarca vurgulanmış olduğu gibi, her şey yolunda giderken insanlar yaptıkları işin niteliğini sorgulamak gereğini duymazlar. Yapılan işin ve yapılan işin temelindeki bilginin niteliği, işler sarpa sardığında gündeme gelir. Bütün bunlar doğru. Ama iki kriz , arasındaki ilişki, basit bir nedensellik ilişkisinin ötesinde daha karmaşık boyutlara sahip. Bunun için biz, bu konuyu, yanıltıcı basitleştirmelerden kaçınmaya çalışarak, bundan sonraki bölümde ele alacağız. Bu bölümde, iktisadın krizi, içsel tarih bağlamında, yani sosyo-ekonomik boyutlardan soyutlanarak, doğrudan doğruya entelektüel bir konu olarak tartışılacak. Bununla ilgili olarak üzerinde durulması gereken bir nokta, iktisat içinde gözlem.enen tartışmakriz ortamının yalnız iktisadın sorunlarından kaynaklanan, yalnız iktisada özgü bir ortam olmayıp, bunun, iktisadın diğer disiplinlerle paylaştığı çağdaş bir olgu olabileceği. Dolayısıyla, bu bölümün başında özetlediğimiz, doğa bilimlerinin yöntem sorunlarıyla ilgili tartışmalar, yönteme güvensizliğin yaygın olarak paylaşıldığını göstermek açısından anlam kazanıyorlar. Bugün çağdaş kültür ve kültürel gelişme üzerine yapılan bazı araştırmalar da, doğa bilimlerinin de, sosyal bilimlerin de, toplu bir kriz dönemi yaşadıkları fikrini öne sürüyorlar. Bu çalışmalarda, sosyal bilimlerin toplu olarak etkilendikleri bir güvensizlikten, özellikle, sosyal, ekonomik veya siyasal gerçekliğin bütününü açıklamak iddiasıyla yola çıkan geniş kapsamlı kuramlara (ki bunlara örnek olarak sosyolojide Parsons okulunu, iktisatta neoklıısik okulu, daha genelde marksizmi verebiliriz) duyulan ihtiyacın zayıflayışından sözediliyor. Bunun anlamı, sosyal gerçekliğin anlaşılması konusunda , giderek yerleşen bir belirsizlik ortamına girilmiş olması. Belirsizlik