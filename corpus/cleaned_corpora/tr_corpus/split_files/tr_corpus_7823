(o tarihteki İspanya ikinci ligi)’de mücadele etme hakkı kazandı. Ancak Compañía de María de Sevilla’nın çekilmesi üzerine bu ligde oynamadan doğrudan SFV (İspanya Bayanlar Süper Ligi)’a yükseldi. İlk yıldan itibaren kadrosuna dünya çapında oyuncuları kattı. Grupo 2002 Murcia adıyla mücadele ettiği ilk sezonda ligi üçüncü sırada bitirdi. Daha sonraki iki sezonda ise şampiyonluğa ulaştı. Ayrıca 2007 yılında Avrupa Top Teams kupasını İspanya'ya getirdi. AntrenÃ¶r: Venancio Costa Antrenör: Hilarión González AntrenÃ¶r: Pascual Saurin Antrenör: Paulo Coco Antrenör: Paulo Coco Antrenör: Pascual Saorín CV Tenerife Club Voleibol Tenerife, 1981 yılında kurulmuş bir İspanyol kulübüdür. Kanarya Adaları’ndan Tenerife adasının takımı olan C.V. Tenerife, İspanya Bayanlar Süper Ligi (SFV- Superliga Femenina de Voleibol)’nde oynamaktadır. 2009-2010 sezonunda sponsor değişikliğiyle Tubillete.com Air Europa Tenerife adıyla mücadele edecek olan takım, maçlarını Santa Cruz de Tenerife’deki 5105 kişilik "Santiago Martín" spor salonunda oynamaktadırlar. Başkanı José Francisco Cabrera Acosta’dır. 1981 yılında Alpine’in desteğiyle kuruldu. 1987 yılında İspanya Birinci Ligi’ne çıktı. Şu anki sponsorları Tubillete.com ve Air Europa’dır. Şimdiye kadar Afelsa, Construcciones Marichal, Seur, Los Compadres ve Airtel adlarıyla oynadı. Beş kez şampiyonlar ligi dörtlü finaline yükseldi ve 2003-2004 sezonunda en büyük başarısına ulaşarak Indesit Şampiyonlar Ligi şampiyonu oldu. 2004 ve 2005 yıllarında şampiyonlar ligi dörtlü finalini Santiago Martin salonunda düzenledi. 1987’deki Birinci lige çıkışından sonra altı yılı üst üste, on kez lig şampiyonluğunu kazandı. İspanya Kraliçe Kupası’nı onu üst üste olmak üzere 11 kez kazandı. Süper Kupa’yı da beş kez kazandı. AntrenÃ¶r: Pedro Lanero Antrenör: Juan Antonio Armas AntrenÃ¶r: Jan De Brandt AntrenÃ¶r: Rafael Prado de Castro AntrenÃ¶r: Mauro Masacci Şeytanın Kurbanları (film, 1968) Şeytanın Kurbanları 1968 Fransa, İtalya ortak yapımı korku filmidir. Özgün adı "olağanüstü öyküler" anlamına gelen Histoires Extraordinaires dir. ABD'de Spirits of the Dead adı ile gösterilmiştir. Üç farklı bölümden oluşan bu antolojik film Amerika'lı yazar Edgar Allan Poe'nun 1832-1839 yılları arasında yazdığı üç korku hikâyesinin, üç ünlü Avrupa'lı yönetmen Federico Fellini, Louis Malle ve Roger Vadim tarafından sinemaya aktarılması ile oluşmuştur. Filmin hem Fransızca hem de İngilizce versiyonları vardır. İngilizce versiyonunda anlatıcı dış ses korku filmlerinin ünlü oyuncusu Vincent Price'a aittir. Filmin başlıca rollerinde Brigitte Bardot, Alain Delon, Jane Fonda, Peter Fonda ve Terence Stamp oynamışlardır. Her üç yönetmen de kendilerine ait olan bölümlerin senaryolarına katkıda bulunmuşlardır. İlk Bölüm Metzengerstein : Ortaçağda genç kontes Frederica (Jane Fonda) kendisine miras kalan Metzengerstein şatosunda sefahat dolu bir hayatı sürdürmektedir. Zevk düşkünü, sadist ve kaprisli bir kadın olan kontes önüne gelenle yatıp kalkan dişi bir Caligula'dır adeta. Ormanda gezinirken ayağı bir kapana sıkışan kontesi aralarında uzun yıllardır husumet olduğu için görüşmedikleri kuzeni Baron Wilhelm (Peter Fonda) kurtarır. Bir görüşte aşık olduğu bu ağırbaşlı ve ciddi kuzenin, kontese aynı ilgiyi duymaması ve onu reddetmesi kontesi çılgına çevirir. Öç almak için Wilhelm'in atlarının bulunduğu ahırı ateşe verir. En sevdiği atını yangından kurtarmak için ahıra dalan Baron bir daha oradan çıkamaz. Bir süre sonra yanına kimseyi yaklaştırmayan siyah bir at kontesin şatosuna çıkagelir. Bu aslında siyah atın cismine bürünmüş olan Baron Wilhelm'den başkası değildir, kontesi de beraberinde götürmek için gelmişir. İkinci Bölüm William Wilson: Avusturya'lı sadist bir askeri okul öğrencisi olan William Wilson (Alain Delon) sınıf arkadaşlarına uyguladığı acımasız işkencelerle ün salmıştır. Bu işkence törenlerinden birinde tıpa tıp kendisine benzeyen, adı bile aynı olan bir çocuk ortaya çıkar ve onun eylemlerine engel olmaya başlar. Kendi benzerini boğmaya kalktığı için okuldan kovulan Wilson yazıldığı tıp fakültesinde de işkencelerine devam eder, ama yine benzeri ortaya çıkarak onu engeller. Bu kez fakülteyi de bırakarak orduya katılır. Giuseppina (Brigitte Bardot) adlı bir kadınla oynadığı kumarı hile yaparak kazanır ancak her yerde onu izleyen ikizi tekrar ortaya çıkarak onun sahtekarlığını açığa çıkarır. Meslektaşları arasında itibarı düşen Wilson'un ordudan istifa etmesi istenir. Benzerinin peşine düşen Wilson düello'da onu bıçaklayarak öldürür, ardından da yüksek bir kuleden atlayarak intihar eder. Yere düştüğünde Wilson'un göğsünde bir bıçak saplı olduğu görülür. Üçüncü Bölüm Toby Dammit: Eski Shakespeare oyuncusu İngiliz Toby Dammit (Terence Stamp) alkol bağımlılığı yüzünden mesleğini kaybetmek üzeredir. Ücret yerine Ferrari marka araba alacağı bir İtalyan film projesini kabul ederek Roma'ya gelir. Bir TV röportajında tanrıya inanmadığını, ama şeytana inandığını ifade eder. Şeytanı sürekli olarak hayallerinde gördüğü topunu zıplatan bir kız çocuğu şeklinde tanımlar. Rol aldığı film tamamlanınca kendisine verilen arabaya sarhoş bir şekilde binerek hız yapmaya başlar. Yıkılmış bir köprüye doğru hızla yaklaşan Dammit uyarılara rağmen yıkık köprüyü geçmeye çalışır, ancak gerili bir tel başını gövdesinden ayırır. Hayallerinde gördüğü kız bir kez daha ortaya çıkar, sektirdiği top yuvarlanarak kopuk başın yanına kadar gelir. Şeytanın Kurbanları Şeytanın Kurbanları aşağıdaki anlamlara gelebilir: Talha bin Ubeydullah Talhâ bin Ubeydullah, (Arapça: طلحة بن عبيدالله‎), (d. 598, Mekke - ö. 656) cennetle müjdelenen on sahabiden biri. İslam'ı ilk kabul edenlerdendir. Rivayet edildiğine göre, ticaret için gittiği Şam'ın Busra kasabasında karşılaştığı bir rahipten, Mekke'den bir peygamber çıkacağını işitmiştir. Rahibin tarifinden, peygamberin Muhammed olduğunu anlar. Derhal Mekke'ye dönen Talhâ, Muhammed'in peygamberlik iddiasında bulunduğunu işitince Ebu Bekir vasıtasıyla Muhammed'e biad ederek Müslüman olur. Talhâ bin Ubeydullah Müslüman olduktan sonra Mekkeli paganlar tarafından işkencelere tabi tutulur. Hatta bir keresinde Nevfel bin Huveylid bin Adeviyye adamlarıyla birlikte Ebu Bekir ve Talhâ'yı yakalayarak birbirine bağlayıp işkence yapar. Bu hadiseden dolayı onlara "karineyn" (bitişikler) denirdi. Talhâ bin Ubeydullah, 622 yılında hicrete katılarak Mekke'den Medine'ye geldi. Uhud Savaşı'na katıldı. Savaşın ilerleyen aşamalarında, iki ateş arasında kalan İslam Ordusu dağılınca, Muhammed'i savunmak için kalan çok az kişilerden biriydi. Bu savaşta seksenin üzerinde yara aldığı ve bunlardan birinin kolunu sakat bıraktığı rivayet edilir. Talhâ, cennetle müjdelenen on sahabeden biridir. Muhammed onun için şöyle demiştir: "Sahabe-i Kiram'dan ayakları üzerinde dolaşan bir şehit görmek istiyor musunuz? İşte o Talha bin Ubeydullah'tır." (Buharî, 2/107; 4/211-212) "Ebu Bekr cennetliktir, Ömer cennetliktir, Osman cennetliktir, Ali cennetliktir, Talha cennetliktir, Zubeyr cennetliktir, Sa'd Ibnu Malik cennetliktir, Abdurrahman İbnu Avf cennetliktir, Ebu Ubeyde Ibnu'l-Cerrah cennetliktir." (Ebu Davud, Sunnet 9) Osman bin Affan'ın halife seçilmesinden evvel kendi hakkını ona vermiş, kendi seçilme hakkından vazgeçmiştir. Ömer bin Hattab, halife olabilecekler arasında Talhâ'yı da saymış ancak o, Osman bin Affan lehine feragat etmiştir. Osman bin Affan'ın halifeliği sırasında ona muhalif olanlara karşı mücadele etmiştir. İslam'da, ilk bölünme olarak sayılan Cemel Savaşı'nda Ali'ye karşı Ayşe'nin yanında savaşmıştır. Bu savaşta Mervan bin Hakem tarafından öldürülmüştür. Cenaze namazının bizzat Ali tarafından kıldırıldığı rivayet edilir. Asteriks Vikinglere Karşı Asteriks Vikinglere Karşı (özgün adıyla "Astérix et les Vikings"), yönetmenliğini Stefan Fjeldmark ve Jesper Møller'in üstlendiği Fransız-Danimarka ortak yapımı animasyon filmidir. Senaryosu Asteriks ve Normanlar adlı resimli romandan uyarlanmış olan film, SMS gibi çağdaş teknoloji terimlerini de içermektedir. Bıçağın Ucu Bıçağın Ucu, Attilâ İlhan'ın Aynanın İçindekiler serisinin ilk yayınlanan romanıdır. 1973 yılında yayınlanan eser, serinin yapısından dolayı sadece basım tarihinin kronolojisinde ilk sıradadır. Serinin diğer romanlarında olduğu gibi okunma sırası olarak bir önceliği yoktur. Roman 1960 dönemi Türkiye'sindeki asker, aydın, burjuva gruplarının portresini çizmektedir. Öncelikli olarak Suat ve Halim karakterleriyle bağlantılı olarak gelişen hikâye 27 Mayıs Darbesi ile sona erer. Cengiz Küçükayvaz Cengiz Küçükayvaz (d. 30 Temmuz 1968, Uşak), Türk oyuncu. Cengiz Küçükayvaz, İzmir Dokuz Eylül Üniversitesi Güzel Sanatlar Fakültesi Tiyatro Oyunculuk Bölümünde eğitim aldı. Tuncay Özinel Tiyatrosu ve Hadi Çaman Tiyatrosu ile profesyonel oyunculuk kariyerine atıldı. "Reyting Hamdi", " Çiçek Taksi", "Gemide", "Laleli'de Bir Azize", "Kahpe Bizans", "Ömerçip", "Hababam Sınıfı" serisi, "Maskeli Beşler" serisi, "Süper Ajan K 9", "Yedi Kocalı Hürmüz", "Harbi Define", "Çakallarla Dans" gibi çeşitli sinema filmleri ve televizyon dizilerinde oynadı. 90'larda Kibariye'nin bir şarkısının klibinde de yer almıştır. 2008'de İstanbul Ümraniye Çakmak'ta kendi adını taşıyan Cengiz Küçükayvaz Tiyatrosunu kurdu. Ayhan TÃ¼rker Ayhan Türker (d. 1938 Çermik Diyarbakır) Türk Ressam, İç Mimar İlk öğrenimini Diyarbakır Yeni İlkokulu'nda tamamladıktan sonra, 1953 yılında başladığı Diyarbakır Ziya Gökalp Lisesi'ni Turan Erol'un öğrencisi olarak 1956'da bitirdi. Ara vermeden girdiği Devlet Güzel Sanatlar Akademisi'nden 1960 yılında iç mimar olarak mezun oldu. Bu yıllarda Sabri Berkel ve Edip Hakkı Köseoğlu'nun yanında "suluboya" ve "yağlı boya" resim çalıştı. Kendi işini kurarak mobilya ve dekorasyon üzerine çalıştı. Daha sonraları "İstanbul İzlenimcisi" olarak sanat çevresinde tanınacak olan Ayhan Türker, 1985 yılında Vakko Sanat Galerisi'nde birikimli ürünleri ile ilk sergisini açtı. Sanat eleştirmeni Profesör Kaya Özsezgin tarafından "Bir İstanbul İzlenimcisi Ayhan Türker" adlı kitabı yazıldı. Yaşadığı çevre olan İstanbul'un Rumeli Hisarı, Emirgan, Çınaraltı, Büyükdere, Beylerbeyi, Çengelköy, Kandilli, Kanlıca Körfezi, Anadolu Hisarı ve değişik açılardan Kız Kulesi Peyzajlarını Empresyonist tarzda çalışan Ayhan Türker, Vikipedi'nin İstanbul Bibliyografyası'nda da yerini aldı. Halen İstanbul'da çalışmalarına devam etmektedir. Mireya Luis Alejandrina Mireya Luis Hernández (d. 25 Ağustos 1967-Camagüey) Kübalı voleybolcu. 20. yüzyılın en büyük voleybolcularından biri olarak kabul edilmektedir. Voleybola 10 yaşında başladı. 15 yaşında ulusal takıma çağrıldı. Voleybol için kısa sayılacak 173 cm’lik boyuna karşın 338 cm’lik smaç, 325 cm’lik blok yüksekliğiyle olağanüstü bir sıçrama yeteneğine sahipti. Ayrıca çok güçlü ve atletik bir voleybolcuydu. Hemen hemen her zaman dört numaradan hücum yaptığının bilinmesine karşın, durdurulması neredeyse olanaksız bir oyuncuydu. Oynadığı yıllarda Küba’nın en önemli hücum silahı oldu. Aynı zamanda takımın doğal lideriydi. 90’lı yıllar boyunca Küba voleybolunun dünya voleybolunda ezici bir üstünlük sağlamasında Regla Torres’le birlikte önemli bir rol üstlendi. Küba ulusal takımıyla 1992 Barselona, 1996 Atlanta ve 2000 Sidney Olimpiyat oyunlarında altın madalya kazandı. 1994 ve 1998 yıllarında dünya şampiyonlukları yaşadı. 1989, 1991 ve 1995 yıllarında Küba’yla Dünya Kupası’nı kazandı. 1985 Dünya Kupası'nda “en iyi smaçör”, 1989 Dünya Kupası’nda “en iyi smaçör” ve “en değerli oyuncu”, 1991 Dünya Kupası’nda “en iyi smaçör”, 1993 World Grand Prix’de “en iyi smaçör”, 1994 World Grand Prix’de “en iyi smaçör”, 1995 Dünya Kupası’nda “en iyi smaçör” ve “en değerli oyuncu” ödüllerinin sahibi oldu. 1999 yılında ise formasını giydiği Serie A1 takımlarından Foppapedretti Bergamo’yla Avrupa Şampiyon Kulüpler Kupası şampiyonluğuna ulaştı. Sidney Olimpiyat Oyunları’nda üçüncü altın madalyasını kazandıktan sonra yerini genç voleybolculara bıraktı. Mireya’nın Idanaisy adında bir kızı var. Regla Torres Regla Radames Torres Herrera (d. 12 Şubat 1975, Havana) Kübalı voleybolcu. Tüm zamanların en iyi voleybolcularından biri olarak kabul edilmektedir. Voleybola 8 yaşında "Empeza jugar"da başladı. Daha sonra voleybol yaşamını Ciudad Habana ve İtalyan Serie A1 takımlarından Omnitel Volley Modena ve Despar Perugia’da sürdürdü. Regla Torres ilk kez 16 yaşındayken Küba ulusal takımının kadrosuna çağrıldı. O yıl 1991 Dünya Kupası’nda ülkesiyle şampiyonluk yaşadı. 17 yaşındayken Küba’yla Barselona Olimpiyat Oyunları’nda ilk sırayı alarak olimpiyatlar tarihinde altın madalya kazanan en genç voleybolcu unvanını elde etti. 1993 World Grand Prix’de henüz 18 yaşındayken takımıyla altın madalyayı kazanırken turnuvanın “en iyi manşet alan” ve “en değerli oyuncusu” seçildi. Voleybol yaşamı büyük başarılarla geçti. 1994 Dünya Şampiyonası, 1995 Dünya Kupası, 1996 World Grand Prix, 1996 Atlanta Olimpiyat Oyunları, 1998 Dünya Şampiyonası, 2000 World Grand Prix ve 2000 Sidney Olimpiyat Oyunları’nda Küba ulusal takımıyla şampiyonluk yaşadı. 1994 Dünya Şampiyonası’nda “en iyi blok” ve “en değerli oyuncu”, 1998 Dünya Şampiyonası’ında “en iyi blok” ve “en değerli oyuncu” ve 2000 Sidney Olimpiyat Oyunları’nda “en iyi smaçör” ödüllerini aldı. Ayrıca FIVB tarafından “20.yüzyılın en iyi kadın voleybolcusu” seçildi. Olağanüstü bir sıçrama yeteneğiyle dikkat çekiyordu. 191 cm’lik boyuyla Torres (İspanyolca kule) adına uygun bir orta/smaçör oyuncuydu. 90’lı yıllarda Küba’nın dünya voleybolunda büyük bir üstünlük sağlamasında Mireya Luis’le birlikte önemli katkıları oldu. 2002 Dünya Şampiyonası’ndan bir süre sonra dizinde yaşadığı sakatlık nedeniyle erken sayılabilecek bir yaşta voleybolu bıraktı. Arslanbey Paola Cardullo Paola Cardullo (d. 18 Mart 1982-Omegna) İtalyan voleybolcu. Voleybola 1993 yılında doğduğu kent Omegna’da başladı. İlk kulübü Volley Omegna’ydı. Başlangıçta kısa boyuna karşın zaman zaman smaçör olarak da oynadı. Voleybolda liberonun getirilesiyle bu pozisyona geçti. Ulusal takım formasını ilk kez 2001 yılında giydi. İtalyan ulusal takımıyla 2002 Dünya Şampiyonası’nda, 2007 Avrupa Şampiyonası’nda, 2007 Dünya Kupası’nda, 2009 Avrupa Şampiyonası'nda ve 2009 World Grand Champions Cup'ta altın madalya kazandı. Asystel Novara ile 2003 ve 2009 yıllarında Avrupa Konfederasyon Kupası, 2006 yılında Top Teams Kupası şampiyonlukları yaşadı. 2004 Atina Olimpiyatları’nda, 2006 Top Teams Kupası’nda, 2007 Avrupa Şampiyonası’nda , 2007 Dünya Kupası’nda, 2009 Avrupa Şampiyonası'nda, 2005 ve 2008 Avrupa Şampiyonlar Ligi 'nde “en iyi libero” seçildi. Halen Paola Croce ile birlikte ulusal takımlarının bu pozisyonunu paylaşıyor. Paola 1999 yılından beri oynadığı Asystel Novara’dan 2009 yılında ayrılarak Villa Cortese'e transfer oldu. 60 Saniye 60 Saniye (), Scott Rosenberg'in yazdığı, Dominic Sena'nın yönettiği, başrollerini Nicolas Cage ve Angelina Jolie'nin üstlendiği, 2000 yılı yapımı olan bir aksiyon filmi. Uzun süre önce suç yaşamına son veren Randall "Memphis" Raines (Nicolas Cage)( Bir benzinlikte çocuklara GO KART dersi veriyordur), kardeşi Kip Raines'in (Giovanni Ribisi) hayatını kurtarmak için (Kardeşi, Memphis'ten arabaları çalmasını isteyen kişinin elindedir. Kip Calitri'nin bir işini batırdığı için ki bu da araba çalma görevidir, abisini şehrin en belalı ismine bulaştırır) yapabildiği en iyi şeyi -araba çalmak- yapmak zorundadır. Kardeşini kurtarmak zorundadır. Birçok klasik ve spor modellerin bulunduğu bu listeyi tek başına 48 saatte çalması imkânsız olduğu için, yıllar önce dağıttığı ekibini toplar. Bu ekibe Kip'in arkadaşları da katılır. İlk önce arabaların yer tespiti yapılır ve ardından hırsızlık başlar. Otomobillere karşı büyük bir tutkusu olan Memphis, bir arabanın en küçük parçasının dahi her ayrıntısını bilmektedir ve bu özelliği onu çevresi tarafından efsanevi bir araba hırsızı olarak tanınmasını sağlamıştır. Bu efsane, bir arabaya gözünü diktiğinde onu en fazla 60 saniye içerisinde ne tür kilidi, alarmı olursa olsun çalabilmektedir. Yıllar boyunca akla gelebilecek her türden arabayı çalıp kaçmayı başarmıştır; biri hariç: 67 model Shelby Mustang GT 500 (Memphis ve ekibi her arabaya bir isim takarlar ve bu arabanın ismi de ELEANOR'dur. Bu araba da listede olduğu için onu en sona bırakır. Filmin asıl aksiyon sahnesi burada başlar. Eleanor ile polislerin arasındaki kovalamaca dudak uçuklatır. Sonunda Randall polisleri atlatır ve 60 saniye gecikme ile onu da başarıyla getirir.(Sadece sağ ön dikiz aynası yerinden çıkmıştır.) Fakat Calitri bunu kabul etmez ve Memphis'in gözleri önünde Eleanor' u ezdirip yok eder. Mafya, Kip'i öldürmek için hareket eder. Memphis ise kendisini öldürecek kişilerden kurtulup önce Calitri'yi öldürür, ardından da kardeşini kurtarır. Outfoxed Outfoxed: Rupert Murdoch's War on Journalism , 2004 yılında Robert Greenwald'ın yaptığı, Fox News Channel'a ve onun sahibi Rupert Murdoch'a ağır eleştirilerde bulunan bir belgeseldir. Kanalın sağcı görüşleri desteklediğini, savunduğunu iddia eder ve kanalı izleyicilerini aldatmakla suçlar. Model canlı Model canlı veya model organizma, belirli biyolojik olayların anlaşılması için yapılan deneylerde yaygın olarak kullanılan canlılara verilen genel isimdir. Bu canlılarda çalışılarak bulunması ümit edilen keşiflerle, canlılardaki diğer süreçlerin de açıklanacakları düşünülmektedir. Model canlılar özellikle, insan hastalıklarının olası sebepleri ve bunların tedavileri için, bu deneylerin insan üzerinde gerçekleştirilemediği ve etik olmadığı durumlarda yaygın olarak kullanılırlar. Bu yöntemin uygulanması, evrim süresince korunmuş genetik malzeme, metabolik, gelişimsel süreçler ve ortak soydaki tüm yaşayan organizmalar için mümkündür. Model canlılar sıklıkla deneysel uygulamalara cevap verebilir oluşlarına göre seçilirler. Bunun için genelde kısa yaşam döngüsüne sahip olma, genetik uygulamalar için uygunluk (doğal ırklar, kök hücre çizgileri ve transfeksiyon sistemleri) ve özel yaşam gereksinimine sahip olmama gibi özelliklere sahiptirler. Bazen genom düzenleri, örneğin kapladığı yerin oldukça az olması veya az oranda boş DNA içermesi (örneğin maya, "Arabidopsis" ve Kirpi balığı), model organizmanın genomunun diziliminin belirlenmesini kolaylaştırır. Araştırmacılar çalışmalarında kullanacakları organizmaları seçerken aradıkları bazı özellikler vardır. Büyüklük, üreme süresi, kolay bulunabilirlik, uygulanabilrlik, genetik özellikler, yöntemin korunması ve potansiyel ekonomik yararı bunlardan bazılarıdır. Moleküler biyolojiyle kıyaslanırsa; bazı araştırmacıların model canlıların hayat ağacındaki birbirlerine benzerlikleri ve soylarının çeşitlenmesiyle ilgili araştırmaları, daha yaygındır. Birçok model canlı vardır. Moleküler biyoloji için ilk olarak kullanılandan biri de insan sindirim sisteminin bir parçası olan "Escherichia coli" dir. "E. coli" yi enfekte eden bakteriyal virüsler de (bakteriyofaj) gen yapısı ve gen regülasyonu çalışmalarında çok yararlı olmuştur (örn Lambda fajı, Enterobacteria fajı (T4)). Fakat bakteriyofajlar, metabolizmaları yetersiz olduğundan ve üremek için konak hücreye bağımlı olduklarından gerçek bir canlı değillerdir. Ökaryotlardan bazı mayalar, özellikle "Saccharomyces cerevisiae" (bira mayası) kolay ve hızlı üremesinden dolayı genetik ve hücre biyolojisi nde yaygın olarak kullanılır. Mayada hücre döngüsü insan hücresindekine göre çok daha basittir ve homolog proteinler tarafından düzenlenir. Sirke sineği "Drosophila melanogaster" ile de kolay üreyen bir hayvan olduğundan, gözle görülebilir konjenital özellikleri olduğundan ve tükrük bezlerinde ışık mikroskobunda incelenebilen dev (politen) kromozomlara sahip olduğundan dolayı çalışılmaktadır. Değişmeyen hücre sayısı gibi gelişmişliklerini çok iyi belirleyen özelliklere sahip olmaları ve anormallikler kolayca analiz edilebildiğinden Yuvarlak solucan "Caenorhabditis elegans" ile de çok çalışılmaktadır. Ökaryotlar şöyledir: kullanılır ; hücre haberleşmesinde, farklılaşmasında ve programlı hücre ölümünde çalışılan bir örnektir. Bildirilen en küçük genoma sahip bitkidir (~110Mb) ve dizilimi 2008 in başlarında Joint Genom Enstitüsü tarafından açıklanacaktır. "(Evrimsel biyoloji, Moleküler biyoloji)" "(Agronomi, Moleküler biyoloji)" Dünyanın en zenginleri (2008) Aşağıda, dünya çapında, 2008 yılı itibarıyla, ABD doları milyarderlerinin bir listesi bulunmaktadır. Bu liste Forbes tarafından hazırlanmış olup, zenginlikleri bulundukları pozisyona yakından bağlı olan devlet başkanlarını kapsamaz. 13 yıldır listenin en üst sırasında bulunan Bill Gates 2008 sıralamasında Warren Buffett ve Carlos Slim Helú gerisinde, üçüncü sırada yer almıştır. Listeye giren toplam milyarder sayısı 1,125'e ulaşmıştır. Listenin %42'sini Amerikalı milyarderler oluşturmaktadır. 87 kişi ile Rusya en çok milyarderi olan ikinci ulus konumuna yükselmiştir. Rusya'yı 59 milyarder ile Almanya takip etmektedir. Aşağıdaki tablo 11 Şubat 2008 tarihi itibarıyla Dünya'nın en zengin milyarderlerininin listesidir,bu tarihten sonraki değişmeleri yansıtmaz. Basın Yayın İletişim ve Posta Emekçileri Sendikası Basın Yayın İletişim ve Posta Emekçileri Sendikası, Kamu Emekçileri Sendikaları Konfederasyonu'na üye olup merkezi Ankara'dadır. Kısa adı "Haber-Sen" olan Basın Yayın İletişim ve Posta Emekçileri Sendikası'nın yolu, PTT çalışanlarının örgütlenerek oluşturdukları bir derneğin Tüm Haber Sen'e dönüşmesiyle açılmış oldu. 1989 yılında başlayan çalışmalar, 16 Ocak 1992 tarihinde kurulan "Tüm Haber Sen" 55 şube ve 40.000 üyeye ulaştı. 25 Mayıs 1995'te sendikanın kapatılması üzerine, 16 Ocak 1996 tarihinde Haber - Sen kuruldu. Basın Yayın ve İletişim Emekçileri Sendikası Haber - Sen, KESK (Kamu Emekçileri Sendikaları Konfederasyonu), UNI (Uluslararası Kamu Çalışanları Sendikaları Federasyonu), ETUC’un (Avrupa Sendikalar Konfederasyonu) üyesidir. Haber - Sen, PTT, TRT, Basın Yayın Enformasyon Genel Müdürlüğü, RTÜK gibi kurumlarda çalışanların üye olduğu bir sendikadır. Hak Dini Kur'an Dili Hak Dini Kur'an Dili, Muhammed Hamdi Yazır tarafından yazılmış Kur'an tefsiri kitabı. Cumhuriyet’in kurulmasıyla birlikte, muasırlaşmanın bir gereği olarak medreseler kapatılmış, yeni eğitim sisteminde din ve Arapça eğitimine son verilmişti. Fakat İslâm kültürünün asırlar önce yerleştiği Türkiye'de dinî ihtiyaçları karşılayacak okulların ortadan kaldırılması, ülkede dinî boşluk meydana getirmişti. Öyle ki, bu boşlukta dinî konularda ehliyetsiz kişilerce ticarî amaçlarla Kur’an tercümeleri hazırlandı. Bunlar arasında Yüce Beyan’ın aslından ziyade Batı dillerindeki tercümeleri esas alınan, tahriflerle dolu çalışmalar da bulunuyordu. Konu TBMM’ye taşındı. En azından Kur’an merkezli temel İslamî kültürün millete kendi diliyle öğretilmesine karar verildi. Böylelikle Kur’an-ı Kerim ve temel hadis kitaplarının Türkçeye çevrilmesi için Diyanet İşleri Riyâseti görevlendirildi. Dönemin Diyanet İşleri Reisi Rifat Börekçi ve yardımcısı Ahmet Hamdi Akseki’nin ısrarları ile meâl görevi Mehmed Akif Ersoy’a, tefsir görevi de Elmalılı Muhammed Hamdi Yazır’a verildi. Bir süre sonra Mısır’a giden Mehmet Akif meâl çalışmasına orada devam etti. Hatta yazdığı meâlleri Elmalılı’ya gönderiyor, o da tefsirine bu meâlleri ekliyordu. Fakat bir süre sonra Mehmet Akif, yazdığı Kur'ân-ı Kerîm’in meâlinin ilerde Türkçe ibâdet maksadıyla kullanılabileceği endişesi ile geri adım attı ve tamamladığı meâli TBMM’ye vermedi. Bu nedenle meâl yazma işi de Elmalılı Hamdi’ye verildi. Kur'ân-ı Kerîm’in tefsiriyle birlikte meâlini de yazan Elmalılı, 1926’da başladığı görevi 1938’de tamamladı. İslâm âlimleri tarafından en güvenilir Türkçe tefsir olarak kabul edilmektedir. Üzerinde değişiklik yönlerinin işlendiği altı yüksek lisans, bir doktora tezi yapılmıştır. Hakkında pek çok sempozyumlarda bildiriler sunulan yapılmıştır. Ünlü tefsir alimi Hasan Basri Çantay'a göre; Erkan-ı Harbiye Haritası'nı andıran bir şaheser Doç. Dr. Abdulvahap Öztürk'e göre; Elmalı tefsiri ve meali Türkiye için sahasında baş yapıt olduğunda şüphe yoktur. Okuyucularımızın da bunu bildikleri için Elmalı'yı tercih ettiklerini gayet iyi anlıyoruz. Bunda da haklılar. Elmalı, benzetmede hata olmasın, Osmanlı dönemi içindeki benzer eserler arasında diğerlerinki ile Fuzuli'nin eseri gibidir. İşte bu niteliğinden dolayıdır ki bizim gördüğümüz kadarı ile şu özellikleri taşımaktadır: Demiroğlu Bilim Üniversitesi Demiroğlu Bilim Üniversitesi, 28 Mart 2006 tarih ve 5475 sayılı yasayla, Türk Kardiyoloji Vakfı tarafından İstanbul'da İstanbul Bilim Üniversitesi adıyla kurulmuştur. Üniversitenin akademik birimleri ve bölümleri tıp ve sağlık ağırlıklıdır. Hibrit Tıbbi Simülasyon Merkezi, 1 Nisan 2015 tarihinden itibaren eğitim-öğretim faaliyetlerine başlamıştır. Çarıklar, Anamur Çarıklar, Mersin ili Anamur ilçesine bağlı bir mahalledir. Anamur'un Örenle birlikte ilk belde belediyesidir. Belde sınırları içerisinde Alakise Antik Kenti ve Azıtepe bulunmaktadır.1992 yılında belde olmuştur. 30 Mart 2014 tarihinde Yeni yasa gereği Ören ve Çarıklar mahalle olarak Anamur Belediye Başkanlığı'na katıldı. Ören ve Çarıkların yanı sıra 37 mahallesi de mahalle olarak Anamur Belediyesi'ne bağlandı. Bu suretle artık çarıklar beldesi çarıklar mahallesi olarak değişti. Köy 2000`li yılların başına kadar göç alırken bu tarihten itibaren göç vermeye başlamıştır. Çarıklar , Anamur, Mersin'e bağlı bir mahalle olup nüfusu 3.300'ün üzerindedir. Anamur ilçesine uzaklığı 7 km olup ilçeyle aradaki sınırı dragonda çayıdır. 1990'lı yıllarda belediye olmuştur. Mahalleleri Efeler mahallesi,Merkez mahallesi ve Kocadut mahallesidir. 30 Mart 2014 tarihinde Yeni yasa gereği Çarıklar mahalle olarak Anamur Belediye Başkanlığı'na katıldı. Okulları Efeler ve Rüştü Kazım Yücelen İÖO.'dur. Çarıklar Beldesi denize kıyısı yoktur. Beldemizin güneyinden Mersin Antalya D 400 karayolu geçer.Beldede Sağlık Ocağı mevcuttur.Beldemiz tarım ve hayvancılıkla geçimini sağlar.Tarımda Muz , Çilek Domates , Patlıcan, Salatalık yetiştirilmekte olup beldemiz içindeki halde değerlendirilmektedir.Beldemizde hayvancılık yapılmakta olup Anamur ve çevresinde Çarıklar Yoğurdu olarak Yoğurdumuz ve Yer fıstığımız Meşhurdur. Belde yerleşimi Kuzeyden güneye 11 km ve doğu batı yaklaşı 3 km çivarında olup engebeli bir yapıya sahiptir. Beldemizde dağını yerleşim mevcut ulup evler birbirine uzaktır.Yazları Belde halkımız Halkalı yaylasına çıkmakta olup günümüzde muz ve çilek tarımı nedeniyle yaylaya gidiş dönüşler kısa sürmekte bazen günübirlik gidilip gelinmektedir. Yayla abanoz yalasından sonra ağaç deposunundan itibaren (kızıltarla) başlar. Anamur-Ermenek yolunun 60. km'sindedir. Yaylamızda bol miktarda elma, kiraz, ceviz bahçeleri vardır. Ayrıca yaygın olmamakla birlikte sondaj ile su çıkartılması sonucu örtü altı seracılık başlamıştı. Yaylamızda elektrik ve telefon bulunmaktadır. Drcrypt DrCrypt şifreleme algoritması, temel XOR(Özel Veya) işlemine dayanır. DrCrypt, hızlı ve güvenilir olmak üzere geliştirilmiştir. 1 adet 2048 elemandan oluşan "Bilgi Gölgeleyici" sabitler dizisine sahiptir. İçeriği tahmin edilmesi yüksek bilgilerin açıklarını kapatmak ve bu sisteme fazladan güvenlik getirmek için eklenmiştir. DrCrypt, kullanıcının belirttiği şifreden 32 adet sabit şifreleme anahtarı ve her bilgiye sırasına özel ve benzersiz(teoride) bir "Uzunluk Damgası" atar. Sabit dizi elemanları("Bilgi Gölgeleyiciler") bu damganın oluşturulmasında kullanılır. DrCrypt algoritmasında şifreleme ve çözme işlemleri aynı yolla yapılır. Şifreleme işlemi için önce bilgi "Uzunluk Damgası" ile XOR(Özel Veya) işlemine sokulur. Daha sonra sırası gelen şifreleme anahtarı("32'li ") ile XOR(Özel Veya) işlemine sokulur. DrCrypt herhangi bir lisans anlaşmasına bağlı olmayan özgür bir teknolojidir. Kullanım, değiştirme ve geliştirme için izin gerektirmez. DrCrypt projesi şu anda "Source Forge" sitesinden dağıtılmaktadır. Proje Java, .NET, Win32 platformlarını destekler.Proje Web Sitesi Adım 1 - [ Şifreye Bağlı Sayı Üretme (Üretim Fonksiyonu) ] a)- Şifre uzunluğu hesaplanır. b)- Şifre uzunluğunun n-1 * n+1 hali hesaplanır. c)- 0 (Sıfır)'a eşit olan geçici bir tam sayı; 1'den şifrenin uzunluğuna kadar kendisi, "1" (Bir, Her adımda eklenerek) ve şifrenin her char (karakter) değerinin ASCII tablosundaki karşılığı ile toplanır. d)- (Şifre Uzunluğunu - 1 * Şifre Uzunluğunu + 1) işlemi sonucuna sahip tam sayı, 1'den şifrenin uzunluğuna kadar kendisi, adım sayısı ve 1 (Bir, Her adımda eklenerek) ile toplanarak hazırlanır. e)- Şifrenin her hali ile benzersiz olması ve diziliminin değişiminden ötürü bir şifrenin alternatiflerinin ortaya çıkmasını engellemek için bir benzersizlik prosedürü uygulanır. Benzersizlik prosedüründe, 1'den şifre uzunluğuna kadar şifrenin ilk iki karakterinden başlayarak(her adımda 1 kayarak) ilk iki karakterin ASCII değeri toplamı, 1. karakterin ASCII toplamı ile modüler aritmetik işlemine sokulur ve çıkan sonuç bir tam sayıya aktarılır ve her adımda sonuç bu tam sayıya eklenerek ilerler. (İşlem şifre uzunluğu-1 kez sürer.) Benzersizlik rakamı ASCII tablosunda birbirini takip eden şifreler için aynıdır ancak yine de benzersizliği sağlar. Karakter farkları bunu sağlar. Benzersizlik rakamı sadece şifrenin kullanılan karakter ve dizilimine ait bir ek bildirgeçtir. f)- Sonuç olarak şifreleme çözme sayısı aşağıdaki gibi hesaplanır. Şifreleme/Çözme Sayısı = (bkz. madde c) Geçici Tamsayi + (bkz. madde a)Sifre Uzunluğu + (bkz. madde b)Sifre Uzunluk Türevi + (bkz. madde e)Sifre Benzersizlik Faktörü Değerlerin toplanması ile oluşan sonuç ile anahtarlar üretilir. Adım 2 - [ A, B, C, D Parametrelerinin Hesaplanması ] A = Şifreleme/Çözme sayısının sayı değeri B = Şifreleme/Çözme sayısının çarpmalı sayı değeri. (0'lar hariç) C = 1'den Şifreleme/Çözme sayısına kadar olan asal sayıların sayısı. D = 1'den Şifreleme/Çözme sayısına kadar olan ve Şifreleme/Çözme sayısı ile aralarında asal olan sayıların sayısı. Yukarıdakiler hesaplandığında "T Dörtgeni" isimli bir yapı oluşur. Kare değil de dörtgen denmesinin sebebi; her parametrenin bir kenarı temsil etmesi ve her birinin birbirinden farklı olmasıdır. Adım 3 - [ Sekiz adet güçlendirilmiş "T Dörtgeni" hesaplama prosedürü. ] Bu adımda Şifreleme/Çözme sayısı ile A, B, C, D parametreleri kullanılarak 1 olan dörtgen sayısı 8'e çıkarılır. Burada kullanılan X, Y, Z, P her adımda gereken geçici tam sayı saklayıcılardır. Dörtgen 1 = (X = A Xor B), (Y = D + 1), (Z = X + 1), (P = Sayi Mod Y), (Sonuç = Z + P) Dörtgen 2 = (X = A Xor B), (Y = C + 1), (Z = X + 1), (P = Sayi Mod Y), (Sonuç = z + P) Dörtgen 3 = (X = B Xor C), (Y = A + 1), (Z = X + 1), (P = Sayi Mod Y), (Sonuç = Z + P) Dörtgen 4 = (X = B Xor C), (Y = D + 1), (Z = X + 1), (P = Sayi Mod Y), (Sonuç = Z + P) Dörtgen 5 = (X = C Xor A), (Y = B + 1), (Z = X + 1), (P = Sayi Mod Y), (Sonuç = Z + P) Dörtgen 6 = (X = C Xor A), (Y = D + 1), (Z = X + 1), (P = Sayi Mod Y), (Sonuç = Z + P) Dörtgen 7 = (X = B Xor D), (Y = C + 1), (Z = X + 1), (P = Sayi Mod Y), (Sonuç = Z + P) Dörtgen 8 = (X = B Xor D), (Y = A + 1), (Z = X + 1), (P = Sayi Mod Y), (Sonuç = Z + P) Adım 4) - Ham Şifreleme Anahtarları Olan M, N, O, P parametrelerinin hesaplanması ! - Bu parametreler ile 32 adet temel şifreleme anahtarı üretilecektir. M Parametresi = (A= _0 * _1), (B = A Mod _5), (C = _6 + B), (Sonuç = C) N Parametresi = (A= _4 * _5), (B = A Mod _1), (C = _2 + B), (Sonuç = C) O Parametresi = (A= _5 * _6), (B = A Mod _2), (C = _3 + B), (Sonuç = C) P Parametresi = (A= _7 * _6), (B = A Mod _2), (C = _1 + B), (Sonuç = C) Adım 5) - 32 Adet Temel Anahtarın Oluşturulması »> Not: Parantezler önemlidir. İşlem sırası karışmamalıdır. AnahtarKutusu[00] = ( ( ((M) Xor (M)) + (M) ) * M ) AnahtarKutusu[01] = ( ( ((M) Xor (M)) + (M) ) * N ) AnahtarKutusu[02] = ( ( ((M) Xor (M)) + (N) ) * O ) AnahtarKutusu[03] = ( ( ((M) Xor (M)) + (N) ) * P ) AnahtarKutusu[04] = ( ( ((M) Xor (N)) + (O) ) * M ) AnahtarKutusu[05] = ( ( ((M) Xor (N)) + (O) ) * N ) AnahtarKutusu[06] = ( ( ((M) Xor (N)) + (P) ) * O ) AnahtarKutusu[07] = ( ( ((M) Xor (N)) + (P) ) * P ) AnahtarKutusu[08] = ( ( ((N) Xor (O)) + (M) ) * M ) AnahtarKutusu[09] = ( ( ((N) Xor (O)) + (M) ) * N ) AnahtarKutusu[10] = ( ( ((N) Xor (O)) + (N) ) * O ) AnahtarKutusu[11] = ( ( ((N) Xor (O)) + (N) ) * P ) AnahtarKutusu[12] = ( ( ((N) Xor (P)) + (O) ) * M ) AnahtarKutusu[13] = ( ( ((N) Xor (P)) + (O) ) * N ) AnahtarKutusu[14] = ( ( ((N) Xor (P)) + (P) ) * O ) AnahtarKutusu[15] = ( ( ((N) Xor (P)) + (P) ) * P ) AnahtarKutusu[16] = ( ( ((O) Xor (M)) + (M) ) * M ) AnahtarKutusu[17] = ( ( ((O) Xor (M)) + (M) ) * N ) AnahtarKutusu[18] = ( ( ((O) Xor (M)) + (N) ) * O ) AnahtarKutusu[19] = ( ( ((O) Xor (M)) + (N) ) * P ) AnahtarKutusu[20] = ( ( ((O) Xor (N)) + (O) ) * M ) AnahtarKutusu[21] = ( ( ((O) Xor (N)) + (O) ) * N ) AnahtarKutusu[22] = ( ( ((O) Xor (N)) + (P) ) * O ) AnahtarKutusu[23] = ( ( ((O) Xor (N)) + (P) ) * P ) AnahtarKutusu[24] = ( ( ((P) Xor (O)) + (M) ) * M ) AnahtarKutusu[25] = ( ( ((P) Xor (O)) + (M) ) * N ) AnahtarKutusu[26] = ( ( ((P) Xor (O)) + (N) ) * O ) AnahtarKutusu[27] = ( ( ((P) Xor (O)) + (M) ) * P ) AnahtarKutusu[28] = ( ( ((P) Xor (P)) + (O) ) * M ) AnahtarKutusu[29] = ( ( ((P) Xor (P)) + (O) ) * N ) AnahtarKutusu[30] = ( ( ((P) Xor (P)) + (P) ) * O ) AnahtarKutusu[31] = ( ( ((P) Xor (P)) + (P) ) * P ) Ad覺m 6) - "Uzunluk Damgas覺"' n覺n Hesaplanmas覺 Uzunluk damgası şifreleme/çözme prosedürleri her işletildiğinde tekrar hesaplanır. DrCrypt ile 32 bit Genişliğinde Bir Tam sayı Bilginin Şifrelenmesi Ve Çözülmesi Aşağıdaki Delphi(Win32) kodunda temel şifreleme/çözme yapan prosedür verilmiştir. codice_1 http://drcrypt.sourceforge.net 2000 Yaz Olimpiyatları'nda tenis - Tek kadınlar 2000 Yaz Olimpiyatları Tek kadınlar müsabakaları "Sydney Olympic Park Tennis Centre" 'da 19 Eylül - 28 Eylül tarihleri arasında oynanmıştır. Beyaz Gemi Beyaz Gemi, Kırgız yazar Cengiz Aytmatov'a ait roman. Issık Gölü civarında geçen kitapta küçük bir çocuğun gözünden dönemin Sovyet yönetimine eleştirel bir yaklaşım getirilmektedir. Romanın kahramanlarından Mümin dede gelenekçiliğin temsilcisi iken damadı Orozkul ise yozlaşmanın çarpıcı bir örneğini oluşturur. Kitap Sovyet döneminin sıkıntı, ümit, ve beklentilerini yansıtır. Roman annesi ve babası ayrılınca dedesi tarafından büyütülen bir çocuğun gözünden dünyayı anlatmaktadır. Orozkul orman işçilerinin amiri konumundadır. Aynı zamanda Mümin'in kızı ile evlidir. Çocuğu olmayan Orozkul eşini sürekli dövmektedir. Mümin ise buna seslenememektedir; çünkü Orozkul'un yanında çalışmaktadır. Yaşlı olduğu için bu saatten sonra başka yere gitmeye cesareti yoktur. Dedesinin anlattığı masallarla büyüyen çocuğun hayal dünyası çok zengindir. Dedesinin yaptığı havuzda yüzen çocuk balık olmayı istemekte ve böylece Isık Göl'deki Beyaz Gemiye ve hayalindeki babasına kavuşacağı günü düşlemektedir. Çocuğun okuma çağı gelmiştir ve dedesi ona bir çanta alır. Okula başlayan çocuk çok mutludur. Mesafe uzun olduğu için dedesi onu her gün okula götürmekte ve okuldan almaktadır. Bir gün Orozkul ile dağdan getirdikleri tomruk suda kalınca dedesi torununu almaya gecikir. Orozkul zalim olduğu için Mümin'i bırakmak istemez. Mümin'in verdiği karar romanın sonunu hazırlayan olayların başlangıcı olur. AltÄ±n Orda hanlar listesi Altın Orda hanların listesi ve Cuci ulusunun soyağacı yer almaktadır. Batu'nun sülalesi 0.Cuci: (1225â€”1227) 1.Batu: (1235â€”1241) 2.Sertak: (1255â€”1256) 3.Ulakçı: (1256—1257) 4.Berke: (1257â€”1266) 5.Mengü Temür: darugaçlık; (1266—1269), hanlığı; (1269—1282) 6.Tuda Mengü: (1282—1287) 7.Tula Buka: (1287â€”1291) 8.Tohta: (1291â€”1312) 9.Gıyaseddin Muhammed (Özbek Han): (1312—1341) 10.Tinibeg: (1341-1342) 11.Canibeg: (1342â€”1357) 12.Berdibeg: (1357â€”1359) 13.Kulpa (Hildibeg): (1359) 14.Muhammed (Nuruzbeg): (1359â€”1361) 15.Kildibek: (1360â€”1362) 16.Hızır: (1360—1361) 2000 Yaz OlimpiyatlarÄ±'nda tenis - Tek erkekler Sidney, 2000 Yaz Olimpiyatları tenis erkekler tekler müsabakaları "Sidney Olimpiyat Parkı" 'nda bulunan "Sydney International Tennis Centre" 'da oynandı. 2000 Yaz Olimpiyatları'nda tenis - Çift erkekler 2000 Yaz Olimpiyatları tenis çift erkekler müsabakaları "Tennis Centre, Sydney Olympic Park" yapıldı. Celâl Sahir Erozan Celâl Sahir Erozan (29 Eylül 1883, İstanbul - 16 Kasım 1935, İstanbul), Türk şair, yazar, yayıncı ve politikacı. “Aşk ve kadın şairi” olarak tanınan sanatçı, dilin sadeleşmesi gerektiğini savunmuş, Türk Dil Kurumu'nun kurucu dört üyesi arasında yer almıştır. Servet-i Fünun ve Fecr-i Ati dönemlerinde tipik bir 'Servet-i Fünun şairi', Milli Edebiyat döneminde 'Türkçü', Cumhuriyet yıllarında ise 'Kemalist' bir kimlik kazanmış, Atatürk'ün yakın çevresinde yer almış, milletvekili olarak Türkiye Büyük Millet Meclisi'nde bulunmuştur. Öncü Türk kadın şairlerden Fehime Nüzhet Hanım’ın oğlu, Cumhuriyet gazetesinin sahiplerinden Berin Nadi’nin babasıdır. 29 Eylül 1883’te İstanbul’da doğdu. Babası, Osmanlı'nın Yemen Valisi İsmail Hakkı Paşa, annesi şair Fehime Nüzhet Hanım’dır. İlköğrenimine Numune-i Terakki Mektebi'nde başladı; Davut Paşa Rüştiyesi (ortaokulu) ile Vefa İdadisinde (lisesinde) devam etti. Liseyi bitirince hukukçu olmak istediyse de hukuk öğrenimini iki yıl sürdürebildi. Şiir yazmaya çocukluk döneminde başladı; dokuz yaşındayken güzel şiir okuduğu için II. Abdülhamit’in dikkatini çekti ve sık sık sarayda padişahın konuğu olarak ona şiirler okudu, bu nedenle “liyakat nişanı” aldı. On dört, on beş yaşlarındayken Malumat, Musavver Fen ve Edeb, Pul, Lisan gibi dergilerde şiir ve makaleleri yayımlandı.. Bu yazılarında ‘’Ahmet Celal, Velhan, Şârık, Hikmet Celal’’ gibi takma adlar kullanmıştır. Fransızcasını ilerletip Fransız yazınını tanıyınca yazınsal değerleri değişti. Genç yaşında son dönemini yaşamakta olan Servet-i Fünuncular arasına katıldı Bu Servet-i Fünun dergisi kapatılıncaya değin burada şiir ve yazıları çıktı. 1903'te "Hariciye Nezâreti"'nde göreve başladı, 1907 sonrasında Kabataş ve Mercan Liselerinde edebiyat öğretmenliği yaptı. "1. Kitap, 2. Kitap, 3. Kitap" adıyla aylık bir dergi, kısa bir süreliğine de "Demet" adlı bir kadın dergisi çıkarmış ve burada kadın haklarını savunmuştu. Servet-i Fünun dergisi kapanınca “Milli Edebiyat” akımını benimsedi hece ölçüsüyle şiirler yayımlamış ve "dilde sadeleşme"yi savunmaya başlamıştır. 1911’de Selanik’e giden Celâl Sahir, burada çıkarılan "Türk Yurdu, Türk Derneği, Genç Kalemler" gibi dergilerde yazdı. I. Dünya Savaşı sırasında bir ara ticaret yaptı, cumhuriyetin ilanından sonra 1928’de Zonguldak Milletvekili seçildi. Harf Devrimi’ni gerçekleştiren kurula da katılan Celal Sahir, Türk Dil Kurumu’nun dört kurucu üyesinden biri oldu ve böylece uzun süredir savunduğu dilde sadeleşme eyleminin yapıcıları arasında yer aldı. İlk Türk Dil Kurultayı (1932)’nda kurulan “Lugat ve Istılah Kolu’nun” başkanlığını yaptı. İkinci kurultayda bu kolun çalışmaları ikiye ayrılıp adı “Lugat Kolu” olarak değiştiğinde de başkanlığı sürdürdü. Servet-i Fünun’a bağlı olduğu dönemlerde şekil, dil ve tema bakımından bu hareketin genel anlayışına uygun davrandı; Milli Edebiyat akımına geçtikten sonra ise dilini sadeleştirmeye başladı, aruz vezni yerine heceyi kullandı, Servet-i Fünun şiirinin aksine toplum sorunlarıyla daha çok ilgilendi. Şiirde her yeniliği benimsedi. En sonunda vezinsiz şiir akımına katılacak kadar yenilikçiydi. Şiirlerinde aşk ve kadına çok fazla yer vermesi, Servet-i Fünun akımının beslediği yoğun duyarlığı ve Milli Edebiyat’a geçişteki bocalamalarıyla Celal Sahir, birçok yönden ilgi çekici olan fakat çok fazla tanınmayan bir şair olarak edebiyatımızdaki yerini aldı. TBMM III. Dönem (Ara Seçim), IV. ve V. Dönem Zonguldak Milletvekilliği yapmıştır. Üç evlilik yapmış, iki çocuk babasıdır. 16 Kasım 1935’te akciğer kanseri nedeniyle yaşamını yitirdi. Samet Ağaoğlu’nun ""Babamın Arkadaşları"" kitabında (s.95) Celâl Sahir Erozan, şu şekilde anlatılır: Brandon, Wisconsin Brandon Wisconsin, ABD'nin Fond du Lac Bölgesinde bir köydür. 2000 yılı sayımlarına göre nüfusu 912 dir. Köyün toplam alanı 2.0 km²'dir. 2000 yılı sonuçlarına göre 912 kişi, 342 evde, 258 aile olarak ikamet etmektedir. Şakşak, Yayladağı Şakşak, Hatay'ın Yayladağı ilçesine bağlı bir mahalledir. Hatay'a 20 km, Antakya'ya 35 km uzaklıktadır. Nüfusu 440 civarındadır. Augustus Forumu Augustus Forumu, Antik Roma'da İmparator Augustus tarafından Roma kentinde inşa ettirilen bir İmparatorluk forumu. Forum içerisinde Mars Ultor Tapınağı da bulunur. Augustus, MÖ 42 yılında yapılan Filippi savaşı sırasında Roma savaş tanrısı Mars Ultor adına bir tapınak adamıştı. Marcus Antonius'un yardımı ile savaşı kazandıktan sonra, Augustus kendisini evlatlık edinen üvey babası Jül Sezar'ın intikamını almış oldu. Augustus MÖ 27 yılında Roma'nın ilk imparatoru oldu ve yapılacak yeni forum içinde tapınak planı şekillenmeye başladı. Görünüşe göre forumun yapımına Augustus'un Marcus Licinius Crassus'a ait sancağı müzakereler sonucunda Partlardan geri alarak bir kez daha Romalıların intikamını aldığı MÖ 20 yılına kadar başlanmamıştır. Forum'un inşa edileceği arazi Augustus'un kendi mülküydü. Ancak ilk plan, eldeki araziden biraz daha fazla yere ihtiyaç duyuyordu. Planı araziye uydurabilmek için inşaat üzerinde yeniden düşünülmesi ve planın kısmen değiştirilmesi gerekiyordu. Bu değişiklik özellikle alanın doğu köşesinde görülen simetri hatasına neden oldu; Suetonius, Augustus'un forumun etrafında bulunan evlere zorla el koymaya cesaret edemediğinden bahseder.. Bu eylem, daha çok Augustus'un masrafları azaltmak için yapmış olduğu bir manevraya benziyordu. Bu arazi sorununa ilave olarak ortaya çıkan pek çok mimari kaza inşaatın uzamasına neden oldu. Forumun tamamının ve tapınağın açılışı, adanmasından yaklaşık 40 yıl sonra MÖ 2 yılında yapılabildi.. Augustus Forumu, hem tanrı Mars adına inşa edilmiş bir tapınağa ev sahipliği yapmak hem de artık çok kalabalık bir hale gelen Forum Romanum'un yerine yasal işlerin yürütülebilmesi için yeni bir yer sunabilmek için inşa edilmişti. Savaştan önce, ordu komutanları düzenlenen bir törenin ardından Mars tapınağından yoıla çıkarlardı. Tapınakta ayrıca genç erkeklerin toga virilis giyme seremonisi de düzenlenirdi. Senato, savaşla ilgili tartışmalarda tapınakta toplanır ve muzaffer komutanlar savaşta elde ettikleri ganimetleri tapınağın sunağından tanrı Mars'a adarlardı. Yine savaşlarda düşmanlardan ele geçirilen silahlar, eşyalar ve ganimetler de forumda muhafaza edilirdi. Forum, günümüzde Via dei Fori Imperiali olarak adlandırılan ve forumun henüz kazılmamış bölümlerinin üzerine inşa edilmiş olan bir yolla kesilmiş halde Sezar Forumu'na dikey olarak uzanır. Yoldan bakıldığında, Augustus Forumunun solunda Trajan Forumu sağında ise Nerva Forumu bulunur. Forumun hemen arkasında, Roma'nın görece fakir semtleri olan bölgeler bulunuyordu. Bu sebeple hem Forumun mermer mimarisini yangınlardan korumak hem de bu görkemli yapıyı komşu izbe görüntüden soyutlayabilmek için halâ ayakta olan, yüksek ve sağlam bir taş duvar inşa edilmişti. Forumun kendisi görece basit bir mimariye sahipti. Yapı, her iki tarafında da mermer sütunların sıralandığı oldukça büyük bir (125 m x 90 m) alandan oluşuyordu ve hemen arkasında Mars Ultor tapınağı yer alıyordu. Tapınak, merdivenli bir yükseltinin üzerinde yer alıyordu ve giriş yolu sütunlarla çevrelenmişti. Tapınağın içinde yer alan uzun cella, içerisinde Mars ve Venüs'e ait birer heykel bulunan apsis ile sona eriyordu. Tapınağın her iki yanında da, exedrae olartak adlandırılan yarım daire şeklinde iki oda bulunuyordu. Eksedra, Forumda yer alan heykellerin çoğunun bulunduğu yerdi. Forum, döneminin en güzel mimari yapılarından biriydi. Yaşlı Plinius, bu eserin hayatında gördüğü en güzel üç eserden biri olduğunu yazmıştır. Diğer iki yapı barış tapınağı ve Basilica Aemilia'dır. İnşaatta kullanılan malzemeler oldukça güzel ve pahalıydı. Ahşap, Raetia Alplerinden kesilen ağaçlardan elde edilmiş olup ele geçen parçaları günümüzde bile kullanılabilir durumdadır. Kullanılan mermer (cipollino), o dönemde satın alınabileceklerin en iyilerinden birisiydi. Forum, farklı heykellerden oluşan zengin bir süslemeye sahipti. En dikkat çekici yontu, Forum, Mars ve Venüs tapınaklarının tam merkezinde yer alan askeri üniformalı Augustus heykeliydi. Toplam 108 portreden oluşan ve her birinin üzerinde özel başarılarının yazılı olduğu heykeller Augustus'un kendisine Roma tarihinde nasıl bir rol biçtiğinin bir göstergesiydi. İlave olarak, tüm Romalı kahramanların mermer ve bronzdan yapılmış heykelleri Forumun sol tarafında ve sol eksedra içinde yer alırken, forumun sağında ve sağda yer alan eksedra içinde Julian-Claudian ailesine ait kişilerin heykelleri bulunuyordu. Bu heykeller, Augustus'tan geriye doğru nesebini izleyerek önce on dört Alban Kralına ve onlardan Roma'nın kurucuları kabul edilen Aeneas ve Romulus'a kadar uzanan bir silsileyi tasvir ediyordu. Bu figürler, Roma soyunun önemini desteklemekle birlikte aynı zamanda Augustus'un sahip olduğu prestijli soyu da göstermeye yarıyordu. Bu tanıtımla, gücünü ve liderliğini pekiştirmeyi amaçlamış ve tüm bunlara ilave olarak kendisini de Roma'nın önemli kahramanları arasında tasvir etme şansını elde etmiş oluyordu. Halis Ataksor Binbaşı Halis Bey veya Kör Halis lâkaplarıyla da anılır. "(d. 1876, Aydın - ö. 8 Ağustos 1933, Uşak)" Çanakkale ve İstiklal Savaşı gazisi. Babası; büyük defter kâtibi Ahmet Muhtar efendi "(Hamlacı Muhtar)"; annesi Germiyanoğulları'ndan Havva Naime; eşi Zekiye Ataksor. Halis bey 1876 yılında Aydın'da doğdu. Büyük defter kâtibi olan babası Ahmet Muhtar Efendi’nin tayini sonucu küçük yaşta Kütahya'ya geldi. İlköğrenimini, 1881 yılında girdiği Küpecik mahalle mektebinde tamamladı. 1885 - 1888 yılları arasında Kütahya rüştiyesinde okudu. Mezuniyetinden sonra Fransızca öğrenmeye başladı. 1889 yılında yeni açılan İdadi mektebine başladı. 1893 yılında Kütahya Liva Meclisi idaresine seçilerek, Bursa Mülkiye İdadisi'ne başladı. 1896 yılında İdadi'nin 6. seviyesinde tasdiknamesini alarak İstanbul'a geldi ve Harbiye’ye başladı. 1898 yılında Harp Okulu'nu üstün derece ile bitirerek subay oldu. Harp okulunu bitirdikten sonra subay olarak katıldığı Türk Ordusu'nda önce Trablusgarp ve Balkan Savaşı'na katıldı. Balkan Savaşı'nda ayağından vuruldu, isabet eden bir şarapnel parçasıyla gözünden yaralandı. Bu sebeple "Kör Halis" lâkabını aldı. Balkan Savaşı'nda Yüzbaşılığa terfi etti. 1914 yılında Çanakkale Muharebeleri'nde bulundu. 9. Tümen, 27. Alay, 3. Tabur Komutanı'ydı. Çıkartmanın ilk günü olan 25 Nisan 1915'te alayı ile birlikte Arıburnu Cephesi'nde görevliydi. Arıburnu çıkarma kuvvetlerine 27. Alay'ın sağ hücum kolu olarak taarruz etti. Taarruzun ikinci aşamasında Alay Komutanı Yarbay Mehmet Şefik Bey, Tabur'un bir bölüğünün Kırmızısırt'a taarruz etmesini, diğer iki bölüğünün de Tabur Komutanı emrinde Mersinsırtı'nı savunmasını emretmiştir. 3. Tabur Komutanı emrindeki iki bölüğü, Mersinsırtı'ndan da ileriye sürerek Merkeztepe ile Bombasırtı aralığına kadar ilerletmiş, 180 rakımlı tepenin güney yamaçlarına yerleşmiştir. Bu konumda müfreze, hem 57. Alay karşısındaki, hem de Merkeztepe batısındaki Anzak birliklerini ateş altına alabilmektedir. Önündeki araziyi ve Anzak kuvvetlerinin konumunu inceleyen Tabur Komutanı, bu taktik avantajı görerek hareketini bu noktaya kadar sürdürmüştü. Bu kısa ileri hareket, Türk birliklerinin taarruzları açısından oldukça yarar sağlamıştır. Anzak örtü kuvvetleri komutanı sahilden içlere ilerleyen takviye kıt’alarının önemli bir kısmının buraya sürmek zorunda kalmıştır. Anzak birlikleri, iki Türk alayının temas noktası olan ve taarruz eden iki Alay arasında bir menteşe gibi çalışan bu iki bölüğe karşı üç koldan taarruzlar tekrarlamış, ancak bölükleri yerinden atamamıştır. Bu muharebeler sırasında kolundan ağır şekilde yaralanmasına ve çok kan kaybetmesine rağmen uzun süre komutayı bırakmamış olması üstleri tarafından takdir edildi, gösterdiği kahramanlıktan dolayı Liyakat Nişanı aldı. Erata, mevzilerini kesinlikle terk etmemeleri emrini verdikten sonra komutayı Tabur Katibi Muharrem Vehbi Bey’e bırakarak sargı yerine gitmiştir. Tüm subaylar şehit ya da yaralı olduğundan komutayı devredecek subay bulunmamaktaydı. Miralay (Albay) Şefik Aker'in Çanakkale'de Mustafa Kemal Paşa yerine 19. Tümen Komutanı olarak tayini üzerine 8 Ağustos 1915'te boşalan, 27. Alayın 3. tabur komutanlığına binbaşı olarak getirildi. Üstün hizmet verdi ve büyük kahramanlıklar gösterdi. Daha sonra Millî Mücadele'de Fransız cephesinde (Diyarbakır - Mardin - Urfa - Siverek) menzil mıntıka müfettişliği hizmetinde bulundu. Ömrünü savaş meydanında geçiren ve genç yaşında hayata veda eden piyade Binbaşı Halis, doğu ve batı dillerine vakıf; son derece mütevazı ve o nispette de kahraman bir askerdi. Savaş sonrası memleket hizmetinde de askerlik hizmetindeki sebat ve gayretle çalıştı. Millî mücadeleden sonra memleketi olan Kütahya'nın o vakit ki kazası Uşak'a gitti. Zekiye Hanımla (Zekiye Ataksor) evlendi ve vefatına kadar Belediye Mühendisi olarak şehre hizmetlerde bulundu. 1925-1933 yılları arasında, Fransa'dan dönmüş olan Alaattin Tiritoğlu ile beraber çalıştı. Alaattin Tiritoğlu'nun Uşak Belediye Reisi bulunduğu sırada Uşak'ta o vakit için yeni sayılabilecek hizmetlere giriştiler. Parklandırmak, kanalizasyonları yapmak ve henüz Ankara'da başlamak üzereyken asfalt işlemlerini Uşak'ta daha önce hizmete sokmak bunlar arasındadır. Halis Bey Farsça, Arapça, Almanca ve Fransızca dillerini biliyordu. Örnekleri Genelkurmay Başkanlığı’na gönderilen tercümelerden anlaşılacağı üzere askeri sahalara ait hizmetlerini sivil hayatında da devam ettirmiştir. Halis Bey’in Tarih ve Sosyolojiye olan merakı onu bazı konularda çalışmalara yönlendirmiş, Diyarbakır'da bulunduğu yıllarda, önceleri, tanıştığı Ziya Gökalp'in çıkardığı Küçük Mecmua'da, "Diyarbakır tarihinde, "(Asur Krallığı zamanında)" Komuk Eli "(Koummoukh)"" ile "Diyarbakır Abideleri", "Ulu Camii Kitabevleri" isimli seri makaleler yazmıştır. Başlamış olduğu Herodot Tarihi'nin tercümesini tamamlamaya ömrü yetmemiş, eser yarıda kalmıştır. Türkiye Cumhuriyeti Millî Eğitim Bakanlığı'na o vakit gönderilmiş olan müsveddelerinin, başkanlıkça verilen cevabında bu tercümelerin yarıda kaldığı görülmektedir. Halis Bey’in ayrıca henüz basılmamış Çanakkale Raporu'nun ikinci cildi, Trablusgarp Hatıraları, Balkan Harbi Anıları ve Millî Mücadele, Mardin ve Diyarbakır'a ait günlüklerle, Ziya Gökalp’in mektupları da daha basılmamıştır. Uşak Belediye Mühendisliğinde bulunduğu yıllarda geceleri dahi imar işleri ile uğraşıp işçilerin başında çok geç saatlere kadar çalışan Halis Bey bu sırada zatürre hastalığına tutulmuş, tedavi için Merkez Kumandanı General Halis Bıyıktay tarafından İstanbul’a getirilerek tedavi ettirilmiştir. Uşak'a dönüşünde tekrarlayan hastalığını, maddi imkânlarının da elverişsiz olması yüzünden tedavide güçlük çekmiş, sıkıntılarını duyan İzmir Valisi Kazım Dirik kendisini davet ederek Halis Beyi tedavi ettirmiştir. Fakat tedavilerden bir sonuç alnamamış, 8 Ağustos 1933'te 53 yaşında iken hayata gözlerini yummuştur. Halis Beyin kabri Uşak’ın Bozkırlı mezarlığının bir köşesinde, vaktiyle dövüştüğü üç kıtadaki dağları, tepeleri hatırlatırcasına bir küçücük tümseğin altındadır. Çanakkale Raporu çıktığı zaman Halis Bey'in soyadına rastlanmaması merak konusu olmuştu. Kendisi 1933 yılında öldüğü zaman henüz soyadı kanunu çıkmamıştı. Bu itibarla soyadı alamadan vefat etmiştir. Halis Bey ATAKSOY ismini çok sever ve torunlarına bu ismin konulmasını İsterdi. Soyadı kanunu çıkınca henüz torunları da yoktu. Vârisleri ATAKSOY'u soy isim olarak almışlardır. Şimdi kendisinin mezar taşında HALİS ATAKSOY yazılıdır. Ne yazik ki nüfus memurlarının o devirdeki hatalı yazışları (Y) harfi yerine (R) harfini yazmaları neticesi vârisleri hâlâ ATAKSOR olarak bilinmektedir. Believe (Dima Bilan şarkısı) Believe () Dima Bilan tarafından seslendirilen ve 2008 Eurovision Şarkı Yarışması'nda Rusya'yı temsil eden şarkı. Şarkı 1. yarı finalde 18. sırada yarışarak 135 puan toplamış ve 3. olmuştur. Finalde 24. sırada sahneye çıkan Dima Bilan 272 puan toplayarak 2008 Eurovision Şarkı Yarışması birincisi olmuştur. Kele Kele "Kele Kele" (Ermeni: "Քելե Քելե", Türkçe: "Hadi Hadi"), 2008 Eurovision Şarkı Yarışması'nda Ermenistan'ı temsil eden Siruşo tarafından seslendirilen şarkıdır. Şarkı birinci yarı finalde 14. sırada yarışmış ve 139 puan ile ikinci olarak finale çıkmaya hak kazanmıştır. Final günü beşinci sırada yarışan şarkı 199 puanla dördüncü olmuştur. Secret Combination Secret Combination (Türkçe: Gizli Birleşim), 2008 Eurovision Şarkı Yarışması'nda Yunanistan'ı temsil eden Kalomira tarafından seslendirilen şarkı. Birinci yarı finalde 156 puan ile birinci olarak finale çıkmaya hak kazanmıştır. Finalde 218 puan ile üçüncü olmuştur. The Fire in Your Eyes "The Fire in Your Eyes" (Türkçe: Gözlerindeki ateş), İsrailli şarkıcı Boaz Mauda tarafından seslendirilen bir şarkıdır. Şarkı Belgrad, Sırbistan'da gerçekleştirilen 2008 Eurovision Şarkı Yarışması'nda İsrail adına yarışmıştır. Şarkı, Mauda'nın beş farklı şarkı seslendirdiği, ülkenin kamusal yayın kuruluşu IBA tarafından organize edilen bir ulusal final aracılığıyla seçilmiştir. 1998 yarışmasının galibi Dana International tarafından yazılan ve bestelenen şarkı yarı finalden beşinci sırada finale yükselmiş, yirmi beş ülkenin sahne aldığı finali ise 124 puan toplayarak dokuzuncu sırada tamamlamıştır. Şarkının yarışmada seslendirilen iki dilli İbranice/İngilizce versiyonuna ek olarak, sözleri tamamen İbranice olan "Ke'ilu kan" (İbrani: "כאילו כאן", Türkçe: Buradaymışçasına) isimli bir versiyonu da mevcuttur. SÃ©bastien Tellier Sebastien Tellier (d. 22 Şubat 1975), Fransız şarkıcı söz yazarı ve sazende. Bağımsız bir Fransız plak şirketi olan Record Makers ile anlaşmalıdır. Sebastien'in ilk albümü L'incroyable Verite (İnanılmaz Gerçek), 2001 yılında piyasaya çıktı. Air grubu ile albüm tanıtım turuna çıktı ve thereminci Pamelia Kurstin sayesinde tanındı.L'incroyable Verite albumu pop, lo-fi elektronik türünde tuhaf ve alaycı hava barındırıyor.Sebastien dinleyicilere bu albümü sadece mum ışığında dinlemelerini önermiştir."Fantino" adlı şarkı Sofia Coppola tarafından Lost in Translation(Bir Konuşabilse) filminde film müziği olarak kullanılmıştır. Sebastien L'incorable Verite den sonra ikinci ve üçücü albümleri olan Politics'i 2005, Sexuality'yi 2008 yılında çıkardı.İki albümündede albüm ve ana şarkı isimleri aynıdır.Politics albümü genel güçler ve yönetim hakkındadır.Albümden en bilinen şarkı "La Ritournelle"dir.Sevişme meditasyonu üzerine 11 parça diye tanımlanan Sexuality albümünün yapımcılığını Daft Punk grubu üyelerinden Guy-Manuel de Homem-Christo yapmıştır. Ayrıca 2006 yılında en ünlü şarkılarının akustik versiyonlarını toplayarak Sessions adlı bir albüm çıkarmıştır. Sebastien Tellier'in 2008 Eurovision Şarkı Yarışması'nda Fransa'yı temsil edeceği 7 Mart 2008 tarihinde Fransa'nın Avrupa Yayın Birliği temsil heyeti başkanı Bruno Berberes tarafından açıklandı.24 Mayıs tarihinde yapılan yarışmada Sebastien "Divine" adlı şarkısını seslendirdi. Şarkı Fransa tarihindeki çoğu İngilizce olan ilk şarkı olması sebebiyle Fransada tartışmalara neden oldu. Yarışma sonunda Sebastien 47 puan alarak 25 yarışmacı arasından 18. oldu. Skellam dağılımı Olasılık kuramı ve istatistik bilim dallarında Skellam dağılımı bir ayrık olasılık dağılım tipidir. Skellam dağılımı iki tane (aralarında korelasyon bulunabilen ve) beklenen değerleri formula_4 ve formula_5 olan Poisson dağılımı gösteren rassal değişken formula_6 ve formula_7 arasında bulunan fark olan formula_8nin gösterdiği olasılık dağılımdır. Kullanış alanları çok farklılık göstermektedir; beyzbol, buz hokeyi ve futbol gibi sporlarda ABD'de çok popüler olan "yayılmış bahis (spread betting)" yöntemini tanımlamak ve fizikte iki imajin basit "foton gürültüsünü (photon noise)" açıklamak için kullanılmıştır. Bu kısımda geliştirilen karakteristikler iki değişkenin arasındaki korelasyonun etkilerini ele almayacaktır. Aralarında korelasyon bulunan iki değişken farkının da analize katılması ile ortaya çıkan sonuçlar için bakın Önce bir Poisson dağılımı için olasılık kütle fonksiyonunun şu olduğu hatırlansın: Skellam olasılık kütle fonksiyonu iki Poisson dağılım arasındaki çapraz korelasyon olur (Skellam, 1946) Burada "I" (z) birinci şekilde değiştirilmiş Bessel fonksiyonu olur. Yukarıdaki formüller için eğer faktoriyel negatif değer taşımaktaysa o değerin 0 olacağı kabul edilmiştir. Bir özel hal olan formula_13 için bakin Eğer değerler küçükse, Bessel fonksiyonu için limit değerleri kullanılarak, Poisson dağılımını formula_15 için ozel bir hal olarak Skellam dağılımı yerine kullanabiliriz. Skellem dağılımı için olasılık kütle dağılımı normalize edilerek şöyle elde edilir: Poisson dağılımı için olasılık üreten fonksiyon şöyle verilir: Bunlar kullanılarak Skellam dağılımı için olasılık üreten fonksiyon ortaya çıkartılır: Olasılık üreten fonksiyonu incelenince görülmektedir ki herhangi bir sayıda bağımsız Skellam dağılımı gösteren değişkenlerin toplamları veya farklılıkları da tekrar Skellam dağılımı göstereceklerdir. Bazı referanslara gore iki Skellam dağılımlı değişkenin herhangi bir doğrusal bileşiği de Skellem dağılımı gösterir. Fakat bu doğru değildir; çünkü herhangi çarpım sayısı dağılımın destek alanını değiştirecektir. Skellam dağılımı için moment üreten fonksiyon şudur: Bunlardan ham moment değerleri "m bulmak için şu tanımlara bakılsın: Bunlardan 3 ham moment "m" değerleri şöyle çıkartılır: Merkezsel momentler "M" şunlardır: Beklenen değer, varyans, çarpıklık katsayısı and basıklık katsayısı sırasıyla şöyle verilir:: Kümülant üreten fonksiyon şu şekilde verilmiştir: ve bundan kümülant değerleri elde edilir: Özel hal olan μ = μ için ayrıntılı sonuçlar M.Abromowitz et.al. referansındadır.. Željko Joksimović Željko Joksimović (Sırp: Жељко Јоксимовић, 20 Nisan 1972, Belgrad), Sırp şarkıcı ve bestecidir. 2004 Eurovision Şarkı Yarışması'nda Sırbistan-Karadağ'ı "Lane moje" adlı şarkı ile temsil eden şarkıcı ikincilik elde etmiştir. 2006 Eurovision Şarkı Yarışması'nda Bosna-Hersek'e üçüncülük kazandıran Hari Mata Hari grubunun seslendirdiği "Lejla" adlı şarkının ve 2008 Eurovision Şarkı Yarışması'nda Sırbistan'a altıncılık kazandıran Jelena Tomašević'in seslendirdiği "Oro" adlı şarkının bestecisidir. 2008 yılında Belgrad'da düzenlenen Eurovision Şarkı Yarışması'nın sunuculuk görevini üstlenmiştir. Avrupa'nın çeşitli yerlerinde özellikle Balkanlar'da büyük konserler vermektedir. 2010 yılında Saraybosna'nın en büyük stadyumu olan Asim Ferhatović Hase Stadyumu'nda elli bin kişilik (bazı kaynaklar 80.000, 60.000) konsere imzasını atmıştır. Azerbaycan'ın başkenti Bakü'de gerçekleştirilen 2012 Eurovision Şarkı Yarışması'nda Sırbistan adına yarışacağı 18 Kasım 2011 tarihinde duyurulmuştur. Yarışmada 214 puanla üçüncü olmuştur. Miller-Urey Deneyi Miller-Urey Deneyi (Urey-Miller Deneyi de denir) kimyasal evrimin oluşumunu denemek üzere, dünyanın ilk zamanlarında varolduğu koşulların (İleriki yıllarda bu koşulların dünyanın ilk zamanlarında varolduğu düşünülen koşullara hiç benzemediği görülmüştür. ) benzetim yöntemiyle oluşturulduğu bir deneydi. Bu deney, özellikle Aleksandr Ivanovich Oparin ve J.B.S. Haldane'in, ilkel dünya üzerindeki koşullarda varolan inorganik öncüllerinin kimyasal tepkimeler yoluyla organik bileşikleri sentezlediği hipotezini sınamak içindi. Abiyogenez konusunda klasik bir deney olduğu kabul edilen bu deney, 1953 yılında Stanley Lloyd Miller ve Harold Urey tarafından Chicago Üniversitesi'nde yapılmıştı. 2008 yılının Ekim ayında, yeniden analizi yapılan deneyin malzemelerinin, düzenek içinde 5 değil, 22 tane amino asit ürettiği yayınlanır. Bu düzeneğin, şimşek oluşturan bir volkan püskürmesinin benzetimini oluşturduğu sanılmaktadır. Bu yeni sonuçlar, organik moleküllerin inorganik tepkimelerin sonuçlarıyla sentezlenebileceğine ilişkin güçlü kanıtlar göstermiştir. Deney, su (HO), metan (CH), amonyak (NH), hidrojen (H) ve karbon monoksit (CO) ile yapılmıştır. Bu kimyasallar, steril cam tüp ve kaplar dizgesi içinde, dış ortamdan yalıtılmış olarak bulunuyordu. Bir cam kap yarısına kadar sıvı haldeki su ile doluydu, diğer bir cam kapta ise bir çift elektrot vardı. Su ısıtılarak buharlaşma sağlanmıştı, elektrotlar arasında ise kıvılcımlar çakması sağlanarak dünyanın atmosferindeki yıldırımların ve su buharının benzetimini sağlanmıştı. Daha sonra atmosfer tekrar soğutularak suyun yoğuşması ve damlalar halinde ilk kaba geri dönmesi ve sürekli bir döngü içinde olması sağlanmıştı. Bir haftalık sürekli bir işlemin ardından Miller ve Urey sistemin içindeki karbonun en az %10-15 kadar bir kısmının organik bileşik oluşturduğunu gözlemlemişlerdi. Karbonun yüzde iki kadar bir kısmının da, canlıların hücrelerini oluşturan proteinlerin oluşumunda kullanılan amino asitleri, bol olarak da glisinin oluşturduğunu görmüşlerdi. Şekerler, lipitler ve nükleik asitlerin bazı yapıtaşları da oluşmuştu. Bir röportajda Stanley Miller, "Basit bir prebiyotik deneyde kıvılcım oluşturmak bile 20 amino asidin 11'inin ortaya çıkmasını sağlar." demiştir. Ardından yapılan bütün deneylerde de gözlendiği gibi, hem sol hem de sağ optik isomerler "" karışımın içinde yaratılmıştır. Bu deney birçok başka deneye esin kaynağı olmuştur. 1963'te Joan Oró, su çözeltisi içinde bulunan hidrojen siyanür (HCN) ve amonyaktan amino asitler üretilebileceğini bulmuştur. Aynı zamanda deneyinde, büyük miktarda nükleotid bazlı adenin ürediğini de görmüştür. Daha sonra gerçekleştirilen deneyler göstermiştir ki, diğer RNA ve DNA bazları da "indirgen atmosfer" ortamında, benzetimli prebiyotik kimyasal tepkimeyle elde edilebilir. Miller-Urey deneyinin yapıldığı dönemde Yaşamın Kökeni'ne ilişkin benzer elektrik boşalımı deneyleri yapılmıştı. 8 Mart 1953 tarihli The New York Times gazetesinde yayınlanan "Looking Back Two Billion Years" (İki Milyar Yıl Geriye Bakmak) isimli makale, Mayıs 1953'te Miller "Science" dergisinde akademik makalesini yayınlamadan önce, Wollman (William) M. MacNevin'in Ohio State Üniversitesi'ndeki çalışmasını anlatır. MacNevin 100.000 voltluk kıvılcımları metan ve su buharından geçirip "incelemesi çok zor olan katı resinler" elde etmekteydi. Aynı makalede MacNevin'in dünyanın ilk dönemlerine ilişkin deneyleri de anlatılmaktaydı. Bu deneylerden elde ettiği sonuçları bilimsel makale olarak yayınlayıp yayınlamadığı bilinmemektedir. K. A. Wilde'ın 15 Aralık 1952 tarihinde, 14 Şubat 1953'te Miller'in "Science" dergisine makalesini vermeden önce, dergiye yolladığı makalesi 10 Temmuz 1953'te yayınlanmıştır. Wilde, bir akış sistemi üzerinde bulunan, karşılıklı iki karbon dioksit (CO) ve su (HO) karışımları üzerinde sadece 600 volta kadar çıkan akım kullanmıştır. Sadece az miktarda karbon dioksitin karbon monoksite indirgendiğini gözlemlemiş, başka önemli bir indirgeme veya yeni oluşan karbon bileşimi elde etmemiştir. Jeffrey Bada tarafından "Scripps Institution of Oceanography", La Jolla, Kaliforniya'da, daha yakın zamanlarda yapılan deneyler Miller'in deneylerine benzer. Ne var ki, Bada'nın gösterdiği üzere, şimdiki modellerde oluşturulan ilk dönem dünya koşullarında karbon dioksit ve nitrojen (N) nitritleri oluşturmakta, bunlar da amino asitleri oluşur oluşmaz bozmaktadır. Bu durumda, ilk dönem dünyasında nitritlerin etkisini nötralize edecek önemli miktarlarda demir ve karbonat mineralleri olmalıydı. Bada, Miller'in benzeri deneyini demir ve karbonat mineralleri ekleyerek yinelediğinde sonuç ürünleri zengin amino asitler içeriyordu. Bu deneyin çıkarımına göre, karbon dioksit ve nitrojen içeren bir atmosferi olan bir dünyada bile önemli miktarda amino asit kökeni oluşmuş olabilirdi. 2006'da başka bir deneyde ilk dönem dünyasının organik bir sis tabakasıyla örtülü olabileceğini göstermiştir. İlk dönem dünyasında geniş bir alanı kaplayan metan ve karbon dioksit konsantrasyonları üzerinde organik sis tabakası oluştuğu düşünülmektedir. Bu oluşumdan sonra, organik moleküller bütün dünyanın yüzeyine inerek yerkürenin her yerinde yaşamı başlatmış olmalıdır. Tepkime karışımında ilk adımda hidrojen siyanürün (HCN), formaldehid ve aktif ara bileşimlerin (asetilen, siyanoasetilen, vb.) oluştuğu bilinmektedir: Bu bileşimler daha sonra amino asit oluşumlarıyla ve diğer biyomoleküllerle tepkimeye girerler (Stecker sentezi). Bazı kanıtların ışığında, dünyanın ilk atmosferinde varolan indirgen moleküllerin miktarı Miller-Urey Deneyi'nin yapıldığı zaman sanıldığından daha az olduğu düşünülmektedir. 4 milyar yıl önce, atmosfere karbon dioksit, nitrojen, hidrojen sülfit (HS) ve Kükürt dioksit (SO) salınımı yapan çok büyük volkanik patlamaların olduğunu destekleyen birçok kanıt vardır. Bu gazları Miller-Urey'in ilk deneylerindeki gazlarla beraber kullanan deneylerde çok daha farklı sonuçlar elde edilmiştir. Bu deney rasemik (hem L hem de D enantiyomerleri olan) bir karışım yaratarak "laboratuvarda her iki versiyonun da çıkmasının olası" olduğunu göstermiştir. Buna rağmen, doğada L amino asitleri daha baskındır. Sonraki deneyler orantısız miktarlarda L ve D yönelimli enantiyomerlerin olasılığını onamıştır. İlk başlarda ilkel ikincil atmosferin çoğunlukla amonyak ve metan içerdiği düşünülürdü. Ne var ki, atmosferdeki karbonun çok büyük bir kısmı, belki biraz karbon monoksitle birlikte karbon dioksit CO ve çoğunlukla nitrojen N idi. Uygulamada; CO, CO, N, vb. içeren gaz karışımları, aralarında O olmaması koşuluyla, CH ve NH gaz karışımlarıyla aynı ürünleri ortaya çıkarırlar. Hidrojen atomları çoğunlukla su buharından gelir. Aslında, aromatik amino asitleri ilkel dünya koşullarında üretmek için hidrojence zengin olmayan gaz karışımlarını kullanmak gerekir. Doğal amino asitler, hidroksiasitler, pürinler, pirimidinler ve şekerlerin çoğu Miller deneylerinin değişik örneklerinde elde edilmiştir. Yakın tarihli sonuçlar bu çıkarımları sorgulamaktadır. Waterloo Üniversitesi ve Kolorado Üniversitesi 2005 yılında yaptıkları benzetim modelleriyle, dünyanın ilk atmosferinin en fazla %40 hidrojen içerdiğine, yani prebiyotik organik moleküllerin oluşumuna çok daha uygun bir çevre oluşturduğuna dikkati çektiler. Atmosferin üst katmanlarının sıcaklığı konusundaki tahminler yeniden gözden geçirildiğinde, dünyanın atmosferinden uzaya dağılan hidrojenin miktarının daha önce düşünülenin sadece yüzde biri olduğu sonucuna varıldı. Yazarlardan Owen Toon'un belirttiği gibi: "Bu yeni senaryoda ilk dönem atmosferinde organik maddeler verimli olarak üretilebilmektedir, bu da bizi organik maddelerce zengin okyanus çorbası kavramına yeniden götürür... Sanıyorum ki, Miller ve diğerlerinin deneylerini yeniden geçerli kılar." İlk dünya hakkında, kondirit model kullanarak yapılan açığa gaz çıkışı hesaplamaları, Waterloo/Kolorado sonuçlarını bütünleyerek Miller-Urey deneyinin yeniden önemle ele alınmasını sağlar. Bunlara rağmen, bu karışıma gaz halindeki oksijen eklenirse hiçbir organik molekül oluşmaz. Miller-Urey hipotezinin karşıtları, yakın zamanda yapılan araştırmada, suda eriyik durumdaki oksijenle taşınmış olan 3.7 Ga yaşındaki uranyum kalıntılarının bulunmasını fırsat bilmişlerdir. Bu karşıt görüşlüler, Miller-Urey benzeri bir senaryodaki gibi prebiyotik moleküllerin oluşumunun, oksijenin varlığı ile geçersiz olduğunu, abiyogenez hipotezinin geçersiz olduğunu öne sürmüşlerdir. Ama, makalenin yazarları oksijenin varlığının açık olarak fotosentez yapan organizmaların varlığını kanıtladığını söyleyerek 3.7 Ga zaman önce (ilk tahminlerden yaklaşık 200 Ma zaman önce), Miller-Urey tepkimelerinin ve abiyogenezin olduğu zaman dilimini daha geriye çekerek geçesiz kılmayacağını söylerler. Buna rağmen, her ne kadar üzerinde tartışılsa da, atmosferdeki oksijenin çok az (%0,1'den az) bir miktarı, dünyadaki en eski kaya oluşumları kadar eskidir. Yazarlar daha önce düşünülenden erken dönemde oksijence zengin atmosferin varlığını yadsımamakta, "... Aslında çoğu kanıtın söylediği gibi, oksijenli fotosentez oksijensiz atmosferin varlığının kanıtlandığı dönemlerde vardı." demektedirler. Güneş Sistemi'nin başka kısımlarında, çoğu zaman şimşeğin yerini alan ultraviyole ışığı kimyasal tepkime için itici güç olarak kullanan, Miller-Urey deneyine benzer koşullar bulunmaktadır. 1969'da Murchison, Victoria, Avustralya yakınlarına düşen Murchison meteoritinde, 19'u dünyadaki yaşamda varolan, 90'ın üzerinde farklı amino asit bulunmuştu. Kuyruklu yıldızlar ve diğer güneş sisteminin dışından gelen buzlu cisimlerin kendi dış yüzeylerini koyulaştıran, bu tür kimyasal süreçlerle oluşmuş, büyük miktarlarda karmaşık karbon bileşimleri (örneğin tolinler) barındırdığı düşünülmektedir. İlk dönem dünyası, karmaşık organik moleküller, su ve diğer kolay buharlaşabilen maddelerle dolu kuyruklu yıldızlarla bombardıman edilmekteydi. Geçtiğimiz yıllarda, hala varolan türlerin son evrensel ata sı olduğu varsayılan, birçok birbirinden çok farklı türün organizmasında ortak olan "eski" genlerin "eski" bölgelerindeki amino asit dizgelerinde çalışmalar yapılmıştır. Bu çalışmalarda, o bölgelerde ortaya çıkan ürünlerin Miller-Urey deneylerinde üreyen amino asitlerce zengin olduğunu ortaya koymuştur. Bu duruma göre orijinal genetik kodun temeli şimdikine değil, sadece prebiyotik doğada bulunabilen, daha az sayıdaki amino asitlere dayalıdır. 2008'de, bir grup bilim adamı Miller'in 1950'lerin başında yaptığı deneyinden arta kalan deney kaplarını inceledi. Klasik deneyin yanı sıra Miller, Charles Darwin'in "ılık küçük gölet"ini çağrıştıran, aralanda volkanik patlamaların bir benzeri olan, daha birçok deney yapmıştı. Bu deneyde boşalan elektrik akımının üzerine basınçlı buhar püskürten bir hortum ucu vardı. Yüksek performanslı sıvı kromatografi ve kütle spektrometrisi kullanarak Miller'in bulduğundan daha fazla organik molekül buldular. En ilginci, volkan benzeri deneyin en fazla organik molekülü, 22 amino asit, 5 amin ve elektriklenmiş buharın ürettiği hidroksil radikallerce üretilmiş olduğu sanılan birçok hidroksilatlı molekülü ürettiğini görürler. Bilim adamları bu nedenle volkanik adaların organik moleküllerce zengin olduğunu öne sürerek, karbonil sülfitin varlığının bu moleküllerin peptitleri oluşturmasına yardımcı olduğunu belirttiler. I Wanna Dance with Somebody (Who Loves Me) Amerikalı R&B sanatçısı Whitney Houston'ın ikinci stüdyo albümü Whitney'den çıkan ilk teklidir. Şarkı Mayıs 1987'de Arista Records tarafından piyasaya sürülmüştür. "I Wanna Dance with Somebody (Who Loves Me)", Whitney Houston'ın 2. stüdyo albümü Whitney'den çıkan ilk single'ıdır. Şarkının bestesi George Merril ve Shannon Rubicam'a aittir. Single, Mayıs 1987'de piyasaya sürülmüştür. 20 haftaya yakın listelerden inmeyen şarkı 1988 Grammy Ödüllerinde şarkıcıya 2. Grammy'sini kazandırmıştır. Şarkı, 1 numaraya ulaştığı hafta, albüm "Whitney" de 1 numaradan giriş yapmıştır. Bu başarıyı bir kadın sanatçı olarak ilk kez başaran Whitney Houston, daha sonra da şarkısının Brian Grant tarafından çekilen videosunu yayınlamıştır. "I Wanna Dance with Somebody (Who Loves Me)"nin videosu tipik bir dans videosu formatında olduğu gibi, Whitney Houston'ın en bilindik kliplerinden biridir. Video Brian Grant tarafından yönetilip çekilmiştir. Karbonik anhidraz Karbonik Anhidraz ya da karbonik dehidrataz aktif bölgesinde çinko (Zn) iyonu içeren bir metaloenzim ailesidir ve yavaş bir reaksiyon olan karbondioksitin bikarbonat ve protona dönüşümünü katalizler. Karbonik anhidraz bu reaksiyonun hızını ileri derecede artırarak saniyede 10 – 10 reaksiyon hızına ulaştırır. Kırmızı kan hücrelerinde, hayvanların diğer kısımlarında ve bitkilerde bulunan, karbonik asidi karbondioksit ve suyla parçalayan enzim. CO + HO --> HCO + H CO2 Difüzyonla kırmızı kan hücrelerine geçtiğinde, kırmızı kan hücrelerinde bulunan bu enzim sayesinde CO2 çok hızlı bir şekilde karbonikasit dönüştürülür. Karbonikasit ise, proton H+ ve bikarbonat HCO3- iyonlarına ayrılarak tekrar kana geçer ve kan ph'sının 7,4'te dengelenmesini sağlayarak doğal bir tampon çözelti gibi çalışır. Enzim glokom tedavisi için bu tür asetazolamid, methazolamide ve dichlorphenamide gibi ilaçlar için bir hedeftir. Karbonik anhidraz ilk defa eritrositlerden 1933 yılında saflaştırılmış daha sonra yapılan yoğun çalışmalarda üç farklı tipte karakterize edilmiştir. Bunlardan hayvan ve bitki kökenli olanlar sırasıyla α ve β sınıfı içerisinde gruplandırılmışlardır. İzoenzimlerin hepsinde ortak olan nokta aktif bölgelerinde bir çinko (Zn) iyonu bulundurmalarıdır. İlk tespit edilmiş ve üzerinde en fazla çalışma yapılmış izoenzimleri bünyesinde bulunduran α-sınıfındaki enzimler monomerik yapıdadır. Çok az sayıda prokaryotik α-sınıfı karbonik anhidraz tespit edilmiştir. α-Sınıfı karbonik anhidrazların katalitik mekanizmasında aktif bölgeden protonun dış çözücü ortamına aktarılmasında His-64 birimi aracı rol oynamaktadır. Proton His-64’e onunla çinko atomu arasındaki su molekülleri aracılığıyla aktarılır. Yapılan çalışmalar Lys-91 ve Tyr-131 birimlerinin de proton transfer mekanizmasında rol aldığını göstermektedir. β-Sınıfındakiler çiftler şeklinde dimerler, tetramerler, hekzamerler ve oktamerler halindedirler. Bu sınıfa ait ilk kristal yapı 2000 yılında bildirilmiştir. Önceleri sadece bitkilerde bulunduğu sanılan bu sınıftaki izoenzimler sonraları alg, bakteri ve arkeon türlerinde de tespit edilmiştir. Bu sınıftaki izoenzimlerde aktif bölgedeki Zn atomu iki sistein ve bir histidin ligandlarıyla bağlanmaktadır. Dizi analizleri bu sınıftaki izoenzimlerde yalnızca beş aminoasit biriminin ve aktif bölgede üç çinko ligandının, bir aspartat ve bir de arginin birimlerinin korunmuş olduğunu göstermektedir. Yakın zamanda β-sınıfındaki izoenzimlerin bitki tipi ve Cab tipi diye iki alt gruba ayrılabileceği savunulmaktadır. Buna sebep aralarındaki yapısal fark ve inhibitörlere karşı verilen cevaptaki farklar gösterilmektedir. Üçüncü sınıf olan γ enzimleri trimer yapıda olup bu sınıfın yapısı aydınlatılmış tek üyesi 1994’te archaeon Methanosarcina thermophila’dan izole edilmiş izoenzimdir. İzole edilen bu izoenzimin çinko yerine kobalt kullanıldığında daha yüksek hidrataz aktivitesi gösterdiği ve p-nitrofenil asetatla esteraz aktivitesi göstermediği tespit edilmiştir. Metal bağlanma bölgesinde α-sınıfındaki gibi üç histidin birimi ligand oluşturmaktadır, ancak bunların ikisi bir monomere, bir tanesi ise bitişikteki monomere aittir. Son zamanlarda Thalassiosira weissflogii’den izole edilen karbonik anhidraz TWCA1’in diğer karbonik anhidraz sınıflarından ayrı bir sınıfa (δ-sınıfı) ait olduğu bildirilmiştir. TWCA1 diğer sınıflardaki karbonik anhidraz izoenzimlerine yapısal ve amino asit dizilişi bakımından benzememektedir. Karbonik anhidrazın katalizlediği temel enzimatik olay karbondioksitin (CO2) hidrasyonudur. CO + HO --> HCO + H Kinetik çalışmalar bütün karbonik anhidraz izoenzimlerinde iki basamaklı bir mekanizmanın olduğunu göstermiştir. İlk basamakta (Reaksiyon 2) çinkoya bağlı hidroksit iyonunun CO2’e nükleofilik saldırısı gerçekleşmektedir. İkinci basamakta (Reaksiyon 3) ise çinkoya bağlı