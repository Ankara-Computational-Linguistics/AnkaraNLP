iyi bir performans gösterince 2004-2005 sezonunda Olympique de Marseille takımına transfer olmuştur. Orada da iyi bir sezon geçirdikten sonra 2005-2006 sezonunda Olympique Lyonnais takımına transfer olmuştur. Olympique Lyonnais'de performansı düşmüştür. Sonra AJ Auxerre, onu 2006 yılında almıştır. Pedretti, orada güvenini tekrar kazanmıştır ve AJ Auxerre takımının kaptanlığını da yapmaktaydı. 2011 yılında Ligue 1 şampiyonu olan Lille OSC takımına transfer oldu. Pedretti, 2011-12 Şampiyonlar Ligi sezonunda B Grubu'nda 2-2 biten CSKA Moskova maçında güzel bir gol attı. İlk millî formayı 2002 yılında giymiştir ve iyi bir performans ortaya koymuştur. Evli olan Pedretti, 29 Ağustos 2005'te doğan Lena adında bir kızı vardır. Haydar Aliyev Uluslararası Havalimanı Haydar Aliyev Uluslararası Havalimanı (eski adı Bine Uluslararası Havalimanı, Azerice:Heydər Əliyev adına beynəlxalq hava limanı) (IATA: GYD, ICAO: UBBB), Azerbaycan'ın başkenti Bakü'nün 20 km kuzeydoğusunda yer alan uluslararası bir havalimanıdır. Bütün Kafkasya bölgesinin en büyük ve en işlek havalimanıdır ve uçuş merkezdir. Ulusal bayrak taşıyıcısı Azerbaycan Hava Yolları'nın ana operasyon merkezidir. 10 Mart 2004'te havalimanına eski Azerbaycan Cumhurbaşkanı Haydar Aliyev'in adı verilmiş ve IATA kodu değiştirilmiştir (eski IATA kodu: BAK). Kuzey ve güney olmak üzere iki yolcu terminali ve bir kargo terminali bulunmaktadır. Ayrıca hemen yakınında bir kamyon-tır otoparkı ve otel vardır. Tasarım ve proje çalışmaları İngiliz şirketi APM Ltd. tarafından, projenin inşaat çalışmaları ise Türk konsorsiyumu Burc/Enka tarafından yürütülmüştür. Ayrıca terminal binasının yenilenmesi işi kapsamında malzeme temin ve tesis işi 19 milyon dolar bedel ile Thomson-CSF Airsys ATM şirketine verildi. Havalimanı yenileme projesi 1992'in başından Haziran 1999'a kadar sürdü. Bina iki terminal (kuzey ve güney) olarak işletilecek şekilde dört modülden oluşur. Bir terminal yurt içi, Bağımsız Devletler Topluluğu ülkeleri yolcuları ve kargo, diğer terminal yurt dışı yolcuları ve kargo için kullanılmaktadır. Yenileme, iki faz şeklinde bir grup uluslararası bankalar tarafından finanse edildi. 1. Faz (kuzey terminali ve Kapı 1) çalışması Mart 1999'da tamamlandı. 2. Faz (güney terminali ve idari binalar) Haziran'da tamamlandı. Birinci pist, 16/34 yönünde ve 2,700x60 m (8,858x197 ft), ikinci pist ise 18/36 yönünde ve 3,200x45 m (10,499x148 ft) boyutlarındadır. Pistler ICAO'nun belirlediği asgari meteorolojik şartlar altında helikopter ve uçak trafiği için hazırdır. Birinci pist için yüksek yoğunluklu, ikinci pist için düşük yoğunluklu pist aydınlatması ve üç adet taksiyolu bulunmaktadır. Mil Mi-8 helikopteri, kısa dalga ve üst yan bant radyo istasyonu ile donatılmış köpük (uçak yüzdürme) aracı, motorlu asansörlü vinç, BelAZ halatlı traktör, kayak motorları, hidrolik asansörler, emniyet blokları ve standart halatlar ile donatılmış 24 saat çalışan acil kurtarma ekibi bulunmaktadır. Haydar Aliyev Havalimanı, Azerbaycan'ın ana havalimanı ve bütün Kafkasya bölgesinin önemli bir merkezdir. Bundan dolayı öngörülen yıllık yaklaşık 3 milyon yolcu kapasiteli yolcu terminali tasarlanmıştır. Arup, dinlendirici, stres azaltıcı ve kullanışlı alanlar yaratmayı amaçlamıştır. Geniş iç ve dış görünümleri ile doğal ışıklı alanlarla elde etmeye çalışmıştır. Ayrıca terminal içinde lüks alışveriş ve eğlence alanları sunacaktır. Tasarım, binaya sıradışı görünüm veren konik bir cephe içermektedir. Mimari, yan cephelerden ve çatıdan doğal ışık almasına izin verir. Firma, ayrıca mevcut terminalin cephesini izolasyon ekleyerek yeni terminal binasına uyumlu olacak şekilde metal örgü şeklinde tasarımı yapacaktır. Terminal tasarımında Azerbaycan Hava Yolları başkanı Jahangir Askerov'un vizyonu ve fikirleri oldukça etkili olmuştur. Bakü, deprem bölgesinde olmasından dolayı tasarım, dayanıklı bir çerçeve ile sismik kuvvetlere izin vermektedir. Terminal Airbus A380 uçaklarına uyumlu sekiz yolcu köprüsüne sahip olacaktır. Ekim 2010'da geçiş kapısı ile başlayan inşaatın geri kalanı 2011'in başlarında başlaması ve 2013'te bitirilmesi planlanmaktadır. 2012'de mevcut terminal, inşa edilen yeni terminalin mimarisiyle uyumlu hale getirilerek tamamıyla yenilendi. Gould Kuşağı Gould Kuşağı gökada düzlemi'ne 16 ile 20 derece eğimli, 3000 ışık yılı genişliğinde parlak yıldızların oluşturduğu bir banttır. Birçok O ve B sınıfı yıldız içerir ve Güneş'in de bulunduğu yerel sarmal kolu ifade eder. Kuşağın, 30 ile 50 milyon yıl yaşında olduğu tahmin edilmekte ve kökeni bilinmemektedir. Adını ise onu 1879 yılında tanımlayan Benjamin Gould'dan almaktadır. Kuşak, Kral, Kertenkele, Kahraman, Avcı, Büyük Köpek, Pupa, Yelken, Karina, Güneyhaçı, Erboğa, Kurt, ve Akrep gibi birçok takımyıldızdan parlak yıldızlar içermektedir. Şu an geçerli olan teoriye göre Gould Kuşağı, yaklaşık olarak 30 milyon yıl önce bizim bölgemiz içindeki bir karanlık madde damlasının, moleküler bulut ile çarpışması sonucu oluşmuştur. Bu ayrıca, diğer gökadalardaki Gould kuşakları için de bir kanıt niteliğindedir. Balaken HavalimanÄ± Balaken Havalimanı, Azerbaycan'ın Balaken kentine hizmet veren bir havalimanıdır. Havalimanının deniz seviyesinden yüksekliği 285 metredir. Guru Amar Das Guru Amar Das (5 Mayıs 1479 - 1 Eylül 1574), Sih gurularının üçüncüsü. Guru Amar Das 29 Mart 1552'de 48 yaşında vefat eden Guru Angad'ın yerine guru oldu. Guru Amar Das, tüccar ve çiftçi olan Tej Bhan Balla ve Mata Lachmi'nin en büyük oğlu olarak dünyaya geldi. Mata Mansa'yla olan evliliğinden "Mohan" ve "Mohri" adında iki erkek ve "Bibi Bhani" ve "Bibi Dani" adında iki kız çocuğu oldu. Bibi Bhani daha sonra Guru Ram Das adıyla guru olan Bhai Jettha ile evlendi. Lenkeran HavalimanÄ± Lenkeran Havalimanı, (Azerice: "Lənkəran Hava Limanı") Azerbaycan'ın Lenkeran kentine hizmet veren bir havalimanıdır. 13/31 yönünde ve 3,300x45 m uzunluğunda bir piste sahiptir. Sesto San Giovanni Sesto San Giovanni kuzeybatı İtalya'nın Lombardiya Bölgesi'nde Milano ili'ne bağlı bir şehir (Città) ve komündur. Şehir Metropoliten Milano şehrinin bir parçasıdır ve Milano Metrosunun M1 hattının en kuzeyde bulunan son istasyonudur. Şehir sakinleri tarafından kısaca "Sesto" olarak anılır. Sesto San Giovanni 19. yüzyıla kadar çok küçük bir yerleşke idi. Şehir 19. yüzyılın sonlarına ve 20. yüzyıl başlarına doğru birden hızla büyümeye başladı. Buna başlıca neden kentin Milano'ya yakınlığı ve kentte çok büyük sanayi yatırımlarının yapılması idi. Bu dönemde İtalya'nın büyük sanayi şirketlerinde olan "Falck", "Camparı", "Magneti Marelli" ve "Breda" bu kentte yatırım yapıp imalat ve idare merkezlerini kurmuşlardır. Bu dönemde sanayinin işçi ihtiyacın karşılamak için kentin nüfusu 1180'de 5.000'den 1911'de 14.000 kişiyi aştı. II. Dünya Savaşı'ndan sonra Kuzey İtalya'nın ülkenin büyüme motoru haline geçmesi ile Sesto San Giovanni kenti İtalya'nın içinden özellikle güney İtalya, Mezzogiornio bölgelerinden ve Avrupa'nın güneyinden büyük sayıda işçi çekti ve 1981'de kent nüfus yaklaşık 95.00 kişiyi buldu. Sesto kentiİtalya'nın işçi hareketlerinin merkezlerinde biri oldu. Tarihi olarak İtalyan Komünist Partisi'ne oy veren işçiler dolayısıyla İtalya'nın Stalingrad'ı niteliğini kazandı. Sesto 10 Nisan 1954de çıkan bir Cumhurbaşkanlığı kararı ile büyük bir şeref olarak "Şehir (Città d'İtalia)" unvanı kazandı. 1990'lı yıllarda İtalya büyük bir iktisadi ve sanayi krize girdi ve Sesto şehrinde uzun zamandır imalat ve idare merkezleri bulunan şirketler bu merkezleri, bürolarını ve fabrikaları kapatarak Sesto'dan ayrıldılar. Sesto şehri belediyesi büyük uğraşlara girerek şehrin yenilenmesini sağlamaya çalıştı. Şehir idaresi bu uğraşlarında başarı sağladılar ve şehrin ekonomık bazını sanayiden hizmet sektörüne dönüştürdüler. ABB Group, Wind, İmpregilo, Oracle Corporation gibi büyük hizmet sektörü ve yüksek teknoloji firmaları Sesto'da yerleştiler. Fakat Sesto'nun krizi, İtalya'nın diğer önemli sanayi şehirleri gibi, hala idarecilerin dikkatini çekmektedir. Sesto San Giovanni'nin nüfusu (1.1.2010 tahminleri itibarıyla) 81.128 kişi olup nüfus yogunlugu 6910 kisi/km² olur. 19. ve 20. yy/da sehir nüfusunun gelişimi şu gösterimde incelenebilir: Sesto San Giovanni komunünün şu komünlerle ortak sınırları bulunur: Bresso, Brugherio (MB), Cinisello Balsamo, Cologno Monzese, Milano, Monza (MB) Sesto San Giovanni'nin şu kentlerle kardeş şehir bağlantıları bulunur: Sesto San Giovanni şu kentlerle dostluk paktı yapmıştır: Taner ArÄ± Taner Arı (d. 29 Mayıs 1987, Erzincan), Avusturyalı Türk futbolcudur. 1. Lig ekiplerinden TKİ Tavşanlı Linyitspor'da oynamaktadır. Erzincan doğumlu olan Taner, çocuk yaşta ailesiyle beraber Avusturya'nın Linz göç etti ve burada 9 yaşında FC Blau-Weiß Linz altyapısında futbola başladı. 1998 yılında bir sezon Ebelsberg Linz altyapısında oynadıktan sonra FC Blau-Weiß Linz altyapısına geri döndü. 2004 yılında Fenerbahçe altyapısına alındı fakat burada tutunamadı. 2004-05 sezonunda FC Blau-Weiß Linz as takımına alındı ve Avusturya'nın üçüncü liginde mücadele eden as takım için bir sezon boyunca düzenli olarak görev aldı. Sezon sonu takımından ayrıldı ve sırasıyla birer sezon İspanya alt kademe liglerinde mücadele eden UD Norte ve UD Fuerteventura için oynadı. 2007-09 sezonunda Avusturya'yaya geri dönerek Avusturya'nın 1. Ligi olan Erste Liga'da mücadele eden SC Schwanenstadt'la anlaştı. İki sezon burada düzenli olarak görev aldıktan sonra SC Schwanenstadt'nın satın alınıp kulüp isminin SC Magna Wiener Neustadt değiştirilmesinden sonra takımda kalan futbolcular arasında bulundu. 2009-10 sezonunun ara transfer döneminde 1. Lig ekiplerinden Orduspor'a transfer oldu. Burada beş lig karşılaşması dışında fazla oynama fırsatı bulamadı ve neticesinde takımdan ayrılarak 2010-11 sezonunun ara tansfer döneminde 1. Lig ekiplerinden TKİ Tavşanlı Linyitspor'a transfer oldu. Nahçıvan Havalimanı Nahçıvan Havalimanı (Azerice: "Naxçıvan Hava Limanı") (IATA: NAJ, ICAO: UBBN), Azerbaycan'a bağlı, anavatan ile sınırı olmayan Nahçıvan Özerk Cumhuriyeti'nin başkenti Nahçıvan'da yer alan sivil havaalanı ve Azeri askeri hava üssü. 14R/32L yönünde, beton yüzeyli, 3,300x45 m (10,827x148 ft) uzunluğunda ve 14L/32R yönünde asfalt yüzeyli, 3,300x42 m (10,827x138 ft) uzunluğunda olmak üzere iki piste sahiptir. Yevlah HavalimanÄ± Yevlah Havalimanı, (Azerice: "Yevlax Hava Limanı"), (ICAO: UBEE), Azerbaycan'nın Yevlah kentine hizmet veren bir havalimanıdır. Ağıtlar Kitabı Ağıtlar Kitabı (veya Yoşiya'ya ağıt) İncil'de adı geçen kayıp bir Yahudi kaynağıdır. Pasajda ""Yeremya Yoşiya için bir ağıt yazdı. Kadın, erkek bütün ozanlar bugüne dek ağıtlarında Yoşiya'yı anarlar. İsrail'de bir gelenek haline gelen bu ağıtlar Ağıtlar Kitabı'nda yazılıdır"" der. Tarihçiler tarafından açıklanan bu kaynak Tevrat'ın kitaplarından olan Ağıtlar kitabıyla karıştırılmamalıdır. Aynı olay 1. Esdras kitabında da aktarılır fakat burada yazının kaynağı veya bir ağıt kaydı belirtilmemiştir. Yine de 2 Tarihler, 1 Esdras ve Ağıtlar kitabında geçen mersiyeler bir zamanlar antik Kudüs'teki sarayın arşivlerinde bulunan bir yazıttan alınmış olabilir. Süleyman'ın Tarihi (kitap) Süleyman'ın Tarihi, kayıp başka metinleri de bulunan peygamber İddo tarafından yazıldığı düşünülen kaynaktır. Bu kaynağın adı 1 Krallar 11:41'de geçmektedir: "Süleyman'ın krallığı dönemindeki öteki olaylar, bütün yaptıkları ve bilgeliği Süleyman'ın tarihinde yazılıdır." Moringa oleifera Moringa oleifera, "Shojne" olarak Bengalcede , "Munagakaya" olarak Telugu dilinde, "Shevaga" in Marathi dilinde, "Moringa" olarak Tamil dilinde v.s çeşitli dillerde adlandırılır. ), "Moringa" cinsinin en çok yetiştirilen ve bilinen türüdür. Mucize ağaç' olarak da adlandırılır,bu bitkinin bu adla adlandırılmasının sebebi ise hemen hemen her parçasının ayrı bir değerinin olmasıdır.Zira tohumundan köküne,sapına kadar bitkinin her parçasından yararlanılmaktadır. Anavatanı olan himalaya eteklerindeki Kuzey Hindistan bölgeleridir. Ancak sonrasında dünyanın pek çok bölgesine kültür türleri gönderilerek yetiştirilmeye başlanmıştır. Şu sıralar Endonezya,Srilanka,Malezya,Filipinler,Meksika,Güney Amerika,Orta Amerikada da yetiştirilmektedir. Afrika'da dahası Orta Doğu'da yetiştirildiği bilinmektedir. Yarı kurak,tropik ve sub tropik iklimlerde yetişebilen bir türdür.Soğuğa dayanıklılık haritasında USDA 9-10 olarak belirtilen bölgelerde de yetiştirilebilmektedir ancak bu tür yerlerde normal olarak ağaç -1 ile -9 derece civarındaki ısılarda yapraklarını dökerek,gövdesini kurutarak ölür bununla birlikte kendisi derine kök yaptığı için bir sonraki bahar ayında tekrar yeniden kökten filizlenip,yeniden gövde ve dallarını,yapraklarını,çiçeklerini oluşturabilmektedir. Toprak tercihi de bulunmamaktadır,genel olarak kuru kumlu topraklarda iyi yetişebilmektedir ancak en fakir topraklarda dahi yetişme kabiliyetide bulunmaktadır.Kuraklığa'da dayanıklı bir ağaçtır. Ağaç çok hızlı büyüme kabiliyetine sahiptir,ilk yıl 4 metre büyüyebilir eğer herhangi bir don v.s etkenle karşılaşmazsa sıcak iklimlerde ağacın 6-15 metre arası bir uzunluğa erişebildiği görülmüştür. Ancak kökü derine yaptığı için dar saksılarda yetişebilen bir ağaç olmayıp daha çok bahçelerde ve çok büyük saksılarda yetişebilme kabiliyetine sahiptir. Tohumları Malezya'da fıstık olarak yenilir. Kalınlaşmış kökleri yabanturbu gibi yenilebilmektedir. Aşırı derecede besleyici olan yaprakları yeşillik olarak, salatalarda, sebze yemeklerinde yenilebilir. Zira yaprakları aynı ağırlıktaki portakalın 7 misli C vitamini, sütün 4 misli kalsiyum, havucun 4 misli A vitamini, sütün iki misli protein ve muzun 3 misli potasyum içerir. Bununla birlikte ağaç kalsiyum oksalat olarak yapraklarında kalsiyumu depolamakla bu türden kalsiyum depolama vücuda biraz yabancıdır, bununla birlikte şu ana kadar bir zararlı etkisi de tespit edilememiştir. Ancak böbrek taşı sorunu olanların oksalat sebebiyle bu bitkiyi dikkatli şekilde tüketmeleri veyahut beraberinde oksalatı engelleyici gıdalar almaları gerekmektedir. Yaprakları kurutulup toz haline getirilerek de tüketilebilir.Bu durumda bir çorba kaşığı toz 1-3 yaş arası çocukların kalsiyum ihtiyacının %40'ını,protein ihtiyacının %14'ünü,demir ihtiyacının %23ünü,A vitamini ihtiyacının büyük kısmını karşılar.6 çorba kaşığı toz ise hamilelik ve emzirme süresince bir kadının ihtiyaç duyduğu demir ve kalsiyum ihtiyacının çoğunu karşılar. Ayrıca Filipinler de v.s ülkelerde yaprakları çorba v,s yemek yapımında ve gıda endüstrisinde kullanılmaktadır. Yine yaprakları toz haline getirilip temizlik ve dezenfekte etmek içinde kullanılabilir. Tohumları %38-40 oranında kurumayan Ben (Oil) Yağı içerir; bu yağ resim,güzel sanatlarda boya içeriği olarak kullanıldığı gibi saat gibi hassas makinelerin yağlanmasında kullanılır. Bu yağ temiz, tatlı ve kokusuz olduğu için parfüm ve saç bakım ürünlerinde de kullanılır. Ağacı kereste olarak kullanılabildiği gibi; bahçelere çit olarak da kullanılabilir. Yağının çıkarılması sonrası kalan tohum posası ve tohumları anti bakterial özelliği sayesinde su dezenfektasyonu için belli miktarları aşmamak kaydıyla kullanılabilir. Buna ilaveten bitki gövdesi çeşitli ülkelerde kök boya olarak kullanılmaktadır.Yine Hindistan ve Srilanka'da yerel halk afrodizyak olarak kadın ve erkekler için tohumlarını ilaç gibi kullanmaktadır. Ayrıca açlıkla mücadele için tavsiye edilen ve kullanılan ağaçlardan biridir. Ä°ddo İddo (veya Bilici İddo, Eydo; ) Tevrat'ta adı geçen küçük peygamberlerden biridir. Kral Süleyman'ın ve Yehuda kralları Rehav'am ve Aviyam zamanlarında yaşamıştır. Onun hakkındaki bilgiler az olmasına rağmen ismi Tarihler Kitabında geçmektedir. Verimli biri olarak gözüken İddo'nun rakip kral olan İsrail kralı I. Yarovam hakkındaki kehanetleri kayıp olan görümler kitabında yer almaktaydı. "Bilici İddo ve Peygamber Şemaya'nın sözleri"nde Kral Rehovam'ın ve oğlu Kral Aviyam'ın tarihini anlatmıştır. Raşi gibi bazı kişiler onun bilinmeyen "Tanrı adamı" olduğunu savunur. Jerome ise, Tarihler kitabında adı geçen Odet'in İddo olduğunu belirtir. Leo Fokas Leo Fokas ÅŸu anlamlara gelebilir: Kuveyt pasaportu Kuveyt pasaportu Kuveyt hükûmetinin vatandaşlarına yurt dışı seyahatleri için verdiği belgedir. Kuveyt vatandaşlarının GCC (Körfez Arap Ülkelerinin İşbirliği Konseyi) üye devletlerine girebilmeleri için vize almalarına gerek yoktur. Kuveyt vatandaşları bu ülkelerde işe girmek hakkınada sahiptir. Benzer şekilde diğer Körfez ülkeleri vatandaşlarınında Kuveyt'e girmesi için vize almasına gerek yoktur. Kuveyt vatandaşları, Arap Birliği'nin birçok üye devletlerine vizesiz girebilmektedir. Ayrıca Kuveyt vatandaşları Yeni Zelanda'ya vizesiz girebilir ve 3 ay kalabilirler. Kuveyt pasaportları üç tipdir. Herhangi bir Kuveyt vatandaşına verilen Mavi Pasaport, Yeşil Pasaport ve iktidardaki Kuveytli el-Sabah Ailesine verilen Kırmızı Pasaport (Özel Pasaport) yurt dışında büyükelçilikler (diplomatik pasaport), hükûmetin üst düzey yetkilileri için verilir. Diplomatik Pasaport taşıyan Kuveyt hükûmeti ücretsiz sağlık hizmeti ve ücretsiz eğitim alma hakkına sahiptir. Kuveyt pasaportu sahipleri Elektronik vize muafiyeti (EVW) kullanarak (İnternet ortamında vize alarak) İngitere'yi ziyaret edebilmektedirler. Henley Vize Kısıtlamaları Endeksi 2016 Raporu'na göre Kuveyt vatandaşları sınır kapısında vize alarak veya vizesiz 82 ülkeye seyahat edebilirler. Bu sayede Kuveyt vatandaşları Dünya'da seyahat özgürlüğü açısından 60. sırada yer almaktadır. Ã‰douard Daladier Édouard Daladier (d. 18 Haziran 1884, Carpentras, Vaucluse – ö. 10 Ekim 1970, Paris), Fransız siyasetçi ve II. Dünya Savaşı'nın başında Fransa Başbakanı. 1924 ve 1928 arasında koalisyon hükûmetleri döneminde çeşitli görevlerde bir devlet bakanı, 1926 yılında sosyalist SFIO Radikal Parti ile etkili oldu. Radikallerin önde gelen bir üyesiydi. İlk kez 1933 yılında Başbakan oldu. 1936 yılında Halk Cephesi koalisyonunda Savaş Bakanı oldu; Halk Cephesi yıkılmasından sonra 10 Nisan 1938 tarihinde yeniden başbakan oldu. 1938'de Adolf Hitler, Neville Chamberlain ve Benito Mussolini ile birlikte Münih Antlaşması'nı imzaladı. II. Dünya Savaşı bittikten sonra Charles de Gaulle'e rakip olarak Temsilciler Meclisi üyesi oldu. 1953'ten 1958 yılına kadar da Avignon'un belediye başkanlığını yaptı. 1970'te Paris'te öldü ve Père Lachaise Mezarlığı'na gömüldü. Yayımcılık Yayımcılık ya da yayıncılık, basılı medya yoluyla bilgi ve edebiyat yayma işi. Yayımlanan bilgi umuma açık olmalıdır. Bazen yazarlar yayımcılığı da üslenir. Yayımcılık basma matbaa hizmetleri, satın alma, copy editing içeriğin yayına uygun formatta düzenlenmesi editörlük , grafik tasarımı hazırlanması ve üretimi – basım (ve elektronik eşdeğerleri), pazarlamayla gazete, mecmua, kitap, edebî eser ve müzik eserleri, yazılım gibi enformasyonla ilgili elektronik basın ürünlerinin dağıtımını ve eserin telif hakkıları için ISDN ve ülke çapında yasal bandrol alması gerekli yasal prosedür işlemlerinin yapılması ve tamamlanması süreçlerinden sorumludur. Yayımcılık, aynı zamanda yasal bir kavram olarak şu amaçlarla da kullanılır: Kitap ve magazin yayımcılarının önemli işlerinden biri basılmış yazıları çoğaltmak ve satıştır. Gazetecilerinse aksine bu işler için kendi elemanları vardır; baziları yanıbaşında serbest gazeteci de çalıştırır. "Kitap yayıncısı",kitap ürününü hazırlayıp pazarlayan kişi veya kurumdur. Yayımcı sözcüğü naşir karşılığında kullanılmaktadır ancak yayıncı sözcüğü yerleştiği için daha yaygındır. Kitap yayıncısı belli bir sermaye ile işe başlar. Çoğunlukla kitap yayını, bir yayınevi bünyesinde yapılmaktadır. Yayınevinin sahibi veya yönetmeni, danışma ve yayın kurulu, editörleri, redaktörleri, düzeltmenleri, tasarımcısı, muhasebecileri, dizgi ve grafik işçileri, depocuları, nakliyecileri, kendi kitabevi varsa kitapçıları ana elemanlardır. Raflı depo, kitap hammaddesi olan kağıdın ve basılan kitapların depolanması içindir. Dizgi servisinde genellikle Mac veya PC bilgisayar ağı, yazıcılar, aydınger bulunmaktadır. Kitabın metin ve grafik tasarımında genel olarak Quark Press, Freehand, Microsoft Word, Adobe yazılımları kullanılmaktadır. Yayıncı önce yayınlayacağı ürünü seçer, hedeflediği basılmış ürünleri telif ajanslarından yayın hakkını satın alır. Çevirmene çeviri ücreti ödenir ve çeviri editöre verilir. Editör ham kitabı yayına hazırlayandır. Redaktör de denilen editörün çeviri üzerindeki değişikliklerinden sonra düzeltmen dil ve imla yönüyle denetler. Değişiklikler dizgi ve grafik servisinde yapılır ve son hale getirilir. Kitaba son şekli verildikten sonra bir son okuma yapılır, dizini çıkartılıp baskı için aydıngeri alınır. ISBN verilir. Kitap yayıncısı aydıngeri kontrol eder ve matbaaya gönderir. Matbaacı bundan bir prova baskısı alır, buna ozalit baskı denir. Ozalit baskı yayıncı tarafından kontrol edilir, kitabın kapak filmleriyle birlikte matbaaya verilir. Matbaa en az 1000 adet kitabı basar, ciltler, kitap kapağı takılır. Matbaadan gelen kitapları muhafaza etmek ve yerleştirmek, dağıtıma hazır hale getirmek için yayıncı depo bulundurmak zorundadır. Depocu, basılan kitapları teslim alır ve bandrol yapıştırır, yayıncının belirlediği fiyatı basar. Kitap yayınevine geldikten sonra pazara çıkacaktır. Belli başlı dağıtımcılarla anlaşarak veya kitabevlerinin siparişlerine göre kitaplar paketlenerek nakledilir, ürün pazara çıkar. Genellikle aylık ve üç aylık çeklerle tahsilat yapılır, iadeler depolanır, kitap piyasada tükenmişse 2. ve sonraki baskıları yapılır. Bir kitap yayıncısına birçok yazarın çalışmaları gelir, yayıncı bunları bir klasörde toplar, kendisi veya yayın kurulu varsa kurul bunları inceler, basıma değer görülenleri yayıncıya bildirir. 4. Yeşilçam Ödülleri 4. Yeşilçam Ödülleri, Türkiye Sinema ve Audiovisuel Kültür Vakfı (TÜRSAK) ile Beyoğlu Belediyesince, Kültür ve Turizm Bakanlığı Turkcell'in ana sponsorluğunda düzenlenecek ödüllerdir. 16 Şubat 2011 tarihinde Rahmi M. Koç Müzesi'nde adayların açıklandığı gecenin sunuculuğunu Engin Altan Düzyatan ve Bergüzar Korel yapmıştır. 1 Ocak-31 Aralık 2010 tarihleri arasında gösterime giren filmler arasından 11 ana kategori ve 2 özel dalda verilen ödüller, 28 Mart 2011'de Lütfi Kırdar Uluslararası Kongre ve Sergi Sarayı'nda sahiplerini buldu. Bu yıl geçen yıllardan farklı olarak "En İyi Kurgu" ve" En İyi Sanat Yönetmeni" dallarında da ödüllere verildi. Ödül gecesinin sunuculuğu Cansu Dere ve Halit Ergenç tarafından yapıldı. Leo Fokas (yaşlı) Leo Fokas (, erken 10. yüzyıl Fokas ailesine mensup Bizans generali. Domestikos tōn scholōn olarak, Bulgar İmparatorluğu'na karşı 917 yılında bir büyük ölçekli bir sefer düzenlemiş ancak mağlup olmuştur. Sonra tahtı ele geçirmek için bir komplo kurmuş ancak bu komplo Amiral Romanos Lekapenos tarafından engellenmiştir. Lekapenos'un imparatorluğu yönetmesinden sonra başarısız bir isyan başlatmış ancak yakalanıp gözlerine mil çekilip kör edilmiştir. Leo Fokas Anadolu'da büyük toprakları bulunan ve çok defa mensupları Bizans ordularında askeri komutan olan aslen Ermeni olan bir zengin sülalenin üyesiydi. Babası Yaşlı Nikiforos Fokas, I. Basileios döneminde Güney İtalya'yı Bizanslılara tekrar bağlayan orduların komutanıydı. Kardeşi Yaşlı Bardas Fokas Doğu Bizans orduları komutanlığı yaptı. Bardas'ın oğulları, 963–969 yılları arasında İmparator II. Nikiforos Fokas ve "kouropalates" Genç Bardas Fokas'tır. Hayatının erken dönemi hakkında bilgi çok azdır. VI. Leon (886–912 arası hükümdar) hükümdarlığının son döneminde İmparator'un güçlü adamı "parakoimomenos" Konstantin'in kızkardeşi ile evlenmiş ve Domestikos tōn scholōn görevine yükselmiştir. Kişisel cesareti, doğuda Araplara karşı kısmi başarılarına rağmen general olarak yeteneklerinin kısıtlıydı. İmparatoriçe Zoe Karbonopsina (913–919 arası hükümdar) hükümdarlığında, Domestikos tōn scholōn görevine devam etmiş ayrıca "magistros" unvanını da taşımıştır. 917 yılında, Bulgarlara karşı geniş ölçekli bir sefer için görevlendirildi. Plan iki uçlu bir çatal şeklinde bir saldırıydı. Bir uç, güneyden Leo Fokas komutasında ana Bizans ordusu, diğer uç kuzeyden Romanos Lekapenos komutasındaki Bizans donanması tarafından Tuna'ya çıkarılan Peçeneklerdi. Ancak plan bu şekilde gerçekleşmedi. Peçenekler, kısmen Lekapenos'un liderleri ile kavga etmesi kısmen Bizans planına bağlı kalmaksızın kendilerinin yağmalamaya başlamaları nedeniyle Bizanslılara yardım etmediler. Hem Peçenekler hem de donanma desteğinden mahrum Fokas, Acheloos Muharebesi'nde Bulgar Çarı I. Simeon'un karşısında ağır bir yenilgi aldı. Bizans İmparatorluk ordusu neredeyse yok oldu, Fokas zorlukla kurtuldu. Simeon, Konstantinopolis'e yürüyüşe geçti. Fokas toplama bir kuvvetle Simeon'in ilerleyişini durdurmaya teşebbüs etti ama sürpriz bir gece atağı sonucu gene yenildi. Bu askeri felaketler, Zoe'nun hükümdarlığını zayıflattı, ortada ordusu Boğaziçi boyunca kamp yapan Fokas ve kayınbiraderi Konstantin'in tahtı genç VII. Konstantin'den (913–959 arası hükümdar) almak için plan yaptıklarına dair fısıltılar dolaşmaya başladı. Runciman'a göre Zoe zaten iktidarını sağlamlaştırmak için Fokas ile evlenmeyi planlıyor olabilir. İmparatorun danışmanı, Teodora, Bulgar seferinin başarısızlığı utancını taşımasına rağmen elinde bozulmamış güç olan Romanos Lekapenos'a yöneldi. "parakoimomenos" Konstantin, bu tehdidi donanmayı dağıtarak dengelemeye çalıştı fakat mürettabatın ödemelerini denetlemek için geldiğinde Lekapenos tarafından tutuklandı. Bu vuruşla Zoe durumun kontrolünü tamamen kaybetti. Teodora'ın zorlaması ile genç imparator naip olarak Konstantinopolis Patriği Nikolaos Mistikos'u atadı. Patriğin ilk eylemi Fokas'ı görevden alıp yerine İoannis Garidas'ı atamak oldu. Leo, durumunu güvence altına almak için Patriğin akrabalarının bazılarını "Hetaireia" ("İmparatorluk muhafızı") komuta etmesi için atamaya zorladı. Patrik, başta kabul etti ama sonra onları görevden aldı. Bu noktada Leo, Lekapenos'a döndü ve ona evlilik yoluyla ittifak önerdi. Lekapenos, kabul etti ve ittifak için onunla yemin etti, Leo'nun Hrisopolis'te bulunan birliklerine dönmesine izin verdi. Leo, bariz şekilde Lekapenos'un imparatorluk tacı için iddiada bulunmayacağına inanıyordu fakat yeni müttefikini yanlış değerlendiriyordu. 25 Mart 919 tarihinde, Lekapenos Büyük Saray'a girip, yerleşti ve "magistros" ile "Hetaireia" komutanı olup durumunu güvence altına aldı. Nirkaç hafta sonra, kızı Helena'yı genç imparator VII. Konstantin ile evlendirdi ve "basileopatōr" ("imparatorun babası") unvanı alıp İmparatorluğun gerçek hükümdarı oldu. Bu olaylara karşı bir şey yapmamış imparator adına bir mektup yazdı. Açıkça, bu Leo'nun isyana katılmasına doğru kayacaktı. Ancak birliklerinin sadakatini sağlayamaması nedeniyle başarısız oldu. Birlikler imparatorluk kampını terk etmeye başladılar, terkediş özellikle VII. Konstantin'in Lekapenos'u kendi koruyucusu olduğu ve Leo'nun isyanını lanetlediğini söylediği mektubunun yüksek sesle okunmasından sonra hızlandı. Sonunda Leo kaçmaya mecbur kaldı fakat imparatorluk ajanları tarafından Bithynia'da yakalandı ve gözlerine mil çekilip kör edildi. Birkaç ay sonra bazı arkadaşlarının bir komplosu açığa çıkınca, Fokas son bir aşağılamaya uğradı, Konstantinopolis sokaklarında törenle katır sırtında dolaştırıldı. Bundan sonraki hayatı hakkında bilgi yoktur. Aslan II (cüce galaksi) Aslan II (veya Leo II, Leo B) Aslan takımyıldızı yönünde yaklaşık olarak 690.000 ışık yılı uzaklıkta bulunan bir cüce küremsi gökadadır. Robert G. Harrington ve Albert George Wilson tarafından 1950 yılında keşfedilmiştir. 2008 yılının Ekim ayı itibarıyla Samanyolu'nun bilinen 24 uydu gökadasından birisidir. 2007 yılına kadar olan çalışmalarla gökadanın çekirdek yarıçapının 178 ± 13 pc ve gelgit kuyruğu yarıçapının 632 ± 32 pc olduğu düşünülmektedir. 2007 yılında 15 bilim adamından oluşan bir ekip Mauna Kea, Hawaii'de 8,2 metrelik Subaru optik-kızılötesi teleskopla Leo II'yi gözlemledi. 2 gece boyunca 90 dakikalık pozlamayla, 26 kadir görünen büyüklükten düşük olan, 82.252 yıldız tespit edilmiştir. Leo II'nin büyük ölçüde metal-fakir yaşlı yıldızlardan oluştuğu bulundu. ESO gözlemleri sonucu Leo II'nin kütlesi, (2,7 ± 0,5)×10 M olarak tahmin edilmiştir. Ugni molinae Ugni molinae , Şili guavası ya da Murtilla olarak da bilinen, anavatanı Şili ve Güney Arjantin olan mersingiller ailesinden bir bitki türüdür. Guava ile uzaktan bir akrabalığı vardır. Daha çok meyvesi için ve sarkık duran çiçekleri için dekoratif amaçlı olarak yetiştirilir.Meyveleri Avustralya ve Yeni Zelanda'da Ugniberry,Taziberry gibi adlarla satılmaktadır. Avustralya ve Yeni Zelanda'da da sanki bu yerlerin yerli meyvesi gibi "Tazziberry" gibi adlarla meyveleri satılmaktaysa da bu yerlerin yerel bitkisi değildir. Bitkinin çimlenmesi ve büyümesi yavaştır,tohumdan yetiştirilebilir, tam ve kısmi güneş alan yerlerde yetişir,su ihtiyacı fazla değildir. 30 cm ile 170 cm arasında değişen uzunluğa sahip her daim yeşil bir çalı şeklindedir. Ancak 3 metreyi aşan boya sahip türlerinede rastlanmaktadır. Birbirine ters 1–2 cm uzunluğunda 1-1,5 cm genişliğinde tek parça, zarar gördüğünde baharatımsı bir koku yayan koyu yeşil yaprakları bulunmaktadır. Çiçekleri 1 cm çapında 4 veya 5 yapraklı beyaz veya soluk pembe renkli ve ufak stamenler içerir. Mor ya da beyaz veya kırmızı renkli 1 cm çapında yenilebilir bir guava'dan çok frenk üzümü, böğürtlen lezzetinde ama hafif guavamsı bir aroma içeren tada sahip meyveleri bulunur.Güney Yarımküre de doğal ortamı olan yerlerde meyveleri Mart ve Mayıs aylarında olgunlaşır. İlk kez Juan Ignacio Molina tarafından tanımlanan bu bitki, 1844 yılında botanist ve bitki kolleksiyoncusu William Lobb tarafından İngilitere'ye getirilmiş ve yetiştiriciliğine başlanmıştır. Döneminde Kraliçe Viktorya'nın en favori meyveleri arasındadır. Zaten bu meyveleri sebebiyle İngiltere, Avustralya ve Yeni Zelanda'da kültür türleri yetiştirilmektedir. Meyvelerinden Şili'de Murtado adlı aguardiente adlı romu şekerle tatlandırılmış bu meyveler katılmak suretiyle içki yapılır. Ayrıca reçel yapıldığı gibi meyveleri tatlı yapımında da kullanılmaktadır. Yine çiğ olarak da tüketilmektedir.Tropik kuşağın biraz üstündeki alanlarda rahatlıkla yetiştirilebilen bir bitki olup, -8 dereceye kadar soğuklara dayanabilir. Soğuğa dayanıklılık haritası'nda 9-11. kuşaklar arasında yetişebilmektedir. Türkiye'de akdeniz mersininin yetişebileceği Akdeniz,Ege,Marmara ve Karadeniz kıyılarında korumasız yetişebileceği düşünülmektedir. Elit Elit, siyaset ve sosyoloji kuramlarında, fazlasıyla büyük miktarda sermayeyi veya iktidarı elinde tutan küçük bir insan grubudur. Sosyolog C. Wright Mills'a göre elit sınıf, egemen sınıftan farklıdır. Mills'e göre elit sınıf, politik güce sahip küçük bir gruptur. Bu sınıfa politikacılar, siyasi yöneticiler ve askeri liderler dahildir. Fakat egemen sınıf, doğrudan zenginlik ya da zora dayalı güç kullanımından ileri gelir ve eğitimden hükûmeti politikalarına kadar geniş bir yelpazeyi kapsar. Chieti Chieti, (Abruzzo lehcesi: "Chijtë") Orta İtalya'daki Abruzzo bölgesinin ve Chieti ili'nin merkezi olan şehir. Şehrin antik Grekçe ismi "Theate" (Yunanca: Θεατη) olup şehirde oturanlar "Theatine" olarak anılırlar. Chieti şehri Roma'nın 200 km kuzeybatısında, merkezi-doğu Abruzzo'da, 330m rakımlı olan, kuzeyinde "Pescara Nehri" vadisi ve güneyde "Alento Nehri" vadisi bulunan bir tepe üzerinde kurulmuştur. Hem Adriyatik Denizi sahillerine yakınlığı; hem "Majella Masifi" ve "Gran Sasso Masifi"'ne yakınlığı ile çok zengin ve değişik dağlık manzaraları olduğu; hem de İtalya'nın ana ulaşım ağı üzerinde olması dolayısıyla sehrin coğrafi konumu çok uygun bir mevkidedir. Şehir Adriyatik Denizi ve Apeninler'deki kuzey-güney yönlü önemli tren hatları ve merkezi İtalya'da Adryiyatik tarafında bulunan A14 ve A25 otoyolları üzerindedir. Şehir iki bölümden oluşmaktadır: "Yukarı Chieti (Alta Chieti)" ve Chieti Scalo. "Yukarı Chieti" şehrin en eski mahallelerinden oluşup şehrin orijinal olarak kurulduğu tepenin üzerinde bulunup birçok yüzlerce yıllık tarihsel kalıntıları ve tarihsel yapıları ihtiva etmektedir. "Chieti Scalo" şehrin yeni mahallelerini kapsamakta ve şehrin ticari merkezi ve üniversitesi bu bölümde bulunmaktadır. Chieti şehrinin iklimi ılıman Akdeniz iklimidir. Şehir iklimi bir taraftan 20 km uzaklıkta olan Adriyatik Denizi, diğer taraftan 25–30 km uzaklıkta olan "Majella Masifi" dagları tarafından etkilenmektedir. Bu ozellik dolayisyla şehir maksimum ve minimum ısıları arasinda cok büyük fark bulunmamakta ve yine gunduz ve gece ısıları cok degisik olmamaktadır. En soğuk ay olan Ocak ayı sıcaklık ortalaması 6-7 °C; en yuksek 10,9 °C ve en dusuk 4-5 °C olur. En sıcak ay olan Temmuzda ortalama isi 20-21 °C olur. Kuzey Afrika'dan gelen rüzgâr tesriyle gece isisi 20-21 °C olmaktadır. Yazin 45-50 gun isi maksimum 30 °C olamakta ve bu sicaklik yuksek nem ilke cok daha fazal hisedilmektedir. Fakat bazen sıcak ve kuru "Fon" rüzgârları sehrin yazlarına tesir yapmakta ve yazları "fon" estigi zamanlar isi artmakta ve nisbi nem orani dusmektedir. Yağışlar Abruzzo'nun deniz sahillerinde buluna bolgelerine kiyasla cok daha fazladir ve Chieti'de yagislar guz ve kis (Ekim ve Kasim) aylarındadır. Bu aylarda şehirdeki yagislar 80-100 gun gibi kisa bir zaman araliginda oldugu için bu yagislarla birlikte büyük simsekli ve gokgurultulu firtinalar da cok gorulmektedir. Yazin ise şehir genellikle kuru ve yagissiz gecmektedir. Fakat zaman zaman, ozellikle Agustos sonlarında, Kuzey Atlantikten Alpleri asan siklonik basinc dusuklukleri dolayisiyla ogleden sonraları hava birden degisip simsekli ve gokgurultulu firtinalar ve yagmur gorulmektedir. Chieti'nun nüfusu (31.12.2009 tahminleri itibarıyla) 51.010 kişi olup nüfus yoğunluğu 945 kişi/km² olur. 19. ve 20. yüzyıl/da şehir nüfusunun gelişimi şu gösterimde incelenebilir: Chieti komunünün şu komünlerle ortak sınırları bulunur: Bucchianico, Casalincontrada, Cepagatti (PE), Francavilla al Mare, Manoppello (PE), Pescara (PE), Ripa Teatina, Rosciano (PE), San Giovanni Teatino, Torrevecchia Teatina "Chieti ve Pescara G. d'Annunzio Üniversitesi": Chieti ve Pescara'da 1965'te kurulmustur ve yaklaşık 35.000 ogrenicisi vardir. Üniversitenin Chieti Kampusu "Chieti Scala" bölgesinde kuruludur. Rektorluk ve üniversite merkezi idare bolumleri binaları ile üniversitenin 12 fakultesinden 8 tanesi (Eczacilik; Tip ve Cerrahi; Psikoloji; Beden Eğitimi; Fen Eğitimi; Matematik, Fizik ve Biyoloji ve Sosyal Bilimler) Chieti kampusunda konumludur. Cenk Torun Cenk Torun (d. 24 Mart 1974, Ankara), TÃ¼rk oyuncu. Türk sanat müzigi sanatçısı Nurdan Torun'un oğlu olarak Ankara'da dünyaya gelmiş. Televizyon hayatına ilk kez Yıldız Tilbe'nin "Delikanlım" adlı şarkısının klibinde yer alarak başlamıştır. Daha sonra birçok televizyon dizisinde oynamış fakat 1996 yılında Özden Öğrük'ün karikatür'ünün televizyon versiyonunda yani "Çılgın Bediş" adlı dizi de "Oktay" karakterini canlandırmış ve doksanlı yılların en ünlü oyuncularından biri haline gelmiştir. Çılgın Bediş dizisi devam ederken kısa bir süre Aynalı Tahir dizisinde rol almış ve "Çılgın Bediş" sona erince bir dönem ekranlardan uzak kalmış ve sadece çok az dizide konuk oyuncu olarak ve sinema filmlerinde yer almıştır. Babası Enver Torun 2003 yılında Boğaz Köprüsünden atlayarak intihar etmiştir. 2013 yılında Sabah Gazete'sine verdiği bir röportaj'da ""Askere gitmeden önce 'Kurtlar Vadisi'nde Polat Alemdar karakterini oynamak için teklif aldım ama kabul etmedim. En büyük pişmanlığım, Hayatımın hatası diyebileceğim bir işti. Olsaydı ne güzel olurdu; dizi hala devam ediyor. 'Mafya dizisi tutmaz' diye düşündüm. O dönemde yakışıklı jön rolleri üzerime yapışmıştı. "Benden mafya adamı nasıl olur?" diye endişelendim açıkças"ı" dedi." 2015 yılında başlayan Yeter adlı dizide psikolog rolünü canlandırmıştır. Hikmet Vardar Hikmet Vardar, Türk basketbolcu (İstanbul, 1932). 1932'de İstanbul'da doğan Vardar, basketbola Vefa'da başladı ve 1.82'lik oyunuyla topa hakimiyeti ve guard pozisyonundaki başarılı oyunuyla dikkat çekti. 1951'de Fenerbahçe'ye transfer oldu. 27 Mart 1954 günü oynanan tarihi maçta Galatasaray'ı 71-61 yenerek bu takımın yenilmezliğine son veren sarı-lacivertli ekipte yer alan Vardar, 1957 yılına kadar oynadığı sarı-lacivertli takımda 1954-55, 1955-56 ve 1956-57 İstanbul Basketbol Ligi şampiyonluklarıyla, 1957 yılında Fenerbahçe tarihinin basketboldaki ilk Türkiye şampiyonluğunda pay sahibi oldu. Yedeksubaylık görevini yerine getirmek üzere 1957 yılında Fenerbahçe'den ayrılan Vardar, 1958'de basketbolu bıraktı. 1959-60 sezonunda Fenerbahçe'nin antrenör yardımcılığını üstlendi. 19 Şubat 1961'de Fenerbahçe başkanlığına seçilen Hasan Kamil Sporel'in ekibinde yer aldı . 1962 yılında İsmet Uluğ'un başkan seçilmesine kadar Fenerbahçe'de yöneticilik görevini sürdürdü. Vardar, 1955 yılında A milli, 1958 yılında yedeksubaylık görevini yürütürken Ordu millî oldu. Jan Fischer Jan Fischer (2 Ocak 1951, Prag, Çekoslovakya) Çek Cumhuriyeti eski başbakanı. Güner Yalçıner Güner Yalçıner (d. 1937), Türk eski millî basketbolcudur. Basketboluyla dikkatleri çekti ve önce İstanbul genç karmasına, 1955 yılında da genç millî takıma seçildi. 1958 yılında Fenerbahçe'ye transfer oldu ve bu takımın formasını 1971 yılına kadar kesintisiz giydi. Mehmet Baturalp'in ardından kaptanlığını da üstlendiği sarı-lacivertli takım ile 1959 ve 1965 yıllarında Türkiye şampiyonluğu, 1966-67 sezonunda Türkiye Kupası, 1962-63, 1963-64, 1964-65 ve 1965-66 sezonlarında İstanbul Ligi ve 1959, 1960 ve 1961 yıllarında Federasyon Kupası şampiyonluğu yaşadı. 21-31 Mayıs 1959 tarihleri arasında İstanbul'da düzenlenen Avrupa Basketbol Şampiyonası'nda ve aynı yıl Beyrut'ta düzenlenen Akdeniz Oyunları'nda A millî takımın formasını giydi. Toplamda 1 defa genç, 15 defa da A millî formayı giyen Yalçıner, 24 Şubat 1971 tarihinde düzenlenen jübile programıyla aktif basketbolculuk hayatını sonlandırdı.. Aralık 1971'de Fenerbahçe basketbol takımının antrenörlüğüne getirilen Yalçıner, 1972-73 sezonunda da eski takımı Vefaspor'un teknik direktörlüğünü üstlendi. 1973-75 arasında ise Fenerbahçe basketbol şube kaptanı oldu. 1979-80 döneminde Türkiye Basketbol Federasyonu Teknik Danışma Kurulu'nda görev yaptı. 1981-1983 yılları arasında tekrar Fenerbahçe basketbol şube kaptanlığına döndü. Aslan I (cüce galaksi) Aslan I (Leo I) Aslan takımyıldızı yönünde yaklaşık olarak 820,000 ışık yılı uzaklıkta bulunan bir cüce yuvarsı gökada. Yerel Grup'un bir üyesidir ve Samanyolu'nun en uzak uydu gökadalarından birisi olduğu düşünülmektedir. Albert Wilson tarafından 1950 yılında keşfedilmiştir. Bazı parlak kırmızı devlerin dikey hızlarının ölçülmesiyle kütlesinin hesaplanması mümkün olmuştur. Kütlesinin en azından (2.0 ± 1.0) × 10 M olduğu tahmin edilmektedir. Bu sonuç kesin değildir ve gökada etrafındaki büyük karanlık madde halesi henüz teyit edilmemiştir. Samanyolu halesinin dışındaki gelgit enkazının akışı sonucu oluştuğu iddia edilmektedir. Ancak, bu hipotez doğrulanmamıştır. Cüce gökadaların tipik bir özelliği olarak metallik oranı çok düşüktür ve Güneş'in sadece yüzde biri kadardır. Gökada içinde herhangi bir küresel küme bulunamamıştır. Aslan I, takımyıldız içindeki en parlak yıldız olan Regulus'tan sadece 12 yay-dakika uzaklıktadır. Bundan dolayı gökada bazen "Regulus Cücesi" olarak adlandırılır. Yıldızdan gelen ışık gökada üzerinde çalışmayı güçleştirir ve bu yüzden 1990'lara kadar görsel olarak tespit edilememiştir. Erden Kuntalp Erden Kuntalp (Prof. Dr.) (d. 8 Kasım 1934, Aydın), Türk hukukçu. Lisans eğitimini 1959 yılında İstanbul Üniversitesi Hukuk Fakültesi'nde, doktora çalışmalarını da 1964 yılında Ankara Üniversitesi Hukuk Fakültesi'nde tamamlamıştır. Üç yıl süreyle Lozan Üniversitesi Hukuk Fakültesi'nde araştırmalar yapıp, seminerlere katılan Prof.Dr.Kuntalp, 1993-2003 yılları arasında Galatasaray Üniversitesi Hukuk Fakültesi Özel Hukuk Bölümü ve Medeni Hukuk Anabilim Dalı Başkanlığı görevlerini sürdürmüştür. Halen Bilkent Üniversitesi Hukuk Fakültesi'nde Medeni Hukuk Anabilim Dalı başkanı olarak ders vermektedir. Öğretim üyeliğinin yanında 1969 yılından beri aynı zamanda avukatlık mesleğini icra etmektedir. Bugüne kadar birçok bankanın hukuk müşavirliklerini üstlenmiş, birçok akademik yayına imza atmış, ve bunun yanı sıra Türk Medeni Kanunu, Finansal Kiralama Kanunu ile Banka Kartları ve Kredi Kartları Kanunu tasarılarının komisyonlarında bulunmuştur. 2009 yılının Aralık ayında Prof.Dr. Erden Kuntalp; Fransa Akademisi tarafından Fransız dili ve edebiyatının dünyadaki yükselişine katkıda bulunduğu için Vermeil Madalyası ile ödüllendirilmiştir. ErdoÄŸan Karabelen Erdoğan Karabelen (d. 11 Ağustos 1935, ö. 10 Kasım 2018 İstanbul), Türk eski millî basketbolcu ve atlet. Atletizm yaparak spora başladı ve 110 metre engelli dalında Türkiye şampiyonu oldu, millî takımda yarıştı. Fenerbahçe'nin 1952-57 arasında üst üste 6 yıl İstanbul ve Türkiye şampiyonu olmasında pay sahibi oldu. Basketbola, kış zamanı atletizm antrenmanı olması amacıyla başladıysa da bu dalda da yıldızlaştı. 1951 yılından 1958'e dek giydiği sarı-lacivertli forma ile 1954-55, 1955-56 ve 1956-57 İstanbul Ligi, 1957 Türkiye Şampiyonası ve 1954 ile 1958 Federasyon Kupası şampiyonluklarını yaşadı. Bu dalda A millî oldu. 1955, 1957 ve 1959 Avrupa Basketbol Şampiyonalarında ay-yıldızlı formayı giydi. 1958 yılında Darüşşafaka'ya transfer oldu. 1963 yılında tekrar Fenerbahçe'ye döndü. 1961-62 sezonunda İstanbul Üniversitesi Spor Kulübü'nü, 1967-68 sezonunda PTT'yi çalıştırdı . 2018 yılının Kasım ayında hayatını kaybeden Karabelen Karacaahmet Mezarlığı'nda toprağa verildi. Sıtkı Piran Sıtkı Piran, Türk boksör. 1928 yılında Türkiye'nin bokstaki ilk resmi uluslararası temasında Rıza Nemlioğlu, Necmi, Rauf ve Selami Beylerle birlikte Milli takıma seçildi. 1928 Kasım'ında Moskova ve Bakü'de Rus ve Azerbaycan milli takımlarına karşı yapılan müsabakalarda orta sıklette dövüştü. Moskova'da sayı ile mağlup oldu, Bakü'de ise sayı ile galip geldi. Okay Tiryakioğlu Okay Tiryakioğlu (d. 1972; Mersin), Türk roman yazarı. Gotik tarzda yazdığı Osmanlı İmparatorluğu konulu romanları ile tanındı. Roman alanındaki ilk çalışması 2002 yılında basılan "Karanlığın Çağrısı" isimli kitap oldu. Tiryakioğlu'nun bu romanı Beyan Yayınları'nın 2002 yılında düzenlediği İlk Romanlar ödülünün sahibi oldu. Daha sonra 2004 yılında "Gölgeler" ve 2005'te üçüncü romanı "Bin Yılların Gecesi" basıldı. 2009 yılında "Kuşatma 1453" isimli kitabı basıldı. Bu kitabı "Kanuni" ve "Yavuz" başta olmak üzere diğer romanları izledi. Tiryakioğlu, 1972 yılında Mersin'de dünyaya geldi. Çocukluğu İstanbul Erenköy'de geçti. Çocukluk dönemlerinde Enid Blyton ve Gülten Dayıoğlu'nun eserlerini okudu. Ortaokul yıllarında yazma denemelerine başladı. 1994 yılında Bilkent Üniversitesi'ndeki eğitimini yarıda bırakarak tamamen edebiyata yöneldi. Edgar Allan Poe ve Howard Phillips Lovecraft gibi Gotik edebiyat alanında ün yapan yazarlardan etkilendi. Türkiye'de gotik edebiyatın ilk örneklerinden biri olarak gösterilen ve Beyan Yayınları tarafından 2002 yılında basılan ilk romanı "Karanlığın Çağrısı" ile aynı yayın evinden İlk Romanlar ödülünü kazandı. 2004 yılında "Gölgeler" ve 2005 yılında da "Bin Yılların Gecesi" isimli romanlarının ardından tarihî romanlara yöneldi. Bu türdeki ilk romanı ise 2008 yılında basılan ve 93 Harbi'ni konu alan "Kumandan" isimli kitap oldu. Bu kitabını 2009 yılında basılan "Kuşatma 1453" ve "Yavuz" takip etti. Kuşatma 1453, 20.000 okuyucu sayısına ulaştı. 2010 yılında, Belgrad ve Rodos'un Fethi ile Mohaç Muharebesi'ni konu alan "Kanuni" isimli kitabı basıldı. 2011 yılında "Mevlana" ve "Abdülhamid", 2012 yılında "Sultan" ve "Alparslan", 2013 yılında "Yıldırım Bayezid" kitapları basıldı. 2014 yılında Timaş Yayınları tarafından basılan, Ankara Muharebesi ile I. Bayezid ve Timur'u konu alan "Devlerin Savaşı / Yıldırım - Timur" isimli kitabı basıldı. 2015 yılında "Fatih" basıldı. Tiryakioğlu'nun son romanı ise yine aynı yıl Timaş Yayınları tarafından basılan ve Kanuni'nin Mohaç seferini anlatan "Mohaç" isimli kitabıdır. Muammer Sevinti Muammer Sevinti Türk boksör. İETT ve Fenerbahçe'de boks yaptı. 51 kiloda başarılı karşılaşmalar çıkardı ve 1955 yılında milli takıma seçildi . Aynı yıl 8 sene aradan sonra boks takımını tekrar oluşturan Fenerbahçe'ye transfer oldu. 10-11 Şubat 1957’de düzenlenen İstanbul Şampiyonası’nda 57 kiloda altınm madalya kazandı ve sarı-lacivertli takımın İstanbul ikincisi olmasında pay sahibi oldu. 7-8 Aralık 1957’de düzenlenen ve Fenerbahçe'nin İETT'nin 13 yıllık hakimiyetine son vererek ilk kez şampiyonluğa ulaştığı İstanbul Şampiyonası’nda gümüş madalyaya ulaştı . 1959 İstanbul Şampiyonasında da altın madalyaya ulaşan Sevinti, 1958-59 ve 1959-60 Türkiye Ferdi Boks Şampiyonalarında da altın madalya kazandı. ITV ITV Bağımsız Televizyon İdaresi (Independent Television Authority - ITA) bünyesinde BBC ile rekabet oluşturmak için kurulmuş, Britanya ticari televizyonlarının kamu hizmeti ağı. 1955'te yayına başlayan ITV, Birleşik Krallık'taki en eski ticari televizyon ağıdır. 1990 Broadcasting Act (Yayıncılık yasası) ile birlikte Channel 3 ismini almıştır; buradaki 3 rakamı özel bir anlam ifade etmeyip, sadece BBC One, BBC Two ve Channel 4 gibi emsallerinden ayırt edici bir unsur olmuştur. ITV, 2004 yılında Granada plc ve Carlton Communications şirketlerinin birleşmesiyle oluşan, ITV Broadcasting Limited'in ana ortağı, 2008 Kasım'ından beri de Channel 3'ün İngiltere, Galler, Güney İskoçya ve Man Adası'ndaki yayın haklarının tamamını elinde bulunduran ITV plc ile karıştırılmamalıdır. Benzer şekilde ITV1 de "ITV plc" tarafından Channel 3 hizmetleri için belirtilen bölgelerde kullanılan bir markadır. "ITV plc" dışındaki şirketlerden "Channel Television" (Manş Televizyonu) Manş Adaları'ndaki yayınlarında ITV markasını kullanırken; STV ve UTV sırasıyla Kuzey ve Orta İskoçya ile Kuzey İrlanda'daki yayınlarını kendi isimleriyle sürdürmektedirler. Ergenekon Ergenekon ile ilgili olası ansiklopedik kullanımlar; ITV (anlam ayrımı) ITV ÅŸu anlamlara gelebilir: 30. Uluslararası İstanbul Film Festivali'nde gösterilen filmler 30. Uluslararası İstanbul Film Festivali'nde gösterilen filmler Aşağıdaki listede 2 Nisan - 17 Nisan 2011 tarihleri arasında düzenlenen 30. Uluslararası İstanbul Film Festivali'nde gösterime sunulan filmlerin tamamı yer almaktadır: Pavia Pavia, kuzeybatı İtalya'daki Lombardiya bölgesinin ve Pavia ili'nin merkezi olan şehir ve yerel idare bakımından bir komün. Antik Romalılar döneminde "Ticinum" adı ile bilinen şehri 568-774 döneminde "Lombard Krallığı" başkentliği yapmıştır. Tarihsel gelişmeler Pavia'da çok önemli artistik ve sosyal miraslar bırakmışlardır. Pavia bir şeref unvanı olarak İtalyan yerleşimlerine verilen "Şehir (Citta)" unvanını Avusturya İmparatorluğu tarafından 1836'da "Città Regie della Lombardia nel Regno Lombardo-Veneto (Lombardo_Veneto Krallığı'nın Lombardia Krallık Şehri)" olarak almıştır. Pavia şehri kuzey İtalya'da Lombardiya'nın güneydoğusunda "Ticino Nehri" üzerinde bu nehrin Po Nehri'ne katılma mevkinin 12 km yukarısında konumlanmıştır. Milano Pavia'nın 35 km kuzeyinde; Genova 90 km güneyinde ve Torino 110 km batısında bulunurlar. Pavia yerleşimi antik Romalılardan önceye kadar gider. Yaşlı Pliny'ye göre "Laevi" ve "Marici" adlı Ligüryen kabileler tarafından kurulmuştur. Batlamyusa göre ise şehri kuranlar "İnsubres" kabilesidir. Antik Roma döneminde şehrin ismi "Ticinum" olarak bilinmekteydi ve bir "municipium" olarak önemliydi. Roma İmparatorluğu çağlaraında önemli bir askeri merkez "castrum" idi. Antik Roma için "Ticinum"'un startejik önemi "Arminum (Rimini)" den Po Nehriin takip edip "Augusta Taurinorum (Torino)" 'ya giden, "Via Aemilia" eyolu üzerinde önemli bir menzil olmasıydı. 476'da Odoacer rakibi olan "Falvius Orestes"'i Pavia'ya kuşatri ve şehri eleine geçirdi. Bundan sonra Odoacer şehri yağmalayıp tümüyle yıktı. Orestes Piacenza'ya kaçtı. Odoaer onu takip etti ve öldürdü ve Orontes'in Batı Roma İmparatoru olan Romulus Augustus'da imparatorluk tahtından indirdi. Bu olay tarihçilerce Batı Roma İmparatorluğu'nun sonu olarak kabul edilir. Sonradan şehrin Latince ismi (olasilikla Papa'ya atıfla) "Papia" oldu. Bazen her iki antik ad kullanılarak 'Ticinum Papia" olarak anılmıştır. Yıllar geçtikçe "Papia" şehrin şimdiki adı olan "Pavia"ya değişmiştir. Gotlar idaresi altındayken Pavia onların en önemli müstahkem kalesi idi. I. Justinianus'un İtalya'yı tekrar eline geçirmek için İtalya'ya gönderdiği Belisarius karşısında Gotların son direnme noktası Pavia kalesi oldu. Lombardlar İtalya'ya girip İtalyan topraklarını ellerine geçirmeye başlayınca kurdukları "Lombard Krallıği" için 568-774 dönemine başkentleri Pavia olmuştur. Bu kralalık zayıflayıp Dükler tarafından idare edilmeye başlanınca Pavia "Zaban" adlı Lombard dükün merkezi oldu ama aynı zamanda çok zayıf Lombard Krallığı'nın idari başkenti olarak görev yaptı. "Desiderius" adlı zayıf Lombard Kralı hükümdarlığı sırasında yıllarca tamir görmeyen Pavia kalesinin savunma gücü çok azalmıştı. Haziran 774'te Frankların Kralı Şarlman Pavia kalesini kısa süren bir kuşatmadan sonra eline geçirdi ve kendini Lombardlar Kralı ilan etti. Pavia İtalyan Krallığı başkenti ve İtalya Krallarını taç giyme törenlerinin yapıldığı şehir olarak görevine 12. yüzyıla kadar devam etti. 1004'te II. Heinrich (Kutsal Roma İmparatoru'na karşı onun İtalya Krallığı olarak taç giymesine Pavia halkı itiraz edip isyan etti ve imparator bu isyanı pek kanlı olarak bastırdı. 12. yüzyılda İtalya Krallığı otoritesi hemen zayıflayıp hiçe inmişti. Pavia 12. yüzyılda kendikendini bir belediye meclis ile bağımsız olarak idare etme imtiyazı alıp bir bağımsız şehir konumuna girdi. İtalyan Orta Çağ tarihinin önemli Guelfolar ve Ghibellinolar arasındaki politik ayrılıklar ve savaşlar sırasında Pavia genellikle Ghibellinolar İmparatorluk taraftarı idi. Buna başlıca neden, Pavia'nın Milano şehri ile olan rakipliği idi. İmparator aleyhine kurulan Lombard Ligi ittifakına Pavia katılmadı. Papaya karşı İtalya'da imparatorluğun egemenliğini korumak için Friedrich Barbarossa 1158-1177 döneminde 5 adet İtalya seferi yaptı; Pavia tarafından desteklendi ama bu seferler bir sonuç ortaya çıkarmadı. Bundan sonraki yüzyıllarda Pavia önemli ve İtalya tarihi için aktif bir şehir olma niteliğini sürdürdü. 1329da IV. Ludwig (Kutsal Roma İmparatoru) İtalya'da bulunmaktayken Kardeşi Rudolf'un oğulları II. Rudolf ve I.Ruprecht ve mirasçılarına "Ren Palatın Kontuluğu"nu bağışladı. Pavia Milano'nun üstünlüğüne karşı yüzyıllarca direnmişti. Fakat 1359da Milano'da hüküm süren Visconti Hanedanı'ndan II. Galeazzo Visconti şehri eline geçirdi. Kardeşi Matteo Visconti ile Visconti idaresindeki toprakları bölüşüp batı Lombardiya'yı idareye başladı. 1262de sarayını Pavia'ya nakledip 1378de orada ölene kadar hükümdarlık yaptı. Visconti idaresi altında Pavia bir artistik ve entelektüel merkez oldu. 1361de eski bir hukuk okulu yerine Pavia Üniversitesi kuruldu ve çok geçmeden bu üniversite çok büyük isim yaparak Avrupa'nın her ülkesinden öğrenci çekmeye başladı. Valois hanedanı ile Habsburg hanedanı arasındaki 1494-1559 dönemindeki İtalya Savaşları sırasında Pavia imparator taraftarı idi. 1525de Fransa Kralı I. François ile kutsal Roma Germen İmparatoru ve İspanya Kralı olan V. Karl orduları arasında yapılan Pavia Savaşı'nda Fransa Kralı yenilip esir düştü. Bu savaş Pavia şehri için bir dönüm noktası oldu. Bu savaştan sonra Pavia devamlı İspanyol-imparatorluk idaresi altında kaldı. Bu dönemde şehirde eskisi gibi imparator ve papalık taraftarları arasındaki siyasi çatışmalar Fransa taraftarları ve imparator taraftarları arasındaki siyasi çatışmalara dönüştü. Pavia'nın İspanyollar tarafından idaresi 1713e kadar sürdü. 1713de İspanya Veraset Savaşı (1700-1715) sırasında Pavia Avusturya tarafından işgal edildi. Pavia'nın Avusturya tarafından idaresi 1796ya kadar devam etti. Avusturya idaresi altına iken İmparatoriçe Maria Theresia tarafından Pavia Üniversitesinin desteklenmesi ile şehrin entelektüel hayatı yeniden canlandırıldı ve dönemin hümanistleri ve bilim adamları çalışmak için Pavia'yı seçmeye başladılar. 1796da Napolyon Bonapart emrinde bulunan Fransız ordusu İtalya'ya hücuma ve istilaya geçti. Pavia Fransız idaresi altına, Fransız uydusu olan "Tranpadana Cumhuriyeti" (796-1797), sonra "Ticino" deparmanı olarak "Cisalpine Cumhuriyeti" (1792-1802) ve "Olona deparmanı" nın bir komünü olarak "İtalyan Cumhuriyeti" (1802-1805) tarafından idare edildi ve sonunda Fransız impartorluğu parçası oldu. 1814 Viyana Kongresi tarafından kuzey İtalya şehirleri ve Pavia Regno "Lombardo–Veneto Krallığı" olarak Avusturya idaresi altına verildi. Pavia iki bölgeden oluşan bu krallığın Lombarde bölgesinde "Pavia ili" olarak idare edildi. 1859da İkinci İtalyan Bağımsızlık Savaşı'ndan sonra ve ertesi yıl ülke birleştirilip İtalya Krallığı ilan edilince Pavia İtalya Krallığının bir parçası oldu. Pavia 1872ye kadar bir askeri bir kale olarak etrafı surlar ve tabyalarla çevrili idi. O yıl tabyalar ve surların altları halka açıldı; bulvarlar ve parklar yapıldı; ama duvarlar 1901 kadar yıkılmadı. 1901de duvarlar yıkılarak yerine şehre bir çevre yolu yapıldı. Pavia'nin nüfusu (30.6.2010 tahminleri itibarıyla) 71.345 kişi olup nüfus yoğunluğu 1.144 kişi/km² olur. 19. ve 20. yy/da şehir nüfusunun gelişimi şu gösterimde incelenebilir: Pavia ve etrafındaki araziler İtalya için çok önemli tarım alanları olup buralarda bağcılık, pirinç üretimi ve tahıl üretimi çok önemlidir. Hizmet sektörü şehirde çok önemlidir ve bu sektörde bulunan bazı kurumlar tüm İtalya'da tanınmaktadır. Bunların en başında en eski Avrupa üniversiteleri içinde bulunan tarihsel "Pavia Universitesi" ve "IRCSS Policlinico San Matteo" adli hastanesi gelmektedir. Pavia komunünün şu komünlerle ortak sınırları bulunur: Borgarello, Carbonara al Ticino, Certosa di Pavia, Cura Carpignano, Marcignago, San Genesio ed Uniti, San Martino Siccomario, Sant'Alessio con Vialone, Torre d'Isola, Travacò Siccomario, Valle Salimbene, Bereguardo Pavia'nin şu kentlerle kardeş şehir bağlantıları bulunur: 1. Uluslararası İstanbul Sinema Günleri'nde gösterilen filmler 1. Uluslararası İstanbul Sinema Günleri'nde gösterilen filmler İstanbul Kültür ve Sanat Vakfı tarafından düzenlenen film gösterileri ilk kez 1982 yılında, 10. "Uluslararası İstanbul Festivali" kapsamında 6 günlük bir film haftası şeklinde başladı. Bu sinema haftasının program danışmanı Vecdi Sayar'dı. İki yılın sonunda, 1984'te festival bünyesindeki bu film gösterileri İstanbul Festivali kapsamından çıkartılarak İstanbul Sinema Günleri adı altında bağımsız bir sinema etkinliği haline getirildi ve bu şekliyle de 1988 yılına kadar sürdürüldü. Bu yıldan sonra uluslararası alanda da kendini kanıtlayan etkiniğin adı Uluslararası İstanbul Film Festivali olarak değiştirildi. Aşağıdaki listede 10. "Uluslararası İstanbul Festivali"nin bir parçası olarak 12 Temmuz - 18 Temmuz 1982 tarihleri arasında düzenlenen "Uluslararası Sinema Haftası" (1. Film Günleri)'nda gösterime sunulan filmlerin bir listesi verilmiştir. Bu yıl gösterilen az sayıdaki filmin belli bir tema etrafında toplanmış olması nedeniyle bu haftanın başka bir adı da "Sanat Filmleri Haftası"dır. Bu yıl sadece dört ülkeden altı film gösterilmiştir. Gösterimler Konak sinemasında yapılmıştır. Uluslararası İstanbul Film Festivali Resmi Sitesi Mathieu Bodmer Mathieu Bodmer, (d. 22 Kasım 1982, Évreux) fransız futbolcudur. Şu an Paris Saint-Germain FC takımında forma giymektedir. Évreux FC futbol okulunda futbol hayatına başlayan Bodmer, oradan da Caen futbol okuluna gitmiştir. O takımda da profesyonel olmuştur. Bodmer, Lille OSC takımının dikkatini çekince 2003-2004 sezonunda Lille OSC takımıyla 4 yıllık sözleşme imzalamıştır. 4 yıl boyunca başarılı bir performans sergileyen Bodmer, en büyük takıma yani Olympique Lyonnais'e 2007 yılında transfer olmuştur. Orada sık sık forma giyme şansı bulup iyi bir performans sergileyen Bodmer, 2010-2011 sezonunda Paris Saint-Germain FC'e transfer olmuştur. Aynı zamanda Évreux FC futbol takımının iki kurucusundan birisidir ve o takımın başkanıdır. LFP Profil Julius Wellhausen Julius Wellhausen (17 Mayıs 1844 - 7 Ocak 1918), Alman teolog ve oryantalistti, uzmanlık alanında zamanını Tevrat'ı akademik olarak anlamaya çalıştı. Hanover Krallığı'nın Hamelin şehrinde doğan Wellhause, Protestan bir pastörün oğluydu. 1862’de Göttingen Üniversitesi Teoloji Bölümü’ne kaydolan Wellhausen, Heinrich Ewald gibi hocalardan aldığı dinler tarihi, teoloji eğitiminin yanı sıra İbrânîce, Ârâmîce ve Arapça öğrendi. Göttingen Üniversitesi'nde Georg Heinrich August Ewald'ın altında teoloji üzerine eğitim görüp 1870'te bu üniversitede Eski Ahit üzerine "Privatdoçent" oldu. 1872'de Göttingen Üniversitesi'nde teoloji üstüne ordinaryüs profesör oldu. 1882 yılında görevinden istifa etti. Halle Üniversitesi filoloji fakültesinde oryantal diller üzerine ekstraordinariyüs profesör oldu ve 1885'te Marburg Üniversitesi'nde profesörlüğe seçildi. 1892'de Göttingen'e transfer olup ölene kadar burada kaldı. Slovakya başbakanı Slovakya Cumhuriyeti başbakanı ( veya ""), Slovakya cumhurbaşkanı ve Ulusal Konsey Başkanı'ndan sonra en yüksek 3. siyasi makamdır. Slovakya parlamenter bir cumhuriyet olduğundan dolayı Başbakan, Ulusal Konsey'e sorumludur. 1969 yılında oluşturulan bu makama şimdiye kadar 19 kişi oturdu. Mevcut başbakan 21 Mart 2020 tarihinden beri Igor Matovič'tir. Slovakya Yönetim Bakanı Slovakya Ülke Başkanı Slovakya Özerk Hükûmeti Başbakanları Birinci Slovak Cumhuriyeti Başbakanları Komiserler Kurulu Başkanı Komiserler Kurulu Başkanı Slovak Sosyalist Cumhuriyeti Başbakanları Slovak Cumhuriyeti Başbakanları Hüner Coşkuner Hüner Coşkuner (d. 1 Nisan 1963, İstanbul), Klasik Türk müziği şarkıcısı. Hüner Coşkuner, lise yıllarında Emin Ongan yönetimindeki Üsküdar Cemiyeti'ne giderek çok büyük bir birikime sahip oldu. Çok küçük yaşta sanat hayatına atılan Hüner Coşkuner sahne repertuvarını daha da genişletmek amacıyla yine çok değerli hocalardan feyz aldı. Bunlardan bazıları Melahat Pars, Kamuran Yarkın ve Feriha Tunceli'dir. Sosyal sorumluluk projelerinde yer alan Hüner Coşkuner, Lösemili Çocuklar Vakfı başta olmak üzere Bedensel Engelliler, Dünya Şizofrenliler Derneği'nde gönüllü olarak çalıştı. Albüm ve şiir kitabı gelirlerinin bir kısmını bu vakıflara ve derneklere bağışladı. Bu faaliyetler halen tarafınca devam ettirilmektedir. İlk albümünü 1987 yılında Selami Şahin'in müzik yapım şirketi Şahinler Plak'tan çıkaran sanatçı ardından 1989 yılında Çaçan Plak'tan çıkardığı Sakın Dönme Geriye adlı stüdyo albümüne imza atmıştır. Bu albüm müzik otoriteleri tarafından sanatçının en başarılı albümlerinden biri olarak kabul edilmektedir. Sonra sırasıyla Beni Sevmeni İstiyorum, Gidemezsin, Haydi Tut Ellerimi, Gidiyor ve Olamaz isimli stüdyo albümlerine imza atmıştır. Yine 1993 yılında çıkan Gidiyor adlı albüm Hüner Coşkuner'in önemli projelerinden biri olmuştur. 1995 yılında Elenor Müziğe transfer olan sanatçı Elenor Müzik etiketi altında 10 adet stüdyo albümüne imza atmıştır. 2000 yılında çıkardığı Klasikler 2 adlı albümü deyim yerindeyse müzik dünyasını kasıp kavurmuştur. 2015 yılında sözleri ve müziği kendisine ait olan şarkılardan oluşan Seni Acele Görmem Lazım adlı albümü çıkarmıştır. Gerek sahne asilliğine gerekse sesine hürmeten çok kişi tarafından sevilip dinlenen sanatçı Türkiye'nin kadın Türk Sanat Müziği duayenleri arasında kabul görmektedir. Florya Atatürk Deniz Köşkü Florya Atatürk Deniz Köşkü, İstanbul'un Bakırköy ilçesine bağlı Şenlikköy mahallesi kıyılarında bulunan bir yapıdır. Türkiye'nin ilk cumhurbaşkanı Mustafa Kemal Atatürk'ün bölgeye duyduğu özel ilgi ve zaman zaman gerçekleştirdiği yazlık ziyaretler sonucunda, dönemin İstanbul Belediyesi tarafından yaptırılarak, Atatürk'e armağan edilmiştir. Köşk, karadan 70 metre uzaklıkta deniz tabanına dikilen kazıklar üstüne inşa edilmiş olup, ahşap bir iskele yolla karaya bağlanmaktadır. Bünyesinde kabul salonu, yatak odaları, banyo ve kütüphane vardır. Köşk ilk yapıldığı dönemlerde Atatürk'ün girişimiyle yakın çevrede bulunan ve içinde metruk Ayastefanos Manastırı'nın yıkıntılarının bulunduğu çayırda, köşke bahçe olarak bir koru oluşturulmuştur. Bu koru, bugün Florya Atatürk Ormanı adıyla anılmakta ve halka açık park olarak kullanılmaktadır. Köşk, Türk mimari tarihinde, erken cumhuriyet dönemi mimarisinin simge eserlerinden biri olarak değerlendirilmektedir. 1935 yılında belediye tarafından mimar Seyfi Arkan'a projesi çizdirilmiş; aynı yıl 14 Ağustos günü yapımı tamamlanarak Atatürk'e teslim edilmiştir. Dolmabahçe Sarayı'nda kaldığı dönemlerde sık sık motorla köşke gelen Atatürk, halkla birlikte denize girmiştir. Atatürk, üç yıl boyunca belirli aralıklarla köşkü yazlık çalışma ofisi kullanmış, son ziyaretini ölümünden birkaç ay önce, 28 Mayıs 1938 tarihinde gerçekleştirmiştir. Özellikle 1936 yılının haziran ve temmuz aylarında uzun süre burada konaklamıştır. Köşk önemli davetlere ve bilimsel toplantılara da ev sahipliği yapmıştır. Köşkte ağırlanan tanınmış konuklar arasında İngiltere kralı VIII. Edward ve Windsor düşesi Wallis Simpson da bulunmaktadır. Atatürk'ün ölümünden sonra göreve gelen cumhurbaşkanlarından İsmet İnönü, Celal Bayar, Cemal Gürsel, Cevdet Sunay, Fahri Korutürk ve Kenan Evren de köşkü yazlık olarak kullanmıştır. Daha sonra bölgenin eski ışıltısını yitirmesi ve denizsuyu kalitesinin düşmesi gibi nedenlerle köşk daha az kullanılır hâle gelmiştir. 6 Eylül 1988 tarihinde TBMM Millî Saraylar Daire Başkanlığı'nın yönetimine giren köşk onarılarak müze hâline getirilmiştir. Köşkün kimi bölümleri TBMM mensuplarına hizmet vermesi düşünülerek sosyal tesis olarak ayrılmıştır. Köşke Halkalı-Sirkeci banliyö hattının Florya durağından ve Florya-Yenibosna arasında işleyen 73T numaralı İETT otobüsleriyle ulaşılabilir. Müze olarak hizmet vermekte olan köşke pazartesi ve perşembe günleri dışında, kış döneminde 09.00-15.00 saatleri arasında, yaz döneminde ise 09.00-16.00 saatleri arasında girilebilir. Forth Köprüsü Forth Köprüsü "(İngilizce: Forth Bridge ya da Forth Rail Bridge)" İskoçya'da bir demiryolu köprüsüdür. 1890 yılında inşa edilmiştir. Üç ana bölüm ve her biri yaklaşık 520 metre uzunluğundadır. Köprü 2.529 metre uzunluğunda ve deniz seviyesinden 46 metre yüksekliktedir. Köprüden her gün yaklaşık 190-200 tren geçmektedir. Forth Köprüsü 2015 yılında UNESCO tarafından Dünya Mirası olarak ilan edilmiştir. Peygamber İddo hikâyesi Peygamber İddo hikâyesi, Yehuda kralı Rehavam zamanında yaşamış peygamber İddo tarafından yazıldığı düşünülen kayıp bir Yahudi metnidir. Bu yazıttan 2 Tarihler 13:22'de bahsedilmektedir: "Aviya'nın yaptığı öbür işler, uygulamaları ve söyledikleri, Peygamber İddo'nun yorumunda yazılıdır." Bu metin ayrıca "Peygamber İddo'nun midraşı" veya "Aviya'nın yaptıkları" olarak da bilinmektedir. Kriton (Platon) Kriton (Antik Yunanca: Κρίτων), Antik Yunan filozofu Platon tarafından yazılmış, şehrin tanrılarına inanmayışı ve gençlerin ahlakını bozması gerekçesiyle yargılanan Sokrates’in davası sonucunda çıkan idam kararının ertesinde, öğrencisi aynı zamanda onunla yaşıt ve onun gerçeklerine ulaşamamış bir arkadaşı olan Kriton’un onu hapisten kaçmaya ikna etmeye çalışmasını konu alan bir diyalogdur. Sokrates'in Savunması ve Euthyphron ile birlikte üçlü bir dizi oluşturur. Euthyphron mahkemenin hemen öncesini, Savunma mahkeme sürecini, Kriton ise mahkeme sonrasını anlatır. Yani eser Sokrates'in Savunması adlı diyaloğun devamı niteliğindedir. Kriton, Sokrates'i ikna etmeye çalışır ama başarılı olamaz yani Sokrates hayatına son verenlere direnmez, verilmiş olan karara karşı çıkmaz. Sokrates kurtulmayı neden reddettiğini bu diyalogta açıklar ve Kriton’u ikna etmeye çalışır. Kırmızı frenk üzümü Kırmızı Frenk Üzümü ("Ribes rubrum") "Ribes" cinsinin bir türüdür. Batı Avrupa (Belçika, Fransa, Almanya, Hollanda, Kuzey İtalya Kuzey İspanya ve Portekiz'de doğal olarak yetişmektedir.Frenk üzümü türleri içerisinde en bilinen ve en akılda tutulan türlerinden biridir. Yaprak döken bir çalı türü olup normalde 1,1,5 metre kadar boylanabilmektedir,nadiren boyu 2 metreye varabilmektedir. 5 loblu yaprakları, spiral şekide gövdesinde toplanır. Çiçekleri sarı-yeşildir, 4–8 cmlik çiçek salkımları ,olgunlaşınca şeffaf kırmızı yenilebilir 8–12 mm çapında üzümlere döner. Her üzüm salkımında 3-10 arası meyve olur. Yazın ortasından sonuna kadar her bir çalıdan 3-4 kilo arası meyve alınabilir. Avrupa,Asya ve Kuzey Amerika'da da başkaca yenilebilir meyveli ve bu tada benzer tadda frenk üzümü türleri bulunur. Örneğin"Ribes spicatum" (Kuzey Avrupa ve Kuzey Asya), "Ribes alpinum" (Kuzey Avrupa), "R. schlechtendalii" (Kuzeydoğu Avrupa), "R. multiflorum" (Güneydoğu Avrupa), "R. petraeum" (Güneybatı Avrupa) ve "R. triste" (Kuzey Amerika; Newfoundland dan Alaska'ya güney tarafına doğru dağlarda ). "Ribes rubrum" ve "R. nigrum" Kuzey ve Doğu Avrupa'da yaygın olsa da, büyük meyveleri olan kültür türleri ilk olarak 17.yüzyılda Belçika ve kuzey Fransa'da yetiştirilmeye başlanmıştır. Modern zamanda pek çok kültür türü seçilmekte ve bu kültür türlerinden bahçelerde kaçanlar bütün Avrupa ve Asya'da yabani olarak yetiştirilmektedir. Beyaz frenk üzümüde "Ribes rubrum" türünün kültürüdür. Kırmızı türüne göre daha tatlı bir tada sahip olup, kırmızı frenk üzümünün albino varyantı olsa da, ayrı bir botanik tür değildir. Ancak marketlerde "Ribes sativum" veya "Ribes silvestre" gibi değişik adlarla satılmaktadır. Genel olarak yarı gölge veyahut tam aydınlık ortamlardan hoşlanan frenk üzümü çalıları pek çok toprakta da yetişebilir. Az bir ihtiyacı bulunduğundan bahçe bitki olarak rahatlıkla yetiştirilebilmektedir. Bitki gelişme devresi oldukça uzun olan bir bitkidir. Günlük ısı ortalaması 10 dereceyi bulunca gelişmeye başlar ve sonbaharda ısı ortalaması bu derecenin altına düşünceye kadar gelişmesini sürdürür. Her üzüm çeşidi meyveleri iyi bir şekilde olgunlaştırmak için belirli bir ısı toplamına ihtiyaç gösterir. Bağ kurulacak bölgenin yıllık aktif sıcaklık toplamının en az 16 derece olması gerekir. Rantabl bağcılık yapabilmek için, yıllık ortalama sıcaklık 9-21 derece ve sıcak aylar ortalaması 17-20 derece olmalıdır. Erken olgunlaşan çeşitlerde tam çiçeklenmeden olgunluğa kadar geçen sürede 16-20 derece, geç olgunlaşanlarda ise 30 derece ya da daha fazla sıcaklık toplamına ihtiyaç bulunur. Asmanın kökleri derinlere gittiği için diğer bitkilere oranla daha az yağış alan yerlerde de yetişebilir. Yıllık yağış miktarı yanında, yağışın dağılımı bağcılık bakımından çok önemlidir. Kış aylarında ve ilkbahar başlangıcında düşen yağmurlar asma için çok yararlıdır. İlkbaharın son döneminde ve yaz başlangıcında devam eden yağışlar özellikle mantari hastalıkların artmasına sebep olduğundan bağcılık yönünden sorunlar yaratmaktadır. Ayrıca kışın don olması bir problem yaratmasada ilkbaharda don olmaması önelidir zira don asmanın sürgün sürme zamanına kadar devam ederse, yeşil aksam, -1, -2 derecenin altındaki ısıdan zarar göreceğinden asma zarara uğrar, meyve verimi düşer. Yine sonbaharda erken gelen donlar da odun kısmının iyi odunlaşmasına engel olarak kurumasına sebep olabilir. Rüzgarların bağlara çok etkisi vardır. Diğer iklim faktörleri müsait olmak şartıyla rüzgarlardan korunmuş yerler bağcılığa daha elverişlidir. Olgunlukla birlikte mayhoş tadı aynı tadlılıkla birlikte kırmızı frenk üzümünün siyah olanına göre daha fazladır. Buna karşın beyaz meyveli olan frenk üzümü ise kırmızısına göre aynı mayhoş tada karşın, daha tatlıdır bu sebeple reçellerde ve pişirilmiş yemeklerde daha tercih edilir, aynı şekilde salata, meze ve yemeklerde kullanılmaktadır. İngiltere'de koyun eti ile birlikte pazar rostosunda kırmızı frenk üzümü marmelatı ile servis edilmektedir. Reçeli (marmelatı da) geleneksel olarak meyvelerinin şekerle karıştırılıp kaynatılması suretiyle olur. Fransa'da aynı şekilde Bar-le-duc reçeli ya da Lorraine reçeli adıyla beyaz veya alernatif olarak siyah frenk üzümü ile reçeli yapılır. Schleswig Holstein ve İskandinav ülkelerinde meyve çorbaları ve yaz pudinglerinde (Rødgrød- Rote Grütze- Rode Grütt) kullanılır. Almanya'da krema ve beze içeriği ile tart yapılır; Avusturya'da bunun adı (Linzer torte)dir. Avusturya'da kızılcığın aksine şeker katılmadan tatlısı yapılır. Johannisbeerenschorle adıyla Almanya'da soda v.s ile aroması karıştırılıp içeceği yapılır. Zira Johanistag 24 Haziran bu bitkinin ilk meyvesini verdiği zaman gibi düşünülür. Genel olarak bu alanda siyah frenk üzümünün adı çıksada, İngilizce ve Almanca German bitki bilimi yayınlarına göre kırmızı frenk üzümü ateş düşürücü, terletici, adette rahatlatıcı, hafif laksatif(ishal yapıcı), kanama önleyici, iştah arttırıcı, idrar söktürücü ve sindirime yardımcı özelliklere sahiptir. Bu özelliklerden bir kısmı mümkündür, zira meyvelerde yüksek orandaC vitamini, meyve asidi, lif bulunur. Yapraklarından yapılan infüzyon çayın gut ve romatizma semptomlarını önlediğine, yaraların iyileşmesini sağlayıp kanamaları önlediğine inanılır ayrıca ağız enfeksiyonlarında gargara solüsyonu olarak kullanılır. Meyvelerde B ve C vitamini, demir, fosfor, potasyum, lif, bakır ve manganez'e rastlanmıştır. Kurutulmuş meyveleri alkalizatör olarak alternatif tıpta kullanılmaktadır. Abdi Aktaş Abdi Aktaş (d. 1 Mayıs 1975, İzmir), Türk eski futbolcudur. Futbola Karşıyaka altyapısında başlayan Abdi, 1995 yılında profesyonelliğe geçiş mukavelesi imzalayarak as takıma alındı. As takım için birkaç antrenmana çıktıktan sonra hazır bulunmadı ve oyun tecrübesi edinebilmesi için 3. Lig ekiplerinden Çanspor'a kiralandı. 195-96 sezonunu'da kiralık olarak Bandırmaspor'da geçirdi. 1996-97 sezonunda 1. Lig ekiplerinden Malatyaspor'a transfer oldu. Burada iki resmî karşılaşmada görev aldıktan sonra sezonun kalan bölümünü kiralık olarak Kütahyaspor'a geçirdi. Daha sonraki sezonlar birçok takım'da görev aldı. 2000-01 sezonunda Kütahyaspor'a transfer oldu ve burada beş sezon boyunca düzenli olarak ilk onbirde forma giydi ve gösterdiği performansla bir takımının birçok başarısında önemli rol oynadı. Beş sezon ardından takımdan ayrılıp sırasıyla Akhisar Belediyespor, TKİ Tavşanlı Linyitspor ve Kemalpaşa Belediyesi Ulucak Spor için oynadı. 2009-10 sezonunun başında tekrar eski takımı olan 2. Lig ekiplerinden Tavşanlı Linyitspor'a transfer oldu. Tavşanlı Linyitspor'un 2009-10 sezonunda 2. Lig'i lider tamamlayıp 1. Lig'e yükselmesinde büyük katkıda bulundu.2013-2014 sezonunun başında takımdan ayrılıp İstanbul Güngörenspor'a transfer olmuştur.2013-2014 sezonunun devre arasında yarım sezon önce ayrıldığı Tavşanlı Linyitspor'a geri dönmüştür. Willy Messerschmitt Wilhelm Emil "Willy" Messerschmitt (d. 26 Haziran 1898 - ö. 15 Eylül 1978), Alman uçak tasarımcısı ve üreticisidir. Willy Messerschmitt bir şarap tüccarının oğlu olarak Frankfurt'ta doğdu. Üvey babası Amerikalı ressam ve Münih Akademisi Profesörü Carl von Marr'dır. Messerschmitt'in muhtemelen önemli tasarımını Walter Rethel'in işbirliği ile 1934 yılında tasarlamış olduğu Messerschmitt Bf 109 modelidir. Bf 109 Luftwaffe'ın en önemli savaş uçağı olmuştur. Bugün için 35.000 adet ile tarihinin en çok üretilen savaş uçağıdır. Messerschmitt Me 209, mutlak dünya hava hız rekorunu kırdı ve 1969 yılına kadar pervaneli uçaklar için dünya hız rekorunu elinde tuttu. II. Dünya Savaşı sonrasında Messerschmitt nazi suçluları mahkemesi tarafından köle işgücü oluşturmak suçundan yargılandı. 1948 yılında mahkûm oldu. Cezaevinden iki yıl sonra serbest bırakıldı ve kendi şirketinin başkanı olarak görevine devam etti. Almanya'da 1955 yılına kadar uçak üretimi yasak olduğu için fabrikası küçük arabalar ve dikiş makineleri üretti. Almanya'ya uçak üretimi için izin verilmeden önce 1952 yılında İspanya'da Hispano AVIACION için Hispano HA-200 jet eğitim uçağı tasarlanmış, ayrıca daha sonra Mısır hava kuvvetleri için Helvan HA-300 süpersonik uçak tasarlamıştır. Willy Messerschmitt 1970'te emekli olmuş ve Münih'te bir hastanede 15 Eylül 1978 tarihinde ölmüştür. Debola Ogunseye Debola Daniel Ogunseye (d. 27 Nisan 1988, Lagos, Nijerya), Nijeryalı futbolcudur. 1. Lig ekiplerinden TKİ Tavşanlı Linyitspor'da oynamaktadır. Nijerya'da Olabisi Onabanjo University altyapısında futbola başladı ve bu takımla 2003 yılında bati Afrika Üniversite Oyunlarını kazanmayı başardı. 2006 yılında Amerika Birleşik Devletleri'nden gelen bir teklif üzerine Güney Karolina eyaletinin Newberry kentindeki Newberry College'de tahsil görme ve aynı zamanda futbol ekibinde görev alma fırsatı buldu. Burada iki sezon kaldıktan sonra ABD'de Furman Paladins, Mississippi Brilla ve Charlotte Eagles futbol takımları için forma giydi. 2010-11 sezonun başında 1. Lig ekiplerinden Kartalspor'la anlaşarak Türkiye'ye transfer oldu. Yarım sezon burada görev aldıktan sonra bir başka 1. Lig ekibi olan TKİ Tavşanlı Linyitspor'a transfer oldu. 2014-2015 sezonu devre arasında da Yeni Amasyaspor'a transfer oldu. Ernst von WeizsÃ¤cker Ernst Freiherr von Weizsäcker (d. 25 Mayıs 1882 - ö. 4 Ağustos 1951), Alman diplomat ve politikacıydı. 1948 - 1943 yılları arası Nazi Almanyası'nın Dışişleri Bakanlığı Müsteşarlığını yaptı. Weizsäcker ailesinin bir üyesi ve Almanya Cumhurbaşkanı Richard von Weizsäcker ve fizikçi ve filozof Carl Friedrich von Weizsäcker'in babası idi. Ernst von Weizsäcker 1900 yılında bir subay olarak Kaiserliche Marine'e (Alman İmparatorluk Donanması) katıldı. 1916 yılında Jutland savaşında Amiral Reinhard Scheer komutasında Alman savaş gemisi Friedrich der Grosse'de Teğmen olarak görev yaptı. Savaştan sonra Haziran 1919 - Nisan 1920 yılları arasında Lahey'de deniz ataşesi olarak görev yaptı. 1920 yılında Alman Dışişleri Bakanlığı'na girdi. 1921 yılında Basel Konsolosu olarak atandı. 1924 yılında Kopenhag'da Meclis Üyesi olarak, 1927 Cenevre'de konuşlu oldu. 1928 yılında silahsızlanma dairesi başkanı oldu. 1931'de Oslo Elçisi olarak atandı. 1933 yılında Bern, 1937 yılında Dışişleri Bakanlığı Politika Dairesi Başkanı oldu. 1938'de iktidar partisi NSDAP kendisine SS fahri rütbesi verdi. 1938 yılında, Çekoslovakya'ya saldıran Alman dış politikasının genel eğilimine karşı çıktı; Çekoslovakya'yı yok etme fikrine hiçbir ahlaki itirazı olmadığını ve sadece saldırının zamanlamasına karşı çıktığını belirtti. 30 Ocak 1942 tarihinde SS-Brigadeführer rütbesine terfi etti. Dışişleri Bakanlığı tarafından Almanya'nın Vatikan Büyükelçisi olarak atandı. Savaşın bitiminden sonra başlangıçta Papa'nın konuğu ve diplomatik bir üyesi olarak eşi ile Vatikan'da kaldı. 1946 yılına kadar Almanya'ya dönmedi. 25 Temmuz 1947 tarihinde tutuklandı. İnsanlığa karşı işlenen suçlar olarak, Auschwitz'e Fransız Yahudilerin sınır dışı edilerek gönderilmesi ile etkin işbirliği yapmasıyla suçlandı. Weizsäcker'in (oğlu Richard von Weizsäcker duruşma sırasında bir hukuk öğrencisi idi) oğlu onun savunma avukatı olarak ortaya çıktı. 1949 yılında cezaevinde 7 yıl hapis cezasına çarptırıldı. 1951'de geçirdiği bir felç sonucu öldü. Reinhard Scheer Reinhard Scheer (d. 30 Eylül 1863 – ö. 26 Kasım 1928), Kaiserliche Marine Amirali. Harp okulu öğrencisi olarak 1879 yılında Alman filosuna katıldı; I. Dünya Savaşı patlak verdiğinde, Yüksek Denizler Filosu komutanı oldu. En güçlü ve yeni oluşan III. Savaş Donanma Filosu komutasını devraldı. Ocak 1916 yılında Amiralliğe terfi etti ve Yüksek Denizler Filosunun kontrolü kendisine verildi. Scheer 31 Mayıs-1 Haziran 1916'de tarihinin en büyük deniz savaşlarından biri olan Jutland Savaşı'nda Alman filosunun başındaydı. Ağustos 1918 yılında, Deniz Kurmay Başkanı olarak terfi etti; Amiral Franz von Hipper filo komutanı olarak onun yerini aldı. Savaşın sona ermesinden sonra emekli oldu. Sıkı disiplinliydi. Halkın gözünde ağır görünümü nedeniyle "demir maskeli adam" olarak biliniyordu. 1919 yılında anılarını yazdı; bir yıl sonra da İngilizceye çevrildi ve yayımlandı. Ekim 1920'de, bir davetsiz misafir Scheer'in evine girdi ve eşi Emillie ve hizmetçisini öldürdü ve kızı Else'yi de yaraladı. Bu kişi daha sonra evin mahzeninde intihar etti. Scheer, bu olayın ardından inzivaya çekildi. 1925 yılında otobiyografisini yazdı. 1928'de Marktredwitz'de öldü ve Weimar belediye mezarlığına gömüldü. Iveta Radičová Iveta Radičová (7 Aralık 1956, Bratislava, Çekoslovakya) 8 Temmuz 2010 - 4 Nisan 2012 tarihleri arasında Slovakya başbakanı olarak görev yaptı. Slovakya'nın ilk kadın başbakanıdır. Nigel Martin-Smith Nigel Martin-Smith Manchester kökenli müzik grubu manejeri. 1990'lı yıllarda İngiliz erkek müzik grubu Take That'i biçimlendirmiştir. Martin-Smith eğlence endüstrisine 1980'lerin başında bir oyuncu acentesi olarak başlamıştır. Bu alanda başarı gösteren Martin-Smith müzik piyasasındaki ilk başarısını ise sanatçı Damian yeniden yorumladığı "The Time Warp" şarkısının UK Top 10 listesine girmesiyle 1989 senesinde elde etmiştir. 1990'ların başlarında New Kids on the Block grubunun Amerika'daki yakaladığı başarı ona bu Amerikan grubunun bir İngiliz versiyonunu kurmaya karar verdirtti. Dreaming of You (albüm) "Dreaming of You", Selena'nın son stüdyo albümü. İlk gününde toplam