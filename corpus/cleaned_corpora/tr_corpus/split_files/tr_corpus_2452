–asilzade olmayan aydınlar– farkında olmadığından, aristokrasiye sesleniyordu Bağımsızlık, özgürlük ve son yüzyılın tüm düşünsel ideallerine ulaşma arzusu bizim çevremizde doğmuştur. Hem diğer halklar ve hem de bizzat Rus halkı nezdinde Rusya'ya saygınlık kazandıran özverili azınlık sizin aranızdan çıktı. Murabyev, Pestel, Rıyle ve Bestujev sizin, sizlerin saflarından geldi. Sizlerin arasından çıktı Puşkin ve Lermantov. Ve nihayet, yabancı topraklarda da olsa Rus sözlerinin özgürce duyulabilmesi için yurdunu terk eden bizler de sizin bağrınızdan çıktık. Ancak yazısının sonraki satırlarında, sanki asilzadelere bağladığı umutların boşa çıkacağını öngörmüşçesine, Herzen cesurca uyarıyordu Biz hâlâ size inanıyoruz... Neden doğrudan, zavallı kardeşlerimize hitap etmiyoruz Kendilerinin bilmedikleri güçlerini hesaplamak, ulaşamadıkları olanakları onlara sağlamak, tahmin bile edemedikleri zaaflarınızı onlara açıklamak ve de onlara şunu söyleyebilmek için Hadi kardeşler, baltalara sarılmanın zamanı geldi. Bu, köleliğin çağı değil, sarayda hizmet etmenin, angaryanın çağı değil kutsal irade bu, bir durun, efendiler sırtınızda memnuniyetle keyif çattılar, kızlarınızı memnuniyetle kirlettiler ihtiyarların kaburgalarında memnuniyetle sopa kırdılar... Hadi bakalım, çocuklar, saman, saman götürün efendilerin evlerine, paşa evlatları varsın son bir kez daha ısınsın. *** Liza bir sabah ‘Times' gazetesinde okuduğu iki cinayet haberiyle sarsıldı. Cinayetleri, Fransız sığınmacı, işçi Barthelémy işlemişti. Liza bu adamla Herzen'in evinde karşılaşmıştı ve onun çekici, hafif çiçek bozuğu, esmer, keskin hatlı yüzü ve hummalı bir şekilde parlayan gözleri, inatçı, karamsar bakışları aklında kalmıştı. Barthelémy, Ledru-Rollin'in yakın arkadaşlarından yaman avare ve yorulmak bilmeyen düellocu, sığınmacı Kurne'yi düelloda öldüreli henüz iki yıl olmuştu. O zaman iki aylık hapis cezasıyla kurtulabilmişti. Bu sefer, Barthelémy gürültülü bir kavgadan sonra, birlikte karışık işler çevirdiği soda fabrikasının sahibini öldürmüştü. Sevgilisiyle fabrikatörün evine gitmiş. Arkadaşlarına anlattığına göre oradan Hollanda'ya, ardından Napolyon'u öldürmek üzere Paris'e gitmeyi planlıyormuş. Ancak tabancasını imparatora değil, ilk önce fabrikatörün kafasına, sonra da kendisine engel olmaya çalışan ilk polise boşaltmış. İkisini de öldürmüş. İngiltere'de her yıl azımsanmayacak sayıda insan, faytonların, omnibüslerin, trenlerin altında kalarak can veriyor her gün kocaman, siyah cenaze arabaları, mezarlıklara, İngiliz, Hollanda, Belçika çiçeklerinden örülmüş çelenkler ve her tarafı kapatılmış cenazeler taşıyor. Yaşayanlar bu düzenli tasfiye ye karşı tamamen ilgisizlerdi. ‘Times' küçük puntolarla, yıllık gelirleri on bin sterlinden az olmayıp doğal yoldan ölenlerin isim ve adreslerini yayınlıyordu dikkat çekici manşetler altında ise kısa spotlarla, kazalarda ya da dikkatsizlik sonucu ölenlerden söz ediliyordu. Bu son ölüm duyurularının bir kıymeti yoktu ve yirmi dört sayfalık saygın gazetelerin bir sayfasında yer alan sanayici ve borsacıların ilanları da her zaman onları önemli kılmaya yetmiyordu. Okuyucular, kaza istatistiklerine şöyle bir göz atıp hızla geçiyorlar. Ama buna karşılık, Anglosakson adaletinin gözübağlı tanrıçasına bir insanı kurban etmeyi vaat eden yargılama günlerinde Londra'nın eski Roma'dan hiçbir farkı kalmıyordu. Ana cadde ve sokaklarda onlarca, yüzlerce gazete satışını garanti eden sansasyonel manşetler merak duygusunu kışkırtacak şekilde duyuruluyordu Barthelémy itiraf etti... , Barthelémy'nin tüyler ürpertici cinayeti... , Barthelémy nasıl öldürdü... Noktalar ve yarım bırakılmış sözler, okuyucuların merakını kamçılamak amacı taşıyordu. Gazeteler, sansasyonel haberlerin olduğu günlerde tiraj patlaması yapıyordu. O anda dava henüz sonuçlanmamış, yargıçlar bir hükme varmamış olabilir ama gazete yazıları, manşetler ve muhabirlerin uydurmalarına bakılırsa sanığa bir ceza biçilmiştir bile. Tarafsız olması gereken jüri üyelerinin kanaatlerini sanığın son sözleri ya da avukatların başarılı savunması değil, gazetelerin sokak çığırtkanlıkları belirler. Kimi hukukçuların bu İngiliz usulü lince, bulvar basınının kışkırtmalarına karşı çıkma çabaları sonuçsuz kalıyordu. Bulvar basını, birinci sayfa manşeti için daha iyi bir kaynak bulma istek ve niyetinden yoksundu. Nasıl eski çağlarda insanlar, az sonra arenayı kükreyişleriyle sarsarak, mahkûmu parçalayacak olan parmaklıklar ardındaki yırtıcı hayvanların nefeslerini hissetmeye çalışıyorduysa, İngilizler de aynı şekilde, dizilmiş harflerin parmaklıkları arasından bakıyorlardı. Spor bahisleri, terbiye ile elde edilen soğukkanlılığı alt ediyordu. Bazıları, geleneksel, saygın idam sehpasını öneriyor bazıları ise, gürültü koparan bir beraati savunuyordu. Evlerin köşebaşlarına, kapıların önüne ölüm bahsi düzeneği kurmayı sadece önyargılar engelliyor. Mahkûm edilecek mi, edilmeyecek mi. Bu soruyu akıllara getiren, acıma ya da adaletin yerini bulması isteği değildi kesinlikle sadece bilmeceyi çözme isteği, sonucu tahmin arzusuydu. İngiltere'de parlamento seçimleri bile mutlaka iflas ettirici bir oyuna dönüşür. Kim çoğunlukta olacak, hangi parti kazanacak. Paralar yatırılır, sorumlular bilgi toplar. Büyük Britanya'nın ulusal bayram günlerindeki gibi insanlar gazete büroları ve oy sayma merkezlerinin çevresinde birikir. Klerkler, tezgâhtarlarda özverili bir edayla, soyluların akılsızlığına ve borsacıların kumarbazlığına uyarlar. Parlamento seçimleri sırasında, hali vakti yerinde olan her aile, rantiye semtlerindeki her sokak, ünlü ve ünsüz herkes bu salgın hastalığa –aklını yitirmişçesine spekülasyon yapmak– yakalanmıştır. Üç yüz mebuslu, Tory'lerin çoğunluğuna yatırıyorum. Yatırıyorum... Yatırıyorum... Yatırıyorum... Barthelémy'nin yargılanmasının son günlerinde, gazete okuyucularının gerginliği had safhaya varmıştı. Duyguları, horoz dövüşü seyircilerininkinden farksızdı. Sanığın geçmişi ve bütün yaşamı, İngiliz gazete okuyucularına son derece eğlendirici bir şekilde sunulmuştu. Barthelémy, eli yüzü düzgün biriymiş ve daha ellisinde bile değilmiş. Bir zamanlar bir polis öldürmüş, ardından da eski deniz asteğmeni Kurne'yi düelloda vurmuş, barikatlarda savaşmış, Belle-Ille hapishanesinden kaçmış. On iki jüri üyesi, ahşap parmaklıklarla çevrili bölümlerinde oturmuş, gizemli bir şekilde susuyorlardı. Tamamı küçük tüccar ya da işadamıydı. Verecekleri kararı hiç kimse önceden tahmin edemiyordu. Yurttaşlık görevi, sırasıyla bu on iki erkeği tekdüze günlerinden çekip almıştı ve bu sorunun çözümünü bulmalarını istemişti. Barthelémy, suçunu inkâr etmiyordu ama cinayet nedenlerini açıklamayı reddetmişti. Tarafların savunmasını dinleyen hakim, melankolik bir edayla, cüppesinin üzerindeki tozları üflüyordu soylu sınıfının Oxford'undan mezun, parlak bir laf cambazı savcı ise sanığın üzerine, ifşaatla dolu iddianın kaldırım taşlarını acımasızca fırlatıyordu. Muhabirler, idam cezasının ve ona öngelen kârlı koşuşturmacanın kokusunu almışlardı. Onlara göre, idam kararı, davanın en güzel sonuçlanma şekliydi. Ufukta sayısız röportajlar, sansasyonel ifşaalar, duygusal yaşam kesitleri görünüyor. Rahip, mahkûmun histeri krizine kapılmasına neden oluyor, başbakan bağışlamayı reddedecek, mahkûm itiraflarını yazacak ve bilinçsiz bir halde hümanist bir şekilde asılacak. Buradaki hümanizm darağacı ilmiğinin çok kaliteli olduğu anlamına gelmekte. Barthelémy, tüm İngiltere'nin ilgisini çekmeyi başardı. Ceza mahkemesinin mütevazı görünüşlü taş binası milyonların gözlerini üzerine çekti. Liza, kararın açıklanacağı gün mahkemeye gitmeye karar verdi. Kocaman, kirli binada, medeni hukuk davalarının görüldüğü salona yanlışlıkla girdi önce. Mahkemenin üç hakimi, insanlarda korku ve saygı uyandırmak için geniş, siyah cüppelerle sarmalanmışlardı. Yüzleri yaşlı kadınlar gibi kırış kırış, siyah peruklu hakimler, Liza'ya geri ve vahşi ortaçağ İngiliz kanunlarının simgesi gibi geldi. Küt burunlu yüzleriyle, gri, fare gözlerini hakimlerin üzerine diken yazıcılar, onlara yaltaklanarak bakıyorlardı. Adliye yazıcıları, Kraliçe Victoria'nın paralı muhafızları ya da İngiliz polisi gibi, değişik türde insanlardı. Son iki meslek için temel, bazen de tek koşul boy bos ve fiziksel güç ise, adliye de, iki büklüm olmuş raşitik memurlar ile mesleki hastalıkların bir dizi fiziksel, psikolojik göstergelerine genetik yolla sahip olmuş adliye memurlarının oğulları için bir tür barınaktı. Ses geçirmez adliye duvarları, kilisenin gotik tarzının ustaca taklidiydi. Şövalye kılıçlarının, feodal beylerin kalelerine çarpıp geri dönmesi gibi, sokak gürültüsü bu duvarları aşıp içeri giremiyordu. Bu ortaçağ çatısının altında avukat ve hakimlerin mırıltıları dünyayı birkaç yüzyıl gençleştiriyordu sanki. Siyah silindirini sıranın altına koymuş olan saygın davacı-burjuva, Liza'nın gözünde aniden, kısa pantolon ve parlak kaftan giymiş zengin bir tüccara dönüşüyordu. Burjuvanın, deri kostüm üzerine gri, keten önlük takmış kalfası da buradaydı ama Liza onu da bambaşka bir kıyafetle görüyordu gri bir setre ve tütün rengi pantolonla. Onların yerini, en büyük mirasçı sıfatıyla konuşan geçkin, evde kalmış, kızarık burunlu bir kız aldı. Halasının, evini ve tüm mal varlığını kedisine bağışlayarak dolaylı olarak kendisine bırakmış olduğunu kanıtlamak için çırpınıyordu. Ben kedilere bayılırım, diye fısıldıyordu adeta miyavlarcasına, ölen kadının yeğeni. Saygın centilmenlerin daha önce duydukları gibi yeğeni sık sık yanlış davranışlar sergileyerek rahmetliyi üzmüştür ve saygın centilmenler acaba rahmetlinin mal varlığını sırf yeğenine bırakmamak için kedisine bıraktığını düşünmüyorlar mı. diye soruyordu meslekdaşlarına, mahkemenin üç hakiminden biri. Kız trajik bir ifadeyle ellerini savurmaya başladı ve sözü kendi avukatına vermeyi güçlükle kabul etti. Avukatın can sıkıcı konuşması, salonda, İngiltere'nin çiseleyen yağmuru kadar etki gösteriyordu ancak. İngiltere'de kedilerin cadı ve büyücü sayılarak yakıldığı çağ gerilerde kalmıştı. Bunun en büyük kanıtı, sıklıkla onlara mal varlıklarının miras bırakılması, öte yandan da kedi mezarlığında, mezar taşları üzerinde yer alan fotoğraflar ve anıtlardı tüm bunlarla kedilere duyulan sevgi dile getirilmiş oluyordu. Liza salondan çıktı. Üst sınıfın temsilcileri olan avukatlar, ince, beyaz kaküllerini kibirli kibirli sarsarak soğuk koridorlarda yarışırcasına koşuşturuyorlardı. Mahkemelere girme hakkından yoksun olmakla birlikte çoğunlukla davaların sonucunu belirleyenler ise statü bakımından üst sınıf temsilcisi meslekdaşlarından daha alt seviyedeydiler. Birçok haktan yoksun olan ikinci sınıf bu avukatlar, soruşturmayı yürütüyor, iddia ya da savunma için kanıtlar araştırıyor, düşmanı ustaca yoklayıp zayıf yerlerini buluyorlardı. Gidişatı belirleyen işinin ehli bu adamlar, nihai hesaplaşma sahnesinde yer alamıyorlardı. Onların yerine avukatlar ve savcılar söz düellosu için kılıçlarını çekiyorlardı. Sorumlulukları avukatlar ve onların yardımcıları arasında paylaştırmak, –rüşveti önlemek, şikelerin önüne geçmek amacıyla uygulanan başarısızlığa mahkûm kurnazlıklardan biri– işgüzar bir Anglosakson Süleyman'ı tarafından keşfedilen ve ezelden beri geçerli olan bir uygulamaydı. İngiliz Ceza Hukuku mevzuatında, reşit olmayanlar için fiziksel cezalar öngören kanun hâlâ yerini koruyordu. Uslanmaz oğlundan şikayetçi bir baba, on yedi yaşındaki delikanlının kırbaçla dövülmesine neden olmuştu. İtaatsiz oğul, ortaçağ zihniyetli kişiler tarafından belirlenen kurallar uyarınca kırbaçlanmıştı. Liza, Barthelémy'nin yargılandığı kocaman salona girdi. Sanık oldukça sakin görünüyordu ve sadece, uzamış sakalının gölgelediği yüzündeki koyu mavi gözlerinde hoşgörüsüz bir alev yanıyordu. Siz asılmak suretiyle idam edileceksiniz. Tanrı sizi bağışlasın. diye okudu son kararı hakim. Rahatladığını gösteren bir jestle, tozlu, beyaz peruğu kafasından indirdi ve kendini yavaşça koltuğa bıraktı. Liza, hızla çarpan kalbini eliyle bastırarak hava alabilmek için kendini dışarı attı. Nefes nefese kalmıştı. Garip, ruh hastası olduğu açıkça görülen adamın akıbeti. Ne kadar trajik, kanlı bir akılsızlık. diye düşünüyordu Liza. Brütüs olmak istiyordu ama bir katil, iki insanın hayatını anlamsızca söndüren, toplum için zararlı bir canavar olarak ölecek. Tüyleri ürperdi. Kürküne sarıldı, yanından geçen arabayı durdurarak evine gitti. Ama orada da sakinleşemedi. Liza, sönen şöminenin önünde ağır ve üzüntülü düşüncelere dalarak bütün geceyi uyumadan geçirdi. Her idamın infazında olduğu gibi bu sabah da şafak sökerken hapishane kapılarının önünde binlerce insan birikmişti Kürk mantolu ya da yırtık pırtık eski ceketler giymiş kadınlar, restoranlardan çıkıp doğruca buraya gelen fraklı erkekler, fabrikalara giden işçiler... Duvarın ötesinde sükûnetle bir insanı asıyorlardı ve kalabalık gözlerini kerpiç duvara dikmiş sessizce duruyordu. Barthelémy yiğitçe ölüme gidiyordu. Sevdiği kızın saçından bir tutam istedi ve cellat kendisine yaklaştığında onu avucunda sıktı. İnfaz anında, saat sekiz buçukta erkekler keplerini, silindirlerini, kalpaklarını ve şapkalarını başlarından indirdiler. Kısa bir süre sonra kilit gıcırdadı ve dış kapının eşiğinde bir polis göründü. Kasketini gözlerine kadar indirmişti. Dolayısıyla sadece siperliği ve sivri çenesi görünüyordu. Koyu renk, ahşap kapıya beyaz bir kağıt tutturdu kağıtta, Barthelémy'nin idam kararının en insancıl şekilde uygulandığı, oldukça kibar birkaç sözcükle ifade edilmişti. Saat sekiz kırk beşte, hapishanenin önü ıssızlaştı. Merakları tatmin olan seyirciler gündelik işlerine döndüler. Hapishane duvarları önünde infazı izleyememiş olanlar, muhabirlerin gazetelerde yazdıkları ayrıntılardan zevkle bardaklarına kan dolduruyorlardı. Hakim ve savcı artık kim bilir kaçıncı kez kiliseyi ziyaret etti. İnsan Tanrı tarafından yaratılmıştır ve ona aittir. Dinsel inançları ne olurlarsa olsun ister katolik, ister İngiliz devlet kilisesi yandaşı, her Britanyalı beşikten mezara dek bu bilge söze göre hareket etmek zorundadır, çünkü İngiliz mahkemeleri de bu cümleye göre hareket eder. Barthelémy ile birlikte bir kişi daha asılmış oldu. İngiltere'de, intihar eden kişiye, başkasının malına tecavüz etmiş biri olarak bakılır. Çünkü onun yaşamı kendisine ait değildir. İntihar amacıyla kendilerini sulara bırakan, suya düşmeleri mantıklı bulunmayan, silahlı intihar girişiminde bulunan insanlar, bir şekilde kurtulduklarında, onları büyük acılar bekliyordu. Tarifsiz bir acımasızlıkla yargılanmak ve çoğu durumda tekrar öldürülmek üzere kurtarılıyordu bu zavallılar. Bu tür kişiler, katil, kendi kendilerinin katilleri olarak görülür ve bağışlanmaz bir suç işlemişçesine yargılanırlar. Çaresizliğe kapılan, yaşama isteğini ve gücünü yitiren kişilerin acısını paylaşma duygusu, bu ülkeye yabancıydı. İntihar girişimi en iyi olasılıkla bir akılsızlık belirtisi sayılıyordu. İnsan vücudunun suyun derinliklerine batarkenki irkilişi ve su sesinden çok daha korkunçtu kıyıdan gelip geçenlerin alayları kahkahaları. Bari daha sıcak havaları bekleseydin, bu soğukta insanda ölme isteği olmaz. Belki de suni teneffüsle kurtaracak ve sonra da darağacında teselli edecekler. Delileri intihar paklar. Mahkeme de aynı düşüncedeydi. Tanrı sizi bağışlasın, dedi hakim, ölüm kararını okuduktan sonra. Barthelémy'nin idam edildiği gün Herzen'i ziyaret etti Liza. Genç kadın bezgin, karamsardı ve konuşma isteği yoktu. Ölüm cezasının infazı, tıpkı savaş gibi havayı kızdırıyor, onu boğucu, ezici bir güç haline getiriyor. Ne hazin ve acı bir son. diye fısıldadı Liza. Küçük bir tüccarın ve rastlantı sonucu müdahale eden bir polisin katili olarak asıldı. Evet, Barthelémy gerçek bir terörizm manyağıydı. Üçüncü Napolyon'u öldürmeyi düşlüyordu ve tüm yaşamını despotizmi değil despotları yok etmeye adamıştı. Mantıksızlığı ve fanatik dargörüşlülüğü onu mahvetti. Çok yazık oldu. Barikatlarda cesurca çatışıyordu ve ustaca konuşabiliyordu. Dolayısıyla devrime çok daha yararlı olabilirdi. Onun konuşmasında, çağdaş Fransız dilinin üç hastalığı yoktu Devrimci jargon, hukuki ifadeler ve hastabakıcılara özgü laubalilik. Aleksandır İvanoviç biraz sustuktan sonra, ardında koyu gri bir bulutun gözüktüğü pencereye yaklaşıp, kalın dudaklarını büktü ve şöyle dedi Barthelémy yakalandığında, davanın baştan kaybedilmiş olduğunu bilmesine karşın kendisini parasız olarak savunacak bir avukat bulundu. Avukat mahkemeden sonra Barthelémy'yi ziyaret etmiş. Tutuklu, teşekkür etmek için paltosunu vermiş. Ve bilin bakalım ne olmuş. Avukat da zaten bu paltoyu isteyecekmiş. Neden. dedi şaşırmış olarak Liza. Anımsadığım kadarıyla Barthelémy'nin giysileri mütevazılıktan de öte, hırpaniydi. Evet, bir dinleyin, diye anlatmaya devam ediyordu Herzen. ‘Tabii ki onu giymeyi düşünmüyorum', demiş mahkûma şu açıkgöz avukat. ‘Ama bu palto artık benim tarafımdan satılmış bulunuyor üstelik oldukça uygun bir fiyata.' ‘Kime.' diye şaşırmış Barthelémy ‘Madam Tussaud'ya onun garip galerisi için,' diye yanıt vermiş en ufak bir sıkılma bile duymadan, hukukçu. Barthelémy sarsılmış. Kendisini darağacına götürdüklerinde, paltosunu asla avukata vermemeleri için görevliye yalvarmış. Liza, uzun süre, Barthelémy'nin anlamsız ve utanç verici sonunu düşünmekten alamadı kendini. Sığınmacılara yardımlarla ilgilenerek, Herzen'in verdiği ufak tefek görevleri yerine getirerek ve günlük koşuşturmalara gömülerek günlerini doldurmaya, yalnızlığını düşünmemeye çalışsa da, yalnızlık duygusu gittikçe şiddetleniyordu. Liza, bir gün, Özgür Rus Basımevi'nde, Polonyalı sığınmacı Vortzel'le tanıştı. Bu zayıf, bitkin yeni tanıdık, soylularınki gibi ince yüzü ile, tüm sınamalardan metin bir şekilde geçen Gracchus kardeşleri anımsattı Liza'ya. Onu peleriniyle meydanın kemer altında, ayaklanmış halkın karşısında ateşli bir konuşma yaparken görür gibi oldu. Kont Stanislav Vortzel zengin ve soylu biri olarak doğmuştu. Doğa ana onu cömertçe sağlık, çekicilik ve beceri ile ödüllendirmişti. Daha çocukluğunda, bir insanın düşleyebileceği her şeye sahipti. Bakıcılar ve seçkin öğretmenler, ona bir yaşına girer girmez Fransızca, İngilizce ve Almanca öğretmeye başlamışlardı. Ansiklopediler doğrultusunda eğitim gördü ve çok iyi bir matematik eğitimi aldı. Kaşovs ailesinin güzel kızı Salomeya onun karısı oldu ve aile mutluluğunun çemberini tamamlamak üzere bir oğul ve bir kız doğurdu. Görünüşe göre, Vortzel'in yıldızı parlaktı. Ama otuzuna yaklaştığında başına gelenler, sonradan Budist olmayı seçen, Sakki sülalesinden bir prensin yaşadıklarını konu alan destanla benzerlikler gösteriyordu. Halkın acılarını, o andan başlayarak sonsuza dek kendisinin mistik tanrısı olacak olan Polonya'nın esaretini fark etmeye başladı. Kendi sınıfından insanların anlamsız yaşamları, şatafatı, onda tiksinti yarattı. 1830 Polonya ayaklanması genç kontun geleceğini belirledi. Vortzel, Polonya'nın özgürlüğü için asi ordunun saflarında çarpıştı. Yenilgiden sonra, ünlü önder Romanin'in birlikleriyle Galiçya'ya çekilmişti. O tarihten itibaren Stanislav Vortzel, yurdundan koparak yabancı ülkelerde sığınmacı olarak yaşamak zorunda kaldı. Karısı ve çocukları onu unuttular ve bir daha asla adını anmadılar. Vortzel için düzensiz, göçebe bir yaşam başladı. İnsanların büyük bir hırsla elde etmek ve korumak istedikleri her şeyi toplumsal konum, zenginlik ve aşkı o elinin tersiyle itti. Otuz yaşına geldiğinde, kader onu Paris'te, kendisi gibi fanatik birisi olan Mazzini'nin şahsında yaşamı boyu birlikte olabileceği bir dostla karşılaştırdı. Her ikisi de dindar denilebilecek ölçüde inanç dolu, azimli, çelik iradeli ve her zaman tam bir feragate hazırdı. Coşku ve esini, her türlü teoriye ve bilimsel genellemeye üstün tutuyorlardı. İkisi de, tek tek kişilerin kaderine inanmakla kalmıyor, aynı zamanda bütün halkın bir alınyazısına sahip olduğuna, devrim yolunun önceden belli olduğuna inanıyorlardı. Kendilerini özgürlüğün misyonerleri ya da devrimci haçlı seferlerinin şövalyeleri olarak görüyorlardı. Vortzel'in mavi, Mazzini'nin ise siyah gözlerinde fanatikçe adanmışlığın şiddetli ateşi hiç sönmüyordu. Genç İtalya nın önderiyle yakınlaşan Vortzel, Polonya ulusal bağımsızlık mücadelesini Avrupa'nın ortak, cumhuriyetçi demokrasi hareketiyle birleştirmek istiyordu. Polonyalı soylularından Çartoriyski ve Potozki ile ilişkilerini kesen Vortzel, Lelevel ile yakınlaşmıştı. Stanislav, 1848 yılında, Lamartine'e giden temsilciler heyetinin başındaydı ve Rus çarlığının esareti altında ezilen uluslar için Fransız hükümetinden aktif yardım talep etti. Mücadele sırasında yapılan her yoklamayı, demişti o zamanlar Vortzel, Cumhuriyetin dışişleri bakanına, özgürlük mücadelesi için yapılan her çağrıyı, Polonya şöyle yanıtlayacaktır Ben buradayım. Ezilen bütün halkların ilk çağrısıyla yardıma koşmaya ve onların kurtuluşunda Polonya'nın da kurtuluşunu görmeye hazırım. Haziran yenilgisinden sonra, Fransa'dan sürülen Stanislav Vortzel, Londra'ya sığındı. Yoksulluk çekti, astım nöbetleriyle ağır hasta yattı, ama fiziksel olarak yok oluşa doğru gitmesine karşın ruhen son derece sağlıklıydı, iradesi hâlâ çeliktendi. Saçları ağarmış, halsizleşmiş, zayıflamış olsa da yolundan sapmamış, bütün yaşamı boyunca, Polonya'nın özgürlüğü için Rus çarlığına karşı mücadele etmişti. Ve Londra'da baskı makinesinden ilk Rus devrimci bildirisi çıktığı gün mutluluktan adeta boğulurcasına Herzen'e şöyle diyordu El ele yürüyeceğiz, düşmanlarımız aynı. hedefimiz aynı, Erkek olsaydım eğer, ne yapacağımı bilirdim. Ancak kadın, eşitliği arzulamanın yanı sıra bir başka yüce amaç daha taşır. Eğer doğurmuyorsa, bir çocuk eğitmeli, öyle ki, dünyaya gerçekten iyi bir insan daha kazandırmalı. Eğer bunu bütün kadınlar anlayabilseydi dünyada ne harika insanlar olurdu. Uzun kararsızlıklar sonucunda Liza, eğitmek üzere yeni doğmuş öksüz bir bebek edinmeye karar verdi. Başkentin kenar mahallelerinden birinin yakınlarındaki, kömür dumanından kararmış alçak Kraliçe Charlotte doğumevinin üzerinde çamurlu, taştan bir leylek heykeli, gagasında bir çocuk tutuyordu. Liza dar bir koğuşa girdi. Lohusaların yoksul yatakları üzerindeki kirli, sarı duvarlara, hayırseverlerin adlarının yazılı olduğu tahtalar çivilenmişti. Ne tiksindirici, diye düşündü Liza. Zenginler, yardım ettikleri insanlara, bundan böyle kendilerine borçlu olduklarını anımsatma zevkini asla kaçırmıyorlar. ‘Kraliçe Charlotte' doğumevinde, kadınlara, yaşamları bir sadaka verirmiş gibi bağışlanıyor. Koğuştaki kadınlar, Liza'yı, kendilerini sürekli, hatta doğum sancıları sırasında bile takip eden, adları tahtalara yazılı hayırseverlerden biri sandılar. Yılışarak gülümseyip teşekkür ettiler. Annelerin yataklarının başucuna tutturulmuş örme hamaklarda gri paketleri andıran bebekler yatıyordu. Bir koğuşta, şişman bir leydi ve ona eşlik eden papaz, lohusalara çocuklarını vaftiz etmeyi öneriyordu. Hastabakıcı, koğuşa, su dolu bir tekne getirdi ve kısa, anlaşılmaz bir dua mırıldanan rahip yeni ruhu kendi kilisesine kazandı. Büyük, basık, rutubetli, her zaman soğuk koğuşlar, yoksul Wetchanel kenar mahallesindeki paralı barınaklar kadar kasvetli ve bakımsızdı. Pis çarşaflar, rengi atmış battaniyeler, kırık tabureler ve çatlamış maşrapalar, kullanıcılarının yoksulluğunu, hasta dosyalarından çok daha iyi anlatıyordu. Seçmesi için Liza'ya, anneleri doğumda ölen birkaç çocuk gösterdiler. En zayıf olanını almak istiyorum, diye rica etti Liza. Bakın, diye devam etti, bu kırılgan varlığın yaşama savaşı, beni ona, sadakatin güçlü bağıyla bağlayacaktır. Ayrıca bu hasta çocuğa ben, onun yaşamasını sağlayacak özeni göstereceğim. İngiliz kadın şaşkın şaşkın başını sallıyordu. Hangi Hıristiyan mezhebine bağlısınız. diye sordu kadın. Liza, Ann adında, cılız bir bebeği almaya karar verince. Liza gülümsemesine engel olamadı İnanır mısınız, ben günah çıkarmayalı on beş yıl olmuştur. Liza, evlatlık edinerek Asya adını verdiği kızın etrafında dolaşan ölümle bir ay boyunca savaştı. Galip çıktığında ise, günlüğüne şöyle yazdı Bu çocuğu ben doğurmadım ama ölümü yenerek ona yeniden hayat verdim. Onu öz annesinden daha mı az seviyorum sanki. Beşiğin başında geceleri beklemek, saçları çıktığında ve ilk gülümsemesinde duyulan sevinç, yüreği parçalayan endişeler, her saat gösterilen küçük özenler ve nihayet onun yaşayacak olmasından duyulan mutluluk işte beni bebeğime sonsuza dek bağlayan, görünmez, güçlü göbekbağı. Aştığım her tehlikeden sonra, sadece sevgiyle korunabilen minik, savunmasız varlığa karşı duygularım artıyor. Çocukla meşgul olan Liza, birkaç ay hiçbir yere gitmedi. Bu arada Herzen kısa bir mektupla, yeni adresini bildirdi. Gölgeli, güzel, Richmond Park'ın yakınındaki evini terk edip Londra'nın öbür ucuna yerleşmişti. Berrak bir sonbahar gününde, Liza, Herzen'i Finchley Road'da arayıp buldu. Dar ve uzun, iç karartıcı, çakıl döşeli küçük bahçeyi ve Londra'daki binlerce benzeri gibi hiçbir şeyiyle dikkat çekmeyen, gri, kasvetli binayı beğenmedi. Fransız hizmetkâr, misafiri çalışma odasına götürdü. Liza'yı gören Herzen, kocaman yazı masasının ardından çıkıp onun eldiven giymiş ince elini, büyük yumuşak avuçlarının içine aldı. Hoşgeldiniz, sevgili yurttaşım, dedi samimi bir sesle. Çocuklar ve hatta o soğuk Fräulein Meysenberg bile sizi özledi. Bugün Mazzini'nin ta kendisini göreceğiniz için seviniyorum. Onunla tersaneye, korkusuz Garibaldi'nin gemisine gitmeyi düşünüyoruz. Kendisi, Güney Amerika'dan henüz geldi. Siz de duymuşsunuzdur herhalde, bu büyük savaşçı, yine küçük bir yelkenlinin kumandanı oldu. Liza sevindi İşte şans buna denir. İtalyan özgürlük hareketinin önderini ve özellikle Mazzini'yi hep görmek istemişimdir. Sanırım kendisi, görülmemiş bir hatip, inançlı ve yurtsever. eşi Ve örgütçü, diye canlandı Herzen. Mazzini kendi döneminde, tek amaçları birlik ve özgürlük olan, aralarındaki bağ da bu hedef üzerinden kurulan, bütün İtalya çapında illegal topluluklar örgütledi. Böylesine eşsiz, cesur bir örgütlenme daha önce hiçbir yerde görülmemiştir. Saflarına polis asla sızamamıştır. Daha neler, neler. Kaçakçılar, papazlar, posta arabalarının kondüktörleri, meyhaneciler, soylular, tüccarlar, sosyete hanımları ve köylü kadınlar şu ya da bu şekilde ‘Genç İtalya'ya katılıyor, yardım ve itaat ediyordu. Duyduğuma göre, çok sayıda Mazzini yanlısı, Napolyon'un memurlarıyla yakınlaşarak ‘Genç İtalya'dan ayrılmış. Mazzini'nin ünü 1849 yılında doruğa ulaşmış ve şimdi sönmek üzereymiş. Doğru değil mi. diye sordu Liza. Evet, kısmen. 1848 yenilgisinden sonra yaşanan başarısızlıklar Mazzini'yi yıprattı ve hatta kin tutmasına neden oldu. Ama onun gibi insanlar asla yılgınlığa kapılmaz. İşleri ne kadar kötü giderse gitsin onlar bayrağı daha yükseklere kaldırırlar. Her şeylerini kaybedince de mücadele etmek için yeni olanaklar yaratırlar. Kadere meydan okuyan bu tutarlılık ve inançta, yorulmak bilmez faaliyette, kitleleri mıknatıs gibi çeken bir güç var. Büyük adamlar bazen deliliğin sınırında yaşayabiliyorlar. Şundan kesinlikle eminim Halkları zafere götürecek olan akıl ve mantık değil, inanç, tutku ve öfkedir. Tam o sırada kar beyazı bir sakalla çevrili, sert, güçlü yüz hatları olan, düzgün boyunlu, düşük omuzlu, uzun, yakışıklı, şişman bir adam olağanüstü hafif adımlarla Herzen'in çalışma odasına girdi. Derin, inatçı çizgiler, çıkık alnı ve yanakları üzerinde belirgin bir şekilde göze çarpıyordu. Kocaman parlak gözleri, etkileyici, aynı zamanda da hüzünlü bakıyordu. Elinde yanan bir puro tutuyordu. Viva Mazzini, Viva İtalya. dedi neşeyle Herzen ve misafirini karşılamak için doğruldu. Viva Rusya. diye içten gülümsedi Mazzini. Yüz ifadesi birden yumuşadı ve saydamlaştı. Garibaldi, bizi kahvaltıya gecikmeyelim, diye hatırlattı. bekliyor, Kısa bir süre sonra Herzen, Liza ve Mazzini, West İnd doklarındaydılar. İsmi kahramanlık halesiyle çevrili ve bütün dünyaca tanınan Garibaldi'yi kafasında tasarlarken heyecanını saklayamıyordu Liza. Kâh Roma'nın gönüllü milis kuvvetlerinin saflarında bir mücadeleci ve önder, kâh denizci olan bu yiğit adam nasıl biriydi. Ama güverteye çıktığında, boynunda alacalı fular, başında rengi solmuş kasket, sırtında ise, noter ve seyyar komisyoncuların giydiği türden açık renk bir paltosu olan, yüzü tamamiyle sıradan, kısa boylu, bodur adamı görünce düş kırıklığını saklayamadı. Garibaldi ve İtalyanlardan oluşan tayfası, Güney usulü el kol hareketleriyle misafirleri karşıladılar. Kahvaltı kaptan kamarasında hazırlanmıştı. Ananaslar, muzlar, hindistan cevizleri, mangolar masayı süslüyor ve geminin çok kısa bir süre önce ekvatordan geçtiğini gösteriyordu. Garibaldi'nin, az bulunur türden güleryüzlü bir evsahibi ve hoşsohbet biri olduğu ortaya çıktı. Güney Amerika'dan İngiltere'ye gelirken yolda yaşadıkları maceraları canlı, renkli bir dille anlatıyordu ve Liza, fırtına esnasında kendisi de okyanustaymışçasına heyecanlanıyor, ekvatorun yeşil sularını zevkle izliyor, adalardaki ve Yeni Dünya'nın uzak ülkelerinin yerlilerinin tuhaf geleneklerini görür gibi oluyordu. İtalyan halk önderinin önemini ve yeteneğini gittikçe daha iyi anlıyordu. Garibaldi, şimdilik güç topluyor ve aslan misali pusuya yatmış, kurbanının üstüne atlayacak anı kolluyor, diye düşündü Liza. İstiridye ve şarap ikram edildi. Mazzini Kuzeyli misafirler için kadeh kaldırmayı önerdi. Kadehler boşalınca Herzen konuştu Biz Ruslar ve siz İtalyanlar birçok bakımdan benzeşiyoruz. Zaaflarımız da aynı. Evet, İtalyanlar da efendi efendi çalışmayı zevk saymazlar. Böyle bir işin verdiği endişelerden, yorgunluktan ve zaman darlığından hoşlanmazlar. Dolçe far piente Düşünceye dalmanın tatlı tembelliği. İşte, Romul ve Romulus döneminden beri biz bunun düşünü kuruyoruz, diye espri yaptı Mazzini. Hep beraber gülüştüler. Bizde, Rusya'da sanayi, İtalya'da olduğu gibi geri kalmış, diye yeniden konuşmaya başladı Herzen. Tıpkı sizde olduğu gibi bizde de harika topraklarımızın altında, derinlerde, henüz insan eli değmemiş defineler var. Bunun içindir ki, diğer Avrupa ülkelerini kemiren bayağılık henüz Rus ve İtalyan halklarının geleneklerine bulaşmamış. Her iki halk da, her şeyi göze alarak, tiranlarla savaşıyor. Ya özgürlük ya ölüm. diye yüksek sesle kadeh kaldırdı Garibaldi. Ya özgürlük ya ölüm, diye somurtarak tekrarladı Mazzini. Güzel sözler... Guiseppe, daha uzun süre denizlerde gezginlik yapmayı düşünüyor musun. Senin yerin karada, Roma duvarında. Zamanı değil. Daha bekle, diye barışçıl bir tonda yanıt verdi Garibaldi. Beklemek istemiyorum. Davamıza ihanet etmek istemiyorum. Dostum, ne zaman anlayacaksın, yenilgi sadece ordunun gövdesini değil, ruhunu da güçsüz düşürür. Eğer bir ayaklanma, şu anda olduğu gibi, yenilgiye mahkûmsa, ben her türlü isyan denemesine kesinlikle karşıyım. İyi savaşçı, ateş edeceği zamanı bilir. Saçmalık. Geç bile kalındı. Kullanılmayan silah paslanır. İtalya çoktandır hazır. Biz geç kalıyoruz ve bununla İtalya'ya değil, düşman Avusturya'ya güç veriyoruz. Güç toplayan biz değiliz. Gecikme rezalet ve ölüm demektir. Mazzini kalktı, ayağıyla sandalyeyi itti. Yüzü sararmış, gözleri ağır hastaymışçasına buğulanmıştı. İzmariti parmaklarıyla öyle bastırdı ki, un ufak etti. Liza, Herzen'den, Mazzini'nin hiçbir itirazı kaldıramadığını duymuştu. Garibaldi de kalktı. Sakin görünüyor hatta gülümsemeye çalışıyordu ama kaşları çatılmış ve bir şakağından diğerine uzanan kesintisiz, geniş kapkara bir çizgi oluşturmuştu. Kamarada, havasız bir boşluktaymışçasına boğucu bir sessizlik oldu. Kısa bir süre önce fikirdaş olan iki kişi şimdi surat asmışlar ve birbirlerinin üzerine saldırmamak için kendilerini zor tutuyorlardı. Liza boğulur gibi oldu. Tehlikeyi engellemek isteğiyle Herzen, yeleğinin cebinden altın oymalı, kocaman, bir yol saati çıkardı ve Garibaldi'ye hızlı hızlı bir şeyler söyleyerek misafirperverliği için teşekkür etmeye başladı. Mazzini'nin dışında herkes güverteye çıktı. Liza'yı evine bırakırken, Herzen faytonda, az önce ayrıldıkları iki ilginç İtalyan hakkında düşüncelerini açıklıyordu. Mazzini ve Garibaldi gibi insanlar, ancak İtalya'da ve üstelik her çağda yetişir. Bunlara istediğin adı verebilirsin, örneğin Komplocu, yurtsever, maceraperest, çilekeş ama onlara yakıştıramayacağın tek sıfat sıradan, bayağı, dar kafalı burjuvalıktır. Dünyayı iyilik ve kötülükleri ile şaşırtıyor, kendi irade ve arzularının gücüyle de hayran bırakıyorlar. Hamurlarında huzursuzluk mayası var ve bu da kendini daha çocukluk yıllarında belli ediyor. Ruhlarının derinliklerinde, özveri ve intikam duygusu yan yana yaşıyor. Yakınlarının yaşamları gibi kendi yaşamlarına da değer vermiyor, kolayca harcayabiliyorlar. Onların zaaflar uçurumunda, pırıl pırıl antik değerler de var. İtalya'ya karşı gösterdikleri feragat ve sadakatle ulu birer insandırlar. Onlar olmadığı sürece de İtalya ne bağımsız ne de özgür olabilir. yüzyılda çok sayıda acımasız savaş yaşanmıştı. Yüzyılın ortalarına doğru, İngiltere, dünyanın en güçlü sanayi ülkesi idi. Ekonomik kriz korkusu, İngiliz burjuvazisini, yeni sürüm alanları aramaya itiyordu. İngiliz ve Fransız sanayiciler, finansçılar, tüccarlar Karadeniz ve Akdeniz kıyılarına dağılmış, can çekişen Osmanlı İmparatorluğu'nun topraklarına ve toprak köleliği sistemini yaşayan, geri kalmış Rusya'nın sınırsız zenginliklerine şehvetle bakıyorlardı. Bu zenginler, bir an önce sultanlık Türkiyesini tamamen kendilerine bağımlı kılıp sömürge haline getirmeye çalışıyorlardı. Rusya İmparatorluğu'nu ise, Karadeniz tarafından sıkıştırıp boğazları kontrollerine almayı hedefliyorlardı. I. Nikolay da, bir zamanlar dev bir güce sahip olan Doğudaki komşusunun güçten düşmesinden yararlanmak istiyordu. İmparator, Rus toprak ağaları ve tüccarları için, Karadeniz'deki boğazlarda uygun bir düzen oluşturmaya ve Türkiye'nin Balkan eyaletlerinde yaşayan Slav halklar üzerinde etkisini artırmaya uğraşıyordu. Zaferle çıkacağı bir savaş, Rus çarının ülke içindeki toprak köleliği sistemini güçlendirmesine yardımcı olacaktı. Batılı devletler tarafından kışkırtılan ve onların çok fazla etkisinde kalan sultan, bu arada Kırım ve Kafkasya'yı ele geçirmeyi düşlüyordu. Böylece Osmanlı İmparatorluğu ve Balkanlar, emperyalist ülkeler arasındaki keskin çelişkilerin düğüm noktası ve aynı zamanda Balkan halklarının yabancı tiranlara karşı verdikleri amansız mücadelenin arenası özelliği kazanıyordu. Şubat Devrimi'nin yenilgisinden sonra, I. Nikolay, Orta Avrupa'da hakimiyet sağlamış görünüyordu. Artık onu I. Napolyon'la kıyaslıyorlardı. Ancak Nikolay'ın hakimiyeti, İngiltere ve Fransa tarafından kışkırtılan bir tehditle karşı karşıya kalmaktaydı. Onların kışkırtmasıyla Osmanlı İmparatorluğu, Rusya'ya savaş ilan etti. Böylece, o sırada mutlak bir güce sahip Başbakan Palmerston'un uzun yıllara dayanan düşü gerçekleşti. Deniz savaşları tarihinde savaş yelkenlileriyle yapılan savaşların son büyük çarpışması olan Sinop Savaşı –Amiral Pahimov'un filosu, dört saat içinde Türk donanmasını tamamen batırmış, Osman Paşa donanmasının komutanını ve kurmaylarını esir almıştı– İngiltere ve Fransa'nın Rusya'ya karşı açıkça savaşa katılmalarının bahanesi oldu. Palmerston Hükümeti, Türkiye'yi kendine tamamen bağımlı kılmakla yetinmek istemiyor, aynı zamanda Kırım'ı ele geçirmeyi, Kafkaslar'a yerleşmeyi ve Gürcistan'ı ilhak etmeyi düşlüyordu. Fransa imparatoru ise, Rusya ile savaşmaya karar vermişti, çünkü kendisi gibi, Fransız bankerleri de Türkiye ile oldukça güçlü finansal ilişkiler kurmuşlardı. Dünya gericiliğinin kodamanlarının, Nikolay'a besledikleri kin, Fransız ve İngiliz halkları arasında da görülebilirdi. Marx ve Engels, uzayıp giden savaştaki değişen durum ve güç ilişkilerini ayrıntılarıyla inceliyorlardı. ‘Rus Malülü'nden ve Petersburg'da yayınlanan ‘Kuzey Yıldızı'ndan, ‘Roma Gazetesi' ve ‘Belçika Yorumu'ndan, İngiltere, Amerika ve Almanya basınından, çok çeşitli savaş bilgileri alıyorlardı. Birbiriyle çelişen bildiri ve bültenleri karşılaştırıyor, askeri haritaları inceliyor ve savaşan tüm orduların hareketlerini izliyorlardı. Marx ve özellikle Engels, Kırım operasyonlarının gidişatı hakkında düzenli bir şekilde ‘New York Daily Tribune' gazetesine haber ve yorumlar yazıyordu. Gazetenin yayıncısı Dana da sık sık bu yazıları başyazı olarak yayınlıyordu. Aleksandır İvanoviç Herzen'in oturduğu yer, Dean Street'e uzak sayılmazdı. Marx ve Herzen birkaç yıldır adada yaşıyorlardı. Ancak hiç karşılaşmadılar ve birbirlerini düşmanca yargıladılar. Herzen, Kırım savaşında I. Nikolay'ın Konstantinopolis'i ele geçirmesi durumunda Rusya'da otokratik-toprak köleliği sisteminin yıkılacağını ve tüm Slavların nihayet birleşebileceğini iddia ediyordu. Ona göre, Ayasofya'nın üzerindeki hilal ve yıldızlı bayrak kopartılıp alınacak ve Bizans'ın başkenti eski ihtişamına ve saygınlığına kavuşacak, işte o zaman yeni bir devir başlayacaktı Birleşik, demokratik ve sosyal Slav federasyonunun devri. Slavların barış çağı geldi... Bu Slav barışı, bayrağını nereye dikecek. Etrafında toplanacağı merkez neresi olacak. Bu merkez, ne rokoko stilinde bir Alman şehri olan Viyana, ne yeni Alman stilindeki Petersburg, ne bir katolik şehri olan Varşova, ne de fazlasıyla Rus olan Moskova olabilir. Birleşik Slavların gelecekteki başkenti Konstantinopolis olacak. Marx buram buram panslavizm kokan bu tumturaklı sözlere çok güldü. Herzen'in, uluslararası işçi hareketi için tehlike taşıyan bu yanlış fikirleri karşısında suskun kalamazdı. Herzen'in sıkça kapıldığı ideolojik kararsızlıklar, toprak soylusu libarellerle kurduğu yakın ve kalıcı ilişkiler, çara yazdığı cesur ancak safça mektuplar –ki bu mektuplarda, otokrasinin başındaki çara, otokrasinin zararlarını anlatmaya çalışıyordu– Londra'daki komünistleri korkutuyor ve ondan uzak durmalarına neden oluyordu. Öte yandan Herzen de kendi payına, tüm Alman sığınmacılara duyduğu antipatiyi gizlemiyor ve onları şovenizmle suçluyordu. Oysa Marx, panslavizmi nasıl reddediyorsa, aynı şiddetle Alman milliyetçiliğini de, Prusya saldırgan savaşçılığını da reddediyor, tumturaklı Prusya ruhu anlayışını savunan tüm görüşlere karşı mücadele ediyordu. İdeolojik ayrılıklar, bu iki büyük insan arasındaki çatlağı giderek uçuruma dönüştürdü. Oysa düşünce derinliği ve zenginliği bakımından gösterdikleri benzerlikler sayesinde birbirlerini çok iyi anlayabilir, yakınlaşabilirlerdi. Herzen'in, burjuva demokrasisi ve küçük burjuva sosyalizmi ideologlarını onaylar tutumu ve milliyetçi bakış açısı, Marx'ın düşmanlığını kazandırmıştı ona. Topu topu birkaç sokaklık mesafe vardı oturdukları evler arasında ama onlar bu kolay aşılır engelleri hiçbir zaman geçmediler. Karşılıklı antipati, garip bir tetikte olma duygusu doğuruyor, birbirlerine daha bir eleştirel yaklaşmalarına yol açıyordu. *** Marx, Engels'e şöyle yazmıştı Bildiğim kadarıyla ‘Morning Advertiser'ı okumuyorsun. Bu ‘meyhaneciler birliği'nin gazetesi ‘yabancı bir muhabirin' (Bay Galovin olduğunu tahmin ediyorum) Bakunin'i savunan bir yazısına yer verdi. Aynı gazetede çıkan bir yazıda Bakunin ajan ilan edilmiş, şu anda da çok rahat koşullarda yaşadığı anlatılmıştı vs. Buna yanıt Herzen ve Galovin'den geldi, bunlar, bu söylentiyi, daha 1848 yılında bir ‘Alman gazetesi'nin ortaya attığını ve George Sand'ın da bu duruma tanık olduğunu iddia etme cüretinde bulunuyorlar. Dün ‘Morning Advertiser'a şu açıklamada bulundum Bay Herzen ve Bay Galovin, 1848-1849 tarihlerinde benim yönetimim altında çıkan ‘Yeni Ren Gazetesi'ni Bakunin konusundaki polemiklerine bulaştırmak niyetindedirler. Bay Herzen ve Bay Galovin'in itirafları beni hiç heyecanlandırmıyor. Ama vs. vs, olayın gerçek seyrini açıklamama izin verin. Ardından olayların sıralanışı yer alıyor. (yabancı muhabir) Bakunin Rus ajanı – Bakunin Rus ajanı değil. Bakunin Şlisselburg kalesinde olağanüstü kötü muamelelere maruz kalarak öldü – Bakunin ölmedi, halen yaşıyor. Bakunin'i asker olarak Kavkaz'a gönderdiler – hayır o asker olmadı, hâlâ Petropavlovsk kalesinde. Mihail Bakunin'e dair, basında düzenli aralıklarla işte böyle çelişkili haberler çıkıyordu. Her şeyin geniş bir aleniyete kavuştuğu günümüzde ancak yalan kökleşince gerçeğe yöneliyoruz. Ama sonunda Bakunin'in Rus genelkurmayından maaş almadığı kanıtlandı mı. İnsanlar var ki, insanseverliğin insanları birbirlerinden sorumlu tuttuğunu, Almanya'yı Rusya'nın etkisinden kurtarırken bizim aynı zamanda Rusya üzerinde ters bir etkide bulunmuş olup onu yine despotizmin kucağına atarak bir şekilde zayıflamasını, devrime açık olmasını sağladığımızı bilmezler. Bu tür insanlara çağdaş kozmopolitizmin en temiz ve ulu ruhlu temsilcilerinden birinin de Bakunin olduğunu anlatmanın bir yararı yok. 1848 yılında Bakunin'in arkadaşlarından birisinin ortaya attığı iftira, 1853 yılında meçhul bir kişi tarafından yeniden yayılıyor. ‘Kötülük daima en yakınındakilerden gelir' deniyor başka bir deyimde, aptal bir dostun olacağına akıllı bir düşmanın olsun. Bakunin hakkındaki iftirayı yayma görevini gerici bir gazete değil, dost bildiğimiz bir gazete üstlendi. Bakunin'in hamurunun polis ajanlarının hamurundan çok farklı olduğunu bir an için bile unutabilenlerin de –tıpkı Bay Marx gibi– olasılıkla devrimci ruhu pek fazla gelişmemiş. Ben de kendi payıma özetle şunları söyledim Aptal bir dostum olacağına akıllı bir düşmanım olsun, derdi Bakunin, eğer gazetenizin cumartesi sayısında bayağı atasözlerinden alıntı yapma antremanı yapan şu ‘yabancı' Sanço Pansa'nın söz konusu mektubunu bir gün bir şekilde okuma olanağı olsaydı. Bu ‘yabancının' kendi sözleriyle, benim adımı iftiralara karıştırmasına üzülmediğim için beni bu konuda herhangi bir şey yapmayı reddetmekle suçlayan birisi ‘aptal dost' değil midir. Her öğrencinin bile bildiği, doğrular, polemikler sonucu ortaya çıkar ve tarihsel olaylar da çelişik düşüncelerden doğar, gerçeğine şaşıran bu, ‘yabancı' ‘aptal bir dost' değil midir. ‘Yeni Ren Gazetesi' Paris mektubuna yer verdiğinde Bakunin özgürdü. Ayrıca Bakunin ‘Yeni Ren Gazetesi'nin 1848'de yaptığı açıklamalardan tatmin olduğunu dile getirmişti ve Bakunin haklı ise, bu olayı 1853'te nedensiz bir biçimde yeniden gündeme getiren, ‘aptal bir dost' değil midir. Eğer Bakunin, ‘Yeni Ren Gazetesi'nin redaktörü ile yeniden yakın dostluk ilişkisi kurmakta haksız ise kendine Bakunin'in dostu diyen birinin onun bu zayıflığını açıklaması ‘aptalca' değil mi. *** Şlisselburg tutsağı Bakunin'in dürüstlüğüne Herzen gibi Marx ve Engels de inanmıştı ve onun için ellerinden gelen her şeyi yapıyorlardı. Bakunin'i önceden tanıyan herkes, onun, Dresden barikatlarının bu yürekli savunucusunun, devrimci hareketin ateşli, atak savaşçısına yaraşır bir tarzda, boyun eğmeden sürgün hayatı sürdüreceğinden kuşku duymuyordu. Marx'ın Bakunin'e ilişkin yazdığı yazıyı öğrenen Liza, White Hall'deki popüler bir klasik müzik konçertosunda Jenny'yle karşılaştığında daha da çok sevindi. Konçertoda Mozart, Glück ve Hendel'in eserleri çalınıyordu. Feminist duygularınız mı sizi, Mary Wollstonecraft ve ‘Mavi çoraplar'ın yurduna getirdi. diye sordu Jenny, Brüksel'de camlı pasajda yaptıkları unutulmaz sohbeti anımsayarak. Hayır, kesinlikle. Gerçeği söylemek gerekirse ben feminizmden soğudum. Liza, Jenny'ye kısaca başından geçenleri ve yakın dostum dediği Bakunin'in yaşadıklarını anlattı. Rusya'da hapisten kaçmasına yardım edebilirim umudumu koruyorum. Figaro'nun Düğünü uvertürü, sohbetlerini yarıda kesti. Konçertodan sonra girişte yeniden görüştüler ve birlikte geniş, aydınlık Oxford Street boyunca yürüdüler. Oturduğumuz yer çok kötü, dedi Jenny. Ama Londra'nın tam merkezinde West Ind'in canlı sokaklarında uzun uzun yürümeyi çok seviyorum. Böylece, tıpkı şu anda müzik dinledikten sonra olduğu gibi, günlük sorunlardan uzaklaşabiliyorum. En güzel böyle dinleniyorum. Ya siz nerede kalıyor, kimlerle görüşüyorsunuz. Liza heyecanla Herzen'i anlatmaya başladı. Olağanüstü bir insan. Onunla tanıştığıma çok seviniyorum. O da Bakunin için endişeleniyor, diye ekledi. Kocam ve ben, Herzen'in son yıllarda yayınladığı birçok şeyi okuduk, dedi Jenny. Öyle ise, lütfen onun ‘Zindan ve Sürgün' kitabına da bakın. Birkaç dilde yayınlandı. Herzen'in, Alman felsefesini Fransız politik teorisiyle, İngilizlerin güçlü sağduyusunu Rus özgünlüğü ile birleştirebildiğini söylüyorlar. Bana öyle geliyor ki, ruhen kocanıza çok yakın. Ne de olsa onun da bütün düşünceleri insanlığın mutluluğu doğrultusunda. İnsanları mutlu kılma düşünceleri o denli farklı olabiliyor ki, dedi Jenny, kibarca ama soğuk bir sesle. Herzen hakkında daha fazla konuşmak istemediğini açıkça belli etti. Bunu fark eden Liza, Brüksel'i terk ettikten sonra bir daha göremediği Wilhelm Wolff'u sordu. A, Lupus mu. dedi sevinçle Jenny, ama hemen hüzünlü bir ifadeye büründü yüzü. Bizden uzakta, Manchester'da oturuyor ve sık sık hastalanıyor. Sürgünde olmak onun için de kolay değil, oldukça asık suratlı olmasına ve hatta zaman zaman da homurdanmasına karşın moralini yüksek tutmaya çalışıyor. Ne de olsa yaşı da artık epey ilerledi ve yaşlanınca yalnız yaşamak kolay değil. Bizim değerli dostumuz şimdi kurttan çok asil bir Avrupa bizonuna benziyor. Belki biliyorsunuzdur, bu nadir, asil hayvanlar, yaşlanınca mutlak bir yalnızlık ararlar ve derin düşüncelere dalmışçasına tek başlarına ormanlarda dolaşırlar. Hiç kimseye yük olmak istemezler. Wolff duygusal bakımdan hâlâ çocuklar ve bilgeler kadar temiz ve duyarlı. Biz onu çok çok seviyoruz. Jenny ve Liza Piccadilly Circus'a dek sohbet ettiler ve yolun Soho semtine döndüğü yerde ayrıldılar. Ayrılırken Liza, Jenny'yi evine davet etti ve Dean Street'e uğrayacağına söz verdi ama uzun süre bir araya gelme fırsatı bulamadılar. Gergin 1855 yılının ilk günlerinde Jenny Marx'ın bir kızı –Eleanor– oldu. Bebek o denli cılızdı ki, ilk aylarda ölüm, adeta çocuğun beşiği başında nöbet tuttu. Ama küçük Tussy – Eleanor'a böyle sesleniyorlardı– güçlendi ve tombul, pembe yanaklı, neşe dolu bir çocuk oldu. Marx'ın mülteci olarak yerleştiği Ada, zamanla ikinci vatanı oldu. Komünistler Birliği'nin dağılmasıyla, Marx'ın Almanya'yla bağları kopmadı. Karl Marx her şeyden önce ve her zaman, her şeyi ile bir devrimciydi dolayısıyla kendisini sadece bilimsel çalışmaya verip bir münzevi olamazdı. Yaşamını devrim mücadelesinden bağımsız düşünmek olanaksızdı. Uzun yıllar önce hazırlıklarına başladığı politik ekonomi kitabı üzerinde yorulmak bilmeden çalışırken aynı zamanda manevi olarak güç topluyor ve ruhsal bakımdan da tatmin oluyordu. Yaşamını sürdürmek için ise, ‘New York Daily Tribune'e yazıyordu. Ancak kendisine ödenen miktar oldukça düşük ve daha önemlisi de çok düzensizdi. Zorluk ve sıkıntılarla dolu geçen bu yıllarda Marx'ın temel görevi, kırklı yıllarda parlak bir şekilde alevlenen devrim ateşini beslemekti. Bu ateş bazen küllerin altında ve belli belirsiz yanabiliyordu. Marx, yurdu Almanya'da yeraltına geçen komünist toplulukları Londra'dan yönlendiriyordu ve kendisi gibi isteği dışında yabancı topraklarda barınmak zorunda kalan tüm devrimcilere destek oluyordu. Mesafe onun için bir engel değildi. Yurdundan olduğu gibi okyanusun öbür yakasından da doğrudan ya da yoldaşları aracılığıyla, gelecekteki devrim için yapılan çalışmalar hakkında bilgi alıyordu. Marx, Engels ve Wolff'un ortak tanıdığı, 1849'da ciddi bir sınamadan geçen bir savaşçı işçi, bileyci Karl Wilhelm Klein yazdığı uzun mektupta, Solingen, Eberfeld, Barmen ve Düsseldorf'taki illegal grupların komünist faaliyetleri hakkında Londra'daki yöneticilerine bilgi veriyordu. Klein daha 1850 yılında, Marx'ın yönettiği komünist merkezin materyallerini Almanya'ya getirip en umut verici işçilere başarıyla dağıtmıştı. Ne var ki, irtibatı sağlayan bu işçi, polis tarafından adım adım izleniyordu. Ama onun bulunduğu gizli görüşme yerlerinde yapılan tüm baskınlar sonuçsuz kalıyordu ve Klein bir yolunu bulup kurtuluyordu. Her yerde aranıyordu, bu yüzden sahte pasaportla acilen Belçika'ya geçmek zorunda kaldı. Ülkesinde onun hakkında çirkin bir suçlamada bulunulmuş, vatan haini ilan edilmişti. Belçika'da da açığa çıkma ve Ren yetkililerine teslim edilme tehlikesi doğduğunda Amerika'ya kaçtı. Ancak Almanya'da geniş yeraltı faaliyetinin ateşi hiç sönmedi. İllegal komünist işçi çevreleri varlığını sürdürüyordu. Belge ve bilgi aktarmadaki büyük güçlüklere karşın bu çevrelerin Marx'la bağlantıları kopmadığı gibi gitgide güçleniyordu. Yürekli irtibatçı Klein, Freiligrath aracılığı ile Londra'daki Marx'a gönderdiği mektubunu şöyle bitiriyordu Bana ulaşan söylentilere göre, Londra'da, Köln'de bizimkilerin korktuğu ve bu yüzden şu ana dek Almanya'da hiçbir irtibat kuramadıkları sanılıyormuş. Bu bir yalan. Solingen, Elberfeld ve Düsseldorf'daki örgütler, Köln'e birkaç kez temsilci gönderdiler... Bu örgütler, Londra'daki merkezimizle doğrudan ilişkiye geçmem için –ki bu mektupla bunu yapıyorum– bana yetki verdiler. Yukarıda adı geçen örgütler, Londra'ya kendi temsilcilerini gönderebilirler. Ancak ben, işi sağlama bağlamak için, harita parçalarından yararlanmayı öneriyorum. Londra'ya gelecek olan delege, kanıt olarak haritanın diğer parçasını göstermek zorunda kalacak herhangi biri Londra'dan Eberfeld'e giderse de o da kendi payına düşen harita parçasını gösterecek. Daha önce olduğu gibi Almanya'da ilişkilerimizi genişletme çabamızı sürdüreceğiz. Arkadaşlarımdan, aşağıda verdiğim adrese, Eberfeld'e, bana ilk fırsatta birkaç satır yazarak beni haberdar etmelerini rica ediyorum onlarla ilişki halinde olmak için bunun gerekli olduğuna inanıyorum. Solingen'den Karl Wilhelm Klein Marx ailesinin hiç bitmeyen zorluk ve sıkıntılarına bir de Jenny'nin üvey ağabeyi ve Prusya İçişleri Bakanı Ferdinand von Westphalen'ın yarattığı sorun eklendi. Ferdinand von Westphalen, Braunschweig'da ölen yaşlı amcalarının bıraktığı mirasın tamamına el koymuş ve kız kardeşinin payını da gasp etmek istiyordu. Braunschweig prensliğinin eski savunma bakanlarından olan Jenny'nin amcasından, aktif olarak katıldığı Yedi Yıl Savaşları'na ilişkin değerli elyazmalar ve kitaplar miras kalmıştı. Ferdinand von Westphalen milliyetçi duygularla bu mirasa el koymuştu ve onu Prusya kraliyet hükümetine armağan etmek niyetindeydi. Jenny ise, annesine duyduğu saygıdan dolayı dava açıp bir skandala sebep olmak istemiyordu. Bu nedenle son derece değerli bu arşiv karşılığında ağabeyinin verdiği az miktardaki parayla yetindi. Oysa o sıralar paraya her zamankinden çok gereksinimi vardı. Bu arada Musch, yavaş yavaş sararıp soluyordu. Martta hastalığı tehlikeli bir hal aldı. Karl, geceler boyu, inanılmaz derecede uslu ve neşeli olan çocuğun başucunda bekledi. Manchester'a, Fredrich'e şöyle yazdı. ... hastalığın seyri boyunca kâh ani iyileşmeler kâh ani kötüleşmeler görüldü ve benim kanaatim de buna paralel olarak saat başı değişiyor. Ama sonuçta, ailecek durumu kabullenmek zorunda kaldık Mide ve bağırsak sisteminde bozukluk. Öyle ki, doktor bile tüm umudunu kaybetmiş durumda. Eşim daha önce hiç olmadığı kadar çok hasta. Artık bir haftadır süren bu hastalığın nedeni ise ruhsal sarsıntı. Ben, hiç kuşkusuz metin olmak zorunda kalsam da yüreğim kan ağlıyor, başım ateşteymiş gibi yanıyor. Çocuk tüm hastalığı boyunca bir dakikalığına bile olsa özgün, sevimli ve bağımsız karakterini değiştirmedi. Yerime çalışarak ve çocuk için katkıda bulunarak bana yaptığın dostça yardımından dolayı sana nasıl teşekkür edeceğimi bilemiyorum. Eğer çocukta herhangi bir iyileşme görülürse sana hemen yazarım. Havanın bile zehirli olduğu Dean Street'teki güneş görmeyen, lanet bir hücreden farksız evin koşulları ve kötü beslenmenin yol açtığı hastalıktan bitkin düşen Edgar-Musch öldü. Olağanüstü yetenekli, güzel ve duygusal bir çocuk olan Musch, son nefesini babasının kollarında verdi. Musch, bütün ailenin mutluluk kaynağıydı. Yaşına göre zekâsı çok gelişkin, son derece neşeli, sokulgan biri olan küçük Albay Edgar –savaşçılık oyunlarına duyduğu tutkudan dolayı ona bu lakabı vermişlerdi– anne ve babasının tüm üzüntü ve kaygılarını bir yetişkin gibi paylaşıyor sevinçlerine ortak oluyordu. Edgar'ın ölümü ile acı ve çaresizlik, öksüz kalmış bu eve iyiden iyiye yerleşmiş görünüyordu. Çok kısa bir süre önce küçük Heinrich ve Franziska'nın bedenlerinin yattığı aynı loş odada, aynı dar masanın üzerinde şimdi Edgar'ın cansız bedeni yatıyordu. Londra'ya yine bahar gelmişti ama Dean Street'e bir mezarlık havası hakimdi, karanlık ve soğuktu. Musch'ın solgun yüzü sarı nergisler ve açık renk laleler arasında görünüyordu. Çaresizlikten bitkin düşen Jenny ağır şekilde hastalandı. Ağlamaktan gözleri kan çanağına dönen Lenchen, tümüyle kendisine emanet edilen üç kızı hastalıklardan korumak için azalmış gücüyle çırpınıyordu. Küçük Tussy topu topu üç aylıktı. Marx, başı elleri arasında oğlunun mezarı başında duruyordu. Bir daha asla tam olarak huzur bulamayacağım ve yaşamım boyunca oğlumun yokluğuna alışamayacağım. Asla. Onun yokluğunu, geçen her gün, her yıl daha da çok duyumsayacağım, diye geçiyordu ateş gibi yanan beyninden. Acısı gittikçe güçleniyor, tüm bedenini sarıyordu. Yüksek alnında yara izi gibi derin birkaç kırışık daha belirdi gözlerine acının izleri yerleşti bir noktaya sabitlenerek, her şeye yabancıymış gibi bakıyordu. Saçları, fark edilir şekilde beyazlamıştı. Bir insan ruhu ancak bütün bir insanlığın acısını paylaşarak ayakta kalabilir. Evimizin neşesi olan değerli oğlumuzun ölümünden sonra, ev, anlaşılacağı gibi tamamen ıssızlaştı ve öksüz kaldı. Bu çocuğun yokluğunun bizi nasıl etkilediğini anlatmak olanaksız. Ben bugüne dek çok mutsuzluk yaşadım ama gerçek acıyı şimdi tadıyorum. Kendimi tamamen perişan hissediyorum. Ne şans ki, cenaze günü öylesine korkunç bir başağrım vardı ki ne düşünebiliyor, ne duyabiliyor ne de görebiliyordum. Bugünlerde yaşadığım tüm korkunç acılara karşın, seni ve dostluğunu düşünmek, birlikte dünyada daha yapabileceğimiz çok şeyler olduğu ümidi beni ayakta tuttu. O ğlunun ölümünden sonra, sonbaharda Karl, bir süre Manchester'da Engels'in yanında misafir kaldı. Burada, dostunun düzenli ve rahat evinde dinlenebiliyordu. Daha önceki gelişlerinde olduğu gibi sabahları Chatman Kütüphanesi'ni ziyaret ediyor ve onun eski ilginç mimarisini zevkle izliyor, eski okuma hücrelerini ve kitap mahzenlerini inceliyordu. yüzyılda topu topu üç bölümden oluştuğu söylenen raflar şimdi tavana kadar yükselmişti. Okuma salonunun mobilyaları, koyu renk meşe ağacından yapılmış muhteşem duvar kaplamalı, alçak tavanlı, geniş odalar iki yüz yıl boyunca aynen kalmıştı. Karl, Cromwell zamanında yapıldığı anlaşılan, ağır sandalyelerin etrafına dizildiği sağlam bir ağaçtan yapılmış, yüzeyi blok kereste, kocaman, oval bir masada gazeteleri karıştırıyordu. Marx, istediği kitapları seçtikten sonra, feneri andıran dört köşe, pencereleri çıkıntılı ve içinde dört tekerlekli sandalyeler bulunan duvar çıkıntısı şeklindeki küçük odaya yöneldi. O kütüphaneye her gelişinde, Ortaçağ tapınaklarında olduğu gibi rengârenk camlı pencerelerle aydınlanan bu küçük odada çalışıyordu. Çok güzel, yorgun gözlü, yürüyüşü tüy gibi hafif, uzun boylu ihtiyar, başkütüphaneci Thomas Jones, kitap seçerken Marx'a büyük bir istekle yardım ediyordu. Jones, kütüphane katalogları ve Reform tarihi literatürü konusundaki bilgileriyle gurur duyuyordu. *** Karl, kentin kenar mahallelerinden birinde, bir işçi mahallesi olan Alacaat'da, eskiden Londra limanında hamallık yapmış çelik ustası William Becket'la tanıştı. Becket, doğanın bahşettiği üç tatlı renkle, pembe, mavi, kremrengi ile süslenmiş, şişman, güzel giyimli bir adamdı. Marx onu ilk gördüğünde, Becket, siyah biralarını yudumlayan işçilere duygulu bir sesle, Kraliçe Victoria'nın ailesinin mutlu sonunu anlatıyordu. Bu konuda bildiklerini tüketince, bal damlayan diliyle Chartistlerle alay etmeye başladı. Tıpkı bizim gibi işçi olan birçok insanın ise, kısa bir süre önce yoksul olan patronlarıyla anlaşması gerekir. Sınıflar arasındaki çatışmaların sona ermesi gerektiği doğru. Ben eminim ki, işçi birlikleri, Chartistler gibi sanayinin gelişmesini engellemek yerine, hizmet edeceklerdir. Chartistler yaşlandı. Becket, yavan ancak kurnazlıktan yoksun olmayan düşüncelerinin kaynağını, siyah deri ciltli kutsal kitabı geniş cebinden çıkardı. İncil, bize barış ve huzur içinde yaşamanın yolunu gösteriyor, dedi törensel bir edayla. Bu yeni ortaya çıkan varlıklı işçi, Marx'ın ilgisini çekti ve onun evini ziyaret etmeye karar verdi. Birkaç gün sonra, bir pazar günü, Engels'le birlikte zengin makinisti ziyaret ettiler. Gençliği doklarda, kocaman, ağır sandıkların altında geçen William Becket, kırkına geldiğinde gerçek bir kır huzuruna kavuşma fırsatı elde etmişti. Etkin bir sendika yöneticisiyken işverenlerce satın alınan usta ailesiyle birlikte, duvarları ağır meşe oymalarla kaplı iki katlı bir sayfiye satın alarak yerleşmişti. Yanıbaşında koca bir konsol bulunan kızıl ağaçtan yapılmış büyük hantal kerevet yatak odasının tamamını kaplıyordu. Misafirlerine çay ikram eden Becket, ilerde parlamentoya seçilerek çok daha iyi bir gelire kavuşma umudunu dile getirdi. Marx ve Engels, İngiliz sermayedarlarının aşırı kârlar elde ederken, işçi sınıfı içindeki işbirlikçilerini de pek güzel doyurduklarının farkındaydılar. Becket da bu küçük seçkin işçi tabakasına mensuptu. İnsan kafasını kullanmalı, diyordu usta, boyun eğmiş bir edayla, bir çiftçi kızı olan iriyarı karısı çay ikram ederken. Çağımızda ulusal hedeflerimizi anlamak zorundayız. Chartizm çürüyen bir ağacın eski bir dalı gibi kurudu. Trade-union (sendika –çev. ), işte adanmış ülkedeki emekçilerin yolu. Baylar, sizi temin ederim ki, ben aptal değilim. Mrs. Becket ve ben Buckingham Sarayı'nı ziyaret etmek niyetindeyiz, dedi ve karısının geniş sırtına bir şaplak attı. Ne diyorsunuz Leydi Becket. Neden olmasın. Majestelerinin şerefine kızımıza Victoria adını verdik. Belki de kızımızın kaderinde bir para babasının kızı olmak vardır. A, olamaz mı. Devir değişiyor insan kafasını kullanmalı babam Birmingham'da halk fermanı için verilen mücadele sırasında öldürülmüş dedem bir luddist (makine kırıcısı –çev.) idi ve makinelerle savaşarak öldü. Ben ise, gördüğünüz gibi fena yaşamıyorum ve inanın, topluma pek çok iyilikte bulunuyorum. En önemlisi, ki bundan eminim, patronlarla iyi geçinmeyi başarmak gerekir. Neden olmasın. Onlar her ulus için gerekli, bu insanlar, bizden daha akıllı, deneyimli ve üstüne üstlük hepsi de dini bütün. Burjuvazinin el üstünde tuttuğu, varlıklı usta Becket ile yaptıkları görüşme Marx ve Engels'i pek çok şeyi düşünmeye yöneltti. Evet, bir sömürge imparatorluğu ve aynı zamanda sanayi tekellerinin ülkesi olan İngiltere'nin burjuvazisi, burjuva ideolojisini toplum çapında hakim kılmak üzere, burjuvazi ve burjuva aristokrasisinin yanı sıra burjuva bir proleter tabaka da yaratmaya çalışıyordu. Bu, iki arkadaş için çok önemli bir bulguydu. Karl, Manchester'dayken pazar günleri ata binmeyi seviyordu. Her ne kadar üniversite yıllarında binicilik dersleri aldığını ve bu zanaatı kavradığını iddia edip arkadaşlarını inandırmaya çalışsa da, gerçekte iyi bir binici değildi. Arkadaşı için endişelenen Friedrich, ona, Rozinante adını verdiği sakin bir at bulmuştu. Ama akşamlar en güzel geçen vakitlerdi Friedrich bürodan dönüyordu, arkadaşıyla yenilikleri, sorunları ve düşünsel projelerini paylaşıyordu. Bol miktarda Ren şarabı eşliğinde geç saatte yedikleri zengin yemeğin ardından kalın havana purolarını yakarak çeşitli kıtalardaki politik olaylar üzerine konuşuyorlardı. Hindistan ve Amerika'yı da, Malezya adaları ve Slav topraklarını da, şu anda zorunlu meskenleri olan boğucu, yağmurlu ada kadar iyi tanıyorlardı. Bu sıralarda, kısa bir süre önce Amerika, Batı Hindistan ve Avrupa'ya yaptığı uzun yolculuktan dönen yorulmak nedir bilmeyen bir gezgin olan Georg Weerth de Manchester'da bulunuyordu. Weerth kendini yeniden okyanusun öbür tarafına atmıştı. Devrimin yenilgiye uğramasından sonra sık sık melankoli nöbetleri geçiriyor ve sürekli yeni izlenimlere gereksinim duyuyordu. Siz burada küfleniyorsunuz dostlarım, bu iklim ancak balık ve kurbağalara uygun. Burada yaşamak, akılsızlıktır, gaftır. Hayat kısa tanrıların lanet okuduğu bu topraklarda yıllarını harcamak büyük bir savurganlık. Size söylemeliyim ki, buradaki insanlar etraftaki her şey gibi sanki çamurdan. Biliyor musunuz ki, özellikle şimdi Kolombiya'nın eski başkenti Santa Fé de Bogotá yakınlarındaki ormanlarda kaplanlar ‘Kurt boğazı'ndan aryalar söylüyor. Dağ selvilerinin ve ezeli palmiyelerin üzerinden adım adım ilerleyen aya doğru kaplanların nasıl yüzlerini çevirdiklerini görür gibi oluyorum. Lima, düşler kenti. Oradaki kadınları bir görseniz. Kadınlar öylesine küçük ki, orada bulunan kocaman güllerin taç yaprakları arasına gizlenebilirler. Perululardan hoşlanıyorum. Bu halk asla canının sıkılmasına izin vermeden çok sayıda eğlence ile seni eğlendirebilir. Lima'daki ilk günümde deprem, ikincide yangın, üçüncüde ise devrimi gördüm. Deprem hariç bütün bunları Paris'te de yaşayabilirdin, diye yanıtladı Engels. Weerth tropik ülkelerde yaşadığı maceraları anlatmaya devam ediyordu. Gördüklerini aktarmak, taklit etmek konusunda özel bir yeteneği vardı, dolayısıyla yüzü durmaksızın ifade değiştiriyordu. Georg'un coşkun kahkahası tıpkı Karl ve Friedrich'inki gibi içten ve bulaşıcıydı. Onu dinleyen Karl ve Friedrich gözlerinden yaş gelinceye dek gülüyorlardı. Peru'nun Çinça adasını bir gözlerinizin önüne getirin. En önemli zenginliği, binlerce yılda birikmiş olan kuş gübresi. Gübre, devlet gelirinin en önemli kalemini oluşturuyor. İşte size filozoflar için incelemeye değer bir konu. Gübre altına dönüşüyor ve onurlu İnka'ların torunları guano [15] sayesinde yoksulluktan kurtuluyor. Ah dostlar, Kordileryenler'in ışıl ışıl zirvesinden bakarken, batıda Pasifik Okyanusuna, doğuda ise Atlantik'e katılmak üzere buzullardan kopup gelen suları görüyorsun ve doğanın görkemli fabrikası karşısında donup kalıyorsun. Sabaha dek size California'yı anlatabilirim. İsterseniz sizi Antil adaları civarına da götürebilirim. Küba'da dinlenir ve hindistan cevizi sütü içerek kendimize geliriz, ardından da Meksika Körfezi'nden Veracruz'a ulaşırız. Kaktüslerin arasından geçerek Rakhasa'nın gümüş madenlerine ve San Huan de Lagos'a ineriz. Orada sarhoş Meksikalı vurguncular, kumarcı ve hırsızlar ortalığı birbirine katıyorlardır. Boğa güreşi izlemeyi de öneririm. Weerth sandalyenin üzerine zıpladı, küçük masanın kırmızı peluş örtüsünü kaptı ve eğilerek onu savurmaya başladı boğa güreşi sahnelerini canlandırmaya koyuldu. Viva el toreodor. [16] diye alkışlıyordu. Marx ve Engels de kâh izleyici kâh pikador ve matador rolünde bu canlandırmalara eşlik ediyorlardı. Yeterince güldükten sonra üçü de yeniden masanın etrafına oturup soğumak üzere olan koyu kahvelerini içmeye başladılar. Ama Weerth'in yüzü yeniden ifade değiştiriyor ve kafa derilerini yüzüp beline bağlayan bir kızılderiliyi anlatmaya koyuluyor. Üç arkadaşın canlı sohbeti gece yarısına kadar aralıksız devam etti. Bir süre sonra Engels, Manchester'da tek başına kaldı. Georg Batı Hindistan'a gitmiş, Karl ise Londra'ya dönmüştü. Kış gelip çattı. Kara ve sarı dumanlar her zaman olduğu gibi zehirli sarmaşıklarını Londra'ya doladılar. Karl hastaydı. Karaciğer rahatsızlığının yanı sıra çıbanlar da ona eziyet ediyordu. Üst dudağında bir çıban çıkmıştı ve kendisine inanılmaz bir fiziksel acı veriyordu bu arada yüzü de şişmişti. Ben şu halimle hem zavallı Lazar'a hem de çirkin bir şeytana benziyorum, diye espri yaptı Karl, kendisini aynada görünce. Bu doğru değil, sen çok hoşsun ancak şu anda hasta bir Cezayirli Mağripli'sin, diye azarlıyorlardı onu büyük kızları. Doktorlar Karl'ın hastalığını çok ciddi buluyorlardı. Humma eşliğinde yüzde çıkan şirpençe tehlikeliydi. Sevgili efendim, dedi Jenny, kendine has espritüel havasıyla. Bundan böyle tamamen iyileşinceye kadar ev hapsinde bulunuyorsunuz. Bunu söyler söylemez de, kendi yokluğunda Karl'ın kütüphaneye kaçmasını engellemek için onun palto ve şapkasını sakladı. Karl tamamen teslim olmuş bir sesle Emrinize uymak için bir koşulum var, evde çalışma hakkım olacak. Ancak Dean Street'te her zamanki sorun ve sıkıntılar, işine yoğunlaşmasını engelliyordu. Bunalıyordu, sonra da kendini halka açık Montague House kütüphanesine atıyordu. Kütüphane sessiz, sakindi ve Marx orada sabahtan akşamın geç saatlerine kadar çalışmaya alışmıştı. Karl'ın evdeki çalışma masasının üstü bir yığın kitap ve el yazmasıyla doymuştu. Engels'in, panslavizm hakkında yazacağı gazete yazısı için kendisinden materyal istemesi üzerine Rusya hakkında epeyce şey okudu. Kırım Savaşı da, Karl'ın kuzeydeki bu güçlü devlet ve geçmişi hakkındaki merakını artırdı. Yüzeysel bilgilerle yetinme alışkanlığı olmadığından, üzerine düştüğü konuyu derinlemesine incelemeye koyuldu. Karl her zaman ve her konuda böyleydi. Emek onun sevinciydi, çalışarak dinleniyordu ve ne kadar emek harcamışsa o ölçüde tatmin oluyordu. Slav ülkeleri ve özellikle Rusya hakkında çok sayıda Fransızca ve Almanca kitap okuduktan sonra, Marx, tarihin sınırlı araştırılmış bölümlerinde derinlere inerken karşısına Rus kültürünün kaynağı çıktı. Eyhgoff'un, Fransız ve Rus diline çevrilmiş ‘Igoryov Olayı Hakkında Söylev'i Marx'ı adeta sarstı. Karl bir şair gözlemi ve algısına sahipti. Dolayısıyla eski ozanın olağanüstü mısralarındaki güzellik dikkatinden kaçmadı Ayrılacağım çam ormanından uzanacağım Tuna boyunca. Ve kunduzlu Kayl ırmağında Islatacağım kolumu. Kanlı savaşın kaynadığı ata yurduna dört nala yetişeceğim. Prensin yarasını yıkayacağım. Onun genç göğsünde. Harika bir şiir puta tapmanın öğeleri hâlâ çok belirgin olmasına karşın tüm ezgi kahramanHıristiyan karaktere sahip, diye düşünüyordu, Yaroslav'ın ağıdını ve Moğolların istilasına karşı prensi birleşmeye çağıran sözlerini yeniden ve yeniden okurken. Karl, eski Rusya'nın kahramanlıklarını, cesaretini, acı ve yenilgilerini dile getiren şiirleri zevkle okuyordu. Kendisini en çok etkileyen kıtaları Jenny'ye de aktarıyordu. Keşfettiği bu hazineden Engels'i de hemen haberdar etti. Bu arada Hetz'in, ‘Prens Vladimir ve Gönüllü Asker'ini ve ‘Rus Halkının Sesi' kitaplarını büyük bir zevkle okuyordu. Karl'ın sağlığı bir parça düzeldi ama hâlâ evden çıkmıyordu. Londra'yı bir daha hiç terk etmeyecekmiş hissi veren amansız nemli ve kara bulutların çöktüğü bir gün, Dean Street 28 numaradaki evin kapısı birkaç kez sert vuruldu. O sırada altın rengi saçlarını örmekte olan Laura, kapıyı açmak için hızla merdivenden aşağı indi. Karl, bakkal ve ekmekçinin siparişleri getirdiğini düşündüğünden kapının çalınmasıyla ilgilenmedi. Ancak geri dönen Laura'nın kollarında öteberi yoktu. Yanında iki yaşlı adam vardı. Karl, adamlardan birinin Edgar Bauer olduğunu hemen çıkardı. Ayak bileklerine kadar inen, Londra modasına uygun redingotlu ve parlak silindir şapkalı diğerini ise, başlangıçta tanıyamadı. Marx, koyu kırmızı yün boyun bağını sabırsızca çıkaran misafire ilgiyle bakıyordu. Misafirse, ıslak, açık, siyah şemsiyesini duvar kenarına yerleştirirken durmadan homurdanıyordu. Lanetli ada. Hayatım boyunca böyle bir hava görmedim. Bir tek Dante'nin günahkârlara işkence yapılan cehennemi böyle olabilir. Vay. İhtiyar huysuz Bruno, sen misin. diye bağırdı sevinçle Karl ve törensel bir edayla Bauer'leri ailesine takdim etti. İşte karşınızda Kutsal Aile'nin reisi delikanlılık yıllarımın dostu, felsefe ve insanlığın kurtuluşu konusundaki düşünceleriminse can düşmanı. Ama lütfen ona sevgi ve merhamet gösterin. Bruno, izin ver de sana ailemi tanıtayım. Bu kızım Jenny, namı diğer Kvi-Kvi – Çin imparatoru. A, Jenny tıpatıp senin kopyan Karl, dedi Bruno, pembe yanaklı, kara gözlü kıza bakarak. Ardından da dış kapıda kendisini karşılayan daha küçük kardeşe çevirdi gözlerini. Karl, utancından yanakları kızaran Laura'yı hafifçe öne doğru itip onu da tanıştırdı Bu da bizim sevgili Hotanto'muz,[17] ve renkli Kakadu'muz[18], hayallerinde Afrika gezgini. Kendisi egzotik olan her şeye bayılır. Kelimenin tam anlamıyla bir dilber, dedi yaşlı profesör. Hoffman masallarından fırlamış bir peri kızı, diye nazikçe ekledi Edgar Bauer. Sen bayağı zenginleşmişsin Karlhen, iki harika kızın ve kraliçeler kadar güzel bir karın var. İki değil üç kızım var. Tussy daha çok küçük ve uyuyor. Ya sen Bruno, evlendin mi, ailen var mı. Hayır, maalesef, ben geçkin bir bekarım. Bilim, benim sadık sevgilim ve hayat arkadaşım. Teorik çatışmalarımızın mutlu yıllarında sana ne ad taktığımızı anımsıyor musun. ‘Fikir mağazası.' Evet, Karl, dürüst olmak gerekirse, itiraf etmeliyiz ki, senden çok şey öğrendik. Mağripli, bizim için de masallar mağazası, hayal bile edemeyeceğiniz kadar çok ve çeşitli masal biliyor, diye girdi sohbete ateşli Laura. Evet, sen tükenmek bilmeyen bir kaynak gibiydin ve görünüşe göre, deponu daha da çok doldurmuşsun. Bruno, bunları söylerken Marx'ın kafasını gösteriyordu. Biraz sustu ve büyük bir tütün tabakası çıkardı. Görüşmeyeli ne çok zaman oldu. Harika Alman tütününden iç. O, sana yurdumuzu anımsatacaktır. Bauer teyzenin bana ikram ettiği sigaralar gibisini bir daha hiç içmedim, dedi Karl ve ekledi. Sizin içtenlik taşan evinizde geçirdiğim günler, çocukluk günlerimin geçtiği Trier'deki yıllar kadar canlı belleğimde. Anımsıyor musun, bir de, Scharlottenburg'da senin yaşgününü ne büyük sevinçle kutlamıştık. diye hatırlattı Edgar Bauer, burun deliklerinden duman çıkartarak. Ne yazık ki, eğlencemiz profesör Gans'in ölüm haberiyle sona ermişti. Ya palavracı Rutenberg, kitap kurdu Köppen ve dikkafalı Schmidt-Stirner nerede. diye sordu Karl, kendisine zevkle bir sigara sararken. Köppen budizme ilişkin yeni kitabını yazıyor. Bildiklerinden şaşmıyor. Çilekeşler gibi yaşıyor, Hintlilerle ilgili olmayan her şeyden nefret ediyor. Rutenberg ise, şişman, kendinden emin ve hâlâ alıntılarla tıka basa doldurulmuş bir salama benziyor. Ayrıca şu saygın burjuva, beş para etmez bilgiçliği ile kalem efendilerini ve diğerlerini şaşırttığı bir gazete çıkarıyor. Alnı Roma'daki St. Peter kubbesini andıran şu bizim filozof Schmidt ise, ölüm döşeğinde. Oysa çok umut vaat ediyordu. Hiç kimse kendi ‘ben'ini onun gibi sevip yüceltemezdi. İşte o ‘ben', Stirner'in tüm ufkunu kararttı. Zavallı, kendi merkezini izleyen bir yogi gibi kendi ‘ben'ini inceleyerek ve yücelterek yaşamını harcadı, dedi Marx somurtarak, canı sıkılmış bir halde. Ve işte sonuçta bu ‘ben' ancak boşuna harcanmış bir yaşamın toplamı olarak mezara girecek. Tavana doğru yükselen sigara dumanı arasında Karl, Bruno Bauer'i dikkatle inceliyordu. Profesör yaklaşık elli yaşındaydı ama çok daha yaşlı görünüyordu. Üç keskin çizginin, alın, burun ve çeneyi oluşturduğu yüzdeki sert görünüm kuru, sağlıksız ten solgun, çökük yanaklar ve feri kaçmış gözler eski ateşliliğin izlerinden yoksundu sonsuza dek sönmüş, kabuk bağlamış bir yanardağa benziyordu. Özellikle, kocaman, yassı, herhangi bir ifadeden yoksun alnı çok iticiydi. Bruno'nun saçları dökülmüştü ve kafası tepesine kadar tamamen çıplaktı. Gençliğinde fanatik Lovejoy'la bir benzerliği vardı ama artık böyle bir şeyden de eser kalmamıştı. Evet, yüce ve aydınlık bir kent olan Berlin'den sonra Londra adi bir zindan gibi geliyor, diye konuşuyordu peltek peltek. Bruno konuşurken dudaklarını belli belirsiz oynatıyordu. Yeşil-sarı renkli takma dişleri ona güçlük çıkarıyordu. Almanya'da kentler ölürken kırsal bölgelerin olağanüstü bir canlılık kazandığı bir dönem yaşadığımız doğru ama yine de gerçek uygarlık orada ben, burada sanki bir inde yaşıyormuş gibi hissediyorum. Bu adadaki insanlar, etraftaki bütün sakatlığın bir parçası. Göklere çıkarılan şu Britanyalılar zavallı birer yaratık. Bu otomatikinsancıklar. İngilizce ise, gerçekten de insan dilinin adeta bir parodisi. Eğer galisizmle[19] ilişkileri olmasaydı, İngilizler asla bir insan diline sahip olamayacaklardı ve birbirleriyle iletişim kurmak için tek tek sesler ve ünlemler kullanacaklardı. Biz Almanlarla kıyaslanınca Britanyalılar vahşi sayılır. Marx muzipçe gülümsedi. Sevgili profesör, dedi neşeli edasını sürdürerek gözleri parlamış bir halde. Sizi sakinleştirmek için söylemeliyim ki, Hollandalılar ve Danimarkalılar, sizin söylediklerinizin aynısını Alman dili için ileri sürüyorlar ve iddialarına göre, bir tek İzlandalılar gerçek Alman sayılabilirmiş. Kendi dili yabancı kelimelerle kirletilmemişmiş. Bruno kızgınlıkla ellerini savurmaya başladı. Tanrı aşkına, Karlihen, inan ki, ben darkafalı bir ukalâ dümbeleği değilim ve tamamen nesnelim. Son yıllarda birçok dili inceledim ve bütün bunların arasında hiç kuşkusuz en üstün dilin Lehçe olduğunu hemen söyleyebilirim. Zenginliği ve müzikalitesi bakımından harika bir dil, şunu bir dinle örneğin ‘Neh jie penka polska mova.' Lenchen ve Jenny, tepsiler içinde kahve, peynirli ve jambonlu sandviçler getirdiler. Karl, Bauer'lere, Bizim perimiz diyerek Helene Demuth'u tanıştırdı. Harika bir ev, dedi iyi niyetli bir şekilde Bruno. Herkesin olağandışı, melodik bir lakabı var, sanırım bayan Marx hariç. Annemize Möhme diyoruz, diye açıkladı, ela gözleri parlayan Laura. Karl, sen çok mutlusun. Etrafını seni çok seven insanlar sarmış. Bense, yalnızım. Bana bir tek düşünceler eşlik ediyor, dedi Bruno, gizlemeye bile çalışmadığı bir kıskançlıkla. Düşünceler, yaşamın kölesidir. dedi aniden törensel bir edayla Laura. Yaşam ise, zamanın maskarası. diye devam etti Jennychen. Harika, diye bağırdı Bauer. Bu güzel genç kızlar Macbeth'ten, ihtiyar Schlegel kadar güzel alıntı yapıyorlar. Anne ve babalarından miras olarak Shakespeare hayranlığını almışlar ve onun dramlarını eksiksiz biliyorlar, dedi gururunu belli ederek Jenny. Mütevazı yemekten sonra, İngiliz gelenekleri uyarınca erkekler baş başa bırakıldıklarında Bruno Bauer'in çenesi iyice açıldı. Habire konuşuyordu Ekonomide fizyokratların öğretisini tercih ediyordu, toprak sahipliği sisteminin son derece olumlu koşullar yarattığına inanıyordu, savaş sanatı konusundaki ideali ise Bülow'du... Bu deha, çağdaş savaş biliminde gerçek bir Tanrı. Karl, kulaklarına inanamıyordu. Düşüncesi nasıl bu denli durağanlaşmış, nasıl zamanın bu denli gerisinde kalıp kaybolmuş, diye içinden geçiriyordu acıma duygusu can sıkıntısını hafifletiyordu. Bruno Bauer, bir zamanlar ilginç olan bir yapının kalıntıları üzerinde tepinip durmuştu. Kendine ait az miktardaki özgünlüğü de tüketmişti ve eskisi gibi kendine güvendiğini göstermeye çalışmasına karşın, ihtiyarın yüzünde bazen acılı bir gülümseme beliriyordu. Beyni ve yüreği kurumuş bu ukala adam, sanki uzun yıllar bir kasada kapalı kalmış izlenimi bırakıyordu Karl'da. Nasıl olurdu da müthiş devrimi ve onun peşi sıra gelen olayları fark etmemiş ve bunlar ışığında hiçbir sonuç çıkaramamıştı. Aslında böyle sonuçlar da çıkarabilir miydi ki. İşçiler, kurnazlık ve doğrudan baskı yoluyla mükemmel bir şekilde denetlenebilecek türden bir ayaktakımıdır, diyordu Bauer, koltuğa yaslanmış bir halde. Aslında ara sıra da olsa, tıpkı soframızdan köpeğe attığımız kemikler gibi onların ücretlerine birkaç kuruş eklenirse efendilerinin ellerini her zaman yalayacaklardır. Sınıf mücadelesi dediğiniz şey, sizin kişisel yanılsamanızdır ve beni hiç mi hiç ilgilendirmiyor. Çünkü ben katıksız bir teorisyenim bu yarı canavarlar yığınına gelince, onları beyni değil de kasları güçlü olanlar yönetsin. Ben artık hedefime ulaştım ve ilahiyat bilimine öldürücü bir darbe vurdum. Almanya'da artık ilahiyat bilimi varlığını sona erdirdi. İşte size devasa bir zafer ve onun için doğmaya değerdi... Benim alanım, günlük, fani şeyler değil, katışıksız bilim ve ebedi sorunlardır. Karl tartışmaya kalkmadı. Bunun hiçbir yararı olmazdı. İkisinin düşünceleri arasındaki uçurum öylesine derindi ki Marx'ın söyleyeceği hiçbir söz Bruno Bauer'e ulaşamazdı. Canlı bir yaratık olmaktan çıkarak taşlaşmış bu soğuk kayayı ikna etmenin ne anlamı olabilir. Ama görüşmemize sevindim. Dünyada var olan her şey ilgilenmeye ve incelenmeye değer. Bu ihtiyar da kendince ilginç, görülmeye değer. Karl geç saatlerde tek başına kalıp çalışma masasına oturunca bunları düşünüyordu. Aynı günlerde, Düsseldorf işçileri tarafından görevlendirilen Levy, Marx'a anayurdundan sevinçli haberler getirdi. Levy, Ren eyaletindeki işçi hareketi hakkında Karl'a bilgi verdi. Ama şimdi her şeyden önce –diye aktarıyordu Engels'e Marx, Levy ile konuştuklarını– Solingen, İserlohn ve çevresi, Elberfeld ve Westphalen prensliğindeki fabrika işçileri arasındaki propagandaya önem veriliyor. Bu arkadaşlar, demir üretim bölgelerinde, saldırıya geçmek istiyorlar ve onları tutan tek şey Fransa'da bir devrim umudu ve aynı zamanda ‘Londralıların böyle bir ayaklanmanın zamansız olduğunu düşünmesi'. ... bu insanlar, öyle anlaşılıyor ki, biz ve arkadaşlarımızın zaman yitirmeden kendilerine katılacağımızdan kuşku duymuyorlar. Onlar, doğal olarak, politik ve askeri önderlere gereksinim duyuyorlar tabii ki bunu hiçbir şekilde onların başına kakmamak gerekiyor. Ama korkarım ki, onların gereğinden fazla basitleştirilmiş planlarından dolayı biz daha İngiltere'yi bile terk etmeden onları dört defa yok edebilirler. Bunun neden olamayacağını onlara tam olarak askeri bakış açısıyla ne olabileceğini ve ne yapılmaması gerektiğini anlatmalı. Ben, anlaşılacağı gibi, böyle bir durumda, eğer koşullar elverirse Ren işçilerine katılacağımızı ... Ren eyaletinde emekçi halkın doğrudan ne tür adımlar atabileceği konusunda arkadaşlarıma ciddi bir şekilde danışacağımı bildirdim ve belirli bir süre sonra Londra'ya yeniden birilerini göndermeleri gerektiğini, önceden gerekli düzenlemeler yapmadan da hiçbir şey yapmamalarını ekledim. *** Marx ailesinde özel sorunlardan doğan acılar bitmek bilmiyordu. Ağır hasta olan Barones, 1856 yılı yazında kızını Trier'e çağırdı. Jenny kızları ile birlikte yurduna gitti ve annesini ölüm döşeğinde buldu. Istırap dolu bir