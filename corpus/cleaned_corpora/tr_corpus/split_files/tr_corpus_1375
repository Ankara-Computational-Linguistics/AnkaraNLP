Sanki inadına yerdi Ayfer. Üç küçük şişe sallanıyor. İçlerinden birisi pat diye düştü. Be kadın madem tutamıyorsun çişini, bez koy altına. Ya da odanda otur. İskemle ıslakmış. Ben de görmedim üzerine oturuverdim. Her tarafım battı. Bak Ayşe, dedim geçende, yönetime söyle de sana hasta külotu versinler. Ne münasebet, dedi. Alınacak, küsecek ne var. Ben bile uzun gezilere giderken giyiyorum. Birkaç kere de, odasının anahtarını bulmaya çalışırken koridora bırakıvermişti. Temizliyorum diye bütün koridora yay sen çişi. Hemen elinden aldık bezi, kat hizmetlilerine haber verdik. Hem kafa, hem beden gidince zor, biri diğerine sahip çıkmalı, yoksa olmuyor. Her gün dualar ediyorum. Allahım sen beni rezil rüsva etme kimselere. Elden ayaktan düşürme. Aklımı koru, diye. Ama duası pek güzeldi. Kızı hepimize işli keseler içinde kurabiye ve şeker dağıttı. İçine bozuk paralarımı koyuyorum, bir de oda anahtarımı. Bulması kolay oluyor. İki küçük şişe sallanıyor. İçlerinden birisi pat diye düştü. Senin kedi vardı ya, dedi kapı görevlisi, köpekler parçalamış. Çalıların dibinde yatıyormuş. Bahçıvan bulmuş sabah erken. Ortancaların diplerini gübreleyecekmiş. Elim ayağım çekildi. Kendimi bir iskemleye attım. Sen de mi Pamuk. Daha yavruların olacaktı. Ben bakıp büyütecektim. İnsafsızlar. Niye ayırmadılar, araya girmediler ki. Seyretmişlerdir öyle kalpsizler. Zaten istemiyorlardı. Sana ne güzel de 72 bir kutu yapmıştım, içine battaniye koymuştum. Kim yolumu gözleyecek, bacaklarıma sürünecek. Kızardım ya sana, beni düşüreceksin diye. Varsın düşseydim. Ah Zuhal, iyi ki görmedin. Bak işte şurada, dediler de. Bakamadım. Bir küçük şişe sallanıyor. Ölümler hep kışın oluyor. Sonbahar nasıl ağaçları çıplak bırakıyorsa bizim koridor da tenhalaştı. Nisan geldi mi, baharlar patladı mı, bir yıl daha kardayız demektir. Balkonumun önündeki erik ağacı bahara durdu yeniden. Kuşlar balkonuma dadandı. Her tarafı pisletiyorlar. Yuvalarını bozmak gerek. Yumurta bırakırlarsa hiç kıyamam. Boş odalara girip çıkıyorum. Her yer sakin. Yerlerine kimler gelecek acaba. Yan odama erkek gelmese bari. Yazlığa gider miyim bu yıl da. Kız pek oralı olmadı. Anne ne işin var tek başına uzaklarda. Bir şey olsa kim bakacak sana oralarda, diyor. Bu yıl da gittim, gittim. Sonrası bilinmez. 73 Şişe - Belma Fırat Kesekağıdına sarılı şişeyi kafasına dikip, dibini buldu. Ceketine sarındı. Sokağın karşısındaki pavyonun, zifiri karanlıkta yanıp sönen turuncu-yeşil neon ışıklarına öfkeyle dikip gözünü, beklemeye devam etti. Benim konsüm yüzdesini verecek işte o kadar. Orospu, kaltak. Saygıda kusur etmeyeceksin. Seni böyle temiz cillop gibi bir işe yerleştireni sen de göreceksin. Gözünün yaşına bakmam, çekip sustalıyı gebertirim sokak ortasında. Boşalmış şarap şişesini hınçla yere atıp bir tekme savurdu. Allah kahretsin. Bir şişe köpeköldüren neyimize yetecek lan, anasını satayım. Şimdi bir Saddam olacaktı ki bunun üstüne... Torbacı da gözükmüyor kaç gecedir. Cavladı mı ne. Belki de içeri tıkmışlardır. Kokusu çıkar yakında. Bari üstüne bir şişe bira olsaydı da azıcık cilalasaydım şurada. Matiz olacaz ki gözümüze iki kuruş uyku girsin. Cebinden sigara paketini çıkardı. Bir tane yaktı. Dumanı ciğerinin dibine kadar çekip, burun deliklerinden dışarı savurdu. Şimdi kafa iyi olacaktı ki... Ah şu kafa... Girecektim içeri, çekip alacaktım şunu angut heriflerin kolundan. Bu geceki hangi hıyarağasıysa artık. Bir şişe de viski açtırmışsındır şimdi. Göz göze iki alaturka. Başladı mı herif yanağından bir iki makasla... Eşşoğlusunun gözü kaymasın diye o masa, bu masa dolaşan şarkıcı bozuntusu malafoş karılara çatalı 74 iyice açmış, malları sermişsindir ortaya. Bacağını falan da elletirsin sen şimdi. Ulan ne ikiyüzlü, yalancı karının tekisin sen. Ben tekmişim de, yemin billah gönlünde başkası yokmuş da, yaşlı anası, bir de şu piçi olmasa, vallahi de, tallahi de yapmazmış da. Yok efendim, üç kuruş biriktirince bu işlere son verecekmiş de. Süzüm süzüm süzülmeler, gözyaşı dökmeler... Yedik biz de. Kimi kandırıyorsun. Seviyorsun ulan bu işleri. Kaçın kurasıyım ben. Yutar mıyım bu martavalları. Aşna fişne olsun da. Sırt üstü yatıp sayacaksın üstüne paraları. Biliriz biz. Yemezler. Hele bir içeri girip masalarda görmeyeyim seni... Bittin o zaman sen. Öldün. Kalkıp herifçioğullarıyla o localara gitmeye kalkarsan yakarım. Gelip oraya delik deşik ederim. Hele bir gir de herifin tekiyle o loş bölmelere... İçerde bir sürü adamım var. Kaçmaz benden. İnan olsun, hiçbir şey kaçmaz. Bak burada, tam burada, diktim kapıya gözümü bekliyorum. Kuş uçurtmam. Mesain bitince tıpış tıpış evine gideceksin. Görürsem gebeş herifin tekiyle dışarı çıktığını, anam avradım olsun cayır cayır yakarım o suratını senin. Bergen'den beter ederim. Kezzap manyağı yaparım. O oksijen sarısı perçeminle bile kapatamazsın. Bir tane de sıktım mı bacağına, tamamdır işte. Pert olup hurdaya çıkarsın. Bakalım kıvırabiliyor musun ona buna bundan sonra. Yapmayan ibne olsun. Var mı ötesi. Aslanlar gibi de girip yatarım. Devletimiz kaç yıl verirse artık. Delikanlı adamız biz. Gider efendi gibi teslim oluruz. Fertik falan çekmeyiz. Mahpus da yatarız icabında. Yatarız... Yatarız da, değmez bu tırışkadan karılara. Doğru dürüst helal süt emmiş bir kız olacaktı ki, şöyle temiz. Miss gibi. Evinin hanımı olacak. Her akşam meze sofrası. Bir şişe de rakı yanına... Oynamayı da bilecek ama. İşvesi, cilvesi olacak. Şöyle gönlümü hoş edecek. Ah ulan, Ah. Kader yok ki bizde. Nerden bulucam ben öyle karıyı. Bir Saniye vardı ya... Hâlâ evlenmemiş, çocuk bakıcılığı yapıyormuş şimdi. İyi ya işte, daha ne. Cebimiz mangır da görürdü. Namuslu iş, düzenli. Temiz yeni bir hayat... Bir anda, orta yaşlı tıknaz bir adamın kolunda, pavyonun 75 kapısından dışarı çıkmakta olan sarışın uzun boylu kadına takıldı gözü. Lan ne dedim ben. Heriflerle çıkmayacaksın, dışarılarda işe gitmeyeceksin demedim mi. Korkuluk muyuz lan biz burada. Şuna bak, eteği kıçının tepesinde. İlik gibi kadın tabii, giyecek ki para etsin. Herif de belli, tam çarık. Şu korumalara bak hele, nasıl da koşturuyorlar arabanın kapısını açıp iki kuruş bahşiş alacağız diye. Daire alınıyor lan, o arabanın parasına. Ulan orospu, ne dedim ben sana ha. Ne dedim. Şimdi ben senin ağzını yüzünü... Fırlattı sigarayı, ayakları birbirine dolana dolana yolun karşısına koştu. Bu mu tatlım senin dalga. Kadın önüne bakıp, başını salladı. Al bakayım şu iki yüzlüğü. Bir şeyler içip istimini alırsın. Anlaştık mı koçum. Hadi şimdi uza bakalım. Eyvallah ağbi. İyi geceler. İki yüzlüğü cebine indirip, sallana sallana sokağın sonundaki tekel bayiine doğru yollandı. Bana bak, işin bitince doğru eve. Hah. Sanki malafatı kaldıracak güç vardı o muşmula herifte de, biz de gördük. Neyse ne işte. Muameleyi fazla uzatayım deme. Öyle sabahlara kadar müşterinin koynunda kalmak, oynaşmak, cilveleşmek falan yok. Birkaç saate döndün, döndün. Yoksa, yakarım çıranı. Kapının önünde saat tutup bekliyorum ona göre. Öff. Şimdi bir de tabana kuvvet yürüyeceğiz haspanın evine anasını satayım. Alalım da önce birkaç şişe yolluk... Gece uzun. Mazotsuz kalmayalım icabında. Kardeş, şarap versene şuradan üç şişe... Kırmızı. Şöyle iyisinden olsun. Daha mesaimiz çoook. Haybeden yaşamıyoruz, karı bekçiliği 76 yapıyoruz burada. Hele bir gelme eve, hele bir gelme... Vallahi de, billahi de, kırıp şu şişelerin birini böğrüne saplamayan, karının önde gideni olsun. 77 Şişenin Dibi - Özge Sarıoğlu İşim çıktı. Akşama bekleme beni, dedi Gülin'e telefonda balıkçıdan içeri girerken. Saat 17.00. Telefonu kapatmasıyla yanında çelimsiz gözlüklü garsonun bitmesi bir oldu. Açıksınız değil mi. diye sordu garsona. Tabii tabii ne demek… Kaç kişisiniz abim. Tek başımayım, dedi gözlerini denize dikerek, bu saatte kalabalık olmaz, beni şöyle deniz kenarına alıversen. Hayhay abim… dedi garson samimi olmakla laubali olmak arasında ince bir çizgide. Sağ köşedeki masanın duvara sırtını veren sandalyesini onun oturması için geriye çekti. Daha yerine yerleşmesini beklemeden Ne getireyim abime. diye sordu. Belki kendi de bu çizgide davranmalıydı işte. O zaman olmazdı belki böylesi, kim bilir… Mezelere bir bakayım… diye cevap verdi, Bir de bir büyük getir. Şimdi bir buçuk saattir burada… Artık güneşin batmaya yeltenen ışıkları denizin üstünde dans ediyor. Hafif bir rüzgar saçlarını yalıyor azar azar, içindeki sıkıntıyı dağıtıyor belli belirsiz. Lokantada erkenci bir masa daha var. Dört kişilik bir erkek grubu senli benli konuşuyor, yüksek sesle gülüyorlar. İlk geldiklerinde ne 78 konuştuklarını bayağı dinliyordu. Şimdiyse şişenin yarısını epeyce geçti, alkolün etkisi kulaklarında bir uğultu oldu, yarım yamalak duyabiliyor artık ne dediklerini… Çocuklar hani rızkıyla geliyordu. Nasıl diyecek şimdi Gülin'e. En iyisi bu akşam bir şey demeden devrilip yatmak. Yarın kahvaltı için gelip de kendisini kaldırmaya niyetlendiğinde söyler, Git başımdan uyuyacağım, der. İş var, der ona Gülin. Attılar beni, der… Kadını bir başına bırakır, bu bilgiyle dertlensin. Kendi döner kıçını uyur. Yapamaz ki kıza, yedinci ayında… Düşük müşük Allah korusun. Ulan Allah korusun da ne diye tam bu arayı buldu da çıkarttılar. Tövbe tövbe ya. Hani çocuğun rızkı şimdi... Kayınvalide de çıkmayacak evden bir aya kalmaz. Gör artık, Gülin, kayınvalide, kendisi, koltukta ayaklarını altlarına alır, çekirdek çitlerler sabahtan akşama. Kadın gözlerini devire devire bakar yine mi işe gitmiyor bu adam diye… Kızımı ne doktorlar istedi de kızım istemedi der içinden. Kızını dövmeyen dizini döver der. Aman ya, derse desin… Hem bulur belki hemen başka iş… Gider yarın çalar bildiği kapıları. Bizim çocuk da olacak, der… İş lazım, ne iş olsa yaparım, der. Ne iş olsa yapabilir mi. Muhasebe bilir de başka ne bilir. Belki bulur bir yerde muhasebe işi, belli mi olur. Muhasebe bilir mi ki. Biliyordu da ne attılar. Başka bir ihtiyacın var mı abim. diyen garson kesiyor düşüncelerini. Biraz daha peynirle kavun, diyor, bir de buzu tazelersen… Hay hay abime, diyor garson. Bunun gibi olmak vardı, diye düşünüyor adamın ardından. Herkese her daim el pençe divan… O vakit o kel Muharrem'i değil de kendini tutarlardı. O da az mı yalar onun bunun bir tarafını… 79 Sen de hep böyle ilgisiz yerinden dalarsın lan konuya. diyerek gülüyor öbür masadaki adamlardan bir tanesi. Konuya hep böyle ilgisiz dalan diğerinin ensesine okkalı bir tokat atıyor. Öbürü sırıtıyor salak salak… Sizinle ilgili bir konu değil, lütfen üstünüze alınmayın, dedi kırmızı yüzlü müdür bey. Kısıntıya gidiyoruz. Ama benim çocuğum olacak da… diyebildi kekeleyerek. Size referans oluruz, diye kestirip attı müdürün yanında oturan çın çın sesli insan kaynakları sorumlusu kız. Geldiğinden beri gıcıktı zaten bu kıza. Bir bok anlarmış gibi gözlerini süze süze, dudağını büze büze konuşuyordu. Kaçın kurasıyız oğlum biz. diyor öbür masadan birisi. Kaç yılım var biliyor musun çın çın sesli karı. diye düşünüyor. On bir senem var burada, senin iş hayatının toplamından fazla. Kavun, peynir ve buzu tazelerken, Fazladan ekmek de kızarttırdım ağabeyime… diyor garson. Bol bahşiş bırakmak lazım buna da… Gülin ne tepki verecek acaba. Kızacak mı. Ağlayacak mı. Ya da teselli eder, metanetle mi yaklaşır. Sonuçta toplu para aldık… O da bir şey… On bir senenin parası… Az değil. Belki yeni iş de hemen bulursa… Durduk yere çocuğun rızkı olur toplu para da… Bak Allah'ımın işine, der o zaman… Burada daha oyalanmak lazım. Yatıya gitmeli sadece eve… Gülin'e bir şey açıklamadan yatmalı. İyi de, kaç saat daha oturacak bu masada böyle. Yedi, içti, doydu… Belki daha iyisi böyle, erken erken… Gider eve, ağlar Gülin'in kucağında. On bir senenin kıymeti yokmuş be Gülin, der… Kızmaz o zaman Gülin ona. Dur elbet buluruz bir yolunu, der… Araları sekiz yaş ama Gülin daha kuvvetlidir, sağduyuludur. Mutlaka sırtını sıvazlar Gülin. 80 Kızmaz ona. Sizinle ilgili bir konu değil, dedi ya müdür de. Kayınvalideye de Gülin'e de öyle söyler. Kızmaz kimse ona, acır gibi bakmazlar… Şişenin dibinde kalan son rakıyı da bardağına boşaltıyor, buzdan ekliyor sudan sonra. Bunu da içer kalkarım, diye düşünüyor. Denizden gelen rüzgar da ürpertmeye başladı zaten. Birden masasına bir serçe konuyor. Buraların serçeleri masadaki kırıntıları yemeye alışık, kaçmıyorlar insanlardan. Kendine doğru iki adım atıyor serçe sekerek. Hayvanla göz göze geliyorlar. Belli belirsiz gülümsüyor serçeye. Başını yana büküyor serçe. Sanki üzüldü haline… Ne üzülecek lan. Birden iki adım daha atıp onun ekmeğinden yemeye başlıyor. Ulan, ekmek aslanın ağzında. Bir de senle mi bölüşeceğiz ekmeği.. diye mırıldanıyor serçeye gülerek. Bir şey mi istedin abim.. diye yanında bitiyor garson. Serçeyle konuşuyordum, diyemiyor. Benim hesabı getiriversene, diyor. Kadehine uzandığında geri adım atıyor serçe, ama uçmuyor. Aferin lan. Bu hayatta geri çekil ama, kaçma, diyor serçeye. Hoşuna gidiyor kendi kendine yaptığı felsefe... İçkisini kendi şerefine dikiyor kafaya. Serçe ona bakmaya devam ediyor. 81 İçimdeki Çığ - Öykü Toros Irvana E, şişede durduğu gibi durmuyor bu meret tabii. Yine kaçırdı ölçüsünü. Ağzınla içmeyi bilmiyorsan, içmeyeceksin arkadaş. Karısı gitti gideli iflah olmadı. Yazık. Kapıya yöneldiğim an, arkamdan konuşmaya başladılar bile. Her söyleneni duyuyorum oysa. Duymamaya çalışsam da duyuyorum. Bari kapıdan çıkmamı bekleselerdi. İnsanoğlu acımasız. Acımasızlık hali, en çok da içki masalarında belirginleşir. İki yudum alkol cesareti körükler, önyargıların bilinçaltlarından kaynak suyu gibi fışkırmasına neden olur. Cesaretin biraz daha ötesinde saldırganlıklar su yüzüne çıkar. İçki masasında biri birinin damarına basmaya görsün. Küfürler havada uçuşur, tükürükler saçılır, yakalara yapışılır, masalar devrilir. Kimisinde içkinin verdiği cesaret aptallığa dönüşecek kadar tehlikelidir. Eski sevgililer aranır, pişmanlık mesajları atılır. Bu ülkede senelerdir ilişkiler de, memleket de içki masalarında kurtarılmaya çalışılır. Sarhoş değilim. diye bağırasım geliyor. Bu akşamcı ayyaşların hepsini yakalarından tutup, anason kokulu nefesimi suratlarına üfleyesim geliyor. Kendi nefeslerinin kokusundan benimkini duyamazlar gerçi. Hepsi de kesin benden fazla içmiştir. Lütfedip de yapıştıkları o sandalyelerden kalksalar, yürümek şöyle dursun, ayakta zor dururlar. Birbirlerine alay konusu olmamak için 82 hepsi aynı anda terk ederler meyhaneyi. Aynı anda boşalıverir masalar. Kambur meyhaneci sırtını tuta tuta masadan masaya koşturur. O on dakika içinde bütün gün hiç yorulmadığı kadar yorulur. Geceleri onu uyutmayan sırt ağrısının sorumlusu bu ayyaşlardır. Yalpalayarak yürüyor olabilirim ama sarhoş değilim. Üstelik ne içtim ki, bir küçük alt tarafı. Adı üstünde, küçük. Eskiden devirdiğim şişelerin yanında esamisi okunmaz bunun. Sarhoşluk değil, ruhuma işleyen, mutsuzluk. Hem mutsuzken değil, mutluyken içince sarhoş olurum ben. Eskiden kutlayacak ne çok şeyim vardı. Benim için toplanılırdı meyhanelerde, kadehler şerefime tokuşturulurdu, masam dolup taşardı, sonradan gelenlere yer bulmakta zorlanırdı meyhaneci. Mezeler masaya geldiği gibi tükenir, buzlu rakılar su gibi içilirdi. Yerimiz hemen hemen her akşam hazır tutulurdu, masamıza kimsecikler oturtulmazdı. Önce mutluluktan sarhoş olurdum, sonra içkiden. Bu pis, görgüsüz ayyaşlar bilmiyorlar o halimi, ondan böyle atıp tutuyorlar. Hep böyleydim sanıyorlar. Oysaki bu ben değilim ki. Esas ben böyle değilim ki… En çok da onun gidişini dillerine dolamaları canımı sıkıyor. Yumuşak karnımı buldular, ellerinde yeni bilenmiş keskin bıçaklar, kanırtıyor da kanırtıyorlar. İftiranın bini bir paraya satılıyor bu mahallede. Karılarının yaptıkları dedikodular, yakıştırdıkları sıfatlar yetmiyormuş gibi bir de bunların iftiralarına maruz kalıyorum. Karı gibi dedikodu yapıyorlar sonra ortalıkta erkeğim diye geziyorlar. Biri de işin aslını astarını gelip benden öğrenmeye çalışmıyor. Biri de masama gelip, yanımdaki boş sandalyeye çöküp, Gel kardeşim, birlikte içelim. Anlat derdini, derman olamasak da ortak oluruz, demiyor. Babam hep derdi, İçine hapsettiğin dertler günden güne çığ gibi büyür, içine sığmaz olur, diye. İçimde bir çığ büyüyor. Büyüdükçe göğsüm daralıyor, nefesim tıkanıyor. Sigaradan değil öksürüklerim, içimdeki çığdan. Herkes sigaradan sanıyor. Eski sevgilisiyle kaçmış diye duydum… 83 Kulağımın dibinde bir bomba patladı sanki. Tam da kapı eşiğine adım atmıştım, çıkmama ramak kalmıştı. Keşke duymasaydım. Yoluma devam ederim sandılar ama mıhlanıp kaldım eşikte. Ne ileri gidebildim, ne geri dönebildim. Ayaklarım çimentosu yeni dökülmüş bir betona saplanmıştı sanki. E, genç, güzel kadın. Maşallah fıstık gibi de… Ne yapsın bunun gibi işe yaramayanı. İkinci bir bomba daha… Tüm gücümle çektim ayaklarımı çimentodan, kafamı çevirdiğim gibi gördüğüm ilk masaya var gücümle bir tekme savurdum. Yan masada dimdik duran büyüğü kaptım. Kimisi can havliyle dışarı attı kendini. Kimisi ellerimi kollarımı tutmaya çalıştı ama nafile, deli kuvveti gelivermişti bedenime. İki elimle sımsıkı tuttuğum şişeyi ilk karşıma çıkanın kafasına geçirdim. Sonra başka bir masadan bir büyük daha aldım, sonra bir tane daha, bir tane daha… İçimdeki çığ yolunu bulmuştu. 84 Tema Denge Denge - Pınar Çakılkaya Bundan sonra dengeli bir hayat sürmenizi tavsiye ederim. Yaşınızın gerektirdiği gibi, dedi gözlüklerinin üzerinden. Benden cevap alamayınca yaşımın gerektirdiklerini uzun uzun açıkladı. Bir taraftan önündeki kâğıda alelacele bir şeyler karalıyordu. Eliyle acımasızca kâğıdı tomarından ayırdı, uzattı. Bu arada yeşil nüshalı diğerine geçmişti. Bunlar da uyumanız için, dedi. Elimde iki kâğıt parçası, aklımda dengesiz hayatım, ayaklarımda topuklu ayakkabılarımla odasından çıktım. Kadınlar tuvaletine uğrayıp yüzümü yıkadım. Dipten neredeyse iki parmak çıkmış beyazlarıma, onların ucundaki yıllanmış boyalara, yorgun yüzüme baktım. Yaşlanacak kadar zaman geçmiş olmalı burada. Saçlarımı boynumdaki fularla kapamaya çalışırken kapı açıldı. Haydi gidelim artık, dedi bezgin gençlik sesim. Son zamanlarda benim yanımda o kadar sessiz ki varlığını unutuveriyorum. Doktorun odasındayken yanımdaydı herhalde. Ben çıktıktan sonra konuşmuştur adamla. O da korkuyordur belki. Alsam karşıma konuşsam fark eder mi. Yirmi yıl önceki siluetimin peşi sıra hastaneden çıktım. Takside başımı camdan yana çevirip bildiğim caddeleri, sokakları seyre daldım. Her şey nasıl da değişiyor. İçinde yaşarken fark etmiyorsun değişimi. Sonra bir bakıyorsun genç kızken gittiğin sinema gece kulübü, okulun alışveriş merkezi, mahallenin bakkalı butik, sense enkaz olmuşsun. Hepsini kabullenmişsin de kendini kabullenememişsin. Dengen 86 bozulmuş, fark edememişsin. Yok, bu bana ders olmalı. Yan gözle yanımdakine baktım. Oysa o ne kadar genç daha. Kabullense artık, bıraksa beni. Kuaföre gidelim istersen önce. Ne hale geldin. Kaç aydır kapalısın, dedi. Cevap vermedim. Şansını bir daha denedi. Akşam dışarı çıkarız, biraz insan görürsün. Yok, dedim, istemiyorum. Elimdeki yeşil kâğıdı gösterdim Erken yatacağım. Sonrasında ikimiz de sessizdik. Ürkütücü. Eve ulaştığımızda akşamüstü olmuştu. Dairemin kapısını açtım. İçerisi toz ve rutubet kokmuş. İyicene havalandırmak lazım. Koridorda ilerleyerek teker teker odalara girdim. O da arkamda. Sessizce takip ediyor. Varlığının farkında değilmiş gibi yapıyorum. Yatak odama girip yatağımın üstüne oturdum. Baktım, kapıda dikiliyor. Git, dedim, git. Cılız sesiyle, Nereye. dedi. Duymadın mı doktoru. Senle olmuyor. İnandın mı söylediklerine. Elime ne geçerse kapıya fırlattım. Yastık, lamba, kitap, kül tablası. Kapıda öylecene durdu. Sırtımı döndüm, camdan dışarıyı seyretmeye başladım. Döndüğümde gitmişti. Yatakta oturmaya devam ettim. Dışarıdan çocukların, satıcıların, annelerin sesleri geliyordu. Birazdan gece inecek. Sesler yerini müziğe, kahkahalara, çatal bıçak, kadeh çınlamalarına bırakacak. Ben olmayacağım aralarında. Onlar da iki kadeh içince beni çoktan unutmuş olacaklar. Kalktım, yüzümü iyice temizledim. Çırılçıplak soyunup boy aynasında kendimi seyrettim. Olmam gerektiği gibiyim. Elli yaşında. 87 Gözlerimdeki donuklukla, dudak kenarlarımdaki çizgiler, bacaklarımda selülitler, belimi giderek kaplayan yağ tabakası ve saç diplerimdeki beyazlarımla buradayım. Düşündüm. Bir kere daha çıkmalıyım sahneye. Son bir gösteri için. Saçlarımı yeniden topuz yaparken çekiştirebildiğim kadar çekiştirdim. Göz kenarlarım, şakaklarım, alnımın dipleri acıdı. Fondötenimle tüm yüzümü boyadım. Bir heykelin taslak haline döndürdü kendimi. Kalemler ve boyalarla inceden süsledim büstümü. Dudaklarım kalemin çizgileriyle alaycı gülmeye başladı. İçlerine kırmızıyla doldurdum. Gözlerimi üst üste simsiyah çerçeveledim, her on yıl için bir çerçeve. Yanaklarımı pembelerle utandırdım. Boynumun altı hâlâ çırılçıplak biraz daha kendimi seyrettim. Onun kıyafetlerinden birini geçirdim üstüme. Pırıltılı kumaş gerildi vücudumda, tüm hassas noktalarıma dokundu. Duvara monte dikdörtgen boy aynasının iki tarafında ben ve ben dikildik bir süre. Aynı mesafede, aynı dengede. Kendi etrafımda döndüm. Bir sağa kaçtım, bir sola. Ayak parmaklarıın ucunda yükseldim. Aramızdaki mesafenin, senkronize hareketlerimizin dengesi mükemmel. Olması gerektiği gibi. Yoruldum, tekrar yatağın üzerine çöktüm. Karşımdaki de aynını yaptı. Bir süre sonra karanlık odama ulaştı, bizi ele geçirdi. Birimize hâlâ solgun gölgeler vururken diğerimiz karanlığa gömüldü. Dengemiz böylece bozuldu. Birimiz ayağa kalktığında diğerimiz hâlâ oturuyordu. Parmaklarımın ucunda sessizce karanlık koridordan geri yürüdüm. Dairemin kapısını açık bıraktım. Dönen merdivenleri yavaşça tırmanmaya başladım. Apartmanın terasına ulaştığımda arkamdan öbürü geliyor mu diye kontrol ettim. Yoktu. Terasın yüksek korkuluklarına tırmandım. Binanın çevresinde koşar adımlarla bir tur attım. Gökyüzü yıldızlarla doluydu. Rüzgâr eteğimi uçuşturuyor, gözlerimin, kulaklarımın içine doluyordu. Nefes nefese durdum. Ellerimle gözlerimde biriken yaşları sildim. İşte o anda onu gördüm. Tam durduğum yerin karşısındaki 88 binanın ucunda duruyordu. Kıyafetlerimiz, saçımız, makyajımız aynıydı. Tek farkımız yaşımızdı. Hiç büyümeyen kızım, geçmiş zaman suretim, tek arkadaşım sessizce bana bakıyordu. Kalbini kırmıştım, yine de çıkıp gelmişti. Bir ayağını öne attı. Dur diye seslenecekken iki bina arasında gerili teli fark ettim. İlk adımını o attı. Gülümsüyordu. Son gösteri olduğunu biliyor, yine de dans ediyordu. Eteklerimiz aynı yöne doğru uçuştu, topuzumuz rüzgâra dayanamadı. Gözlerinin içine bakarak ben de bir adım attım. Ayak başparmaklarımız teli kavradı. Birbirimize doğru adım adım ilerlemeye başladık. İkimizin de dengesi mükemmeldi. Doğuştan cambazmışız gibi küçük küçük adımlarla telin üzerinde hopluyorduk. Bizden başka kimse yoktu etrafta. Rüzgâr, yıldızlar ve gece. Birden aşağıda çılgın bir alkış koptu. Üzerimize bir ışık çevrildi. Donakaldık. Bakma, diye seslendim, aşağıya bakma. O dayanamadı baktı, ben bakmadım. Tel sertçe titredi. İki elimi açtım, hafifçe eğildim, ayak başparmaklarımla teli iyice kavradım. O çoktan gitmişti, ben dengede kaldım. 89 Çanak Çömlek Patladı - Füsun Çetinel Berna nefes nefese daire kapısından içeri attı kendini. Sırtını sokak kapısına yaslayıp kaldı. Gözleri duvar saatini aradı. Aydın'ın gelmesine üç kısacık saat vardı. Anahtar destesini sinirle komodinin üstündeki çanağa fırlattı. Metalin seramikte bıraktığı ses evin sessizliğinde dağılıp gitti. Bilerek yapıyor. Planlarımı bozmaktan ince bir zevk alıyor bu adam. Hani hafta sonuna kadar gelmeyecekti. Hani işlerini ancak toparlayabilirdi. Dört kocaman günüm var diye seviniyordum. Evin keyfini sürerim, etrafı istediğim gibi dağıtırım, kızlarla yemeğe çıkarım, diyordum. Bari bir gececik rahat vereydi. Gittiği günün akşamına dönüvermek de nesi. O akşam akademiden kızlarla güzel bir restoranda buluşmuştu. Hafif müzik, samimi sohbet, biraz şarap, keyfine diyecek yoktu. Nasıl da özlemişti kız kıza toplantıları. Az pişmiş bonfilesinden küçük bir parça ağzına atmış, kırmızı şarap kadehini dudaklarına götürüyordu ki, telefonu ısrarla çaldı. Açmakta tereddüt etti. Hattın ucundaki ses, Sobe sevgilim, diyordu. İnanmayacaksın ama işim bitiverdi, ilk uçakla eve dönüyorum. Berna donup kaldı. Ağzındaki bonfile parçası büyüyüp boğazını tıkadı. Anahtarımı yanıma almayı unutmuşum, neredeysen bir taksiye 90 atlayıp eve dönüver de, sevgilin sokaklarda kalmasın, diye devam etti ses. Berna yutamadığı şarabı arkadaşlarının üzerine püskürtüyordu az kalsın. Kucağındaki peçeteyi hırsla tabağa fırlattı. Üzgünüm, acilen gitmem gerekiyor, Aydın yine anahtarlarını evde unutmuş. Kızlar surat astılar. Koca adam. Gelip anahtarı buradan alsın. Zaten kırk yılda bir görebiliyoruz suratını. Dedik sana değil mi gir bir işe, biraz çek elini şu adamın üzerinden. Bu kadar bencillik olmaz ki canım. Yazık değil mi gece vakti. Aksilik işte. Anahtarını bulamayınca eli ayağı birbirine dolanmıştır. Arkadaşlarına itiraf edemedi ama anahtarı yanında olsaydı ne fark ederdi. Her şeyi onun düzenine sokabilmek, bir geceyi daha sorunsuz bitirebilmek için yine arkadaşlarını masada bırakıp eve koşacaktı. Üzerindeki salaş kazağı ve çiçekli atkıyı alelacele çıkarıp dolabın dip köşe bir yerlerine tıkıştırdı. Aydın bu tür kıyafetleri sevmez, yaşına uygun olmadığını söylerdi. Hafif aralık duran dolap kapaklarını sıkıca kapatıp hepsini bir hizaya getirdi. Sabah içinden aceleyle çıktığı yatak darmadağınıktı. Kısa bir an yatağı olduğu gibi bırakmayı düşündü. Sonra titreyerek gülmeye başladı. Aydın o ana kadar yaşadığı en ağır krizle odanın ortasına yığılıp kalırdı. Aklından geçirdiklerinden utandı. Çabuk ellerle çarşafı gerip yatağın altına sıkıştırdı, yorganı düzledi, örtüyü yaydı, yatağın çevresinde tam bir tur dönüp her taraf eşit mi diye kontrol etti. Yastıkları kabartıp, tam ortada birbirini tamamlayacak şekilde bitiştirdi. Gözleriyle odanın geri kalanını taradı, perdeler, yatak, makyaj masası, hepsi derli topluydu. Çekmeceler bir hizada. Son anda yatağın altına gelişigüzel attığı kitapları fark etti. Telaşla oturma odasındaki 91 kütüphaneye taşıdı hepsini. Alfabetik sıralarını bulup eski yerlerine yerleştirdi. Bazıları sanki biraz daha önde duruyordu. Geri itince diğerleri çok önde kaldı. Çalışma masasındaki tahta cetvele uzandı, tüm kitapları hizaladı. İşi bitince eski yerine bıraktı. Sinirden başı zonkluyordu ama bir ağrı kesici bile yutacak vakti yoktu. Sırada sabah aceleyle duş alıp çıktığı dağınık ve ıslak banyo vardı. Küvetin kenarına oturup, alnını lavaboya yasladı. Eli ayağı kesiliyordu. Gözlerini kapadı. Lavabonun deliğinden hafif bir kızartma kokusu çarptı burnuna. Onu yıllar öncesine taşıdı. Saklambaç oynadıkları kirece boyalı alçak duvarın hemen dibindeydi şimdi. Koruk ağacının mora çalan üzümleri tepelerinde sallanıyor, akşamüstünün zayıf güneşi asma yapraklarının arasından süzülüp deniz tuzundan keçeleşmiş saçlarında, çil basmış suratlarında, açıkta kalan yanık sırtlarında dolaşıyordu. Pisi otları çıplak ayak parmaklarını gıdıkladı. Heyecanlı nefesleri birbirine karıştı. Elma, dersem çık armut dersem çıkma. diye avaz avaz bağırdı uzaktan bir ses. Üst kat balkonundan Süheyla teyze kafalarına bir kova su boşaltıp Hadi artık evlerinize, diye azarladı hepsini. İşte o Aydın'ı, çocukluğunun Aydın'ını çok özledi Berna. En son sarımsağı, kızartmayı yazlıkta kendi ailesiyle yemişti. Annesini ziyarete gidecekleri zaman önceden sıkı sıkıya tembihliyordu. Kızartma yok, kırmızı et, sakatat, sucuk tarzı şeyler kesinlikle yok. Sarımsak, kavrulmuş soğan yok. Aydın'ın uzun bir yoklar listesi vardı. Aynı yatakta uyuduklarına, aynı tuvaleti kullandıklarına göre hepsi Berna'ya da yasaktı. Ne yapabilirim ki, burnum aşırı hassassa, diyordu Aydın. Aydın çocukken de aşırı titizdi. Dizi kanadığında veya bisiklete binerken pantolonu kirlendiğinde dünyası kararır, ağlamaya başlardı. İlk gençliğinde katı kuralları vardı. Temizlik merakı, çalışma düzeni, renk uyumu takıntısı yakasını bir an olsun bırakmadı. Berna Aydın'ın annesine bağlıyordu her şeyi, evinden bir çıksa her şey farklı olacak sanıyordu. 92 Aynı evin duvarlarına hapsolduktan sonra öyle olmadığını anladı Berna. Aydın'ın kontrol hastalığı, düzen deliliği gittikçe dayanılmaz boyutlara vardı. Doktor adamın şikâyetlerini dinledi, zararsız birkaç rahatlatıcı verdi. Her şey kafasında, mükemmeliyetçi kişiliğindeydi. Bu sefer hastalık telaşı başladı. Sebepsiz el ayak titremeleri, nefes sıkışmaları, kâbuslar, uyku bozuklukları. Beraberlerken her diziyi izleyemezdi Berna. Televizyonda ancak Aydın'ın seçtiği kanallar hafızaya alınırdı. Yiyecek alışverişi beraber yapılır, her şeyin üzerindeki son kullanma tarihi kontrol edilir, fiyatı diğer ürünlerle kıyaslanırdı. Bir haftalık domates ihtiyaçlarını matematiksel denklemlerle hesapladıktan sonra, bir kiloda karar kılardı Aydın. Müsrifliği sevmezdi. Her şeyi kontrol altında tutmak istiyorsunuz. Bunun imkânsızlığını kabullenmiyorsunuz. Çarpıntılarınız başladığında, nefesiniz sıkıştığında vereceğim hapları alın, ihmal etmeyin. Düzenli bir psikolog yardımıyla tüm bunların üstesinden gelebilirsiniz, demişti doktor. Aydın karısının gözlerinin içine bakıp, Sen benim biricik psikoloğumsun, başka kimseye gerek yok bir tanem, deyince karşı koyamadı Berna. Eğitimini yarıda bıraktı, yağlıboya çalışmalarını kesti. Boya ve tiner kokusu Aydın'ı rahatsız ediyordu. Nefes alamadığından şikâyet ediyordu. On iki yıllık kedisini barınağa bırakmak zorunda kaldı. Çocuk olayını da ertelediler. Kakalı bezler, kusmuklu kazaklar, ağlayan bir bebek, evin dört yanına dağılmış biberonlar, oyuncaklar, uykusuzluk ve hastalık. Bunlarla başa çıkamazdı Aydın. Berna kafasını yasladığı lavabodan kaldırdı. Dolaptan temizlik malzemelerini çıkardı. Küveti, lavaboyu, tuvaleti çamaşır suyuyla ovup havluları, fırçaları, fön makinesini kaldırdığında ölecek kadar yorulmuştu. Bir günde evi nasıl bu kadar dağıtabildiğine hayret etti. 93 Şüphelendi kendinden. Belki de pasaklının tekiydi. Belki de Aydın bu kadar titizlenmese, kurallar koymasa, her şeyi kontrol altına almasa, ev evlikten, Berna kadınlıktan çıkardı. Belki de hep dediği gibi doktora gitmesi gereken oydu. Annesi ne derdi, Kıskanç kocalar boşuna kıskanç olmaz. Vardır altında kimsenin bilmediği bir şeyler. Başı zonkluyordu. Salonun müzeyi andıran görüntüsünü bozmamak için mutfaktaki tabureye ilişti, bir fincan bitki çayı ile iki ağrı kesiciyi peş peşe yuvarladı. Yorgun gözleri mutfağın çiçekli perdelerine takıldı. Yazlıklarının bahçesini hatırlattığı için seçmişti bu deseni. Denize karşı banklarda kızlı erkekli hiçbir şey yapmadan saatlerce oturdukları gül bahçesini özlemişti. Akşam yemeği sonrası saçlarını düzleştirir, dolabından uygun bir şeyler seçer, annesinden babasından gizli rujunu sürer, hemen deniz kıyısındaki banklara koşardı. Aydın daha sonra gelirdi. Akşam yemekleri bitmek bilmezdi. Kıyafetlerini özenle seçerdi. Kot pantolonları ütülü, tişörtleri ambalajından yeni çıkarılmış gibiydi. Berna hayrandı onun giyim zevkine. Her şeyi en ince ayrıntısına dek düşünmesine. Oturmadan bankı bir peçeteyle siler, temiz olduğundan emin olunca ancak Berna'nın yanına otururdu. El ele gelecekten, gitmek istedikleri üniversitelerden, gezmek istedikleri uzak ülkelerden konuşur, heyecanla hayallerini anlatırlardı birbirlerine. Berna'nın hayalleri mutfak için istediği desen perdeyi seçmekten öteye gidemedi. Biraz daha kaliteli bir şeyler seçebilirdin, demişti Aydın perde kumaşını görünce. Karısının suratındaki düş kırıklığını fark edince, Bir tanem bozulma ama dekorasyon konusunda senden daha ince zevklerim olduğunu ikimiz de biliyoruz. Niye bana sormadan aldın ki perdeyi, diye çıkışmıştı. Ütü için çok az bir zamanı kalmıştı. Kocasının yarın sabahki iş toplantısında giymeyi planladığı krem rengi pantolonu askıdan alıp 94 güzelce ütü masasına yaydı. Ütünün tabanı pırıl pırıldı. Kar beyazı bir tülbendi pantolonun üzerine serdi. Ütü ısınana kadar banyoya girip kırılan tırnağını törpüleyebilirdi. İşaret parmağında hafif bir batma hissetti. Törpünün sivri ucu parmağını zedelemişti. Ağzına götürüp emdi. Yara bandı saracak zamanı yoktu. Ütünün ısınma sesini duydu. Ütü beyaz tülbendin üzerinde yağ gibi kayıyordu. Kırmızı bir noktacık irkilmesine neden oldu. Berna parmağına baktı, pembemsi bir noktadan başka bir şey göremedi. Panikle tülbendi kaldırıp pantolonu taradı gözleri. Sağ paçanın kıvrılma yerinde, toplu iğne başı büyüklüğünde belli belirsiz bir kan lekesi vardı. Berna banyoya koştu, temiz bir beze leke çıkarıcı döktü, kanı temizlemeye çalıştı. İnatçı şey çıkmıyordu. Büyük bir olasılıkla görmezdi Aydın. O kadar küçük ve belirsiz bir noktaydı ki. Pantolonu yıkamaya veya temizleyiciye götürmeye zamanı yoktu. Pantolonun ütüsünü tamamlayıp dolaptaki yerine astı. Kapının zili ısrarla çaldığında ev kontrole hazırdı. Sobe, benim güzel sevgilim. Anahtarımı unuttum diye kızmadın değil mi. Bu olur olmaz tekrarlanan, çocukluktan kalma sobe lafı asabını bozmaya başlamıştı artık. Bak ne diyeceğim, kendimi affettirmek için kızları bir akşam eve çağırsan. İnanamıyorum. Sen eve misafir istemezsin ki hiç. Bu aralar benimle perişan oluyorsun. Teşekkür ederim canım. Ama kızlar sigara içmeden duramazlar, konuşmaları, tavırları seni rahatsız eder. Unut gitsin. Valizi küçük odaya bırakıyorum. Elleme sen. Yatalım uyuyalım, sabah erken toplantım var. bir an önce. Elbiselerimi hazır etmişsindir. Gece boyunca lekeyi düşündü Berna. Soldan sağa, sağdan sola 95 dönüp durdu. Uyumaktan vazgeçip tavanın boşluğuna dikti gözlerini. Karanlık, kocaman bir leke olup tüm odayı kapladı. Pantolonu kan lekesi yaptım desem. Hata yapamaz mıyım. Yemeği kötü pişiremez miyim. Bütün gün gecelikle dolaşamaz mıyım kendi evimde. Pasaklı olamaz mıyım. Belki de hastalanır. Toplantıya gitmekten vazgeçer. Belki de hiç uyanmaz. Neler diyorum ben. Sabah uyanır uyanmaz ilacını versem. Heyecanlanmaz o zaman. Anlar mı bir şeyler çevirdiğimi. Alarmın zili çaldığında Berna çoktan uyanmıştı. Aydın banyoya, kendi mutfağa geçti. Yeşil çay, beyaz peynir, birkaç ceviz içi, bir tutam maydanoz, petekli çiçek balı ve dört dilim tam tahıllı ekmek dilimini bir tepsiye dizip camın önündeki masaya taşıdı. Kocasını kahvaltıya çağırdı. Berna çatalıyla tabağındaki peyniri ezerken, Aydın bir gün öncesinin olaylarını, İngilizlerle yapacağı toplantının ona ne gibi imkânlar sağlayacağını, çok dikkatli olması gerektiğini anlatıyordu. Ters giden bir şey mi var. Yo. Gülümse biraz. Yeteri kadar heyecanlıyım zaten. Aydın son yudum çayı kafasına dikip giyinmeye gitti. Berna hiç kıpırdamadan oturdu. Dolap kapaklarının, çekmecelerin sesleri geliyordu. Sevgilim kravatımı bağlayamadım, bir bakar mısın. Ellerin temiz mi. Pantolonunu giymiş olmalıydı. Kravatını en son bağlardı. Berna titrek ellerle kravatı onun istediği gibi bağladı. Aydın aynanın önünde birkaç kere çekiştirip düzeltti yeniden. Ceketini ve evrak çantasını aldı, hole ilerledi. Lekeyi fark etmeden bir çıkabilseydi. Bugün bağcıklı güderi ayakkabılarımı giyeyim. Bu pantolonun altına başka bir şey uydurmak zor. 96 Ben getiririm ayakkabıları, dedi Berna nefesi daralarak. Aydın çekecekle ayakkabılarını giydi. Bağcıklarını bağlamak için sağ ayağını pufa dayadı. Berna sabit gözlerle kocasını izliyordu. Puftaki ayak, pantolonu hafifçe yukarı doğru çekti. Küçük kırmızı noktacık rahatlıkla görünüyordu artık. Sağ ayağını yere indirip, solu uzatacaktı ki durdu. İnanmıyorum. Bu leke de nesi. Hangisi canım. Göremiyorum. Görmemek için kör olmak gerek. Şaka gibisin. Ben sabahtan beri toplantı diyorum, çok önemli diyorum, İngilizler diyorum. Vallahi de görünmüyor. Kim bakacak toplantıda paçanın kenarına. Ben gördüm, yeter. Yapamam, bu halde çıkamam evden. Bittim ben. Kıyafetimi değiştirecek vakit de kalmadı. Ben kötü oluyorum. Aydın kapı önündeki pufa çöküverdi. Berna'nın umarsızlığından, dikkatsizliğinden başladı. Biteviye konuşuyordu. Aralarda sızlanıyor, rahat nefes alamadığı için şikâyet ediyordu. Kravatını gevşetti. Düğmelerini açtı. Berna ayakta bekliyordu. Onu ikna edemeyeceğini anlamıştı. Midem bulanıyor, sol kolum uyuşmaya başladı, sinsi bir ağrı kalbimin üzerinde geziniyor, dedi hırıltılar arasında. Ütülü gömleğinin koltukaltları ter içinde kalmıştı. Berna konsolun üzerinde sakinleştirici hapları aramaya başladı. Valizde, dedi Aydın. Berna arka odaya koştu. Çabuk ol. Nefes alamıyorum. Ah, bunu nasıl yaparsın. O koca lekeyi göremeyecek kadar beyinsiz misin, diye söylenmeye devam etti Aydın. 97 Berna valizi açtı, ilaç kutusu görünürde yoktu. Eline gelen birkaç parça çamaşırı dışarı fırlattı. Gördüğü şey karşısında donakaldı. Aydın'ın unuttuğunu iddia ettiği anahtar destesi ortada öylece duruyordu. Saklamış çamaşırların arasına. Demek sobe sevgilim, gerçek saklambaç nasıl oynanırmış gör bakalım. Valizin file cebinden ilaç kutusunu alıp sabahlığının cebine koydu. Berna. Bırakma beni, çok fenayım. Berna terliklerini sürüyerek koridora çıktı. Puftan yere kaymış kocasına baktı. Gözlerini yummuş, kafasını duvara yaslamış, bembeyaz bir suratla çırpınıyordu. Kadın kararlı adımlarla banyoya geçti, klozetin kapağını kaldırdı, kutudaki ilaçları teker teker tuvalete attı. Sifonu çekti. Suyun girdabı her şeyi yaladı yuttu. Elindeki boş ilaç kutusuyla hole çıktı yeniden. Sevgilim hiç ilacın kalmamış. Ne kadar çabuk tükettin bu kez. Kocasını mızıldanmalarını duymazdan gelerek pardösüsüne uzandı, çanaktan anahtarlarını ve para cüzdanını aldı. Çorapsız ayağına çizmelerini geçirdi. Karışık saçlarını taramadı bile. Eczaneden bir koşu alıp geliyorum canım, dedi geriye dönüp bakmadan. 98 Ayna - Belma Fırat Ağlıyor musun. Ağlama. Gözlerin kıpkırmızı oldu. Ne güzel gözlerin var senin. Gök mavisi. Lens mi. Olsun. Çok yakışmış. Hiç belli olmuyor. Senin o parlak bakışların olmasa böyle güzel gözükmez ki bu maviler. Hem saçlarına da çok uymuş böyle. Sapsarı gür. Yele gibi… Peruk mu. Olsun. Hangi kadının saçı kendi saçı ki. Boyamıyorlar mı rengârenk. Gür gözüksün diye aralarına takma saçlar serpiştirmiyorlar mı. O da aynı şey. Sakın üzülme. Ben seni beğeniyorum, çok güzelsin… Burnunu da mı yaptırdın. Dudaklar. Silikon öyle mi. Güzelim, ne kadar çok sıkıntı çekmişsin sen böyle. Ama değmiş. Her yerin birbiriyle uyum içinde. Seninki gibi ince, kibar, hanımefendi bir ruhla birleşince dışın da için gibi güzel olmuş. Bak, bu göz alıcı saçları, gözleri bulup takmasını nasıl da bilmişsin. Hayatımda gördüğüm en güzel kadın sensin. Hâlâ ağlıyorsun ama… Çok mu yalnızsın. Oysa ışıl ışılsın, parlıyorsun. Kimse görmüyor mu seni. Görüyorlar diyorsun... Sorun ne o zaman. Söylemiyorsun… Ama ben biliyorum. Aldırma onlara… Ah, sen benim olsan keşke. Her şeyi yaparım senin için. Sonsuza kadar ayrılmam yanından. Evet, ben bunu yapabilirim. Sana layık bir erkek olup mutlu edebilirim seni. Biliyorum bunu. Sarıp sarmalarım. Sabahlara kadar koynuma alırım seni. 99 Gülümsüyorsun… Hoşuna gitti demek. Sen ne işveli şeysin öyle. Aşkımı kabul ediyorsun öyleyse. Senin erkeğin ben olmalıyım. Biliyorsun bunu değil mi. Tabii önce biraz değişmem gerekecek. Ne mi yapıyorum. Endişelenme. Böyle gelemem ki sana. Başımdakinden bir kurtulayım önce… Çıkarmayayım mı. Olmaz, çıkarmam lazım. Seninkiler duracak yerinde ama. Merak etme. Güzelim, ne yapıyorsam senin için yapıyorum. Sana gelmek için. Önce şu kafamdaki peruğu bir çıkarayım. Bak, ben kelim. Sakıncası yok değil mi. Çok da umurumda değil zaten. Erkeklerin yakışıklı olması şart değil ki. Hem şimdilerde dazlak kafa modası var. Ve kirli sakal… Sakal problemini hemen hallederim, o iş kolay. Göz kalemini alabilir miyim. Korkma. Bir şey olmaz. Senin o pürüzsüz güzel yüzüne dokunur muyum ben hiç. Kendime yapıyorum sakalı. Yanında kadın görünümlü bir erkek istemezsin değil mi. Bak şimdi ne mucizeler yaratıyorum bu kalemle ben. Hoş sen de çok yeteneklisin. Ne güzel boyamışsın göz kapaklarını. Uzun bir kuyruk çekmişsin üstüne kaleminle. Gözlerin kocaman görünüyor. Yüzünün yarısı göz… Tabii göz makyajı çok önemli, baştan aşağı değiştiriyor insanı öyle değil mi. Sen ne kadar iyi biliyorsun birkaç dokunuşla hülyalı bakışlar yaratmayı. Ama benim bunları çıkarmam lazım. Bu makyaj çıkaran mendilleri de ne iyi bulmuşlar. Bir çırpıda siliniyor kalemler, farlar, rimeller. Bak şimdi küçücük kaldı gözlerim. Hep sana bakacaklar bundan sonra, badem gözlüm benim. Şu lenslerden de kurtulayım bir. Görüyor musun, sert bakışlı kara gözlerim oldu şimdi. Nasıl buldun. Karizmatik diyorsun… Beğendin demek. Ben de beğendim. Biliyorum kafam dazlak. Olsun. Yine de epeyce yakışıklı oldum. Ama yetmez… Senin için tam bir erkek olmalıyım. Takım taklavat da yerinde olmalı yani. Utandın mı yoksa. Biraz utangaçlık kadına yaraşır bence. Bu nedir biliyor musun. Bilmiyorsun… Açmasana öyle gözlerini kocaman kocaman… Korktun mu. Kemerden mi. Hayır güzelim, sakın korkma. Öyle acayip fantezilerim falan yok benim. Kendi 100 halinde, sıradan, düz bir erkeğim. Bu bir strap-on. Türkçesi kemerli penis… Bunu taktığımda seni mutlu etmek için hiçbir eksiğim kalmayacak. Bak, bu penis silikon ama gerçeğine epeyce benziyor değil mi. Yüzün asıldı. Hoşuna gitmedi mi. Sahte mi. Evet, belki sahte ama olsun. Kadınlar da silikon taktırmıyorlar mı memelerinin içine. Sen mesela. Var mı sende de. Söyle bakalım, erkekler sahte diyorlar mı o memelere. Gerçek mi, değil mi diye soruyorlar mı. Bayılıyorlar. Sormuyorlar diyorsun… Bak gördün mü, haklıyım işte. İnan bana bunun da onlardan hiçbir farkı yok. Derinin altına saklanmadığı için mi gerçek olmuyor yani. Hem gerçek dediğin de nedir ki zaten. Bu kemerler ne işe yarıyor anlatayım. Uzun olanı penisime tutturup, sonra da belime takıyorum. Kısa olanı bacaklarımın arasından geçirip hem önden, hem de arkadan belimdeki kemere tutturuyorum ve penisimi bedenime sabitlemiş oluyorum böylece. İşte oldu. Nasıl. Komik mi buldun. Gülme… Gerçeğine sahip olanlar nasıl davrandılar ki sana bugüne kadar. Burun kıvırma buna yapmacık diye. Ben ona ruhumu katacağım hiç merak etme. Bu penis bütün bedensel kısıtlamaları aşacak ve sana derin bir aşkla bağlanacak. Seni bir tek ben sevebilirim. Biliyorum bunu. Onun için de gereğini yapmalıyım. Çünkü senin için kendini baştan başa yeniden yaratma cesaretini sadece ben gösterebilirim. Ve hatta bu cesareti göstermek zorundayım bir bakıma. Nedenini biliyor musun. Çünkü benden başka kimseden hayır yok sana. Başkası demek acı demektir. Sana bir ayna tutarlar. Önce çarpık dersin bu ayna. Beni, kendimi gördüğüm gibi, yansıtmıyor. Gerçekleri göstermiyor. Kafan karışır, sonra da inanmaya başlarsın ona. Bundan kaçış yoktur… Aynalardan yani… Onun için de… Cehennem başkalarıdır. Aferin sana bebeğim, Sartre'ı biliyorsun demek. O zaman anlıyorsun beni. Bak biz galiba birbirimiz için yaratılmışız. Daha cümlemi tamamlamadan benim ne diyeceğimi biliyorsun. Sen hem güzel hem de bilgilisin. Tam benim kadınım olacak 101 kadınsın. Hem de her bakımdan. Onlar, öteki erkekler, önce çirkinsin, kadına bile benzemiyorsun dediler. Sen de bıraktın kendini, bu işin uzmanıyım diyenlerin ellerine. Güzellik ölçütü dedikleri şey neyse, artık hepsinin izi var bedeninde. Şimdi de sana her şeyin yalan diyorlar, sunisin diyorlar. Hepsini biliyorum ben. Sakın inanma onlara… Susuyorsun... Yoksa hak mı veriyorsun. Yapayım mı diyorsun. Hayır güzelim, hiç de yapay değilsin. Ama evet, bir bakıma da öylesin. İnsan kendi kendini yapar, hem ruhunu hem de bedenini. İşte sen tam da kendini yaptığın gibisin. Olmak istediğin gibi, samimi ve onun için de doğalsın bir anlamda. İnsanların doğal denildiğinde anladıkları gibi değil tabii ki. Bedenini ruhuna uydurduğun için yani. Kendini yapmanın insana özgü doğal bir eylem olmadığını kim iddia edebilir ki. Ruhuna, özüne, kimliğine, ya da her ne ise senin eserin olan ve seni sen yapan ona uygun bir biçim, bir beden aramışsan… Ya da bir denge… Ne var bunda. Dışın içinin uzantısı değil midir bir anlamda. Biçim ve içerik ayrılmaz ki birbirinden. Ben mi. Ben ne yapıyorum peki. Ben galiba tersini yapıyorum. Kendimi yıkıp senin için yeniden var ediyorum, sadece senin olabilmek, aşkının nesnesi olabilmek için. Çünkü değersin buna. Senin gibi bir kadının sevgilisi olmalı mutlaka. Bunun için, sana ulaşmak için yani, kendimden ben diye bildiğim ne varsa hepsinden vazgeçmem ve yeni bir ben yaratmam gerekiyorsa eğer, yapmalıyım bunu. Yapamazsın mı diyorsun. Sonuna kadar gidemem öyle mi. Yaparım. Hiçbir şey engel olamaz bana. İnanmıyorsun… Bir engel var diyorsun. Neymiş o. Göğüslerim mi. Evet, ne yazık ki onlar var… Çözümü yok mu sanıyorsun. Bu bıçağı görüyor musun. Et bıçağı, mezbahalarda kullanılan cinsinden. Çok keskin. Bir çırpıda hallederim. Senin canın acımayacak korkma. Sözüm söz. Zerre incitemem ben seni. Benimki. Ah, benim için mi üzülüyorsun yoksa. Canım acıyacak diye mi. Sevgilimsin, aşkımsın benim… Ben çok cesurumdur merak etme. Senin için her şeyi yaparım. Bakamıyorsan eğer kapat gözlerini… 102 Hazırım, artık açabilirsin gözlerini. Niye öyle bakıyorsun. Dehşete mi düştün. Kan mı akıyor. Evet, akıyor… Aksın. Dert etme. Asıl tehlikeli olan iç kanamadır bilmiyor musun. Oysa benim içim sana kavuşmak üzere olmanın heyecanıyla kıpır kıpır. Nihayet aşkını isteyebilir, sarılıp öpebilirim seni. Sen de istiyor musun. İstiyorsun… Demek bana dudaklarını uzatıyorsun. Öpücüklerin sihrine inanır mısın. Bazen, içinde sevgi varsa eğer, tek bir öpücük yeter bir ucubeyi prens ya da prenses yapmak için. Ne diyorsun. … Sözde. … Evet canım, çok doğru söyledin, Sözde ucube. Ucube diye bir şey yoktur, dilimizin çıkardığı çirkin sözlerin ötesinde. Ah, bak bir şarkı sesi geliyor dışarıdan. Ne diyor duyuyor musun. Ne güzel sözler. Bizim olsun mu bu şarkı. Söyler misin benimle. Dünyayı güzellik kurtaracak. Bir insanı sevmekle başlayacak her şey. Seni seviyorum. Öp beni… Yaklaştı, buz gibi morarmış, kanı çekilmiş dudaklarını aynadaki aksine bastırdı. 103 Aramızda Yoktan Bir Uzaklık - Ayşen Işık Ablam aradı. Müsaitsem bana gelebilir miymiş. Müsait değilim diyemedim. Çok sevineceğimi söyledim, ne zaman geleceğini sordum, onu havaalanında karşılamayı bile teklif ettim. Kabul etti. İstanbul çoktandır korkutuyor onu. Durup dururken neden çıkıp geliyor. Tuzukuruhatunbunalımları çekecek gücüm var sanki. Dengesi bozuk bir hikâyenin kahramanı olduğumdan habersiz. Bilse, kaç cephede birden savaştığımı, aklı tutulur. Marazlı bir adamı başımdan atmak için ne mücadeleler verdiğimi, gece gündüz çalıştığım halde hâlâ parasız kalmaktan korktuğumu, oturduğum uyduruk daire satıldığı için, korka korka kredi çekip borçlandığımı, çok küçük ama şehre tepeden bakıyor diye kendimi avuttuğum bir daireyi adam etmeye uğraştığımı bilmiyor. Neyse, gene de şanslı. Aradığında nispeten iyi hissediyordum, en azından bir şeyler yoluna girmeye başladı. Eski bir şarkının sözlerini değiştirmiş, bülbüller gibi şakıyarak mutfak dolaplarını yerleştiriyordum. Dışarıda olağanüstü güzel bir yağmur. Yüksekte olmak, başını biraz kaldırınca gökyüzünden başka bir şey görmemek güzel. Yeni döşenmiş halı ve boya kokusu bile çekici. Nerdeyse yerleştim sayılır. Açılmamış sadece birkaç koli kaldı. Havaalanına zor bela vardım. Geleli bir saat olmuş. Olsun, dedi, sıkılmadım. Geleni geçeni seyrettim. Kucaklaştık. 104 Geriye çekilip şöyle tepeden tırnağa süzdük birbirimizi. Kısacık kestirmiş saçlarını. Yaşı hepten kaybolmuş. Kim inanır, benden on iki yaş büyük olduğuna. Uzun bacaklarında daracık bir kot. Süet çizmeler dizlerinde. Fıstık gibi. Eyvah, dedim içimden, durum tahminimden ciddi. Bavullara bakılırsa uzun bir ziyaret olacak. Şansına hava kötü, kararsız bir yağmur. Otoparka yürürken şundan bundan konuştuk. Boşlukları doldurmak gerekiyor ne de olsa. Baktım üşüyor. İnce giyinmişsin, dedim. Tedarikliyim dert etme, idare ederim eve kadar. Ne zaman görüştük en son. diye sordum. Sesi değişti. Çok oldu, boş ver hesaplamayı, moralimiz bozuluyor sonra. Tam iş çıkışı, trafik rezalet. Nasıl yaşıyorsun bu şehirde. Bu trafik çıldırtmıyor mu. Laf olsun diye sorduğunun kendi de farkında. Ohoo çabuk başladın şikâyete. Daha bu ne ki. dedim sesimi tatlılaştırarak. O kadar uzun zaman oldu ki. Bu şehirde hiç yaşamamışım gibi geliyor. Ne diyeceğimi bilemedim. Sustuk. Eve varana kadar tek kelime etmedik. Eve gelir gelmez o duşa girdi, ben mutfağa. Eti fırına attım. Sehpanın üzerine taşıdım tabakları. Peynir, barbunya, közlenmiş biber, salata hazır. İyisinden birkaç şişe şarap. Banyodan çıkınca evi dolaştırdım. Oldukça kısa bir tur. Sadece tek bir oda olduğunu görünce yüzü karardı. Rahatını kaçırdım işte. dedi bakışlarını kaçırıp, Benim yüzünden düzenin bozuldu. Öylesine söylememişti, gerçekten beni rahatsız ettiğini düşünüyordu. Kötü hissettim. Aramızda yoktan bir 105 uzaklık. Kapanır mı. Aşk olsun, dert ettiğin şeye bak. İyi ki geldin, dedim kelimelere basa basa. Doğru söylüyordum, samimiydim, o da inansın istedim, gereksiz numaralara kalkıştım. Beceriksiz çabam içtenliğime gölge düşürdü. Madem kapısı olan tek bir odan var, itiraz etmeyeceğim, deyip kabul etti. Benim yatağımda yatacak. İçini kemiren her ne ise gözlerindeydi. Doğrusu etkilenmiştim, bakışlarında öyle tuhaf bir giz, karanlık bir yan vardı ki bunu görmek korkutmuştu beni. Duygularımı gizleyen bir yüz ifadesi takındım. Sesimi ayarladım. Yemek hazır, dedim. Sehpanın başına geçtik. Yere, minderlere oturduk. Böyle çok hoş olmuş, dedi, sadece ışık fazla. Hemen hallederim, deyip ayağa kalktım. Köşedeki abajurun soluk sarı ışığında dalgın dalgın şaraplarımızı içtik. Birkaç lokma bir şey yedik. Birden karar vermiş gibi başladı konuşmaya, hep ellerine bakıyordu. Elimdeki her şey kayıp gitti, derken avcunu açmıştı. Pişman olmak için çok geç. Değil mi. Böyle mi düşünüyorsun. Hayır, anlamında başımı salladım. Fark etmedi. Daha çok kendi kendine konuşur gibiydi. Anlattıklarının başı sonu yoktu. Oradan oraya atlıyordu. Tüm dikkatimle onu dinliyor, bir an üzerinden ayırmıyordum gözlerimi. Sadece hikâyesi değildi beni sarsan. Onu dinlerken içimi de dinliyordum, beni bu kadar alt üst eden şey neydi, onu arıyordum. Çok gençtim, çok âşıktım. Uçuyordum. Bir saniye düşünmedim okulu bırakırken. Sevdiğim adamla evleniyordum. Üstelik başka bir şehirde, yepyeni bir yaşam heyecanı bekliyordu beni. Daha ne 106 isteyebilirdim. Uzun bir susuştan sonra gözlerimin içine bakıp sürdürdü konuşmasını. İşin kötüsü ne biliyor musun. Keşke yıllar önce, yeniden başlamaya gücüm varken ayrılsaydık. Otuz yıldan sonra bırakıp gitmesi hiç adil değil. Yaşadığım öyle büyük bir hayal kırıklığı ki dengem bozuldu. Birdenbire sisin içine dalmışım gibi. Önümü göremiyorum. Nerede olduğumu, nereye gideceğimi kestiremiyorum. Kadehi boşalmıştı, şarap koydum. Islandığı için daha da parlayan gözlerini gene ellerine çevirdi. Bir sigara yaktı, kim bilir kaçıncı sigara. Konuşmayı keser korkusuyla hareket etmekten kaçınıyordum. Canını sıktım değil mi. dedi başını kaldırıp, Merak etme. Toparlanırım. Hazırlıksız yakalandım. Hepsi bu. Sesinin tonundan konuşmanın sonuna geldiğini anlamıştım. Of, dedi, yeter. Kafanı şişirdim. Yatalım hadi. Kıpırdamadım bir süre. Baktım yardıma ihtiyacı var, yaklaşıp kolundan kavradım, kaldırdım ayağa. İki adım ötedeki odaya giderken bana yaslandı, belli belirsiz elini tuttum, çekmedi. Yatağa girene kadar kaldım yanında. İyi geceler, dedim odadan çıkarken. Sana da, dedi. Gecenin uzun konuşmalarının üstüme çöken karanlığıyla baş başaydım. Uykudan öyle uzaktım ki. Bütün pencereleri, balkon kapısını sonuna kadar açtım. Kar atıştırıyordu. Pencereden başımı uzatıp soğuk havayı içime çektim. Şaşkındım. Utanıyordum. Ne yapmalıydım. Meşguliyet iyidir, eylemler düşüncelerin üzerindeki ilgiyi dağıtır. Ağzına kadar dolu küllüğü boşalttım. Yemek artıklarını salata kâsesinin içine sıyırdım. Sehpanın üzerinde ne var ne yok birer birer taşıdım mutfağa. Sırf vakit geçsin diye bulaşıkları 107 elimde yıkadım. Ne kadar ağırdan alsam da işler bitti. Mecburen salona döndüm. Buz gibi olmuştu ev. Kapıyı, pencereleri kapadım. Yumuşacık, uzun tüylü battaniyeme sarınıp kanepeye oturdum. Böyle ne kadar zaman geçti bilmiyorum, ama içimi acıtan şeyi bulmuştum galiba. Geçmişte birbirimize yardım edemeyecek kadar uzaklaşmıştık. Şimdi daha kötüydü durum, yardım istemeye bile çekiniyorduk artık. Yerimden kalkıp, yanına gitmek, ona sarılıp uyumak geldi içimden, tıpkı çocukluğumuzdaki gibi. Kapının önüne geldim ama giremedim içeri. Uyumamıştı, ağlıyordu. 108 Denge Matbaası - Necdet Ülker 1 Bir gün, bir dergide bir ilan görmüştüm. Çoktandır, çevremdeki hiç kimsede bulunmayan bir uğraş edinmek niyetindeydim. Çok farklı, şaşırtıcı olmalıydı. O zamanlar henüz internet yoktu. Bu nedenle insanların acayip merakları da yoktu. Uganda'nın çaresiz başkenti Kampala'yı bir bilenimiz yoktu mesela ancak kasetlerimiz vardı bizim, onları dinlerdik ve televizyonlarımızda altı tane kanal düğmesi olurdu, düğmelerin yalnızca üstten ikisine kayıt yapabilirdik. Aranızda avukat olanlarınız Konuyla alakası yok, diyerek itiraz edecekler biliyorum. Koşullar kısaca böyleydi. Ne Kaçkarlarda yerel kültürler üzerine inceleme yapabilecek ne de Derrida'yı yapı söküme uğratabilecek bir ortama sahiptim anlayacağınız. Coğrafya kitaplarında İç Batı Anadolu olarak özelleştirilmiş bir bölümde bulunan, günümüzde dahi büyükşehir hüviyeti kazanamamış bir kentin, merkezine 94 model bir Doğan L ile ancak kırk beş dakikada ulaşılabilen bir kasabasında yaşamaktaydım. Bir Salı sabahı her zamanki saatinde kalkmış, olağan faaliyetlerimin ardından daireye gitmek üzere evden çıkmıştım. Daireye çıkmadan önce de her gün yaptığım bir diğer alışkanlığım gereği Belediye meydanındaki büfeden gazetemi almıştım. İşte bu gazetenin yedinci sayfasında o ilanı gördüm. Merkezi İstanbul Cağaloğlu'nda olan bir dernek kuruluşunun birinci yılı şerefine bir etkinlik düzenleyecekti. Derneğin adı Çetodo'ydu ve 19. yüzyıl Rus edebiyatı üzerine derin bir 109 sevgi beslemekteydiler. Açıkçası son birkaç yıla kadar Tolstoy haricinde bir ismini okumuşluğum yoktu. O sıralarda bir Orhan Pamuk furyası patlamıştı. Kara Kitap adında bir kitabı yayımlanmıştı ve ben o kitabı Ankara'ya kuzenimi ziyarete gittiğim bir sırada Karanfil Sokak'ta fark etmiştim. Bakın sokak diyorum, sokağın bir köşesinde bulunan lanet bir kitapçıdan bahsetmiyorum. Zira kitap vitrinleri doldurmakla kalmıyor tüm sokak boyu akıyordu. Gözümü nereye çevirsem onu görüyordum. Her neyse, dönüş yolunda, bir dahaki ziyaretime kadar okumak amacıyla üç beş kitap almıştım, aralarında Dostoyevski'den Karamazov Kardeşler ve Orhan Pamuk'tan Kara Kitap da vardı. Ne yalan söyleyeyim, Kara Kitap'ın bu kadar ilgiyi çekiyor oluşu rahatsız etmişti beni. Üstelik usta bir müfettiş edasıyla icra ettiğim incelemelerim sonucu kendimce bir pürüzünü de bulmuştum. İçinde bir yerlerde Karamazov Kardeşler'den bir hikâyenin çok benzerini yakalamış, çılgına dönmüştüm. Sokakların kustuğu o kitaba, yazarına ve tüm bir popüler edebiyata karşı kendi barikatlarımı kurmamın vaktinin geldiğini düşünmüştüm. Sanki merhum yazarın haklarını benim savunmam gerekecekti. Çok beklemedim, iki hafta sonra, ancak bu sefer kuzenime hiç uğramadığım yeni bir ziyaret gerçekleştirdim Ankara'ya. Yanımda iki koli dolusu Dostoyevski, Çehov, Tolstoy ile döndüm kasabaya. Bu yeni motivasyonum tam altı ay sürdü. Altıncı ayın sonlarına doğru ölüler evinin anıları artık beyin çeperlerimi zorlayacak bir kurgusal evren yaratmıştı yaşantımda. Alışkanlıklarından nasıl kurtulduğunu bir türlü hatırlayamaz ya insan. Benimki de öyle olmuştu. Bir gün rafta duran Gogol'ü çoktandır yerinden oynatmadığımı fark ettim ve ardından çay demlemek için mutfağa geçtim, zerre umurumda değildi artık. Geçici bir süreliğine hayatımdan çıkardığım o eşsiz uğraşı hatırlamam için tek bir ilan yeterli olmuştu. Dilimde biriken yaralar gibi kaşımadan duramazdım şimdi onu. İlanda, etkinliğin bir panelle başlayacağı, panelin de o maruf salonda yapılacağı yazmaktaydı. Tam altı ay boyunca hemen her gün okumuştum o bet suratlı adamları. 110 Birileri benden çok daha fazla bilgiye sahip olabilirdi, hatta içlerinden biri o Ruslardan birinin yakın akrabası da çıkabilirdi. Bunlar mühim değildi. Hayatımda ilk defa bir konuya en ince ayrıntısına kadar hâkimdim ve bunu birilerine kanıtlamam gerekiyordu. Bu arzumun, kahrolası bir kasaba ayazında yaşanabilmesi olasılığı Armstrong'un Ay'a gerçekten ayak basmış olması olasılığından çok daha azdı. O gece bir mektup yazdım ilgili adrese. Yalnız, bilmenizde fayda var, ilanda bir isim yer almıyordu. Okul dönemimden hatırladığım kadarıyla bu tip etkinliklerin bir davet edeni olur, gerekli tüm bilgiler verildikten sonra ilanın altına onun adı yazılırdı. Bu kişinin bir telefonu ya da bir adresi olurdu. Tabii, çoğunlukla adresi, zira cep telefonu henüz icat edilmemişti ve zavallı organizatör genellikle, Beşiktaş ya da Paşa'nın zemin altı odacıklarında nefes alma yeteneği kazanmış aç ve sefil bir öğrenci olurdu. Ondan da evine telefon çekmesi değil, kıçının altına bir karyola çekmesi beklenirdi. Etkinliğe katılmayı canıgönülden istediğimi ancak İstanbul'a hayatımda bir defa, o da yarım kalan Fars Dili ve Edebiyatı öğrenimim sırasında gittiğimi, o sıralarda ikinci köprünün henüz proje aşamasında bile olmadığını, ilk köprüyü ise hiç göremediğimi açıklamaya çalıştım. Evet, saçma geldiğinin farkındayım, ancak gerçekten tek bir sefer bile terk etmişliğim olmamıştı İstanbul'u o süre boyunca. Urfa'ya Antalya üzerinden gidiyor olan o garip otobüste köprüyü geçerken de bunu idrak edemeyecek durumdaydım. O esnada devcileyin bir tavşanın sırtında dişlerimi fırçalamaya çalışıyor, Freud'u, Jung'u çaresiz bırakacak kâbuslarla cebelleşiyordum. Panelin yapılacağı salonun yerini bilmiyordum, bunu öğrenebileceğim yetkili bir merciim de yoktu. İçinde bu çeşit isteklerimin de olduğu birkaç cümle daha yazdım ve ertesi sabah mektubu postaladım. Bir hafta sonra cevabı elime ulaştı. Mektubu Ahmet Sancaktar adında biri yazmıştı. O meşhur telefonsuz kişi Ahmet Bey olmalıydı. Etkinliğe katılmamdan mutluluk duyacağını, benzeri olmayan bir dernek oluşturmak istediklerini ifade etmekteydi. Mektubun içinde el yordamıyla çizilmiş bir kroki bulunmaktaydı. Eğer ki, aranızdan biri o krokiyi inceleyebilmiş olsaydı, kalkıştığım bu maceranın 111 çok saçma olacağını, kâğıda el ele tutuşmuş çöpten bir anne ve çocuk resmetmiş birinin ancak bir delinin yaratıcı zekâsına sahip olabileceğini anlayacaktı. Üç hafta kadar sonra bir Cumartesi, Urfa üzerinden gelmediğine emin olduğum bir otobüse atlayarak İstanbul'a geçtim. O zamanlar Topkapı'da bir gar vardı. Surların hemen dışındaydı ve günün o erken vaktinde kente yeni inmiş birinin duyup duyabileceği en farklı kokuyla karşılardı misafirlerini. Şu satırlara sığmayacak bir duygusu vardı. Krokideki dört yolu, dört yol köşesindeki ilkokulu bulmam bir saatimi, ilkokulun karşısındaki bina girişini bulmamsa bir saatimi daha almıştı. Uzunca bir süre ortalıkta bir kapı yoktu çünkü. Panelin yapılacağı düğün salonundan bozma salon yerinde yok gibiydi. Okulun karşısında bir tekel bayii, onun yanında kırtasiye ve genişçe bir apartman girişi bulunmaktaydı. Binaya bitişik diğer iki binayı ise konfeksiyon atölyeleri işgal etmişlerdi. Zemin ve bodrum katlara yerleşmiş bu atölyeler henüz açılmamış, daha doğrusu hiç açılmamış gibiydiler. Yaklaşık yarım saat kadar bir kadastro memuru itinasıyla aradığım o kapıyı babasına ufak boy rakı almak üzere kapıdan çıkan bir küçük kıza sordum. Küçük kız bana nedense adını ve nereli olduklarını söyledi önce. Ardından şu karşıdaki okulda okuduğunu, okumayı herkesten önce söktüğünü ancak öğretmenin oğlunun da aynı sınıfta okumasından dolayı kurdeleyi kapanın kendisi değil o şımarık çocuk olduğunu anlattı. Sanırım üçüncü kez sormuştum ki tekelin içinden yaşlıca bir adam çıkıverdi. Oturaklı bir ifadeyle yardımcı olmak niyetindeydi ancak verdiği cevap pek aklıma oturacak cinsten olmamıştı. Ayaklarımın ucunda dökme demirden uzunca bir ızgara bulunmaktaydı. Şu bodrum kat depolarını havalandırmak amacıyla kullanılan ızgaralardan. Adam eliyle işaret ederek aradığım kapının bu ızgara kapak olduğunu söyledi. Aklım otobüs yolculuğuna gitti o an. Acaba hâlâ yolculukta falan olabilir miydim, zira içimden bir ses Kafka'nın rüyama girmiş olabileceğini dahası, emin olmamakla birlikte, yanlışlıkla Kafka'nın rüyasına girmiş olabileceğimi fısıldıyordu. Kapağı kaldırdık sonra. Uzun bir yolculuğa uğurlar gibi 112 bakıyorlardı ardımdan. Küçük kız el bile sallamıştı. Kapağın altında merdiven bulunmaktaydı. Tahminen üç kat kadar aşağı indim. Yol boyunca etraf karanlıktı, cebimdeki kibriti yakarak ilerlemiştim. İndiğim yerdeyse gerilim filmlerini aratmayan, gizemli bir kapıyla karşılaştım. Altından ve kenarlarından ışık sızmaktaydı. Aradığım panelin kapının ardında bir yerlerde beni beklediğinden emindim artık. Kapıyı açıp içeri göz atmadan önce artık daha fazla şaşıramayacağımı sanıyordum. Düşünsenize İstanbul'un merkezinden hayli uzakta, henüz boya ya da kaplamayla tanışmamış tuğlalarla örülü bir cepheye ve yan binaya bitişik bir ekonomik düzeye sahip, tahminen doksan dokuz depreminde adı çürüğe çıkacak bir apartmanın, dışarıdan ızgara kapak vasıtasıyla girilen bodrum katındaydım. Üstelik karşımda altından ışıklar saçılan mistik bir kapı durmaktaydı. Şaşırma merkezimdeki ilgili sinirlerin daha ben ızgara kapağı kaldırmamışken tükendiğinden emindim. Öte yandan, içeri girdiğim anda sinir hücrelerinin yenilenemeyeceğini iddia eden o bilimsel safsatanın boşa çıktığını söyleyebilirim. Büyük bir salona girmiştim. Görünüşü itibarıyla üçüncü sınıf bir düğün salonundan ziyade kent merkezinde bir yerlere sorumlusu müteahhit tarafından belediye ödeneğiyle yaptırılmış bir hali vardı. Kesinlikle uluslararası herhangi bir konferansa, Altın Portakal'a ya da iPhone 6 lansmanına ev sahipliği yapabilirdi. Ne var ki tavanı dâhil ahşap kaplamaydı ve içeriye acayip bir küf kokusu hâkimdi. Koca salonda, toplamda dört kişi, belirli aralıklarla oturmuşlardı. Sanki oturma planlarını düzenleyen görevli, salonun dolu görünebilmesi için verdiği büyük uğraş sonucu, katılımcıları koltuklara itinayla dağıtmış gibiydi. En arkadaki sırada köşe bir koltuğa oturdum. Beş dakika kadar sonra, toplantı yeter sayısına ulaşıldığı anlaşılmış olacak ki ön sırada oturan biri ayaklanarak sahnedeki kürsüye çıktı. Üzerinde cırtlak yeşil, kalın bir yün kazak vardı. Kazak, omuz dikişleri o yılların modasına uygun şekilde dirseklere yakın bir yere kadar düşmüş, kullanıcısına iki beden büyük gelen cinstendi. Saçlarını ortadan ayırmıştı. Öte yandan, dış 113 görünüşüne inat gayet makul konuşuyordu. Toplantının saçma bir saygı duruşuyla başlayacağından ölesiye korkuyordum aslında, Allah'tan bu tip bir drama gerçekleşmemişti. Konuşmacı, yaklaşık yarım saatlik süreyi derneğin kuruluş amacını açıklayarak geçirdi. Düşündüğüm gibi, dernek 19. yüzyıl Rus Edebiyatı'nı diriltmek amacıyla kurulmuştu, ancak bunun aracı olarak sıra dışı aktiviteler sunulmaktaydı. Konuşmacı yeni nesil Türk yazarları ve okuyucu kitlesini büyük bir öfkeyle eleştiriyordu. Bir şekilde bu durumu değiştirmek gerektiğinden, edebiyatı eski görkemli günlerine geri götürmekten bahsediyordu. Bunun da o eski Rus entelijansiyasını merkezine alan bir yapıyla mümkün olabileceğini ifade ediyordu. Konuşmanın sonuna doğru aniden beni ve üç sıra önümdeki gözlüklü adamı işaret ederek Aramıza yeni katılan arkadaşlar var, dedi. Bizi ön sıralara çağırdı ve akabinde kürsüden inerek yerine oturdu. Yerimden kalkıp en ön sıraya geçtim, o sırada diğerleri de yerlerinden kalkmış, birbirlerine daha yakın yerlere oturmuşlardı. Bitişik düzene yakın, safları sıklaştırmış bir hal almıştık. Panelin geri kalanı toplantı şeklinde geçecekti. Aynı konuşmacı kendini tanıtarak sözlerine başladı bu sefer. Ahmet Sancaktar kendisiydi ve bir yıl önce yanındaki diğer iki kişiyle birlikte - Orhan ve Seval - kurmuşlardı derneği. Gözlüklü adam da benim gibi gruba yeni katılmıştı. Grup diyorum, çünkü yaklaşık üç saat sonra dağıldığımızda beş kişiden oluşan bir derneğin daimi üyesi gibi bir şeyi olmuştum artık. Izgara kapaktan dışarı çıktığımda kendimi tüy gibi hafiflemiş hissetmiştim. Hayatımda ilk defa kendimi bir yere ait hissediyordum, bunun nereye ait olmamla hiçbir ilgisi yoktu. Aynı yolun tersini kullanarak gece yarısına doğru kasabaya vardım. Dönüşümden bir hafta sonra, bir pazartesi sabahı, daireye geleli bir saat olmamışken, Melahat Hanım seslendi. Bir arayanım vardı. Son bir ayı Park ve Bahçeler Müdürlüğü'nün kasabanın çeşitli yerlerine yaptırmayı planladığı havuz ve çiçekliklerin gelen teklifleriyle geçirmiştim. Masamın üzeri açılmayı bekleyen bir düzine dosya ile kaplıydı. İkisini ancak tamamlamış, üçüncü dosyanın kapağını henüz açmıştım. Şu muhasebe işleri içinden çıkılmaz bir hal 114 almıştı ve teklifleri sunan şirketlerden gelen telefonlar iyiden iyiye başımı ağrıtmaya başlamıştı. Derneği, Ahmet'i ve araştıracağım türlü materyali düşünecek halim yoktu anlayacağınız. İşte öyle bir anda ihtiyacım olan en son şey şirket çalışanlarıyla yapacağım bir telefon konuşması olacaktı. Hâlbuki arayan Ahmet'ti. Şaşırmıştım. Melahat Hanım'a telefonu bağlamasını söyledim. Günaydınlar memur bey, dedi Ahmet. Sözlerinde hafta başının getirdiği iç sıkıntısından anlayan bir samimiyet vardı. Günaydın, dedim, telefonumu nerden buldunuz Ahmet Bey. Hatırladığım kadarıyla size herhangi bir telefon numarası bırakmamıştım. Boş verin şimdi bu tip merakları Cemilcim. Arayı uzatmamak gerekir. Neler yaptığınızı merak ettim. Biliyorsunuz çok uzaktasınız ve arada sırada birbirimizi aramamız gerekir bu koşullarda. Teşekkür ederim Ahmet Bey. Umarım her şey yolundadır, dedim. O sırada odada bulunan meraklı birkaç göz ilgiyle bana bakmaktaydılar. Şaşkındılar, zira benim iş harici bir konuşma yaptığıma tanık olmamışlardı. Biraz daha gömüldüm dosyalara, sesimi de kısmam gerekmişti. Her şey sorunsuz ilerliyor. Orhan sizi çok merak ediyor. Özellikle Çehov hakkında söyledikleriniz çok etkilemiş onu. Bu bilgilere nasıl sahip olduğunuz konusunda korkunç teorileri var, dedi. Ahmet'in bu rahatlatıcı, içten ve espri dolu diyaloglarına bayılıyordum. Karşısındakini etkilemek için özel bir eğitim almış gibiydi. On dakika kadar konuşmuştuk Ahmet'le. Bana planların değiştiğini ve toplantı tarihini erkene almaları gerektiğini, bunun için de gelecek ay içerisinde izin alıp alamayacağımı sormuştu. Ona elimde tamamlamam gereken bir düzine dosya olduğunu ve iki ay sonrasına dahi kesin söz veremeyeceğimi söyledim. Müthiş bir ikna kabiliyeti vardı bu adamın. Konuşmanın sonlarına doğru dosyaları 115 akşamları eve taşıyabileceğimi, hafta sonları da çalışabilirsem gelecek ay ortasında izni koparabileceğimi söyletmişti bana. Söz ağızdan bir kere çıkıyor. Sonrasında çok pişman olsam da uykusuz ve çok yoğun geçecek bir ay bekliyordu artık beni. Tabii, bu durumda çok fazla bir araştırma yapamayacağımı ve derneğe benden beklenen katkıyı sunamayabileceğimi de belirtmiştim. Ahmet'in esas istediğinin de bu tip bir şey olduğunu zamanla anlayacaktım zaten. 2 Çok çalıştım, akşamları dosyaları eve taşımaya başladım. Dosyalar o kadar ağır ve elde taşımak için o kadar konforsuz şeylerdi ki sırf bunun için çarşıdan ikinci el bir Bond çanta satın aldım. Artık içerisine iki dosya koyabildiğim bir çantam da olmuştu. Bir süre sonra işlemler otomatikleşmişti zaten. Teklifler, tekliflerin kalem bazında kırılımları, hesap kitap işleri, oluşturduğum bir sistematiğe göre ilerlemeye başladı. Bir ayın sonunda kasabada ne kadar park, havuz, çiçeklik, bordür ve meydan süsleme işi varsa tamamının bütçesi belirlenmiş oldu. İşi bu kadar kısa sürede tamamlamamdan dolayı daire müdürü tuhaf bir şaşkınlık içerisindeydi. Bütçenin takviminden erken tamamlanması işine gelmiyordu sonuçta. İşleri mümkün olduğunca ağırdan alması gerekiyordu, çünkü bütçenin gecikmesi demek müteahhitlerin ona daha fazla yemek yedirmesi demekti. O koca yağ tulumu hiç rüşvet almazdı, tabii kasabanın en meşhur lokantalarında bedavadan mideye indirilen kebaplar, tatlılar rüşvetten sayılmayacaksa. Tek derdi midesini kuzu ya da dana etiyle besleyebilmekti. Durmadan yiyebiliyordu. Bir öğlen Çaybaşoğulları'ndan Mehmet Bey'in cebinden, diğer bir öğlen de Çakmak Ltd. Şti. 'nin hesabından çıkıyordu paralar. Tabii, bu durum akşamları için de geçerliydi. Kasabada ihalelere giren ne kadar şirket varsa, hemen hepsi de ihaleyi alabilmelerinin yolunun Park ve Bahçeler Müdürü Recai Bey'in koca midesinden geçtiğini 116 çok iyi biliyorlardı. Ve benim bu büyük tıkınma festivalini bir ay kadar önce sonlandırıyor oluşum müdür beyi fazlasıyla rahatsız etmişti. Öte yandan, geçmiş aylar boyunca, tüm daire çalışanlarının duyabilecekleri bir ses perdesinden çıkardığı, elimdeki işleri bir an önce tamamlamam gerektiğini bildiren uyarıları da vardı. Ben de o uyarıları dikkate alarak, daire çalışanlarının duyup görebilecekleri bir şekilde takdim etmiştim sonuç dosyasını haliyle. Recai Bey, buyurun, dosyada bitirmemi istemiş olduğunuz teklifler var. Müdüriyetin yaz dönemi bütçesini onayınıza sunarım, demiştim. Öfkeli bir suratla, boka bakar gibi bakmıştı bana. Ay ortasında İstanbul'daydım. Ahmet son konuşmamızda Cağaloğlu'ndaki büroya gelebileceğimi söylemiş, adresini vermişti. Harem'den arabalı vapura binmiş, inince de Sirkeci'den vilayete doğru uzanan yokuş yoluna girmiştim. Büro vilayetin sağından kıvrılan sokağın hemen başındaydı. Çevresinde yığınla kitabevi vardı. Okuduğum ne kadar kitap varsa, tamamının yayınevini görmüştüm yol boyunca. Eski, yüzyıllık bir binanın çatı katındaydı büro. Beş kat çıkmanız gerekiyordu. Çıktığınızda da öyle aman aman bir şeyle karşılaşmıyordunuz. Basık tavanlı bir salona giriyor, salona açılan dört kapıyla karşılaşıyordunuz. Sağdaki iki kapı iki odaya açılıyordu. Birinde metal bir raf düzeneği ile açılır karyola bulunmaktaydı. Bir adet daktilonun ve yeni bir bilgisayarın bulunduğu diğer oda ise sanırım çalışma odasıydı. Ayrıca genişçe bir de arşiv dolabı vardı bu odada. Odaların merkezinde bulunan salonda ise üç koltuk ile ortalarında yayvanca bir sehpa bulunmaktaydı. Geldiğim sırada keyifli bir muhabbetin ortasındaydılar. Geçen gece Kubilay adında biri bir gol mü atmış neydi. Bir süre sonra gözlüklü adam çıkageldi, akabinde Seval mutfaktan çaydanlığı getirdi, peşrevsiz bir toparlanma oldu. Çaylar bardaklara doldurulduktan sonra toplantı başladı. Okuduğumuz romanları kim belirliyor, diye söze başlamıştı Ahmet, bir gün, bir kitapevinden içeri giriyor, çok satanlar ve yeni çıkanlar reyonlarına göz gezdiriyor, diğer reyonların ve rafların çevresinde birkaç tur attıktan sonra nedense görece tenha olan bir reyonun önüne 117 kuruluyoruz. Alacak olduğumuz kitaplar hep en gizemlisi, en aykırısı oluyor ama… Ahmet'in kendine has bazı özellikleri vardı, üzerine yapışmış da denemezdi. Nasıl anlatsam, o özelliklerin hiçbir şekilde sırıtmaması, üzerinize bol gelmemesi için onlarla birlikte hatta onların içine doğmanız gerekirdi. Ahmet en basit, en sıradan cümleleri dahi en sıradan el ve vücut hareketlerini kullanarak kusursuz bir şekilde aktarabilir, karşısındakini taşa çevirebilirdi. Bir çeşit modern Medusa başı gibiydi. Sağ elinde kurşun kalem, bacak bacak üstüne atmış ve geriye doğru yaslanmıştı koltukta. Bir fısıltı dolaşıyor sonra. Bir uğultuya dönüşüyor o fısıltı. Senin kendi özgür iradenle ve o iradenin yarattığı, tarihin süzgecinden geçmiş seçimlerin, aslında onunda, karşı komşunun kızının da, bilet sırasında bekleyen öğrencinin de bir seçimi, bir tercihi. Yıllarca oturacakmış gibi göründüğü koltuğun üzerinden görünmez bir el yardımıyla kalkmıştı sonrasında. Konuşmasına ayakta, çevremizde gezinerek devam ediyordu. Orhan kafasını sallamaya başlamıştı. Gelecek üç yıl boyunca Orhan'ı başka bir pozisyonda göremeyecektim. Ya sigara içer ya da kuruyemiş yerdi toplantılar boyunca, ancak bir şekilde kafasını da sallardı. Tabii o ilk zamanlar bunun farkında bile değildim ki tahminen aynı hareketi ben de yapıyor olabilirdim, zira Ahmet'in dayanılmaz çekim etkisine kapılmış, bir gök taşı gibi atmosferine girmiştim. Konunun Ruslarla olan bağını çözememiştim. Nasıl bağlayacaktık çok merak ediyordum. Söz almadım tabii, gözlüklü adam da almadı. Orhan lafa girdi ve Ahmet'in söylediklerini acemi bir dil ve yakışıksız örnekler vererek onaylamaya çalıştı. Dahası anlatamadı, yanlış anlaşıldığını sandı, arada özür de diledi. Sözlerini tamamladığında aslında hiçbir şey söyleyebilmiş değildi henüz. Yıllar geçip de dalgalar geri çekildiğinde, dünyamıza şu şirin sahil kasabasının dar çerçevesinden baktığımda, Ahmet Sancaktar'ın ifade ettiği o fikirlerin henüz içeriği doldurulmamış çekirdekler olduklarını görebiliyorum. Evet, belki iki adım attığınızda ayağınız boşluğa düşüyor olabilirdi ancak o iki adımlık sahanlıkta kesinlikle tutarlıydılar. Nasıl 118 bir saikla çözümü Ruslarda bulduğunu anlayabilmiş olmasam da belirleyici bir yapı olduğu, seçimlerimizde bağımsız ve özgür olduğumuz yanılsaması konusunda haklıydı. Sorun bu tespiti komediye dönüştüren aksiyonlarındaydı kanımca. Popüler edebiyatı ve toplumun hareket yasalarını ilmik ilmik ören bu parlak zekâ, akşam herkes evlerine dağıldığında garip bir gezegene ışınlanıyor, yerçekimsiz projelerle geri dönüyor gibiydi. Ancak, trajedi o projelerde saklı değildi trajedinin kendisi, o kahrolası projelere tereddütsüz sarınan, onay veren sosyal çevresinde, bizde saklıydı. Önceleri pek sigara içtiğim söylenemezdi, ancak o haftanın sonunda Samsun sigarasının tiryakisi olmuştum. İlk iki gün marşı basmayan bir otomobil gibiydi toplantılar. Hiçbir gelişme kaydedemiyormuşuz gibiydi. Üçüncü gecenin sonunda gizli bir örgüt kurmaya, dördüncü gecenin sonunda ise aylık, düzenli bir yayın çıkarmaya karar vermiştik. İznim bitmeden önceki gün beş