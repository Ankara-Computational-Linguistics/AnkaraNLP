Bursa manzaralarını sergiledi. Yaşamının büyük bölümü yurtdışında geçen Hale Asaf, Bursa’da çevreye uyum sağlamak ve resim çalışmalarını sürdürmekte zorlanıyordu. Bursa Çorapçılar Çarşısı’nda resim yaparken, bir kadının resim yapmasını yadırgayan kalabalık tarafından saldırıya uğramış ve korkudan bayılmıştı. Bu olayın etkisinden kurtulamadı. 1929 sonunda Mahmud Cuda ile görev değişimi yapması Bursa’daki mutsuz hayatına bir çözüm oldu. Hale Asaf, İstanbul Güzel Sanatlar Akademisi'nde eski hocası Namık İsmail'in yanında öğretmen yardımcısı olarak göreve başladı. Mahmut Cuda da Bursa Kız Öğretmen Okulu’'a gitti. 1 Aralık 1929'dan 1931'in sonlarına kadar, Fikret Adil’in Asmalımescit No:47’de yer alan ve Asmalımescit 74 adlı kitabının da mekânını oluşturan çatı katı, birçok genç sanatçı gibi Hale Asaf’ı da ağırladı. Ne var ki sanatçı, akademide yer almasına ve eşinin yanında bulunmasına rağmen mutsuzluğunu ve bunalımını üstünden atamayarak eşini ve Akademideki görevini bırakıp son kez Paris’e gitti. Hale Asaf, 1931 yılı sonlarında Paris’e giderek gözlerinden ameliyat oldu. Bu sırada, bundan sonraki yaşamını birlikte sürdüreceği İtalyan edebiyatçı Antonio Aniante ile tanıştı. Aniante’nin Paris’te kalma teklifini kabul eden Hale Asaf, başlangıçta bir otel odasına yerleşti ve Aniante'nin müdürlüğünü yapmakta olduğu Galerie-Librarie Jeune Europe’ta çalışmaya başladı. Daha sonra Aniante’nin Leopold Robert Sokağı’nda, 32 no’lu dairesinde birlikte yaşamaya başladı. 1934 yılında Aniante’nin galerisi Jeune Europe kapandı. Aniante, Mussolini aleyhine yazdığı kitapları nedeniyle yasaklı yazar haline geldi. Çiftin ekonomik durumu gittikçe bozuldu. Sıkıntılı günler, Hale Asaf’ın Arnavutluk Kralı Ahmet Zogu'nun bir portresini yapıp göndermesine kadar sürdü. Birkaç ay sonra 5000 franklık bir çek ve övgü dolu mektup gelince ferahlayan sanatçı, çocukluğundan kalma hastalığın nüksetmesi ve kansere dönüşmesi ile büyük sıkıntılar yaşadı. 31 Mayıs 1938 hayatını kaybetti. Cenazesi Thiasi Mezarlığı’na defnedildi. Ölümünden sonra büyük bir kısmı Aniente’de kalan resimlerin akıbeti belirsizdir. Resimlerin bir kısmı II. Dünya Savaşı sırasında kaybolmuş, geri kalanların bir kısmı Türk koleksiyonerlere satılmıştır. 2001-2002 yılında yapılan bir araştırmada sanatçının 21 portre gerçekleştirdiği bunlardan 10’unun günümüze ulaştığı; 13 Bursa manzarasından onunun; 5 Paris manzarasından birinin ve bir de genel manzaranın günümüze ulaştığı bilinmektedir Beş yapıtı ile Hale Asaf’ı anmak MÃ¼jgan Halis Müjgan Halis (d. 26 Ocak 1971, Kümbet, Karakoçan, Elazığ), Kürt asıllı Türk gazeteci ve yazardır. İstanbul Üniversitesi İletişim Fakültesi'nden 1992 yılında mezun oldu. Gazeteciliğe 1995 yılında "Evrensel" gazetesinde başladı, daha sonra sırasıyla "Radikal" gazetesi, "Aktüel" dergisi, Kanal D televizyonu, İxir ve E-Kolay internet kuruluşlarında çalıştı. TESEV adına "İmam Hatip araştırması"", "Diyanet araştırması" ve "Başörtüsü araştırması" gibi araştırmalarda gazeteci olarak görev aldı. "Batmanda Kadınlar Ölüyor" isimli kitabı 2001 yılında Metis Yayınları'ndan çıktı. Kitap, Batman'da dünya ortalamasının kadın intiharlarını yerinde inceleyen, intihar edenlerin aileleriyle, intihar girişiminden sağ kurtulanlarla ve yerel-idari yetkililerle yapılan söyleşilerden oluşmaktadır. Bu konuyla ilgili yazılan tek kitaptır. Yayınlandığı yıl "The Times Library" tarafından Türkiye'de yayınlanan en iyi kitap seçilmiştir. "Sabah gazetesinde editörlük ve haftasonu eklerinde politika, kadın hakları, Kürtler, azınlıklar gibi alanlarda güncel röportaj ve söyleşiler yaptı. Halen serbest gazetecilik yapıyor. Bir kız çocuğu annesidir. Ezilenler Ezilenler (Rusça: Униженные и оскорблённые, "Unizhennye i Oskorblyonnye") 1861 yılında ilk baskısı yapılan roman. Dostoyevski'nin en başarılı eserlerinden biri olan Ezilenler'de , yazar diğer romanlarında da yaptığı gibi ruh çözümlemelerine sıkça yer vermiş, okurun karakterlerin psikolojisine bürünmesini sağlamıştır. Roman, toplumda hep aşağılanan ve hor görülen insanların, nüfuzlu kimselerin bencilce hesapları arasında ezilişini ve sarsılışını işler. Dostoyevski, seçtiği sıradan ama olağanüstü yaşantıları ile bizi şaşırtan karakterleri ile okuru ürpertiyle karışık bir merağın içinde bırakmıştır. Yazar ustaca kurgusu, okuyucuyu sıkmayan anlatımı ile "Ezilenler"i en başarılı romanlarından biri olarak edebiyat dünyasına kazandırmıştır. Vanya (İvan Petroviç) para kazanmak için yazı yazan, yoksul, genç bir yazardır (Dostoyevski bu karaktere kendi gençliğinden özellikler katmıştır). Beraber büyüdüğü Nataşa'ya aşıktır. Nataşa'nın babası Nikolay İhmenev ve annesi Anna Andreyevna ile de yakın ilişkisi vardır. Vanya ile yakınlaşıp onunla evlenmeye karar veren Nataşa, daha sonra Prens Valkovski'nin tutarsız oğlu Alyoşa'ya aşık olur. Prens Valkovski daha önce İhmenev ile ortaklık yapmış, onu dolandırmıştır. İhmenev bu yüzden kızının Alyoşa ile beraber olmasına razı olmaz, bunun üzerine Nataşa ailesinden ayrılarak Alyoşa ile yaşamaya başlar. Bu arada Vanya, dedesinin ölümüne tanık olduğu kimsesiz, küçük Nelli'yi yanına almıştır. Onun bu ağabeyliğine karşılık, genç kızlığa adım atan Nelli ise Vanya'ya yavaş yavaş içinde büyüyen bir aşk duymaktadır. Nataşa ve Alyoşa'nın beraberliğine karşı olan Prens Valkovski, Alyoşa'yı götürdüğü bir davette Katerina adında soylu bir genç kızla tanıştırır. Zaten bir evliliğe veya sürekli beraberliğe alışık olmayan çocuk ruhlu Alyoşa kısa bir süre sonra Nataşa'dan uzaklaşıp Katerina'ya aşık olur. Bu arada dostlarının araştırmaları sonucunda Vanya Nelli'nin Prens Valkovski'nin kızı olduğunu, Prens'in yıllar önce Nelli'yi ve annesini terkettiğini öğrenir. Nihayet Alyoşa'dan ayrılan Nataşa ailesinin evine döner. Nelli'yi de yanına alan Ikhmenevler Nataşa'yı affetmiştir. Birkaç gün sonra Nelli hastalanıp ölür ve İhmenevler Nataşa ve Vanya ile beraber eskisi gibi yaşamaya devam ederler. Lazkiye (il) Lazkiye (), Suriye'nin on dört ilinden birisidir. Ülkenin kuzeybatısında olan il Türkiye ile komşudur. İlin en büyük şehri, merkezi olan Lazkiye şehridir. Diğer önemli şehir ise Cebele'dir. Eski Suriye devlet başkanı Hafız Esad'ın doğduğu yer olan Kardaha da bu ildedir. Yüzölçümü 2.297 km² olan ilin nüfusu 2005 yılı nüfus sayımına göre 897.000'dir. Lazkiye'nin ilçeleri şunlardır; I. Alexander RÄ±dvan Ege Rıdvan Ege, (d. 1925, Denizli - ö. 8 Haziran 2017, Ankara), Türk akademisyen, genel cerrahi, ortopedi, çocuk cerrahisi, travmatoloji, el cerrahisi uzmanı. Kurulmasına öncülük ettiği Ufuk Üniversitesi mütevelli heyet başkanı. İlk, orta ve lise eğitimlerini Denizli'de tamamladı. İstanbul Tıp Fakültesi'nden 1948 yılında mezun oldu. Erzincan ve Diyarbakır'da "uçuş hekimi" olarak 3,5 yıl görev yaptı. Genel cerrah olmasının ardından, 1955 yılında ortopedi ve travmatoloji uzmanlığı için ABD'ne gitti. Columbia Üniversitesi'nde aldığı eğitimden sonra 1959 yılında Ortopedi ve Travmatoloji uzmanı olarak Türkiye'ye döndü. 1961'de GATA'da ilk kez kurulan Ortopedi ve Travmatoloji kliniğinin başına getirildi. 1962'den 1963'e kadar Harvard ve Columbia Üniversitelierinde görev yaptı. 1968 yılında yeniden Columbia ve Southern California Üniversitelerinde "el cerrahisi" eğitimi almak üzere görevlendirildi. Ankara Üniversitesi Tıp Fakültesi Dekanlığı, Ankara ve Gazi Üniversiteleri Senato ve Üniversitelerarası kurul üyeliği, Kazaları Araştırma Enstitüsü Müdürlüğü, Gülhane Askeri Tıp Akademisi, Ankara, Antalya ve Gazi Üniversiteleri Tıp Fakültesi Ortopedi ve Travmatoloji Anabilim dalı başkanlıkları, Birleşmiş Milletler, 1981 Sakatlar Yılı teknik yönetmenliği, Dünya Sağlık Örgütü danışmanlığı, Sağlık Bakanlığı danışmanlığı gibi görevlerde bulundu. Rıdvan Ege, 111 kitap, 316 araştırma ve çalışma yayınladı. türkçe dışında yayımlanan iki derginin sahibi ve editörü, iki derginin de editörlerinden olmasının yanı sıra, College of İnternational Surgery, IFSSH (Uluslararası El Cerrahisi Dernekleri Federasyonu), EFORT (Avrupa Ortopedi ve Travmatoloji Dernekleri Federasyonu) Yönetim Kurulu ve SICOT International Comitee ile Japon El Cerrahi Derneği Onursal üyesidir. MMOT (Akdeniz ve Ortadoğu Ortopedi ve Travmatoloji Birliği) kuruculuuğu ve 12 yıl başkanlığı görevini yürüten Ege, 8 yıl süreyle de Uluslararası Kazalar ve Trafik Tıbbı Birliği (AATM) Başkanlığı görevinde bulunmuştur. Rıdvan Ege, 2001 yılında 8. Dünya El ve Üst Ekstremite Cerrahi Kongresi, 2005'te 23. Dünya Ortopedi ve Travmatoloji Kongresi Başkanlığı yaptı. Meslek hayatı boyunca ABD, Mısır, Japonya, Nairobi gibi 26 ülkeye konuşmacı olarak davet edildi. Yurt dışında 8 ülkeden birçok madalya, plaket, bilim kurulu onursal üyeliği ödüllendirmeleri alan Dr. Ege, 1999 yılında Ankara'da Ufuk Üniversitesi'ni kurdu. Profesör Rıdvan Ege, kendisi, eşi ve kızı adına Ankara ve İzmir'de Anaokulu, İlkokul ve Anadolu Liseleri yaptırdı ve Türkiye Cumhuriyeti Millî Eğitim Bakanlığı'na bağışladı. Başkanı olduğu Türkiye Trafik Kazaları Yardım Vakfı'nın girişimiyle kurulan Dr. Rıdvan Ege Sağlık Araştırma ve Uygulama Hastanesi, Ufuk Üniversitesi'ne bağlandı. Türkiye Trafik Kazaları Yardım Vakfı ve Türkiye Sakatların Rehabilitasyonu Vakfı, Türkiye Ortopedi ve Travmatoloji Derneği, Türk El Cerrahisi Derneği, Türk Modern Cerrahi Araştırma ve Eğitim Derneği gibi Sivil Toplum Kuruluşlarının kurucusu ve başkanı olan Ege, "Trafik Güvenliği Yılı" Bilimsel Kurul Başkanı olarak birçok ilde çeşitli etkinliklerde bulundu. Ulusal Türk Ortopedi ve Travmatoloji Kongresi; Dr. Rıdvan Ege Teşvik Ödülü adıyla başarılı ortopedistlere ödül vermektedir. Prof. Dr. Rıdvan Ege, 8 Haziran 2017'de Ankara'da vefat etti. Cenazesi Cebeci Asri Mezarlığı'nda defnedildi. Matt Dillon Matthew Raymond "Matt" Dillon (d. 18 Şubat 1964), Akademi Ödülü, Altın Küre ve BAFTA adayı ve SAG ödüllü Amerikalı oyuncu, yönetmen ve senarist. 70'lerde başlayan kariyeri, 80'lerde gençlerin idolü olmasıyla devam etti. Çarpışma filmi ile En İyi Yardımcı Erkek Oyuncu Akademi Ödülüne aday gösterildi. Matt Dillon; 18 Şubat 1964 tarihinde New Rochelle, New York İrlanda kökenli Amerikalı Katolik anne-babanın çocuğu olarak dünyaya geldi. Annesi Mary Ellen bir ev hanımı, babası Paul Dillon ise Union Campta satış menajeri ve portre ressamıydı. Dillonun bir kız, dört erkek kardeşi var. Bunlardan biri Kevin Dillon da bir oyuncu. Mamaroneck, New York'ta büyüyen Matt Dillon burada Mamaroneck Yüksek Okuluna başlamış ancak daha sonra çıkarılmıştır. 1979 yılında Vic Ramos Matt Dillon'ı "Over the Edge" isimli film için seçer ve onu kadroya ilave eder. Film sınırlı sayıda sinemaları ziyaret etmiş ve $200,000 dolar kadar hasılat elde etmiştir. Dillon'ın performansı beğenilince daha sonra iki filmde rol alır, bunlardan biri cinsel içerikli gençlik komedisi "Little Darlings" ve ardından ciddi bir gençlik dramı olan My Bodyguard filmlerinde rol alır. Gişede başarılı olan filmler Matt Dillon'a ise ün getirmeye başlar, özellikle zamanın gençleri arasında. 1982 yılında "Tex" isimli bir S.E. Hinton uyarlamasının filminde rol aldı. Bu Disney filminde Tex isimli karakter ve onun kardeşinin başına gelenleri anlatıyordu. 2 ay sonra "Liar's Moon," isimli filmde genç ve fakir Teksaslı Jack Duncan isimli birsini canlandırıyordu ve bu karakter bir zengin kıza aşık oluyordu. Daha sonra yer aldığı Francis Ford Coppolanın yönettiği iki S.E. Hinton uyarlamasıyla büyük çıkış yaptı. "The Outsiders" (1983) ve "Rumble Fish" (1983) isilmli bu iki filmin yanı sıra Tex isimli filmde S.E. Hintonun dünyaya geldiği Tulsa, Oklahoma'da çekilmiştir. Matt Dillon That Was Then... This is Now (1985) isimli film hariç tüm S.E. Hinton romanlarının film uyarlamasında yer aldı. Kendisi daha sonra "The Flamingo Kid" filminde de oynadı. 1987 yılında ise Matt Dillon polis rolünde çok kısa bir rol ile The Pogues ve Kirsty MacColl'un "Fairytale of New York" isimli müzik klibinde de yer aldı. İrlanda ve ABD'de şarkı büyük hit oldu. Gus Van Sant'ın "Drugstore Cowboy" isilmli filmi eleştirmenler tarafından çok beğenildi ayrıca. Filmde eczaneleri soyan bir adam olan Bobu canlandırıyordu. Matt Dillon 1990'lı yıllarda da "Singles" (1992) gibi filmlerde oyunculuğunu devam ettirdi. Daha sonra Nicole Kidman'ın kocasını canlandırdığı, bazı medya eleştirileri de içeren "To Die For" (1995) isimli filmin ardından Denise Richards, Neve Campbell ve Kevin Bacon'lu Wild Things (1996) ve o zamanlar çıktığı Cameron Diaz ile Ben Stiller'i de kadrosunda barındıran There's Something About Mary (1998) filmlerinde önemli roller aldı. Filmle MTV Film Ödüllerinde En iyi Kötü Adam ödülü aldı. 2002 yılında "City of Ghosts" isimli filmi yazıp, yönetip, başrolünü ise Gérard Depardieu ve James Caan ile paylaştı. 2 yıl sonra rol aldığı "Crash" (yardımcı senarist ve yönetmeni Paul Haggis olan film) filmi ile büyük çıkış yaptı. Performansı çok beğenildi ve kendisine Akademi Ödülü ve Altın Küre adaylıkları kazandırdı. Saturday Night Live skeclerinde de yer almış Matt Dillon, San Sebastian Film Festivalinde Premio Donostia ile onurlandırıldı. NilgÃ¼n Karababa Nilgün Karababa (d. 25 Mayıs 1965, Niğde), tiyatro, sinema ve dizi oyuncusu, seslendirme sanatçısı. İstanbul Üniversitesi Devlet Konservatuvarı'ndan mezun olan Karababa, İstanbul Belediye Konservatuvarı Tiyatro ve Şan bölümlerinde bir süre eğitim gördü. Sanat hayatına başlangıcı, ilk kez 1993 yılında, Bakırköy Belediye Tiyatrosu'nda profesyonel oyunculukla gerçekleşti. Bazı özel tiyatro topluluklarında oyunculuk yapan sanatçı, sinema ve dizi filmlerde de çeşitli roller aldı. Sivas '93 adlı oyunda başrolü Meral Çetinkaya ile paylaştı. Karababa Dostlar Tiyatrosu kadrosunda oyunculuk yapmakta ve seslendirme çalışmalarında bulunmaktadır. Gürcü Ortodoks Kilisesi Gürcü Ortodoks Kilisesi (Tam adı: Gürcü Apostolik Otosefal Ortodoks Kilisesi, Gürcüce : საქართველოს სამოციქულო მართლმადიდებელი ავტოკეფალური ეკლესია; "translit".: "sakartvelos samotsikulo martlmadidebeli avt'ok'epaluri ek'lesia") Dünyanın en eski Hristiyan kiliselerinin biridir. Ortodoksluk, 4. yüzyıldan beri Gürcistan'ın bazı bölgelerinde resmî ve ülkede çoğunlukla kabul edilen bir dindir. Ä°ran platosu İran platosu (Pers platosu olarak da bilinir), Güneybatı, Güney Asya ve Kafkaslar'da bulunan coğrafik bir oluşumdur. Bu plato, Arabistan ve Hindistan plakası arasında kalan Avrasya plakasının batıda Zagros dağları, kuzeyde Hazar Denizi ve Kopet Dağları, güneyde Hürmüz Boğazı, Umman Denizi ve doğuda Hindukuş Dağları arasında kalan bir parçasıdır. Tarihsel bir bölge olarak plato Partlar'ın ülkesini, Medler'in ülkesini ve doğu Persiya'yı, Büyük Persiya'nın (bugünkü Irak, İran, Afganistan ve Pakistan'ın coğrafyası) esas kısımlarını içine almaktadır.Zagros dağları, platonun batı sınırını oluşturur ve dağların güneye inen kısımları da buna dâhil edilebilir. Encyclopædia Britannica Huzistan düzlüğünü açık bir şekilde bunun dışında bırakır ve Elam'ı "Mezopotamya düzlüğünü İran platosuna bağlayan bölge"yi içine almıştır diye tanımlar. Concierto de Aranjuez Concierto de Aranjuez İspanyol besteci Joaquín Rodrigo tarafından klasik gitar için bestelenmiş ve Rodrigo'nun Gitar Konçertosu olarak bilinen eseri. 1939 yılının başlarında Paris'te II.Dünya savaşının gerilimli ortamında bestelenmiştir. Sırasıyla Allegro Con Spirito, Adagio ve Allegro Gentile adlı 3 bölümden oluşmaktadır. Elburz Dağları Elburz (Farsça: البرز (), Alburz veya Elburz diye de yazılır, İran'ın kuzeyinde yer alıp kuzeybatıda Azerbaycan sınırından başlayıp Hazar Denizi'nin güney kıyısı boyunca ilerleyip doğuda Türkmenistan ve Afganistan sınırlarında sonlanır. Orta Doğunun en yüksek dağı olan Demavent Dağı bu dağ sırası içindedir. Elburz dağ sırası güney Hazar ve Tahran platosu arasında bir engel oluşturmaktadır. Sadece 60–130 km enindedir ve granit bir taban üzerinde üst Devoniyen devrinden Oligosen devrine ve çoğunlukla Jura Devri ne ait olmak üzere kalker çökeltileri serisinden oluşmaktadır. Zerdüştçüler bu bölgeyi Peshotanu'nun yaşadığı yer olarak değerlendirmiştir ve Zerdüştlüğün Ilm-e-Kshnoom kolu Demavent Dağı'nı "Saheb-e-Dilan" (:'Kalbin Sahipleri')'nin evi olarak tanımlamıştır. 15. Altın Koza Film Festivali 15. Altın Koza Film Festivali, 2-8 Haziran 2008 tarihleri arasında gerçekleşen, AdanaBüyükşehir Belediyesi ve Altın Koza A.Ş. iş birliğiyle gerçekleştirilen festivaldir. Kapsamı, 'Ulusal Uzun Metraj Film Yarışması', 'Ulusal Öğrenci Filmleri Yarışması', 'Akdeniz Ülkeleri Kısa Film Yarışması' ndan oluşuyor. Festival kapsamında, Dünya Sineması, Akdeniz'den Beyaz Perdeye, Medscreen, En İyi 10 Türk Filmi, Belgesel Filmler, Kıssadan Hisse Dünya, Altın Koza Kısa Film Seçkisi, Kısaca Adana bölümleri yer aldı. Oyuncu Başak Köklükaya, Müzisyen Cahit Berkay, Oyuncu Derya Alabora, Yapımcı ve yönetmen Ezel Akay, Görüntü yönetmeni Hayk Kirakosyan, Oyuncu Lale Mansur, Sinema yazarı Murat Özer, Yapımcı Sadık Deveci, Yönetmen ve senarist Sırrı Süreyya Önder THAAD Bölge Yüksek İrtifa Hava Savunması (İngilizce: "Terminal High Altitude Area Defense") veya kısaca THAAD, kısa ve orta menzilli tehdit unsurlarına karşı geliştirilmiş, ABD kara kuvvetlerine ait bir balistik füze savunma sistemidir. Lockheed Martin şirketi tarafından üretilen THAAD sistemi genel olarak Scud ve benzeri KMBF'ler için bir ara çözüm olarak envantere girmiş olsa da, daha gelişmiş ve uzun menzilli kıtalararası balistik füzelere karşı da kısmen savunma yeteneğine sahiptir. Demavend Dağı Demavent Dağı (Farsça: دماوند), İran'ın kuzeyinde, 5610 m yüksekliğinde bir dağ. "Donbavand" diye de bilinir, sönmüş bir volkandır ve Pers mitolojisi ve folklorunda özel bir yeri olan bu dağ İran'ın en yüksek doruğudur. Elbruz dağ sırasının orta kısmında yer alıp "Varārū", "Sesang", "Gol-e Zard" ve "Mīānrūd" doruklarına komşu olan bu doruk Orta Doğu'daki en yüksek doruk olup Asya'daki en yüksek volkandır. Volkanik olarak etkin olmasa da kükürt depolayan doruk kraterinin yakınlarında 6 Temmuz 2007'den beri etkinleştiği bilinen tütenler vardır. Dağ Hazar Denizi'nin güney kıyısı yakınında, Mazenderan bölgesinin Amol ilinde, Tahran'ın 66 km kuzeydoğusundadır. Mert İçgören Mert İçgören, (d. 20/02/1980, Mersin), Türk müzisyen ve yönetmen. 1998 yılında Ayazağa Işık Lisesi'nden mezun olduktan sonra, ABD'de üniversite eğitimini tamamlamıştır. Üniversite eğitiminden sonra Los Angeles'a taşınmış, ve reklam yönetmenliği ve prodüktörlüğü yapmıştır. Geçirdiği uçak kazasında babasını kaybetmiş, kendi de ağır yaralanmıştır. Şarkılarını keyifli ve eğlendirici bulan kesimin yanında, şarkı sözleri yeni neslin vurdumduymazlığını yansıtması, aşırı argo içermesi nedeniyle eleştiriler almıştır. Özellikle de 1980 sonrası Özal Kuşağı olarak adlandırılan yaş kitlesinin düşünce yozlaşmasının bir yansıması olarak düşünülmektedir. Kendisinin asıl amacının eğlence olduğunu birçok dinleyici hala anlamamış ona rap yapmasını bilmiyor gibi eleştirilerde bulunmuştur. Kötü eleştirilere rağmen sözlerinde çok basit ama akılda kalıcı kelime oyunları ve diğer rap sanatçılarına göre farklı bir akıcılık (flow) vardır. Amerikada birçok rap sanatçısının yaptığı Bling Rap konseptini Türkiye'ye getirmiştir. Türkiye'de bir alt kültür olarak kabul edilen hip hop'a daha geniş bir dinleyici kitlesi kazandırmıştır. ESSM Evolved Sea Sparrow Missile ("Geliştirilmiş Deniz Zıpkını Füzesi"), kısaca ESSM veya üretim kod adıyla RIM-162, savaş gemilerinin yüksek manevra kabiliyetine sahip ve sesten hızlı uçabilen anti-gemi füzelerine karşı öz savunmalarını yapabilmeleri için "RIM-7 Sea Sparrow" füzesi üzerine geliştirilmiş bir deniz savunma füzesidir. Sea Sparrow füzesine oranla daha geniş ve güçlü bir roket motor, kontrol yüzeyleri (kanatçıklar), güdüm sistemi ve aviyoniklere, dolayısıyla menzil, manevra ve hedef tahrip yeteneğine sahip olan ESSM, birçok NATO ülkesi ve geleneksel müttefikleri tarafından kullanılmak üzere Türkiye'nin de dahil olduğu zengin bir konsorsiyum tarafından değişik versiyon ve lançer konfigürasyonlarında geliştirilmektedir. Türkiye dışındaki başlıca kullanıcılar arasında ABD, Avustralya, Hollanda, Almanya, Norveç, Kanada, Yeni Zelanda, Danimarka, Yunanistan, Japonya ve İspanya bulunmaktadır. Bebekler, Ödemiş Bebekler, İzmir'in Ödemiş ilçesine bağlı bir mahalle. Agalaksi Agalaksii ya da süt kesen hastalığı, koyun ve keçilerin mastitis, arthritis, keratoconjunctivitis ve nadiren de abort ile seyreden bulaşıcı bir hastalığıdır. Morbitite %30–60'a, mortalite özellikle gençlerde %70'e kadar çıkabilir. Yeni doğanlar bu hastalığı etken kontamine colostrum ile alır. Gebelik ve laksiyon dönemindeki hayvanlar daha duyarlı oldukları için hastalık her yeni laksiyonla birlikte ortaya çıkar. En etkili ve ekonomik çözümü aşılamadır. Kebir Çölü Kebir Çölü (Farsça: دشت كوير), "Kavir-e Namak" veya "Büyük Tuz Çölü" diye de bilinmektedir, İran platosu'nun ortasında yer alan çok geniş bir çöldür. Yaklaşık 800 kilometre uzunluğunda ve 320 kilometre genişliğinde olup yaklaşık olarak 77,600 km²'lik bir yüzölçümüne sahiptir.. Bu bölge kuzeybatıda Elburz Dağları'ndan başlayıp güneybatıda Lut Çölü'nde ("Boşluk Çölü") biter ve parça parça Horasan, Semnan, Tahran, İsfahan ve Yezd bölgelerinde yer alır. Tuz bataklıkları oluştuktan sonra bu ismi almıştır. Türkiye'de uluslararası ilişkiler eğitimi Tüm dünyada ve Türkiye'de birçok üniversitede bu isim altında, ayrıca "Siyaset Bilimi ve Uluslararası İlişkiler, Avrupa Birliği ve Uluslararası İlişkiler" adları altında bölümler bulunmaktadır. Türkiye ve KKTC'de uluslararası ilişkiler bölümü olan bazı üniversiteleri: Birleşmiş Milletler İnsan Hakları Konseyi Birleşmiş Milletler İnsan Hakları Konseyi (BMİHK) Birleşmiş Milletler Genel Kurulu'nun 15 Mart 2006 tarihinde 60/251 sayılı kararıyla kurumsal statü kazanmıştır. BMİHK (İngilizce: UNHRC), daha önce 60 yıl boyunca görev yapmış olan Birleşmiş Milletler İnsan Hakları Komisyonu'nun işlevlerini üstlenmiştir. O komisyon hazırlanmış olan özel prosedürler Konsey için de geçerlidir. İnsan hakları ile ilgili sivil toplum kuruluşları ve devlet kurumları için bir forum görevi gören Konsey, BM üyesi ülkeler tarafından seçilen 47 ülke temsilcisinden oluşmaktadır. Üç yıl için seçilen her bir üyenin en fazla iki dönem üst üste seçilme hakkı vardır. Üyelerde coğrafi dağılım dengesini gözetmek için hangi bölgeden kaç devletin seçileceği belirlenmiştir. Buna göre üye sayıların coğrafyasal dağılımı aşağıdaki tabloda gösterildiği gibidir: Evrensel Periyodik İnceleme (EPİ) (Universal Periodic Review (UPR) kuruluş kararında (60/251) Öngörülen, insan haklarının desteklemeye ve korumaya yönelik bir mekanizmadır. 2006-2012 yılları arasında Konsey Başkanı 2 yılda bir seçilirken, 2013-2016 arasında ise her yıl seçilmiştir. 2017 yılının Başkan'ı El Salvador'dan Joaquín Alexander Maza Martelli'dir. Konsey'in almış olduğu 5/1 sayılı karar uyarınca 18 kişilik bir Danışma Komitesi (İngilizce: Advisory Committee) kurulmuştur Danışma Komitesi, birincisi Şubat ayı için bir hafta, diğeri Ağustos ayında bir hafta olmak üzere yılda iki kez toplanır. Şubat ayının seçilme nedeni,Konsey'in dönem toplantısı Mart ayında yapması ve ona bir hazırlık olması amacıyladır. İlgili alanlarda uzmanlıkları olan Konsey üyeleri, coğrafi dağılım dengesine dikkat edilerek seçilir. Bu amaçla üyelerin beşi Afrika devletleri vatandaşlarından, yine beşi Asya,ikisi Doğu Avrupa, üçü Latin Amerika ve Karayipler'den, son üçü ise Batı Avrupa ve Diğer Devletler'den seçilir. Üyeliklerin süresi üç yıl olup, seçimin yapıldığı yılın 1 Ekim'inden itibaren başlar ve üyelerin yeniden seçilme hakkı vardır. Mart 2017 itibarıyla Danışma Komiyesi Üyeleri, vatandaşı oldukları devletler ve üyeliklerinin son bulduğu yıllar şöyledir: Lut Çölü Lut Çölü, güneybatı İran'da geniş bir tuz çölüdür. İran iklim olarak Batı Afrika'daki Yeşil Burun Adaları'ndan başlayıp Moğolistan üzerinden Çin'in başkenti Pekin yakınlarına kadar uzanan Afro-Asyatik çöller kuşağının bir paçasıdır. Haritada yama gibi uzunlamasına olarak öplanda duran lekeler (dağ sırasına paralel) güneye doğru 300 kilometre kadar yer kaplayan kurumuş çöl gölleridir. Tropikal bölgelere yakın çöllerde yağışın büyük kısmı dağlık bölgelere düşer. Bu açıdan Lut Çölü canlı barındırmayan bir bölge olarak kabul edilmektedir. İran coğrafyası dağlar tarafından etrafı sarılmış ve drenaj havzaları tarafından bölümlere ayrılmış bir platoyu içermektedir. Lut Çölü 480 km uzunluğu ve 320 km genişliği ile en büyük çöl havzalarından biridir ve aynı zamanda en kurak ve sıcak olanıdır. Bir NASA uydusu İran'daki Lut çölü'nün yüzeyinde 71 °C (159 °F) sıcaklık kaydetmiştir; Dünya üzerinde kaydedilmiş en yüksek sıcaklık. Lut Çölü’nde 2000 yıl öncesinde yöre halkı tarafından elle kazılmış yüzlerce su kuyusu bulunur. Bu kuyuların her biri yaklaşık 50 metre kadar derinlikte ve bir insanın geçebileceği kadar genişliktedir. Kuyunun zemininde akar bir su vardır ve kuyuyu kazanlar bu suyun kaynağına ulaşmak için dar tüneller inşa etmiştir. Aşk Gibi Aydınlık Ölüm Gibi Karanlık Aşk Gibi Aydınlık Ölüm Gibi Karanlık (Kürtçe: "Ronî Mîna Evîne - Tarî Mîna Mirinê"), Mehmed Uzun'un 1998 yılında Avesta Kitap'tan çıkardığı romanıdır. Norveç'in yayınevlerinden Cappelen tarafından Norveç'te de yayımlanan roman Baz ve Kevok adındaki protagonistlerin etrafında şekillenmektedir. Kitabın girişinde "Gılgamış Destanı"'ndan bir alıntı yapılmıştır. Bin yıldan sonra Baz da, aynı fersahlardan geçerek, Dağlar Ülkesi'ne, "karanlık" diyara doğru yola çıkar, ancak amacı Gılgamış'ın amacıyla aynı değildir. Biri ölümsüzlük otunu arar, öteki koynunda ölümü gezdirir. Romandaki olaylar "Büyük Ülke" adlı bir yerde geçiyor. Büyük Ülke, sömürgeciliği anlatmak için kullanılan bir alegori. Bir askerî darbeyle iktidarı ele geçiren General Serdar tarafından yönetilen ülke, Kürtlerin sömürgecilik baskısını yaşadığı Kürt bölgesinden, Dağlar Ülkesi'nden oluşmaktadır. Darbe sonrası vatanından sürgün edilen halkın zorunlu değişime maruz bırakılmasının etkileri, Büyük Ülke'nin başkentinde yaşayan, 20'li yaşlarında bir üniversite öğrencisi olan Kevok karakteriyle yansıtılmıştır. Kevok da benzer kaderi paylaşan diğer yurttaşları gibi, anadilinden koparılmış bir şekilde, Fransızca eğitim almaktadır. Büyük Ülkenin ikinci resmî dilinin Fransızca olması emperyalist bir bakış açısı sunuyor. Sömürgeciliğin egemen olduğu böyle bir kültürel ortamda neredeyse asimile olan Kevok'un aksine, sevgilisi Jîr, anadilini bilen ve hükûmet tarafından halkına karşı uygulanan baskıcı rejimin farkında olan genç bir devrimcidir. Jîr ile olan ilişkisi sayesinde zamanla kendi halkının durumunun daha çok farkına varan Kevok, sevgilisinin okulu bırakıp mücadeleye katılmasına daha fazla engel olamaz. Önceleri cesaret edemese de, daha sonra Jîr'i bulmak ümidiyle, Kevok da gerillaya katılarak dağlara çıkar. Bir takım mücadelelerden sonra, Kevok Jîr'in izini bulamaz ve Baz komutasındaki silahlı kuvvetler tarafından ele geçirilir. Baz çok küçükken Dağlar Ülkesi'nde esir alınarak kökenlerinden koparılmış bir askerdir. Özünden habersiz bir şekilde, tamamen farklı bir kültürel ortamda hayatını sürdürmesine rağmen Baz, yine de Kevok ile olan görüşmeleri sırasında gerçek kimliğinin, kendi bildiği gibi olmadığını hisseder. General Serdar'ın sağ kolu olan Baz, gerilla eylemleri nedeniyle, Kevok'u defalarca sorguya çeker ve etnik kimliğinden vazgeçerek itaat göstermeye zorlar. Burada Baz, Türk devletinin sömürgeci iradesini temsil ederken, bu rejime karşı Kürt muhalefetini temsil eden Kevok ise sürekli bir direniş gösterir. İkili, sorgular esnasında politik konular hakkında konuşmaya başladıkça, Baz, mensubu olduğu hükûmetin uyguladığı baskıcı politikanın hiç de adil olmadığını düşünmeye başlar. Roman boyunca bu karakterlerin, tamamen zıt konumlarda olsalar bile, arasındaki sınırların o kadar katı olmadığına vurgu yapılıyor. Zamanla Kevok'a aşık olan Baz, gerçek kimliğini öğrenerek, Kevok'la kaçar. Mücadelelerini son aşamada kaybeden Baz ve Kevok'un mağlubiyeti, Kürt halkının verdiği mücadelenin simgesel bir örneğidir. Yazar Mehmed Uzun, "Aydın Trajedisi" üçlemesinin son romanı olarak , Jîr'in hayatının geri döndükten sonraki dönemini konu alan bir kitap yazmayı planlasa da buna ömrü yetmedi. Roman, Kürtçe olarak yazıldı. Kürtçeden Türkçeye tercüme edilen ilk roman olan Aşk Gibi Aydınlık Ölüm Gibi Karanlık, Türkçeye Muhsin Kızılkaya tarafından çevrilerek 22 Ocak 2000 tarihinde Gendaş Kültür'ün organize ettiği bir panel ve kokteylle Arkadaş Kitabevi'nde tanıtımı yapıldı. Diyarbakır 4 No'lu Devlet Güvenlik Mahkemesi, kitap hakkında toplatma kararı aldı fakat kitap İstanbul'da basıldığı için Diyarbakır DGM'nin toplatma yetkisi olmadığından 4 Şubat 2000'de toplatma kararı iptal edildi. İstanbul Devlet Güvenlik Mahkemesi Savcısı Ali Yorulmaz kitapta "Yasadışı terör örgütüne yardım etmek" suçu işlendiğini iddia ederek yazar hakkında üç ile beş yıl, yayıncı hakkında ise altı aydan az olmamak üzere hapis cezası istedi. 4 Nisan 2001 tarihinde yapılan duruşmada esas hakkında görüş belirten savcı beraat talep etti ve mahkeme heyeti, "isnat edilen suçun oluşmadığına" kanaatine vararak oy birliğiyle beraat kararı verdi. BÃ¼lent Uzun (futbolcu) Bülent Uzun (21 Kasım 1990, Rize), Türk futbolcudur. Defans pozisyonunda görev almakta olup, 2. Lig takımlarından Tuzlaspor'da forma giymektedir. Bülent Uzun, futbola 2003'te Beşiktaş'ta başladı. Çeşitli seviyelerde futbol oynayan Uzun, 2006-07 sezonunda Beşiktaş A2'de forma giymeye başladı. 2007-08 sezonunda Beşiktaş A2'de oynamasına rağmen Jean Tigana tarafından A takımla antremanlara alındı. 19 Ocak 2008'deki Kasımpaşa maçının son dakikasında oyuna girerek ilk kez A takım formasını giydi. 2008-09 sezonunda 1. Lig takımı Kasımpaşa'da 1 yıl kiralık forma giydi. 2009-10 sezonunun ilk dönemi Beşiktaş'ta A2 takımında forma giyemeyen Uzun, ikinci dönem yine kiralık olarak Kocaelispor forması giydi. 2010-11 sezonu başında Beşiktaş ile sözleşmesi biten Uzun, Eyüpspor ile 2 yıllık sözleşme imzaladı. Tomb Raider: Underworld Tomb Raider: Underworld; Tomb Raider serisinin sekizinci video oyunudur. 'in ardından gerçekleşen olayları konu alan Tomb Raider: Underworld 'de aynı zamanda serinin önceki iki oyunu 'Legend' ve 'Anniversary' de açıklanmadan bırakılan, başkahraman Lara Croft 'un hayatı ile ilgili sırlar açığa kavuşuyor. Crystal Dynamics tarafından hazırlanan ve Eidos tarafından yayınlanan Tomb Raider: Underworld, 23 Kasım 2008 'da PC, PlayStation 3, X-Box 360, Nintendo Wii ve DS versiyonları için satışa sunulurken ertelenen PlayStation 2 versiyonun 23 Ocak 2009 tarihinde satışa sunulması planlanmaktadır. Serinin 7. oyunu Tomb Raider Legend 'de 8 - 9 yaşlarındayken Nepal - Himalaya dağlarında esrarengiz bir şekilde kaybolan annesini arayan Lara Croft, annesinin kayboluşu ve Kral Arthur 'un Excalibur kılıcı arasındaki bağlantıyı araştırmış, bunun sonucunda da annesinin yaşadığını ve Avalon 'da olduğunu öğrenmişti. Tomb Raider: Underworld 'de ise Lara, babası Lord Richard Croft 'un ölmeden önce yaptığı araştırmaların izini sürer ve Avalon 'un tahmini koordinatlarını ele geçirir. Avalon 'un kapılarının açılması için İskandinav mitolojisinde en güçlü tanrı olan Thor 'un efsanevi çekici Mjollnir 'e ve özel bir ritüele ihtiyaç vardır. Dünyanın dört bir yanındaki İskandinav tapınaklarını araştıran Lara, Mjollnir 'i ele geçirir, ancak ritüeli gerçekleştirecek bilgiye sahip değildir. Ritüeli gerçekleştirebilecek tek bir kişi vardır, o da Lara 'nın ezeli düşmanı Natla. Ancak Natla, Avalon 'a girdiği takdirde dünyadaki yaşamı yok edebilecek bir güce sahip olacaktır. Mjollnir'i kullanmak için özel bir çift eldiven ve kemer gerkmektedir.Lara birinci eldiveni Akdeniz'in dibindeki Niflheim harabelerinde bulmuştur. Ancak Amanda'nın askerleri Lara'yı bayıltıp eldiveni elinden alırlar. Ancak Lara eldivenin peşini bırakmaz ve onu Amanda'dan alır. Lara babasının araştırmaları ve bıraktığı ipuçları sayesinde ikinci eldivenin Tayland'da olduğunu öğrenir ve hemen yola koyulur.Oraya vardığında eldivenin orada olmadığını daha önceden biri tarafından alındığını görür ve taşın üstündeki notu okur.Not,babası tarafından Natla'ya yazılmıştır.Notun sonundaki imza ise "RJC" şeklindedir,yani "Richard James Croft" Lara ikinci eldivenin nerde olduğunu anlar,ve hemen Croft Manor'a doğru yola koyulur. Lara,Croft Manor'a vardığında,gizli bir kapıdan geçerek Croft Manor'un altındaki mezar odasına iner.Büyükbabasının mezarının yanına gelerek özel bir düğmeye basar ve mezar sola doğru kayar ve aşağı doğru inen bir yol görünür.Lara aşağı iner ve eski kilise harabeleriyle karşılaşır.Ardından özel bir odaya girer,o oda babasının gizli çalışma odasıdır.Lara oradaki teyip kayıtlarını dinler,kayıttaki ses babasına aittir.Lara ikinci eldiveni alır ve çıkışa doğru ilerler.Yukarı çıktığında büyük bir patlama gerçekleşir ve Lara kaçmaya başlar. Manor'un çıkış kapısına geldiğinde Zip ve Winston kapıyı açmaya çalışmaktadırlar. Zip,Lara'yı gördüğünde ateş etmeye başlar.Daha sonra Lara,Alister'i aramak üzere bilgisayar odasına girer.Camda yansımasını gören Lara kapıyı açmak için arkasını döndüğünde,kopyasıyla burun buruna gelir.Kopyası Alister'i tek kurşunla öldürür.Daha sonra kopya tarafından dövülen Lara kendine geldiğinde Alister'in yanına gider,ancak Alister ölmüştür.Kopya Manor'a Amanda'nın Paraiso'da bulduğu kötü güçlü bir taşı almak için gelmiştir,ve Manor'u da bu yüzden patlatmıştır.Alister'in cesediyle birlikte Manor'dan çıkan Lara,Thor'un kemerini almak için Meksika'ya gitme kararı alır. Lara,Meksika'ya vardığında Xibalba'ya inen bir yol aramaya başlar.Lara,Xibalba'ya inen kapıları açmak için Maya takvimini kullanır. Xibalba'ya indiğinde Thor'un heykelinin içinden kemeri alır ve yeryüzüne döner.Zip ile kısa bir telefon görüşmesi yaptıktan sonra,Lara Thor'un çekici Mjollnir'i almak için Jan Mayen adasına gider. Lara, Jan Mayen'e vardığında,oradaki bir kapıdan geçerek,Valhalla'ya varır.Tam çekicin durduğu odaya doğru ilerlerken, tavanda asılı duran dev çekiçler odaya giden koridoru paramparça yapar.Lara bir şekilde karşıya geçip odaya girdiğinde,Thor'un efsanevi çekici Mjollnir'i görür,ve onu alır.Çekici alan Lara,Natla'nın işini bitirmek üzere,Andaman Denizi'ndeki Amanda'nın gemisine gelir. Andaman Denizi'deki gemiye giren Lara,Natla'yı aramaya başlar.Bulduğunda ise aralarında gergin bir konuşma geçer.Daha sonra Amanda ve Lara'nın kopyası(Doppelganger) gelir.Kopya Amanda'yı kucakladığı gibi yere fırlatır.Lara sinirlenip çekici kopyaya doğru sallar kopya çok çevik olduğu için kurtulur ve oradan kaçar.Lara daha da sinirlenip çekicle Natla'nın içinde bulunduğu cam fanusa indirir.Fanus kırlır.Natla kaçar Lara gideceği son yer olan Arktik Okyanusu'ne doğru yola çıkar. Arktik Okyanusu'ne varan Lara sulara dalıp Helheim harabelerinin kapılarını açmak için yola koyulur.Kapıları açıp içeri giren Lara uzun bir tünelden geçerek suyun içinden çıkar.Lara'nın geldiği yer 1996 yılında Atlantis Adası olan "Kayıp" "Ada"'ya çok benzemektedir. Lara,Natla'nın bir kapıyı açıp içeri girdiğini görür,ve O'da Natla'nın ardından içeri girer.Lara,Yggdrasil'e varmıştır.Lara Yggdrasil'de yıllar önce kaybolan annesi(Amelia Dé Mornay Croft)'ni zombileşmiş ve korkunç bir halde görür. Annesi Lara'ya saldırmak için üstüne üstüne gelirken Lara ona ateş edip uçurumun ardındaki lavların (Eitr) içine atar.Lara ağlayarak yere yığılır. O sırada Natla gelir.Konuşurlar. Lara sinirlenir,Mjollnir'i çıkarıp tam Natla'ya vuracakken kopya Lara'ya arkadan saldırıp yere yığar. Natla kaçar. Lara ile kopya boğuşurken kopya Lara'yı yine alt edip yere yığar tam Lara'nın suratına güçlü bir yumruk atıcakken,Amanda gelir ve Lara'yı kurtarır.Amanda kalıp yaratıklarla savaşırken Lara'ya gitmesini söyler.Lara gider,ve gittiği yerde Natla'dan gelen bir ateş topundan son anda kurtulur.Lara,Natla'nın Jörmungandr(Yılan)'ı harekete geçirip Ragnarök'ü çıkarmaya çalıştığını ve eğer Jörmungandr'ı alt ederse Ragnarök'un çıkmasını engellemiş olacaktı. Lara Mjollnir'in de yardımıla Jörmungandr'ı alt eder ve Ragnarök'u engeller. Lara Mjollnir'i Natla'nın kafasına atar.Ve Natla ÖLÜR.O sırada Lara yerde yatan yaralı Amanda'yı görür.Onu yerden kaldırır,ve o yerden nasıl çıkacaklarını düşünmeye başlarlar. Lara uzaktaki Stone Dais(Excalibur'un ortasında bulunduğu taştan mekanizma)'i görür ve yanına gider.Kılıca dokunup mekanizmanın çalışmasını sağlamak ister,ancak olmaz. Mekanizmanın etrafındaki taşlardan biri kopup yere düşmüştür,mekanizmada ancak o taşla beraber çalışır. Lara hem taşı tutup hem kılıcı çekemezdi.Ama Amanda yapabilirdi.Lara Amanda'ya bunu yapmasını,tam kılıcı çekerken kendisine elini uzatmasını ve ikisininde o yerden çıkmasını sağlamasını söyledi. Amanda önce Lara'ya kendisine güvenip güvenmediğini sordu,Lara ise şimdi bunun bir önemi olmadığını,dediğini yapmasını söyledi. Amanda,tam kılıcı çekerken Lara'ya elini verir ve ikisi de Nepal'deki eski Buda tapınağına işınlanırlar. Amanda hemen o yerden uzaklaşır,Lara ise Excalibur'u alıp, Nepal'deki Stone Dais'e bakıp annesine huzur içinde yatmasını diledi,ve oradan uzaklaşıtı... Bütçe açığı Bütçe giderlerinin gelirlerinden büyük olması durumu. Bütçe açıkları, bütçe dönemi içinde ortaya çıkan beklenmedik harcama artışlarından kaynaklabileceği gibi bütçeler dönem başında da açıkla bağlanmış olabilirler. Bu durumda açığın nasıl kapıtılacağı da gösterilir. Bunun için örneğin, devlet halktan, mâli kurumlardan ya da dış ülkelerden borçlanma yoluna gidebilir. Kaynak bulma güçlüğü dolayısıyla, genellikle bütçelerin uzun süreler açık vermesi mümkün olmaz. Ancak kamu bütçesinin birkaç yıl açık vermesi mümkün, hatta ekonomik teori açısından gerekli olabilir. Çünkü Keynes Teorisine göre bütçe açıkları ve fazlaları, ekonomik istikrarsızlıkları önlemede kullanılabilecek başlıca araçlardan birisidir. Bir ekonomik istikrarsızlık durumunda denk bütçe uygulaması, bu istikrarsızlığın daha da artmasına neden olur. Keynes modeline göre, ekonominin bir duraksama içerisinde bulunduğu yani, işsizliğin arttığı, millî gelirin düştüğü dönemlerde hükümetlerin açık bütçe politikası izleyerek toplam harcamaları arttırmaları gerekir. Bütçe açığı, vergiler azaltılıp, harcamlar artırılarak gerçekleştirilebilir. Vergilerdeki bir düşüş, kamu harcamalarındaki bir artış yanında, özel sektör yatırım harcamalarının genişlemesini sağlar. Bütçedeki bu açıklar devlet tahvili satışlarıyla halktan borçlanma, hazine bonosuyla merkez bankasına borçlanma ya da merkez bankasının para basması yani emisyon gibi yollarla karşılanabilir. Ancak bu gibi yollarla finanse edilen kamu harcamalarının dozu iyi ayarlanmazsa ekonominin içinde bulunduğu durgunluktan aşırı bir enflasyona geçilebilir. Böylece yüksek oranda bir stagflasyon olgusu ile baş edilmek zorunda kalınabilinir. Toplam harcama Harcama bir kaynağın belirli bir amaç için kullanılmasıdır. Toplam harcama ise tüketim harcamaları, yatırım harcamaları, devlet (kamu) harcamaları, ihracat ve ithalat harcamalarının toplamını ifade eden makro ekonomik bir terimdir. Harcamalar çoğu zaman tüketim ile karıştırılmaktadır. Hâlbuki ekonomide harcama ile tüketim arasında ince bir sınır vardır. Bereketli, BandÄ±rma Bereketli, Balıkesir ilinin Bandırma ilçesine bağlı bir mahalle 2010 yılı itibarıyla nüfusu, 641 kişidir.Bursa 112 km Nüfusunun çoğu Pomaklar'dan oluşmaktadır. Nabi Åžensoy Nabi Şensoy, (d. 25 Mayıs 1945, İstanbul - ö. 7 Şubat 2018, İzmir, Türkiye), Türk diplomat. İngiliz Erkek Lisesi ve Ankara Üniversitesi Siyasal Bilgiler Fakültesi Uluslararası İlişkiler Bölümü mezunudur. 1969-1970 tarihleri arasında askerlik hizmetini tamamlamış ve 1970'te ETÜD Dairesi'nde Aday Meslek Memuru, III. Katip, II. Katip olarak görev yapmıştır. 1972'de New York Başkonsolosluğu'nda Muavin Konsolos, Konsolos, 1975'te Karakas Büyükelçiliği'nde, Başkatib, 1977'de İkili Siyasi İşler Batı Dairesi'nde Şube Müdürü, 1979'da Havana Büyükelçiliği'nde, Müsteşar, 1980´de Washington Büyükelçiliği'nde Müsteşar, 1983'te Çok Taraflı Siyasi İşler Denizcilik-Havacılık Dairesi'nde Daire Başkan Yardımcısı unvanıyla (Başbakan Danışmanlığı) görevini yürütmüştür. 1985'te Londra Başkonsolosluğu'nda Başkonsolos, 1988´de Çok Taraflı Uluslararası Sorunlar Genel Müdür Yardımcılığı'nda Elçi, Genel Müdür Yardımcısı ve aynı yıl Cumhurbaşkanlığı Özel Kalem Müdürlüğü'nde Özel Kalem Müdürü olmuştur. 1990'da İspanya Büyükelçisi olarak atanmıştır. 1995'te Siyaset Planlama Genel Müdürü, 1997'de Müsteşar yardımcısı olmuştur. 1998'de Rusya Federasyonu Büyükelçisi olarak atanmıştır. 2002'de Merkeze dönmüş ve Müsteşar Yardımcısı olmuştur. 2006 Ocak ayında ABD Büyükelçisi olarak atanmıştır. Emekli büyükelçi, 2006 yılından beri Gülgün Şensoy ile evlidir. Şaka (albüm) Şaka (10+1), Grup Hepsi'nin 8 Haziran 2008'de Stardium'dan çıkan 3. stüdyo albümüdür. Albümde 10 cover ve 1 yeni parça olmak üzere 11 parça bulunmaktadır. Albümden çıkan ilk single, albümün +1 olan tek orijinal şarkısı "4 Peynirli Pizza"dır. Klip 13 Haziran'da gösterime girmiştir. Albüm 8 Haziran'da çıktı tüm müzik marketlerde. Albümün tanıtım konseri Turkcell Kuruçeşme Arena'da 1 Haziran 2008'de gerçekleştirildi. Fiyat endeks formÃ¼lleri listesi Fiyat endeks sayılarını hesaplamak için birçok sayıda (belki de birkaç yüz tane) değişik formül bulunmaktadır. Bu değişik "fiyat endeks sayıları" için formullerin hepsi veri olarak fiyatlar ve miktarları kullanmaktadırlar. Ancak bu aynı verileri değişik olarak birleştirmektedirler. Genel olarak bir fiyat endeksi, temel (baz) dönem fiyatlarinin (formula_1), diğer zaman dönemleri fiyatlarinin (formula_2), temel (baz) dönem miktarlarının (formula_3) ve diğer dönem miktarlarinin (formula_4) değişik bileşimlerinin toplamı özet halinde bulmaktadır. Değişik fiyat endeksleri formülleri sınıflandırılırken ilk sınıflama (fiyatla miktar çarpımı olan) harcamaları esas alan endeksler ve fiyat relatiflerinin (yani formula_5 nin) ağırlıklı ortalamasını esas alan formüller şeklinde yapılabilir. Ağırlıksız fiyat endeksleri fiyatları yalnızca iki dönem için karşılaştırırlar. Bu türlü fiyat endekslerine "ilkel" sıfatı uygulanabilir çünkü ne miktar ne de harcama ağırlıklarını kullanırlar. Genellikle bu türlü ağırlıksız endeksler aynı mal veya hizmetin değişik kaynaklardan fiyatları bulunup daha genişçe kapsamlı bir fiyat endeksin hesaplanmasında kullanılabilecek bir ortalama fiyat bulmak için kullanılırlar. Böylece endeks için ana veriler tek bir satıcıdan alınan veriye bağlı kalmaz. Bu halde ayni kalitede aynı mal için fiyatlar toplamı alındığı için ağırlık kullanmak gereği kalmaz. 1784de İtalyan iktisatçısı olan Carli tarafından geliştirilmiş bir formüldür. Bu formüle göre fiyat endeksi cari donem "t" ve temel (baz) dönemi "0" için her mal/hizmet için bulunan fiyat relatiflerinin aritmetik ortalaması olur: Bu formül 1738de Fransız iktisatçısı olan Dutot tarafından geliştirilmiştir. Bu formüle göre fiyat endeksi cari dönem "t" 'de olan fiyatlar ortalamasının temel (baz) dönemi "0"'deki fiyatlar ortalamasına oranıdır: Bu formül 1863de İngiliz iktisatçısı olan Jevons tarafından önerilmiştir. Bu formule gore fiyat endeksi her bir mal/hizmet icin fiyat relatiflerinin geometrik ortalamasıdır. Tek bir mal için kullanılırsa bu bir sabit ikame elastikiyeti endeksi olarak da görülebilir; çünkü zaman dönemleri arasında mal ikamesi imkânını da kapsıyabilecek bir formuldur. Bu endeks 1865de Jevons ve 1887de Coggenshall tarafından ileri sürülmus olup (Carli endeksinde kuullanılan aritmetik ortalama yerine) endeksin harmonik ortalama ile hesaplanması şeklinde ortaya çıkartılır. Bu fiyat endeksi Carli fiyat endeksi ile harmonik ortalamalar endeksinin bir geometrik ortalaması olarak bulunur. Fisher 1922de fiyat endeks sayılarını belirli kriterlere göre değerlendirmek için endeks sayı teorisini geliştirirken bu endeksin ve Jevons'un endeksinin en iyi ağırlıksız fiyat endeksi olduklarını iddia etmiştir. "Harmonik ortalamalar" fiyat endeksi fiyatlarin "t" dönemi ile "0" dönemi harmonik ortalaması oranıdır. Dutot endeksi aritmetik ortalamalar kullanırken, bu endeks için harmonik ortalama kullanılır. Bu endeks Amerikan iktisatcısı Irving Fisher tarafından önerilmiştir ve Laspeyeres fiyat endeksi ve Paasche fiyat endeksinin geometrik ortalamasıdır: "İdeal" sıfatı I.Fisher'in ortaya attığı endeks sayılar kriterlerine göre Laspeyesres ve Paasche endekslerinin aksaklıklarının, bu iki endeksin geometrik ortalamaları alınarak ortadan kaldırılabileceği önerisine özenle konulmuştur. Ancak bu "ideal" adı verilen endeksin sorunları tamamen ortadan kaldıramadığı iddia edilmektedir. Dinî komünizm Dini komünizm ekonomik ve dini bir sosyalist yapıdır. Din serbest bırakılmasına karşın ülkenin genelinin istediği dini yapıtlar yaptırılır. Din, devlet işlerine asla karıştırılmaz. Dini komünizm, aslında ekonomik bir akımdır. Temel olarak ekonomi ele alınmıştır. Ekonomi ülkenin şartlarına göre düzenlenir. The Long Blondes The Long Blondes, Sheffield'da kurulmuş, 5 kişiden oluşan İngiliz indie rock grubu. Long Blondes sadece müzikleri ile değil, aynı zamanda romantik bir çekiciliğe sahip punk imajları ile de bilinir. Grubun solisti Kate Jackson'ın The Guardian gazetesinin stil bölümünde sık sık haberleri yapılır. Jackson, NME dergisinin her sene çıkarttığı "cool" listesinde 2005'te 39, 2006'da ise 7. sırada yer aldı. Soliste sıralamadaki yeri hakkında sorulduğunda, "Büyük olasılıkla yeterli kıza sahip olmadıkları için listedeyim. Sıkıcı erkekler tarafından istila edilmiş durumdaki listeye çekici bir dokunuş getirecek birine ihtiyaçları vardı." dedi. 13 Nisan 2006'da Rough Trade Records'la anlaşan grup, 2006 yazında ilk albümleri Someone to Drive You Home'u kaydettiler. Çıkış tarihi 6 Kasım 2006 olan albümü Pulp'ın eski basçısı Steve Mackey hazırladı. Albümün çıkışından önce, Haziran 2006'da ilk single'ları "Weekend Without Makeup" yayınlandı. Bu single ile listelerde 28 numaraya ulaştılar. İkinci single'ları "Once and Never Again" ise 23 Ekim 2006'da çıktı ve İngiliz listelerine 30 numaradan girdi. 2006 yazı boyunca İngiltere'de Carling Weekend, Leicester's Summer Sundae ve Ireland's Electric Picnic gibi pek çok festivalde konser veren grup, 2007 yazında İstanbul'da yapılan Radar Live Festival'e de katıldı ve 2 Temmuz 2007'de bir konser verdi. Ekim ayında Erol Alkan'la birlikte ikinci albümleri için Londra'da çalışmaya başlayan The Long Blondes, 19 Aralık 2007'de yeni albümlerinin isminin "Couples" olacağını duyurdu. Albüme ait ilk single olan "Century"'nin 24 Mart 2008'de çıkmasının ardından "Couples" 7 Nisan 2008'de yayınlandı. The Long Blondes'un şarkılarında 60'ların popu, post-punk, new wave gibi akımlara ve Buzzcocks, The Ramones gibi grupların etkilerine çok sık rastlanır. Sheffield'dan çıkmış bir başka grup olan Pulp da Long Blondes'a öncülük etmiştir. Bu öncülük, grubun ilk albümlerini hazırlayan ismin Pulp'ın basçısı Steve Mackey ile de yakından ilgilidir. Grubun her şarkısında biraz önce sayılan farklı etkenlerden biri ya da birkaçı görülebilir. Grubun solisti Jackson'ın vokali The Slits'ten Ari Up, Blondie'den Deborah Harry ve Au Pairs'e benzetilirken; Dorian Cox'un geri vokalleri ise Pulp'ın eski solisti Jarvis Cocker'a çok benzer. Grubun müziklerinde gitarların ve bas gitarın etkisi belirgindir. Yine de grup, Burt Bacharach, Holland-Dozier-Holland, Chinn and Chapman ve Stock, Aitken and Waterman gibi müziklerinin dinleyiciye sunduğundan daha farklı esin kaynakları olduğunu iddia eder. Kariyerlerinin ilk yıllarında web sitelerinde "Biz The Beatles, The Rolling Stones, Jimi Hendrix, The Doors ya da Bob Dylan dinlemiyoruz. Her birimiz bir enstrüman seçtik ve çalmayı öğrenmeye çalışıyoruz." açıklamasında bulundular. Bu açıklama web sitelerinde yayınlandıktan sonra adı geçen sanatçılara bir eleştiri olarak değil geçmişten türeten çağdaş müzik arenasının doğasına bir yorum olarak algılandı. Pek çok The Long Blondes şarkısının sözlerinde günlük yaşam ve ilişkiler konu edilir. "Once and Never Again"'deki "Senin için saçlarımı kestirdim", "Senin yaşındaki bir kızı hissetmeyi ne kadar seviyorum" gibi mısralarda lezbiyen imalar sezilir. "You Could Have Both" isimli şarkılarında Scott Walker'ı "Aziz Scott Walker" olarak anan grup, aynı şarkıda "Birini sevebildiğini biliyorum. Peki neden iki kişiyi sevemiyorsun diye şarkı söyleyen kimdi?(My Love Life" in the like "And who was it who sang, I know that you love one, so why can't you love two?)" diyerek Morrissey'in "My Love Life" isimli şarkısına gönderme yaparlar. "Lust in the Movies" Edie Sedgwick, Arlene Dahl ve Anna Karina'dan bahseder. İkinci albümleri "Couples"'taki "Erin O'Connor" isimli şarkı ise manken Erin O'Connor hakkındadır. Ölsem... bağışla Ölsem...Bağışla ("Azerice: Ölsəm...Bağışla"), 1989 Azerbaycan yapımı bir dram filmidir. Hüzünlü bir aşk hikâyesinin anlatıldığı film, II. Dünya Savaşı sonrasının Bakü'sünde geçer. Yusuf savaştan yeni dönmüş; sevdiği kızın onu beklemeyerek bir başkasıyla evlendiğini öğrenmiştir. Yusuf'un annesi ona Yusuf'un babasının haksız yere hapse mahkûm edildiğini söylediği vakit ölmüş babası için savaşacaktır. Lakin filmin sonunda Yusuf güzel olmayan fikirlerden temizlenmiş bir kalple hayatını kaybedecektir. John Lukacs John Adalbert Lukacs (31 Ocak 1924 - 6 Mayıs 2019), Macar asıllı Amerikalı tarihçi. Yirmi beşten fazla kitabı vardır. "Yirminci Yüzyılın ve Modern Çağın Sonu" Türkçeye çevrilen kitaplarındandır. John Lukacs, 1950'li yıllardan beri yaşadığı Phoenixville kasabasındaki evinde konjestif kalp yetmezliği sonucu 95 yaşında hayatını kaybetmiştir. Kurak Genel ifadelerle, bir yerin veya bölgenin iklimi, nüfus artışını ve bitki ve hayvan yaşamını azaltacak veya engelleyecek kadar ciddi su eksikliği ile eğer o coğrafya özdeşleşmiş ise kurak olarak adlandırılır. Sonuç olarak kurak iklimlere sahip yerlerde bitki örtüsü gelişimi eksikliği olur ve buralar çöl veya çöle benzer yerler olarak adlandırılırlar. Hozat Hozat, Doğu Anadolu Bölgesi'nde Tunceli iline bağlı bir ilçe. 1881 - 1922 yılları arasında Mamurat-ül Aziz vilâyetine bağlı Dersim sancağının merkezi olan Hozat 1922 yılında sancağın lağvedilmesinin ardından kaza olarak Elazığ'a bağlanmış, 25 Aralık 1935 yılında çıkarılan 2884 sayılı Tunceli Kanunu ile Hozat Tunceli’ye bağlı ilçe durumuna getirilmiştir. Balkanları Müslümanlaştıran Bektaşî dervişi Sarı Saltuk'un türbesi bu ilçede bulunmaktadır. Günümüzde dağlık bir yapıya sahiptir. Eski zamanlardan kalma istiridye ve denizyıldızı fosilleri bulunmaktadır. Yazları çok sıcak ve kurak geçer. Kışın ise çok soğuk olur, kar kalınlığı 1 m - 2 m arasındadır. Bitki örtüsünü yabani meşe palamudu oluşturur, boyları genelde 1,5-2m yi geçmeyen ağaçlardır. Yüzyıllar boyunca kapalı ekonomik yapı varlığını sürdürmüştür. Pazar ekonomisi gelişmemiştir. 1947 yılında Tunceli Kanunu’nun yürürlükten kaldırılması ile normal idare sisteminin hayata geçmesi ile ilçe statüsündeki Hozat’ta yerel halkın yiyecek ve giyecek ihtiyaçlarını karşılamak üzere küçük esnaf işletmeleri kurulmuştur. İlçe ve köylerde tarım ve hayvancılık hep geçimlik düzeyde kalmıştır. 1960’lı yıllarda ülkenin gelişmişlik düzeyi ile tarımda makineleşme ile traktör kullanılmaya başlanılmış ise de, ekilebilir arazilerin azlığı tarımda olması gereken canlılığı yaratamamıştır. Bu dönemden sonra fasulye ve patates üretimi yerel pazar içinde tüketilmiştir. İlçede okuma yazma oranı ülke oranlamasının üstündedir. Okur yazar olmayanların büyük bölümünü 60 yaş ve üstü teşkil etmektedir. İlçede üç kitap ve gazete satış yeri bulunmaktadır. Folklor yönünden zengin olan ilçede, sosyal ve kültürel yaşam duygular ve müzik eşliğinde oyunlaştırılmıştır. Davul-klarnet, davul-zurna ve saz eşliğinde simgelenen oyunlar bayram, düğün ve özel günlerde sergilenir ve doğaçlama oynanır. İlçede her okulun folklor ve tiyatro ekibi vardır. Karaçor, Devzer, Nare, Barasor ve Delilo davul zurna eşliğinde oynanan oyunların başında gelir. İlçenin Yeni Hozat Spor adında 1995 yılında kurulmuş bir spor kulübü vardır Tunceli amatör liginde mücadele etmektedir.Maçlarını Hozat suni çimli futbol sahasında oynamaktadır. İlçede 200 kişi kapasiteli kapalı spor salonu vardır tüm salon sportif faaliyetleri burada yapılmaktadır. Bu Akşam Bu Akşam, Duman'ın 4 Ekim 2003'te İstanbul Bostancı Gösteri Merkezinde verdiği konserin DVD ve VCDsi. DVD'de konserin yanı sıra grubun yayınladığı video klipler, katıldıkları programlardan bazı görüntüler, sahne arkası görüntüleri, şarkı sözleri ve fotoğraflar da yer alıyor.Ayrıca bu albüm Türkiye'de çıkan ilk DVD albüm olmayı başarmıştır ve bunun için de ödül almıştır. DVD Bonus: Gerasimov Sinematografi Enstitüsü Rusya Federasyonu Devlet Gerasimov Sinematografi Enstitüsü ("Всероссийский государственный институт кинематографии имени С.А.Герасимова"), eski Sovyetler Birliği Devlet Sinematografi Enstitüsü ("Всесоюзный государственный институт кинематографии"), kısaca VGIK, dünyanın ilk film okulu olarak kabul edilir. Dünyada sinematografi eğitimi veren en eski enstitüdür. 1919'da Vladimir Gardin tarafından kuruldu. Moskova, Rusya'da bulunur. Enstitüde ders vermiş isimler arasında Lev Kuleshov, Sergei Eisenstein, Vsevolod Pudovkin ve Aleksey Batalov bulunmaktadır. Enstitüye 1986 yılında Rus sinema yönetmeni ve aktör Sergei Gerasimov'ın adı verildi. 35 mm film prodüksiyonu metotları eğitimine odaklanan az sayıda film okulundan biridir. Okuldan mezun olan kayda değer kişiler şu şekildedir: Enstitünün akademi kadrosunda yer alan kayda değer isimler şu şekildedir: Erkekler AÄŸlamaz (film, 1999) Erkekler Ağlamaz 1999 ABD yapımı dramatik filmdir. Özgün adı Boys Don't Cry dır. Gerçekte yaşanmış bir olaya dayanan bu bağımsız filmi Kimberly Peirce yönetmiş, ayrıca senaryosunu da Andy Bienen'la birlikte yazmışlardır. Peirce'ın çektiği ilk uzun metrajlı filmdir. Filmin önemli rollerinde Hilary Swank, Chloë Sevigny, Peter Sarsgaard, Brendan Sexton III ve Alicia Goranson oynamışlardır. Erkek kıyafetleri ile dolaşan travesti Teena Brandon'ın (filmde Hilary Swank tarafından canlandırılıyor) 1993 yılında gerçeği fark eden kız arkadaşının ailesi tarafından katledilmesi olayına dayanan filmin ilk gösterimi Venedik Film Festivali'nde yapıldı. "Erkekler Ağlamaz" 2000 yılında Hilary Swank'a "En İyi kadın oyuncu" kategorisinde Oscar ve Altın Küre ödüllerini getirdi. Ayrıca film çeşitli festival ve yarışmalarda 40 ödül daha kazandı, 27 dalda daha ödüle aday gösterildi. Filmin adı The Cure grubunun aynı adlı şarkısından alınmıştır, şarkının bir cover versiyonu filmde de duyulur. Düşük bir bütçe ile bitirilen bu bağımsız dokü-dram hem gişede büyük bir başarı sağladı hem de eleştirmenlerden olumlu notlar aldı. VLS Vertical Launching System "(Dikey Lançer Sistemi)" veya kısaca VLS, askeri terminolojide taşıdığı güdümlü veya güdümsüz füze ve roketleri yatay düzleme dik, yerçekimine zıt iş yapacak şekilde fırlatabilme özelliğine sahip bir platformdur. Özellikle savaş gemileri ve karadan-havaya veya satıhtan-satıha füze sistemleri tarafından sıklıkla kullanılır. DÃ¼nya tarihi Dünya tarihi, dünyanın çeşitli yerlerindeki insanların yaşam gereği oluşturdukları halkların, ırkların veya kabilelerin yüzyıllar boyunca geliştirdikleri uygarlıkların öyküsüdür. İnsanlığın bu uygarlıklarla inşa ettiği tarih, çok çeşitli dallara ayrılmış ve bugünün temelini oluşturmuştur. Örneğin, bilim tarihi, felsefe tarihi, din tarihi gibi insan fizyolojisinin ana ve ara birçok portali uzun tarihlerle harmanlanmış ve hâlâ bu gelişim devam etmektedir. Bu öykü çeşitli madde başlıkları altında uzunca anlatılmıştır. Dünya tarihine ilişkin bilgiler, ayrıca ülkelere ilişkin maddelerin tarih bölümlerinde, ünlü kişilerin yaşam öykülerinde, savaşlar, çarpışmalar, keşifler, siyasal ve toplumsal hareketler, dinler veya bilimsel felsefi keşifler vb. gibi tarihsel olaylarla ilgili maddeler bulunabilir. Hititler, Asurlar, Aztekler ve İnkalar gibi başka birçok halk veya ırkların yaşamış olduğu belirli dönemlerde egemen oldukları, bir süre sonra ise yok oldukları gözlenmektedirler. Dünya'nın ilk yerleşik kültürü, Yunancada "nehirler arasındaki ülke" anlamına gelen Mezopotamya'da günümüzden 5000 yıl önce başladı. Fırat Nehri'nin güneyindeki ovalarda sulama sistemlerinin gelişmesiyle tarım toplulukları oluştu. Bu topluluklar önce kasabalara daha sonra ise şehirlere dönüşmeye başladı. Bilinen ilk şehir Uruk'un ortaya çıkması yaklaşık olarak MÖ 3200'e tarihlenir. MÖ 3300'de Mezopotamya'da yazı bulunmuşken bunu Mısır'da hiyeroglif yazısının bulunması takip eder. Bunu izleyen 300 yıl içerisinde her şehir çevresindeki arazilere hakim hale geldi ve Sümer olarak adlandırılan bölgede birçok şehir devleti oluştu . Aynı dönemde Sümer demircileri bronz üretimine başladı. Tekerlekli yük arabalarının katkısıyla tarım daha üretken hale geldi. Buna karşılık bazı insanlar tarımdan uzaklaşarak el sanatları, ticaret, rahiplik gibi mesleklere yönelmeye başladı. Böylece Lugal olarak bilinen kralların başkanlığında dünyanın ilk sınıflı toplumu da Sümer ülkesinde gelişti. MÖ 2800 tarihinde Uruk Şehri'nin nüfusu 50.000 civarında olduğu tahmin edilmektedir. Şehirler gittikçe gelişmeye başladı ve Anadolu ve İran ile tahıl, ağaç ve çömlek ticareti nehirler aracılığı ile gerçekleştirildi. Mezopotamya'da nüfusun artması toprak ve su konusunda çatışmalara sebep oldu. Bunun için uzun süre birbirleriyle çatışmalara girdiler. Mısır'da ise Narmer, MÖ 3100 civarında ülkeyi birleştirdi. Narmer'ın kim olduğu hakkında tartışmalar olsa da, Menes'in Mısır'ın ilk başkenti Menfis'i kurduğuna ve ilk Mısır hanedanının (MÖ 3100-2890) kurucusu olduğuna inanılır. Erken Hanedan Dönemi'nde mumyalama yoluyla ölünün muhafazasa edilmesi gibi Mısır kültürünün birçok belirgin özelliği ortaya çıkmıştı. İlerleyen zamanlarda yarı kutsal bir statüye sahip olan Firavun adıyla anılan kralın başında olduğu bir toplum hiyerarşisi gelişti. Kral Snakht'ın başa geçtiği MÖ 2686'dan itibaren İkinci Hanedan sona erdi ve Eski Krallık döneminin başlangıcı oldu. Bu dönemde krallar mastaba denilen dikdörtgen kerpiç odaların altına gömülmüştü. İlk piramit MÖ 2650'de Kral Zoser için Sakkara'da bir basamak piramidi modelinde inşa edilen Zoser Piramidi oldu. Mimar İmhotep tarafından yapılan bu piramitlerden sonra düz kenarlı piramitler ortaya çıkacaktı. Çin'de uygarlığın Sarı Irmak ve civarında geliştiği kabul edilir. Çinli zanaatkarlar önce bronzdan aletler sonra da çeşitli tarzda kaplar yaptılar. İpek dokumacılığı da yaptığı bilinen Çinliler, MÖ 2400 civarında Longshan Kültürü'nü geliştirdiler. Bu kültürdeki çiftçiler önce sulama sistemlerini geliştirdiler, daha sonra da pirinç tarımına başladılar. MÖ 2500 civarında günümüzde Yunanistan'a bağlı Girit adasında Minos Uygarlığı başladı. Bu uygarlık önce Kiklad Adaları daha sonra da Doğu Akdeniz bölgesinde geniş ticaret ağları oluşturacaktı. Avrupa'nın batısında astronomiye verilen önem arttı. Bunun için ayakta duran taşlar dikilmeye başlandı. Stonehenge buna örnek olarak verilebilir. Amerika kıtasında uygarlığın ilk izleri Peru ve And Dağları etrafında görüldü (MÖ 2800). Burada yaşayan çiftçiler patates yetiştirmeye önem vererek lama beslediler. İndus Nehri etrafında da birçok şehrin kurulması bu devirde gerçekleşti. Saban kullanılarak tarımsal faaliyetler başarıyla yürütüldü. İndus Nehri'ndeki en büyük şehir ise 100.000'e yaklaşan nüfusuyla Mohenjo-daro idi. Birleşme Yasaları'yla (1536-43) Galler siyasi bakımdan İngiltere'ye bağlandı YarÄ± kurak iklim Yarı kurak iklim veya step iklimi genellikle yıllık olarak düşük yağmur miktarı alan (250–400 mm) bölgelerin iklimini ifade eder. Daha kesin bir iklim tanımı Köppen iklim sınıflandırmasında ekolojik özellikler ve tarımsal birikim açısından çöl iklimi ve nemli iklimler arasında kalan step iklimleri olarak verilmiştir. Köppen iklim sınıflandırması sıcaklık ve yıllık yağış miktarının, özellikle ormanlık bölgeleri dışarıda bırakarak(Kanada ve Sibirya'da olduğu gibi) düzenlenmesine izin vermektedir. Yarı kurak iklim bölge örnekleri: Kurak iklim Genel ifadelerle, bir yerin veya bölgenin iklimi, nüfus artışını ve bitki ve hayvan yaşamını azaltacak veya engelleyecek kadar ciddi su eksikliği ile eğer o coğrafya özdeşleşmiş ise kurak olarak adlandırılır. Sonuç olarak kurak iklimlere sahip yerlerde bitki örtüsü gelişimi eksikliği olur ve çöl veya çöle benzer yerler olarak adlandırılırlar. Beyaz Geceler (öykü) Beyaz Geceler (), 1848 yılında yayımlanmış, 19. yüzyıl Rus yazarlarından Fyodor Dostoyevski'nin kısa öyküsüdür. Dostoyevski'nin ilk eserlerinden olan "Beyaz Geceler"de hayalperest bir adamın dört günlük aşkını anlatılır. Yazarın "hayalperest" tanımlaması ilginçtir. "Hayalperest" sıfatı kitapta dostsuz, sevinçsiz, duygusuz, hayattan zevk almadan yaşayan, toplumun dışına itilmiş insanlara yakıştırılmıştır. Dostoyevski'nin diğer realist ve karamsar eserlerine göre oldukça farklı olan hikâye, bazı romantik unsurlar barındırır ve coşkulu bir ruh halini yansıtır. Romanın kahramanı olan genç adam Sankt-Peterburg'un kasvetli ve beyaz gecelerindan birinde, tesadüfen kendisi gibi yalnız olan bir genç kızla tanışır. Genç kızla beraber tüm hayallerini ve anılarını paylaştıkları dört beyaz geceyi Sankt-Peterburg'un sokaklarında geçirir. Genç kız birkaç yıl önce tanıştığı fakat bir yıldır haber alamadığı sevgilisini beklemektedir. Genç adam ve kız geçirdikleri gecelerde birbirlerine yakınlaşırlar ve ikisi de karamsar duygularını unuttukları anlar geçirir. Üçüncü gecenin sonunda genç kız bir yıldır beklediği sevgilisini bulur ve hikâyenin kahramanı ile arasında başlayan zarif aşkı yine zarifçe bitirerek sevgilisine döner. Kitabın kahramanı olan genç adam ise yine eskisi gibi hayalperest yaşantısına geri döner. LÃ¼ksemburg tarihi Lüksemburg tarihi günümüzdeki Lüksemburg Büyük Dükalığı'nın sınırları içinde kalan bölgelerin tarih öncesi zamanlardan günümüze kadar süregelen tarihidir. Bu küçük ülkenin tarihi 963'te kont Siegfried'in Lütteburg kalesini kurdurmasıyla başlar. 15. yüzyılda 4 Kutsal Roma Cermen İmparatoru Lüksemburg'dan seçilmiştir. Bunlardan IV. Karl, Lüksemburg'u 1354'te dükalığa dönüştürmüştür. 1443'te Bourgogne Hanedanının eline geçen ve yüzyıllarca yabancı ülkelerin egemenliğinde yaşayan dükalık Bourgogne Hanedanından Marie'nin Avusturya imparatoru I. Maximilian ile evlenmesi sonucu Habsburglara geçmiştir. Habsburgların bölünmesi ile Lüksemburg ailenin İspanyol koluna geçti. 1684'te Fransa kralı XVI. Louis tarafından ele geçirildi. 1697'de Habsburgların geri aldığı ülke 1794'te yine Fransız işgaline uğradı. 1815'e kadar Fransız egemenliği altında kalan ülke Viyana Kongresi'nde bağımsız bir Büyük Dükalık olarak Hollanda'ya geçmiştir. 1830 ayaklanmasından sonra Belçika'nın bir parçası haline gelmiştir. Fransız İmparatoru III. Napoléon'un ele geçirme girişiminin başarısızlığa uğramasından sonra 1827'de bağımsızlığa kavuşan Lüksemburg Büyük Dükalığı büyük devletlerin himayesi altına alınmış ve 1868'de üstünde birçok değişiklikler yapılmasına rağmen günümüzde de aynen geçerli olan anayasa kullanılmaktadır. 1868 yılından bu yana yansızlık politikası uygulamasına karşın her iki dünya savaşında da Alman işgalinde kalan Lüksemburg, 1947 Mart'ında Belçika ve Hollanda'yla iktisat ve gümrük birliği Benelüks'ü oluşturdu. 1949'da NATO'ya, 1957'de Avrupa Ekonomik Topluluğuna üye oldu. Lüksemburg'un başkenti Lüksemburg 2007 yılında Avrupa kültür başkenti seçildi. Hrvoje ÄŒale Hrvoje Čale (d. 4 Mart 1985; Zagreb), Hırvat eski futbolcudur. Hrvoje Čale, futbola 9 yaşındayken Dinamo Zagreb'in altyapısında başladı. 2003-04 sezonunda itibaren bu takımda profesyonel olarak forma giymeye başladı. 2004-05 sezonunda altı aylığına kiralık olarak Inter Zaprešić'te oynadı. Zagreb'le 2005-06, 2006-07, 2007-08 sezonlarında 3 kez Hırvatistan Ligi ve 2006-07, 2007-08 sezonlarında olmak üzere de 2 kez Hrvatski nogometni kup şampiyonluğu yaşadı. Hırvat futbolcu, 21 Mayıs 2008 tarihinde Trabzonspor ile 4 yıllık sözleşme imzaladı. Böylece Čale, Trabzonspor'un 68. yabancı ve Davor Vugrinec'ten sonra ikinci Hırvat futbolcusu oldu. Ligde ilk maçına 24 Ağustos 2008'de Ankaraspor'la oynanan maçta çıkarken, ilk lig golünü 11 Nisan 2009 tarihli 4-1 kazanılan Hacettepe SK karşılaşmasında attı. Čale, ilk sezonunda kendi mevkisinde rekabet edeceği futbolcu olmadığı için kart cezalısı olduğu iki maç dışında bütün karşılaşmalarda oynadı. 32 maçta forma giyip 2829 dk. ile takımının en fazla süre oynayan futbolcusu oldu. Čale, 2011-12 sezonu başında VfL Wolfsburg'la sözleşme imzaladı. Čale, millî takıma ilk kez 2008 yılında çağrılmasına rağmen sakatlığı nedeniyle millî takımda oynayamadı. Millî formayı ilk kez 11 Şubat 2009 tarihinde Romanya ile oynanan hazırlık maçında giydi. Rus Kurdu Rus kurdu ("Canis lupus communis"), büyük, gri renkli bir kurttur. Kuzey ve orta Rusya'da yaşar. Ortalama ağırlığı 50 kg'dır (30–80 kg arası), dişi kurtlar içinse 45 kg'dır (23–55 kg arası) Erkekler AÄŸlamaz MAT.84-F5 mayını MAT.84-F5 Şili yapımı en az miktarda metalle üretilen ir tanksavar mayınıdır. Mayının ortasında 3 mm kalınlığında zeytin yeşili renginde plastik basınçla calışan fünye sistemi bulunmaktadır. Mayın yerleştirilmeden önce emniyet vidasının çıkartılması ile çalıştırılır. Mayının Şili Ordusunda kullanıldığı düşünülmektedir. Kara mayınları listesi TM-46 TM-46 Rus yapımı dairesel tanksavar mayınıdır. Mayının TMN-46 adıyla bilinen ve sökülmesini önlemek için ikinci bir fünye takılmış modeli de bulunmaktadır. Mayın birçok Afrika, Ortadoğu ve Güneydoğu Asya ülkesinde kullanılmaktadır. Mayının Arnavutluk yapımı MKT mod 72 adında bir kopyası da bulunmaktadır. Maria Liktoras Maria Liktoras (d. 20 Şubat 1975; Aşkabat Türkmenistan SSC), Ukrayna kökenli Polonyalı eski voleybolcu. Voleybola 1990 yılında Odessa’da başladı. Polonya ulusal takımıyla ilk resmi maçı 2003 Avrupa Şampiyonası’ndaki Hollanda maçı oldu. 2008 yılında voleybol kariyerine son verdi. Maria Callas Maria Callas ("asıl adı:" Anna Maria Cecilia Sofia Kalogeropoulos, "Yun.:" Άννα Μαρία Καικιλία Σοφία Καλογεροπούλου; 2 Aralık 1923, New York - 16 Eylül 1977, Paris), Yunan soprano. 1950'li yılların ve belki tüm zamanların en çok tanınan ve başından geçen sansasyonel olaylarla ses getiren sopranolarından biridir. New York'ta doğan Maria Callas Atina'da İspanyol soprano Elvira de Hidalgo'nun öğrencisi olmuş, çalışkanlığı ve sanat hevesi ile ilgi çekmiş, sanat yaşamına ise 15 yaşında başlamıştır. Atina Konservatuvarı'nda ilk anda sesi kulağa kontralto gibi gelse de daha sonra sesinin oturmaya başlaması ile hocaları onun mezzo-soprano olduğunu fark etmiştir. Kendisini bir sanatçı yapmak için uğraşan annesi ile arası daha sonra açılmıştır. Kendisi bunu bir sanatçı olup para kazanmasının ardından annesinin kendisini kıskanmaya başlamasına bağlamıştır. Callas, kariyerine Yunanistan Ulusal Operası'nda küçük bir rol ile başlamış, Madam Butterfly ve Tristan und Isolde ile ün kazanmaya başlamış, 1947'de Verona'da öne çıkmıştır. Kariyerinin başında Wagner'in operalarını yorumlayan Maria Callas 1953-1954 yıllarında ciddi anlamda kilo vermiştir. Kariyerinde iyice yükselmeye başlayan Maria Callas, Norma'yı, Carmen'i, Puccini'nin ve Verdi'nin çeşitli operalarını yorumlamış, çıktığı soprano ve mezzo-soprano rolleri ile çağının bir numaralı opera şarkıcısı durumuna gelmiş, La Divina unvanı ile kariyerini tamamlamıştır. 1950'lerde dönemin bir diğer ünlü opera şarkıcısı İtalyan lirik soprano Renata Tebaldi ile üstünlük yarışına girmiştir. Karşılıklı atışmalarda bulunan iki sanatçı birbirlerini aşağılayacak demeçler vermelerine rağmen sonunda her ikisi de birbirlerini takdir etmiştir. Tebaldi gibi bir sesi olmasını istediğini belirten Callas'ın ardından, Tebaldi de en iyisinin Maria Callas olduğunu kabul ederek bu üstünlük yarışına son vermiştir. 1957 yılında kocası ile evli iken bir armatör olan Aristotle Onassis ile tanışan Callas daha sonra Onasis ile bir aşk yaşamış ve böylece adını skandallarla da duyurmuştur. Aristotle Onasis ise daha sonra bir başkası ile evlenerek Callas'ın ve kariyerinin sarsılmasına neden olmuştur. Maria Callas 1977 yılında, 53 yaşında iken ani bir kalp krizi sonucunda hayatını kaybetmiştir. Maria Callas'ın sesi üzerinden yıllar geçen ölümünden sonra bile hala konuşulmaktadır. Sesi birçok sanatsever tarafından farklı enstrümanların sesine benzetilmiştir. Kimilerine göre sesinin çirkin bulunmasına rağmen, birçok eleştirmen onun sesini bir anda değiştirip başka bir şekle sokabilme konusundaki üstün yeteneği, koloratur sopranoluğu ve başarılı bel canto tekniği konusunda hemfikirdir. Ses rengi de bir tartışma olan Callas, kariyeri boyunca gerek soprano gerekse mezzo-soprano rollerini başarı ile icra etmiştir. Eğitim hayatının başında kontralto, kariyerinin ilk yıllarında doğal bir mezzo-soprano olan Callas daha sonra Madam Butterfly, Rigoletto gibi operaların spinto veya dramatik soprano rollerini de üstlenmiştir. Maria Callas 1969 yılında eski dostu İtalyan sinemacı Pier Paolo Pasolini'nin ısrarı üzerine yönetmenin "Medea" adlı filminde başrolü oynamayı kabul etmişti. Daha önce de opera sahnelerinde defalarca "Medea" rolünü canlandıran Callas, bu ilk ve tek sinema filminde hiç şarkı söylemiyordu. Pasolininin ayrıksı yorumuyla beyaz perdeye aktarılan ve mitolojik olaylara dayalı bu trajedinin çekimlerinin büyük bölümü Türkiye'nin Kapadokya bölgesinde yer alan Göreme Tarihî Millî Parkı'nda yapılmış ve o dönemde iç ve dış basında geniş yer işgal etmişti. TM-83 mayını TM-83 is a Rusya yapımı off-route türünde bir tanksavar mayınıdır. İlk olarak 1993 yılında halkın görüşüne çıkmıştır. Mayın Misznay Schardin etkisi ile çalışan savaş başlığı ile kızılötesi ve sismik alıcılarla çalışan fünyeler bulunmaktadır. Mayın saldırının yapılacağı yerden yola 5 metre mesafede ve alıcıların yolu göreceği bşir biçimde yerleştirilir. Sismik alıcılar yer sarsıntılarından aracın geldiğini belirler ve kızılötesi alıcıyı çalıştırır. Araç en elverişli menzile geldiğinde fünye savaş başlığını ateşler. Mayın bunun yanında 100 metreden uzaktan kumanda ile ateşlenebilir. Mayın yerleştirildikten sonra 30 gün boyunca çalışır. Savaş başlığı 50 metreden 100–400 mm arası kalınlıklarda zırhı delebilir. Alkibiadis Alcibiades Cleiniou Scambonides (d. MÖ 450 – ö. MÖ 404), Antik Yunan general ve devlet adamı. Alcibiades Atina'da doğdu. Babası Cleinias, annesi ise Deinomache'dir. Annesi Megacles'in kızıdır. Alcibiades annesinin aristokrat kökenli ailesinin son şöhretli kişisidir. Peloponez Savaşı ile ünlenmiştir. Perikles tarafından yetiştirilmiştir, Sokrates'in öğrencisidir. Atinalıları Sicilya'ya savaş açmaya teşvik etmiş, ancak saldırı öncesi kişisel düşmanlarının kendisine yaptığı suçlamalar nedeni ile yargılanması için görevden alınmıştır. Bu nedenle Sparta'ya kaçan Alcibiades Atina'ya ihanet etmiştir. Ancak Atina tarafından MÖ 407 yılında yeniden strategos olarak seçildi. Notion Savaşı'ndaki yenilgilerden onu sorumlu tuttular. İran'da suikasta uğrayarak öldü. Galatasaray (futbol takımı) 1983-84 sezonu Galatasaray (futbol takımı) 1983-84 sezonu, Galatasaray'ın kuruluşundan itibaren 78. ve en üst seviye ulusal ligdeki 26. sezonudur. Galatasaray (futbol takımı) 1984-85 sezonu Galatasaray (futbol takımı) 1984-85 sezonu, Galatasaray'ın kuruluşundan itibaren 79. ve en üst seviye ulusal ligdeki 27. sezonudur. Galatasaray (futbol takımı) 1985-86 sezonu Galatasaray (futbol takımı) 1985-86 sezonu, Galatasaray'ın kuruluşundan itibaren 80. ve en üst seviye ulusal ligdeki 28. sezonudur. Galatasaray (futbol takımı) 1986-87 sezonu Galatasaray (futbol takımı) 1986-87 sezonu, Galatasaray'ın kuruluşundan itibaren 81. ve en üst seviye ulusal ligdeki 29. sezonudur. Dwight Howard Dwight David Howard (d. 8 Aralık 1985), NBA takımlarından Los Angeles Lakers forması giyen Amerikalı profesyonel basketbolcu. Pivot pozisyonunda görev yapmaktadır. Southwest Atlanta Christian Academy mezunudur. Liseden mezun olduktan sonra 2004 NBA Seçmeleri'ne katılmış ve Orlando Magic tarafından ilk sırada seçilmiştir. Lakabı "Superman"dir. İki sezon üst üste hem ribaund hem blok kralı olmuştur. Bu istatistikleri onun dışında Ben Wallace, Kareem Abdul-Jabbar ve Wilt Chamberlain gerçekleştirmiştir. 2012-13 sezonu öncesi Los Angeles Lakers, Philadelphia 76ers, Denver Nuggets ve Orlando Magic takımlarının katıldığı dörtlü takas sonucu Los Angeles Lakers'ın yolunu tutmuştur. 2013 Temmuz ayında serbest kalıp üç yıl Houston Rockets'te oynadıktan sonra serbest kalan Howard, Atlanta Hawks ile 3 yıllığına 70 milyon dolar karşılığında anlaşmıştır. Riegel mine 43 Riegel mine 43 veya (Sprengriegel/R.Mi. 43) II. Dünya Savaşı sırasında Nazi Almanyası tarafından geliştirilen ve kullanılan çelik kasalı bir tanksavar mayınıdır. Mayın uzun kalın dikdörtgen yapının alt ve üst kısmında metal tabla ve bunların arasındaki metal bir kutu içerisindeki patlayıcı maddeden oluşmaktadır. Mayının zıt uçlarında iki adet ZZ42 fünye bulunmaktaydı. Ayrıca ilave olarak üst fünyede takılmaktaydı. Mayın İtalyan yapımı B-2 mayınına benzemektedir. Diğer bir model olan Riegel mine 44 ise farklı bir fünye ile üretilmiştir. Mayın 1943 ile 1945 yılları arasında toplamda 3,051,400 adet üretilmiştir. Mayın bir kez kurulduktan sonra etkisiz hale getirmek imkânsızdır. Bunda mayın üzerinde bulunan üç adet tuzaklama fünyesi ile kötü hava şartlarından ötürü korozyona uğrayan fünye kabloların etkisi büyüktür. Mayın daha sonra Mısır ve Libyada kullanılmıştır. Hit 'Em Up Tu Pac ve The Outlawz işi olan tekli Rap tarihinin en ağır ve en iyi disslerinden biri olarak bilinmektedir. Müstehcen sözlerden dolayı iki bilinen versiyonu olan şarkı çoğu otoriteler tarafından sert eleştiriler almıştır. 1996 yılında çıkan tekli iddiaları da varsayarak Tu Pac'ın ölüm nedenlerinden biri olarak gösterilir. Teklide birden fazla kişiye diss atan Tu Pac kendine en çok düşman edinen Rapperlardan biridir. Diss attığı kişiler arasında Biggie Smalls Smalls'ın grubu Junior M.A.F.I.A, Puff Daddy, Chino XL, Lıl Kım, Mobb Deep, Bad Boy Records'tır. Teklinin konusu 1994 Soygunu ve 2Pac'in soygunda vurulmasından sonra yaşanan olaylarda West Coast ve East Coast arasındaki sürtüşmeler, 2Pac'in şarkıda diss attığı Biggie Smalls'un karısıyla yatması( şarkının bazı bölümlerinde F**K YOUR Bi**h olarak belirtir) bu dokundurmalar arasında 2Pac hakkında ileri geri konuşan Chino XL de dissten kendi payını almıştır. Şarkı West Coast ve East Coast arasındaki çete savaşlarını had safhaya ulaştırmış bu çatışmalar ünlü Rap'çi ölümleriyle son bulmuştur. Klip içerisinde Puff Daddy ve Biggie Smalls'un parodilerini yapan Tu Pac onların küçük duruma düşmesini sağlamıştır. Klipte birkaç kez belirttiği Biggie Smalls'ın karısıyla yattığı iddiası klibin önemli ögelerini oluşturur. Tu Pac'ın Death Row Records ile anlaştıktan sonra en iyi arkadaşlarından biri olan Dr. Dre bu tekliyle Tu Pac'in kendisine tehditleri artırdığı hakkında onu uyarmıştır. Tu Pac ile Dr. Dre arasındaki ilişki gün geçtikçe kötüye gitmiştir. Sonuç olarak Dr. Dre Death Row Records'tan ayrılmış daha sonra Tu Pac Shakur öldürülmüştür. Bir diğer eleştiri dissin ana hedefi Biggie Smalls'tan gelmiştir. Bir röportajında Hit Em Up'ı ilk dinlediğinde kalbinin teklediğini söylemiştir. TÃ¼rkiye biteyi, Buxaceae Buxus Şimşir Dünya dışı yaşam Dünya dışı yaşam, kökeni Dünya olmayan yaşamdır. Hali hazırda dünya dışında basit bakteri formunda yaşam olabileceği yönünde hipotezler bulunmakla birlikte, günümüze kadar gözlemlenebilen herhangi bir dünya dışı yaşam bulunmamaktadır. Dünya dışı yaşam üzerinde araştırma yapan bilme astrobiyoloji denir. Dünya dışında yaşamın başlangıcına dair farklı tahminler vardır. Bir görüşe göre yaşam evrenin farklı yerlerinde ayrı ayrı ortaya çıkmıştır. Bir diğer görüş ise panspermiadır, buna göre yaşam evrende bir noktada bir kez ortaya çıkmış ve yaşama uygun gezegenlere yayılmıştır. Sözü edilen dünya dışı yaşam biçimleri bakteriyel formların basitliğinden insansı akıllı varlıkların karmaşıklığına kadar her seviyede olabilir. Venüs ve Mars gezegenleri, Jüpiter ve Satürn'ün bazı uyduları (Europa, Enceladus ve Titan) geçmişte yaşamın gelişmiş olabileceği veya hala yaşamın devam ettiği düşünülen yerlerdir. Gliese 581 yıldızının yeni keşfedilmiş iki gezegeni yaklaşık dünya kütlesindedir ve yörüngeleri yıldızlarının yaşam kuşağı içinde kalmaktadır. Stephen Hawking 2016 yılında dünya dışı yaratıklarla temas etmeye çalışmanın insanlara yarar getirmek bir yana, bu temas çabalarının insanların ve dünyadaki tüm canlıların zamanında Amerika'nın yerlileri kızılderililerin İngilizler tarafından katledilmesi gibi uzaylılar tarafından soykırıma uğramasıyla ve bir kısmının yok olup bir kısmının onların kölesi olmasıyla sonuçlanabileceğini, dolayısıyla dünya dışı hiçbir varlığa uydular aracılığıyla ileti gönderilmemesi, onlardan ileti niteliğinde tepkimeler alındığında hiçbir şekilde yanıt verilmemesi gerektiğini açıklamıştır. Çadırardıç, Yozgat 1998 yılına kadar köy olan Çadırardıç, 29/11/1998 tarihinde belediye olmuş, 18 Nisan 1999 tarihli seçimlerde ise ilk belediye başkanını seçmiştir. 2012'de ise tekrar köy olmuştur. Köyün ekonomisi arıcılık, tarım ve hayvancılığa dayalıdır. Çadırardıç,