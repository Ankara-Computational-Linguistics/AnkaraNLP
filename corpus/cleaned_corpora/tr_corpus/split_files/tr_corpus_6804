ile kıyaslandığında daha kısa menzile sahip olamsına rağmen D-1 ler daha hafifti. Örneğin Nazi Almanyası yapımı 15 cm sFH 18 menzili 13,325 m - D-1 e göre 1 km daha uzun menzilli- ama ağırlığı neredeyse iki katıydı. (5,510 kg taşıma ağırlığı). Yine Amerikan 155-mm obüs M1 (14,600 m, 5,800 kg) veya İtalyan yapımı 149-mm obüs (14,250 m, 5,500 kg) idi. Almanlar tarafından geliştirilen ve genel özellikleri D-1 benzeyen - 15 cm sFH 36 – asla seri üretime alınmadı. Daha eski model Fransız yapımı Schneider model 1917 (11,200 m, 4,300 kg) ile kıyaslandığında D-1 hala ağırlık ve menzil olarak üstündü. D-1 ayrı şekilde yüklenen 8 değişik mermi atabiliyordu. Bunlardan biri "özel yüklemeli" BP-540 HEAT mermisiydi. Diğer yüklemeler "tam yüklü" Zh-536 ve daha küçük "birinci" ve "altıncı" yüklemeler diğer mermilerde kullanılıyordu. Parça tesirli OF-530 mermisi 70 m genişlik ve 30 m derinlikte bir alanda etkli oluyordu. Yüksek patlayıcı kullanımında ise 3.5 m çapında 1.2 m derinliğindde bir krater açıyordu. BP-540 HEAT mermileri Büyük Vatanseverlik Savaşı sırasında kullanılmadı. 250 mmlik zırhı 90°, 220 mmlik zırhı 60° , 120 mmlik zırhı 30° çarpışma açılarıyla delebiliyordu. 1950li yılların sonlarına doğru D-1 modeli ordu servisinden çıkartıldı. OF-530, O-530, G-530 / G-530Sh ve kimyasal mermi atabilen modeller serviste kaldı. Kızıl Ordu nun elinde 152-mmlik nükleer başlıklı mermiler bulunduğu biliniyor ama bu mermilerin D-1 için tarafından kullanıldığı kesin olarak bilinmiyor. Javier Zanetti Javier Adelmar Zanetti (d. 10 Ağustos 1973, Buenos Aires), Arjantinli eski futbolcudur. 1999 yılından 2014 yılına kadar Inter'in takım kaptanlığını yapmıştır. Haziran 2014'ten itibaren İnter'de iki yıl başkan yardımcılığı yapacaktır. Inter'de 4 numaralı forma emekliye ayrılmıştır. 2013-14 sezon sonunda futbolu bırakma kararı almıştır. 1994 yılından bu yana formasını giydiği Arjantin millî takımının da gelmiş geçmiş en fazla millî olan oyuncusudur. Millî takım kariyerinde 1996 Atlanta Olimpiyatları da dahil olmak üzere 1998, 2002 Dünya Kupaları ile daha birçok organizasyonda da ülkesini temsil etme fırsatı yakalamıştır. Ayrıca, 2009-10 sezonunda Inter ile birlikte Şampiyonlar Ligi'ni kazanmıştır. Ülkesinde "Pupi" diye de bilinen Zanetti, İtalya'da ise daha çok "Traktör" lakabıyla anılmaktadır. Bunun nedeni, karşılaşmalarda göstermiş olduğu dayanıklı, sert ve esnek futbol karakteristiğidir. Evli ve iki çocuk babası olan Zanetti futboldan arta kalan zamanını ailesiyle birlikte İtalya'nın kuzeyinde yer alan Como Gölü kıyısındaki evinde geçirmektedir. Aynı zamanda evlerinin yanında "El Gaucho" isimli bir de restoranları bulunmaktadır. FC Internazionale Milano Galatasaray futbolcularÄ± listesi Galatasaray futbolcuları listesi, Profesyonel liglerin başladığı 1959 yılından beri Galatasaray'da kadroya giren tüm futbolcuların listedir. The Muppet Show The Muppet Show, Muppet tabir edilen kuklalar ekseninde geliştirilmiş olan bir televizyon şovudur. 1976-1981 yılları arasında Jim Henson ve ekibi tarafından yapılmışlardır. Gösterinin yıldızı Susam Sokağı adlı çocuk programında da ana karakterdir. Kermit gösteri süresince sahneyi idare eden, konukları rahat ettirmeye çalışan, gösteri sanatçıları arasındaki problemleri halletmeye çalışan hareketli bir karakter olarak sunulmuştur. Zaman zaman absürt olarak kabul edilen parodilerle süslenen programda her bölümde bir konuk sanatçı bulunmaktadır. Bu konuklar arasında Christopher Reeve, Johnny Cash, Twiggy, Sandy Duncan, Julie Andrews, Steve Martin, Yıldız Savaşları karakterleri, Diana Ross, Ethel Merman, Paul Simon, John Denver, John Cleese, Gene Kelly, Alice Cooper ilk akla gelenlerdir. Bu gösterinin popülaritesi Jim Henson'ın da kariyerini olumlu yönde etkilemiş ve kukla temalı dizi ve filmler ekranlarda geniş izleyici kitlesine ulaşmıştır. Gösterinin ana yazarları Jerry Juhl ve Jack Burns'dür. Dizinin büyük bölümündeki kukla performanslarını sağlayan kişiler ise; 1969 yılında Susam Sokağı programının büyük başarısı üzerine benzer kukla temaları ile genç ve orta yaş kitlelere hitap etmek fikri üzerine çalışmalar başlamıştır. 1976 yılında başlayan program 5 yıl ve 120 bölüm devam etmiştir. 1981 yılında program yayından kalkarken sebep popüleritenin kaybolması değil, Jim Henson'ın The Muppet Movie (1979) ve The Dark Crystal (1982) gibi bazı sinema projelerine geçmek istemesiydi. 120 bölüm 1976 ve 1980 arasında yayınlanmıştır. Metre (araÃ§) Metre ya da şerit metre, metraj ölçme amaçlı bir alet. Plastikten veya kumaştan üretilen esnek yapıdaki metreler için daha çok "mezura" tabiri kullanılır. Mezuranın her iki ucunda da metal parça vardır. Şerit bir yüzünde cm, diğer yüzünde inç gösterir. Çelikten üretilen metreler için "şerit metre" tabiri kullanılmaktadır. Galatasaray MÃ¼zesi Galatasaray Müzesi, İstanbul'un Beyoğlu ilçesinde yer alan müze. 1868'de Galatasaray Lisesi, Tanzimat hareketi ile birlikte tekrar faaliyetine başladığında, III. Napolyon'un hediyesi olan içi doldurulmuş bir mamutla, Tarih-i Tabiiye Müzesi` nin okulda kurulmasıyla Galatasaray müze kavramıyla tanışmış oldu. 1909'da bir toplantı salonunda Fransızca konuşularak yapılan Galatasaray Spor Kulübü Genel Kurulu, "Okulumuzun bir köşesinde hatıralarımızı saklayacağımız bir müze" fikrini amaç olarak belirtti ve Galatasaray Spor Kulübü'nün 1 numaralı kurucusu Ali Sami Yen 1912 yılında Kalamış'ta ilk Galatasaray Müzesi'ni açtı. Müzede o güne kadar kazanılmış madalyalar ve kupaların yanı sıra tarihi fotoğraf ve belgelerle forma ve şiltler bulunuyordu. I. Dünya Savaşı sonunda Galatasaray Spor Kulübü'nün anılarına el konulacağı haberini alan kurucu Ali Sami Yen müzeyi 15 Mayıs 1919 tarihli Genel Kurul kararıyla Galatasaray Lisesi'ne taşıdı. Müzede toplam 3500 tane kupa bulunmaktadır. Türkiye’nin ilk spor müzesi niteliğini taşıyan Galatasaray Müzesi'nin müdürlüğünü şu an Münevver Eminoğlu yapmaktadır. Müzenin birinci katında Galatasaray Lisesi'nin kuruluşundan bugüne öyküsü; öğrencilerin üniformaları, derslerde kullandığı aletler gibi pek çok nesne ve fotoğraf yer almakta; ikinci katında ise Galatasaray Spor Kulübünün kuruluşundan bu yana kazanılan kupalardan en önemlileri, Metin Oktay'ın forması ve birçok fotoğraf ve spor malzemesi bulunmaktadır. Üçüncü katında ise yönetim birimleri bulunmaktadır. Galatasaray Müzesi, 2009 yılı Aralık ayında Galatasaray Üniversitesi Kültür ve Sanat Merkezi adıyla Galatasaray' daki eski Galatasaray Postanesi binasında açılmıştır. Pazartesi günleri hariç her gün ziyarete açık olan müzenin tam olarak aktif hale gelme çalışmaları hâlen devam etmektedir. Bir diğer müze ise yeni yapılan Ali Sami Yen Kompleksi içinde yer alan Spor Müzesidir. Galatasaray Spor Kulübü'nün Futbol'da 79, Erkek Basketbol'da 37, Kadın Basketbol'da 37, Erkek Voleybol'da 34, Kadın Voleybol'da 12, Atletizm'de 34, Tekerlekli Sandalye Basketbol'da 22, Kadın Kürek Takımı'nda 22, Erkek Kürek Takımı'nda 38, Erkek Sutopu'nda 27, Kadın Sutopu'nda 3, Erkek Yüzme'de 30 kupası bulunmaktadır. Leyla Demiriş Leyla Demiriş, (d. 23 Mart 1945, İstanbul – ö. 23 Eylül 2016, İstanbul), Türk soprano ve opera sanatçısı. 1964 yılında başlayan sanat hayatını ve baş solistlik görevini otuzdan fazla yabancı opera ve birçok Türk Operası’nda en büyük partileri yorumlayarak sürdüren sanatçı, sanat yaşamını İstanbul Devlet Operası’nda baş solist olarak sürdürmekteyken hayatını kaybetmiştir. Öğrenimine İstanbul'da Fransız okulunda başladı. Sonra müzik eğitimini İstanbul Şehir Konservatuvarı'nda yaptı. Konservatuvar öğrencisiyken İstanbul Operası’nda "Turandot Operası"’ “Liu” ile soprano olarak başroller söylemeye başladı. Henüz 19 yaşındaydı ve olağanüstü başarı kazandı. E. Cartis, A. Florescu, V. Campagnano ve N. Nikolov gibi dünyaca ünlü şan pedagogları ile çalıştı. İlk plağını 1986 yılında çıkardı. Yurt içi ve yurt dışında sanat gösterdi. Opera temsilleri, senfoni orkestraları eşliğinde konserler, resitaller, bant, plak, CD kayıtları ve önemli birçok festival açılışı ile sanat yaşamı dolu geçti. "Köroğlu", "IV. Murat", "Karyağdı Hatun" ve "Yusuf ile Züleyha" isimli Türk operaları ile "Mevlâna Oratoryosu"’nun Dünya Prömiyerlerindeki başarılı yorumu, Türk kültür ve sanatına yapmış olduğu katkılarla çok değerli bir hizmet verdi. Sanatçı, Çekoslovakya, Romanya, ABD, Yugoslavya, Bulgaristan, Almanya ve Polonya gibi ülkelerde "Tosca", "Madam Butterfly", "Cavalleria rusticana", "İl Trovatore" ve "Nabucco" operalarındaki başarısı büyük ilgi topladı ve verdiği konser ve resitaller yankı yaptı. Okan Demiriş ile evli olan Sanatçı, tedavi gördüğü İstanbul'daki bir hastanede, 23 Eylül 2016 tarihinde 71 yaşında öldü. Cenazesi Zincirlikuyu Mezarlığı'na defnedilmiştir. Galatasaray Dergisi Galatasaray Dergisi, Galatasaray Spor Kulübü'nün aylık olarak 2002 yılının haziran ayında çıkarmaya başladığı resmî dergisidir. İçerik olarak Galatasaray'a ilişkin ayrıntılı inceleme ve söyleşilerin yanı sıra, güncel konulara değinilmektedir. Galatasaray Store internet sayfasından yurt içi ve yurt dışı abonelik seçenekleri mevcuttur. Hiung-nu şanyuları listesi Hun'lar (Doğu Hun, Ak Hun, Batı Hun, Hun, Kuzey Hun)'ın tanhu (yabgu)ları (şenyular) listesi: 1. Toman (Teoman) Tanhu 頭曼單于 tóumàn dānyú (?-MÖ 209) 2. Motun (Mete) Tanhu 冒頓單于 mào dùn dān yú (MÖ 209 - MÖ 174) 3. Lao Şang Tanhu 老上單于 lǎoshàng dānyú (MÖ 174 - MÖ 161) 4. Çun-çen (Kün) Tanhu 軍臣單于 jūnchén dānyú (MÖ 161 - MÖ 126) 5. İ-çi-hsien (İçihise) Tanhu 伊稚斜單于 yīzhìxié dānyú (MÖ 126 - MÖ 114) 6. Vu-vei Tanhu 烏維單于 wūwéi dānyú (MÖ 114 - MÖ 105) 7. Vu-şih-lu-er Tanhu 烏師廬兒單于 wūshīlúér dānyú (MÖ 105 - MÖ 102) 8. Çü-li-hu Tanhu 呴犁湖單于 xǔlíhú dānyú (MÖ 102 - MÖ 101) 9. Çü-ti-hu Tanhu 且鞮侯單于 qiědīhóu dānyú (MÖ 101 - MÖ 96) 10. Hu-lu-gu Tanhu 狐鹿姑單于 húlùgū dānyú (MÖ 96 - MÖ 85) 11. Khuandi Tanhu 壺衍鞮單于 húyǎndī dānyú (MÖ 85 - MÖ 68) 12. Khuyluy Tanhu 虛閭權渠單于 xūlǘquánqú dānyú (MÖ 68 - MÖ 60) 13. Uven-güydi Tanhu 握衍朐提單于 wòyǎnqúdī dānyú (MÖ 60 - MÖ 58) Beiting Hiung-nu 北庭匈奴 (MÖ 58 - MÖ 36) 1. Khukhasie Tanhu 屠耆單于 túqí dānyú (MÖ 58 - MÖ 56) 2. 呼揭單于 hūjiē dānyú (MÖ 57) 3. 車犁單于 chēlí dānyú (MÖ 57 - MÖ 56) 4. 烏籍單于 wūjí dānyú (MÖ 56) 5. 閏振單于 rùnzhèn dānyú (MÖ 56 - MÖ 54) 6. Çiçi Tanhu 郅支骨都侯单于 zhìzhī gǔdōuhóu dānyú (MÖ 56 - MÖ 36) 伊利目单于 yīlìmù dānyú (MÖ 49) Batı Hiung-nu 西匈奴 (MÖ 56 - MÖ 36) Çi-çi Tanhu 郅支單于 (MÖ 56 - MÖ 36) (Çiçi ve oğulları Batı'ya çekilmiş ve Talas'ın batısını yönetmiştir.) Doğu Hiung-nu 東匈奴 Hiung-nu ana hanedanlığının devamıdır. 14. Ho-han-ye Tanhu 呼韓邪單于 hūhánxié dānyú (MÖ 56 - MÖ 31) 15. Joti Tanhu 復株累若鞮單于 fùzhūléi ruòdī dānyú (MÖ 31 - MÖ 20) 16. Seuse-joti Tanhu 搜諧若鞮單于 sōuxié ruòdī dānyú (MÖ 20 - MÖ 12) 17. Çeya-joti Tanhu 車牙若鞮單于 chēyá ruòdī dānyú (MÖ 12 - MÖ 8) 18. Üçjolu-joti Tanhu 烏珠留若鞮單于 wūzhūliú ruòdī dānyú (MÖ 8 - MS 13) 19. Uluy joti Tanhu 烏累若鞮單于 wūléi ruòdī dānyú (MS 13 - MS 18) 20. Şikao-joti Tanhu 呼都而屍道皋若鞮單于 hūdōu érshì dàogāo ruòdī dānyú (MS 18 - MS 46) 21. Vutatiho Tanhu 烏達鞮侯單于 wūdádīhóu dānyú (MS 46) Kuzey Hiung-nu 北匈奴 (MS 46 - MS 156) 1. Panu Tanhu 蒲奴單于 púnú dānyú (M.S. 48 - ?) 2. 優留单于 yōuliú dānyú (? - M.S. 87) 3. (AdÄ± bilinmiyor) (M.S. 88 - M.S. 91) 4. 於除犍单于 yūchúqián dānyú (M.S. 91 - M.S. 93) 5. 逢侯单于 fénghóu dānyú (M.S. 94 - M.S. 118) Güney Hiung-nu 南匈奴 (MS 48 - MS 216) 1. Pi 醢落屍逐鞮單于 hǎiluò shìzhúdī dānyú = 比 (46 - 56) 2. 丘浮尤鞮單于 qiūfúyóudī dānyú (56 - 57) 3. 伊伐於慮鞮單于 yīfáyūlǜdī dānyú (57 - 59) 4. Sanmuldutzu Tanhu 醢童屍逐侯鞮單于 hǎitóng shìzhú hóudī dānyú (59 - 63) 5. 丘除車林鞮單于 qiūchúchē líndī dānyú (63) 6. 湖斜屍逐侯鞮單于 húxiéshìzhú hóudī dānyú (63 - 85) 7. Yuliu Tanhu 伊屠於閭鞮單于 yītú yūlǘdī dānyú (85 - 88) 8. 休蘭屍逐侯鞮單于 xiūlán shìzhú hóudī dānyú (88 - 93) 9. Ankuo Tanhu 安國單于 ānguó dānyú (93 - 94) 10.Tingtoşi - suyheuti Tanhu 亭獨屍逐侯鞮單于 tíngdú shìzhú hóudī dānyú (94 - 98) 11.Vanşiçi - suyti Tanhu 萬氏屍逐侯鞮單于 wànshì shìzhú hòudī dānyú (98 - 124) 12.Vuçihu - şihço Tannhu 烏稽侯屍逐鞮單于 wūjīhóu shìzhú hòudī dānyú (124 - 128) 13.Tejoşi - Suytsieu Tanhu 去特若屍逐就單于 qùtè ruòshì zhújiù dānyú (128 - 140) İntihar etti. 14.Hulanjoşi Suytsieu Tahta 呼蘭若屍逐就單于 hūlán ruò shìzhú jiùdānyú (143 - 147) 15.İlingşi - Suytsieu Tahta 伊陵屍逐就單于 yīlíng shìzhújiù dānyú (147 - 172) 16.Totejoşi - Suytsieu Tanhu 屠特若屍逐就單于 tútèruò shìzhú jiù dānyú (172 - 177) 17.Huçing Tanhu 呼征單于 hūzhēng dānyú (177 - 179) 18.Kiangkiu Tanhu 羌渠單于 qiāngqú dānyú (179 - 188) 19.Teçişi Tanhu 持至屍逐就單于 chízhì shìzhú jiù dānyú (188 - 195) MÃ– 174 Click Click, 2006 yapımı bilimkurgu komedi-dram filmi. Adam Sandler ile Kate Beckinsale'in başrollerini paylaştığı filmin yönetmenliğini Frank Coraci üstlenmiştir. Michael Newman isimli kahramanımızın işlerine yoğun bir zaman ayırarak ailesini ihmal etmesi sonrasında her alete kumanda edebilen sihirli bir "Uzaktan Kumanda" cihazı ile hayatının da belirli bölümlerini bu kumanda aleti ile idare etmeye çalışması sonucu ortaya çıkan trajikomik durumlardır. Egemenlik kayıtsız şartsız milletindir " Egemenlik kayıtsız şartsız milletindir, Teşkilat-ı Esasiye Kanunundan bu yana Türkiye anayasasında yer alan, TBMM'de kürsünün arkasındaki duvarda tamamı büyük harflerle yazılı bulunan ve Türk milleti adına Türkiye'nin kuruluşunu ilan eden Türkiye Büyük Millet Meclisi’nin temel dayanağını oluşturan ilkedir. Türkiye Cumhuriyeti Anayasası'nın 6. maddesi bu cümle ile başlar. Türkiye Cumhuriyeti Devleti'nin kurulmasında önderlik yapan Mustafa Kemal Atatürk'e ait "“Hakimiyet bilâ kayd-u şart Milletindir.”" sözünün günümüz Türkçesi ile söylenişidir. Türk Milleti olarak kullanılan ifadenin yerine kısaltmalı söyleyiş olarak kullanılan "Milletindir" ifadesi büyük harfle yazılır. Atatürk ilke ve devrimleri olarak bilinen, Türkiye Cumhuriyeti'nin ulusal egemenliğini sağlaması yolunda TBMM'nin yaptığı yasalar bu temel ilke üzerinden hareketle ortaya çıkmıştır. Ulus (Arapça: ملة ["millet"]) egemenliğin tek meşru kaynağı ve sahibidir. Egemenlik, bir topluluğun, bir devletin ülke üzerinde sahip olduğu tüm yetkilerdir, hür olmak, yetki sahibi olmak, hâkimiyet anlamlarına gelir. Bir milletin tam anlamıyla özgür ve bağımsız olabilmesi için ulusal egemenliğe sahip olması gerekir. Toplumda hiçbir kimse, hiçbir zümre, hiçbir sınıf ya da grup, doğrudan üstün emretme gücüne sahip olamaz. Toplumda üstün emretme gücünün tek kaynağı ve tek sahibi milletin kendisidir. Millet iradesi, fertlerin iradelerinin bir araya gelmesinden ve kaynaşmasından oluşmaktadır. Millî egemenlik, milletin bölünmez iradesini temsil eder. M. Kemal Atatürk "kayıtsız şartsız" ifadesiyle ne kastedildiğini, "Kayıtsız, şartsız tabiriyle belirtilen egemenliği, milletin üzerinde tutmak demek bu egemenliğin bir zerresini, sıfatı, ismi ne olursa olsun, hiçbir makama vermemek, verdirmemek demektir." şeklinde açıklamıştır.. Atatürk'ün bu konuda; "Kuvvet birdir ve o milletindir." ve "Bugün bütün cihanın milletleri yalnız bir egemenlik tanırlar: Millî Egemenlik." sözleri de bulunmaktadır. Milletten alınan gücü esas kabûl eden ve Türk Milleti’nin bağımsızlık mücadelesine önderlik eden Mustafa Kemâl’e göre Kongreler ve Meclis demek, ulus demektir. Bu amaçla 1919’da Samsun’dan başlattığı halk hareketinin ardından gerçekleştirdiği Amasya Genelgesi, Erzurum ve Sivas Kongreleri ile halkın birlikte mücadele iradesini Mustafa Kemâl filizlendirmiştir. 1919 Amasya Bildirisi ile ilân olunan, ""Milletin istiklâlini yine milletin azim ve kararı kurtaracaktır"" parolası, Erzurum Kongresi'nde Sivas Kongresinde de benimsenmiş ve Büyük Millet Meclisi'nin kuruluşunun temel dayanağı olmuştur. Bu ilke, niçin bağımsızlık savaşına girişildiği ve son durumun ne olduğu halka ve dünya kamuoyuna duyurmak için kurulan İrade-i Milliye, Hâkimiyet-i Milliye gazetelerinin isimlerinde de yer aldı. Mustafa Kemâl’in Anadolu’da toplanmasını istemesine karşın, 12 Ocak 1920’de İstanbul’da toplanan Meclis, Erzurum ve Sivas Kongreleri’nin esaslarını Mîsâk-ı Millî ilkesi doğrultusunda kabûl ve ilân etmiştir. Bu ilke 23 Nisan 1920'de TBMM'nin açılması ile hayata geçmiştir ve 20 Ocak 1921'de kabul edilen Teşkilât-ı Esasîye Kanunu ile resmiyet kazanmıştır. Türkiye Cumhuriyeti Devleti, ulusal sınırları içinde bir "“ulus devlet”"tir. Bu sınırlar, kurtuluş savaşının ardından “Misâk-ı Millî” ile tespit edilen vatan topraklarının bütününü ifade eder. Birinci Meclis’in temeli; "“Müdafaa-i Hukuk”"tur. Müdafaa-i Hukuk’un özü ise "“Ulusal Egemenlik ve Tam Bağımsızlık”"tır. Tam bağımsızlık, Kuvâ-yi Milliye anlayışı ile ruh bulur. "“Ulusal Güçler”" demek olan Kuvâ-yi Milliye ise, Türk Milleti’nin onurunu temsil eder. İstanbul'un işgalinden üç gün sonra, Atatürk, 19 Mart 1920'de bir genelge yayınlayarak Ankara'da olağanüstü yetkilerle toplanacak meclise katılmak üzere her sancaktan 5 milletvekilinin seçilerek 15 gün içerisinde Ankara'ya gelmelerini istedi. Ayrıca İstanbul'daki tutuklanmayan eski mebusların seçime katılmadan Ankara'ya gelmelerini istedi. Ankara'nın o günkü şartları içinde Meclis'in toplanabileceği elverişli bir bina yok gibiydi. Sonunda, İkinci Meşrutiyet döneminde, İttihat ve Terakki Cemiyeti kulübü olarak yapılmış tek katlı bir bina uygun görüldü. Eksik kalmış yapı tamamlandı, okullardan toplanan ve halkın katkısıyla sağlanan eşyalarla donatıldı. Bu çalışma sırasında Meclis Kürsüsü arkasına da “İşlerini istişare ile yürütürler” anlamına gelen Kur'an'ın Şûra sûresi 38. ayetinin birinci bölümü yer aldı. İkinci Meclis binası, 1923 yılında mimar Vedat Tek (1873-1942) tarafından Cumhuriyet Halk Fırkası Mahfeli olarak tasarlanarak inşa edildi. Bu bina, birtakım değişikliklerden sonra II. TBMM binası olarak 18 Ekim 1924 tarihinde hizmete açıldı. 29 Ekim 1924'te Cumhuriyetin yıldönümü kutlanan ikinci binada 31 Ekim 1924'te ilk oturum yapıldı. Geçen süreçte insanların dini duygularının istismar edilmesinden dolayı devletin yönetim şeklini din temelli esaslardan kaldırma yolunu seçen Büyük Millet Meclisi, 3 Mart 1924'te halifeliği kaldırmıştı. 30 Kasım 1925 tarih ve 677 sayılı kanun ile de tekke, zaviye ve türbelerin kapatılması kabul edilmiş ve birtakım unvanların kullanılması yasaklanmıştır. Kanun, bütün tarikatlarla birlikte, şeyhlik, dervişlik, müritlik, dedelik, seyitlik, çelebilik, babalık, emirlik, halifelik, falcılık, büyücülük, üfürükçülük, gaipten haber vermek ve murada kavuşturmak amacıyla muskacılık gibi, eylem, unvan ve sıfatların kullanılmasını, bunlara ait hizmetlerin yapılmasını ve bu unvanlarla ilgili elbise giyilmesini de yasaklamıştır. Bu kanun ile aynı gün Meclis kürsüsü arkasına Hattat Mehmed Hulusi Yazgan tarafından hazırlanmış olan “Hakimiyet Milletindir” levhası asılmıştır. Arap alfabesinin Osmanlı Türkçesine uyarlanmış şekli olan Osmanlı alfabesi ile hat şeklinde, günümüz Türkçesinin o günkü hali olan Osmanlı Türkçesi ile yazılmıştır. 1 Kasım 1928 yılında Mecliste 1353 sayılı "Yeni Türk harflerinin kabul ve tatbiki hakkında Kanun"un kabul edilmesi ile o güne kadar kullanılan Osmanlı alfabesinin yerine, Latin Alfabesi'nin Türkçeye uyarlanmış bir biçimi kabul edildi. Bu yenilik sonrasında "“EGEMENLİK ULUSUNDUR”" şeklinde yazıldı. TBMM’nin hâlen çalışmalarını sürdürdüğü üçüncü binasının mimarı, başkent Ankara’daki pek çok Devlet yapısının da mimarı olan Avusturyalı Mimar Prof. Clemens Holzmeister (1886-1983)’dir. TBMM, 11 Ocak 1937’de çıkardığı bir yasayla, yirminci asrın mimari özelliklerine uygun ve abide niteliğinde yeni bir Parlamento binasının yapımı için proje yarışması açmayı kararlaştırdı. 14 projenin katıldığı yarışma, 28 Ocak 1938’de sona erdi ve sonuçta Atatürk’ün de beğendiği Clemens Holzmeister’in projesinin uygulanmasına karar verildi. Binanın inşasına 26 Ekim 1939’da dönemin Meclis Başkanı Abdülhalik Renda’nın attığı temelle başlandı. Binanın yapımına, zaman zaman yaşanan parasal sıkıntılar ve başlayan İkinci Dünya Savaşı nedeniyle, aralıklarla devam edilebildi. 1957’den sonra yapımı hızlandırılan yeni Meclis Binası, 6 Ocak 1961’de hizmete açıldı. Bugünkü Meclis binasında kürsü arkasında "“EGEMENLİK KAYITSIZ ŞARTSIZ MİLLETİNDİR”" şeklinde yazmaktadır. AltÄ±ntepsi Makelspor Altıntepsi Makelspor, İstanbul, Bayrampaşa ilçesinin Altıntepsi mahallesinin spor takımı. Amatör Lig'de mücadele eden takım, bir dönem 3. Lig'e kadar yükselebilmeyi başarmıştır. Maçlarını Bayrampaşa Belediye Stadı'nda oynamaktadır. Kulübün başkanı Arda Turan'ın da babası olan Adnan Turan'dır. Arda Turan bu takımda yetişmiştir. Makel, takımın sponsorunun adıdır. Kulüp, 1997-2002 yılları arasında aralıksız olarak 5 sezon boyunca 3. Lig'de yer aldı. 2001 yılında 3. Lig'den Amatör Lig'e düştü. Altıntepsi Makelspor, 2014-2015 sezonu sonunda İstanbul 1. Amatör Lig'de şampiyon olarak İstanbul Süper Amatör Lig'e yükseldi. Maksilla Üst çene kemiği, maksilla veya maxilla, iskeletin yüz bölümünde mandibuladan sonraki en büyük alanı kaplayan ve çift olan bu kemik, göz çukuru, burun boşluğu ve ağız boşluğu gibi boşlukların meydana gelmesine yardım eder. Üst çene kemiğinin içinde sinus maxillaris denilen büyük bir boşluk vardır. Üst çene kemiğinde, tabanı burun boşluğuna bakan bir piramit şeklinde corpus maxillae denilen bir cisim vardır. Ayrıca kemiğin processus zygomaticus, processus frontalis, processus alveolaris ve processus palatinus denilen dört çıkıntısı, üst, ön, alt ve arka olmak üzere dört kenarı vardır. Tamamen hareketsiz bir kemiktir yani sturlar haricinde eklemi yoktur ve konumu itibarı ile oldukça karmaşık bir kemiktir. Yüzün tam ortasında bulunur. Burun boşluğunu "(apertura nasale)" ve burun boşluğunda bulunan ve solunum sistemine ait olan "conchaları" taşır. Üst çene kemiği cismi (Corpus maxillae) sağında ve solunda, burun boşluğunun her iki yanında üst çene boşlukları ("sinüs maxillaris)" bulunur. Ayrıca maksilla, "orbitanın" (göz çukuru) alt duvarını "(facies orbitalis)" yapar. Üst çene kemiği, "pars alveolaris maxillaris" adlı parçasında üst dişleri taşır. Alveol kemik de denilen bu kısım, normal kemik yapısından biraz daha gözenekli olduğu için alveol (havalı) kemik adını almıştır. Maksillanın alt sınırı "sert damak" olarak bilinen ve ağız boşluğunun üst sınırını yapan palatumdur. Maksilla ayrıca gözyaşı kemiği "(os lacrimale)" , şakak kemiği "(Os temporale"), temel kemik "(os sphenoidale"), elmacık kemiği "(os zygomaticum"), burun kemiği "(os nasale)" , damak kemiği "(os palatini)" ,alın kemiği "(os frontale")," vomer" , "concha"lar ve Etmoid kemik "(os ethmoidale") ile de sturlarla bağlıdır. Fosfat Fosfat, kimyada bir köktür. Formülü PO'tür. Anyonik yapıdadır. Fosforik asidi oluşturan katyon köküdür. 3 (eksi) yük taşır. 1 fosfor, 4 oksijen atomundan oluşur. TÜSİAD Türk Sanayicileri ve İş İnsanları Derneği (TÜSİAD), 1971 yılında İstanbul merkezli, endüstri ve hizmet kuruluşlarını temsil eden önde gelen gönüllü Türk sermayedarlarınca kurulmuş olan örgütün adıdır. TÜSİAD'ın halihazırda başkanı Simone Kaslowski'dir. Daha önceleri Türkiye İşveren Sendikaları Konfederasyonu ve Türkiye Odalar ve Borsalar Birliği gibi kuruluşlarda bir araya gelen büyük sermaye çevreleri, bağımsız hareket edememek ve hükûmete karşı etkili bir güç oluşturamadıkları gerekçesiyle bir derneğin etrafında birleşmeye karar verdiler. 1960'lı yıllarda sendikal hareketlerle sol kesimin siyasi açıdan güçlenmesi ve 12 Mart Muhtırası örgütün kurulmasını hızlandırıcı etkenler oldu. 12 önde gelen sanayicinin 2 Nisan 1971'de verdiği imza sonucunda, hükûmet örgütün kuruluşunu 20 Mayıs 1971'de resmen kabul etti. Derneğin ilk genel sekreteri Güngör Uras oldu (1974-1980). TÜSİAD başlangıçta siyasi açıdan fazla etkili olmamasına rağmen, 1970'lerin sonlarına doğru ekonomik ve politik anlamda gittikçe güç kazandı. Hükûmetin istifasını talep eden gazete ilanları vererek 15 Mayıs 1979'da başlattığı kampanya, Bülent Ecevit başbakanlığındaki hükûmetin düşmesinde önemli rol oynadı. Ondan sonra kurulan Süleyman Demirel başkanlığındaki azınlık hükûmetine de destek vererek, 24 Ocak Kararlarının alınmasında kilit rol üstlendi. 1995 genel seçimlerinde Refah Partisi'nin (RP) birinci olması üzerine TÜSİAD, tarihinde ikinci defa verdiği gazete ilanlarıyla Anavatan Partisi (ANAP) - Doğru Yol Partisi (DYP) koalisyonunun oluşmasını destekledikleri ilan etti. 25 Ocak 2007'de Arzuhan Doğan Yalçındağ TÜSİAD'ın yeni yönetim kurulu başkanı seçilerek, TÜSİAD'ın tarihindeki ilk kadın yönetim kurulu başkanı oldu. 12 Aralık 2009'da Ümit Boyner TÜSİAD'ın tarihinde seçilen ikinci kadın yönetim kurulu başkanı oldu, 13 Mayıs 2010'de ise Müstakil Sanayici ve İş Adamları Derneği (MÜSİAD) genel başkanı Ömer Cihad tarihte ilk kez TÜSİAD'ı ziyaret etti. 18 Ocak 2018'deki 48. Olağan Genel Kurul'da derneğin adı değiştirildi. TÜSİAD, Türkiye’de kamu dışında yaratılan katma değerin yaklaşık yarısını üretmektedir. Enerji ithalatı göz ardı edildiğinde, TÜSİAD üye kuruluşları toplam dış ticaretin %80’ini gerçekleştirmekte, kamu gelirlerinin en önemli unsuru olan vergi gelirleri, özellikle kurumlar vergisinin önemli bir bölümü TÜSİAD üyesi kurumlar tarafından doğrudan veya dolaylı olarak karşılanmaktadır. Ayrıca, kayıtlı istihdam göz önünde bulundurulduğunda tarım ve kamu dışı çalışanların yaklaşık %50’si TÜSİAD üye kuruluşlarında çalışmaktadır. Kurum hamilinde yayÄ±mlanan eserler; Çağdaş Yaşamı Destekleme Derneği Çağdaş Yaşamı Destekleme Derneği (kısaca ÇYDD), merkezi İstanbul'da bulunan sivil toplum kuruluşu. Derneğin amacı "Atatürk ilke ve devrimlerini korumak, geliştirmek, çağdaş eğitim yoluyla çağdaş insan ve çağdaş topluma ulaşmak amacıyla, kazanılmış hakların korunup geliştirilmesi ilkesini gütmek" olarak belirlenmiştir. ÇYDD, Çocuk Hizmetleri Genel Müdürlüğü, Türkiye Cumhuriyeti Millî Eğitim Bakanlığı (MEB), Kültür Bakanlığı gibi resmi devlet kurumlarıyla iş birliği içinde ve apolitik bir yapı içinde çalışır. ÇYDD'nin omurgası, gönüllülük temelinde çalışan profesyonel insanlar üzerine oturtulmuş olup gelir kaynağı toplanan bağışlardır. Derneğin 102 şubesi bulunmaktadır. 1999 depremi sonrası katkılarıyla dikkat çekmiş olan ÇYDD, kırsal kesimdeki eğitim projeleriyle eğitime büyük ve yararlı katkılarda bulunmuştur. Eğitimde fırsat eşitliği, kız çocuklarının okullaştırılması, kitap, araç-gereç desteği, okul öncesi eğitimi ve lise mezunu mesleksiz kızlara meslek edindirme, sonunda ekonomik özgürlüklerine kavuşması gibi projeler de Çağdaş Yaşamı Destekleme Derneğinin ilgi alanı dahilindedir. Derneğe yönelik derneğin Bakırköy şubesinde ele geçirilen bilgisayar ve sabit disklerdeki bilgi ve belgelere dayanılarak Ergenekon örgütüne üye olma ve kişisel verilerin hukuka aykırı şekilde kaydedilmesi suçlamaları ile dava açılmış ve dava daha sonra Poyrazköy davası ile birleştirilmiştir. Bu bilgisayarlar üzerinde yapılan bilirkişi incelemelerinde ileri sürülen delillerin tümünün bilgisayarlara sonradan polis tarafından yüklendiği rapor edilmiştir. Grad Grad, derece gibi bir açı ölçü birimidir. Grad ölçüsünde tam açı "400 grad" olarak tanımlanır. 100 grad saniyesi bir grad dakikası, 100 grad dakikası da bir grad eder. Kısaltması gon veya 'dur. Haritacılıkta ölçü birimi olarak kullanılır. Vefa Stadyumu Vefa Stadyumu, İstanbul'un Fatih ilçesinin Karagümrük semtinde, Fevzipaşa Caddesi üstünde yer alan 6.500 seyirci kapasiteli stadyumdur. Süper Lig'de mücadele edecek olan Fatih Karagümrük ve Bölgesel Amatör Lig'de mücadelen Vefa takımlarının maçlarına ev sahipliği yapmaktadır. Liglerde sezon sonlarında yapılan play-off maçları için tarafsız saha olarak da kullanılmaktadır. Vefa Stadyumu'nun bulunduğu alandaki ilk futbol sahası, Osmanlı döneminde ‘Çukurbostan’ olarak adlandırılan ve Bizans döneminden kalma açık sarnıçların birinin üzerinde 1926 yılında kurulmuştur. Stadyumun üzerine kurulduğu açık sarnıç, Edirne Kapısı'na (Adrionople) giden Fevzi Paşa Caddesi üzerindeki ""Aetius"" olarak adlandırılan sarnıçtır. Bizans kaynakları arasında adı sıkça geçen Aetius Sarnıcı, sayısı üçü bulan açık hava sarnıçlarındandır. Aetius, İmparator II. Theodosius (408-450) döneminde vali olmuş, 421 yılına doğru da bu sarnıcı yaptırmıştır. Anıtsal bir yapısı olan Aetius Sarnıcı, 244x84 metre ölçüsünde dikdörtgen planlıdır. Derinliği yaklaşık 13-15 metre, duvar kalınlığı 5-20 metredir. Kulüp binası ile tribünlerin yapıldığı yerler bozulmuşsa da günümüze ulaşan tek uzun kenarına ait duvar kalıntılarından yapı malzemelerinin üst üste sıralanan dört dizi tuğla ile on dizi moloz taştan olduğu anlaşılmaktadır. Osmanlı dönemine suları boşalıp bütünüyle kurumuş halde ulaşan sarnıç, toprakla doldurulup bostan haline getirilmiştir. Osmanlı döneminde kullanılmayan bu açık Aetius Sarnıcı, çevresindeki duvarların çöküp göçmesiyle metruk bir alan haline gelmiş, sonraları da bostan olarak kullanılmıştır. Çukurda bulunmasından ötürü ""Çukurbostan"" adıyla da anılmıştır. 1926'da Fatih Karagümrük'nün kurulmasından sonra kulüp mensupları burayı kendi elleriyle düzenleyip ""Çukurbostan Sahası"" haline getirmişlerdi. Burada meydana gelen ""Çukurbostan Sahası""nda Karagümrük futbol takımı uzun yıllar maçlar oynamıştı. Bu arada 1932'de bu sahada karşılaştıkları Selanik Karması'nı 2-1 yenmişlerdi. Vefa Lisesi'nden yetişen Hasan Âli Yücel, millî eğitim bakanı iken bu sahayı Vefa Spor Kulübü'ne kiralatmış ve bu yüzden Karagümrüklüler, semtleriyle ilgisi bulunmayan bir kulübe, ellerindeki sahanın verilmesine hayli gücenmişlerdi. Burada Beden Terbiyesi Genel Müdürlüğü tarafından yaptırılan stadyum ile içinde bir de spor salonu bulunan kulüp binası 26 Ağustos 1945'te Hasan Âli Yücel tarafından törenle açılmıştır. Çukurbostan Sahası'nın kaleleri duvar ve anacadde tarafında iken Vefa Stadyumu'na çevrilişi sırasında kaleler anacaddeye paralel hale getirilmiştir. Vefa futbol takımı ilk yıllarda maçlarını bu stadyumda oynamış, daha sonra stat amatör lig maçlarına ayrılmış, ancak Vefa takımı bu sahada çalışmalarını sürdürmüştür. Tarihi bir önemi bulunan Vefa Stadyumu 1980'li yıllarda maç günleri dışında halka açık bir stadyum olarak Karagümrük halkının hizmetine sunulmuştur. Bu dönemlerde özellikle çevrede yeteri kadar park olmaması nedeniyle stadyum daha çok çocukların uğrak yerlerinden biri haline gelmiştir. Kısmen küçük bir kapıdan girildikten sonra ilk olarak konukları uzunca bir yol karşılardı. Bizans kaynaklarına göre bu yol Aetius Sarnıcı'na giden ilk büyük deredir. Yolun devamında stadyuma gelmeden hemen sağda kulüp binası ve antrenman sahası yer alırdı ve bu alanlara uzunca merdivenlerle inilirdi. Stadyumun üç tarafı bu dönemde de tribündü. Kapalı tribün şimdiki olduğu gibi cadde tarafına bakan alanda kalırdı. Kapalı tribünün üzeri demir sac ile örtülüydü ve uzunca dönem bakımsız kaldığı için çirkin görüntü oluşturmaktaydı. Kale arkası tribünlerin her ikisi de açıktı. Yine bu dönemlerde stadyumun; ana giriş, Edirnekapı tarafı girişi ve araç girişi olmak üzere toplam üç kapısı bulunmaktaydı. Sahanın kapalı tribünün arkasında ve karşı cephesinde yer alan duvarlar Bizans döneminden kalması nedniyle korunmuş ve günümüzde de hala korunmaktadır. Resmi açılışın yapıldığı 1945 yılından sonra stadda değişik dönemlerde tribün ve zeminle ilgili yenileme çalışmaları yapılmıştır. Stadın bir kenarında tarihi Aetius Sarnıcı'nın arkeolojik kalıntıları bulunduğundan bu kısma tribün inşa edilmemiştir. 1974 yılında İstanbul Beden Terbiyesi Bölge Müdürlüğü tarafından stad zemini ve Vefa kulüp binası yenilenmiştir. 1986 yılında stad ışıklandırılması yapılmış ve Vefa Stadyumu'ndaki ilk gece maçı 5 Eylül 1986 tarihinde Fatih Karagümrük ile Netaş kulüpleri arasında oynanmıştır. İlk olarak 1987 yılında stadyum zemininde ileride çim saha olarak kullanma ihtimaline karşı kanal döşenmesi çalışması yapılmıştır. Yine bu dönemde bazı tribünler ve kulüp binası restore edilmiştir. Vefa Stadyumu, 1989 yılında yapılan çalışmalarla ilk kez çimlendirilmiştir. 1996 yılında stadın çim zemini İstanbul İl Müdürlüğü tarafından yenilenmiştir. 2007 yılında İstanbul Büyükşehir Belediyesi tarafından tamamen yenilenip modern bir spor kompleksi heline getirme projesi ortaya atılmış ancak bu proje hayata geçirilmemiştir. Bir dönem İstanbul Ligi ve Millî Lig maçlarına ev sahipliği yapan stadyum günümüzde 2. Lig, 3. Lig, Bölgesel Amatör Lig ve İstanbul Süper Amatör Ligi maçlarına ev sahipliği yapmaktadır. Stadyumda futbol dışında birçok kez ulusal bayram kutlamaları yapılmış ve yapılmaktadır. Tarihi bir geçmişi olan Vefa Stadyumu ilk kez 1964 yılında Türk sinemaseverlerin karşısına çıkmıştır. Başrollerini Ayhan Işık ve Fatma Girik'in paylaştığı Halk Çocuğu filminde kulüp başkanının kulüp binası, stadyum ve futbolcuları ziyaret edip futbolcularla maç yaptığı sahne Vefa Stadyumu'nda çekilmiştir. Tarihi Yarımada'da yer alan Vefa Stadyumu, merkezi konumunun getirdiği avantajla oldukça fazla ulaşım imkânına sahiptir. Fevzipaşa Caddesi üzerinde yer alan stad Edirnekapı'daki surların iç kısmında, O-1 Otoyolu'na 1 km uzaklıktadır. Stada otobüs, tramvay ve metrobüs gibi toplu taşıma seçenekleri kullanılarak da ulaşmak mümkündür. İETT'nin Taksim, Beşiktaş, Eminönü, Vezneciler, Beyazıt, Aksaray, Topkapı gibi merkezlerden kalkan çeşitli otobüs hatları stadın üzerinde bulunduğu Fevzipaşa Caddesi'ndeki ""Acıçeşme"" durağından geçmektedir. Vefa Stadyumu, T4 Topkapı-Habipler tramvay hattının Edirnekapı durağına 700 metre, Metrobüs hattının Edirnekapı durağına ise 900 metre yürüme mesafesi uzaklıktadır. AltÄ±gen Bir altıgen, altı kenarı ve altı köşesi olan çokgendir. Ayrıca kenarları ve iç açıları eşitse düzgün altıgen olarak adlandırılır. Düzgün altıgenin iç açılarının her biri 120°'dir. Düzgün altıgen altı eşkenar üçgenden oluştuğu için alanı ve çevresi kolayca bulunabilir. Kenarı a uzunlukta olan düzgün bir altıgenin alanı, bir kenarı a olan bir eşkenar üçgenin alanının 6 katına eşittir. İç açıları toplamı 720 derece, bir dış açısının ölçüsü ise 60 derecedir. Dolayısıyla her bir iç açısının ölçüsü 120 derecedir. Protez Protez, eksik olan vücut uzuvlarını taklit edecek şekilde yapılmış aygıtların genel adıdır. Yaralanmalar, tümör cerrahileri, kangren, iltihap ve benzeri organ hasarları sonucu vücudun geri kalanının sağlığını korumak amacıyla hasar gören organ çıkartılır. Bu organın fonksiyonunu ve şeklini taklit eden protezler bu organdan geriye kalan vücut boşluğuna yardımcı materyaller kullanılarak takılır. Protezler yerine uygulandıkları bölgeye göre adlandırılırlar. Çene-yüz protezleri, diş protezleri, kol, el, bacak protezleri, kulak protezleri, saç protezleri, göz protezleri gibi. Çoğu protez organın fonksiyonunu ve görünümünü tam olarak taklit edemez ancak bir dereceye kadar yardımcı olabilir. Ancak yine de protez yapımı ile hastanın psikolojisi bir nebze düzelir. Protezler kauçuk, vinil, akrilik, porselen, titanyum, altın ve benzeri çeşitli maddelerden yapılır. Protezleri vücuda tutturmak için şu yollar izlenebilir: Hacı Hacı, Hac yolculuğuna çıkan, hac ibadetini yerine getiren kişilere denir. İslam dininde, Türk kültüründe hac görevini yerine getirmiş insanlar için onur edici bir unvan olarak kullanılır. KÃ¶stekli saat Köstekli saat, bir zincir vasıtasıyla elbisenin herhangi bir yerine takılarak kullanılan saat türüdür. Köstekli denmesinin sebebi de bu zincir vasıtasıyla taşınmasıdır. Genel anlamıyla kurularak çalışan mekanik bir saat türüdür. Gönüllü Gönüllü, içinde bulunduğu toplulukta herhangi bir karşılık ya da çıkar beklemeksizin bir işi yapmayı kendiliğinden üstlenen kişidir. Gönüllüler, faaliyetlerini resmî veya özel herhangi bir kurum veya kuruluşa bağlı olarak gerçekleştirebilir veya bir kuruluştan bağımsız olarak bireysel çabalarla da sürdürebilirler. Gönüllülerin eylemleri; gerek ihtiyaç sahiplerinin ihtiyaçlarını karşılamaya, gerekse bu ihtiyaçların oluşmasının temel nedenlerini ortadan kaldırmaya yönelik çok yönlü bir süreci kapsar. Kişinin içinde yaşadığı çağ; üyesi olduğu toplumun dinî, kültürel, sosyo-ekonomik değerleri ve yaşadığı yerin coğrafi özellikleri gönüllülük alanlarını belirler. Örneğin birtakım doğal afetlere coğrafi olarak maruz kalan ülkelerde afet gönüllülüğü yaygındır. Türkiye'de bayramlarda geleneksel olarak yapılan yardımlar ve kan bağışı gibi faaliyetler en yaygın gönüllülük alanlarındandır. Gönüllülerin eylemleri, ilgili taraflara fayda sağlamanın yanı sıra toplumsal dayanışma ve barış yaratılmasında ve toplumun genel refahına katkı sağlamakta; ayrıca bireysel olarak kendilerinin katılım, uyum sağlama, empati kurma gibi becerilerini geliştirmede etkilidir.En önemli ve somut gönüllülük kurumlarına Vikipedi ve Türkiye'den AKUT, Lösev ve TEGV örnek gösterilebilir. Gönüllü sözcüğünü kökeninde yer alan "gönül" kelimesi, yüreğin manevi (soyut) yönü ya da yürekte bulunduğu varsayılan duygu kaynağı olarak tanımlanmaktadır. Bireyin maddi bir çıkar beklemeksizin çevresine yarar sağlamak için kendi iradesiyle doğru olduğunu düşündüğü faaliyetlerde bulunması anlamındaki "gönüllülük" kelimesinin, 1750'ye kadar Fransa'da acil durumlarda askerî hizmet için harekete geçen sivilleri tanımlamada kullanılmış olan ""voluntaire"" kelimesinden türediği düşünülür. Bu Fransızca sözcük ise Latince'de kişinin özgür iradesi anlamında kullanılan ""Latin voluntarius"" sıfatına dayanır. Gönüllülüğün farklı dillerde ifade ediliş biçimleri için bireyler arası çalışmaya ve üretime yani kollektivizm kavramına vurgu yapan sözcükler kullanılmaktadır. Norveççe'de kolektif gönüllü çalışma için kullanılan ""dugnad"", Arapça'da bir şey bağışlamak anlamına gelen ""tatawa"", Güney Afrika'da "insan ancak başka insan aracılığıyla insan olur" anlamına gelen ""ubuntu"" sözcükleri gönüllülük anlamı içerir. Hindistan'da gönüllü teriminin karşılığı sosyal çalışmadır ve Rusya’da hiçbir spesifik kelime gönüllüleri tanımlamak için kullanılmamaktadır Gönüllü kelimesi, "askeri hizmet için kendini sunan" anlamında bir isim olarak 1755 yılında Fransa'da kayıtlara geçmişti. Gönüllülük kavramı 19. yüzyılda ABD'de olgunlaştı. Bir misyoner kuruluş olan ve kısa sürede tüm dünyada teşkilatlanan "Genç Hristiyan Erkekler Birliği (YMCA)" tarafından 1851 yılında Amerika Birleşik Devletleri'nde muhtaç durumda kişilere yardım amaçlı gönüllü çalışmalar başlatıldı. Amerikan İç Savaşı sırasında askerlere yardım amacıyla gönüllüleri örgütleyen Clara Barton, 1881 yılında Amerikan Kızıl Haç’ı kurdu ve 1889 yılında Johnstown'daki sel felaketi sonrasında sel mağdurlarına yönelik afet yardım operasyonları için gönüllü seferberlik başlattı. Gönüllülüğün kurumsallaştırılmasına dair ilk adımlar I. Dünya Savaşı sonrasında Pierre Ceresole ve Hubert Parris adlı iki pasifistin girişimiyle hayata geçiridi. Cereseol ve Parris 1920 yılında savaşta zarar gören bir köyü yenilemek için ilk uluslararası gönüllülük faaliyetini düzenledi. Gençlerin kültürlerarası dostluklar kurması ile ileride olası çatışmaların önleneceği düşüncesi çeşitli kurumların gençler için uluslararası gönüllü hizmet programı başlatmasını sağladı. Bu kurumlardan üçü, hâlen faaliyetlerine devam etmektedir: Uluslararası Sivil Hizmet (Service Civil International), Barış için Gençlik Hareketi (The Youth Action for Peace) ve Uluslararası Uzlaşma Birliği (Internationaler Versöhnungsbund). Ancak 1930'lardaki ekonomik durgunluk, uluslararası gönüllülük programlarının hükûmetler tarafından gençlerin işsizliği ile ilgili bir araç olarak kullanılmasına sebep oldu. 1931'de Almanya'da başlatılan gençlik programı, 25 yaş altındaki işsiz gençlerin 20 haftaya kadar gönüllü çalışmalarda yer almasını öngörüyordu. Nasyonal Sosyalist Parti iktidara geldiğinde yerini zorulu Reichsarbeitsdienst kurumuna bıraktı; gençler askeri ve tarımsal inşa işlerinde çalıştırıldı. II. Dünya Savaşı'ndan sonra Avrupa'nın durumu; birinci savaştan sonraki durumun benzeriydi: pek çok inşa faaliyetine ve farklı milletler arasında yeni köprüler kurulmasına ihtiyaç vardı. Geçmişteki deneyimlerden yararlanarak birçok uluslararası gönüllülük programı başlatıldı. Başlangıçta programların odağında inşa faaliyetleri vardı ama 1950'nin ikinci yarısından itibaren birçok kurum yeni çalışma alanlarına yöneldi. Sosyal bakım alanında (yaşlı, engelli bakımı, çocuk ve gençlik merkezleri, hastaneler) desteğe çok büyük ihtiyaç vardı. 1968 öğrenci olayları ile birlikte hükûmet-dışı gönüllülük kurumlarında anti-nükleer hareketler ve barış girişimleri gibi siyasî hareketlerle işbirliği eğilimi görüldü. Zorunlu askerliğin 1955'ten itibaren yeniden yürürlüğe girmesinden sonra gençlerin muhalefeti ile karşılaşan birçok Batı Avrupa ülkesinde sivil hizmet kavramı ortaya çıktı. Aynı dönemde Doğu Avrupa'da ise gönüllülük dahil her türlü boş zaman faaliyeti ve örgütlenmeler devlet kontrolündeydi ve gönüllü faaliyetlere katılım azdı. Uluslararası Gönüllü Hizmet alanında aktif rol alan ilk ulus-ötesi kurum, 1948'de Uluslararası Gönüllülük Hizmetleri Eşgüdüm Komitesi'ni kuran UNESCO oldu. Avrupa Konseyi ile Avrupa Komisyonu, 1990'lardan itibaren bu alanda etkin rol aldı. 1990'lardan itibaren Avrupa Komisyonu, gençler için gönüllük hizmetleri projelerini destekledi. 1996'da 18-30 yaş arası gençler için Avrupa Gönüllü Hizmeti Programı'nı başlattı. Resmî veya özel herhangi bir kurum veya kuruluşa bağlı olarak gerçekleşen gönüllülüğe formel gönüllülük; bir kurum veya kuruluştan bağımsız genellikle bireysel çabalarla sürdürülen gönüllülük aktivitelerine ise informel gönüllülük denmektedir. Dünyada informel gönüllülüğün küresel düzeyde formel gönüllülükten daha yaygın olduğu düşünülmektedir. Çeşitli sivil toplum kuruluşları bünyesinde gerçekleşen gönüllülük faaliyetleri en bilinen formel gönüllülük alanlarıdır. Ayrıca kamu sektörü kapsamında yürütülen gönüllülük faaliyetleri ve özel sektörün sosyal sorumluluk projeleri kapsamında sürdürdüğü çalışmalar, formel gönüllülük alanlarıdır. Gönüllülerin bir sorunun çözülmesi ya da bir projenin gerçekleşmesi için uzun soluklu ve düzenli olarak katkıda bulundukları ve sorumluluğunu üstlendikleri işi sonuçlandırdıkları gönüllülük biçimi sürekli (uzun dönemli) gönüllülüktür. Gönüllülerin, bir sorunun çözülmesi ya da bir projenin gerçekleşmesi için kendilerine ihtiyaç duyulması durumunda hizmet sundukları gönüllülük biçimi, süreksiz (kısa dönemli) gönüllülüktür. Gönüllülerin kendi ülkeleri dışında bir ülkede gerçekleştirdikleri gönüllü eylemlerle kalkınmaya örgütlü bir şekilde katılmasıdır. Uluslararası gönüllülüğün örnekleri ilk olarak II. Dünya Savaşı'dan sonra Avrupa'da ortaya çıkmış; savaşın yarattığı tahribatın izlerini silmede görev alan topluluklara rastlanmıştır. Bu gönüllülük türü yaygın eğitim ve kültürlerarası öğrenme için önemli bir araçtır. Günümüzde STK’lar, üniversiteler, kamu kurum ve kuruluşları, inanca dayalı örgütler gençleri uluslararası gönüllüğe teşvik etmektedir. Bireylerin zamana ve mekana bağlı olmadan internet ortamı aracılığı ile gönüllü faaliyetlerde bulunması, çevrimiçi gönüllülüktür. Çevrimiçi gönüllüler, proje geliştirme ve yönetimi, tasarım, koordinasyon, bilişim teknolojilerinin geliştirilmesi, araştırma, yazı yazma, düzeltme ve çeviri yapma, eğitim ve rehberlik, danışma gibi faaliyetlerde yer alabilmektedir. Kısa Mesaj Servisini kullanarak bireylerin çok basit eylemlerle bir gönüllü çalışmaya kısa süreli destek olmasıdır. Özel şirketlerin ve kar amacı güden organizasyonların gerçekleştirdiği formal gönüllülük faaliyetleri, kurumsal sosyal sorumluluk olarak adlandırılır. Birleşmiş Milletler 2001 yılını Uluslararası Gönüllü Yılı seçmişti. Ayrıca yine Birleşmiş Milletler tarafından her yılın 5 Aralık günü de Uluslararası Gönüllülük Günü olarak seçilmiştir. Atmaca Atmaca, gündüz yırtıcı kuşları () takımının atmacagiller () familyasının atmacalar () alt familyasına ait "Accipiter" cinsi kuş türlerine verilen ortak ad. Bu cinsteki bazı türler çakır kuşu adı ile de anılır. Kanatları geniş ve oldukça kısa, bacakları ve kuyrukları görece uzundur. Bu özellikleri, avlarına yetişebilmek için kısa sürede büyük hızlara erişebilmelerini ve sık ağaçlar arasında ustalıkla manevra yapabilmelerini sağlar; buna karşılık, şahin, kartal, tuygun gibi daha uzun kanatlı yırtıcılar kadar uzun süre kanat çırpmadan dönemezler. Siyah beyaz görürler. Bütün türleri ormanlarda yaşayan ve daha çok küçük kuşlarla beslenen atmacalar, dünyanın bütün ormanlık bölgelerinde bulunur. Büyük ağaçlara, dallardan, içi yumuşak bir astarla kaplanmış yuvalar yaparlar. Dişi, kahverengi lekeli beyaz yumurtalarının üstünde dört ile beş hafta kuluçkaya yatar. Yavruları beş ya da altı hafta sonra tüylenir. Atmacalar eğitildikten sonra avlarda kullanılabilmektedir. 152-mm obüs M1938 (M-10) 152-mm obüs model 1938 (M-10), (Rusça 152-мм гаубица образца 1938 года (М-10SSCB tarafından geliştirilen 152.4 mm (& inç) çapında obüs sınıfında bir tür ateşli silahtı. Kızıl Ordu tarafından II. Dünya Savaşı sırasında kullanılmıştır. 1930lu yılların başlarında Kızıl Ordu (RKKA) 152-mm obüs M1909 ve 152-mm obüs M1910 modellerinin yerine alacak yeni bir obüs aramaktaydı. Bu silahlar I. Dünya Savaşı sırasında geliştirilmişti. Taşıma sehpaları eski ve top namluları kısaydı. B sebepten taşınma hızları ve azami atış menzilleri düşük olduğundan etkisiz bir hal almışlardı. Bununla beraber yeniden geliştirilen toplar 152-mm obüs M1909/30 ve 152-mm obüs M1910/37 adıyla tekrar ordu servisine alındı. Ancak yapılan değişiklikler çok kısıtlı düzeyde kaldı ve çok az etki etti. Yeni bir topa ihtiyaç duyulduğu açıktı. Ancak Sovyetler daha yeni bir top geliştirecek tecrübeye erişiyordu. Sovyetler bu iş için Almanya ile işbirliğine gitmeyi düşündü. Almanya Versailles Barış Antlaşmasından ötürü silah üretemiyor ama gizli olarak geliştirme çalışmaları yapıyorlardı. Bu sayede Almanlardan alınan ağır topçu sistemlere Sovyetler 152-mm havan M1931 (NM) ve 152-mm havan M1931 (NG) adlarını vererek üretimine geçtiler. Kısa sürede "Motovilikha Mechanical Plant (MMZ)" fabrikasında NM modellerinin üretimine başlandı. Ancak 1932 ile 1934 yılları arasında sadece 8 adet top üretilebildi ve ardından üretim durduruldu. Bunun en önemli nedeni topların üretiminin Sovyetler için çok karmaşık olmasıydı. Örneğin 122-mm obüs M1934 veya 20-mm ve 37-mm otomatik toplarda aynı sebepten üretilemedi. Arıca topun taşınma ağırlığı 5,445 kg buluyordu. Ama bu başarısızlıklar bile Sovyet mühendislere faydalı tecrübeler kazandırdı. 1937 yılında F. F. Petrov ve tasarım ekibi "Motovilikha Ordonat Fabrikası"nda M-10 tasarımı üzerinde çalışmaya başladı. Teknik çizimler ! Ağustos 1937 yılında Topçu Bölümüne teslim edildi ve 2 Kasım tarihinde ilk prototip üretildi. Kara denemelerinde iki top denendi (19 Ekim - 25 Ekim 1938) No. 302 (L/25 kalibre yivli ) ve No. 303 (L/20 kalibre ve yiv yapılabilir). No. 303 çok başarılı bulundu. Ayrıca denemeler topun bazı yapım hatalarını da açığa çıkarttı. Ordu testleri 1939 yılını başlarına kadar sürdürüldü ve top namlusunun boyu uzatıldı. 29 Ekim 1939 tarihinde ordu servisine kabul edilen topa resmi 152-mm obüs model 1938 adı verildi. Testler daha tamamlanmamıştı ancak 22 Aralık 1939 ile 10 Ocak 1940 arasında devam etti.. M-10 modeli 1939 yılında "Plant No. 172" adlı fabrikada üretime alındı. Yıl sonuna kadar 4 tane üretilen toptan, 1940 yılında 685 adet ve 1941 yılında ise 833 adet daha üretildi. Bir modeli KV-2 taarruz tankında kullanıldı. Bu topun namlusu daha kısaydı ve adı 152-mm tank obüsü M1938 (M-10T) idi. Savaşın sona ermesi ile topun seri üretimine son verildi. Ekteki kritikler bunun sebeplerinden bazılarıdır: Ancak bu şikayetler akla bazı soruları getiriyor: Savaşın sonlarına doğru aynı kalibreye sahip 152-mm obüs M1943 (D-1) birçok topçu kolordusunda kullanıldı. Üretim yüzdesi büyüyerek çoğalıyordu. Savaşın ilk yıllarında Kızıl Ordu saldırı savaşı yaptığında savunma gücü bilinmeyen obüs yeri geldiğinde bu görevi de başarıyla yaptı. Tarihçi M. Svirin bu konuyla ilgili aşağıdaki sebepleri de ortaya atmıştır: 1939 yılında her topçu tümeni bünyesindeki alaylar da 12şer adet 152 mmlik obüsten oluşan topçutaburları bulunuyordu. Temmuz 1941 tarihinde bu birlikler iptale edildi. 1944 yılında Kızıl Orduya ait her topçu kolordusunun bir adet topçu alayı bulunuyordu. Her alay 5 adet taburdan oluşuyordu. (toplamda 20 adet top), 152-mm obüs, 122-mm veya 107-mm toplarla beraber görev yapıyordu. Genelkurmaya ait Yedek Kuvvetler bünyesinde da görev yapıyorlardı. 1 Haziran 1941 tarihinde RKKA elinde 1.058 adet M-10 vardı. Birçoğu savaşı ilk aylarında kaybedildi. M-10 modeli düşman piyade ve savunma hatlarına karşı kullanıldı. Beton delen mermileri zaman zaman düşman zırhlılarına karşıda kullanıldı. Birçok top Wehrmacht tarafından savaşın ilk aylarında ele geçirildi ve 15,2 cm sFH 443(r) adıyla Kızıl Ordu ya karşı kullanıldı. Finlandiya Ordusu tarafından ele geçirilen 45 adet topun yanında 57 adette 1944 yılında Nazi Almanyasından satın alındı. Finlandiya bu obüse 152 H 38 adını verdi ve beş ağır topçu tugayı bünyesinde Ruslara karşı cephede kullandı. Finler topu az da olsa sevdi bunu sebebi ellerinde ağır sınıf top bulunmuyordu. Savaştan sonra M-10 Fin ordu servisinde kaldı. 1980'lerden tekrar geliştirilme çalışması yapılması düşünüldü ancak proje iptal edildi. 2000 yılına kadar ordu depolarında tutulan top daha sonra servisten çıkartıldı. M-10 projesi 152-mm lik obüsler ile RKKA (Kızıl Ordu) topçu kolordularına hareket ve ateş gücü üstünlüğü kazandırdı. Aynı kalibreye sahip obüsler ile kıyaslandığında daha kısa menzile sahip olamsına rağmen M-10lar daha hafifti. Örneğin Nazi Almanyası yapımı 15 cm sFH 18 menzili 13,325 m - D-1 e göre 1 km daha uzun menzilli- ama ağırlığı neredeyse iki katıydı. (5,510 kg taşıma ağırlığı). Yine Amerikan 155-mm obüs M1 (14,600 m, 5,800 kg) veya İtalyan yapımı 149-mm obüs (14,250 m, 5,500 kg) idi. Almanlar tarafından geliştirilen ve genel özellikleri M-10 a benzeyen - 15 cm sFH 36 – asla seri üretime alınmadı. Daha eski model Fransız yapımı Schneider model 1917 (11,200 m, 4,300 kg) ile kıyaslandığında M-10 hala ağırlık ve menzil olarak üstündü. Parça tesirli OF-530 mermisi 70 m genişlik ve 30 m derinlikte bir alanda etkli oluyordu. Yüksek patlayıcı kullanımında ise 3.5 m çapında 1.2 m derinliğinde bir krater açıyordu. BP-540 HEAT mermileri Büyük Vatanseverlik Savaşı sırasında kullanılmadı. 250 mmlik zırhı 90°, 220 mmlik zırhı 60° , 120 mm lik zırhı 30° çarpışma açılarıyla delebiliyordu. Whitehorse, Yukon Whitehorse, Kanada'nın Yukon bölgesinin başkentidir. Kent, 24 binin biraz üzerinde bir nüfusa sahiptir; bu rakam Yukon nüfusunun %75'ine denk gelmektedir. Kent Alaska Otoyolu ("Alaska Highway") üzerinde yer alır. Whitehorse, Yukon Nehri'ne ulaşım kapısı olması dolayısıyla Klondike Altına Hücumu ("Klondike Gold Rush") sırasında önemli bir merkez olma özelliği göstermiştir. Whitehorse, Klondike Otoyolu'nun ("Klondike Highway") inşasının ardından, 1953 yılında bölgesel başkent olma unvanını Dawson City'den aldı. Yukon'un geri kalan büyük kısmı gibi, Whitehorse da kuru kutup-altı iklimin etkisi altındadır; buna rağmen kışlar, güneyde bulunan Kanada Çayırları'ndaki ("Canadian Prairies") bazı kentlerden daha yumuşak geçer. Aliveren, AcÄ±payam Aliveren, Denizli'nin Acıpayam ilçesine bağlı bir mahalle. BesanÃ§on Besançon [] (Almanca: Bisanz, Latince: Vesontio), Fransa'nın doğusunda bir dür. Doubs departmanında ve Franche-Comté bölgesinin başkentidir. Saat teknolojisine (mikroteknik) uzun bir dönem ev sahipliği yapmıştır. Saint-Louis katedralinde bulunan astronomi saati bunun en güzel örneğidir. 115.000 nüfuslu şehrin yerlilerine "bisontins" (ve kadınlara "bisontine(s)") denir. Besançon şehrinin, aşağıdaki şehirlerle kardeş şehir bağları vardır: Jhereg Jhereg, Steven Brust'un kaleme aldığı Vlad Taltos serisinde yer alan fantastik romandır. Dragaera İmparatorluğu'nda geçer. Jhereg'in kahramanı bu imparatorluğun en gözde kiralık katillerinden biri olan Vladimir Taltos'tur. Bu imparatorluk, on sekiz ailenin sırayla hükümdarlık yapmasını sağlayan bir döngüye sahiptir ve döngünün dışarıdan üye kabul eden tek ailesi Jhereg'in en yetenekli katili Vladimir Taltos'tur. Roman; adını, Vlad Taltos'un yanından ayrılmayan ve onu koruyan Küçük jhereg loiosh'dan almıştır. Aralarında çok güçlü bir bağ bulunmaktadır. Aynı zamanda güçlü bir cadı olan Vladimir telepatik iletişim kurma yeteneğine de sahiptir. Jhereg, Dragaera'nın fantastik dünyasında çok şey ifade eder. Meşin gibi kanatları ve zehirli dişleri ile küçük ve uçan bir sürüngen türüdür. Bu kanatlı etobur, parmağın bir boğumu büyüklüğündeki beyninde insan zekasına eşdeğer bir zeka taşır. Öte yandan, Dragaera İmparatorluğu'nda yaşayan insanlar için jhereg adı, yeraltı suç dünyasının yönetici ve kölelerini ifade eder. Yellowknife Yellowknife, Kanada'nın bölgelerinden Kuzeybatı Toprakları'nın başkentidir. Nüfusu 2006 yılında 18,700 dolayındaydı. Yellowknife Irmağı'nın ("Yellowknife River") ağzında, Büyük Esir Gölü'nün ("Great Slave Lake") kuzey kıyısında kurulan kent ve çevresindeki birçok su kütlesi, bölgenin yerli halkı olan Sarıbıçaklar (Yellowknife) kabilesinin ardından adlarını almıştır. Kentin şu anki nüfusu, oldukça karışık bir etnik tablo sergiler. Kuzeybatı Toprakları'nın sekiz resmi dilinden beşi Yellowkinfelılar tarafından konuşular; bunlar: Denesulinece, Tlınçonca, Denetaca Satuca, İngilizce ve Fransızca'dır. Kent yar覺-kurak kutup-alt覺 iklimin etkisi alt覺ndad覺r. Yellowknife'ın ekonomisi, büyük oranda kentin Kuzeybatı Toprakları'nın madencilik, sanayi, ulaşım, iletişim, eğitim, sağlık, turizm, ticaret ve bürokrasi merkezi olması olgusu üzerinde temellenmiştir. Tarihsel olarak, Yellowknife ekonomosi altın madenciliği ve bürokrasi üzerinde gelişmiştir. 1999 yılında Nunavut'un Kuzeybatı Toprakları'ndan ayrılması ve düşen altın fiyatları, son altın madeninin de 2004 yılında kapanmasına sebep olmuştur. Son dönemde önemli oranda gerçekleştirilen elmas çıkarımı, ekonominin eski gücüne kavuşmasında önemli rol oynamıştır. Kuzeybatı Toprakları için önemli bir gelir kaynağı olan turizm, bölgeyi ziyaret edenlerin büyük bölümünün Yellowknife'a da uğramaları dolayısıyla, kent ekonomisinin temel direklerinden biri olmuştur. Gelen ziyaretçilerin çoğu, kutup-altı iklimi ve geleneksel yaşam biçimlerini deneyimlemek isteyen, kuzey ışıklarını ("aurora borealis") görmeye gelen Japon turistlerdir. Steven Brust Steven Karl Zoltán Brust (d. 23 Kasım 1955) Amerikalı fantezi ve bilimkurgu yazarıdır. Steven Brust, Macar göçmeni bir ailenin çocuğu olarak 23 Kasım 1955'te dünyaya gelmiştir. Asıl ismi Steven Karl Zoltan Brust'dır. Barmenlik, dondurma satıcılığı, bulaşıkçılık, aşçılık ve sistem programcılığı gibi işler yaptıktan sonra yazarlıkta karar kılmıştır. Cats Laughing, Boiled in Lead ve The Flash Girls gibi gruplarda gitar, banço ve davul çalmış olan Steven Brust'un A Rose for Iconoclastes adlı bir de solo albümü bulunmaktadır. Yazmadığı zamanlarda poker, eskrim, tiyatro oyunculuğu, atıcılık, shotokan karate, internet üzerinden oyun oynamak gibi uğraşlarla geçirmektedir. Minnesota Science Fiction Society'nin başkanlığını yapmaktadır. Socialist Equality Party ve Workers League gibi Troçkist ABD partilerinin kurucu üyelerinden Jean Brust'ın oğludur. Bu nedenle Troçkist tavrı sergilemekten çekinmemektedir. Amerika'nın en sevilen fantezi edebiyatı eserlerinden olan Vlad Taltos serisi ile ünlenmiştir. Serinin kitaplarından biri olan Jhereg ile yeni bir kavramla karşımıza gelmiştir. Dragaera evreninde geçen The Phoenix Guards adlı serisiyle de başarısı devam etmektedir. Mojot svet Mojot Svet () 2007 Eurovision Şarkı Yarışması'nda yarışan ve Karolina Goçeva tarafından seslendirilen bir şarkı. Şarkı yarı finalde 97 puanla 9. olmuş, finalde ise 73 puanla 14. olmuştur. Pan'Ä±n Labirenti Panın Labirenti (İspanyolca: "El Laberinto del Fauno"), yönetmeni Guillermo del Toro olan fantastik film. 10 yaşındaki Ofelia, hamile ve hasta olan annesiyle birlikte 1944 yılında İspanya İç Savaşı sonrası yüzbaşı olan üvey babasının yanına taşınır. Ofelia ve annesinin yeni taşındıkları bu ev aynı zamanda orman içinde bir karakoldur ve arka bahçesinde esrarengiz bir labirent vardır. Labirentin içerisindeki "Pan" adındaki gerçeküstü bir yaratık, küçük kızın tüm yaşamını değiştirecektir. Film, fantastik bir kurguyla İspanya İç Savaşı'na ait gerçekçi ve siyasi bir arka planı birlikte başarıyla işlemiştir. Javier Navarrete'in hazırladığı müzikler ve soundtrack albüm de büyük ilgi görmüştür. Yabancı film dalında 3 Akademi Ödülü sahibi olan film, yerli ve yabancı çeşitli festivallerden 68 ödül almış ve 58 ödüle de aday gösterilmiştir. Bu özelliğinden dolayı son dönem İspanyol sinemasının en başarılı filmlerinden biri olmuştur. Ayrıca film, yılda 42.6 milyon dolar kazanarak Guinnes World Records 2008 kitabına geçmiştir. Arthur Adamov Arthur Adamov (gerçek adı Arthur Adamian, (d. 23 Ağustos 1908, Rusya - ö. 15 Mart 1970, Paris, Fransa), uyumsuz tiyatro'nun önde gelen savunucularından biri olan, Rus-Ermeni asıllı Fransız oyun yazarıydı. Adamov, Rusya'nın Kislovodsk şehrinde, zengin bir Ermeni ailenin çocuğu olarak doğdu. Dönemin zengin Rus ailelerinde sıklıkla görüldüğü şekilde küçüklüğünden itibaren ilk yabancı dil olarak Fransızca öğrenmişti. Ailesi 1914'te Rusya'yı terk ederek önce Cenevre'ye (1914-1922), ardından Mainz'e gitti. Aile sonunda 1924'te Paris'e yerleşti. Paris'te sürrealistlerle tanışan Adamov, sürrealist bir dergi olan "Discontinuité"'de editörlük yaptı. 1933'te tanınmış bir dolandırıcı olan babası intihar etti. Adamov, Marksizm'e yakınlığı ve İspanya İç Savaşı'nda cumhuriyetçilerin tarafında yer alması sebebiyle 1941'de, Argelès-sur-Mer'deki bir toplama kampı'nda bir yıl tutuklu kaldı. II. Dünya Savaşı'nın ardından tiyatro oyunları yazmaya başladı. İlk oyunu "La Parodie"'yi 1947'de tamamladı. Franz Kafka, Antonin Artaud, Maksim Gorki, Anton Çehov ve Georg Büchner gibi yazarlardan etkilenen Adamov'un ilk eserleri sıklıkla rüya benzeri unsurlar taşıyordu ve insan varlığının anlamsızlığı temasına yoğunlaşmıştı. Adamov 1950'lerde Bertolt Brecht'in sosyal içerikli dramatik eserlerinden etkilenerek eserlerinde politik fikirlere daha fazla yer verdi. 1960'ta Fransız Hükümetini Cezayir Bağımsızlık Savaşı'nın haklı bir bağımsızlık savaşı olduğunu kabul etmeye çağıran 121'ler Manifestosu'nu imzaladı. Ve artık bir komünist olduğunu beyan etti. 1968'de ise Vietnam Savaşı'na karşı çıkan bir oyun olan "Off Limits"'i yazdı. Adamov, en bilinen eseri olan 1953 tarihli "Le Professeur Taranne"'da başkahramanın yaptıkları sebebiyle, toplum içinde çıplaklık sergilemek ve intihal ile suçlandı. Adamov bu suçları şiddetle reddetti ancak bu tavrı uygunsuz davranışlarının bir başka kanıtı olarak değerlendirildi. Adamov kısa öykülerden oluşan bazı düz yazı eserler de yazdı (örn. "Fin Août", 1969). Bu öykülerde, yazarın "ölüme karşı bağışıklık kazanma" diye adlandırdığı mazoşizm gibi konular ele alınmıştı. 1970'te kazara aşırı dozda barbitürat aldıktan sonra ölen Adamov'un ölümü intihar olarak da değerlendirilmektedir. Vincente Minnelli Vincente Minnelli (28 Şubat 1903-25 Temmuz 1986) Amerikalı film yönetmeni ve Amerikan müzikal filmlerinin en önemli adlarından biridir. Kamera kullanışındaki yaratıcılık, filmlerindeki görsel zenginlik ve müzik ile olay örgüsünü kaynaştırmadaki ustalığıyla tanınır. "Paris'te Bir Amerikalı" (1951), "Büyük Gösteri" (1953), "Eğlenceler Beldesi" (1954) ve yönetmene Akademi Ödülü'nü getiren "Gigi" (1958) başarılı filmleri arasındadır. 1945-1951 yılları arasında Altın Küre ödüllü aktris Judy Garland ile evli kalmıştır. Bu evlilikten Oscar ödüllü aktris Liza Minnelli doğmuştur. El Hor El Haur (; "koy"), Katar'da bir şehir ve belediyedir. Arapça'da dere anlamına gelmektedir. Belediye, kuzeyde Medinet eş Şemal, güneybatıda Er Reyyan, güneyde Umm Selal ve güneydoğuda Ed Daayin belediyeleri ile komşudur. Başkent Doha'ya yaklaşık olarak 50 km uzaklıktadır. Yüzölçümü 1,638.2 km² olan belediyenin nüfusu 2010 yılı itibarı ile 213,628'dir. El Haur'un ana geçim kaynağı balıkçılık ve turizmdir. Ayrıca şehir Ras Laffan Endüstriyel Şehri'ne yakınlığından dolayı birçok çalışana ev sahipliği yapmaktadır. Şehir, otele dönüştürülmüş bir saray olan "Al-Sultan Beach Hotel & Resort" ile bilinmektedir. Şehrin futbol takımı Al-Khor SC olup maçlarını Al-Khor SC Stadyumu'nda oynamaktadır. Radar astronomisi Radar astronomisi gökcisimlerini, üzerlerine yüksek frekanslı radyo dalgaları göndererek inceleyen astronomi dalıdır. Meteorlar, Ay ve iç gezegenler gibi yakın gökcisimlerine gönderilen ve yansıyarak geri dönen radyo sinyallerinin ölçümüyle gökcisminin yüzey biçimleri konusunda bilgi edinilir. Soho Soho, Londra'da, Oxford Sokağı ile Piccadilly Circus arasında bir semttir. Özellikle Çin, Fransız, İtalyan ve Yunan lokantalarının bulunduğu eski bir göçmen yerleşim alanıdır. Semtin bu kozmopolit yapısı, 17. yüzyıla kadar çıkmaktadır. Avrupa ve Asya'nın çeşitli yerlerinden buraya nüfusun kültürlerinin kaynaştığı bir noktadır. Londra'nın eğlence merkezi olarak da bilinen "Soho", çok sayıda eşcinsel barı, gece kulübünü, sex shopu ve pubı bünyesinde barındırır. Ancak, uluslararası standartlarla karşılaştırıldığında ziyaretçiler için tehlikeli sayılmaz. Pnömokonyoz Pnömokonyoz, çeşitli tozların veya kimyasal maddelerin uzun süre solunmasıyla ortaya çıkan akciğer hastalıklarının ortak adıdır. Meslek hastalıklarının en önemlilerindendir; SSK uygulamasında "C Grubu: Pnömokonyozlar ve diğer Mesleki Solunum Sistemi hastalıkları" grubunda yer alır. Etken ortadan kaldırılmazsa akciğerler kalıcı şekilde zarar görür. Belirtileri soluk almada güçlük, KOAH (kronik bronşit, emfizem ve bronşiektazi) olarak saptanır: Antrakozis (antrakoz) en sık görülen pnömokonyoz türüdür. Kömür tozların (karbon partikülleri) solunmasıyla ortaya çıkar. Kömür madeni emekçileri ve büyük kentlerde yaşayanlarda görülür. Kömür tozları akciğerlerde ve lenf düğümlerinde birikir. Maden emekçilerindeki etkilerine göre, 3 tip antrakoz saptanır: Silikozis, silisyum tozlarının solunmasıyla ortaya çıkan önemli meslek hastalıklarından biridir; zımpara işleri, mermer ve granit işleri, seramik, porselen ve kaolin işleri, metal döküm işleri, kumaş aşındırma (taşlama) emekçilerinde görülür. Kum fırtınalarının sık olduğu yörelerde yaşayanlarda da saptanabilir. Demir ve silikat tozları karışımının solunmasıyla “siderosilikozis” tablosu ortaya çıkar. Silisyumun sodyum, demir, magnezyum ve kalsiyumla oluşturduğu ısıya, aşınmaya ve kimyasal maddelere çok dayanıklı, lifsel mineral yapısında hidrate silikatlara asbestos (asbest) adı verilir. Asbestozis, asbestos solunmasıyla oluşan toz hastalığıdır. Asbestos, 1970li yıllara dek günlük yaşantımızın bir parçasıydı. Tehlike fark edilince terk edildi. Avrupa Birliği ülkeleri 1999’da, Türkiye 2010 yılında asbestos kullanımını yasakladı. Berilliyozis, beryllium üretimi ve işlenmesi ile ilgili işkolundaki meslek hastalıklarındandır. Elektrik (floresan ampul üretimi), elektronik, uzay ve nükleer endüstrisinde kullanılan beryllium tozlarının solunmasıyla ortaya çıkar. Yoğun solumalarda akut pnömoni gelişir. Hafif ve uzun süreli solumalarda akciğerlerde aşırı duyarlılık kökenli, sarkoidozu andıran granülomlu yangı tablosu görülebilir. Zamanla restriktif akciğer hastalığı niteliğini kazanır.. G20 20 Maliye Bakanı ve Merkez Bankası Başkanı Grubu, dünyanın en büyük ekonomileri arasında yer alan 19 ülkeden ve Avrupa Birliği Komisyonu'ndan oluşuyor. Daha çok İngilizce "Group of 20" ("20 Grubu") kavramının kısaltması olan G20 adıyla bilinir. G20 ülkelerini Almanya, Amerika Birleşik Devletleri, Arjantin, Avustralya, Brezilya, Çin, Endonezya, Fransa, Güney Afrika, Güney Kore, Hindistan, İngiltere, İtalya, Japonya, Kanada, Meksika, Rusya, Suudi Arabistan, Türkiye ve Avrupa Birliği Komisyonu oluşturuyor. G20'ye üye 19 ülkenin hepsinin millî geliri dünyada ilk 31'de yer alıyor. İspanya, İsviçre, Norveç, İran, Tayvan ve Venezuela ekonomik olarak bazı üyelerden daha büyük olmalarına rağmen G20'de bulunmuyor. Birçok Avrupa Birliği ülkesi de, G20'de bağımsız olarak değil sadece AB Komisyonu olarak temsil ediliyor. 1975 yılında Fransa’nın Rambouillet şehrinde, Amerika Birleşik Devletleri, Birleşik Krallık, Fransa, İtalya, Almanya ve Japonya’nın, Devlet/Hükümet Başkanları düzeyinde katıldığı bir toplantı düzenlenmiştir. 1976'da San Juan, Porto Riko’da Kanada’nın da katılımıyla G-7 ortaya çıkmıştır. 1977-1991 yılları arasında bu üye sayısı sabit kalmış, 1991’den sonra SSCB'nin yerine kurulan Rusya, G-7 üyeleriyle, "Zirve Sonrası Diyalog" adı altında bir araya gelmiş, 1994 yılındaki Napoli Zirvesi'nden sonra ise, "Siyasi 8" adı altında toplantılar düzenlemişlerdir. Denver Zirvesi’nde Rusya ilk kez, mali-ekonomik konular dışındaki görüşmelere katılmış ve 1998’deki Birmingham Zirvesi’nde G-8 tam anlamıyla oluşmuştur. Önceleri, makroekonomi yönetimi, uluslararası ticaret ve gelişmekte olan ülkelerle iş birliği, daha sonraları ise Doğu-Batı ekonomik ilişkileri, enerji ve terör konuları gündemde yerini almıştır. İstihdam, çevre, suç ve uyusturucu, insan hakları, bölgesel güvenlik ve silahsızlanma, vb siyasal ve güvenlik içerikli alanlar devreye sokulmuştur. Öte yandan, 1993’te "Rusya'ya Yardım", 1994'te Ukrayna, 1995’te "Küresel Bilgi Toplumu", 1997'de "Suç" ve 1998'de "Enerji" konulu toplantılar, bazı bakanlardan oluşan Destek Forumları’nda ele alınmıştır. Benzer biçimde, "Kara Para Aklama", "Nükleer Güvenlik", "Uluslararası Organize Suçlar" gibi konularda çalışma grupları oluşturulmuştur. Doğu Asya, Rusya ve Brezilya'da beliren ekonomik ve mali bunalımlardan sonra, kendilerini yakından ilgilendiren sorunlara çözüm yollarının, yükselmekte olan Pazar ekonomisi ülkeleriyle iş birliğinden geçtiğini, G7/8’ler anlamakta gecikmemişlerdir. Danışma amaçlı ve daha geniş kapsamlı olmak üzere, G-22, G-26 ve G-33 olusturulmuş, ancak sayı arttıkça, etkinlik azalmıştır. Bretton Woods kurumsal anlayışı bağlamında, 1999 yılındaki Köln Zirvesi’nde, sistem açısından önemli ülkelerle yeni bir danışma grubunun oluşturulmasına karar verilmiş ve G-8 Maliye Bakanlarının 25 Eylül 1999’daki Washington Toplantısı’nda, küresel sistem için önemli ülkelerden olusan 20’ler Grubu (G-20) resmen ilan edilmiştir. G-20 ilk başta çeşitli bakanlıklar düzeyinde toplantı düzenlemiştir. Kasım 2008 tarihinden itibaren aynı G-8'de olduğu gibi yılın belirli zamanlarında Devlet Başkanlığı düzeyinde toplanmaya başlamıştır. G20 ülkeleri dünya ekonomisinin yüzde 85'ini oluştururken, dünya ticaretinin yüzde 80'ini gerçekleştiriyor. G20 ülkelerinin nüfusu ise dünya nüfusunun üçte ikisine denk geliyor. G20 toplantılarında, uluslararası finansal istikrarın arttırılmasına ilişkin görüşme ve çalışmalar yapılıyor. Maliye Bakanları ve Merkez Bankası Başkanlarından oluşan G20, şimdiye dek sadece yedi kez devlet başkanları düzeyinde bir araya geldi. G20 devlet başkanları onuncu kez Türkiye'nin Antalya şehrinde toplandı. Deniz UÄŸur Deniz Uğur (d. 17 Ekim 1973, Ankara, Türkiye) Sinema, Tiyatro, Dizi Oyuncusu, Dublaj Sanatçısı ve Senaryo Yazarı. Opera sanatçısı Mete Uğur ile balerin Suna Uğur'un tek çocuğudur. Baba tarafından, Mustafa Kemal Atatürk ’ün sınıf arkadaşı olan dedesi Yümnü Uğur’un eşi, II. Abdülhamid ’in Başmabeyincisi İhsan Bey’in kızı olan babaannesi Saliha Hanım’ın vasıtasıyla da 1932 Türkiye güzeli ve Türkiye'nin ilk Dünya Güzeli olan Keriman Halis Ece ’nin, ünlü besteci Muhlis Sabahattin Ezgi ’nin, aynı şekilde Neveser Kökdeş ’in, ünlü aktris Melek Kobra ’nın, Galatasaray SK eski başkanlarından Turgan Ece ’nin, büyük dedesi Mısır Valisi Hurşid Ahmed Paşa gibi, Osmanlı İmparatorluğu döneminde sarayda önemli mevkiilerde bulunmuş pek çok aile büyüğünün mensup olduğu köklü bir sülalenin, anne tarafından da, Osmanlı sarayında II. Abdülhamid ’in kızı Naime Sultan ’ın himayesinde büyümüş olan dedesi Nadir Bayer’in İsviçreli eşi, anneannesi Hedwige Bayer vasıtasıyla, oyuncu olan kuzenleri Oscar ’lı " The Tin Drum " filminin başrol oyuncusu David Bennent, Anne Bennent, anneleri ünlü dansçı Diane Mansart ile eşi ünlü aktör Heinz Bennent’in de dahil olduğu büyük bir Avrupalı ailenin mensubudur İstanbul Üniversitesi Devlet Konservatuvarı ’nın önce Bale Bölümü’nü bitirmiş, ardından yüksek bölüm sınavlarına girip Tiyatro Bölümü’nden 1995 yılında mezun olmuştur. Mezuniyetinden önce Kenter Tiyatrosu ’nda Görünmeyen Dostlar adlı oyunda Şükran Güngör ve Kadriye Kenter ’le başrol oynayarak profesyonel tiyatro hayatına başlamıştır. 1996 yılında Nevra Serezli ve Cihan Ünal ’la başrolü paylaştığı Çetin Ceviz adlı Fransız komedisinde yer almıştır. 1997 yılında 9. Ankara Film Festivali 'nde Bir Erkeğin Anatomisi filmindeki rolü ile Umut Veren Yeni Kadın Oyuncu ödülünü almıştır. Sinema ve tiyatroya uzun süre ara verdikten sonra 2014’te başrolünü Engin Alkan’la paylaştığı “Huysuz” müzikaliyle, o yıl müzikal dalı açılmadığı halde Afife Tiyatro Ödülleri ’nde aday gösterilmiş, 2015’te Oktay Kaynarca ’yla başrolünü paylaştığı “Guguk Kuşu” oyununda Yıldız Kenter ve Haldun Dormen gibi nice ustalar tarafından ayakta alkışlanmıştır. Aynı zamanda köşe yazarlığı, şarkı sözü, roman ve senaryo yazarlığı da yapmaktadır. William Lloyd Garrison William Lloyd Garrison (12 Aralık 1805 - 24 Mayıs 1879), Amerikalı sosyal reformcu. 25 yaşındayken, köleliğin kaldırılması hareketine katıldı. 1833'te ABD Kölelikle Mücadele Derneği'nin kurulmasına yardımcı oldu. Görüşlerinin giderek radikalleşmesi izleyicileri arasında bölünmelere yol açtı. Amerikan İç Savaşı sırasında Abraham Lincoln'ı destekledi. Ter Ter, su ve çözünmüş katılardan (başlıca kloritler) oluşan ve memelilerin derilerindeki ter bezlerinden salgılanan sıvı. Ter salgılama sürecine terleme denir. Ter, 2-metilfenol ("o"-kresol) ve 4-metilfenol ("p"-kresol) ve hatta eser miktarda da olsa üre, amonyak, ürik asit gibi koku verici maddeler veya kimyasallar içerir. Terlemenin bilinen 2 türü vardır: ısı düzenleyici terleme ve duygusal terleme. Bu iki terleme türü farklı merkezler tarafından kontrol edilirler. Isı düzenleyici terleme ağırlıklı olarak hipotalamus, duygusal terleme ağırlıklı olarak limbik sistem tarafından düzenlenir. Erişkin bir kişide ter bezi sayısı toplam 2 – 5 milyon arasında değişir. Bunların yaklaşık 3 milyonu kokusuz, berrak bir sıvı salgılayan ter bezleridir. Berrak ter salgılayan bezlerin çoğu ayakların tabanı, eller ve yüz bölgesinde bulunur. Koyu kıvamlı ve kokulu ter salgılayan ter bezleri ise koltuk altı ve genital bölge gibi belirli yerlerde bulunur. Koltuk altlarında berrak ve kıvamlı ter salgılayan ter bezi sayıları eşit olmasına karşın, diğer bölgelerde berrak ter salgılayan ter bezi sayısı on kat fazladır. Terlemenin temel fonksiyonu vücut sıcaklığının ayarlanmasıdır. Berrak ter salgılayan ter bezlerinden salgılanan sıvı (ter) buharlaşma yoluyla uçarak vücudun soğutulmasına yardım eder. Vücut ısısı beynin hipotalamus bölgesindeki ısı düzenleme merkezi tarafından kontrol edilir. Bu işlem berrak ter salgılayan ter bezlerinden ter atılması ve cildin kan akımı düzenlenmesiyle yapılır. Bu merkez sadece vücut sıcaklığına duyarlı değildir. Duygusal ve fiziksel aktiviteler, hormonlar ve içsel ısıyı artıran maddeler de ısı düzenleme merkezini etkilerler. Eller ve ayaklardaki ter bezleri birincil olarak duygusal uyarılarla (stres, heyecan, kaygı, sinirlenme) çalışmasına karşılık, koltuk altı ter bezleri hem duygusal hem de ısı düzenleme uyarılarıyla çalışır. Beynin ısı düzenleme merkezinden çıkan uyarılar; otonom (istemsiz) sinir sisteminin bir bölümü olan sempatik sinir sistemi tarafından derideki ter bezlerine iletilir ve ter salgılanır. Berrak ve kıvamlı ter salgılayan her iki tür ter bezleri de sempatik sinir sistemi tarafından uyarılır. Ter sıvısı vücuttan salgılandığı anda asidik karakterdedir ve kokusuzdur. Bu asidik madde zaman, sıcaklık ve mikroorganizmal faaliyet sonucu bazik karakterde olan amonyaka dönüşür. Ter kokusu da bu bazik maddeden kaynaklanmaktadır. İkiye ayrılır: Primer Hiperhidroz (nedeni bilinmeyen, genelde sağlıklı insanlarda görülür) ve Sekonder Hyperhidroz (başka hastalığın neticesinde oluşan aşırı terleme, mesela hormonel disregülasyon veya hipertiroid hastalığında) Birinci faydası ter bezlerinin yaydığı sıvının, vücuttan atıldıktan sonra buharlaştığı ve böylece vücudun aşırı sıcaklarda ısı dengesinı koruduğudur. Terlemenin ikinci faydasının ise, insan vücudundaki üre, ürik asit, tuz ve diğer zararlı maddeler terleme yoluyla dışarı atılması olarak gösterilir. Bilinçli bir şekilde spor yapıp terleyen ya da kontrollü şekilde saunaya giren kişilerdeki terleme ile vücuttan tuz ve diğer toksinler atılır, böylece vücutta bu görevi yapan karaciğer ve böbreğin iş yükü azaltılmış olur. Nathan Jurevicius Nathan Jurevicius, Gorillaz grubunun hayali grup üyelerini tasarlayan illustratör ve oyuncak tasarımcısı. 1973 yılında Bordertown, Avustralya'da doğdu. Dünyaca tanınmasını sağlayan Gorillaz illustrasyonlarının yanı sıra MTV, Nickelodeon, Warner Bros. için çalıştı, "Scarygirl" oyuncaklarını tasarladı. Oğlu, kızı ve karısıyla Melbourne'de yaşıyor. Go oyuncuları Günümüz profesyonelleri ile birlikte tarihteki ünlü Go oyuncularının listesi. Akademisyen Akademisyen, üniversite ve benzeri yükseköğrenim kurumlarında öğretimi gerçekleştiren, araştırma yapan ve özgün araştırmalarıyla alanına katkıda bulunan kişilere verilen genel mesleki unvandır. Akademik çalışmaları sosyal bilimler veya doğa bilimleri gibi alanlarda olabilir. Üniversitelerde ve araştırma kurumlarında görev yapan öğretim yardımcıları olan çevirmenler, uzmanlar, öğretim planlamacıları, araştırma görevlileri (üniversite asistanı), okutmanlar ve öğretim görevlileri ile öğretim üyeleri olan yardımcı doçentler, doçentler, araştırma profesörleri, profesörler ve ordinaryüs profesörler farklı derecelerden akademisyenlerdir. Karayca Karayca, Türk lehçelerinin Kıpçak öbeğine ait bir lehçedir. Kırım Tatarcasına yakındır. Musevi inancına mensup bir Türk grubu tarafından konuşulması sebebiyle de ayrı öneme sahiptir. Konuşucusunun sayısı az olan Karayca, yok olma tehlikesi altında yer alan Türk yazı dillerinden biridir. 20. yüzyılda hâlâ Litvanya`da Trakai ve Panevėžys bölgelerinde, Ukrayna`nın Luck ve Halicz bölgelerinde ve Kırım`da bu dili konuşanlar vardır. Türkiye ve İsrail'de hâlâ bu lehçeyi konuşanlara rastlamak mümkündür. Son Sovyetler Birliği döneminde yapılan nüfus sayımında sadece 2.602 kişi kalmış olduğu anlaşılan Karay halkından; ancak 503 kişi Karaycayı ana dil olarak kullandığını, 52 kişi ikinci dil olarak konuştuğunu belirtmiştir. Günümüzde bu dilin; ancak iki ağzı kalmıştır: Trakay ve Galit. Orta Çağdan beri önemli bir edebiyat dili olan Karayca, İbrani alfabesi ile yazılmış birçok mektupta rastlanmaktadır. Örnek olarak 10. yüzyılda İspanya'daki bir hahamlık okulu öğrencisinin memleketi Varşova'ya yazdığı mektuplar saf Karayca'nın en güzel örneklerindendir. Dilin konuşucuları, 8. yüzyılda Yahudilikten gelişmiş olan Karaylar cemaatine aittiler. Günümüzde Baltık Denizi`nin güneydoğusu, Doğu Avrupa, Türkiye ve İsrail'de hâlâ bu inanca ait olanlara rastlanabilmektedir. 20. yüzyılın ilk yarısında dini içerikli olmayan Karayca yazılarda yazılmıştır: Örneğin Varşova`da yayınlanan "karaim aivazy(?)" adlı dergi. Ancak bugün bu lehçe artık yok olmak üzeredir. Litvanya'nın başkenti Vilnius, diğer şehirleri Trakai ve Panevėžys (Ponewiesch)'de hâlâ Karayca konuşabilen insanlar vardır. Litvanya'da bugün toplam 267 kişidir. Ancak artık bulunabilen yazılı kaynaklar sadece dinsel içeriklidir. "Karayca konuşmak" isimli Éva Á. Csató ve David Nathan tarafından yayınlanan son Multimedia CD-Rom versiyonu, Karay toplumu üyelerine ilgisi olan Türk dilbilimcileri ve Dilbilimcilere bedava dağıtılmaktadır. SÃ¼merbank Sümerbank, özel bütçenin temelini oluşturan katma bütçeli idare uygulamasının başladığı 1933 yılında kurulmuş, ticari nitelikte mal üreten kuruluş. Tekstil sanayisi ile aynı anda banka konumunda. 11 Temmuz 1933 tarihinde Atatürk tarafından Sümerbank ismi verildi. İlk büyük kompleksi Eylül 1935'te Adana'da kuruldu. Bu kompleksin inşası için 1932 yılında İsmet İnönü Sovyetler Birliği'nden 8,5 milyon liralık kredi aldı. Yapının tasarımı Sovyetler'e aittir. Adana Bez Fabrikası ve Lojmanları, Türkiye Cumhuriyeti'nin ilk kamu yatırımıdır. Halk tasarrufuyla oluşturulmuştur. Türkiye'de ilk modern tekstil kuruluşu olarak büyük bir üne kavuşmuştu. Demir-çelik tesisleri, çimento fabrikaları, kâğıt ve selüloz tesisleri Sümerbank bünyesinde kuruldu ve bunların daha sonra kendi bünyesinden ayrılarak ayrı birer kuruluş olmasını sağladı. 1987 yılında Sümerbank'ın özelleştirilmesi kararı alındı ve banka Kamu Ortaklığı İdaresi'ne devredildi. 1988'de Sümerbank Holding kuruldu. Holdingin bankacılık birimi 1993'te Yüksek Planlama Kurulu kararıyla Sümerbank adı altında yeniden yapılandırıldı.