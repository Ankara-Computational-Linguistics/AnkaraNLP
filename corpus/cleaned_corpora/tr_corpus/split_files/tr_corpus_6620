ifade etmiştir. 1996'da Türkiye Demokrasi Federasyonu çıkardığı bir broşürde, PKK'nın Kürt milliyetçiliği yaptığını iddia etmiş ve bazı Zazaların kendini Kürt olarak görmediğini belirtmiştir. Martin van Bruinessen'e göre, Ebubekir Pamukçu, Zaza milliyetçiliğinin öncüsüdür. Ebubekir Pamukçu, yayınladığı dergi ve kitaplarda, Dersim İsyanı ve Şeyh Said İsyanı'nın dini öğeler içermekle birlikte Zaza halk hareketi olduğunu, Zazaların Kürtçü ve Türkçü gibi ideolojiler için harcandığını, Alevi ve Sünni Zazalar arasındaki tarihsel çelişkilerin ve çatışmaların Zazaların kendi ulusal kimlik bilincine varmasının önündeki en büyük engel olduğunu, ulusal bilinç oluşmazsa Zazaların asimile olup tarihten silineceğini iddia etmiştir. Pamukçu'ya göre Zazalar, hem Türk hem de Kürtlerin varlığını inkar ettiği ayrı bir halktır. Zazaların yaşadığı bölge için ilk defa Zazaistan coğrafi teriminin kullanılmasını önermiştir. Zaza milliyetçileri, PKK'yı Zaza karşıtlığı ile suçlamaktadır. Bu kesime göre, hem devlet hem de PKK yüzünden Doğu'da Zaza yerleşim bölgeleri boşaltılmıştır. Bu kesim aynı zamanda Zazaların Türkiye devleti ile Kürt kesimler arasında asimile olmasından korkmaktalardır. Zaza milliyetçiliği tezine karşı olanların başında Kürt milliyetçileri ve PKK yandaşları gelmektedir. Bu kesime göre, Zazalar bir Kürt halkıdır. Zaza milliyetçiliği Türk istihbaratı tarafından PKK'yı zayıflatmak için özellikle geliştirilmiştir. Almanya'nın Köln şehrinde 13 Haziran 2009'da düzenlenen Dersim Festivalinde, Zaza kültürünü tanıtmak için Kemal Kılıçdaroğlu ve Cem Özdemir'in de davet edildiği bir etkinlik düzenlenmiştir. PKK bu etkinliğe karşı, Russelsheim'da bir etkinlik düzenlemiş ve Dersim Festivalinin boykot edilmesi çağrısında bulunmuştur. Zaza milliyetçiliği, Türkiye politikalarında Zaza kültürü ve kimliğini korumaktan ziyade, genelde Zazaların Kürt olup olmadığı tartışması üzerinden gitmiştir. AK Parti Zazaları Kürtlerden ayırma çizgisinde seyretmiştir. Recep Tayyip Erdoğan, genelde Zaza ve Kürtleri ayrı ayrı ifade etmeyi tercih etmiştir. 2009 yılındaki Bingöl mitinginde 'Zaza diyarına hoş geldiniz' pankartı ile karşılanmış ve mitinglerde Türkiye'nin etnik unsurlarını sayarken zaman zaman Zazaları da buna dahil etmiştir. Selahattin Demirtaş ile ilgili bir konuşmasında da Selahattin Demirtaş'a 'sen de Zazasın' diye seslenmiştir. CHP'nin bakış açısı genelde Zazaların Kürt olmadığı şeklindedir. Dönemin CHP Tunceli milletvekili Hüseyin Aygün 'Zazalar ırki olarak da Kürt değillerdir' demiştir. HDP, Zazaları Kürt halkından saymış ve Zazacayı da Kürtçe'nin bir lehçesi olarak görmüştür. Kendisi de bir Sünni Zaza olan Selahattin Demirtaş, kendisini Kürt olarak tanımlamış ve Zazaca'yı Kürtçe'nin bir lehçesi olarak ifade etmiştir. HDP Siirt milletvekili Kadri Yıldırım 'Kurmanci 11, Zazaca 1 olmak üzere toplam 12 Kürtçe öğretmen atandığını' belirtirken Zazaca'yı da Kürtçe arasında saymıştır. 2013 yılında, BDP Tunceli Milletvekili Sebahat Tuncel de 'Zazalar da Kürt' demiştir. Hüda Par Genel Başkanı Zekeriya Yapıcıoğlu, 'Zazalar Kürt müdür değil midir' tartışmasını 'Müslümanlar arasına sokulan bir fitne' olarak yorumlamıştır. Zazalar tarafından kurulan, Demokrasi Zamanı Partisi genel başkanı Dilaver Eren parti ile ilgili verdiği röportajda: "Geçmişte de Türkiye Cumhuriyeti Kürtleri dağlık Türkler olarak tanımlıyordu. Şimdi de Kürt arkadaşlar Zazacayı Kürtçenin bir lehçesi olarak görüyorlar. Zaza halkının varlığını önemsemediler. Önemseseydiler böyle bir siyasi harekete de gerek kalmazdı." demiştir. Sankt-Peterburg Devlet Ãœniversitesi Sankt Peterburg Devlet Üniversitesi, Sankt Peterburg şehrinde kurulmuş Rusya'nın en eski eğitim kurumlarından biridir. Bir "üniversite" olarak 1821-1914 arasında Sankt Peterburg İmparatorluk Üniversitesi, 1914-1918 arasında Petrograd İmparatorluk Üniversitesi, 1918-1924 arasında Petrograd Devlet Üniversitesi, 1924-1991 arasında Leningrad Devlet Üniversitesi adlarını taşıdı. 1991'de Sovyetler Birliği'nin tasfiyesinden sonra şimdiki adını aldı. Üniversite 1944 yılında Lenin Nişanı'yla, 1969 yılında ise Emekçi Kızıl Bayrak Nişanı'yla mükafatlandırıldı. Mezunlarının arasında yedi Nobel Ödülü sahibi vardır. Sankt Peterburg Devlet Üniversitesi birçok ünlü mezuna sahiptir. Nobel Ödüllü mezunlar arasında İvan Pavlov (fizyoloji ve tıp, 1904), İlya Meçnikov (fizyoloji ve tıp, 1908), Nikolay Semyonov (kimya, 1956), Lev Landau (fizik, 1962), Aleksandr Prohorov (fizik, 1964), Vasiliy Leontiev (iktisat, 1973), Leonid Kantoroviç (iktisat, 1975) yer almaktadır. Grigori Perelman ve Stanislav Smirnov Fields Madalyası'na layık görülmüşlerdir ancak Perelman ödülü almayı reddetmiştir. Günümüzde Rusya devlet başkanı olan Vladimir Putin ve Başbakanı olan Dmitri Medvedev bu üniversitenin mezunları arasındadır. Divin Dvin (Ermenice: Դվին ), Ermenistan'nın Ararat İdari Bölgesinde bulunan bir şehir. Ermenistan'ın eski başkentlerindendir. Divin antik kenti Kars il sınırına çok yakın bir yerdedir. Kars merkeze 42 km uzaklıkta olup Ani Harabeleri yakınlarında Aras Nehri kenarında kurulmuştur. Bu kent Divin Savaşı'na ev sahipliği yapmıştır. Abbasi devletinin Ermenistan eyaletinin başkentiydi. Orta Çağ Arap kaynaklarında Dabil, Tovin veya Duvin olarak geçiyor. Onuncu asırda Erdebil'den daha büyük, surla çevrili ve üç kapısı olan bir şehirdi. Cuma camisi bir kiliseyle yan yana duruyordu. Kırmızı boyanmış yünüyle meşhurdu. Onuncu asırda Al-Makdisi şehir halkını Kürt ve Hristiyan olarak tarif eder. Selahaddin Eyyubinin babası Necmeddin Eyyub bu şehirde doğmuşdur. Otofaji Otofaji veya otofagositoz, hücrenin yaşlanmış ve bozulmuş yapılarının, hücrenin kendi lizozomu tarafından sindirilmesidir. Patoloji kelime anlamı olarak, hastalık bilimi, ya da hastalıkların araştırılması anlamına gelir (Pathos=hastalık, logos=bilim). Geleneksel olarak patoloji çalışmaları, genel patoloji ve özel ya da sistemik patoloji olmak üzere ikiye ayrılır. Bir hastalık olayının, patolojinin de temelini oluşturan 4 yönü vardır. 1- Neden (Etyoloji): MÖ 2500 yıllarında kişiler hasta olduğunda, ya onun kendi hatası ve günahkar olduğu ya da bazı dış etkenler, kötü kokular, soğuk, şeytani ruhlar ya da tanrılar gibi nedenlerden dolayı hastalandığı düşünülürdü. Bir hastalığın anlaşılması, tanısının koyulabilmesi ve tedavisinin yapılabilmesi için temel koşul primer nedenin bilinmesi ya da keşfedilmesi esasına dayanmaktadır. 2- Patogenez : Hastalık etkenine karşı hücre, doku ve tüm organizmanın cevabındaki bulgular zincirine verilen isimdir (Başlangıç uyarısından hastalığın son bulgularına kadar). 19. yüzyılın sonlarından 1950'lere kadar patoloji büyük oranda hastalığın morfolojik bulgularını araştırmakla sınırlı idi. 3- Morfolojik değişiklikler: Morfolojik değişiklikler hem etyolojik olaya tanı koydurucu hem de hastalığın karakteristikleri olan hücre ve dokulardaki fonksiyonel değişikliklerle birlikte yapısal değişikliklere verilen isimdir. 4- Fonksiyonel bozukluklar ve klinik önemi: Morfolojik değişikliklerin değişik organ ve dokulardaki dağılımı ve doğası, normal fonksiyonel yetersizlikleri ile hastalığın klinik özellikleri (Belirti ve semptom), gidiş ve prognozu belirler. Doku hasarının tüm formlarda bozukluklar hücrelerde yapısal ya da moleküler değişikliklerle başlar bu kavram ilk defa 19. yüzyılda Rudolf Virchow tarafından ortaya konmuştur. Portekiz KomÃ¼nist Partisi Portekiz Komünist Partisi (, , PCP) Portekiz'deki büyük bir sol siyasi partidir. Parti Marksist-Leninist dünya görüşünü benimser ve parti örgütü demokratik merkeziyetçilik ilkesine göre inşa edilmiştir. Parti ayrıca kendisini yurtsever ve enternasyonalist olarak nitelendirmektedir. Parti 1921 yılında Komünist Enternasyonal'in (Komintern) seksiyonu olarak kurulmuştur. 1920'lerdeki bir darbenin ardından yasadışı ilan edilmiştir. Portekiz Komünist Partisi, António de Oliveira Salazar'ın diktatörlük rejimine karşı muhalefet hareketinde tayin edici bir rol oynamıştır. Elli yıllık diktatörlük boyunca, parti sıkça siyasi polis (PIDE) tarafından yok edilmeye çalışılmış. PIDE, komünist parti üyelerini hapis, işkence ve ölüm tehdidi altında yer altında mücadele etmeye zorlamıştır. 1974 yılında, 48 yıllık diktatörlüğü deviren kansız Karanfil Devrimi'nden sonra, partinin hapiste bulunan 36 Merkez Komitesi üyesi, toplam 30 yıl hapis yattıktan sonra serbest kaldılar. Devrimin sonucunda komünistlerin de desteklediği gerilla hareketleri başarılı olacak ve Portekiz'e karşı bağımsızlık savaşı veren Angola, Mozambik ve Gine-Bissau bağımsızlıklarını kazanacaktır. Efsanevi önderi Alvaro Cunhal 1961-1992 yılları arasında partiyi yönetmiş ve halihazırdaki güçlü ve siyasi olarak geleneksel komünist hattı tutmasını sağlamıştır. Ahmet Lokurlu Ahmet Lokurlu (d. 1963, Kars), Güneş'ten soğutma enerjisi yaratan Türk mühendis. 2007 yılında, Time dergisinin "Heroes of the Environment" (Çevre Kahramanları) özel sayısında seçilen 14 iş adamı ve girişimciden biridir. Almanya'da bulunan Solitem ÅŸirketinin kurucu sahibidir. Aktium Muharebesi Aktium Muharebesi 2 Eylül 31 (MÖ) günü Octavianus'un komutasındaki Roma güçleriyle Marcus Antonius ve Kleopatra'nın kontrolündeki güçler arasında Yunanistan'ın batı kıyılarındaki Aktium önlerinde yaşanmış olan deniz muharebesidir. Antonius'un Kleopatra ile evlenerek bir doğu imparatorluğu kurmaya kalkması Roma ile arasının açılmasına neden olmuştu. Muharebeyi kazanan Octavianus Roma'nın yegane lideri haline geldi. Octavianus'un filosuna Marcus Vipsanius Agrippa komuta ediyordu. Jül Sezar'ın MÖ 44 yılında öldürülmesinden sonra, evlatlık oğlu Octavian ve generalleri Marcus Antonius ile Marcus Aemilius Lepidus triumvir denen bir lider üçlüsünü oluşturmuştu. Bu üçlüden Lepidus, MÖ 36 yılında Sextus Pompeius'a karşı Siçilya'da yürütülen askeri harekatlar sonucu siyasi açıdan gücünü yitirince, devam eden yıllarda imparatorluğun batısına hükmeden Octavian ile doğuyu kontrol eden Antonius arasında gittikçe büyüyen çekişmeler meydana geldi. Antonius, ailesine imparatorluğun bazı kısımlarını vereceğini vadettiği, Mısır kraliçesi Ptolemaioslu Kleopatra uğruna daha önce triumvirin pekişmesi için evlendiği Octavian'ın kızkardeşi Octavia'dan ayrıldı. Octavian, Antonius'un kendini yeni Dionysos ilan ettiği hellenistik doğudaki davranışlarını propaganda amaçlı olarak alenen kınıyordu, böylece Roma senatosu ile Roma halkı da Antonius'a muhalefet almaya başlamıştı. Bu koşullar altında senatonun triumvirliğin uzatılmasına karar vermesi artık söz konusu değildi. Octavian'ın MÖ 32 yılında güç gösterisi yaptığı bir olayın üzerine senatörlerin bir kısmı görevdeki iki konsülle birlikte Roma'yı terk ederek Antonius ve Kleopatra'nın yanına, Efes kentine gitmesi üzerine, olaylar kesin olarak patlak vermeye başladı. Triumvirliğin sonunu teşkil edecek çatışma antik Yunanistan'da meydana geldi. MÖ 31 yılının başında, Octavian'ın kahramanlığıyla ünlü amirali Agrippa İyon Denizini geçerek Methoni deniz üssünü fethedip Marcus Antonius'un güçlerini Korfu adasından kovarak Antonius'un ordusunu meşgul ederek Sezar varisinin 80 bin asker ve 12 bin atlıdan oluşan ordusuyla herhangi bir engele takılmadan Yunan kıyılarına çıkarma yapabilmesini ve birkaç gün içinde Epirus'taki Toryne kentine ulaşabilmesini sağladı. Octavian'ın ordusu, bir Yunan liman kenti olan Aktium (Latinleştirilmiş hali: Action) yakınındaki Ambraka körfezinde toplanmış olan düşman gemilerin büyük kısmının etrafını sarmayı başardı. Rakibinin hızlı ilerlemesini beklememiş olan Marcus Antonius, takviye yollarının kesilmesi nedeniyle kısa süre içinde gıda sıkıntısı ile mücadele etmek zorundaydı ve ayrıca firar sonucu çok sayıda asker kaybetti. Karşı rakibine birkaç kez kara muharebesi yapmayı teklif ettiyse de bu yöndeki teklifleri hep reddedildi. Yunanistan'ın yaz sıcağında, Aktium'un bataklık iklimi Antonius'un gitgide daha çok askerinin hastalanmasına neden oldu. Birçoğu açlık ve vebaların kurbanı oldu. Octavian'ın ordusu ise sağlıklı yaylalarda karargâh kurmuştu ve gereken ikmali almakta da zorluk çekmedi. Antonius'un filosu Aktium körfezinde pusuya kısılmış olduğundan, Antonius gemilerini riske atmadan ordusunu daha iyi bölgelere yönlendiremiyordu. Bu durumda aylar süren muhasara, müttefik komutanlar da dahil olmak üzere firarların çoğalmasına neden oldu. Bunun üzerine Antonius gerçek ve şüphe edilen firarileri idam ettirme emrini verdi. Ayrıca Antonius tarafında Kleopatra'yı Antonius'un karagahından uzaklaştırma arzusunda olan Romalılar ile Mısır kraliçesinin savaşa katılımını olumlu karşılayanların arasında eski ihtilaflar da depreşti. Muhasara çemberini kırmak için yapılan tüm denemeler de başarısız olunca, Antonius MÖ 31 yılının Ağustos ayının sonunda, bundan sonra uygulanacak olan savaş stratejisinin belirlenmesi için bir savaş şurasını toplamaya karar verdi. Seferber edilebilen tüm güçlerle birlikte nihai bir kurtuluş girişiminin yapılması şarttı, aksi takdirde ordu veba ve açlıktan dolayı yok olacaktı. Savaş şurasında seçilmesi gereken strateji hakkında birbirlerine zıt görüşler savunuldu. Kleopatra, bir deniz muharebesine girilerek düşman hatlarının kırılmasını önerdi. Kara kuvvetlerini kumanda eden Publius Canidius Crassus ise, Kleopatra'nın memleketine gönderilmesi ve Karadan Trakya ya da Makedonya üzerinden yurda dönülmesi gerektiğini savunuyordu. Bu görüşünü desteklemek için, Octavian'ın Sextus Pompeius'a karşı uzun yıllar boyunca denizde savaşarak deniz savaşlarında büyük tecrübe sahibi olduğunu, öte yandan Antonius'un hala büyük ve güçlü bir kara ordusuna sahip olduğunu ve aynı şekilde kara savaşında çok deneyimli olduğunu öne sürdü. Ancak Kleopatra, Canidius’un bu önerisini kabul etmek istemedi, zira böyle bir durumda Mısır savunmasız olacaktı ve Antonius'tan ayrılması gerekecekti; ayrıca Antonius'un tüm filosu mücadelesiz bir şekilde yitirilmiş olacaktı. Antonius sonunda Kleopatra'nın önerisini kabul ederek, gemilerinin bir kısmıyla muhasaranın kırılması için bir deniz muharebesine girme riskini göze almaya karar verdi. Başarılı olunduğu takdirde kendisi gemilerle Mısıra dönerken, Canidius orduyla birlikte karadan ayrılmaya çalışacaktı. Octavian'ın o ana kadar elde etmiş olduğu askeri üstünlükler nedeniyle, Octavian'ın bu planın başından beri galip gelmeyi planlamadığı, bunun yerine imparatorluk devrinde yaşamış olan ve Aktium Muharebesi için en güvenilir kaynak durumunda olan tarihçi Cassius Dio'nun tarif ettiği düşman hatlarını kırma ve geri çekilme muharebesine girip, savaşı daha sonra daha iyi koşullar altında devam ettirmeyi planladığı varsayılmalıdır. Kleopatra'nın savaş esnasında gerçekten de gemileri ile kaçabilmiş olması ve Antonius'un onu peşinden gitmiş olması, aslında birçok 19. yüzyılın sonu, 20. yüzyılın başında yaşamış olan araştırmacıların Plutarch, Velleius Paterculus ve kısmen Cassius Dio'nun rivayetleri nedeniyle varsaydığı gibi Mısır kraliçesinin bir hiyaneti ya da Antonius'un sevdası uğruna korkakça bir kaçışı değildi, yaşananlar aksine savaş şurasının aldığı kararların birebir uygulanmasıydı. Bunun böyle olduğu özellikle 19./20. yüzyılda yaşamış olan tarihçi Johannes Kromayer birçok araştırmada belgelemiş olup, bu tezi günümüzde genellikle kabul görmektedir. Askerleri ile müttefiklerinin cesaretlerini kırmamak için, Antonius kaçış için değil de, aslında galibiyet için hazırlanıyormuş izlenimini uyandırmaya çalıştı. Henüz çok sayıda kürekçi kaybettiği ve bundan dolayı tüm filosunu kürek erleri ile donatamadığı için, düşmanın eline geçmesin diye 170 gemi haricindeki tüm gemilerini yaktırdı. Ayrıca Kleopatra'nın da cephe hattının arkasında beklemesi kararlaştırılan 60 gemisini elinde tutmasına izin verildi. Triumvir üyesi Antonius, kara ordusundan 20 bin asker ve 2 bin okçu seçerek gemilerine paylaştırdı. Ayrıca geceleyin gizlice savaş hazinesini de gemiye aldırdı ve normalde deniz savaşlarında kullanılmayan, ek yük nedeniyle gemilerin manevra kabiliyetlerini kısıtlandıran ama muhasaranın kırılmasından sonra Mısır'a gidebilmek için gerekecek olan anay yelkenlerini de yanına aldı. Bu da Antonius'un aslında kaçışı planladığını gösterir. Bu planını örtmek için, yelkenleri galibiyet, elde ettikten sonra düşmanın kaçmasını önleyebilmek için yanına aldığını iddia etti. Savaş şurasına katılmış olan ve önceki savaşlarda da fırsat bilerek zamanında cepheyi değiştirmiş olan, Antonius'a en yakın komutanlardan Quintus Dellius, bu sefer de taraf değiştirerek Octavian'a Antonius'un savaş stratejisini sızdırdı. Octavian'ın bu istihbaratı alması üzerine aldığı ilk karar, Antonius'un önce savaşmadan kaçmasına izin vererek onun kaçma niyetinde olduğunu herkese karşı ifşa etmek ve sonrasında peşine düşüp sırtından vurmaktı. Agrippa, Antonius'un gemilerinin ana yelkenler fora edildiğinde kendi gemilerinden daha hızlı olacağını ve yakalanmasının mümkün olmayacağını öne sürerek, Octavian'ı bu kararından vazgeçirdi. Bunun yerine doğrudan denizde savaşa girilmesi gerektiğini savundu. Octavian Agrippa'nın bu görüşünü benimsedi. Savaş hazırlıkları tamamlandıktan sonra ortaya çıkan şiddetli bir fırtına, 4 gün boyunca düşmanların çarpışmasını geciktirdi. Savaş, hava koşullarının düzeldiği 5. günde, 2 Eylül 31 (MÖ) tarihinde meydana geldi. Antonius'un filosunun sol (güney) kanadına Octavian ve Marcus Lurius ile karşı karşıya gelen Gaius Sosius kumandanlık ederken, Antonius (Lucius Gellius Publicola) ile birlikte sağ (kuzey) kanadının komutanı olarak Agrippa ile karşı karşıyaydı. Ortada Antonius'un tarafında Marcus Octavius ve Marcus Insteius, Octavian tarafında ise Lucius Arruntius kumandanlık ediyordu. Octavian'ın asker sayısı, Antonius'un iki katından daha fazlaydı, zira hala sekiz lejyondan daha fazla askerle donatılmış, toplam 400 tane gemisi kalmıştı. Birbirlerine düşman olmuş bu iki triumvir üyesinin tercih ettiği gemi türleri oldukça farklıydı: Antonius'un gemileri çok daha büyük ve yüksekti. 10 kadar kürekçi sıraları vardı ve bundan dolayı oldukça hantallardı. Öte yandan bu gemilerin burçlarından Octavian'ın çok daha küçük deniz taşıtları olan liburnalara mancınıklarla kayalar ve topların atılması mümkündü. Öte yandan Octavian’ın küçük gemileri düşmanın devasa gemilerini hızlıca geçebiliyorken, onların küreklerini tahrip ve böylece manevra kabiliyetini yok edebiliyordu. Sığ sularda çarpışılması Antonius için avantaj teşkil ediyordu, zira bu durumda liburnalar manevra üstünlüklerini tam gösteremeyecek ve dolayısıyla mancınıkların isabet etmesi kolaylaşacaktı. Açık ve derin denizde ise tersi söz konusu olacaktı. Çoğunluğu Octavian yanlısı kaynaklardan alınan bu görüşlerden farklı olarak, tarihçi Christoph Schäfer, bazı diğer kaynakların dışında Romalı tarihçi Florus’a da dayanarak Octavian’ın gemilerinin iki ila altı kadar kürekçi sırasına sahip olduğunu ve dolayısıyla Antonius’un gemilerinden çok daha küçük olmadığını öne sürmektedir. Schäfer’e göre, Sezar’ın yerini alan Octavian daha önce Sextus Pompeius’a karşı başarıyla kullandığı nispeten büyük gemilerini bu savaşta da kullanmış, bunlara ek olarak İlirya savaşında (MÖ 35-33) korsanlardan ganimet aldığı daha küçük liburnaları da kullanmıştır. Antonius’un filosu, kürek gücüyle Aktium boğazından açık denize çıktıktan sonra, Ambrak Körfezinin batı girişine yakın bir yerde yarım daire biçiminde konuşlandırıldı. Gemilerin arasındaki mesafe, düşmanın aralarından geçemeyeceği kadar küçüktü; ayrıca kıyıya da o kadar yakınlardı ki, yanlarından da geçilmesi mümkün değildi. Sıranın ortasının arkasında savaş hazinesini taşıyan Kleopatra’nın 60 gemisi ve Kraliçenin bindiği, kendine ait değerli eşyalar da taşıyan özel eskortlu “Antonias” amiral gemisi bulunuyordu. Plana göre Antonius’un filosu saldırıya geçmeyip, düşmanın saldırmasını bekleyecekti ki, her gün öğle saatlerinde kuzey batıdan esmeye başlayan rüzgârla birlikte top ateşinden yıpranmış olan düşmanın arasından geçerek blokajı kırmayı deneyecekti ve bu rüzgârın gücüyle güneye doğru yelken açacaktı. Ne var ki Octavianus’un tarafındaki esas komutan durumunda olan Agrippa, saldırıya geçmeyi düşünmüyordu. Filosunu öğleye kadar düşmana yaklaşık bir kilometre mesafede sabit bir yerde bekletiyordu. Sonunda öğle saatlerinde Antonius tarafındaki Sosius’un sabrı tükenince Antonius’tan emir almadığı halde saldırıya geçti. Octavian’ın gemileri önce karşı koymadan açık denize doğru çekiliyordu, sığ denizde çarpışmamak için. Böylece Sosius’un peşlerine düşmesini sağladılar. Bu nedenle savaş formasyonunu bozmamak için Antonius da açık denize doğru kaymak zorunda kaldı. Agrippa, düşmanını yeteri kadar açık denize çektiğine kanaat getirdiğinde, filosunu döndürüp düşmanın etrafını sararak saldırıya geçme emrini verdi. Gemilerinin çokluğu nedeniyle bu taktiğin uygulanması kolay görünüyordu. Bu manevranın karşısında Antonius da formasyonunu yanlara doğru genişletmek zorunda kaldı, ancak çok daha az gemiye sahip olduğu için, kısa süre sonra hareketli liburnalar araları açılan büyük gemilerin arasına girip onlara çarparak dümen ve kürekleri tahrip ederek manevra kabiliyetini yok etmeyi başardı. Ancak Antonius’un gemi burçlarından atılan taş ve oklardan fazla yara almadan veya düşman tarafından ele geçirilmeden, onlara vurduktan sonra hemen kaçmak zorundalardı. Bazen birkaç tane liburna birlikte Antonius’un büyük gemilerine karşı saldırıya geçiyordu. Bu şekilde batırmaları kolay olmadıysa da, liburnaların ciddi hasar alması da pek görülmedi. Mısır kraliçesinin gemileri bu sırada cephenin arkasında kalarak çarpışmalara katılmadı. Savaşın gidişatı henüz belli değilken, yapılan bir canlandırmaya göre beklendiği gibi savaş sırasıyla Antonius’un sağ kanadı arasında, içinden yelkenleri fora etmiş Kleopatra’nın hızlı gemilerinin sıvışabildiği ve her gün o saatlerde çıkan kuzey batı rüzgârıyla güneye doğru kaçabileceği bir açıklık meydana geldi. Bu hamleyi başarıyla uygulayan Kleopatra hemen Mısır’a doğru yol almaya başladı. Bunun üzerine Antonius çarpışmaların merkezinde bulunan amiral gemisini terk ederek, maiyetinde az sayıda yoldaşıyla birlikte beş sıralı bir kürekliye bindi. Bu şekilde kendisi de çarpışan gemilerin arasından sıvışmayı başardı ve Kleopatra’nın peşine düştü. Kleopatra’nın gemisine yetiştikten sonra onun gemisine binip rivayete göre perişan bir halde üç gün boyunca sevgilisiyle konuşmadığı rivayet edilir. Bu şekilde Antonius kendini, Kleopatra’yı ve savaş hazinesini güvene almak olan esas amacına ulaşmıştı. Ancak gemilerinin yaklaşık dörtte üçü düşmandan kurtulup kaçmayı başaramadı, yine de düşmana sert karşılık verilmişti. Düşmanın kalan gemilerini bir türlü ele geçiremeyen Octavianus bunun üzerine gemilere ateşli oklar ve mancınıklarla atılan köz ve zift kapları attırdı. Aslında gemilerin değerli yüküne göz diktiği için bu hamleyi yapmaktan kaçınmak istemişti. Gemilerine düşen ateşi söndürmeye çalışan Antonius’un askerlerinden birçoğu biçare bir şekilde yanarak ya da dumandan zehirlenerek öldü; diğerleri intihar etti veya denize atladıktan sonra boğuldu. Yaklaşık saat 17 sularında Aktium Muharebesi bu şekilde alevler içinde bitmişti. Antonius’un gemilerinden yaklaşık 30 - 40 tanesi bu şekilde battıktan sonra, geri kalan gemiler teslim oldu. Antonius tarafında en az 5000 asker hayatını kaybetmişti. Karada konuşlandırılmış askerler ise, savaşa katılmadan seyirci kalmak zorundaydı. Savaşın sonucu belli olunca, Canidius Crassus ordugâhını savaşmadan terk edip 19 lejyonuyla Makedonya yönünde çekildi. Yedi gün sonra düşmanın ordusu yetiştiğinde lejyonlarının başından ayrıldı. Bu şekilde kumandansız kalan ordu, yapılan iki taraf olumlu barış koşulları üzerine anlaştığında, karşı koymadan teslim oldu. Genel anlamda Aktium Muharebesi Antonius ve Kleopatra’nın belirgin yenilgisiyle sonuçlandı. Aktium Muharebesi, Roma iç savaşının sonucunu belirlemişti. Antonius ve Kleopatra İskenderiye’ye çekilmek zorunda kalmıştı. Bir sonraki yılda ise Octavian Korint üzerinden Rakka eyaletine gidip orada Yehuda Kralı Herodes’in desteğini alarak Sina yarımadası üzerinden Mısır’a girdi. Antonius İskenderiye hipodromunda son kez yenildikten sonra MÖ 1 Ağustos 30 tarihinde intihar etti. Kleopatra ise birkaç gün sonra aynı şekilde canına kıydı. Octavian yeni eyaleti Aegyptus’u kendi mülkü olarak elde ediğ praefectus Aegypti’nin idaresine verdi. MÖ 27 yılından itibaren, Augustus vasfıyla, geriye bakıldığında ilk Roma İmparatoru olarak sayılmasına izin veren bir konuma sahip olmayı başarmıştı. Octavianus ve Antonius tarafından öne çıkarılan tanrılara dayanarak, bu savaş ayrıca Apollon’un Dionysos’a galibiyeti olarak gösterildi, Roma ile Mısır Kraliçesi arasındaki tarihi rekabete bakıldığında ise, İtalya’nın Mısır’a karşı ya da Batı’nın Doğu’ya karşı galibiyeti olarak algılandı. Sonradan yüklenen bu anlamlar, savaşın meydana geldiği 2 Eylül 31 tarihinde henüz bir önem teşkil etmiyordu. İngiliz tarihçi Ronald Syme savaşla ilgili “adi bir aşk macerası“ndan bahsetmektedir. Savaşın Roma İmparatorluğu tarihindeki önemi nedeniyle kahramanlıktan yoksun gidişatı çoğunlukla dile getirilmezdi. Çalışan Gazeteciler Günü Çalışan gazeteciler günü, gazetecilik mesleğini icra edenleri onurlandırmak için 1961’den beri 10 Ocak günü düzenlenen Türkiye’ye özgü bir kutlama gündür. 1961-1971 arasında "Çalışan gazeteciler bayramı" adıyla kutlanmış; 1971 yılındaki askeri müdahaleden sonra ülkede gazetecilerin bazı haklarının geri alınması üzerine kutlama gününün adı, " 10 Ocak Çalışan gazeteciler günü" olarak değiştirilmiştir. 4 Ocak 1961’de kabul edilen ve basın çalışanlarının bazı haklar ve yasal güvence sağlayan “212 sayılı kanun” adlı düzenlemenin Resmi gazetede yayınlanışı nedeniyle 10 Ocak günü kutlama günü olmuştur. Söz konusu düzenleme, iş sözleşmelerinin yazılı olarak yapılması, sözleşmelere işin türü ve ücret miktarının yazılması gibi gazetecilerin sosyal ve yasal haklarını belirleyen hükümleri içeriyordu. Bu yasa ile kendilerine yüklenen sorumlulukları kabul etmek istemeyen 9 gazete patronu (Akşam, Cumhuriyet, Dünya, Hürriyet, Milliyet, Tercüman, Vatan, Yeni İstanbul ve Yeni Sabah) 212 sayılı yasanın ve Basın İlan Kurumu’nun oluşmasına ilişkin 195 sayılı yasanın mesleki sakıncalar doğuracağını iddia eden bir ortak bildiriye imza atarak gazetelerini 3 gün kapadıklarını duyurmuşlardır. “"Dokuz patron olayı"” olarak basın tarihine geçen bu gelişme üzerine gazeteciler, boykot boyunca “"Basın"” adlı bir gazete yayımlamaya karar vermişlerdir. Basın gazetesi 11 Ocak günü yayına başladı ve üç günlük boykot sırasında düzenli olarak yayını sürdürdü. Çalışan Gazeteciler Günü, bu olayın bir sonucu olarak ortaya çıktı. 10 Ocak, “Çalışan Gazeteciler Bayramı” olarak kutlanmaya başladı ve 1971’de “Çalışan Gazeteciler Günü” halini aldı. BeIN Sports (TÃ¼rkiye) beIN Sports Türkiye, 2000 yılında Işık TV adıyla Mehmet Emin Karamehmet tarafından Digiturk platformu için satın alınan, 2001 yılında yine Mehmet Emin Karamehmet ve Şansal Büyüka tarafından adı Lig TV yapılan ve 2017 yılında beIN Media Group tarafından adı beIN Sports olarak değiştirilen, 2001 yılı başından beri Süper Lig maçlarının naklen yayın haklarını elinde bulunduran ve Digiturk dijital platformundan yayın yapan Türk şifreli futbol kanalıdır. Kanalın sahibi Digital Platform İletişim Hizmetleri A.Ş.'dir. Süper Lig, 1. Lig, UEFA Şampiyonlar Ligi, UEFA Avrupa Ligi, İngiltere Premier Ligi, İspanya Kral Kupası, Fransa Ligue 1, Fransa Lig Kupası, Brezilya Serie A, ATP World Tour Masters 1000, Wimbledon Tenis Turnuvası, Diamond Ligi, WTA Şampiyonası, EuroLeague, EuroCup, FIBA Basketbol Şampiyonlar Ligi ve Basketbol Süper Ligi'nin müsabakalarını yayınlayan 7 beIN Sports kanalından canlı yayınlamaktadır. Türkiye Futbol Federasyonu tarafından "2010-2011, 2011-2012, 2012-2013, 2013-2014 Futbol Sezonları TFF Süper Lig ve TFF 1. Lig Müsabakaları Yayın Haklarının Devri için Düzenlenen Medya Hakları İhalesi"nde Süper Lig'in canlı yayın haklarını içeren A paketini, 321 milyon dolarlık teklifiyle Digiturk'ün kazanmasıyla birlikte Lig TV ve yüksek çözünürlükle yayın yapan kardeş kanalı Lig TV HD, 2013-2014 sezonuna kadar Süper Lig yayın haklarını elinde tutmaya hak kazanmıştır. 2012-13 sezonundan itibaren TFF ile yapılan anlaşma ile TFF 2. ve 3. Lig'e Digiturk 2 yıl geçerli olmak üzere sponsor olmuştur. Lig TV de bu anlaşma gereği bu liglerdeki önemli maçları yayınlamaya hak kazanmıştır. 13.01.2017 Cuma gününden itibaren kanalların ismi beIN Sports 1, beIN Sports 2, beIN Sports 3, beIN Sports 4 olarak değiştirilmiştir. Daha sonra sırasıyla beIN Sports 4K, 91. Kanal, 92. Kanal ve 93. Kanal kanalları açılmıştır. Bu en son açılan kanallarda müsabakalar dışında herhangi bir yayın bulunmamaktadır. Kısa bir süre sonra 93. Kanal çakışan müsabaka olmadığından geçici olarak kapatılmıştır. 91. Kanal ve 92. Kanal kanallarının isimleri beIN Sports Max 1 ve beIN Sports Max 2 olarak değiştirilerek devamlılık sağlanmıştır. beIN Sports Haber kanalı yayına başlamıştır ve platformun Türksat’taki ilk şifresiz kanalıdır. beIN Connect ile bu müsabakaların önemli anları ve özetleri internet aracılığı ile interaktif bir şekilde de yayın yapılmaktadır. S Sport kanalı ile yapılan anlaşma neticesinde İngiltere Premier Ligi’nde çakışan müsabakalar ve daha başka müsabakalar beIN Sports kanallarında yayınlanmaktadır. Müsabakalar genelde kanal sayısı yetmediği için beIN Connect üzerinden yapılmaktadır. Şu an 7-HD, 1-UHD ve yeni açılacak 1-HD kanalı ile toplam 9 kanalla yayınlarını gerçekleştirecektir. Digiturk platformunda 77 numaralı kanaldır. 13 Nisan 2008'de Lig TV HD adıyla yayına başlamıştır. Daha sonra adı beIN Sports HD 1 olarak değiştirilmiştir. Bu kanaldan Süper Lig, UEFA Şampiyonlar Ligi, UEFA Avrupa Ligi ve çeşitli programlar yayınlanmaktadır. Ayrıca 2008 Avrupa Futbol Şampiyonası maçlarını HD kalitesi ile yayınlamıştır. Süper Lig'in 2010-11 sezonunda birçok yeniliğe gitmişlerdir. Maç yayınlarında saniyede 1000 kare çekebilen Phantom HD kamerayı bazı karşılaşmalarda kullanmaya başlamışlardır. Ayrıca ilk defa bu sezondan itibaren Süper Lig'de oynanan 9 maçın hepsini canlı yayınlamaya başlamıştır. Maç yayınlarının çekimlerini 2008-09, 2009-10 sezonlarında HD Protek firması yapmıştır. 2010-11 sezonunda da HD Protek çekimlere devam etmektedir. Digiturk platformunda 78 numaralı kanaldır. 10 Eylül 2011'de Lig TV 2 HD adıyla yayına başlamıştır. Daha sonra adı beIN Sports HD 2 olarak değiştirilmiştir. Kanalın kuruluş amacı Digiturk platformunun yeni yayın ihalelerini kazanmasıyla kanal sayısının yetmemesidir. İngiltere Premier Ligi müsabakaları bu kanaldan yayınlanmaktaydı. 2017 yılında yapılan anlaşmayla yayın haklarını Saran Holding kuruluşu olan ve Digiturk platfomunda 85. kanalda yayın yapan S Sport kanalına geri devredildi. Bu kanaldan Süper Lig, İspanya Kral Kupası, Basketbol Süper Ligi, EuroLeague, EuroCup müsabakaları yayınlanmaktadır. Digiturk platformunda 79 numaralı kanaldır. 27 Eylül 2008'de SporMax HD adıyla yayına başlamıştır. Daha sonra adı ilk olarak Lig TV 3 HD ve daha da sonra beIN Sports HD 3 olarak değiştirilmiştir. İngiltere Premier Ligi müsabakaları bu kanaldan yayınlanmaktaydı. 2017 yılında yapılan anlaşmayla yayın haklarını Saran Holding kuruluşu olan ve Digiturk platfomunda 85. kanalda yayın yapan S Sport kanalına geri devredildi. Bu kanaldan Fransa Ligue 1, Fransa Lig Kupası, Basketbol Süper Ligi, EuroLeague, EuroCup müsabakaları yayınlanmaktadır. Digiturk platformunda 80 numaralı kanaldır. 20 Ekim 2015'te Lig TV 4 HD adıyla yayına başlamıştır. Daha sonra adı beIN Sports HD 4 olarak değiştirilmiştir. Kanalda belli bir yayın akışı bulunmamaktadır. Müsabaka olduğu zaman sadece canlı yayın yapılmaktadır. Onun dışında sadece haftalık ya da günlük müsabaka programını gösterir. Bu kanaldan ATP World Tour Masters 1000, Wimbledon Tenis Turnuvası, Diamond Ligi, WTA Şampiyonası ve çakışan müsabakalar yayınlanmaktadır. Digiturk platformunda şu anki kanal numarası belli değildir. 14 Mart 2017'de 93.KANAL adıyla yayına başlamıştır. Daha sonra adı beIN Sports Max HD 3 olarak değiştirilmiştir. Birden fazla spor müsabakası çakıştığı zaman kanal yayına açılmaktadır Onun dışında sadece haftalık ya da günlük müsabaka programını gösterir. Kanal şu an geçici olarak kapalıdır ve 2018 Ağustos ayında alınan patent neticesinde beIN SPORTS HD 5 adını alarak yayınlarına devam edecektir. Digiturk platformunda 81 numaralı kanaldır. 9 Şubat 2017'de 91. Kanal adıyla yayına başlamıştır. Daha sonra adı beIN Sports Max HD 1 olarak değiştirilmiştir. Müsabaka olduğu zaman sadece canlı 1. Lig ve çakışan müsabakaların yayınları yapılmaktadır. Onun dışında sadece haftalık ya da günlük müsabaka programını gösterir. Digiturk platformunda 82 numaralı kanaldır. 20 Şubat 2017'de 92. Kanal adıyla yayına başlamıştır. Daha sonra adı beIN Sports Max HD 1 olarak değiştirilmiştir. Müsabaka olduğu zaman sadece canlı 1. Lig ve çakışan müsabakaların yayınları yapılmaktadır. Onun dışında sadece haftalık ya da günlük müsabaka programını gösterir. Digiturk platformunda 83 numaralı kanaldır. 5 Temmuz 2017'de yayın hayatına başlamıştır. Platformun ilk ve tek şifresiz kanalıdır. Daha çok spor haberleri ve spor programları yayınlanmaktadır. Türksat ve Eutelsat uydularından şifresiz izlenebilmektedir. Ayrıca bu kanaldan EuroLeaguedeki bir ya da iki Türk takımının müsabakası şifresiz olarak Tüm Türkiye'ye yayınlanmaktadır. Bu müsabakalar tamamı ile Digiturk'ün kendi seçtiği müsabakalardır. Euroleague Final Four 2018 müsabakaları da bu kanaldan şifresiz bir şekilde yayınlanmıştır. Digiturk platformunda 399 numaralı kanaldaydı. 13 Aralık 2011'de LİG TV 3D adıyla yayına başlamıştır. Daha sonra adı beIN Sports 3D olarak değiştirilmiştir. Digiturk 3D kanalından dönüşümlü olarak beIN Sports kanallarından haftada bir seçilen Süper Lig müsabakası (genelde derbiler ve özel maçlar) beIN Sports 3D kanalı adı altında yayın yapardı. Kanal, 1 Şubat 2017 tarihinde yayın hayatına son vermiştir. Digiturk platformunda 400 numaralı kanaldır. 16 Haziran 2016'da LİG TV 4K yayına başlamıştır. Digiturk 4K kanalından beIN İZ 4K ve beIN SERIES 4K ile dönüşümlü olarak beIN Sports Türkiye kanallarından seçilen Süper Lig ve 1. Lig müsabakası (genelde derbiler ve özel maçlar) beIN Sports 4K kanalı adı altında 4K görüntü kalitesiyle yayın yapar. Aslında 4K yayını daha öncesine dayanır. 4K kanalı yayına başlamadan önce 22 Şubat 2014'te Galatasaray - Beşiktaş derbisi geçici bir kanal üzerinden deneme amaçlı yayınlanmıştır. Viktor Vasnetsov Viktor Mihayloviç Vasnetsov (; 15 Mayıs 1848, Vyatka Guberniyası - 23 Temmuz 1926, Moskova), mitolojik ve tarihî konular üzerine uzmanlaşmış bir Rus ressamdı. Rus resim sanatında folklorist - romantik modernizmin kurucularından ve Rus sanatında yeniden canlanma akımınındaki başlıca kişilerden biri olarak tarif edilir. Viktor Vasnetsovö 1848'de Vyatka guberniyasının ücra bir köyü olan Lopyal'da, altı kardeşin ikincisi olarak doğdu. Bir köy rahibi olan babası Mihail Vasilyeviç Vasnetsov eğitimliydi; doğal bilimlere, astronomiye ve resim yapmaya ilgi duyan 'felsefi eğilimli' bir kişiydi. Büyük babası bir ikona ressamıydı. Mikhail Vasnetsov'un üç oğlunda ikisi, Viktor ve Apollinaryi kayda değer ressamlar oldular, üçüncüsü ise okul öğretmeni oldu. Viktor, Lopyal'da, başlıca manzara ve köy hayatı resimleri ile resim hayatına başladı. Vasnetsov, Vladimir Stasov'a bir mektubunda çocukluk anılarını aktarırken, köylü çocuklarla yaşamış olduğunu ve onları narodnik değil, birer arkadaş olarak sevdiğini belirtmiştir. Viktor, on yaşından itibaren, Vyatka'daki bir din okulunda (seminer) okumaya başladı. Her yaz ailesiyle beraber zengin bir ticaret köyü olan Ryabovo'ya taşınırdı. İlahiyat okulu yılları sırasında yerel bir ikono satıcısının yanında çalışırdı. Ayrıca, Polonyalı sürgün bir sanatçı olan Michał Elwiro Andriolli'ye yardım etmekteydi, Vyatka'daki Aleksandr Nevski katedrali için freskler yapmak için. İlahiyat okulundan mezun olduktan sonra Viktor, sanat eğitimi için Sankt-Peterburg'a taşınmaya karar verdi. Rusya'nın başkentine seyahatini finanse edebilmek için 1867'de yapmış olduğu iki tablosunu, "Kadın Hasatçılar" ve "Sutçü Kadın"ı açık artırmada sattı. Ağustos 1867'de Viktor İmparatorluk Sanatlar Akademisi'ne girdi. Üç yıl sonra, gerçekçi sanatçıların Peredvijniki (Gezginler) akımı, Akademizm'e karşı başkaldırdı. Vasnetsov, Gezginler akımının lideri İvan Kramskoy ile arkadaş oldu, onu hocası olarak saydı. Ayrıca, öğrencilerden İlya Yefimoviç Repin ile çok yakın bir ilişki geliştirdi. Tarihî ve mitolojik resimlerle adı eşleşmiş olan Vasnetsov, başlangıçta bu konulardan mümkün olduğunca uzak durdu. "İsa ve Pontius Pilate Halkın Önünde" eserinin grafik kompozisyonu için Akademi onu gümüş madalya ile ödüllendirdi. 1870'lerin başlarında güncel hayatla ilgili pek çok gravür yaptı. Bunlardan ikisi ("Taşra kitapçısı" (1870) ve "Votka Şişesi İle Bir Oğlan" (1872) ile 1874 Londra Dünya Fuarı'nda bir bronz madalya kazandı. Bu dönemde yağlı boya ile tür resimler yapmaya başladı. "Köylü Şarkıcılar" (1873) ve "Ev Taşıması" (1876) gibi eserler, Rus toplumundaki demokratik çevreler tarafından sıcak karşılandı. 1876'da Repin Vasnetsov'u Paris'teki Peredvijniki topluluğuna katılmaya davet etti. Viktor Fransa'da yaşarken, akademist veya empresyonist ayrımı yapmadan klasik ve çağdaş tabloları çalıştı. Bu dönemde "Akrobatlar"ı yaptı (1877), çeşitli gravürler üretti ve bazı çalışmalarını Salon'da sergiledi. Paris'te peri masalı konularına büyük bir ilgi geliştirdi, "İvan Tsareviç Gri bir Kurda Biniyor" ve "Ateş Kuşu" üzerinde çalışmaya başladı. Vasnetsov, Repin'in meşhur tablosu "" için Sadko olarak modellik yaptı. 1877'de Moskova'ya geri döndü. 1870'lerin sonlarında Vasnetsov Rus peri hikâyeleri ve bylina resmetmeye odaklandı. En iyi bilinen resimlerinden bir kısmı bu döneme aittir: "Yol Kavşağındaki Şövalye" (1878), Prens İgor'un Savaş Meydanı" (1878), "" (1879–1881), "Sihirli Halı" (1880), ve "Alionuşka" (1881). Bu eserler ilk üretildikleri zamanda fazla takdir görmediler. Çoğu radikal eleştirmen, bu resimlerin Peredvijniki'nin gerçekçi ilkeleri ile ters düştüğünü ifade etti. Pavel Mihailoviç Tretyakov gibi önde gelen sanatseverler dahi onları satın almayı reddetti. Vasnetsov'un tablolarına olan rağbet 1880'lerde yaygınlaştı, kendisi dinî konulara yönlenip, velinimeti Savva Mamontov'nun Abramtsevo malikânesi için bir seri ikono yaptıktan sonra. 1884-1889'da Vasnetsov'dan Kiev'deki St Vladimir's Katedrali için freskler sipariş edildi. Hem Rus hem de Batı dini tablo geleneğine terş düşen, zorlu bir çalışmaydı bu. Saygın sanat eleştirmeni Vladimir Stasov, bu eserleri Rus halkının dinî duyguları ile oynayan bir saygısızlık olarak tanımladı. Başka bir popüler eleştirmen, Dmitry Filosofov, bu fresklerden "Rus toplumundaki sınıfları birbirinden ayıran 200 yıllık uçurum üzerindeki ilk köprü" olarak değindi. Vasnetsov Kiev'de yaşarken, Katedralin dekorasyonu üzerinde çalışmakta olan Mikhail Vrubel ile arkadaş oldu Beraber çalışırken, Vasnetsoz genç sanatçıya pek çok şey öğretti. Kiev'de Vasnetsov nihayet "İvan Tsareviç Gri bir Kurda Biniyor" u bitidi ve "Bogatirler" eserine başladı. 1885'te sanatçı İtalya'ya gitti. Aynı yıl Nikolai Rimsky-Korsakov'ın operası "Kar Tanesi" nin sahne tasarımı ve kostümleri üzerinde çalıştı. İzleyen yirmi yıl Vasnetsov için üretken geçti ama son dönem tabloları genelde daha az önemli sayılmıştır. Bu dönemde yeni medyalara dönmüştür. 1897'de kardeşi Apollinary ile birlikte Rimsky-Korsakov'un bir diğer prömiyeri olan "Sadko"nun sahne tasarımı üzerinde çalıştı. Asrın başında Vasnetsov kendisini tanımlayan, Rus yeniden yapılanmacı mimarisinin "peri masalı" tarzını geliştirdi. İlk övgü gören tasarımı, Vasily Polenov ile birlikte gerçekleştirilen, Abramtsevo'da bir kilise içindi (1882). 18984'te Moskova'daki kendi malikanesini tasarladı. Bunu, Paris'teki 1898 Dünya Fuarı'nın Rusya Pavyonu izledi. Nihayet, 1904'te, Vasnetso peri masalı binalarının en bilineni olan Tretyakov Galerisi'ni tasarladı. 1906 ve 1911 arasında Vasnetsov VArşova'daki Aleksandr Nevski Katedrali'nin mozaik tasarımı üzerinde çalıştı; ayrıca Mozkova'daki Aleksandr Nevski Katedrali'nin tasarımı ile de ilgilenmekteydi. 1912'de Çar II. Nikolay, Vasnetsov'a bir soyluluk unvanı verdi. 1914'te, I. Dünya Savaşı kurbanlarına bağış toplama amacıyla satılacak bir pulun tasarımını yaptı. Daha Rus Devrimi başlamadan, Vasnetsov Tretyakov Galerisi'nin bir yöneticisi olarak etkin oldu. Kişisel gelirinin önemli bir bölümünü Devlet Tarih Müzesi'ne tahsis etti, öyle ki müze koleksiyonunun büyük bir bölümü Vasnetsov'un parasıyla temin edildi. Ekim Devrimi'nden sonra, kiliselerde bulunan bazı dinî tabloların (özellikle Aleksandr İvanov'unkilerin) Tretyakov Galerisine aktarılmasını savundu. 1918'de Vasnetsov yeni kurulan Kızıl Ordu'nun üniformalarının tasarımına katıldı. Budenovka adlı (önceleri "bogatirka" olarak adlandırılırdı), bir askerî şapkanın modeli Vasnetsov'a atfedilir, bu şapka, eski Rusların huni şekilli miğferleri tarzındaydı. Sovyet astronomu Lyudmila Zhuravlyova tarafından 1978'de keşfedilen bir küçük planet, 3586 Vasnetsov, Viktor Vasnetsov ve Apollinary Vasnetsov anısına adlandırılmıştır. "Elizabeth: Altın Çağ" (Özgün adıyla "") adlı filmde, Vasnetsov'un Korkunç İvan tablosu (bakz. aşağıdaki galeri), sanki Çar'ın hayatı sırasında varmış gibi hatalı bir zamanlama ile gösterilmektedir ve filmde İvan, Kraliçe I. Elizabeth'le evlenme teklif ettiğinde, tabloyu İngiltere'ye gönderir. KarÄ±nca Hastanesi Karınca Hastanesi, Bülent Usta'nın ilk romanıdır. Ocak 2008'de Versus Kitap tarafından yayımlanmıştır. Romanın kapak resmi Komet'e, tasarımı Bülent Arslan'a aittir. ISBN numarası:978-9944-989-59-6. Sayfa sayısı: 178. İç Savaş Manzaraları İç Savaş Manzaraları; (Almanca: "Aussichten auf den Bürgerkrieg") Hans Magnus Enzensberger'in Almanca 1993 yılında basılan kitabı. Yazar kitabında tüm dünya üzerinde çeşitli biçimlerde kendini gösteren iç savaş hallerini araştırıyor, yorumluyor ve bir çözüm sunmaya çabalıyor. Enzensberger; gerilla savaşları, etnik kırım, barbarlık, canilik, çatışma ve iç savaş halini tasvir ettikten sonra karşıya umutlu insanların direncini, dayanışmayı, sebatkârlığı ve hayata bağlılığı koyuyor. Kitabın Türkçe çevirisini Ersel Kayaoğlu yaptı ve 1995 yılında İletişim Yayınları tarafından yayınlandı. Fiziksel bağımlılık Fiziksel Bağımlılık bir maddeye karşı olan bağımlılık türlerinden birisidir. Fiziksel bağımlılıkta kişi bağımlı olduğu maddeyi sadece öforik etkisi nedeniyle değil bedeninde zamanla gelişen bir takım fiziksel değişimlerin zorlaması ile kullanır. Bir başka deyişle kişi önceleri zevk için kullandığı maddeyi artık zorunluluktan kullanmaya başlamıştır. Fizksel bağımlılık erken veya geç dönemde gelişebilir. Sigara örneğinde konu incelenirse; kişi önceleri sigarayı keyif için içer ve herhangi bir fiziksel zorunluluk hissetmez. Ancak bir süre sonra kişi artık içmekten zevk almasa da sayıca artmış olan nikotinik reseptörler kişiyi sigara içmeye zorlar. Fiziksel bağımlılıkta geri dönüş vardır. Mikser Mikser, karıştırıcı demektir. Türkçeye İngilizceden geçen bu sözcük, Latince kelimesi "miscere" 'nin, İngilizceye mix olarak geçen (karıştırmak) fiilinden türemiştir. Dört Kitap (anlam ayrımı) Dört Kitap, bâzı dinlerde önemi olan temel kaynaklara verilen addır. Şu farklı bağlamlarda kullanılır Dört Kitap (Konfüçyüsçülük) Dört Kitap (), Neokonfüçyüsçü filozof Zhu Xi'nin Song Hânedanlığı zamânında derlediği Konfüçyüsçü öğretinin dört kutsal kitabıdır. Bunlar 2004 Voleybol Erkekler Avrupa Ligi 2004 Voleybol Erkekler Avrupa Ligi, CEV’in Dünya Ligi’ne katılamayan Avrupa ülkeleri arasında bu lige alternatif olarak düzenlediği organizasyonun ilkidir. İlk Avrupa Ligi’nde dörderli iki gruba ayrılan sekiz ülke, çift devreli, çift maçlı ve deplasmanlı olarak birbirleriyle karşılaştılar. Gruplarda ilk iki sırayı alan dört ülke, bu finalistlerden biri olan Çek Cumhuriyeti’nin Opava kentindeki dörtlü finalde Avrupa Ligi şampiyonluğu için mücadele etti. Bu ilk organizasyonda şampiyonluğu ev sahibi Çek Cumhuriyeti kazandı. Ülkücülük (felsefe) Ülkücülük, kişinin eylemlerine rehberlik edecek olan şuurlu bir bilinçten ziyade inançlar, arzular veya niyetler gibi önceki zihinsel durumların sonucu olacak davranış ve eylemlerde bulunur. Isabelle (Fransa) Isabelle (1295 - 22 Ağustos 1358), İngiltere kralı II. Edward'ın karısı. Kocasının 1327'de tahttan indirilmesinde önemli rol oynamıştır. Fransa kralı IV. Philippe'in kızıydı. 25 Ocak 1308'de Boulogne'da Edward'la evlendi. Kralın başdanışmanı Piers Gaveston'ın ülke yönetiminde büyük nüfuza sahip olduğu dönemde, Edward'la baronlar arasında uzlaşma sağlanmasına çalıştı. Bu tutumunu Gaveston'ın 1312'de öldürülmesinden sonra da sürdürdü. Ama 1320'lerde, Edward'ın yeni gözdesi Despenser ailesine karşı uzlaşmaz bir tutum takındı. 1325'te Gaskonya konusunda süregelen anlaşmazlığa çözüm bulmak amacıyla Fransa'ya gitti. Orada oğlu Edward'la (sonradan İngiltere kralı III. Edward) buluşarak Despenser'lar saraydan uzaklaştırılmadıkça İngiltere'ye dönmeyeceğini açıkladı. Bu sırada Fransa'ya kaçmış nüfuzlu bir baron olam Wigmore'lu Roger Mortimer'la tanıştı ve onun metresi oldu. 1326'da Mortimer ve sürgünde yaşayan öteki baronlarla birlikte Fransa'dan Essex'e geçerek kocası Edward ile Despenser'ların birliklerini bozguna uğrattı, Edward'ı Ocak 1327'de tahttan çekilmek zorunda bıraktı. Isabella, 15 yaşındaki III. Edward'ın İngiltere tahtına çıkmasını (1327) izleyen ilk yıllarda Mortimer'la birlikte büyük siyasal nüfuz kazandı. Ama 1330'da yönetime ağırlığını koyan III. Edward'ın Mortimer'ı tutuklatıp idam ettirmesinin ardından köşesine çekilmek zorunda kaldı. Ömrünün son yıllarında Azize Chiara tarikatına girdi. Mel Gibson'un yönettiği 1996 yapımı Cesur Yürek filminde Sophie Marceau tarafından canlandırılmıştır. Genizcil n sesi Genizcil (nazal) n sesi; sürekli, tonlu, ön ve art damak ünsüzüdür. Genizden /ng/ ya da /nğ/ seslerini verir. IPA'da [ŋ] olarak ifade edilir. Genellikle ñ ile gösterilir. Türkçede hâlâ yaşayan bir sestir ancak Türkiye Türkçesinde gösterimi yoktur. Kazak Türkçesi, Türkmen Türkçesi gibi çoğu Türk dilinde gösterilir. Kiril Abecesi kullanan Türk dillerinde n sesine karşılık gelen harfe kuyruk çizilmesi ile (Ң) gösterilir. Türk dillerinde bu ses tamlama eki olan +ıñ/+nıñ ekinde ve belirli sözcüklerde bulunur. Bu sözcüklere birkaç örnek aşağıdaki başlıklarda verilmiştir. Osmanlı Türkçesinde bu sesi göstermek için kef harfinin değiştirilmiş (üç noktalı) bir biçimi (ڭ, nef, kâf-ı nûnî) kullanılmıştır. Ancak, o zamanlar matbaalarda bu harfin kalıbı bulunmadığı zaman yerine "kef" konduğu görülür. Örnegin "deñiz" sözcüğü دكز (sağdan sola /d/+/k/+/z/) olarak yazılabiliyordu. Orhun yazıtlarında bu sesi göstermek için Göktürk abecesindeki tamgası kullanılmıştır. Bu tamga, ideografik olarak "yükseklik/büyüklük gösteren bir adam" biçiminde yorumlandığında gerçekten bu tamganın tek başına kullanımını veren "büyük, yüksek olan" anlamı ile örtüşür. Çağdaş Türkçede bu sözcük/tamga "en" pekiştirme sıfatı olarak varlığını sürdürür. Ön Türkçede de, başka abeceler kullanılmasına karşın bu ses bulunur. Örneğin Hunlar, Çin yazısı kullanmışlardır. Tuğrul Çavdar Kişisel sayfası - Türkçede nazal n içeren sözcüklerin bir listesi Ä°dealar teorisi İdealar kuramı, felsefede önemli bir prensip olarak Platon tarafından ortaya atılmış ve episteme anlayışından doğmuştur. Gerçek bilginin temelinin ancak idealar dünyâsında bulunabileceği temeline dayanır. Platon bunu mağara örneğiyle açıklar: Bir mağaranın girişinde durup arkası güneşe dönük olan kişi, güneşi hiç görmemiştir. Yalnızca önündeki mağara duvarına yansıyan kendi gölgesini görmektedir. Bu kişi duvardaki gölge ve ışığı gerçekliğin kendisi zanneder. Oysa gerçek Güneş ve kendi bedenidir. İdealar kuramı her ne kadar da en genel anlamda zihinde oluşan ve belirli anlayış formlarına dönüşen, bugün 'duyumsanamaz' görüşünü koruyan algılamalar dizisi olsa da idealar daha çok basitçe, yaşantımızın, bellekteki akışının kendimiz tarafından ve tarafımızdan olmayan bir dizi denetim mekanizmalarının oluşturduğu bir çeşit sayısal kolajlar dizisidir; bir başka deyişle; zihin, belleğe kaydolan verileri saklar ve biz bellek bölümünün gücüne ve seçiciliğine bağlı kalarak istencimiz veya beklentilerimiz ekseninde kimi veriler - yeni benzer veya olmayan bilgiler - oluştururuz. Zihinde doğan bu yeni bilgi bütünü, sonrasında dış dünya (nesneler dünyası) ile tutarlılıklarını ilişkilendirir. Ortaya çıkan bu düşünsel bütün, fiziksel ortam ile - zaman, onun içindeki gerçeklik, görelilik ve en önemlisi belleği ikna ediciliği ki bu, aynı zamanda fiziksel olana aykırı gelmemesi anlamı taşır - kendisini söz konusu gerçeklikte benimseten yeni bakış açısına verilen kuramın 'soyut' sistemlenen bilgiler dizisidir. Eflâtun'un Herakleitos'çu öğretiden alarak idealar kuramına taşıdığı "Evren'de değişmeyen ve aynı kalan hiçbir şey yoktur, her şey akar" mantığından çıkarımla, "mâdem ki Evren'de değişmeyen hiçbir şey yoktur, o hâlde, gelip geçici bilgilerin (göreceli/relatif gerçeklerin) değişmez ilksiz ve sonsuz, hep aynı kalan asılları olması gereken gerçek bilgiler, (idealar) bu Evren'in dışında bir yerlerde olmalıdır" sonucuna varmıştır. Eflatun, bu düşünceleri ile felsefeye çok önemli boyutlar getirmiştir. Eflâtun'un idealar kuramı, hem mantık, hem de metafizik içeriklidir. Vespa 150 TAP AMCA Troupes aéroportées Mle. 56, Fransız ordusu tarafından Cezayir ve Endonezya hava indirmesinde kullanılmış, modifiye edilmiş Vespa modeli. Henry Hyndman Henry Mayers Hyndman (7 Mart 1842 - 20 Kasım 1921), ilk önemli İngiliz Marksisti.Özellikle 1880'lerde önde gelen birçok İngiliz sosyalistini etkilemiş, ama geçimsizliği yüzünden çoğuyla arası açılmıştır. Cambridge'de Trinity College'da öğrenim gördü. Sussex ilinin kriket takımıda oynadı (1863-1868), pek çok yolculuk yaptı. 1871-1880 arasında Londra'da gazeteci olarak çalıştı. 1880'de Marksizmi benimsedi, radikal görüşleri savunan başkalarıyla birlikte Demokratik Federasyon'u kurdu. İlk konferansı (Haziran 1881) için hazırladığı "England for All" (Herkesin İngilteresi) Robert Owen'ın 1830'lardaki reform hareketinin başarısızlığından sonra İngiltere'de yayımlanan ilk sosyalist kitapti.Hyndman bu yapıtında Marx'ın kuramlarından yararlanmış, ama bunu belirtmediği için Marx'ı gücendirmişti. Hyndman'dan hoşlanmayan Friedrich Engels, Marx'la Hyndman arasındaki kırgınlığın derinleşmesini bilerek katkıda bulundu. Böylece dönemin en seçkin İngiliz Marksisti ile Marx arasındaki her türlü işbirliği son buldu. "(Marx'la Hyndman'ın aralarını Engels'in bozduğu, sansasyona meraklı liberallerin çok sevdiği bir uydurmadır. Meselenin aslı için, Marx'ın 20 Haziran ve 15 Aralık 1881'de Sorge'a yazdığı mektuplara bakınız.)" Demokratik Federasyon 1884'te, Sosyal Demokrat Federasyon (SDF) adını aldı. William Morris, John Elliot Burns ve George Lansbury gibi birçok federasyon üyesi Hyndman'ın etkisiyle Marksizm'e yönelmişti. Ama kısa bir süre sonra Morris ve arkadaşları SDF'den ayrılarak Engels'in desteğiyle Sosyalist Birlik'i kurdular. Bundan sonra Hyndman'ın İngiltere'deki sosyalist hareket üzerinde etkisi zayıfladı. Ama 1889'da, Londra'daki dok işçileri grevini onun yönettiğinin sanılması üzerine büyük ün kazandı. İngiltere'ye yönelik bir "Alman tehdidi" nin varlığına inanan Hyndman, I. Dünya Savaşı başlayınca yurtsever ve Fransız yanlısı bir tutum benimsedi. Bu nedenle 1915'te, İngiliz Sosyalist Partisi adını almış bulunan SDF üyeliğinden çıkarıldı. Bunun üzerine, daha sonra yeniden Sosyal Demokrat Federasyon adını alacak olan Ulusal Sosyalist Parti'yi kurdu. Savaş sırasında Gıda Bakanlığı'nda danışmanlık yaptı. Başlıca yapıtı "The Evolution of Revolution" 'dır. (1920; Devrimin Evrimi) Ah Avrupa! Ah Avrupa!, "(Almanca: Ach, Europa!)" Hans Magnus Enzensberger'in orijinal baskısı 1987 yılında yapılan kitabı. Hans Magnus Enzensberger, tek bir Avrupa'nın var olup olmadığını sorgularken, İngiltere, Fransa ve Almanya dışında öteki Avrupa ile bu ülkelerinin temsil ettiği diğer Avrupa'yı irdelemektedir. Yazar, Avrupa'nın bir bütün olmadığını ortaya koyarken, okuyucuyu İtalya, Macaristan, Portekiz, Polonya, Norveç, İsveç, İspanya ve Almanya ülkelerinde bir yolculuğa çıkartıyor. Saltuklu BeyliÄŸi Saltuklu Beyliği, Malazgirt Savaşı'ndan sonra Büyük Selçuklu Devleti komutanlarından, Ebulkasım Saltuk Bey'in 1071 yılında kurduğu, merkezi Erzurum olan Anadolu Türk Beyliği'dir. Emîr Saltuk, 1071 yılında gerçekleşen Malazgirt Meydan Muharebesi'nde Büyük Selçuklu İmparatorluğu ordusunda görev alarak emrine verilen birlikleri idare etmiştir. Selçuklu ordusunun galibiyetini takiben Sultan Alp Arslan tarafından Erzurum ve dolaylarının fethiyle görevlendirilmiş olup ele geçireceği topraklarda ikta olarak kendisine verilmiştir. Emir Saltuk Erzurum dolaylarını ikta olarak alsa da Gürcü Krallığı himayesindeki eski Bizans komutanınca yönetilen Erzurum'u ancak 1080/1081 senesinde ele geçirerek burayı merkez şehri yapmıştır. Saltuklular, Büyük Selçuklu vassalı olarak Gürcülerle savaşmayı sürdürerek topraklarını genişletmeye ve onlara karşı korumaya çalıştılar. Saltuklu Meliki İzzettin Saltuk 1155 gibi Ani dolaylarında Gürcü kralı Dimitri'ye yenilerek esir düşmüş ve ve yüklü bir fidye karşılığı serbest kalabilmiştir. Danişmendlilerle birlik olup Haçlılara karşı başarılı savaşlar yapmışlardır. Türkiye Selçuklu Sultanı Rükneddin Süleyman Şah, Gürcüler üzerine çıktığı sefere Saltuk Beyi Alâeddîn Melik Şah'ı da davet etti. Ancak, Alâeddîn Melik Şah bu sefere katılmayı kabul etmeyince Rükneddin Süleyman Şah, 1202'de Erzurum'u alarak beyliğe son verdi. Saltuklu beyleri, kültüre, sanata ve mimari eserlere çok önem vermişler ve sahip oldukları yerlerde çeşitli mimari eserler yaptırmışlardır. Melik Gâzi; Kale Camii ve Tepsi Minareyi inşa ettirmiştir. 1179’da inşa edilen Erzurum Ulu Camii'ni Nâsıreddin Muhammed yaptırmıştır. Üç kümbetler ismiyle bilinen türbelerden biri, İzzeddin Saltuk’a aittir. Bu türbenin yanında bir de zâviye vardır. Tercan’da, Mama Hatun tarafından bir kervansaray ve türbe yaptırılmıştır. 1232 senesinde, Ebû Mensûr tarafından inşa ettirilen Micingerd Kalesi, Saltuklulara ait önemli eserlerdendir ve bu eserlerin çoğu zamanımıza kadar ulaşmıştır. 1071-1202 yılları arasında Erzurum merkez olmak üzere, en güçlü devrinde Kars, Artvin, Rize ve Gümüşhane yörelerine egemen olan Türkmen beyliğinin beyleri hüküm sürdükleri yıllar itibarıyla şu şekildedir: HaramoÅŸha Haramoşha (Adigece: Хьарам1уашъхьэ/Yasak Dağ,Yasak Zirve), Adıge mitolojisi ile Nart destanlarında adı geçen bir dağ, Oşhamafe (Adigece: 1ошъхьамафэ; Kabartayca: Oşhamaho/"1уащхьэмахуэ/Uğurlu Dağ), Elbruz Tepesi olduğu da sanılır. Haramoşha tepesine,ölümlülere ateşi yasaklayan ve onları karanlığa terk eden "Tanrının" buyruklarına karşı geldiği gerekçesiyle, Nart Meclisi (Нарт Хасэ) Başkanı Nesren-jak'e, tanrılık iddiasındaki Pak'o (Пак1о) tarafından zincirlenmiştir. Nesren-jak'e, sonunda Nart Peterez tarafından özgürlüğüne kavuşturulmuş, ateş de geri getirilmiş, Nartlar soğuk ve karanlıktan kurtulmuşlardır. Sayı Şeytanı Sayı Şeytanı (Almanca: "Der Zahlenteufel"), Hans Magnus Enzensberger'in 1999 yılında basılan kitabı. Yazar matematikten korkan herkesi eğlenceli bir şekilde matematiği sevdirmeye çalışıyor. Kitaptaki kahraman Robert'in matematik korkusu 12 gece sonunda sihirli Sayı Şeytanı sayesinde kabustan tatlı bir rüyaya dönüşür. Yazarın diğer eserlerinden farklı olan bu kitap, hem büyükler hem de küçükler için eğlendirici ve öğretici yanlarıyla beğenilmektedir. Vanyar Vanyar elfleri (ya da "parlak elfler"), J. R. R. Tolkien'in Orta Dünya evreninde en yüce elf soyudur. Elflerin Eldar soyu içerisindedir. Orome'nin ardından batıya gidip orada kalan tek elf soyudur. Genelde altın sarısı saçlarıyla bilinirler. Elf beyi Glorfindel'in Vanyar olduğu düşünülmektedir. Son savaşta Valar'a yardım etmek için tüm güçleriyle Angband 'a saldırmışlardır. Dekar Dekar (daa); Ar'ın 10 katı olup 1.000 m'lik bir alan ölçüsünü temsil eder. Ar ise 100 m'ye eşittir. Halk dilinde genelde dekar yerine "dönüm" tanımı kullanılmaktadır. Ancak dönüm ile dekar birbirine tam eşit değildir. Dönümün metrekare olarak karşılığı 918,393 m²'dir. Dekar kelimesinin kökeni "Ar"dan gelmektedir. Dekar ayrıca "Hektar"ın onda biridir. Yani 1 hektar 10 dekara eşittir. 1 hektar 10.000 m'dir. 1 dekar ise 1000 m'dir. Bu üç birim de tarımda kullanılsa bile, hektar daha ziyade ormancılıkta kullanılır. United Buddy Bears Buddy Bears ("Dost ayıcık"), kişisel olarak boyanmış, 2 metre boyunda bir ayı heykelidir. 2001 yılında Berlin’in kamuya açık cadde ve alanlarında yaklaşık 350 ayı yer alıyordu. Bunların çoğu çocuk yardım kuruluşları lehine açık arttırma yolu ile satılmıştır. 2002 yılında geniş kapsamlı bir fikir hayata geçirildi. "United Buddy Bears" Çevresi – Barış içerisinde birlikte ve yan yana yaşama elçileri. Buna halklar, kültürler ve dinler arasında karşılıklı hoşgörü ve anlayışı yayma görevini üstlenen 140 dost ayıcık heykeli dahildir. "Birleşmiş dost ayıcıkların her biri" Birleşmiş Milletler tarafından tanınmış bir ülkeyi temsil etmekte olan, o ülkenin bir sanatçısı tarafından yaratılmıştır. "United Buddy Bears" şimdiye kadar dört kıtada 30 yerde sergilenmiş (örneğin aşağıdaki yerlerde) ve 40 milyonun üzerinde bir ziyaretçi sayısına ulaşılmıştır: Sergiler genellikle UNICEF elçileri (Peter Ustinov, Jackie Chan, , Mia Farrow) ve ilgili şehirlerin belediye başkanlarının himayesinde açılmaktadır. Projenin öncüleri olan , "Birbirimizi daha iyi tanımalıyız, o zaman birbirimizi daha iyi anlayabiliriz, birbirimize daha çok güvenebiliriz ve birlikte daha iyi yaşayabiliriz" vecizesi altında barış içinde birlikte ve yan yana yaşamak için gerekli esin vermeye çalışmaktadırlar. Bu nedenle 140 dost ayıcık sembol olarak da yan yana "el ele" durmaktadırlar. Genel olarak bunlar, organizatörler tarafından "The art of Tolerance" olarak da adlandırılan yaklaşık 180 metrelik bir alanda durmaktadırlar. Zorluklar içinde yaşayan çocuklara yardım için ayı heykelleri ile ilgili bu aktiviteler ayrılmaz bir birlik haline gelmiştir. Dost ayıcıklar sayesinde 2020 sonu itibarıyla bağış ve açık arttırmalar sonucunda şimdiye kadar UNICEF ve değişik yerel çocuk yardım kuruluşları için 2,4 Milyon Euro (€) toplanmıştır. 2002 yılında Türk sanatçı Banu Birecikligil Türkiye için ilk "United Buddy Bear" eserini yaptı. Bu, UNICEF’in lehine açık arttırmaya konuldu. Daha sonra Almanya’daki Türk Büyükelçiliği İstanbul doğumlu sanatçı Mustafa Üçbilek'i seçti. Onun eseri olan ayı Türkiye’yi 3 kıtada 7 sergide temsil etti. 2006 yılında bu ayı da UNICEF’in lehine açık arttırmayla satıldı ve Türkiye için bu kez Türk sanatçı karı-koca olan Murat ve Cansu Ökmen tarafından yeni bir "United Buddy Bears" yaratıldı. "United Buddy Bears" sergisinin 2004 / 2005 kışında İstanbul’a geldi. Sergi yeri Beyoğlu Semtinde "Haliç" manzaralı Tepebaşı Pera Meydanı idi. Belçika'nın şehirlerinin listesi ve nüfusları Bu liste Belçika şehirlerinin 1 Ocak 2020 itibarıyla nüfuslarını göstermektedir: Loğusa otugiller Loğusa otugiller (Aristolochiaceae), 8 cins ve yaklaşık 400 tür içeren Piperales takımına bağlı bir çiçekli bitkiler familyasıdır. Örnek cinsi "Aristolochia"'dır. Celâleddin Harezmşah Celaleddin Harezmşah Mengüberti (Arapça: جلال الدین منکبرنی Jalāl al-Dīn Menguberdī; d. ? - ö. 1231), Harezmşahlar Devleti'nin son hükümdarıdır. Alaaddin Muhammed'in oğludur. Celaleddin Harezmşah'ın babası Harezmşah Alaaddin Muhammed, annesi Hint bir cariye olan Ayçiçek Hatun'dur. Doğum tarihi bilinmemekte olup, asıl adı Mengüberti, Mengübirtî'dir. Celaleddin kendisinin lakabıdır. Babasının yanında uzun yıllar bulunmuş ancak Kıpçak asıllı bir anneden doğan kardeşi Uzlagşah veliaht tayin edilmiştir. Babası Alaaddin Muhammed'in Cengiz Han tarafından mağlup edilip Aralık 1220' de Hazar Denizi'nde bir adada ölümünden önce veliaht tayin edilmesi üzerine Harezmşahlar Devleti hükümdarı olmuştur. Fakat kendinin "Şah" olarak anılmasına karşı çıkmış ve "Sultan" olarak anılmasını buyurmuştur. Celaleddin, bazı aile mensupları ve bazı devlet adamları ile birlikte Hazar Denizi doğusunda bulunan Mangışlak Yarımadasına geçerek oradan Harezmşahlar Devleti'nin başkenti olan Ürgenç şehrine gittiler. Fakat çok geçmeden 1221'de Cengiz Han'ın oğulları Çağatay Han ve Ögeday Han komutanlığında büyük bir Moğol ordusu Ürgenç'i kuşatmaya aldı ve şehri ele geçirdikten sonra yıkıp yakıp yerle bir etti. Ürgenç'teki komutanlar, babası Sultan Alaaddin'in fikrini değiştirip küçük oğlu Celaleddin'den önce kendine varis ve veliaht olarak seçip ilan ettiği ve Celaleddin'in ağabeyi "Kutbuldin Uzlağşah"'ın Sultan olmasını istemekteydiler. Celaleddin Türkmen komutanlarının kendine ihanet edeceğinden şüphelenerek şehir teslim olmadan Ürgenç'ten kaçtı. Celaleddin Moğolların kuzey Horasan'daki keşifçi güçlerine görünmeden ve ancak Nasa'da kendini gören Moğol birliğini yenip elimine ederek babasının daha önce kendisine emirliğini verdiği; Gurlular'dan eline geçirdiği ve hemen hemen modern Afganistan'a eşit olan bölgeye çekilmeyi başardı. Bu bölgede merkez olarak Gazne'yi seçerek orada yeni bir ordu kurmaya başladı. Celaleddin yeni ordusu ile Gazne'de kendisini Cengiz Han'ın ordularına karşı koymaya kararlıydı. Ertesi yıl 1221' de Kâbil'in kuzeyinde "Pervan" adlı bir mevkide Cengiz Han'ın yakın bir idarecisi ve asker komutanı olan Şiki Kutugu Noyan idaresi altında olan 30.000 kişilik bir Moğol ordusu Celaleddin'in yeni ordusu ile karşı karşıya geldi. Tam bir gün süren Pervan Muharebesi'nde yeni Harezmșah ordusu galip geldi. Fakat Harezmșah ordusu çok yorgun düşmüştü ve devamlı savaşacak takatte değildi. Bu nedenle Celaleddin Moğol ordusunu kovalamayıp geri çekildi. Pervan Muharebesi Moğol ordularının ilk büyük mağlubiyeti olarak tarihe geçmiş oldu. Pervan'daki Harezmșahların galibiyeti Moğolların yenilmez bir güç oldukları efsanesine son verdi. Kasım 1221'de Moğol işgali altında bulunan Herat şehri halkı işgalci Moğol garnizonuna karşı isyan ederek burada bulunan Moğol askerlerini öldürmeyi başardı. Ama Herat şehri, yeni bir ordu ile gelen Moğol komutanı Elçigidey Noyan'ın 6 ay süren bir kuşatmasından sonra 14 Haziran'da tekrar Moğollar eline geçti. Pervan mağlubiyetine çok sinirlenen Cengiz Han Moğol ordularının komutanlığını şahsen üzerine alıp güçlü bir ordu ile Celaleddin Harezmșah üzerine yürümeye başladı. Harezmșahlar ileri gelenleri Moğollara karşı nasıl direniş yapabilecekleri hakkında değişik yaklaşımlarda idiler ve Celaleddin'e Moğollara karşı direnişe devam etmek için istediği desteği vermediler. Bunun üzerine Celaleddin önemli bir savunma kalesi olan Gazne'yi bırakmak zorunda kaldı ve 50.000 kişilik ordusu ve binlerce sivil muhacir ile Hindistan'a doğru göçmeye başladı. Cengiz Han komutasındaki Moğol ordusu Celaleddin'i takip etti. Celaleddin ordusuyla İndus Nehri'ni geçmeye ve karşı tarafta daha uygun savunma durumu almaya karar verdi. Bunu gerçekleştirmek için "Hund" ya da "Nesavi" mevkine erişen Harezmșah Türkmen ordusuna Moğollar tam bu sırada yetiştiler. 24 Kasım 1221'de Celaleddin kendisi ile birlikte olan muhacir sivillerin nehrin karşı yakasına geçmesi için Moğol öncülerine karşı savunma manevralarına geçmişken ve Harezmșah Türkmen ordusu daha ırmağı hiç geçmeden, Cengiz Han büyük ordusunun tüm gücü ile birden bir cephe hücumuna geçti. Celaleddin'in ordusu ile siviller Moğollar ve ırmak arasında kaldılar. Yapılan İndus Muharebesinde Celaleddin 50.000 kadar askeri ile Moğol ordusuna karşı saldırıya geçtiyse de hiç başarı sağlayamadı. Moğollar nehri geçmeye hazır olan Harezmşah ordusuna ve sivil muhacirleri üzerine önü alınamayan büyük bir dalga halinde yüklenip büyük bir katliama giriştiler. Sultan Celaleddin Moğolların eline geçmelerini önlemek için gözde cariyesini ve çocuklarını öldürttü. Hazinesini geride bıraktı. Ordusunu ve muhacirleri feda eden Celaleddin, İndus Nehri'ni çok küçük bir birlikle zor bela geçebildi ve Aralık 1221'de Delhi Sultanı Sultan Şemseddin İltutmuş'a sığındı. Moğol ordusu Harezmşah ordusundan geride kalanların hepsini ve sivil muhacirlerin çok büyük çoğunluğunu acımasızca öldürdü. Fakat Delhi Sultanı İltutmuş Bağdat'taki Abbasi Halifesi Muktedir ile yakın ilişki kurmuştu ve Harezmşah'ların Abbasi Halifesine karşı olan çok aksi tutumlarını bilmekteydi. Bu nedenle Celaleddin'e destek sağlamaktan çekindi. Celaleddin Türkmen karışık bir Müslüman-Hindu Rajput halkı olan "Hoharlar" ile anlaştı. Hoharlar ile birlikte, Multan'da hükümdarlık kurmuş olan Türk asıllı Nasirudin Kabaça üzerine yürüdü. Güney'e akın yaparak Sind bölgesine ve kuzey Gücerat bölgesine girdi ve buralarını tümüyle talan etti. Delhi Sultanlığı Cengiz Han tehlikesini beklemekte oldukları için Celaleddin'in bu yağmalarına mecburen seyirci kaldı. Celaleddin Hindistan'da üç yıl kaldı. 1224'te Moğol tehlikesi azalmıştı. Celaleddin bu nedenle Delhi Sultanlığı'nın üzerine geleceğinden çekinmekteydi ve ayrıca eski topraklarını geri almak istemekteydi. Bu nedenlerle 1224'te Celaleddin Afganistan ve İran üzerinden eski topraklarına döndü. Fakat buralarda Moğollar çok büyük maddi zararlar verdikleri gibi yaptıkları katliamlarla nüfus da çok azalmıştı. Yüzyıllarca önemli olan savunma noktalarındaki kaleleri savunacak asker bulmak nerede ise imkânsızdı. 1221 veya 1222 kışında kardeşi Gıyasettin, İran'ın güneyinde Pırşah'ı ve "Irak Acemi" veya "Cibal" adı verilen bir bölgeyi eline geçirmişti. Bir zamanlar Harezmşahlara vezirlik yapan ve Hindistan'a gidip Celaleddin'e katılmak için yolda geçtiği yerlerin savunmasız olduğunu gören "Burak Hicab" (yönetim dönemi 1222-1235) adlı, sonradan Kutluk Hanlığı devletinin kurucusu, bir emir de Kirman'ı eline geçirmişti. Celaleddin İran'a dönünce hemen onu Sultan kabul etti. Celaleddin buradan Fars'a geçerek orada Selçuklu Atabeyi olan "Sait Bin Zengi" (yönetim dönemi 1198-1226)'nin kızı ile evlenip bu bölgeyi de tekrar idaresi altına aldı. Yeniden idaresine aldığı ülkesini elinde tutabilmek için yeni bir ordu daha toplamaya başladı. Fakat Moğollar yine hücuma geçtiler ve Celaleddin Elburz Dağları eteklerinde onlarla yaptığı bir savaşı kaybetti. Oradan, önce güneye çekilip Huzistan'da kışı geçirdi. Burada Abbasi Halifesi Mustansır'a bağlı birliklerle ufak savaşlarda bulundu. Sonra kuzeybatıya doğru ilerleyip Azerbaycan bölgesinde bulunan güç boşluğundan faydalanarak bölgenin başkenti olan Tebriz'deki Özbek Atabeyi olan "Cihan Pehlivan"'ı (yönetim dönemi 1210-1225) oradan atarak, Tebriz'i kendine başşehir yaptı ve yeniden bir Harezmşah Devleti kurup toparlanmaya çalıştı. Etrafındaki devletlerden ve beyliklerden Moğol ilerleyişine karşı yardım istedi. Ancak istediği yardım kendisine ve devletine verilmedi. Fakat Moğol birlikleri, Türkmenler ve diğer düşmanları tarafından sürekli rahatsız edildi. Bu yeni devletini idare ettirebilmek ve yakında gelmesi beklenen Moğol orduları hücumuna karşı koymaya hazırlanmak büyük maddi kaynak gerektirmekteydi. Bu nedenle Celaleddin 1225'te güney Kafkaslarda çok zengin bir ülke olan Gürcistan'a saldırıya geçti. Büyük bir ordu ile bu ülkeye sefere çıktı. Hristiyan olan Gürcistan Krallığı orduları ile Garni'de karşılaştı ve burada yapılan muharebede Gürcüler'i yendi. Böylece Gürcistan'ın başkenti olan Tiflis yolu açılmış olmaktaydı. Fakat geride bıraktığı Azerbaycan ile Kirman'da vali olan Burak Hacib kendine karşı isyan etmişti. Onun için galibiyetini Tiflis fethi ile sonuçlandırmadan geri dönmek ve bu isyanlarla uğraşmak zorunda kaldı. 17 gün içinde Celaleddin ordusuyla Tiflis'ten Kirman'a gitti. Fakat Burak Hacib şehri bir kuşatmaya karşı iyi hazırlamıştı. Sonra da Burak Hacib çok alttan alıp anlaşmacı bir yaklaşım ile Celaleddin'in Sultanlığını yeniden kabul etti. Böylece isyanları bastırdıktan sonra Celaleddin ikinci bir Gürcistan seferine başladı. Gürcü ordularına karşı birkaç ufak muharebe kazandı. Gürcü Kraliçesi Rusudan, danışmanları olan Gürcü prenslerinin isteklerine uyarak Tiflis'i terk edip Batı Gürcistan'a çekildi. 9 Mart 1226'da Celaledin Tiflis'i eline geçirdi. Tiflis şehrini yağmaladığı ve büyük Hristiyan kiliselerini yıktırdığı, zamanın tarihçileri tarafından bildirilmektedir. Celaleddin Tiflis'ten Tebriz'e geri geleceğine 7 Kasım 1226'da o zaman Şam'daki Eyyûbîler idaresi altında bulunan Ahlat kalesine yöneldi ve bu kaleyi kuşatmaya aldı. Hava şartları da hiç uygun değildi ve Şam'da bulunan Eyyûbî Sultanı el-Eşref kaleye hiçbir destek sağlamamıştı. Ancak Ahlat kalesi, kuşatmaya beklenmedik bir direniş gösterince hava şartlarının da kötüye gittiğini gören Celaleddin kuşatmayı bırakıp Tebriz'e geri çekildi. Fakat Şam Eyyubileri buna karşılık olarak Irak'taki Abbasi Halifesi yoluyla bir yeni müttefik aramaya koyuldular ve buna en uygunu Anadolu Selçukluları idi. 1227'de Celaleddin kuzey İran'da bulunan Alamut kalesini merkez edinen İsmailîleri kendine bağladı. 1227'de bir Moğol ordusu yine doğudan İran'a girdi. Celaleddin ordusuyla İsfahan şehri önlerinde bu Moğol ordusuyla muharebeye girişti. Her iki taraf da büyük zayiat verdiler. Ama Moğol komutanı yenik düşmemekle beraber büyük zayiat veren ordusunu Amu Derya Irmağı gerisine çekti. 1228'de Celaleddin yeni Harezmşah Türkmen Devletinin başında Irak'ın kuzeyi, Kirman, Fars, İsfahan, Tiflis ve Tebriz bölgelerini idaresi altına almıştı. Ama durum yine kötüye gitmeye başladı. Kardeşi ve güney İran'da emir olan "Gıyaseddin" bir isyan sonucu idare ettiği ülkelerden atıldı. Gıyasedin Kirman'da emir olarak idareci olan Burak Hacib'e sığındı ve bu kişinin desteğini sağlamak için onu annesi ile evlendirdi. Fakat çok geçmeden Burak Hacib, Gıyaseddin'i kendine karşı bir komplo hazırlayıp ihanet etmekle suçladı ve idam ettirdi. 1228'de de Celaleddin Eyyûbîlerin idarelerini devam ettirmekte oldukları Ahlat üzerine yürüdü ve şehri yine başta başarısız olarak kuşatmaya aldı. Ama bu sefer 8 ay süren bir kuşatmadan sonra 2 Nisan 1230'da Ahlat şehrini eline geçirmeye muvaffak oldu. Fakat Şam Eyyûbî Sultanı el-Eşref ile Anadolu Selçuklular sultanı olan I. Alâeddin Keykubad ittifak yapmışlardı. Alâeddin Keykubad ile Celaleddin'in arası, Harezmşah Türkmenlerinin bazı Selçuklulara ait olduğu kabul edilen köylere akın yapmalarından dolayı, açılmıştı. Bu esnada Şam Eyyûbîlerinin Ahlat valisi "Hacip Ali" de kalesini yeniden almış ve Celaleddin Ahlat kalesini tekrar almak için yeniden kuşatmıştı. Selçuk Sultanı Celaleddin'den kuşatmayı kaldırmasını istedi; ama Celaleddin kalenin zaten kendisinin olduğunu iddia etti. Böylece savaş durumu ortaya çıkmış oldu. Alâeddin Keykubad komutanlığındaki Selçuklu ordusu ve 10.000 kişilik Eyyûbî takviyesi ile Erzincan civarında bulunan Celaleddin ve ordusu üzerine yürüdü. Ağustos 1230'da Erzincan yakınlarında Yassı Çemen Muharebesi başladı. Bu muharebe 3 gün sürdü ve ilk başlarda Celaleddin'in üstünlüğüyle devam eden savaşın sonunda Celaleddin büyük bir yenilgiye uğradı. Ordusu muharebede imha edilen Celaleddin Harezmşah' ın yaralı olarak Diyarbakır'ın (bugünkü adıyla Silvan) Meyyâfârikîn' e geri çekildiği ve Harzem Köyü'nde defnedilmiş olup, türbe yaptırılmıştır.Yassıçemen savaşında yenilmek üzere olan Selçuklu Sultanına, o tarihlerde Erzincan, Erzurum ve Bitlis (Ahlat) dolaylarında dağınık bir göçebe hayat süren, ilerde Osmanlı Devletini kuracak olan Ertuğrul Gazi aşiretinden topladığı askerlerle destek vererek Selçuklu Devletini mutlak bir yenilgiden kurtarmış, karşılığında Selçuklu Sultanı onlara Söğüt, Domaniç gibi sınır boylarını yurtluk olarak vermiş, öbür taraftan Bizans ile olan sınırlarını garanti altına almıştır. Kaynaklara göre, Celaleddin Harezmşah kısa boylu, şişmanca ve çok esmerdi. Celaleddin Harzemşah büyük bir kumandan, askeri bir dehaydı. Pek çok savaşı hayatı pahasına kazanmasına rağmen askeri başarılarını siyasete ve diplomasiye istediği gibi yansıtamaması onun yanlış anlaşılmasına, istediği icraatları kolayca yapamamasına sebep olmuştur. Buna rağmen Moğol saldırılarına ve Hristiyan Gürcülere karşı mücadele edebilen yegane kişi olması ve Moğolların yakın Doğu'yu tamamen istila etmesinden sonra, bölgede oynadığı rolün daha iyi anlaşılması, Celaleddin Harzemşah'a gerek halk arasında ve gerek bütün Şark edebiyatında büyük bir şöhret kazandırmış; hayatı, kahramanlıkları Doğu Edebiyatında efsane haline gelirken Türk tarihindeki en büyük Türk hükümdarlar arasında sayılmaya başlanmıştır. Namık Kemal tarafından Moğollar'a karşı İslam dünyasını koruyan Celâleddin Harzemşah'ın kişiliği ve mücadeleleri çevresinde gelişen Mukaddime- i Celâl olarak da bilinen Celalettin Harzem Şah adlı tiyatro oyununu yazmıştır. Gela, Sicilya Gela, İtalya'nın Sicilya Özerk Bölgesi'nde Caltanissetta iline bağlı bulunan bir şehir. Gela, Sicilya adasının güneybatısında Akdeniz kıyısında Gel Nehrinin denize katıldığı haliç etrafında Agrigento şehri ile Ragusa şehri arasında kurulmuştur. Gela şehrinin komün belediye sınırları içindeki nüfusu (30.6.2010 tahminlerine göre) 77.222 kişidir ve nüfus yoğunluğu 279,79 kişi/km² olur. Gela komününün belediye sınırları içinde 19. ve 20. yüzyıllarda nüfusunun gelişmesi resmi nüfus sayımı sonuçlarına göre şu gösterimde özetlenmiştir. Gela komününün sınırlarına komşu olan komünler: Acate, BÃ¼tera, Caltagirone, Mazzarino ve Niscemi'dir. Gela şu kentlerle kardeş şehir bağlantısı kurmuştur: Thirteen Senses Thirteen Senses alternative rock tarzı müzik yapan İngiliz grubudur. Grup adını 27 Eylül 2007 yılında çıkardığı The Invitation adlı albümüyle duyurmuştur. "Thru the Glass", "Do No Wrong", "Into the Fire" ve "The Salt Wound Routine" adlı parçaları İngiliz listelerinde en iyi 40 şarkı arasında yer almıştır. İkinci albümleri Contact'ı Nisan 2007 yılında piyasaya sürmüşlerdir. "Into the Fire" adlı parçası çeşitli yapımlarda yer almıştır. Odak Geometrik optiklerde odak, görüntü noktası olarak da bilinen, ışık ışınının yakınsak kaynaklandığı noktadır. Ayrıca odak kavramsal olarak bir nokta olmasına rağmen, fiziksel olarak uzaysal boyuta sahiptir ve mavi daire olarak adlandırılır. Bu ideal olmayan odaklanma, optik görüntülemenin ışık sapmaları nedeniyle olabilir. Önemli anormalliklerin yokluğunda, en küçük muhtemel mavi daire, optik sistem açıklığındaki kırınım nedeniyle, Airy diskidir. Işık sapmaları, airy diski büyük açıklıklar için fazla küçük olduğu sürece, açıklık çapı arttıkça kötüleşmeye eğilimlidir. Görüntü, görüntü noktası ya da bölgesi, eğer nesnel noktadan gelen ışık, görüntüye neredeyse mümkün olduğu kadar yakınsak ise odakta, eğer ışık yeteri kadar yakınsak değilse odak dışındadır. Temel odak ya da odak noktası özel bir odaktır: yansıtılır. Ayrılan mercek, tümsek ayna, koşutlanmış ışık demetini bir noktada toplamaz. Bunun yerine, odak noktası ışığın merceğe doğru gittikten ya da aynadan yansıtıldıktan sonra ışık yayılır gibi gözüktüğü noktadır. Parabolik tümsek ayna koşutlanmış ışık demetini odak noktasından ışık yayar şekilde göstermek, diğer taraftan, ışınları direkt olarak koşutlanmış ışık demeti halinde odağa göndermek için yansıtır. Tümsek elips ayna, ışığı direkt olarak diğer odak noktasından sanki bu ışın yayıyormuş gibi diğer odak noktasına yollar. Bu tip aynada, iki odak noktası da aynanın arkasındadır. Tümsek hiperbolik ayna ışınları, ışınlar aynanın arkasındaki odak noktasından çıkıyormuş gibi gözükmesi için, aynanın önündeki odak noktasından çıkacak şekilde yansıtır. Buna karşılık, tümsek hiperbolik ayna ışınları direkt olarak aynanın arkasında bulunan ve aynanın önünde bulunan odak noktasına doğru olan, Cassegrain teleskopu gibi, odak noktasına doğru odaklar. http://en.wikipedia.org/wiki/Focus_(optics) Kars Åžehir Stadyumu Kars Şehir Stadyumu, Karsspor'un maçlarını oynadığı stadın adıdır. Kars, Cumhuriyet Meydanı yakınındadır. Stadın kapasitesi 4500 kişiliktir. 500 koltuk kapalı tribünde yer almaktadır. 2015 yılının mayıs ayında yıkılmıştır.Yıkılma nedeni depreme dayanıklı olmadığı içindir.Kars Şehir Stadyumu yerine 2000 kişilik "Tartan atletizm pisti"adı altında yeni bir spor tesisi yapılacaktır.Çalışmalar 2015 yılının eylül ayında başlamıştır. Nikola Petković Nikola Petković (d. 28 Mart 1986), KVC Westerlo takımında defans pozisyonunda görev yapan Sırp futbolcudur. Profesyonel kariyerine 2005 yılında Radnički Pirot kulübünde başladı. Daha sonra sırasıyla Vojvodina, Gençlerbirliği, Hacettepe, Crvena Zvezda, Eintracht Frankfurt, Tom Tomsk, El-Ehli, Crvena Zvezda, Hapoel Tel Aviv, Sydney FC, KVC Westerlo kulüplerinde oynadı. Blue (İngiliz müzik grubu) Blue, 2001 yılında kurulan İngiliz pop grubudur. Grup, Lee Ryan, Duncan James, Simon Webbe, Antony Costa adındaki 4 erkek müzisyenden oluşur. Başta çok iyi bir giriş yapmalarına karşın grup dağılmıştır. 5 Mayıs 2009'da grup tekrar birleşme kararı almıştır. 29 Ocak 2011 tarihinde Birleşik Krallık adına Eurovision Şarkı Yarışması'nda ülkesini temsil etmek için görevlendirilmiştir. Blue, 2011 Eurovision Şarkı Yarışması'nda "I Can" adlı şarkı ile doğrudan girdiği finalden 11.'likle ayrılmıştır. Transkripsiyon faktörü Moleküler biyolojide bir transkripsiyon faktörü genlerin transkripsiyonunu düzenlemek için DNA üzerinde belli bir diziye bağlanabilen bir proteindir. Bunlar diziye-özgün DNA bağlanma proteini olarak da adlandırılır. Transkripsiyon faktörleri tek başına veya bir komplekste yer alan başka proteinlerle beraber, RNA polimeraz tarafından bir genin transkripsiyonunu ya (bir aktivatör olarak) kolaylaştırırlar veya (bir represör olarak) engeller. Transkripsiyon faktörleri DNA'daki genetik bilgiyi okuyup yorumlayan protein gruplarından biridir. DNA'ya bağlanırlar ve gen transkripsiyonunun artması veya azalmasına yol açarlar. Bu bakımdan pek çok önemli hücresel süreçte hayatî bir konuma sahiptirler. Transkripsiyon faktörlerinin ilişkili olduğu bazı önemli fonksiyonlar aşağıdadır: Biyolojik süreçlerin genelde birden çok kontrol ve düzenleme katmanı vardır. Bu, transkripsiyon faktörleri için de geçerlidir: bir gen ürününün miktarı transkripsiyon seviyesi tarafından belirlendiği gibi, transkripsiyon sürecinin kendi de denetime tâbidir. Aşağıda, bir transkripsiyon