Şartlar kötü olduğunda, güvenli iniş diye bir şey yoktur. Bir uçağın kısıtlamaları diye adlandırılan değerler vardır ve bunlar havaya ve görüş mesafesine bağlıdır. Bırakın pisti, pist ışıklarını bil göremiyor olabiliriz, böyle bir durumsa tehlikeden başka bir şey demek değildir. Yoğun siste, sıfır görüş mesafesiyle uçmak riskini almak istemiyorum, özellikle de yakıt, yolcu ve malzeme yüklü bir uçakla. Bu çılgınlık olurdu. Üstelik bu civarda inebileceğimiz başka alan da yok. Roma'nın güneyindeki bütün alanlar Müttefiklerin ellerinde. Üstelik eğer hava raporlarına inanabilirsek. Onlar da yoğun sis altında kalacaklar. Skorzeny kocaman elini yüzünden geçirdi, içini çekti, kıyıya, denize baktı sanki havanın kendilerine nasıl bir sürpriz hazırladığını görmek istiyordu. Bizi hiçbir şey durduramaz, Neumann. Yoğun sis bile. Berlin'den son aldığım mesaj alarm durumuna geçmemizi bildiriyor. Bu da her an havalanmamız gerekebilir anlamına gelir. Hava kararmadan böyle bir emir geleceğini sanmıyorum, ama durum bu. - Ama biz hava şartlarından söz ediyoruz, Albay. Doğaya karşı çıkmak risklidir. Eğer bir yanlış yaparsak hem benim mürettebatımın, hem de sizin adamlarınızın hayatları tehlikeye girer. - Görevimizi yapmamızı engelleyecek her şeye karşı çıkıyorum, Yüzbaşı buna hava şartları da dahil… Yapmamız gerekeni yapacağız, gitme zamanı geldiğinde gideceğiz. Sis olsun, olmasın, zamanı geldiğinde bu iki uçağın havalanmış olmasını istiyorum. - Ama mürettebat ve yolcuların güvenliği. - Sana verilen emirlere uy, Neumann. Skorzeny bağırır gibi konuştu, arkasını dönüp uzaklaştı. Kahire, 18.00 Weaver, Sanson'un bürosuna girdiğinde, onu gaga burunlu zayıf bir Mısırlıyla konuşurken buldu. Adamın kara gözleri pek dostça bakmıyordu, cildi çiçek bozuğuyla kaplıydı. Yanında yıpranmış bir evrak çantası getirmiş, kısa kollu gömlek giyinişti. Adam ne kadar tanıdık görünse de, Weaver onu nerede gördüğünü hatırlayamadı. Sanson iki adamı tanıştırdı. Yüzbaşı Yusuf Arhan'la tanışmanı istiyorum. Kahire cinayet masasından. Weaver bu adı hatırladı Mustafa Evir'in öldürülmesini araştıran yüzbaşı Arhan nefis bir İngilizceyle Sizinle tanıştığıma çok sevindim, Yarbay Weaver dedi ve elini uzattı. Weaver, Sanson'a döndü. Bütün bunların amacını açıklayacak mısın. - Bizim Yusuf la dostluğumuz uzun yıllara dayanır. Yusuf cinayet masasına geçmeden önce gizli polisteydi, muhaberatta. Weaver, Arhan'a baktı. Yarı kapalı gözleri ve tehditkâr bakışlarıyla hâlâ bir gizli servis görevlisini andırıyordu. Pek anlamadım. - Anlayacaksın, hem de pek çabuk. Otur. Sanson koltuklardan birini gösterdi, sonra Arhan'a döndü. Anlat ona, Yusuf. Mısırlı çantasından iki eski karton dosya çıkardı sonra Weaver'a dönüp Nazikçe sordu. Siz 1939'da Sakkara'da kazı yapan uluslararası bir arkeoloji grubunun üyesiydiniz, değil mi. - Evet, ne olacak. Arhan dosyalardan birini açtı, okumaya başladı. Harold Weaver, Amerikan vatandaşı, New York doğumlu, mühendislik okumuş. Babası Thomas Weaver, Haider adında çok zengin bir Alman Amerikan ailesinin yanında çalışıyor. Bekâr, ancak aynı arkeolojik grubun üyesi olan Alman vatandaşı Rachel Stern'e ilgi gösteriyor. Bilinen kötü alışkanlığı yok, arada sırada içki içiyor. Mr. Weaver'in sadık bir Amerikan vatandaşı olduğu, herhangi bir casusluk faaliyetine katılmadığı belli oluyor. Arhan dosyayı kapatıp gözlerini kaldırdı. Devam edebilirim, daha bir sürü ufak ayrıntı var ama bütün bunların ilginizi çekeceğini pek sanmıyorum. Weaver Mısırlıya öfkeyle baktı. Demek beni izliyordunuz. Arhan omuzlarını silkti. Ben ve adamlarını ülkeye gelen arkeoloji gruplarından çoğunu izledik. Gizli polise takılan adı hepiniz biliyorsunuz sanıyorum Kızıl Göz , hiçbir zaman uyumayan göz. Sadece sizin ekibinizi değil, daha bir sürü başka yabancı konuğu da izledik, bizi ilgilendiren ya da şüphelendiğimiz herkesi. Liste oldukça uzun İtalyan ve Alman petrol şirketi yöneticileri, üniversitelerimize gelen Amerikalı profesörler… Diplomatlar bile. Durakladı. Aslında sizinle yollarımız dört yıl önce de karşılaştı. Belki hatırlarsınız, Amerikan büyükelçisinin ikametgâhında tanıştık. Bir veda partisiydi. Weaver birden şaşırdı, Arhan'ı daha önce nerede gördüğünü hatırlamıştı. Ben Rachel Stern'le terastaydım. Siz de bizi izliyordunuz. Arhan başıyla onayladı. Oldukça uyanıksınız, Yarbay Weaver, üstelik hafızanız da güçlü. Bu kadar uzun süre önce geçmiş bu denli önemsiz bir olayı hatırlayabilecek çok az kişi vardır. - Bizi neden izliyordunuz. - Sadece sizi ve genç bayanı değil, o gece davetli olanların büyük bir bölümüyle ilgileniyorduk. - Soruma cevap vermediniz. Arhan tereddüt edince, Sanson araya girdi. Anlat, Yusuf. - O gece izlediklerimizden bazıları kesinlikle masumdu. Bazıları ise hiç de olduklarını söyledikleri insanlar değildi. Casustular. İtalyan, Alman, hatta Amerikalı. Bazı durumlarda insanları sessizce sınırdışı ettik. Ancak Sakkara'daki Almanlar arasında bazıları çok ilgimizi çekti. Özellikle de Rachel Stern ve ailesi. Neden. - Çünkü onların Alman casusu olduklarına kuvvetle inanıyorduk. O dönemde Mısır'dan ayrılmamış olsalardı, onları herhalde tutuklardık. Weaver inanmaz gözlerle Sanson'a baktı. Olacak şey değil. - Bırak da bitirsin. Devam et, Yusuf. - Genç kızı uzunca bir süre belli etmeden izledik. Çeşitli zamanlarda, Nazi haberalma örgütleri adına çalıştığından şüphelendiğimiz kişilerle askeri tesislerin yakınında görüldü. Babasıysa gizli arkeolojik kazılar yürütüyordu, bu kadarı bile tutuklanmasına yeterliydi. Ama inanın bana, çalışmalarının esas amacı çok daha tehlikeliydi. - Ne demek istiyorsunuz. Arhan cevap vermeden önce Sanson'a baktı. Almanların eninde sonunda Kuzey Afrika'yı istila edeceklerinden ve başça hedeflerinin Mısır olduğundan emindik. Gizli yerlerde silah, cephane, malzeme ve mühimmat stoklayacaklarını biliyorduk. Savaş başladıktan sonra bu malzemeyle Mısır'da bir ordu oluşturacaklar ve ülkeyi kargaşaya sürükleyeceklerdi. Bildiğiniz gibi o dönemde halk ve ordu içinde Nazi davasına inanan çok sayıda insan vardı hoş şimdi de öyledir ya. Araştırmalarımıza göre Profesör Stern'in görevi Kahire yakınında depo olarak kullanılmaya uygun arkeolojik bölgeler aramaktı. - Elinizde kanıt var mı. Arhan tereddüt etti. Hayır, ama eminiz. - Rachel Stern'le buluştuklarını söylediğiniz o insanlar, Weaver araya girdi, tamamen masum da olabilirdi. Yanlış zamanda yanlış kişilerle de karşılaşmış olduğunu düşünebilirdik ya da bilmeden onlarla tanışmıştı. Mümkün değil mi. - Belki, ama buna inanmıyorum. - Yapmayın, Yüzbaşı. Sternlerin casus olduklarını kabul edemem. Kaç kere daha söylemem lazım. Profesör Nazilerden nefret ediyordu, eşi de Yahudi'ydi. - Nazilerden nefret etmesi bence bir maskeydi. Eşinin kökenine gelince, bu da doğrulayamadığımız bir söylenti olsa gerek. Arhan durakladı. Öteki Alman'ın, Haider'in de bir casus olduğundan şüphelenmiştik. Ancak Bayan Stern'e gösterdiği yakınlık dışında pek bir şey bulamadık. Ama bir konuda hiç şüphemiz yok. - Nedir o. - Sakkara'daki gruptan en az dördü Nazi ajanıydı. En önemlisi, içlerinden biri aylar sonra casusluk suçlamasıyla tutuklandı. Başlıca Nazi ajanlarından birinin sizin kazınız döneminde Kahire'de çalışmakta olduğunu itiraf etti. Kod adı Bülbül'müş. Arhan gözlerini Weaver'dan ayırmıyordu. Bülbül'ün Rachel Stern'den başkası olmadığından eminim. Weaver neredeyse kahkaha atacaktı. Bunu neye dayanarak söylüyorsunuz. - içgüdü. Bülbül herhalde Almanların şimdiye kadar kullandıkları en yetenekli ajandı. Onu suçüstü yakalamak imkânı bulamadık. Çok zekiydi. O nedenle, içgüdüden başka bir şey yok. Sanson sordu. Ne diyorsun, Weaver. - Katılmıyorum. Bir insanı sadece içgüdüyle suçlayamazsın. Kanıt gerekli. Arhan ikinci bir dosya uzattı. Elimizde reddedilmez kanıtlar olmadığı doğru. Ancak içgüdü bir istihbarat subayının sahip olması gereken en önemli yeteneklerden biridir. Elimizde genç hanımın gittiği yerleri ve karşılaştığı kişileri gösteren bir dosya var. Belki de kendiniz okumak istersiniz. Böylelikle şüphelenme nedenlerimizi de anlamış olurdunuz. Weaver dosyaya bakmadı bile. Gerek yok. En iyi niyetle hazırlanmış bir istihbarat raporunun bile yanlış sonuçlara götürebileceğini benim kadar siz de bilirsiniz. Hiç içgüdünüz size burada bir yanlışlık yapmakta olduğunuzu söylemedi mi. - Tabiî, ama… - Aması falan yok. Bu sefer yanıldınız. Benim hakkımda bile yanıldınız. - Anlamadım. - Ben Boston'da doğdum, New York'ta değil. Arhan omuzlarını silkti. Basit bir ayrıntı. Daha sonra nezaketle sordu. Sizinle genç hanım arasında duygusal bir bağ vardı, değil mi. - Bunun konuştuklarımızla ne ilgisi var. - Biz Mısır'da âşık erkek sivilceyi gamze sanır deriz. Aşk insanın gözlerini kör eder. Weaver benzetmeyi duymazlıktan geldi. Sanson Arhan'a döndü. ‘Teşekkürler Yusuf, gidebilirsin. Yüzbaşı dosyalarını çantasına koydu, çantayı koltuğunun altına sıkıştırdı, Nazikçe eğildi. İyi günler Beyler. Sizinle tanıştığıma sevindim, Yarbay Weaver. Mısırlı odadan çıktıktan sonra Sanson, Weaver'a döndü. Arhan iyi bir polistir. Onun düşüncelerine inandığımda genellikle pişman olmam. Hani Evir'in öldürülmesinde olduğu gibi. Bu gibi olaylar karşısında bir altıncı hissi var, onu pek de yanıltmadı. Kötü bir koku aldığım söyledi, haklı çıktı. Ama sen ona inanmadın, değil mi. - Hayır, inanmadım. Sanson içini çekti, parmaklarını kavuşturdu. Çöldeki araştırmalardan iyi sonuçlar aldık. Sen gelmede biraz önce Myers aradı. Ahmed Farnad adında birini yakalamışlar. İskenderiye'den otuz kilometre kadar uzakta Ebu Sammar diye bir köyde küçük bir otel işleten bir Alman ajanı. Tutuklanırken vurup yaralamak gerekmiş ama kendindeymiş ve onu az da olsa konuşturmayı başarmışlar. Anlaşılan gelenleri karşılamak için Berlin'in görevlendirdiği adam o. Plana göre yakındaki terk edilmiş alana ineceklermiş, Farnad da onları Kahire'ye gönderecekmiş. Alana inememişler ama birkaç saat sonra öldürülen subaylardan aldıkları ciple köye gelmişler. Beş kişi pilot, üç erkek, bir de kadın. Farnad'ın anlattıklarına göre bütün sorumluluk Haider'daymış. Pilot düşüş sırasında ağır yaralanmış, sonra da ölmüş. Düşündüğümüz gibi, karşımızda dört kişi var. - Onu ne zaman sorguya çekebiliriz. - Onun uzmanca sorguya çekilmesi çok önemli, bu da benim görevim, Weaver. Bize daha fazla ne anlatabileceğini pek bilmiyorum herhalde Almanların gerçek amacını bilmiyor. Ama bu andan itibaren bunun seni ilgilendiren bir yanı yok. - Ne demek istiyorsun. Sanson'un sesi kararlıydı. Bu konudaki görevinin sona erdiğini sana resmen bildirmek zorundayım. Kararlarından şüphe duyduğum birine daha fazla güvenemem. - Allah kahretsin Sanson, bunu yapamazsın. - Yaparım, üstelik General Clayton'un da onayıyla. Aslında seni bugünkü görüşmede görevden almak istiyordu. Ben sana bir şans daha vermemiz gerektiğini söyledim. Kanıtları görünce, fikrini değiştireceğini düşündüm. Ama sen kafanın dikine gittin ve benim profesyonel mantığıma değer vermedin. Eğer benim fikrimi kabul etseydin, bu göreve devam ediyor olacaktın. Ama gerçeği söylemek gerekirse, bu görevi gereken titizlik ve cesaretle yapacağına hiç inanmamıştım, Weaver. - Ne demek istiyorsun. - Sana daha başlangıçta söylemiştim, görevini yapacak ve emirlere uyacak bir subaya ihtiyacım var gerektiğinde düşmanı öldürebilecek birine. Senin bunu yapabileceğinden emin değilim. Sen ve dostların çizginin değişik yanlarındasınız ve aranızdaki dostluğun çok derin olduğu görülüyor. Arkadaşlarına sadakatin ve ülkene karşı görevin arasında bir çelişki olabilir. Onları askeri mahkemenin karşısına çıkarmaktansa, kaçmalarına göz bile yumabilirsin. Ben de buna izin veremem. Weaver patladı. Burada asıl konuyu göz ardı ediyorsun, Sanson. Rachel Stern'in casus olduğu konusunda en ufak bir kanıt yok. Sadece söylenti ve tahmin. Suçsuz bir insanı öldüreceksin. - Bu bir görüş meselesi. Arhan'ın suçlaması benim için yeterli. Üstelik bu çok da önemli değil. Senin arkadaşların çoktan mahkûm oldu. Sana Arhan'ı bildiklerini gösterip, düşünceni değiştirmen için fırsat sağladım. Sanson ayağa kalktı, kasketine uzanarak toplantının sona erdiğini belli etti. Şimdi, senin için bir sakıncası yoksa gidip Farnad'ın sorgusuna katılmam gerek. Sana iyi günler, Weaver. Weaver iskemlesini öfkeyle itti. Beni böyle atamazsın. - Karar verildi bile. - Beni dinle, Sanson. - İyi günler dedim. - Öyleyse bana tek bir iyilik yap, dedi. Weaver yalvaran bir sesle. Haider ile Rachel Stern'i bulursan, ateş etmeden önce bana onlarla konuşma fırsatı ver, belki de onları teslim olmaya ikna ederim. - Gördün mü. İşte söylediklerimin kanıtı. Hâlâ onların hayatını kurtarmak derdindesin. Ama arkadaşlarına teslim olmalarını önermek için adamlarımın hayatını riske atacağımı sanıyorsan, yanılıyorsun. Unut bunu, Weaver. Bunu yapmam. Elli altıncı bölüm 18.00 Haider motosikleti kullanırken hızını düşürdü, arkada oturan Rachel düşmemek için beline sarılmıştı. Ay ışığı altında gittikleri yol karanlık, tümsek ve çukur doluydu. Çölün kumundan korunmak için gözlük takmıştı. Villadan ayrıldıktan yaklaşık yarım saat kadar sonra muhteşem sfenksin dibindeki, kalabalık Nazlattı‘sSaman köyüne vardılar. - İşte geldik. Haider gözlükleri çıkardı. Gidip diğerlerini bulalım. Köy dar ve dolambaçlı sokaklarıyla bir labirente benziyordu. Her tarafta panayır tezgâhları kurulmuş, alev yutanlar ve yılan terbiyecileri gösteri yapıyorlardı. Köyün ana caddesinin sonunda başlayan toprak yol, sfenksin yanından ay ışığında gölgeleri görünen muhteşem piramitlere doğru gidiyordu. Haider eğlenen insanlar arasında motosikletiyle ilerlemeye çalışırken az ötede iki grup Amerikan askeri polisinin sivil ve askerleri durdurup belgelerini incelediklerini gördü. - Bu işin hiç sonu gelemeyecek galiba, dedi Rachel'e omzunun üstünden. Yine de başımızı derde sokmanın bir anlamı yok. - Bizi mi arıyorlar dersin. Haider omuz silkti. Belki de normal kontrollerden biridir ama pek sanmıyorum. Harry ve arkadaşlarının Kahire'nin altını üstüne getirdiklerinden eminim. Askerî polisin etrafından dolaşmak için bir ara sokağa aldı, ama girdikleri yerin çıkmaz olduğunu anladı. Geri baktığında, sokakta dolaşan yeni bir devriye grubu gördü. - Allah kahretsin. Şunlar gidene kadar yüzlerimizi göstermesek iyi olacak. - Hani ötekilerle buluşacaktık. Biraz beklemeleri gerekecek. Rachel'e inmesini söyledi. Motosikletin ayağım indirip dayadı. Karşılarındaki açık kapıdan aydınlık bir koridor görünüyordu. Bakalım bu çıkmazdan kurtulmanın bir yolu var mı. Koridorun ucunda boncuklu bir perde gördü, arkasında Rachel, perdeyi itti. Mumla aydınlatılmış, tütsü kokan bir odaya girdiler. Salaş bir masanın arkasında oturmuş, büyük küpeli ve pamuklu kumaştan bol bir elbiseli genç bir kız, zaman öldürmek istiyormuş gibi eski bir dergiyi karıştırıyordu. Onları görünce gülümsedi. Falcı Halil'i görmeye geldiniz, değil mi. Haider kızın fal baktırmaya geldiklerini sandığım anladı, bozuntuya vermedi. Evet, öyle. - Bu taraftan lütfen. Kız onları başka bir boncuklu perdeye doğru götürürken, Rachel, Haider'in kulağına fısıldadı. - Ne yapıyoruz. - Bizi bir süre gizleyecek bir şey. Üstelik bakarsın başımıza gelecekleri öğrenmek işe yarayabilir. - Bütün bu abra kadabralara inanmıyorsun, değil mi. Haider güldü. Doğrusunu istersen, bilmiyorum. Belki de içinde bir gerçek payı vardır. Firavunlar da kaderlerini falcılara teslim ediyorlardı, unuttun mu. Mumla aydınlatılmış küçük bir odaya girdiler. Seccadenin üzerinde bir bassam ya da Mısır falcısı bağdaş kurmuş, oturuyordu. Kahverengi derisi kırışık içinde, paçavralar giymiş yaşlı bir adam. Gözlerinden biri bembeyazdı, süt rengi gözbebeği hiçbir yere bakmıyordu. Önündeki bakır tepsinin üzerinde ufak fincanlar, hemen yanındaki mangalda da ısınmakta olan bir cezve vardı. - Seni görmeye geldiler, Büyükbaba. Kız dışarı çıkınca ihtiyar konuştu. Demek Halil'le görüşmeye geldiniz. Oturun. Yere bağdaş kurdular. Sadece genç bayan mı, yoksa sen de baktıracak mısın, Efendi - Her ikimiz de. Haider gülümseyerek Rachel'e döndü. İstersen, önce ben baktırayım. Zaten inanmadığına göre. İhtiyar adama döndü. Bakalım gelecek benim için neler hazırlamış, dostum. İhtiyar fincanlardan birine koyu Türk kahvesini doldurdu ve Haider'e uzattı. İç, Efendi. Haider sıcak ve koyu sıvıyı yuttu, fincanı geri verdi. Falcı fincanı parmaklarının içinde çevirmeye, dibindeki telveye bakmaya başladı. Efendi buraya uzaklardaki bir ülkede geldi ama bu toprakların yabancısı değil. Geçmişinde dert ve acı görüyorum, önünde de var. Şeytana uymak istemiyorsa, önünde bir pişmanlık fırsatı görüyorum. Çok arzu ettiği bir kadın var ama arz ve görev arasında bir seçim yapmak zorunda kalacak. Haider gülümseyerek Rachel'e döndü. Bütün bunlara itiraz edebilir miyim. - Bir şey daha var, dedi ihtiyar ciddî bir sesle. Efendinin çok sevdiği biri kısa süre önce öldü. Tereddüt etti, yüzü karardı, başını salladı. - Hepsi bu. - Başka bir şey yok mu. - Maalesef. Haider, Rachel'e döndü. Sıra sende. - İstemiyorum, Jack. Bu çok saçma. - Boş ver. İhtiyar Rachel'e döndü. Halil yalan söylemez. Halil'i bilgeliği, piramitlerden gelen gizli güce dayanır. Eğer geleceği öğrenmek istiyorsanız, önünüzdedir. Elinizi uzatın, Bayan. Rachel elini ihtiyara uzattı. Halil bir fincan daha doldurdu, Rachel'e uzattı, bitirmesini bekledi. Fincanı alan ihtiyar parmaklarının arasında çevirdi, telvesine baktı, suratı kararıp, fincan elinden bıraktı. Halil bayanın geleceğinde onu bilmediği hiçbir şey görmedi. Rachel bir süre sessiz kaldı, sonra omuzlarını silkip Haider'e döndü. Gördün mü, sana söylemiştim. Bütün bunlar saçmalık. Haider masanın üzerine bir avuç para bıraktı. Buradan çıkalım. Rachel'le birlikte kızın yanından geçtiler, koridora çıktıklarında Haider bir sigara yaktı. Biraz rahatsız olmuşa benziyorsun. Söyledikleri seni etkiledi mi. - Falcılara hiç inanmam. - Söylediklerinden bazıları gerçek gibiydi. - Babanın ölümünden söz ettiğini sanıyorsun, değil mi. Haider'in suratı karardı, ürperdi. Belki de. Ama ölümde söz ederken duyduklarım bambaşkaydı. Sanki bir mezarımın üzerine bastı. O sırada gözümün önün gelen babam değil, Pauli'ydi. Suratında korkunç bir ifade vardı, Rachel elini uzatıp koluna dokunmak zorunda kaldı. Jack, saçmalama. Olmayacak şeyler düşünüyorsun. Üzerindeki sıkıntıdan kurtulmaya çalıştı. Belki de haklısın. Sen burada biraz bekle. Çıkıp sokağa baktı, geri geldi. Her şey sakin gibi, bir denemekte yarar var. Eminim Deacon ve Kleist bizi merak etmeye başlamıştır. Motosikletin yanına gitti, oturdu, Rachel'in binmesine yardım etti, motoru çalıştırdı. Beş dakika sonra köyden çıkmış, piramitler yaklaşmışlardı. Deacon'un arabası yolun kenarında duruyordu, PQeist yandaki koltuktaydı. Arabanın yanında durdular, motosikletten indiler. Deacon yanlarına geldi, kaşları çatıktı ve mendiliyle alnını siliyordu. Ne oldu. Haider köyü gösterdi. Atlatmaya çalıştığımız devriyelerle karşılaştık da. Siz bir sorun yaşadınız mı. - Yolda iki kontrol noktasından geçtik, ama arkadaşının belgeleri o kadar iyi hazırlanmış ki. Kleist, Haider'e seslendi. Hazır mısınız, Binbaşı. Haider onayladı. Motosikleti burada bırakacağım. Birlikte gideriz. Motosikleti yoldan çıkarıp kayaların arkasına sakladı, Rachel'le birlikte arka koltuğa yerleşti. Tepeye tırmanırken Keops Piramidi'nin muhteşem silueti hep önlerindeydi. Yolun sağ tarafı devasa kayalarla doluydu. Yollarının üzerinde kırmızı beyaz bir bariyer, hemen yanında da bir nöbetçi kulübesi gördüler. Birden gölgelerin arasından kırmızı fesli, çizme yerine sandalet giymiş bir Mısır polisi çıktı, fenerini yakarak durmalarını işaret etti. Deacon arabayı durdurduğunda Haider Bana bırakın dedi. Arabadan inip üniversite kimliğini gösterdi. Ben Kahire Üniversitesi'nde profesörüm. Polis belgeleri saygıyla eline aldı inceledi, hiçbir şey söylemedi. İşte o anda Haider'in beyninde bir ışık yandı, zavallı adam okuma bilmiyordu. Arkadan bir ses duyuldu, parmaklarını kayışına geçirmiş bir çavuş göründü. Bütün kontrolün onun elinde olduğu belliydi. - Bir sorun mu var, Ali. diye sordu. - Bu efendi Kahire Üniversitesi'nde profesör olduğunu söylüyor. - Öğrencilerimden bazıları burada çalışıyor, dedi Haider kâğıtlarını çavuşa uzatırken. Arkadaşlarımla birlikte ne kadar ilerlediklerini görmek istiyoruz. Kazı yapan gruplardan burada kalan var mı. - Hepsi eve döndü. Kazı alanı bomboş. Çavuş arabanın içindekilere baktı, el fenerinin ışığında belgelerini inceledi, kafasını kaşıdı. Binlerce özür dilerim, Profesör, ama böyle bir denetleme için biraz geç değil mi. Haider gülümsedi. Eğer yarın sabah Eski Eserler Bakanlığından önemli bir ziyaret bekliyorsan, değil. Her şeyin plana göre yapıldığından emin olmamız gerek, Eminim ne demek istediğimi anlıyorsunuz. Şu bariyeri kaldırın. Haider cüzdanını çıkarıp çavuşun eline birkaç banknot sıkıştırdı. Cömert yardımlarınız karşılığında teşekkürlerimi ifade etmek için. Banknotlar göz açıp kapayıncaya kadar çavuşu arka cebinde kayboldu, adam eğilerek teşekkür etti. ‘Tabiî Efendi, emrinizdeyim. Ellerini çırptı. Profesörü duydun. Bariyeri kaldır, Ali. Polis memuru emri yerine getirmek için koştu. Haider tekrar Packard'a bindi. Nöbetçi kulübesinin önünden geçerken çavuşun esas duruşta selam verdiğini gördüler. Haider, Deacon'a dönüp gülümsedi. Gördünüz mü. Kolay olacağını söylemiştim. Deacon kolunun tersiyle alnındaki teri sildi. ‘Talihimizin peşimizi bırakmayacağını umalım, Binbaşı. Elli yedinci bölüm Berlin, 22 Kasım, 19.00 Şoförlü Mercedes başbakanlık binasının arkasındaki üzeri kapalı avluda durdu, içinden Schellenberg indi. Genzini dolduran yanık kokusunu solumamak için burnunu ve ağzını eliyle kapadı. Binanın hemen yanındaki bomba kraterlerini, yakınlardaki siyah duman sütunlarını görmemezlik, bitmek tükenmek bilmeden çalan itfaiye sirenlerini duymamazlık edemedi. O gün Berlin yine bombardıman sonrası kenti kaplayan ağır ve koyu bir duman örtüsünün altında kalmıştı kapkara gökyüzü sanki dünyanın sonunun geldiğinin habercisiydi. Hitler'in özel koruma birliği Leibstandarte Tümeni'nden iki SS nöbetçi, kusursuz siyah üniformaları ve beyaz eldivenleriyle Schellenberg'i görüp hazırola geçtiler. Schellenberg sığınağın girişine vardığında bir onbaşı paltosunu aldı ve onu iki kat aşağıya, Führer'in özel çalışma sığınağına götürdü. Schellenberg sade döşeli beton odaya girdiğinde Hitler'in elleri arkasında kenetlenmiş, endişeli bir yüzle odayı arşınlarken buldu. Evet. - Bugün öğleden beri SS Karargâhı‘nda telsiz odasında bekledim, Mein Führer. Buradan çıkınca yine oraya döneceğim, ama henüz bir haber almadık. Daha önce de belirtmiştim, Deacon'dan b gece yarısından önce bir mesaj beklemiyoruz. Hitler'in umutsuzluğu yüzünden okunuyordu. Ya Skorzeny ve adamları. - Hazır ve bekliyorlar. Albay emirlerimizi aldıktan bir dakika sonra havalanıp Kahire'ye yönelebileceklerini bildirdi. - Müttefikler bugün öğleden sonra ondan fazla fabrikamızı yerle bir ettiler. İki tren istasyonundan söz bile etmiyorum. - Evet, ben de duydum, Mein Führer, korkunç bir şey. - Korkunç mu. Tam bir felaket. Hitler'in yüzü kıpkırmızıydı, boynundaki ve alnındaki damarlar şişmişti. Yirmiye yakın vagon hasar gördü, asker sivil yüzlerce ölü, Rusya cephesine silah ve cephane sevkiyatımız tamamen durdu. Tarık fabrikalarımızdan biri, hafif silah tesislerimizden üçü yerle bir edildi. Her gün daha da kötüleşiyor, Walter, her gün. Böyle devam ederse, ordularımızın elinde savaşmak için taş ve sopadan başka bir şey kalmayacak. - Üretim Bakanı Speer'in durumu düzeltmek için elinden geleni yapacağından eminim. - Eğer yapamazsa, boynunu ilmeğe uzatsın. Hitler kendini koltuğa attı. Demek Haider'in kurtulup emirleri yerine getireceğine inanıyorsun. - Bundan eminim. Hitler'in bakışları buz gibiydi. Her zamanki gibi, iyimserliğine gıpta ediyorum, Walter. Ama eğer Sfenks başarısız olursa, dediklerime dikkat et, kelleler düşecek. Belki seninki de. Her geçen gün, en büyük iki düşmanımızın, Roosevelt ve Churchill'in ortadan kaldırılmasının önemini daha da artırıyor. Bu öğleden sonra bu binaya iki bomba düştü. İnanabiliyor musun. Beni öldürmeye çalışıyorlar, Walter, beni. Onlar hepimizi yok etmeden önce, biz onları öldürmeliyiz. - Tamamen aynı fikirdeyim, Mein Führer. - Deacon'dan haber gelmesinin saniyesinde şahsen beni arayacaksın. Gidebilirsin. Kahire, 20.00 Weaver, Shepheard'ın üniformalı kapıcılarının yanından geçip basamakları tırmandı, ön terasta palmiye ağaçlarının altında boş bir koltuk buldu. Cuma günüydü ve sokaklar adam almıyordu. Bir duble viski ısmarladı, önünden geçen karmakarışık kalabalığın farkına bile varmadan orada öyle oturdu. Beş altı kez Clayton'a ulaşmayı denemiş ama General telefonlarına çıkmamıştı. Kızgın ve üzüntülüydü. Rachel'in yaşadığını gördüğünden beri içine dolduğunu bildiği değişik bir duygu vardı. Onun şu anda Jack Haider'le birlikte olması yüreğinde korkunç bir kıskançlık yaratmıştı neredeyse Haider'in ölmesini isteyecekti. Sanki yaralı gibiydi, kalbinde başlayan acı, bütün vücuduna yayılıyordu. Yanından geçen garsona bir viski daha söyledi. Akşamın sıcaklığında alkol doğrudan beynine gidiyordu ama buna fazla önem vermedi. - Merhaba Harry. Yanı başında duran Helen Kane'di. Buraya oturmamda bir sakınca var mı. Onu gördüğüne şaşırmış, az da olsa rahatsız olmuştu. Hayır, tabiî ki yok. Burada olduğumu nereden bildin. Bir iskemle çekti. Bilmedim. Villaya gittim, kimse yoktu. Büroya giderken senin burada oturduğunu gördüm. Sevecen gözlerle baktı. Sanson'la aranızda geçenleri duydum. Belki de bir dosta ihtiyacın vardır diye düşündüm. Bir de özür dilemek istedim. - Ne özrü. - Bu öğleden sonraki davranışım için. Çok bencil davrandım aldatılmış, kendinden başka kimseyi düşünmeyen bir kadın gibiydim. Sen iyi bir adamsın, Harry Weaver. Ve Rachel Stern masumdur derken sana inanıyorum. Elini Helen'in ellerinin üzerine koydu, Helen bu kez ellerini çekmedi. Ben de bütün olanlar için üzgünüm, Helen. Sadece… - Açıklama yapman gerekmiyor, gerçekten gerekmiyor. Weaver o güçlü suçluluk duygusunu tekrar duydu, konuyu değiştirmek istedi. Sanson'un bir şeyler öğrenip öğrenmediğini sorsam. Helen kızardı, yavaşça elini çekti. Sana bunları söylememem lazım, biliyorum ama, Askerî İnzibat Komutantığı‘ndan Çavuş Morris adında biri aradı. anlaşılan Sanson'un çalıntı arabalar konusundaki soruşturmasıyla ilgili bir şey. Geçen hafta tam dört hırsızlık olmuş, hepsi son dört günde, hepsi askerî araç ve hepsi de Kahire'deki aynı garnizondan. - Nasıl araçlar bunlar. - Bir cip ve dört kamyon. Çavuş dört aracın da neredeyse aynı zamanda çalınmış olmasının rastlantı olamayacağını söylüyor. Cipin kaybolduğu gün bir malzeme deposundan üniformalar da çalındığı için, bu işin içinde başka bir şeyler döndüğünden şüpheleniyorlar. - Üniforma mı. - Askeri polis. Bir subay, iki asker üniforması. Çavuş hırsızlık hakkında başka bilgiler de alınabileceğini söyledi. - Ne gibi bilgiler. - Söylemedi. Weaver heyecanlanmıştı. Bütün bunlardan sonra Sanson ne yaptı. - İskenderiye'den dönüyor. Myers'ın yakaladığı Arap ajanın sorgusundan fazla bir şey çıkaramamış galiba. - Ne kadar zamanda dönmüş olur. - Bir saat, belki biraz daha çok. Weaver'in yüzü aydınlandı, Helen Kane ciddiyetle konuştu. Eğer sandığım şeyi düşünüyorsan, bunu aklından bile geçirme. Sanson onun arkasından gizli işler çevirdiğini fark ederse, senin savaş mahkemesinde yargılanman için elinden geleni yapar. Ayağa kalktı. Gitmem gerek. Herkesin günde yirmi dört saat çalışmasını istiyor. Sana bir şey söyleyebilir miyim. Senin üzülmemen içi Rachel Stern'in bütün bu işlerin sonunda bir kötülükle karşılaşmamasını diliyorum, gerçekten. Cesaretle gülümsedi, hâlâ endişeliydi. Kendine iyi bak, Harry. - Helen, bekle. Döndü, terasın basamaklarını koşarcasına indi, gözden kayboldu. Deacon, Packard'ı Keops Piramidi'nin batı yamacında durdurdu. Ayın gümüş renkli ışıkları altında bu muazzam mezar her zamankinden muhteşem duruyor, dev gölgesi aydınlık gökyüzünü kaplıyordu. Çevrede başka mezarlar da vardı, hepsi de yekpare kayadan yapılmış, büyük bölümü piramidi çevreleyecek şekilde yerleştirilmişti. Taşlardan büyük bir bölümü, şiddetli bir deprem geçirmiş gibi karmakarışık çevreye dağılmıştı. Arabadan inip karanlığın gölgelerine girerken Haider, Rachel'e döndü, ‘Yol göstersen iyi olur dedi. Kleist ve Deacon'a baktı. Arabadaki malzemeyi getirelim. Ama sakın ışık yakmayın. Bagajdan kürekler, bir kazma, gaz lambaları, uzun bir çubuk, birkaç kangal ip, iki matara getirip elli metre uzağa taşırken kayalar üzerinde tökezleyip durdular. Sonunda Rachel'in sesi duyuldu. Buralarda bir yerde olmalı. Bundan eminim. Parmağıyla harap bir mezarı gösteriyordu. Gösterdiği mezar yaklaşık iki metre derinliğinde bir, bir buçuk metre genişliğinde bir çukurdu ve çevresi büyük taş bloklarla korunmuştu. - Babam girişin üzerindeki taşa bir işaret koymuştu. - Nasıl bir işaret. - Taşa kazılı iki paralel çizgi. Çukura indiler, ay ışığında hiçbir şey görülmüyordu. Biraz ışık yakalım dedi Haider. İki gaz lambası yakıp çukurun içini incelediler, sonunda Kleist'ın sesi duyuldu. Aradığınız şey, bu mu, Binbaşı. Haider ve ötekiler yanına geldi. Mezarın sağ üst köşesinin yakınında toprak ve taşlardan oluşmuş ufak bir tümsek görünüyordu. Tümseğin üzerinde, mezarın duvarını meydan getiren taşlardan birinde de yanılgıya yer bırakmayacak şekilde belirgin bir işaret vardı paralel iki çizgi. - Evet, bu, dedi Rachel. Giriş bu tümseğin altında olacak, ağzı bir taşla kapalı. Haider uzun çubuğu aldı ve tümseği dağıttı. Toprağın altından, yaklaşık yarım metre çapında geniş bir taş göründü. Çubuğu manivela gibi kullanarak taşı kaldırmak istedi, ama yerinden bile oynatamadı. İşe yaramayacak, hem taş ağır, hem de kenarlarına takoz çakmışlar. Gömleğini çıkardı, göğsü terden sırılsıklamdı. Bana yardım et, Kleist. SS subayı yardıma geldi, çubuğa birlikte asılıp tüm güçleriyle yüklendiler, kapak yine yerinden kımıldamadı. - Malzemenin geri kalanını getir, sen de yanımıza gel, dedi Haider, Deacon'a. Üçü de taşın çevresine dağılıp çubuk, kazma ve kürekle işe giriştiler, takozları söküp birlikte taşı kaldırmaya çalıştılar, sonunda kapağı yerinden oynatmayı başardılar. Kapağı yerinden kaldırıp kenara ittiklerinde taş büyük bir gürültüyle devrildi, örttüğü delikten bir toz bulutuyla birlikte kötü kokular çıktı. Havadaki koku dağılana kadar ağızlarını elleriyle kapadılar, Haider gaz lambasını deliğin ağzına tuttu. Bir adamın geçebileceği genişlikte aşağıya, karanlığa inen bir delik vardı. anlaşılan doğru yere gelmişiz. Heyecanı gittikçe artan Haider iplerden birini çözdü, bir ucunu kayaya bağladı. İlk önce ben gideceğim. Deacon, sen burada kalıp çevreyi gözle. Eğer birinin yaklaştığını görürsen, ipi iki kere kuvvetle çek, anlaşıldı mı. - Nasıl isterseniz, Binbaşı. Haider gaz lambasını aldı, deliğin kenarına diz çöktü, deliğe girmek üzereyken Rachel ve Kleist'a baktı. Gerçek anı geldi. Eğer aşağısı güvenliyse, ipi çekeceğim, siz de beni izlersiniz. Kötü kokular içinde ve iç kapatıcı bir ortamda beş metre kadar süründü. Zemin kireçliydi, deliğin sonuna geldiğinde kendini ayağa kalkabileceği yükseklikte bir boşlukta buldu. Hava hoşuna gidecek bir serinlikteydi. Ayağa kalktı, üzerindeki tozu silkeledi, lambayı yaktı. Yaklaşık iki metre genişliğinde, karanlık bir odadaydı, başı tepedeki taşlara değiyordu. Odanın ortasında tozla kaplı taştan büyük bir lahit vardı. Tarihî mezarın kapağında elini gezdirdi, parmaklarının altındaki yumuşak yüzeye kazılmış hiyeroglif yazılara dokundu. Lambayı havaya kaldırarak çevresine bakındı. Odanın duvarları muhteşem hiyerogliflerle bezenmişti, geçen yüzyıllara karşın renkler hâlâ ilk günkü tazeliklerini koruyordu bir süre çevresindeki güzelliğe hayranlıkla baktı, o sırada duvarın dibinde yatan iki iskeleti gördü göz çukurları ona bakıyordu sanki ürperdi. Odanın uzak ucunda, yerde karanlığa açılan büyük bir delik vardı. Eğildi, karnının üzerinde iler süründü. Bu seferki geçit bir metre uzunluğundaydı ve bir mağaraya açılıyordu. Genişliği yaklaşık bir buçuk metre kadardı, tavan başının biraz üzerindeydi. Mağaranın doğal olduğu belliydi, birkaç adım yürüdükten sonra yeni bir deli gördü, eğilip baktı, karanlıktı. Geriye, mezar odasına süründü, ipi kuvvetle çekti ve yukarı seslendi. Gelebilirsiniz. Aletleri, çantaları ve suyu getirin. Birkaç dakika sonra önüne kürekleri ve çubuğu iterek sürünen Kleist göründü. Onu, elinde çantalar ve mataralarla Rachel izliyordu. Geçidi buldun mu. - İşte, orada. Girişi gösterdi, sonra lambayı iskeletler tuttu. - Sana anlattığım mezar hırsızları, dedi Rachel. Haider, Kleist'a baktı. Pek de sıcak dostlar değil. Bize uğur getireceklerini umalım. Lambayı yere koyup dizlerinin üzerine çöktü, geçide girmeye hazırlandı. Peki, beni izleyin, geçidin nereye gittiğini anlayalım. Giderken dikkatli olun. On adım sonra beş altı metrelik bir iniş, daha sonra yeni bir tırmanışa geldiler. Yol boyunca daralıp genişleyen tünelde dikkatle ilerlediler, fazla bir güçlükle karşılaşmadılar. Kleist lambayı tutarken Haider ipi döşüyor, kayaların kenarına sıkışmamasına çalışıyordu. Adımlarını saydı. İki yüz kadar adım attıktan sonra, tünelin sonuna vardılar. Yollarının üzerinde beş altı ton ağırlığında görünen dev bir kaya vardı. Haider lambayı sağa sola gezdirdi, ama bir geçiş yolu bulamadı. Eğer yanılmıyorsam, bir çıkmaza girdik dedi Rachel'e. Sesi mağaranın duvarlarında yankılanıyordu. Rachel tepeyi, kayanın tavanla birleştiği yeri gösterdi. ‘Tavana yakın bazı kayalar var, hatırladığım kadarıyla çıkış orada. Haider lambayı kaldırdı. Gerçekten de kaya ile tavan arasında yığılmış taşlar gördü. Kleist'a döndü. ‘Tırmanmama yardım et. Kleist ellerini birleştirdi, Haider adamın avuçlarına basarak yükseldi, Kleist'ın da yardımıyla kayanın tepesine sarıldı, dengesini buldu, çizmelerine basacak bir yer aradı, sağlam bir çıkıntı buldu. Şimdi küreği uzat, burayı da biraz aydınlatmaya çalış. Haider, yüzü ter içinde, tepedeki taşları bir kenara iterken, Kleist ona ışık tutmaya çalıştı. Gaz lambası taş ve toprağın içinde çabalayan küreği aydınlatıyordu. Sonunda büyük bir parça, tüm mağarayı dolduran bir toz bulutu içinde düştü. Bütün boşluk şimdiye kadar duymadıkları kadar korkunç bir sesle yankılanırken, yüzlerini okşayan taze hava akımı lambanın alevini titretti. Toz çökünce Haider açılan deliğe yaklaştı, bir insanın geçebileceği genişlikte baca gibi dikey bir tünel gördü. Yüzündeki teri sildi. Nereye gittiğine bakacağım. Burada bekleyin. Küreği Kleist'a uzattı ve karanlık tünelde tırmanmaya başladı. Bir saniye sonra tünel içinde kendini dengelemiş, sırtıyla bir yana dayanırken, ayaklarını da tünelin karşı duvarına sıkıca yerleştirmişti. Yavaş yavaş tırmandı. İki metre sonra tepeye ulaştı. Ay ışığını gördü, sıcak havanın kokusunu aldı, tünelin kenarını tutarak kendini yukarı çekti. Çıktığı yer etrafı çalılarla çevrili, gölgeler içinde küçük bir çukurdu. Önünde bakımlı bir çimen uzanıyordu. İlk anlarda sadece karanlık gördü, daha sonra gözleri alıştı, seksen metre kadar uzağında bir çit, çitin kenarında ellerinde köpeklerle devriye gezen İngiliz ve Amerikalı askerleri fark etti. Arkasına baktı. Yaklaşık yüz adım ötesinde, bakımlı çimenlerin, çiçeklerin ve palmiye ağaçlarının diğer yanında, bütün pencereleri aydınlık, büyük bir bina vardı. Mena House'u bir bakışta tanıdı. Binanın damında, kum torbaları ardına yerleştirilmiş makineli tüfek yuvasından çıkan namluyu gördü, onun hemen yanında da göğe yönelmiş uçaksavar bataryasının çifte toplarını fark etti. Çatının hemen altındaki pencerelerden çoğu aydınlıktı, otelin hemen önünde de iki Sherman tankı duruyordu. O anda palmiye ağaçlarının ardından, omuzlarında tüfekleri iki Amerikan askeri çıktı. Aralarında konuşuyor, dalgınca onun bulunduğu yere yaklaşıyorlardı. Haider toprağa yapıştı, adamların az öteden geçmelerini bekledi, daha sonra ayaklarını tünele sallandırdı. Birkaç saniye sonra, sırtını ve ayaklarını tünelin duvarlarına dayamış, çıktığı gibi yavaş, aşağıya inmeye koyuldu. - Ne gördünüz. diye merakla sordu Kleist. - Galiba doğru yerdeyiz. SS subayının heyecanı ve mutluluğu yüzünden okunuyordu, Haider Rachel'e döndü. Lambalardan birini al ve Deacon'un yanına dön. Biz gelene kadar bekleyin. - Bana ihtiyacın kalmadı mı. - Hayır, sen işini yaptın. Haider gülümsedi, güven vermek için koluna dokundu. Birazdan geliriz. Yüzündeki endişeyi gördü. - Ne yaparsan yap, ama dikkatli ol, Jack. Rachel lambalardan birini aldı, tünelin içine dalıp gözden kayboldu. Haider mataraların birinden bir yudum aldı, avucuna biraz su döküp yüzünü yıkadı ve Kleist'a döndü. Bana üniformaların olduğu çantayı ver, sen de hazırlan. Gidip yakından bakalım. - Yukarıda ne gördüğünüzü söylemeyecek misiniz. Haider gömleğini çıkarırken gördüklerini anlattı, yüzünü kuruladı, Albay üniformasını giymeye başladı. Tünel otelin bahçesine çıkıyor, otelin yüz adım kadar ötesine. SS subayı yeniden sırıttı. İnanılmayacak kadar güzel. - O nedenle de erken sevinmeyelim. Çevrede çok nöbetçi var üstelik unutma, hedeflerin içeride olduklarından emin olmamız gerekiyor. İçeride olsalar bile, bir sorun daha var mezarın girişi, bu tünel, bunların genişletilmesi gerekecek. Bir sürü paraşütçü, sırtlarında tüm teçhizatlarıyla bu deliklerden geçecek, sonra da geri dönecek. - Yapılmayacak şey değil, dedi Kleist. Heyecanını gösteriyordu. - Göreceğiz. Kleist elbisesiyle uğraşırken, Haider üniformayı giyip ceketini düğmeledi. Yukarı çıkmadan lambayı söndür. Birisinin buradan ışık sızdığını görmesi iyi olmaz. Eğer bana bir şey olur da dönemezsem, mümkün olduğu kadar çabuk tünele girip diğerlerinin yanına git, buradan hemen uzaklasın. Haider'in gözlerinde endişeli bir bakış vardı. Son bir şey ne olursa olsun, kıza zarar gelmeyecek Kleist, anlaşıldı mı. Eğer dönmezsem, onu bırak, gitsin. O görevini fazlasıyla yaptı. Ölmesi gerekmiyor. Kleist üniformasını düzeltirken belli belirsiz sırıttı. Nasıl isterseniz, Binbaşı. Ama ben sizin geri döneceğinizden eminim. Sizin dönmeniz için de yeterince önemli bir neden olmalı diye düşünüyorum. Haider cevap olarak gözlerini adama dikti, sonra subay kasketini kafasına geçirdi. Bana yardım et de tırmanayım. Kleist ellerini yine önünde birleştirdi. Haider kayanın tepesine tırmandı, sonra uzanıp SS subayını yanına çekti. Bir saniye sonra lambayı üfledi, mağara karanlığa gömüldü. Peşinde Kleist, tüneli tırmanmaya koyuldu. Elli sekizinci bölüm Haider çukurun yanındaki çalıların dibine yüzükoyun yattı. Karanlıkta kıpırdamadan çevresin gözden geçirdi. İki nöbetçi görünürde yoktu ama arkasındaki devriyeler hâlâ çevreyi tarıyordu. Hareket edebileceklerinden emin olduğunda aşağıya, tünele fısıltıyla seslendi. Gelebilirsin, Kleist. Bir dakika sonra Kleist yanındaydı. Yere uzan, kımıldama. SS subayına çevreyi tanıması için süre tanıdı. Otelin girişine doğru gideceğiz, sanki yürüyüşten dönüyormuş gibi, sakince. - Ya ondan sonra. Haider harekete hazır, üniformasının üstündeki tozu silkeliyordu. Gelişmelere göre hareket edeceğiz. Soğukkanlılığımızı koruduğumuz sürece şüphe çekmeyiz ama nöbetçilerin her an parola soracaklarından eminim, o zaman başımız derde girecek. O nedenle tehlikeye düştüğümüzde kullanmak üzere silahını hazırla. Otelin kapısına doğru yürüdüler. Girişin önündeki çakıl taşı kaplı alan gelip giden motosikletli habercilerle doluydu. Giriş merdiveninin her iki yanında beyaz miğferli askerî inzibatlar durmuş, onların hemen arkasında, otelin girişine konmuş masanın ardında, bir subay ve bir çavuşun nezaretindeki askerler her girene kimlik soruyordu. Otelin hemen karşısında, çimenlerin üzerinde iki Sherman tank vardı, tank mürettebatı taretlerin çevresine çökmüş, sigara içerek çene çalıyordu. Haider sakince yanlarından geçti. Tarık mürettebatından biri onları gördü, yanlarına gelip selam verdi. Rahat, Çavuş. Ateşin var mı. - Tabiî, Albayım. Adam ceplerini karıştırdı, bir kutu kibrit uzattı. Haider sigarasını yakarken girişi gözledi. Bütün bahçe sıkı güvenlik altındaydı, tek ya da iki kişilik devriyeler gözün görebildiği her yeri dolaşıyordu. Görülüp kimlikleri sorulmadan otele giremeyeceklerini anladı. Kibriti geri verirken sordu. Adın ne, Çavuş. - Speedwell, efendim. Tennessee'den. Haider gülümsedi. Söyle bakalım, senin gibi bir asker için başkanı ve İngiltere başbakanını korumak nasıl bir duygu. Genç çavuşun gururu her halinden belliydi. Bu büyük bir şeref, Albayım. - İşte bunda haklısın. O nedenle gözlerini dört aç. - Emredersiniz. Çavuş kusursuz bir selam verdi, Haider'in karşılığını aldı. Her ikisi tankın yanından uzaklaştığında Kleist karanlığa üzerinden yük kalkmış gibi sırıttı. Söylemem gerekir Haider, ensen çelik gibi sert. Bunun yanında zekisin de. - Eğer dediğin gibi zeki olsaydım, böyle bir saçmalığa katılmaya razı olmazdım. Üstelik çavuşun sözüne güvenip Roosevelt ve Churchill'in burada kaldıkları sonucunu çıkaramayız. Bundan kendimiz emin olmalıyız. Kleist'ın ağzı açık kalmıştı. Yani otelin içine mi gireceğiz. - Gerçekçi olalım, burada olduklarından başka nasıl emin olabiliriz ki. - Peki ya yakalanırsak. Her şey mahvolur. - Bu da işin riski. Üstelik başka bir yol da yok. Unutma, sakin bir yürüyüş yapıyormuş gibi ben söylemeden de tabancana el atmayı sakın aklından geçirme. Kenarları çiçekli yoldan yürüdüler. Çimenler üzerine kum torbalarından yapılı makineli tüfek yuvaları, otelin arka avlusunda da yüzlerce çadır, onlarca kamyon görünüyordu. Askerler karanlıkta bir o yana, bir bu yana gidip geliyordu. Kleist'ın umudu sönmüştü. Burası Führer'in sığınağından bile iyi korunuyor. - Yürümeye devam et. Güvenlik önlemlerinde bir boşluk var mı, gözlerini aç. İçeri girecek bir yol bulmamız gerek. P Otelin arkasına doğru yürümeye devam ettiler. Gittikleri her yerde aynı durumla karşılaştılar, her yerde nöbetçiler, makineliler, uçaksavarlar vardı. Arkadaki servis kapısına yaklaştıklarında Haider kapının önünde durmuş bir askerî kamyon ve kamyondan yiyecek kasaları boşaltan tulum giymiş iki asker gördü. Askerler yüklerini içeriye, mutfağa taşırken elinde bir defter tutan silahlı bir çavuş onları denetliyordu. Aralık kapıdan içerideki hareketliliği görmek mümkündü. Beyaz giysileri içinde askerî aşçılar buhar dumanları arasında çalışıyorlardı. Haider durakladı, Kleist onun düşüncelerini okuyor gibiydi. Ne düşünüyorsunuz. - Bir deneyelim. Kleist şüpheliydi. Emin misiniz. - Hiçbir şeyden emin değilim, o yüzden işler sarpa sararsa beni korumaya hazırlıklı ol. Yoksa ağzını kapa ve sana söylediklerime uy. Haider sert adımlarla boşaltmayı denetleyen çavuşa yöneldi. Burada neler oluyor. Çavuş selam verdi. Mutfak malzemesi, Albayım. Haider elini sırtında malzeme sandığıyla yanlarından geçen askerin koluna koydu. - Bu adamın kâğıtlarını kontrol ettin mi, Çavuş. - Bütün belgeler girişte kontrol edildi, Albayım. Gerekli izni olmadan kimse oradan geçemez. - Bunları ben de biliyorum, Çavuş, ama benim sorduğum o değil. Sen bu adamın kâğıtlarını kontrol ettin mi. Adam şaşırmıştı. Hayır hayır efendim, gerekli olduğunu düşünmedim. - Düşünmedin mi. Haider patladı. Böylesi bir ihmal bize savaşı kaybettirebilir, Çavuş. Ya kamyondaki malzeme. - Onlar da girişte incelendi, efendim. - Bu da senin için yeterli, öyle değil mi. Haider'in gözleri alaycıydı. Kâğıtlarını bir göreyim. Çavuş selam verdi, kâğıtlarını uzattı. Haider belgeleri uzun uzun inceledi. Belgelerin düzenli. Elindekileri geri verdi. Bundan sonra buraya kim gelirse gelsin, kontrol edeceksin, anlaşıldı mı. Her arabanın içindekileri de. Bu andan itibaren. Bu bir emirdir. Anlaşıldı mı, Çavuş. - Evet, Albayım. Haider çavuşa belgelerini verdikten sonra mutfağa yöneldi, durup Kleist'a döndü ve sert bir sesle emir verdi. Burada kal, Çavuş, kamyonun gerektiği gibi aranmasına ve bu adamların kâğıtlarının denetlenmesine nezaret et. Bu budalanın gözünden hiçbir şeyin kaçmadığından emin olmak istiyorum. - Baş üstüne, efendim. - Albayım, size söz veriyorum. Çavuş kekeleyerek söze girmeye kalktı, Haider onu duymamış gibiydi, mutfağa girdi. 20.30 İnzibat komutanının bürosu kalabalıktı. Weaver danışmadan Çavuş Morris'i istedi. Morris on dakik kadar sonra göründü yükü altında ezilmiş görünen iri yarı bir inzibat memuru. Sizi beklettiğim için özür dilerim, efendim. Ne istemiştiniz. Weaver kimliğini gösterdi. Bu sabah Yarbay Sanson'a yaptığınız telefon konuşmasıyla ilgili han çalınan askeri araçlar ve üniformalar. Çavuş başını kaşıdı. Çok kötü bir zamanda geldiniz, efendim. Gırtlağıma kadar iş var. Acil miydi. Çok. Çavuş derin derin içini çekti. Peki. O zaman büroma gidelim, efendim. Morris öne geçti, koridorun ucunda kalabalık bir büroya girdiler. Birkaç asker masalardaki daktilolarda bir şeyler yazıyordu. Morris masalardan birine geçti, bir dosya arayıp buldu, içindeki kâğıtlara göz attı. - İki buçuk tonluk brandalı üç Ford kamyon, bir cip ve üç askeri polis üniforması hepsi de Amerikan ordusu malzemesi, hepsi de son beş gün içinde Huckstep Kampı‘ndan çalındı. Neden sorduğunuzu öğrenebilir miyim, efendim. - Güvenlikle ilgili, dedi Weaver. Hırsızlık hakkında başka bilginiz vardır, değil mi. - Yarbay Sanson'un konu hakkında bazı bilgileri varsa, birbirimize yardım edebiliriz diye düşünmüştüm. Hırsızlıkla ilgili olduğunu sandığımız birisi var ama elimizde yeterince kanıt yok. - Sanson'un bu konuda bilgisi yok. Bizim aradığımız bir Amerikan arabası, askeri ya da sivil olabilir. Kimden şüpheleniyorsunuz. - İngiliz ordusundan Çavuş Wally Reed, arkadaşları ona Kel diyor. Levazım subayımızın emrinde çalışan bir yazıcı. Ordu depolarından çalınan malzemeyle ilgisi olduğunu düşünüyoruz mazottan subaylara ayrılmış yiyecek malzemelerine kadar. Şu dakikaya kadar hiçbir şey kanıtlayamadık. - İyi ama Reed İngiliz, çalınan malzeme ise Amerikan ordusundan. Çavuş sırıttı. Açıklaması kolay, efendim. Reed'in Huckstep Kampı‘ndaki levazım çavuşuyla bağlantısı olduğunu biliyoruz. Askeri malzeme ya da yedek parça sıkıntısı olduğunda, birbirlerine yardım ediyorlar. Bunların hepsi yasal işler. - Peki neden Reed'in bu hırsızlıkla ilgili olduğunu düşünüyorsunuz. - Bir süreden beri onu izliyoruz. Sizinkiler bir araştırma yaptı ve cip ile üniformaların çalındığı gün Huckstep Kampı‘nı ziyaret ettiğini öğrendiler. Aynı şey, kamyonların kaybolduğu gün de olmuş. Depo personelini sorguya çektiler ama bir şey bulamadılar. Ancak bir delil olmasa da b hırsızlıkların arkasında Reed'in bulunduğuna dair bir şeyler duydular. Kimse onu malzemeyi çalarken görmemiş. anlaşılan depo personelinden bazılarını kullanmış, ağızlarını kapatmak için de para vermiş. Bir süre sonra böyle işlerin kokusunu duymaya başlıyorsunuz, ben de suçu onun işlediğinden eminim, ama bu Kel sabun gibi biri. Onu suçüstü yakalamak neredeyse imkânsız. Onu iş üstünde yakalamak, ya da çalınanlarla ilişkisini ortaya çıkarmak şart. - Çaldığı yiyecek maddelerini ne yapıyor. Çavuş omuzlarını silkti. Sanırım karaborsada satıyor. Kahire'de böyle mallar çok revaçta. Eğer bazı kasalara dikkat etmezseniz ayaklanıp, gidiyorlar. Bütün bunların sizin işinize yarayacağını sanmam, efendim. Kayıp bir araba aradığınızı söylemiştiniz, değil mi. Weaver kaşlarını çattı. Öyle. Ama bu anlattıklarınız çok ilginç. Amerikan ordu araçlarının kimin işine yarayacağını hiç düşündünüz mü. Çavuş başını kaşıdı. İşte benim sorunum da bu. Bu nedenle aramıştım. Araplar böyle şeylerle uğraşmaya cesaret edemez. Bir askeri kamyon boyayıp da kullanabileceğiniz bir şey değildir. Cip de öyle. Kamyonların ve cipin parçalarının da işlerine yarayacağını sanmam. Beni asıl düşündüren, üniformalar. Burası çok saçma. Kuzey Afrika'da tanıdığım herkes bu üniformaları çıkarmaya uğraşıyor, giymeye değil. - Belki de Çavuş Reed'i sorgulamanızın zamanı geldi. - Şimdi mi, efendim. Morris itiraz etti. Ama elimde yeterli kanıt yok. Üstelik Reed'i şimdi sorgulamak, ona karşı hazırladığım bütün planı bozar. Weaver ayağa kalkmıştı bile. Şimdi, Çavuş. Yolda anlatırım. Bu bir ölüm kalım meselesi olabilir. Haider kimse tarafından durdurulmadan mutfağı geçti, öbür uçtaki açılır kapanır kapının önünde durdu. Kapının hemen ötesindeki oda subay yemekhanesi olarak düzenlenmişti, masalarda birçok subay, erlerden oluşan bir kalabalığın getirdiği yemekleri yiyordu. Kapı açıldı, elinde kirli tabak dolu bir tepsi taşıyan bir asker göründü. Haider adamın yolundan çekildi ve başka bir kapı aradı. Hemen sağında dar bir kapı, onun ötesinde de yukarı çıkan basamakları gördü. Basamakları tırmandı, birinci katta küçük bir sofaya çıktı. Sofanın her iki yanında kapılar vardı. Sofanın öbür ucunda boş bir otel salonu gördü. Oda deri koltuklar ve iskemlelerle doluydu ve duvarlardaki doldurulmuş hayvan başlarıyla eski bir Mısır av köşkü gibi döşenmişti. Salonun tavanından kocaman bir avize sarkıyordu ve sağdaki merdiven otelin lobisine, güvenlik masasının yanına iniyordu. Merdivenlerden iki subayın çıktığını gördü. Haider yanından geçen subayları selamladı, koridorda kaybolmalarını bekledi, bir üst kata tırmanmaya koyuldu. Koridorun sonunda, bir kapı önünde nöbet tutan iki asker ve ciddî görünüşlü iki sivil gördü. Daha bir adım bile atamadan odadan elinde evrak çantasıyla bir Amerikan tümgenerali çıktı. Haider selam verdi, general kaşlarını çatmıştı, yanına yaklaştı. Adın ne, Albay. - Kowalski, efendim. - Seni daha önce hiç görmedim. - Beni Huckstep Kampı‘ndan gönderdiler, efendim. - Öyle mi. General bir kaşını kaldırdı. Derhal benimle aşağıya, lobiye gel. Haider daha cevap veremeden general merdivenleri inmeye başladı, Haider'in tereddüt ettiğini görüp durdu. Ne bekliyorsun, Albay. Yoksa sağır mı oldun. - Hayır, efendim. Haider başına ne geleceğini bilemeden generali izledi, tabancasının kılıfını kalbi çarparak açtı, gerekirse adamı öldürmeye kararlıydı. Lobiye vardıklarında general doğruca güvenlik masasına yöneldi, masanın arkasındaki subay elindeki sahra telefonunu bıraktı. - İşe başladık mı, Binbaşı. diye sordu general kabaca. - Geliyorlar, efendim. Şu anda giriş kapısındalar. General parmağıyla Haider'e işaret etti. Beni takip et, Kowalski. Haider, içi endişeyle dolu, generali izleyip lobiyi geçti, basamakları inip otelin dışına çıktı. General göründüğünde otelin önü birden hareketlendi, havada neredeyse elle tutulabilecek bir gerginlik vardı. Nöbetçiler esas duruşa geçti, tank mürettebatı taretlerde yere atlayıp selam durdu. Birkaç saniye sonra siyah bir Packard ve iki Ford otomobil göründü. General üniformasını düzeltti ve Haider'e Albay, yanına iki adam al ve rampayı hazırla. Bütün bunları yaparken de Nazik olmayı sakın unutma dedi. Haider onu dinlemiyordu bile, bütün benliğiyle büyük bir heyecan duyuyordu. Arabalar yaklaşınca, gözlerine inanamadı. Ortadaki arabanın arka koltuğunda, açık renk bir elbise giymiş, bacaklarının üzerine bir battaniye örtmüş Franklin Delano Roosevelt oturuyordu ve bitkindi. - Albay Kowalski. General arabaların yanından bağırdı. Emrimi duymadın mı. Derhal o Allah'ın belası rampanın yanına git. Haider bir an için ne yapacağını bilemeden durdu, neredeyse paniğe kapılacaktı ki solundaki tekerlekli düzeni, generalin emrine uyup onun başına geçen iki askeri gördü. İçi rahatlayarak onların yanına gitti, askerlerin yapılacakları bildikleri anlaşılıyordu. Generali duydunuz. Acele edin. Askerlerden biri aptal bir komutanla karşılaşmış gibi Emredersiniz efendim dedi, her şey kontrol altında. General delici bakışlarını Haider'e dikti. Hey Tanrım, Kowalski, bir emir vermen için iki kere düşünmen mi gerekir. Haider cevap verme fırsatı bulamadı. Rampa en alt basamağın yanına geldiğinde arabalar durdu. Packard'dan sivil giyimli genç adamlar fırladı ellerindeki Thompson makineli tabancalardan gizli servis yetkilileri oldukları anlaşılıyordu. Öndeki ve arkadaki Fordlardan elleri evrak çantalı üst düzey subaylar indi. Gizli servis ajanları askerî bir törendeymiş gibi yerlerini aldılar, ikisi başkanın arabadan inmesine yardıma koştu. Bir üçüncüsü bagajı açmış, Roosevelt'in tekerlekli sandalyesini çıkarmıştı bile. Başkan sandalyeye oturtuldu, demir kalıplar içindeki ince bacakları ayaklıklara yerleştirildi. General selam verdi. Başkan. Haider gizli servis ajanlarının tekerlekli iskemleyi rampada yukarı itişlerini izledi. İskemle tepeye vardığında yere çarparak sarsıldı ve Roosevelt'in bacaklarını örten battaniye düştü. Gizli servis ajanlarından biri battaniyeyi almak için eğildi ama Haider ne yaptığını düşünmeden battaniyeyi yerden kaldırmıştı bile. Battaniyeyi adama verdi, o da başkanın bacaklarına örttü. Bütün bu işler yapıldıktan sonra Haider kendini Roosevelt'le göz göze bakarken buldu. Başkan sevimli bir gülümsemeyle Çok Naziksin, Albay dedi. - Bir zevkti, efendim. - Adın ne, evlat. - Kowalski, efendim. - Albay Kowalski, sana nezaketin için teşekkür ederim. Haider selam verdi. Bir şerefti, efendim. Başkan yoluna devam etti, dört gizli servis görevlisi tekerlekli iskemleyi kaldırmış, merdivenleri çıkıyordu. Haider onları izledi. General yanma yaklaştı, kulağına eğildi, öfkeli bir fısıltıyla konuştu. Evet, Kowalski. Senden bir açıklama bekliyorum. O lanet olası rampayı yerleştirmek çok uzun sürdü. Kafan neredeydi. Haider rüyadan uyandı. Özür dilerim, efendim. Gerçeği söylemek gerekirse, başkanı ilk defa bu kadar yalandan görüyorum. Galiba çarpıldım da. General yumuşadı, bağışlar gibi baktı, merdivenlerden yukarı taşınan başkomutanına baktı. - Çarpılmakta haklısın. Sesi duygu yüklüydü. Allah kahretsin. Bu manzarayı her gördüğümde ağlamamak için kendimi zor tutuyorum. Bütün hayatı boyunca acı içindeki bu adam ağzını açıp bir kere bile şikâyet etmiyor. Sana bir şey söyleyeyim mi, Kowalski. Emrim altındakilerin yarısı onun kadar cesur olsa, bu savaşı uzun süre önce bitirmiş olurdum. - Evet, efendim. Haider fırsatı kaçınmadı, hiçbir şey yokmuş gibi sordu. Başbakan Churchill de bu gece dönecek mi, efendim. General bir kaşını kaldırıp güldü. Sen aydan mı geldin, Albay. O adamın bir gece baykuşu olduğunu bilmiyor musun. Bu akşam Kahire'de onuruna düzenlenmiş bir davete gitti. Tahminime göre, şafak sökmeden dönmez. Tabiî, efendim. - Şimdilik bu kadar, Kowalski, gidebilirsin. Bir dahaki sefere aklını başına topla. Haider selam verdi, generalin, başkanın ardından merdivenlerden çıkışını izledi. Gizli servis elemanları merdivenin tepesine vardıklarında, başkanın sandalyesini yere indirmişlerdi, Haider, Roosevelt'in başını görüyordu yüzünü soğuk bir ter bastı, bütün benliği öfkeyle dolmuştu. On metre kadar ilerisinde babasının ölümünün ve oğlunun sakat kalmasının baş sorumlusu duruyordu. Orada bir dakika kaldı, karar verme eşiğinde, elini tabancasının kılıf kapağına koydu. Yukarıdakiler koridora girip gözden kayboldular. Haider, hiçbir mantıklı nedene dayanmaksızın, kendi güvenliğini tehlikeye atarak basamakları ikişer ikişer tırmandı, tepeye vardığında Roosevelt'in tekerlekli iskemlesinin koridorun sonuna, önünde iki askeri polisin nöbet tuttuğu odaya doğru itildiğini gördü. Gizli servis ajanları başkanın iskemlesini oda kapısından geçirmeye çalışırken Roosevelt'in yardımcıları iki kenara ayrıldı ve Haider kusursuz bir hedefle karşı karşıya olduğunu gördü. Bir kurşun, her şey bitecek. Kendi durumunun farkına varmadan kılıfın kapağını açtı, daha sonra mantığı üstün geldi. Allah kahretsin, Haider dedi kendi kendine, Delirdin mi sen. Orada öylesine kalakaldı, tabancasını ateşlememesinin nedeninin sakat bir ihtiyara ateş etmemek mi, yoksa ateş etse bunun intihar demek olacağının bilincinde olması mıydı, bilmiyordu. Birden başkanın gizli servis ajanlarından biri geri döndü ve bakışları karşılaştı. Haider adamın soğuk bakışları karşısında gözlerini indirmedi, selam verdi. Sihir bozulmuştu ama öfkesi dinmemişti, hızla aşağıya, mutfağa indi. Yirmi dakika kadar sonra, peşinde Kleist, mezardan çıktı. Her ikisi de üniformalarını çıkarmıştı. Onları gören Deacon ve Rachel üzerlerinden ağır bir yük kalkmış gibi derin birer nefes aldılar. - Jack, Tanrı‘ya şükürler olsun, döndün. Rachel kollarına atıldığında Haider başını okşadı. - Arabaya dönsen iyi olur. Buranın konukseverliğinden yeterince yararlandık. Ben de bir iki dakika içinde geleceğim. Kleist, hanımı arabaya götür. Aletleri ve lambaları şimdilik mezarda bırakacağız. Kleist çukurdan çıkması için Rachel'e yardım etti, daha sonra birlikte karanlığa karışarak gözden kayboldular. Deacon alnını mendiliyle sildi. Bir an için geri dönmeyeceğinizi sandım. Neden geciktiniz. Gideli bir saatten fazla oldu. Haider ipleri ve malzemeyi yerleştirmekle meşguldü. - Yapılacak işler vardı. Tünelin çıkışını genişletmemiz gerekti. Deacon umutla sordu. Peki, neler gördünüz. Haider malzemenin yerleştirilmesini bitirdiğinde başından geçenleri Deacon'a anlattı. Deacon'ın şaşkınlığı yüzünden okunuyordu. O adamı gerçekten gördünüz mü. - Sizin kadar yakınımdaydı. Yalnız o değil, nerede kaldığını da kesin olarak biliyorum. - Harika. Deacon'un mutluluğu büyüktü. Kendinizi aştınız, Binbaşı. Mükemmel bir iş başardınız. - Tebriklerinizi sonraya saklayın, daha işimiz bitmedi. Mezarlık tünelini ve çıkışını genişletmemiz gerekecek. Kayalardan söz ediyorum. - Açtığınız deliğin görülmesi tehlikesi var mı. - Delik iyice saklı, üstelik bir çukurun dibinde. Yine de gerekli önlemleri aldım ve bulabildiğim çalılarla ağzını kapadım. - Ne malzeme gerekiyorsa, emin olun, bulacağım. Deacon'un yüzü karardı. O Churchill domuzuna yazık oldu. Geri döneceğini sanıyor musunuz. - General de fazla umutlu değildi. anlaşılan ihtiyar Wilson kalabalıktan ve davetlerden hoşlanıyor. - Ben de öyle duydum, halbuki ikisini de gebertebilsek ne başarı olurdu. - Ne de olsa ana hedefin nerede olduğunu biliyoruz. Şimdi Churchill menzil dışında olduğuna göre, çabalarımızı artırıp Roosevelt'i kaçırmamalıyız. Deacon düşünceliydi. Ama şimdi önümüzde daha acil bir sorun var. Yoksa Salter'ın ültimatomunu unuttunuz mu. Albay Skorzeny ve adamları inmeyi başarsalar da, kamyonlar olmadan onları havaalanından buraya taşımak imkânsız. Haider gülümsedi. Galiba bir fikrim var. Biraz kandırmacayla bu sorunun üstesinden gelebiliriz. Eğer Salter bize katılmak istiyorsa, belki de onu düş kırıklığına uğratmamamız gerekir. - Ne demek istiyorsunuz. - Onunla önümüzdeki iki saat içinde bir buluşma ayarlayabilir misiniz. Tabiî güvenli bir yerde, bir de herhangi bir kontrol noktasından geçilmesini gerektirmeyen bir yol lazım. - Bunu yapabilirim. Deacon'un kaşları çatıldı. Ne yapmak niyetindesiniz. Haider kafasından geçenleri anlattı, bitirdiğinde Deacon'ın ağzı şaşkınlıktan açılmıştı ellerini ovuşturup güldü. Biliyor musunuz, Binbaşı, bu gerçekten de parlak bir fikir. Basit, ama parlak. Bunu neden ben düşünemedim. Siz bir dâhisiniz. - Pek sanmıyorum. Ama eğer başarırsak, problemi çözmüş oluruz. - Kafamı kurcalayan bir şey daha var. Paraşütçülerimiz görülmeden çimenleri aşıp otele nasıl girecekler. Herhalde sizin gibi mutfaktan değil. Tamam, Skorzeny'nin adamları Amerikan üniforması giyiyor olacaklar ama oteldeki gösterinizden sonra mutfak kapısında kimlik kontrolü yapmaya başladıklarından eminim. Haider onayladı. Doğru. Tünele geri dönerken otelin birinci katındaki odaları saydım, anlaşılan Roosevelt'in kaldığı odanın geniş bir balkonu var. Eğer çevredeki nöbetçiler bir şekilde susturulursa, balkon odaya girmek için uygun bir yol olabilir. Ondan sonra odaya hızla saldırmak bence tek çare, üstelik Skorzeny böyle saldırılarda harikalar yaratıyor. Ama bütün bunlara karar vermek benim değil, albayın işi ona durumu anlattıktan sonra değişik yollar düşüneceğinden eminim. Önemli olan Roosevelt'in hangi odada kaldığını kesinlikle biliyor olmamız. Onun dışında bahçeye girmek için güvenli bir de yolumuz var. Hepsini hesaplayınca, başarılı bir gece geçirdik diyebiliriz. Deacon karanlıkta gülümsedi. Biliyor musunuz, yavaş yavaş bu işi başaracağımıza inanmaya başladım. Salter konusunu halledebilirsek, Skorzeny'nin birliğinin gelmesi için Berlin'e ne zaman haber göndereceğiz. Haider taşlarda ayağını basacak bir yer aradı sonra Deacon'a dönüp büyük bir ciddiyetle konuştu. Roosevelt'in geceyi geçirmek için odasına çekildiğini düşünebiliriz. Belki de şansımız yaver gider ve Churchill de döner, ama sizin de söylediğiniz gibi hiç olmazsa ana hedef menzilimize girdi, bundan sonra önceliği Roosevelt'e vereceğiz. Her şeyi düşünürsek, Müttefikler artık sırtımıza bindi, bu nedenle önümüze çıkan her fırsatı değerlendirmeli ve hızlı hareket etmeliyiz. Saldırı bu gece yapılmalı. Aynı fikirde değil misiniz. Elli dokuzuncu bölüm 21.30 Kel Reed yatağa çırılçıplak uzanmış, karşısında soyunan genç Arap kızını izliyordu. Kız on sekizinden fazla değildi, iri göğüsleri ve güzel vücuduyla Ramses İstasyonu yakınındaki randevuevinin en ünlü sermayesiydi. Biraz sonra alacağı zevki düşünerek sırıttı, sigarasından son bir nefes çekip izmariti yatağın yanındaki boş bira şişesine attı. Haydi sevgilim, acele et. Bütün gece burada bekleyemem. Kız soyunmasını bitirdi, yatağa yaklaşıp yanına uzandı. Reed ellerini kızın iri göğüslerinde gezdirmeye başlamıştı ki, kapı vuruldu. Bu pezevenk de kim. Kız şaşkın bakıyordu, Reed yataktan kalktı. İnsan bu delikte işini bile rahat göremiyor. Kapıya doğru yürürken bir gürültü duydu, kapı menteşelerinden sökülüp devrildi, içeriye üniformalı iki adam girdi. - Reed, evlat, umudumuzu kesmek üzereydik. Kentin yarısını aradık. Morris, Reed'in omzu üzerinden yataktaki kıza baktı. Yerli halkla beraber olmaya çalışıyorsun, ha. Reed inzibat çavuşunu hemen tanımıştı ama Amerikalı subayı çıkaramadı. Elbisenizi giyin, Bayan dedi Weaver kıza Arapça. Kapıyı gösterdi. Kız aceleyle eşyasını toparlayıp dışarı çıktı. - Ne bok yiyorsunuz. diye sordu Reed. Bir adamın keyfini yapması ne zamandan beri yasaklandı. Amerikalı başparmağıyla kapıyı gösterdi. Sen de giyin, çavuş. Konuşmamız gerek. 21.30 Nil'in doğu kıyısındaki eski rıhtım gece karanlığında ıssız görünüyordu. Deacon ve Haider'in motoru iskeleye yanaştı, Haider tekneyi bağladı. Merdivenleri çıkarken kıyı tarafında park edilmiş kenarlarında kırmızı haçıyla askeri ambulansı gördüler. Ambulansın yanında İngiliz üniforması giymiş iri bir adam, elinde bir Sten'le nöbet tutuyordu. Yanında iki kişi daha vardı, biri subay üniforması giymişti ve elinde bir denizci feneri tutuyordu. Kısa boylu ve tehlikeli görünen diğeri, omuzlarına üniformasının ceketini, koltuğunun altına da kırbacını almış, sigarillo içiyordu. Deacon, Haider'e döndü. Sigarillo içeni Salter. Öteki de Costas Demiris, Salter'ın ortağı, her işe yatkın bir kaçak. - Bu ambulans ve üniforma fikri nereden çıktı. - Salter'ın rahatsız edilmeden dolaşmak için kullandığı yollardan biri. Herhangi bir istihbarat örgütünü kıskandıracak güzellikte kıyafetleri ve kimlik belgeleri vardır. - Gidip tanışalım. İlerlediler. Salter sırıtıyordu. Demek Harvey'in esrarengiz arkadaşı sensin. Adım Reggie Salter. Elini uzattı. Seninkini duymadım. - Hiç önemi yok, dedi Haider. Uzatılan ele bakmadı bile. - Nasıl istersen. Salter omuzlarını silkti. Herhalde Harvey sana küçük önerimden söz etmiştir. - anlaşılan bize önerinizi kabul etmekten başka çare bırakmamışsınız, Mr. Salter. O arabalara çok ihtiyacımız var. Salter'ın sırıtışı geniş bir zafer gülümsemesine dönüştü. Arz ve talep, bu kahrolası dünyanın da derdi bu değil mi. İşin tatsız tarafını hallettiğimize göre, aklından geçeni bana açıklamanda bir sakınca var mı. - Bir soygun, Mr. Salter, basit bir soygun. Şabramant Havaalanı‘na inmek üzere olan iki Dakota'nın değerli yükü var. Salter memnundu. Sana söylemedim mi, Costas. Haider'e baktı, sigarillosundan derin bir nefes aldı, suratından kolay zenginlik umudu akıyordu. Peki bu yük ne kadar değerli. - Bir değeri yok. Paha biçilmez. Çoğunlukla değerli taşlardan ve altından yapılmış tarihî parçalar. Ama eğer parasal değerini hesaplamakta ısrar ediyorsanız, yani altının eritilip taşların tıraş edildiğini düşünürsek, tutucu bir tahminle iki milyon diyebiliriz. Sterlin, dolar değil. Salter ıslık çaldı. Aman Tanrım. - Yüzde onu 200.000 eder. Bu da çok para kazanacaksınız demek, Mr. Salter. Şimdi önemli olan, buna değer misiniz. Salter heyecanla cevap verdi. ‘Tabiî ki değerim, evlat. Hiç şüphen olmasın. Malzeme olsun, adam olsun, neye ihtiyacınız varsa, çekinmeyin, söyleyin. Peki ben ve Costas payımızı nasıl alacağız. - Bunu daha sonra, ayrıntıları konuşurken kararlaştırırız. - Bu işte kim var. - Deacon dahil, beş kişi. Asker mi. - Öyle de denebilir. - Asker olduğunu tahmin etmiştim. Peki, iş ne. - İşe katılmak istediğinize göre, payınızı hak etmelisiniz. Buna hazır mısınız. - 200.000 için mi. Dinle Mr. adın her neyse, böyle bir para için elimde ne varsa yapacağımdan emin olabilirsin. - İyi o zaman, şimdi işin ayrıntılarına girebiliriz. Senin ve adamlarının pisti güvenlik altına almanızı istiyorum. Salter kaşlarını çattı. Ne demek bu. - Havaalanını kontrol etmek istiyorum. Hiç kimse iznim olmadan piste girmemeli, dışarıdan hiç kimse de neler olduğunu bilmemeli. Ordunun ya da polisin durumdan haberdar olmalarını istemiyoruz. - Anladım galiba. Havaalanını işgal edip mala el koyacağız. Peki kamyonlar ve cip ne işe yarayacak. Eskort olarak mı kullanacağız. - Tamamen öyle. Salter gülümsedi. Bu işi sevdim. - On, on iki adam bu iş için yeterli. Hedeflerimiz kontrol kulesi, barakalar ve giriş kapısı. Bir de bütün iletişim malzemesine el koymak gerekecek. Alanda altı yedi Mısır Hava Kuvvetleri personelinin görevli olacağını sanıyoruz. Altını çizerek söylüyorum, onların öldürülmesini istemiyorum, sadece bir yere kapatılıp kilitlenmeleri yeterli. Uçaklar gelip işimizi tamamlayana kadar ayak altından çekilmeleri lazım. Bütün bunları halledebilir misiniz. - Hiç dertlenme. Adamlarımdan en iyi on iki tanesiyle sana Kral Sarayı‘nı bile alırım. Salter kaşlarını çattı. Ben ve adamlarım komandoculuk oynarken sizler ne yapacaksınız. - Ben adamlarımdan üçüyle beraber yanınızda, alana geleceğim ve işin bir sorunla karşılaşılmadan tamamlanmasını kontrol edeceğim. Her şey planımıza göre giderse, ikisini sizin yanınızda bırakacağım ve uçaklar indikten sonra döneceğim. Bir sürü işin arasında bir de telsiz haberleşmesiyle ilgilenmem gerek. Uçak kalkmadan önce kalkış alanında birisiyle görüşüyor olacağım böylece geliş zamanını kestirebiliriz. Malı taşımak için kamyonları alana getirmeniz gerekecek. Salter bir an için düşündü, başını sallayarak onayladı. İyi tasarlanmış görünüyor. İşi ne zaman yapacaksın. Haider gülümsedi. Alan bu gece yarısı kontrolümüze girmiş olmalı. Şalter yeniden ıslık çaldı. Dalga mı geçiyorsun. Bu kadar çabuk olur mu. Bana hiç zaman tanımıyorsun. Her şeyi düzenlemek içi çılgınlar gibi çalışmam gerekecek. Peki neden bu kadar çabuk. - Pek seçeneğimiz yok. Bu akşam nakliyenin öne alındığını öğrendik. Önerini kabul etmemin nedeni de bu. O kamyonlara ve cipe hemen ihtiyacımız var. Ne gerekiyorsa bulurum derken, ciddîydiniz değil mi. - Tabiî. Neden sordun. - En aşağı on beş mil menzilli iki sahra telsizi istiyorum. Salter başını salladı. Burada pek bir sorun yok. Uçağı ne zaman inmesini bekliyorsun. - Sabah üç ile dört arası. Havaalanının planını ve güvenlik önlemlerini gösterip işin nasıl yapılmasını istediğimi anlatacağım. - Son bir şey daha Salter'ın bakışları tehdit doluydu ve kırbacını Haider'in göğsüne dayadı. - Sen ya da arkadaşların bize kazık atmaya kalkarsa Bayım, hepinizi gömerim. Anlaşıldı mı. Haider kırbacı itti, gözlerini Salter'a dikti. Ben sözümü tutacağım. Sen de aynı şeyi yapmaya çalış. Cebinden bir harita çıkardı, ambulansın kaputu üzerine yaydı, Demiris'in elindeki gemici fenerini aldı. ‘Tamam, şimdi ayrıntıları teker teker gözden geçirelim de kimse salakça bir yanlışlık yapmasın. Yirmi dakika kadar sonra motora binmiş, Nil'in karşı yakasına geçiyorlardı. Deacon dümeni çevirirken sordu İşe yarayacak mı. - Bence yarayacak, dedi Haider, Yalnız Dakotalar yere inip içinden yüz SS paraşütçüsü indiğinde Salter'ın yüzünü görmek isterdim. Deacon gülümsedi Ben de o piçin yüzünü görmek için orada olmaya neler vermezdim. Salter rıhtımda durmuş, karanlık sularda kaybolan motorun ardından bakıyordu. Üniformanın ceketini omuzlarına aldı, yeni bir sigarillo yaktı. İki milyon pound'luk altın ve mücevher. Kafasını kaşıdı. Aklımı kaçıracağım. Costas Demiris'in yüzü heyecandan ter içindeydi. Gerçek bir hazine bulduk, Reggie. - Yerini bulsak, payımız büyük bir servetten de çok olur. Özel koleksiyoncular böyle parçalar için canını verir. - Doğru. Deacon'un arkadaşını nasıl buldun. - İyi müşteri. Ama soğukkanlı bir herif. - Bana sorarsan fazla soğukkanlı. Üstelik hiç direnmeden teslim oldu. Salter parmaklarını şaklattı. Bu da beni şüphelendiriyor. Üstelik Deacon'un Gize'de neler yaptığını da açıklamadı. Aklımı kurcalayan da bu. - Yani bize kazık atmaya mı çalışacaklar diyorsun. - Kim bilir. Ne olursa olsun, bu bizimkilerin kolaylıkla becerebilecekleri bir iş. Salter gözlerini kıstı, sigarillosunu suya fırlattı. Deacon'un arkadaşı gerçekten de askere benziyor. Kim olduğunu bilmek isterdim. - Görünüşe göre özel birliklerden, ya da komando. İddiaya girerim, ona hazırladığımız sürprizden hiç hoşlanmayacak, Reggie. Hiç hoşlanmayacak. Salter, Demiris'e baktı ve sırıttı. Hayır, nasıl hoşlansın. Altmışıncı bölüm 21.15 - Bütün bunların nedenini açıklayabilir misiniz, efendim. İnzibat Komutanlığının sorgu odası hamam gibiydi ve Kel Reed'in suratı ter damlacıklarıyla doluydu. Weaver Reed'in yanında, ayaktaydı. O işi yapanlardan birinin sen olduğuna inanıyorum. Çalınan malzemenin listesini okuduğunda Reed kaşlarını çattı. - Yanlış adamı yakaladınız, efendim. Çavuş Morris araya girdi. Hayır, doğru adamı yakaladık da yalnız yanlış şarkıyı söylüyor. Huckstep Kampı‘ndaki arkadaşlarından biri şarkının tamamını söyledi, parmağıyla senin burnunu gösterdi. Bütün bunların arkasında senin olduğunu söylüyor. Haydi Kel, öt artık. Reed asabice dudaklarını yaladı, Morris'e döndü. Ya şaka yapıyorsunuz ya da yalan söylüyorsunuz. - Âdetim değil. Benden iyi bilirsin. - Tanrı şahidimdir ki… - Şahit falan olmayacak, askeri mahkemeye gideceksin. Zaten teşhis edildin. Onun için kaldırdığın malzemeyi ne yaptığını söylemen yararına olur. - Size söyledim, bu işte bir yanlışlık… Weaver'in sabrı taştı, Reed'in yakasına yapıştı. Beni dinle, hem de iyi dinle. Kentte serbestçe dolaşan ve çok tehlikeli bir oyuna hazırlanan dört Alman ajanı var. Onların çalınan malzeme gibilerine ihtiyaç duyduklarını düşünüyoruz, o yüzden malzemeyi ne yaptığını bilmem gerek. Bütün gece aptal rolü oynayabilirsin, Reed, ama eğer yalan söylüyorsan seni düşmana yardım suçunda idam mangasının karşısına çıkarırım. Reed, Weaver'a bir deliyle karşılaşmış gibi baktı. Ciddî… ciddî değilsiniz, değil mi. - Çok ciddîyim. Bunu o kalın kafana iyice sok. Reed birden bembeyaz oldu, dirseklerini dizlerine dayayıp yüzünü avuçlarına gömdü. Beni bu işe o pezevenkler soktu, Tanrı‘nın adına yemin ederim, beni zorladılar. Kim. - Reggie Salter ve Costas Demiris. Onlara yardım etmezsem taşaklarımdan tespih yapacaklarını söylediler. Weaver çavuşa döndü. Sözünü ettiği herifler kim. - Yeraltı dünyasının adamları, dedi Morris. Hırsızlık malı ve karaborsa işine girmiş asker kaçakları. Bu işin başı Salter, bir gangster kadar da tehlikelidir. Weaver tekrar Reed'e döndü. Bütün bu malzemeyi neden istediklerini söylediler mi. Reed başını salladı. Salter sadece bir anlaşma yaptığını ve malzemeye acele ihtiyacı olduğunu söyledi. Gerçekten de. yalan söylemiyorum. - Tam olarak ne istedi. - Cip, kamyonlar, dördü için belge ve üniformalar. Başka. - Hiç. Yemin ederim. Reed'in korkusu gözlerinden okunuyordu. Beni korumanız gerek. Eğer Salter öttüğümü duyarsa, diri diri derimi yüzer. Çavuş gülüşünü saklayamadı. Derinin diri diri yüzülmesi ordunun sana yapacakları yanında hiç kalır. Seni sonunda yakaladım, dostum. Kendi kendini ele verdin. - Ne demek istiyorsun. - Kimse seni ihbar etmemişti, Kel, sadece sen öttün. Arkadaşlarının konuştuğunu söylerken palavra atıyorduk. Söylediklerini reddedileceğini sakın düşünme. Bu subay tanığımdır. Reed'in ağzı açıldı, yüzü öfkeden kıpkırmızıydı. Sizi aşağılık orospu çocukları… - Kes sesini, Reed, Weaver araya girdi ye çavuşa döndü. Salter'ı buraya alıp onunla iki çift laf edebilir miyiz. - Saygısızlık etmek istemem efendim, ama yağa bulanmış bir yılanı yakalamak daha kolay olur. Bir yıldan beri o herifin peşindeyiz, hâlâ başaramadık. Çok dikkatli. Kentte yirmi adamı ve en az iki deposu olduğunu sanıyoruz, ama nerede olduklarını bilmiyoruz. Söylenenlere gör silahlı muhafızları ve gözcüleri varmış üstelik başını dertten kurtarmak için bir sürü adamın cebine de bakıyor. Söylemesi keyifli değil ama, gerçek böyle. - Onunla konuşmak ve bu işi halletmek zorundayız. Çavuş başını kaşıdı. Nasıl yapacağımızı söyler misiniz, efendim. Weaver parmağıyla Reed'i gösterdi. Salter'la iş yaptığına göre, bizi ona götürebilir Korkudan titreyen adama döndü. Karşılığında da suçlamalarımızdan vazgeçeriz. Nasıl, anlaştık mı, Reed. Şabramant 20.00 Cip havaalanının giriş kapısına iki yüz metre kalınca durdu. Salter, rıhtımdaki üniforması sırtında, ön koltukta oturuyordu. Haider arka koltuktaydı, üzerinde Amerikan albay üniforması, elinde bir M3 makineli tüfek, yanındaki koltukta da iki tane sahra telsizi vardı. Önlerindeki karanlık yolu aydınlatan gökteki çeyrek aydan başka bir şey yoktu, alanı çevreleyen dikenli tel ve nöbetçi kulübeleri belli belirsiz fark ediliyordu. Salter sigarillosunun külünü silkeledi. Sakin görünüyor. Şimdilik hayatından memnun musun. - Havaalanını ele geçirdiğimiz zaman memnun olacağım, Haider. Salter güldü. Hayatım boyunca çok iyi korunmuş depodan soydum. Burasının da çok farklı olacağını sanmam. - Unutma, eğer mümkünse ateş edilmeyecek, yoksa her erden duyulur. Gereksiz yere adam yaralanmasını da istemiyorum. - Hiç seni üzer miyim. Salter şoföre doğru parmaklarını aklattı. Devam et Charlie, nöbetçi kulübelerinin önünde dur. - Tamam patron. Şoför motoru çalıştırdı, cip hareket edince Haider dönüp arkasına baktı. Arkalarındaki üç Ford kamyon onları izliyordu. Kleist ve Doring en öndekinin şoför kabininde oturmuş, Hasan direksiyona geçmişti. Kamyonun kasasında, Salter'ın Amerikan üniforması giymiş on iki silahlı adamı vardı. Kapıya yaklaştıklarında, Haider nöbetçilerin telaşla kulübelerinden çıktıklarını gördü. Salter sigarillo izmaritini fırlattı, kendine güven dolu bir sesle Konuşmayı bana bırak dedi. Cip kulübelerin önüne gelince, durdu. Yol kenarındaki bir uyarı levhası farların söndürülmesi gerektiğini belirtiyordu, cipin farları söndü. Haider askeri konvoyu görünce şaşıran Mısırlı iki genç nöbetçinin silahlarını hazırladıklarını gördü. Salter cipten indi, bir elinde kırbacı, diğerinde kâğıtlar, nöbetçilere doğru ağır adımlarla ilerledi. Ben Binbaşı Cairns. Lütfen beni komutanınıza götürün. Görüşülecek önemli bir konu var. Her şey çok çabuk oldu. Şaşkın nöbetçiler Salter'ın uzattığı belgeleri incelerken, kamyondan inen altı adam üzerlerine atıldı. Şaşkın Mısırlılar silahlarını doğrultmaya çalıştılarsa da, Salter'ın sayıca üstün adamlarına direnemediler. Elleri bağlandı, ceplerinden giriş