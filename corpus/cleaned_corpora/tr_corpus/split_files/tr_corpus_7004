ikinci tamamladıktan sonra Tofita isimli bir şeker markasının reklam yüzü oldu ve Sinan Çetin yönetmenliğinde çekilen reklam filmi serisinde oynadı. Daha sonrasında Tomris Giritlioğlu'nun dikkatini çekti ve onun desteğiyle ilk başrolünü aldı. 2004'te, Nazif Tunç ve Ümit Efekan'ın birlikte yönettikleri "Aşkımızda Ölüm Var" isimli yapımda Ece Uslu'nun canlandırdığı Pervin karakterinin kardeşi, Nermin'i oynadı. 2005'te, ilk başrolünü, Cemal Şan'ın yönettiği, Tomris Giritlioğlu'nun hazırladığı "Aşka Sürgün" dizisinde, aralarında Mahsun Kırmızıgül'ün de bulunduğu oyuncular ile paylaştı. Dizide Zilan Şahvar Azizoğlu'nu oynadı. İki sezon boyunca devam eden dizinin ardından 2006 yılına gelindiğinde yine bir Tomris Giritlioğlu projesinde yer aldı. "Hatırla Sevgili" isimli, Faruk Teber ve Ümmü Burhan'ın yönettikleri bu yapımda Cansel Elçin ve Okan Yalabık'la başrolleri paylaştı. Saat'in Yasemin Ünsal karakterini canlandırdığı, 1950-70 yıllarında yaşanan siyasi olayların anlatıldığı dönem dizisi, yayımlandığı dönem içerisinde büyük başarı elde etti. Dizideki rol arkadaşı Cansel Elçin, verdiği bir röportajda Beren Saat'i "süper kaliteli bir sanatçı" olarak nitelendirdi. 2007 yılında konuk oyuncu olarak "Avrupa Yakası" dizisinin 121. bölümünde yer aldı. 2008 yılında, ona bugünkü popülerliğini kazandıracak olan, Halid Ziya Uşaklıgil'in aynı adlı eserinden uyarlanan, Hilal Saral'ın yönettiği "Aşk-ı Memnu" dizisinde Kıvanç Tatlıtuğ, Selçuk Yöntem, Hazal Kaya ve Nebahat Çehre ile birlikte rol aldı. Bu dizide canlandırdığı Bihter Yöreoğlu Ziyagil karakterinin Kıvanç Tatlıtuğ'un canlandırdığı eşinin yeğeni Behlül karakteri ile yasak aşk yaşaması büyük ilgi gördü. Dizi yoğun tepkiler alsa da, Türk televizyon tarihinin en çok izlenen yapımı oldu. Dizinin "Veda" bölümünü Türkiye'de her 4 kişiden 3'ü izledi. Beren Saat özellikle dizinin "Veda" bölümündeki performansıyla eleştirmenlerden tam not aldı ve Bihter karakterinin intihar ettiği sahne 73.7'lik izlenme oranına ulaşarak izlenme rekoru kırdı. Türk sinema oyuncusu Selda Alkor, Saat'in dizinin final bölümündeki performansıyla ilgili olarak "Beren Saat'i gerçekten kutluyorum, harika oynamış. Kendini vurmadan önceki ruh halini o kadar güzel vermiş ki, bizler gibi yıllarca piyasanın önemli oyuncularından olacağına inanıyorum." yorumunu yaptı. Dizi, yayınlandığı dönem içerisinde RTÜK'e en çok şikayet edilen dizilerden birisi oldu ve zaman zaman bazı bakanlar tarafından tepkiyle karşılandı. Beren Saat, "Aşk-ı Memnu" dizisinin yurt dışında yayınlanmasıyla Orta Doğu ve Avrupa'da büyük bir üne kavuştu. 24 Haziran 2010 tarihinde yayınlanan dizinin finalinde Bihter karakterinin ölmesi üzerine ertesi yıl sosyal medyada birçok kişi Bihter karakterinin ölüm yıl dönümünü için bir araya geldi ve birçok mesaj paylaştı. Mısır'da da büyük bir popüleriteye ulaşan Saat için, bir televizyon kanalı Beren Saat'in hayatını belgesel yapmak istedi. Belgesel için İstanbul'da "Türkiye'nin Yıldızları" yarışmasında jüri olan Hamdi Alkan ile röportaj yapıldı ve Beren Saat hakkında detaylı bilgiler alındı. Ayrıca Saat, 2010 yılının sonunda Medya Takip Merkezi tarafından yapılan ve yılın en popüler dizileriyle oyuncularını belirmeyi amaçlayan bir araştırmada yılın en çok konuşulan dizi oyuncusu oldu. "Radikal" tarafından hazırlanan "2010'a Damgasını Vuranlar" listesinde ise Yılın Oyuncusu olarak yer aldı. Bir röportajında canlandırdığı Bihter karakteriyle ilgili "Senaristlerin diyaloglar dışında Bihter’in ruh hâliyle ilgili yazdıkları bana çok şey öğretti." dedi. Dizideki rolüyle iki yıl arka arkaya Altın Kelebek kazandı. Dizinin sona ermesinin ardından dizinin senaryosu 2010 yılında İtalya'ya ve 2012 yılında Amerika Birleşik Devletleri'ne satıldı ve bu iki ülkede yeniden çekildi. İlk sinema filmi deneyimi olan "Güz Sancısı", Tomris Giritlioğlu'nun yönettiği bir dönem filmidir. 2009 yılında vizyona giren bu yapımda Murat Yıldırım, Okan Yalabık ve Belçim Bilgin'le birlikte oynadı ve Rum hayat kadını Elena'yı canlandırdı. "Aşk-ı Memnu" dizisi devam ederken senaryosunu Mahsun Kırmızıgül'ün yazdığı, Serdar Akar'ın yönettiği "Gecenin Kanatları" filminde Murat Ünalmış, Erkan Petekkaya ve Yavuz Bingöl'le başrolü paylaştı ve filmde Gece rolünü üstlendi. Filmdeki partneri Murat Ünalmış ile rol aldıkları bir sevişme sahnesinde göğüslerinin görülmesi çok konuşuldu ve filmin fragmanında bu görüntülere yer verilmesini Beren Saat tepkiyle karşıladı. Bunun üzerine Saat, filmin gala gecesine katılmadı ve filmin yapımcısı sözleşme gereği Saat'e tazminat davası açtı. 2013 yılında filmin yapımcısı hâlen süren dava sonuçlanmadan davadan geri çekildi. Yine 2010'da dünyanın en çok hasılat getiren yapımlarından biri olan "Oyuncak Hikayesi 3" fiminde Barbie karakterini Türkçe seslendirdi. 2010 yılının yaz aylarında Patos isimli cips markasının reklam yüzü oldu ve yer aldığı reklam filmi çok konuşuldu. Markanın ürettiği cipslerin satışlarında %45'lik bir artış oldu. 2011 yılında da Patos için bir reklam filminde yer aldı. Ayrıca aynı yıllarda Rexona'nın da reklam yüzü oldu. Eylül 2010'da Vedat Türkali'nin 1986 yapımı film senaryosundan günümüze uyarlanan, yönetmenliğini Hilal Saral'ın üstlendiği, senaryosunu Ece Yörenç ve Melek Gençoğlu'nun yazdığı, "Fatmagül'ün Suçu Ne?" dizisinin başrolü olan Fatmagül Ketenci Ilgaz karakterini canlandırdı. Saat dizide "Türkiye'nin Yıldızları" yarışmasından arkadaşı Engin Akyürek'le başrolü paylaştı. Aynı yapımda Sumru Yavrucuk, Musa Uzunlar, Serdar Gökhan, Deniz Türkali gibi oyuncularla çalıştı. İlk bölümdeki dramatik tecavüz sahnesiyle çok konuşulan dizi reyting rekorları kırdı. Dizi, ilk bölümünden sonra aldığı reytingle son yılların en iyi başlangıç yapan dizilerinden birisi oldu. Saat, tecavüz sahnesinden önce bazı rol arkadaşlarıyla beraber psikolojik destek aldı. Dizi, içerdiği cinsellik ögelerinden dolayı mecliste de gündem konusu oldu ve dizinin yayından kaldırılması için kampanyalar başlatıldı. Almanya Federal Konseyinden birkaç milletvekili ise dizinin kadın haklarına yaptığı vurgulardan dolayı desteklerini yazılı bir açıklamayla yayınladı. Dizinin yurt dışında da yayınlanmaya başlamasından sonra Saat, farklı ülkelerde yayınlanan dergilerin kapaklarında boy göstermeye başladı. Canlandırdığı Fatmagül karakteri, bir İnternet sitesi tarafından bilgisayar oyununa dönüştürüldü ve İnternet'te yayınlandı. Saat'in içerisinde kıyafet, ayakkabı, peruk gibi eşyaların bulunduğu bir gardıroptan giydirildiği oyun, yayınlandığı dönemde en çok oynanan oyunlar sırasında ilk sırada yer aldı. Dizideki rolüyle Antalya Televizyon Ödülleri'nde En İyi Drama Kadın Oyuncu dalında ödüle aday gösterildi. 2012'nin sonlarında, İranlı yönetmen Bahman Gobadi'nin yönettiği "Gergedan Mevsimi" filminde Monica Bellucci'nin kızı Buse karakterini canlandırdı. Yılmaz Erdoğan, Caner Cindoruk, Belçim Bilgin gibi Türk oyuncuların yanı sıra Behruz Vüsuki ve Arash gibi İranlı oyuncularla birlikte oynadı. Filmin ilk gösterimi Toronto Film Festivali'nde gerçekleşti ve aynı yıl Türkiye'de Eylül ayında vizyona giren Pixar yapımı "Cesur" adlı animasyon filminde Merida karakterini Türkçe seslendirdi. Saat, 2012'nin sonlarında çekimlerine başlanan ABD dizisi "Revenge"in Türkiye uyarlamasında oynaması için gelen teklifi kabul etti. Ekranlara 6 ay aradan sonra "İntikam" ile geri döndü. Rolü için özel olarak dövüş dersleri aldı. Başrollerini Mert Fırat, Yiğit Özşener, Zafer Algöz, Arzu Gamze Kılınç ve Engin Hepileri ile paylaştığı, Ocak 2013'te "İntikam" adıyla yayımlanan dizide Derin Çelik/Yağmur Özden karakterini canlandırdı. Ayrıca Saat, 2013 yazında Hint filmi "Black"ten uyarlanan "Benim Dünyam" filminin başrolünde yer aldı. Filmde Uğur Yücel ile başrolü paylaşan Saat, Ela Bayındır karakterine hayat verdi. Filmde Ayça Bingöl, Turgay Kantürk ve Hazar Ergüçlü gibi oyuncuların yanı sıra çocuk oyuncu Melis Mutluç yer aldı. Beren Saat kör, sağır ve dilsiz olan bir karakteri canlandırdı. Filmdeki rolünden sonra ABD'de bir İnternet sitesi, Beren Saat'le ilgili haber yaparak Saat'ten "star" ifadesiyle bahsetti ve karakterini filmin orijinalindeki oyuncudan daha iyi canlandırdığını yazdı. Ayrıca 2013 yılında Duru Perfume Duş Jeli'nin reklam yüzü oldu ve uzun metrajlı film kalitesinde iki günde çekilen bir reklam filminde rol aldı. 2014 yılından itibaren 2015 yılının eylül ayında başlayacağı duyurulan "Muhteşem Yüzyıl Kösem" dizisinde Kösem Sultan'ı canlandırması için Saat'le birlikte Bergüzar Korel, Tuba Büyüküstün, Hazal Kaya gibi isimlerle görüşüldüğüne dair haberler çıktı. Ancak sonrasında dizinin yapımcısı Timur Savcı tarafından bu iddialar yalanlandı ve Kösem Sultan'ı canlandıracak kişinin tanınmamış birisi olacağı duyuruldu. Ancak 2015 yılının haziran ayında dizide Saat'in Kösem Sultan'ı canlandıracağı açıklandı. 7. bölümde diziye dahil olacağı da açıklanan Saat, dizide Hülya Avşar, Ekin Koç ve Mete Horozoğlu gibi isimlerle birlikte rol aldı. Dizide 30. bölüme kadar yer alan Saat, 2. sezonda dizide yer almayarak Kösem Sultan'ı Nurgül Yeşilçay canlandıracak. Beren Saat, 2015'in temmuz ayında eşi Kenan Doğulu ile birlikte Arçelik'in reklam filminde yer aldı. Saat'in yer aldığı bir aksiyon sahnesiyle başlayan reklamda Kenan Doğulu, reklam için bestelediği şarkıyı seslendirdi. Ayrıca reklamda senaryo gereği Saat'in film setindeki hallerine, bir ödül töreninde ödül almasına ve Kenan Doğulu ile birlikte evdeki hallerine yer verildi. Yine 2015 yılının temmuz ayında "Minyonlar" filmindeki Scarlet Overkill karakterini Türkçe seslendirdi. Eylül ayında Türkiye'de vizyona girecek olan filmde Saat'in eşi Kenan Doğulu'da filmde Scarlet Overkill'in mucit eşi Herb Overkill'i seslendirdi. Saat'in Netflix yapımı fantezi türündeki "Atiye" adlı dizide yer aldığı ve dizinin çekimlerinin başladığı Mart 2019'da duyuruldu. Dizi, Atiye adlı bir ressamın çizdiği resimlerle Göbeklitepe'de yapılan arkeolojik bir kazıda ortaya çıkan sembolün aynı olması sonucu karakterin geçmişine yönelik bir gizemi araştırmasını konu alır. Dizinin ikinci sezonunun Aralık 2020'de yayımlanması planlanmaktadır. Beren Saat, 2012'den beri şarkıcı Kenan Doğulu ile birliktedir. 23 Şubat 2014'te İstanbul'da nişanlanan çift, 29 Temmuz 2014'te Amerika Birleşik Devletleri'nin Los Angeles şehrinde evlendi. Beren Saat, birçok sosyal sorumluluk projesinde yer aldı. 2011 yılında Rexona markasının yüzü olan Beren Saat, markadan kazandığı 100.000 parayı Mor Çatı derneğine bağışladı. 2012 yılının Kasım ayında kapak yüzü olduğu "Elle" dergisi için tişört tasarladı ve tasarladığı tişörtler NetWork mağazalarında satışa sunularak geliri yetiştirme yurtlarındaki 18-24 yaşlarındaki kızların eğitimlerine katkı sağlayan Nar Taneleri Projesi'ne bağışlandı. Aynı yılın Aralık ayında Trendus.com tarafından hazırlanan ve geliri LÖSEV'e bağışlanmak üzere satışa sunulan takvimin ocak ayı sayfasında kullanılması için Pamuk Prenses kostümlü, lösemili bir kız çocuğuyla poz verdi. Ayrıca Avrupa Birliği ve Afganistan Sağlık Bakanlığı tarafından gerçekleştirilen bir projede Afganistanlı kadınlara sağlıklı doğum yapmalarını anlatan bir video için kamera karşısına geçti. 2014'ün Eylül ayında yönetmenliğini Ozan Açıktan'ın yaptığı Baba Beni Okula Gönder kampanyasının reklam filmini seslendirdi. "Meme Kanseri Farkındalık Ayı" olarak ilan edilen ekim ayında Abdi İpekçi Spor Salonu'nda oynanan sezonun ilk EuroLeague maçında pembe top ile temsili bir hava atışı yaptı. Aynı ay içerisinde Beren Saat ile birlikte birçok ünlünün katılımıyla işitme engellilere hitaben Gençliğe Hitabe işaret diliyle okundu. 11 Şubat 2015'te tecavüz girişimine direndiği için bir minibüste öldürülen Özgecan Aslan için sosyal medya hesabından yazdığı bir mesaj ile tepki gösterdi. Beren Saat'in kendi yaşadığı zorlukları ve Türkiye'de kadın olmanın zorluklarını anlattığı mesaj, medyada büyük yer buldu. Beren Saat, oyunculuk kariyeri boyunca birçok ödül kazandı ve birçok ödüle de aday gösterildi. İlk ödülünü 2008 yılında başrolünde oynadığı "Hatırla Sevgili" dizindeki Yasemin Ünsal karakteri ile Altın Lale Güzel Sanatlar Ödülleri'nde En İyi Kadın Oyuncu kategorisinde kazandı. 2009 ve 2010 yıllarında "Aşk-ı Memnu" dizindeki Bihter Ziyagil rolüyle Altın Kelebek Ödülleri'nde En İyi Kadın Oyuncu ödülünü iki yıl arka arkaya aldı. 2009 yılında Yıldız Teknik Üniversitesi tarafından düzenlenen ödül töreninde Yılın En İyi Kadın Oyuncusu ödülünü kazandı ve aynı ödüle 2011 yılında "Fatmagül'ün Suçu Ne?" dizisindeki rolüyle layık görülürken 2014 yılında "Benim Dünyam" filmiyle En İyi Sinema Kadın Oyuncusu ödülünü kazandı. 2010 yılında ilki ve 2011 yılında ikincisi düzenlenen Antalya Televizyon Ödülleri'nde En İyi Drama Dizisi Aktris kategorisinde ödüle aday gösterildi. Ancak ilk yıl ödülü Özgü Namal, ikinci yıl ise Ayça Bingöl kazandı. 2012 yılında "Fatmagül'ün Suçu Ne?" dizisindeki performansıyla Güney Kore'de düzenlenen Seul Uluslararası Drama Ödülleri'ne En İyi Aktris dalında aday gösterildi. "Siyaset Dergisi" Ödülleri'nde 2014 yılında Yılın TV Kadın Oyuncusu dalında aday olurken Yılın Sinema Kadın Oyuncusu dalında ödül kazandı. 28 Mayıs 2016 tarihinde Lübnan'da Murex D'or Ödülleri'nde En iyi Kadın Oyuncu ödülünü aldı. Bekir Sami DaÃ§e Bekir Sami Daçe (1930, Ceyhan, Türkiye), Türk siyasetçi. Ankara Üniversitesi Hukuk Fakültesi'ni bitirdi. Gaziantep Cumhuriyet Savcılığı, Serbest Avukatlık, Danışma Meclisi Gaziantep Üyeliği (15 Ekim 1981 - 6 Aralık 1983), Büyük Türkiye Partisi ve Doğru Yol Partisi Kurucu Üyeliği, XIX. Dönem Adana Milletvekiliği ile Devlet Bakanı ve Adalet Bakanlıkları yaptı. Evli ve iki çocuk babasıdır. Fransızca bilmektedir. Quintillus Marcus Aurelius Claudius Quintillus (ö. 270), Roma İmparatoru Claudius II'nin kardeşi ve 270 yılında tek başına Roma İmparatoru. "Historia Augusta", Quintillus'un bir askeri darbe sonucu imparator olduğunu aktarır. Eutropius ise onun Roma Ordusunun askerleri tarafından kardeşinin ölümünün hemen ardından imparator seçildiğini söyler. Bu seçim resmi olarak Roma Senatosu tarafından onaylanmıştır. Her nasılsa, İoannis Zonaras onun senatonun bizzat kendisi tarafından seçildiğini iddia eder. Her halukarda kayıtlar, Claudius'a Tuna seferinde eşlik eden Lejyonların, Quintillus'un seçiminden habersiz olduğu ya da buna karşı çıktıkları konusunda hemfikirdirler. Lejyonlar bunun yerine kendi liderleri Aurelian'ı Augustus olarak seçmişlerdir. "Historia Augusta", Aurelian'ın Claudius'un bizzat kendisi tarafından hasta yatağında halef olarak seçildiğini aktarır. Quintillus'un saltanatı ile ilgili birkaç kayıt çelişkilidir. Kaynaklar saltanatının uzunluğunun 17 gün mü yoksa 177 gün mü olduğu konusunda farklı bilgiler veririler. Yine antik kaynaklarda ölüm nedeniyle ilgili olarak çelişkili bilgiler vardır. "Historia Augusta" Quintillus'un, kendi askerleri tarafından onun sert askeri disiplinine bir tepki olarak öldürüldüğünü söyler. Jerome ise, muhtemelen Aurelian'la olan bir çatışma sırasında öldürüldüğünü aktarır. Antakyalı İoannis ve İoannis Zonaras, Quintillus'un bir suikastın ardından damarlarının kesilmesi sonucu kan kaybından öldüğünü söylerler. İoannis, suikastın bir doktor tarafından desteklendiğini aktarır. Claudius Salmasius, Dexippus'un Quintillus'un ölümünü bir neden belirtmeden aktardığını söyler. Ancak tük kaynaklar ölüm yerinin Aquileia olduğu konusunda hemfikirdirler. Quintillus'un anısı iki oğlu tarafından yaşatılmıştır. "Historia Augusta", Claudius ve Quintillus'un Crispus adında bir kardeşleri daha olduğundan ve ondan Claudia adında bir yeğenleri olduğundan bahseder. Claudia, Eutropius ile eviydi ve Constantius Chlorus'un annesiydi. Tarihçiler bu durumun İmparator I. Konstantin'e dalkavukluk için uydurulmuş bir şecere olduğundan şüphelenirler. Günümüze ulaşan Roma kaynakları, Quintillus'u ılımlı ve yetenekli bir imparator olarak dikkate alırlar. Senato şampiyonu olarak görülür ve bu haliyle geçmiş imparatorlar Galba ve Pertinax ile mukayese edilir. Her ne kadar tam bir yıl boyunca imparatorluk yapamamış olsalar da, her üç imparator da senatoryal sınıftan oldukça saygı görmüşlerdi. Kanun (hukuk) Kanun veya yasa, (EYun kanōn κανων 1. kargı, çıta, cetvel, 2. kural< EYun kánna κάννα kamış, kargı = Aram ḳanyā קניא) anayasal hukuk sisteminde, yetkili organlarca meydana getirilen hukuk kurallarıdır. Kanunlar, tüzükler, yönetmelikler birer hukuk kuralıdır. Yürürlükte olan hukuk kurallarının tümüne mevzuat denir. Dar anlamında kanun, yasama organınca yapılan kanun adıyla gerçekleştirilen işlerdir. Hukuk karşılıklı hakları ifade eden üst mefhumdur, kanun ise bu hakları koruyan ve belirleyen kuralları ifade eder. Kanun, yazılı veya yazısız olabilir. Yazılı kanunların en ünlüsü MÖ 1700'lerde yapılmış Hammurabi Kanunları'dır. Roma hukuku, Cermen hukuku, Katolik hukuku, İslam hukuku yazılı kanunlara dayanır. Çağdaş kanunların yazılı oluşu Fransız Devrimi'nden sonra gelişmiştir. Önemli yazılı kanunlara Kod (code) denilmektedir. Toplumu Kod'larla yönetmeye Kodifikasyon denilir ve Kıta Avrupa'da geçerlidir. Medeni Kanun'lar birer Kod'dur. İslam dünyasında Mecelle ve Kanun-ı Esasi ilk kodlardır. Türkiye'de kanun koyma yetkisi TBMM'nindir. Anayasa madde 88'e göre kanun teklif etmeye ("Bakanlar Kurulu ve" ve deyimi, 21.1.2017-6771/16 md. ile çıkarılmıştır) milletvekilleri yetkilidir. Bunun dışındaki kişi ve kurumlar, kanun isteklerini meclise iletebilirler. Cumhurbaşkanı, kanun teklif edemez, çünkü cumhurbaşkanı seçildikten sonra TBMM üyeliğini kaybeder. Kanunlar cumhurbaşkanına sunulur ve cumhurbaşkanı yayınlarsa yürürlüğe girer. Yayınlamazsa (bütçe kanunu hariç), gerekçesiyle meclise iade eder (15 gün içinde). Meclis kanunu aynıyla tekrar kabul ederse, artık cumhurbaşkanı o kanunu yayınlar. Meclis, kanun yaparken anayasa ve içtüzük hükümlerine uyar. Kanunlar TC Resmi Gazete'de (kuruluşu 7 Ekim 1920) yayınlanırsa yürürlüğe girer. Kanunlar, hangi tarihte yürürlüğe gireceklerini çoğunlukla sondan bir önceki maddelerinde belirtirler. Eğer bir yürürlük tarihi belirtilmemiş ise kanunlar, Resmî Gazete' de yayınlandığı gün yürürlüğe girer. 15 Temmuz 2018'den önce, Resmî Gazete'de yayınlandığı günü izleyen günden itibaren 45 gün sonra yürürlüğe girerdi. Başbakanlık, "Düstur" adıyla kanunları derlemekte, her yasama yılında bir cilt yayınlamaktadır. Kanunlar, mevzuat bilgi sistemleriyle internette yayınlanmaktadır. Meclisin yayınladığı iki kanun dergisi bulunmaktadır: Tutanak Dergisi, Kanunlar Dergisi. Meclis, geçmişe yönelik suç içeren kanun yapamaz. Seçim kanunu değişiklikleri, yürürlük tarihinden başlayarak 1 yıl içinde olacak seçimlerde uygulanmaz. Kanunlar: kanun, tüzük, yönetmelik, KHK, TBMM İçtüzüğü, İçtihadı Birleştirme Kararları, mahkeme kararları, içtihatlar, örf ve adet, tebliğ, genelge, yönerge adlarını taşır. Her kanunun bir sıra numarası olur. Kanunlar bu no ile anılır. Ancak, cumhuriyet öncesinden kalan kanunlar adlarıyla anılır. 1920-1960 arasındaki kanunlar 1-7480 arası no taşır. 27 Mayıs 1960-1 Kasım 1961 arasındaki kanunlar 1-375 arası no taşır. 1961'den günümüze kadar gelen kanunlar 1'den başlar ve son olarak 5000'leri aşmıştır. Bu durumda aynı no'lu iki kanun olabilir. Bu nedenle kanunlar mehaz verilirken tarihi ve no'su birlikte verilir. Anayasaya göre, bazı konular ancak kanunla düzenlenebilir (ceza, antlaşmalar, yargıç ve savcı atamaları gibi). Kanunlar, anayasaya aykırı olamaz ve bu kural yargı denetimi düzeniyle denetlenir. Kanunlar, bireylerce anlaşılabilir şekilde olur ve anlaşılabilir dille yazılır. TC Anayasasının ilk 3 maddesi değiştirilemez. Bütün kanunlar anayasa denilen temel kanuna göredir. Bir kanun, başka bir kanunla veya mahkeme kararıyla yürürlükten kalkar. Süreli kanunlar ise kendiliğinden kalkar (Bütçe Kanunu gibi). Anayasa Mahkemesi'nin kanun iptalleri Resmî Gazete'de yayınlandığı anda o kanun yürürlükten kalkar. Bazı kanunlar yürürlükte olmasına rağmen işler değildir (Millî Korunma Kanunu gibi). Bazıları ise yürürlüktedir; ama fiilen uygulanmaz: Mesela kanunlara göre 6-14 yaşları arasındaki her çocuğun eğitimi zorunludur; ama uygulamada okula gitmeyen pek çok çocuk vardır. Kanunlar, sadece kanun haline gelmekle kanun olmaz, uygulamada düzenlenme hataları, toplum gerçekleriyle bağdaşmama, uygulama için gerekli tedbirlerin alınmaması, kanunu uygulayanlardaki aksaklıklar, araç eksikleri, halkın benimsememesi gibi sebeplerle kâğıt üzerinde kalabilir. Kanunsuz suç olmaz. Antlaşmalar, kanundur ve Anayasa Mahkemesi'ne götürülemez. Yerel kanunla uluslararası kanun çelişirse, uluslararası kanun esas alınır. Antlaşmalar, mecliste bir kanunla uygun bulunursa onaylanır. Kanunları yasama organı yapar, ancak yürütme organı kanun gibi KHK'ler yapabilir. KHK'ler de Resmî Gazete'de yayınlanarak yürürlüğe girer. Olaganüstü haller dışında KHK'ler Anayasa Mahkemesi denetimine açıktır. Yüretme organı tüzük çıkarabilir; tüzüklerin iptali için Danıştay'da dava açılır. Bir diğer kanun olan yönetmelikleri, yürütme organı dışında kamu tüzel kişileri de çıkarabilir, bunlar da idari yargıya açıktır, kamusal yönetmelikler Resmî Gazete'de yayınlanır. Kanunlar birbiriyle çelişemez. Kanun hiyerarşisinde Anayasa en baştadır. Aynı tür kanunlar eşit güçtedir. Kanun hiyerarşisi şöyledir: Anayasa, kanun, KHK, tüzük, yönetmelik, içtihad. Bunlar arasında çelişki olursa yargı organları (Danıştay ve İdare Mahkemeleri), kanunları denetleme görevi gibi denetler. [http://www.mevzuat.gov.tr>19.5.10.pdf 10 Sayılı Resmî Gazete Hakkında Cumhurbaşkanlığı Kararnamesi, m. 7 Hukukun Temel Kavramları Açıköğretim Ders Kitabı Nutuk (Mustafa Kemal AtatÃ¼rk) Nutuk, yazıldığı dönemde Cumhuriyet Halk Fırkası umumi reisi olan Gazi Mustafa Kemal'in 15-20 Ekim 1927 tarihlerinde, 1919'dan 1927'ye dek kendisinin ve silah arkadaşlarının faaliyetlerini özetlediği konuşmasının metnidir. Kültür Bakanlığı Yayınevi tarafından ("belgeler" bölümü dışında) yaklaşık 900 sayfalık bir kitap olarak yayımlanmıştır ve Türkiye'nin bu dönemle ilgili en temel resmî tarih kaynağı olma niteliğindedir. "Nutuk"un güncel Türkçeye çevrilmiş sürümleri pek çok yayınevi tarafından basılmış, bazıları Söylev adını tercih etmişlerdir. "Nutuk", belgeleri sayesinde, Atatürk'ün tarihçi kimliğini de ortaya koymaktadır. Atatürk, yaşanılan olaylarla ilgili kayıtlı belgeleri toplamış ve "Nutuk"u yazarken bu belgelere dayanarak icraatlarını özetlemiştir. Konuşma, objektifliği hususunda başta Halide Edib ve Kâzım Karabekir tarafından olmak üzere birçok kişinin eleştirisine hedef olmuştur. "Nutuk", Atatürk'ün Kurtuluş Savaşı dönemini birinci ağızdan aktardığı, Cumhuriyet tarihi açısından önemli bir eserdir. Atatürk, "Nutuk" ile geçmişi anlatıp aynı zamanda gelecekte olabilecek tehlikelerin önceden sezilebilmesi için alınacak derslerden bahsetmektedir. Bazı sayfalarda açıkça belirttiği "sonraki yıllarda durumun kolay ve açıkça değerlendirilmesi için bu kadar ayrıntıya yer verilmiştir" sözü ile Atatürk ileri görüşlülüğünü bir kere daha ortaya koymuştur. Aynı zamanda bu kitap, şu an Türkiye'de okutulan T.C. İnkılap Tarihi ve Atatürkçülük dersinin ders ve çalışma kitaplarının hazırlamasında en büyük rolü oynamıştır. Bu kitap Atatürk'ün Samsun'a çıktığı tarih olan 19 Mayıs 1919'dan, Cumhuriyet sonrası inkılap dönemine kadarki (1927) zaman diliminde olan olayları anlatmaktadır. Atatürk'ün yetiştiği dönemde kullanılan söz dağarcığı ve cümle yapısı bakımından ulusal edebiyat devrinin temsil ettiği dildir. Klasik Osmanlıcaya göre oldukça sadeleştirilmiştir. O devirde kullanılan Arapça ve Farsça sözcükler ve bu dillerden alınan kurallarla oluşturulan tamlamalar, devlet dilinde kullanımından dolayı Nutuk'a girmiş sözcükler nedeniyle dili günümüze göre oldukça ağırdır. Dil kullanılırken anlatılan duruma göre bazen kısa ve keskin tümceler bazen de uzun ve hareketli söyleyişlere yer verilmiştir. 1927'de Osmanlıca harflerle basılan Nutuk'un, sonraki yıllarda birçok kurum ve kitabevi tarafından sayısız baskıları yapılmıştır. 1960'lı yıllardan başlayarak bazı baskılarda, o tarihlerde TDK'nin yaygınlaştırmaya çalıştığı öz Türkçe kullanma akımına uyularak "Nutuk" yerine "Söylev" adı da kullanılmıştır. Bazı baskılarda hem Söylev hem de Nutuk adının birlikte kullanılması tercih edilmiştir. Belli başlı "Nutuk" baskıları şunlardır: Kulak KÄ±zartan Oyun Kulak Kızartan Oyun, Edo Dönemi Japonya'sında oynanmış unutulmaz bir go oyunudur. 25 Temmuz 1846 tarihinde Inoue Gennan Inseki ile Kuwahara Shusaku arasında oynanmış olan oyun go tarihinde büyük bir üne ve öneme sahiptir. Tengen'in (gobanın orta noktası) hemen üzerine oynanan 127 numaralı efsanevi hamle go tarihine kulak kızartan hamle olarak geçmiştir. Oyunun henüz orta aşaması olmasına rağmen herkes 17 yaşında ve 4 dan seviyesindeki Shusaku'nun , neredeyse 50 yaşında, 8 dan seviyesinde ve Inoue Hanedanı'nın lideri konumunda olan Gennan karşısında oyunu kaybedeceğini düşünüyordu. Oyunu izleyen Gennan'ın öğrencileri de Gennan'ın oyunu kazanacağından herhangi bir şüphe duymuyorlardı. Ancak oyunu izlemekte olan bir doktor Gennan'ın oyunu kaybedeceğini düşünür. Israrlar üzerine yaptığı açıklamada: "Go oyunu hakkında çok fazla bilgim yoktur ama tıbbi bilgilerim fena değildir. Shusaku'nun 127 numaralı hamlesinin hemen ardından Gennan her ne kadar sakin gözükse de kulakları birden kızarmıştı ki; bu da panik halindeki bir insan vücudunun doğal tepkisidir. Siyah seçkin bir hamle oynamış olmalı ve Beyaz da onunla başa çıkma konusunda fazlasıyla zorlanmış olmalı. Buradan hareketle Siyah'ın oyunu kazanacağı konusunda karar kıldım." demiştir. Ruhsar Ruhsar, 1998 - 2001 yılları arasında Kanal D'de yayınlanmış fantastik tarzda bir aile dizisidir. Dizi Ruhsar ve Mazhar adında iki insanın ölümsüz aşklarını ve başlarından geçen tuhaf olayları anlatır. Ayrıca bu diziden esinlenerek Hayal ve Gerçek adında bir dizi çekilmiştir. Mazhar ile Ruhsar daha yeni evlenir; ama evlililklerinin daha ilk günlerinde Ruhsar amansız bir hastalığa yakalanır ve ne yazık ki ölür; ama her şey öldüğü zaman başlayacaktır. Ruhsar artık bir ruh olmuş ve sadece yağmur yağdığında Mazhar'ın yanına gelebilmektedir. Ama Ruhsar ruh olduğu için onu bir tek Mazhar görebilir. Bu arada Mazhar'ın kurnaz annesi Menkıbe, Ruhsar'ı hiç sevmediğinden Mazhar'a bir eş aramaya başlamıştır. O günlerde Mazhar'ın kankası Müfit, hep yanında olmuştur ve Mazhar'ın kız kardeşi Firdevs, Müfit'e çılgınlar gibi aşıktır. Fakat Müfit, ilk başlarda nefret ediyordur. Tabi bu olayı Mazhar'a söyleyemezler. Mazhar sürekli Reyhan adındaki yarımakıllı bir kız ile evlendirilmeye çalışılır. Apartmanın Muhteşem adında bir de bakkalı bulunmaktadır. Mazhar, Generation Ajans adındaki bir reklam şirketinde çalışmaktadır. Ajansın patronu ise Önder Bey'dir. Önder Bey, devrimcidir ve siyasi görüşlerini ajansta her zaman belli eder. Ruhsar öldükten sonra öbür dünyaya gider ve Gözüm Abla adında ölülerin Türkiye sorumlusu olan bir kadın ile karşılaşır. Gözüm, vefat eden Türkleri cennet ve cehennemden birine göndermektedir. Dizi 29 Aralık 2001 Cumartesi günü sona ermiştir. Ayrıca dizi 1999'daki Marmara depremi nedeniyle sık sık ara vermiştir. Ruhsar toplamda 108 bölüm süren fantastik bir dizi olarak tarihe geçti. Birçok kullanıcı final bölümünün normal bir şekilde bittiğini düşünerek bu konuda tartışmalar yaptı. Hatta bazı üyeler final bölümü yazarak kendi senaryosunu bile üretti. Frank (para) Frank (Fransızca: Franc) Fransa'dan gelip diğer frankofon ülkelere yayılmış bir para biriminin adıdır. "Franc" ismi, ilk olarak 1360 yılında sikkelerde bulunan "Francorum Rex" (Latince: "Franklar'ın Kralı") yazısına dayanmaktadır. Ortaçagın sonlarındaki Yüz Yıl Savaşları zamanında Fransa'da "Franc d'or" diye bir sikke darp edilirken 16. ve 17. yüzyıllarında frank gümüşten kesilmistir ("Franc d'argent"). 1795 yılında frank bütün Fransa'da ondalık sistemine göre bölünmüş (1 franc = 100 centimes) bir para birimi olarak kullanılmaya başlamıştır. Bundan isim bazı başka Avrupa ülkelerine ve Fransa'nın sömürgelerine yayılmıştır. Bugün frank aşağıdaki ülkelerin resmi parasıdır: Madagaskar frangının yerine 1. Ocak 2004'te Ariary geçmiştir. Euro'nun yürürlüğe girmesine kadar frank şu ülkelerde de kullanılıyordu: Ayrık Fourier dönüşümü Ayrık Fourier Dönüşümü (), Fourier analizinde kullanılan özel bir Fourier dönüşümüdür. formula_1 şeklinde bir dizi verilmiş olsun. Bu dizinin Ayrık Fourier dönüşümü formula_2 ve Ters Fourier dönüşümü ise formula_3 şeklindedir. Yukarıdaki eşitliklerde görünen formula_4 aşağıdaki gibidir. formula_5 Ayrık Fourier dönüşümü ile elde edilen formula_6 katsayıları karmaşık sayılardır. Ancak formula_7 öğesi gerçeldir. Geri kalan karmaşık sayılar aşağıdaki bağıntıya göre birbirlerinin eşlenikleridir. formula_8 formula_9 formula_10 Ayrık zamanlı Fourier dönüşümü (DTFT), ayrık zamanlı sinyal işleme algoritma ve sistemlerinin analizi, tasarımı, gerçekleştirilmesi ile doğrusal filtreleme, korelasyon analizi ve spektrum analizi gibi sinyal işleme uygulamalarında önemli bir rol oynar. DTFT’nin bu öneme sahip olmasının ardındaki temel neden DTFT’yi hesaplamakta kullanılan verimli algoritmaların varlığıdır. DTFT, Fourier dönüşümünün eşit aralıklı frekanslardaki örneklerine özdeştir. Sonuç olarak N-noktalı bir DTFT’nin hesaplanması Fourier dönüşümünün N örneğinin, N eşit aralıklı frekanslarla (w_k=2*pi*kn), z-düzlemindeki birim çember üzerinde N nokta ile hesaplanmasına karşılık gelir. Burada temel amaç N-noktalı DTFT’nin hesaplanması için verimli algoritmaların kullanılmasıdır. Bu algoritmalar ortak olarak hızlı Fourier dönüşümü (FFT) algoritmaları adını alır. En yüksek verimin elde edilebilmesi için FFT algoritmaları DTFT’nin N değerlerinin hepsini hesaplamalıdır. Bir algoritmanın ya da gerçeklemenin karmaşıklığını ve verimini ölçmenin birçok yolu vardır. Bunun sonucundaki final değerlendirme hem mevcut teknolojiye hem de uygulamaya bağlıdır. Hesaplama karmaşıklığını ölçmek için aritmetik çarpma ve toplamaların sayısı kullanılacaktır. Algoritmalar, genel amaçlı dijital bilgisayarlarda ya da özel amaçlı mikroişlemcilerde gerçekleştirildiklerinde hesaplama hızı, çarpma ve toplamaların sayısıyla doğrudan ilişkilidir. Hızlı Fourier Dönüşümü (), bir zaman domeni sinyalini eşdeğer frekans domeni sinyaline dönüştürmekte kullanılan DTFT ( - Ayrık Fourier Dönüşümü) tabanlı verimli bir algoritmadır. Bu bölümde çeşitli gerçek zamanlı FFT örnekleri gerçekleştirilecektir. Hızlı Fourier Dönüşümü algoritması, Nkompleks noktalı bir data serisinin sonlu Fourier dönüşümünü yaklaşık Nlog2N işlemle hesaplayan bir metottur. Algoritmanın gerçekten de büyüleyici bir tarihi vardır. Bu algoritma, 1965’te James Cooley ve John Tukey tarafından açıklandığında, Fourier analizinin N^2 işlemle orantılı olan ve orantı faktörünün trigonometrik fonksiyonların simetri özellikleri kullanılarak azaltılabileceğine inanan birçok kişi tarafından büyük ilgi topladı. O yıllarda N^2 işlemli metotları kullanan bilgisayarlar yüzlerce saatlik bir işlem süresine ihtiyaç duymaktaydı. Cooley ve Tukey’in makalesinin etkisiyle Rudnick, 1942’de Danielson ve Lanczos’un önerdiği bir metodu geliştirerek Nlog2N sayıda işlem yapan kendi bilgisayar programını tanımladı. Cooley ve Tukey’in hızlı Fourier dönüşümü algoritması N kompozit (yani iki ya da daha fazla sayının çarpımı gibi) veya 2’nin bir kuvveti olmadığında bile uygulanabilir olmasından dolayı genel bir algoritmadır. Eskiden saatlerce süren hesaplamalar Cooley ve Tukey’in algoritması ile dakikalar içerisinde gerçekleştirilebilir bir hale gelmiştir. Trigonometrik fonksiyonların hem simetri hem de periyodiklik özelliğini kullanan hesaplama algoritmaları, yüksek hızlı dijital bilgisayarlar çağının çok daha öncesinde bilinmekteydi. O zamanlarda manüel hesaplamayı 2 kat dahi azaltacak yeni bir düzen bile literatürde yerini almaktaydı. Runge 1905’te ve daha önce bahsedildiği üzere Danielson ve Lanczos da 1942’de N^2 işlem yerine Nlog2N ile orantılı sayıda işlem yapan algoritmaları tanımlamışlardı. Fakat ta ki 1965’te Cooley ve Tukey ayrık Fourier dönüşümünü hesaplamak için algoritmalarını yayınlamadan önce oldukça azaltılmış hesap yükü elde etme olasılığı görmezlikten gelinmişti. Bu makale, ayrık Fourier dönüşümünün sinyal işlemedeki uygulamalarını ve oldukça verimli hesaplama algoritmalarının bulunmasını tetikledi. DTFT, zaman alanı dizisini eş değer frekans alanı dizisine çevirir. Ters DTFT ise geri işlemi gerçekleştirerek frekans alanı dizisinden eş değer zaman alanı sinyali geri elde eder. FFT, DTFT’ye göre daha az hesap yapmasına karşın oldukça verimli bir algoritma tekniğidir. FFT DSP’de frekans spektrum analizi için en yaygın olarak kullanılan operasyondur. FFT algoritmaları, uzunluğundaki bir dizinin ayrık Fourier dönüşümü hesabını daha küçük DTFT’lere ayrıştırma temel prensibine dayanmaktadır. Bu temel prensip çeşitli farklı algoritmalarla gerçekleştirildiğinde hesaplama hızında kayda değer bir artış elde edilmektedir. Bir FFT’yi hesaplamak için iki farklı prosedür uygulanmaktadır. Bunlar; x[n] zaman dizisinin daha küçük alt dizilere bölündüğü zamanda desimasyon (örnek seyreltme) ve ayrık Fourier dönüşümü dizisi katsayıları X[k]’nın daha küçük alt dizilere ayrıştırıldığı frekansta desimasyon algoritmalarıdır. FFT’in Ayrık Kosinüs dönüşümü (), Goertzel algoritması ve Hızlı Hartley dönüşümü () gibi birkaç varyasyonu da kullanılmaktadır. Özellikle son yıllarda DCT, sağladığı yüksek sıkıştırma oranı sayesinde gerçek zamanlı uygulamalarda tercih edilmektedir. Katekolamin Katekolaminler; adrenal medullanın kromafin hücrelerinde, beyin ve sempatetik nöronlarda tirozin aminoasidinden sentezlenen adrenalin, norepinefrin ve dopamindir. Katekolaminlerin sekresyonu egzersiz, hipoglisemi, miyokard infarktı gibi pek çok stresli durumlarda artar. Katekolaminler karaciğer, böbrek ve alyuvarlarda monoaminoksidaz ve katekol O-metil transferaz enzimlerinin etkileriyle metabolize edilirler ve ortaya çıkan son metabolitler idrarla dışarı atılır. Adrenal medullanın bir tümörü olan Feokromasitomada tümör hücrelerince yapılan Katekolaminler epizodik vazokonstriksiyona neden olurlar ve böylece hipertansiyonu başlatırlar. Ayrıca katekolaminlerin lipolitik ve vasküler etkilerini ortaya çıkarabilmeleri için bir glukokortikoid türevi olan kortizolün kanda belli bir oranda bulunması gerekir.. Katekolaminlerin sentezinde kontrol kademesi tirozinin mitokondride tirozin hidroksilaz tarafından dihidroksifenilalanine(DOPA) çevrilmesidir. DOPA daha sonra sitozolde dopa dekarboksilaz tarafından dopamine dönüştürülür ve depo granüllere istiflenir. Audio Stream Input/Output ASIO (Audio Stream Input/Output), dijital ses işlemlerinin düşük gecikme süreleriyle (low latency) yapılabilmesini sağlayan bir protokoldür. Steinberg tarafından geliştirilmiş bu protokol, müzik yazılımlarıyla ses kartları arasında bir arayüz oluşturur. Microsoft'un Directsound arayüzü daha çok normal kullanıcılar için stereo giriş-çıkış çözümlerini sunarken ASIO, ses mühendislerinin ve müzisyenlerin ihtiyaçlarına karşılık verir. Protokol ses giriş ve çıkışlarına bağımsız olarak daha kolay bir erişim olanağı sunduğu gibi, Directsound'un yapamadığı bir giriş ve çıkış arası senkronizasyon işlemini de yaparak, binlerce dolarlık donanım yerine yazılımların kullanılabilmesini sağlar. Three-peat Three-peat "(ing)", ingilizce "three" (üç) ve "repeat" (tekrarlamak) sözcüklerinin birleştirilmesiyle oluşturulmuş bir kavramdır. Amerika'da medyada ilk kez Sharif Ford tarafından kullanılmıştır. Bir basketbol koçu olan Pat Riley sayesinde de kullanımı yaygınlaşmıştır. "Art arda üç defa şampiyon olmak" anlamına gelmektedir. Three-Peat birçok spor liginde yapılmıştır.NBA'de ise bunu başaran sadece 3 takım vardır.Los Angeles şehrine taşınmadan önce 1952-54 yılları arasında Minneapolis Lakers takımı, 1991-1993 - 1996-1998 yılları arasında 2 kez bunu gerçekleştiren Michael Jordan'lı Chicago Bulls ve 2000-2002 yılları arasında Shaquille O'neal önderliğinde Los Angeles Lakers gerçekleştirmişir.Boston Celtics 1959-1966 yılları arasında art arda 8 kez şampiyon olduğu için bu inanılmaz başarı "eight-peat" olarak adlandırılır. Grey Cup Kanada Futbol Ligi Stanley Cup (National Hockey League): NBA Finalleri (National Basketball Association): DÃ¼nya Serileri (Major League Baseball) AFL Premiership (Avustralya Futbol Ligi) English rugby union Paşalı Hamketi Hamketi (Adıgece:Хьамк1эт1ый;Rusça:Хамкетинская),Rusya Federasyonu'nda Krasnodar Kray'ın Mostovskoy rayonunda bir stanitsa (Kazak köyü). Eylül 1861'de Kuban oblastı'nı ziyaret eden ve bu arada Maykop'un güneydoğusundaki Hamketi istihkamını teftiş eden Rus Çarı II.Alexander,bu sırada Adıge (Çerkes) temsilcilerle de görüşmüş,görüşme sonunda Adıgelere üç alternatif sunmuştu: Adıgelerin üstünde yaşadıkları toprakları Rus yerleşmeleri için terk edip Türkiye'ye göç etmeleri ya da Rus yönetiminde olan Kuban Irmağı boyunda gösterilecek düzlüklere yerleşmeleri ya da Ruslarla savaşa devam etmeleri. Bir anlaşma sağlanmadığından savaş devam etmiş, bütün topraklar silah zoruyla Adıgelerden boşaltılmış, Ruslar 21 Mayıs 1864'te, şimdi Soçi (Saçe) metropolitan alanına bağlı Adler rayonunun Krasnaya Polyana (Kızıl Çayır) beldesi yerinde olan Kbaada'da bir askeri tören ve dini ayin düzenleyerek zaferlerini kutlamışlardır. Öte yandan 2 milyon Çerkes içinden Orta Kuban ve Orta Laba solundaki düzlüklere yerleştirilen 80 bin kişi dışındakiler, ya savaşta ölmüşler ya da Türkiye'ye gönderilmişlerdir. Tıklayın-Adıge sürgünü,Adigey. NabÄ±z Nabız; kanın sol karıncıktan büyük atardamarlara pompalanması esnasında, uç noktalardaki atardamarlarda oluşturduğu dalgalanmadır. Kalp atışının uçtaki atardamarlardan hissedilmesine nabız denir. Normal nabız, yetişkinde dakikada 60–100 kez çocukta dakikada 100–120 kez bebekte dakikada 100-140 kez civarındadır. Nabız, kalbin attığını gösterir. Nabız, bazen artar, bazen azalır. Bu artma ve azalma heyecana, korkuya ve bazı hastalıkların patolojik etkilerine bağlı olabilir. Nabız bilek ve boyundan ölçülebilir. Nabız, kalbin 1 dakika içinde kaç kere kasıldığını yani kalbin hızını yansıtır. Kalp her kasılmasıyla bir miktar kanı atardamarlara (aort ve daha sonra bundan ayrılan dallara) fırlatır ve damarların esneyebilme özelliğinden dolayı atardamarlarda buna bağlı bir genişleme olur. Damar duvarı bu genişlemenin ardından elastik olduğundan dolayı eski durumuna döner, ardından bir sonraki atım ile yeni bir basınç dalgası ile tekrar genişler ve bu böyle devam eder gider. İşte bu genişleme, damarların yüzeysel seyrettiği yerlerde (el bileği, dirsek içi, kasık, şakak, ayak bileği gibi) nabız dalgası olarak hissedilir. Ayrıca hastalar ameliyat olduktan sonra nabız ölçen bir alete bağlı olurlar. Bu alet, nabzın dakikada kaç kere attığını ve nasıl attığını gösterir. Hastada bir sorun olmadığında ise bu alet çıkarılır. Hüseyin Kılıçkan Hüseyin Kılıçkan (d. 1933, Kütahya, ö. 31 Ağustos 2019), Türk bezeme sanatçısı, yazar ve eğitimci. 1947 yılında Türkiye'de ilk kez açılan İstanbul Eğitim Enstitüsü Resim Semineri'ne, ortaokulu bitiren yetenekli öğrenciler arasından seçilerek davet edildi. Bu okulda İlhami Demirci ve Şeref Akdik gibi öğretmen ressamlardan ders aldı. 1953 yılında Ankara Gazi Eğitim Enstitüsü Resim-İş Bölümü'nü bitirdi. Bu okulda öğretmen ressam Malik Aksel ve Refik Epikman'ın öğrencisi oldu. Sırasıyla Urfa Lisesi, Merzifon Astsubay Okulu, Ankara Atatürk Lisesi, Ankara Bahçeli evler Deneme Lisesi'nde resim-iş ve sanat tarihi öğretmenliği yaptı. Türkiye'de ilk kez uygulanmaya başlayan Ankara Deneme Lisesi'nin resim-iş ders programlarını hazırladı. Bu dönemde Milli Eğitim Bakanlığı Öğretici Filmler Merkezi'nin Milli Eğitim Teknolojileri Genel Müdürlüğü kuruluşunda prodüktör ve grafiker olarak görev yaptı. Sanatçının resim, yazı ve bezeme sanatı alanında hazırladığı birçok yardımcı ve kaynak ders kitabı, MEB Talim ve Terbiye Kurulu Başkanlığı'nca ilgili okullara tavsiye edildi. Bir dönem de kitaplarının basım ve dağıtımı için kurduğu Taç Yayınevi'nde yöneticilik yaptı. 1989 yılında Milli Eğitim Bakanı Avni Akyol'un güzel sanatlar dalında fahri danışmanlığını yaptı. Türkiye'de ilk kez açılan İstanbul Anadolu Güzel Sanatlar Lisesi'nin çok kısa süre içinde yönetmelik hazırlıklarını yönlendirerek 16 Ekim 1989 tarihinde açılışı sağladı. 1990 yılında MEB Talim ve Terbiye Kurulu Türkçe-Yazı Komisyonu Başkanlığı görevini üstlenerek ilköğretim Yazı Ders Programı'nın hazırlanması için çalıştı. Yazı programının tanıtımı için Milli Eğitim Bakanlığınca düzenlenen seminerlere başkanlık yaptı. Bu iki konuda da Milli Eğitim Bakanı tarafından takdirname ile ödüllendirildi. 2000 yılında yayınlanan "Cumhuriyete Işık Veren Öğretmenler" albümünde yerini alan sanat eğitimcisi Hüseyin Kılıçkan, Marmara Üniversitesi Atatürk Eğitim Fakültesi, Güzel Sanatlar Eğitimi Bölümü Resim-iş Eğitimi anasanat Dalı Yazı Dersleri Öğretim Üyesi olarak görevini sürdürmekteydi. Eugene Levy Eugene Levy (d. 17 Aralık 1946), Kanadalı aktör, televizyon yönetmeni ve yapımcısı ve yazar. Kanada televizyonları için yaptığı yapımlar ve Amerikan film ve televizyon programları ile tanınmaktadır. Hamilton, Ontario'da Yahudi bir ailenin çocuğu olarak doğmuştur. İlk eğitim sonrası üniversitede sinema eğitimi almıştır. Daha sonra televizyonlarda bazı güldürü programlarında yer almıştır. Kariyerin en önemli basamaklarından birini 1999 yılı yapımı American Pie adlı film oluşturmaktadır. Sonrasında Steve Martin ve Queen Latifah ile Bringing Down the House filmi ve yine Steve Martin ile oynadığı Cheaper by the Dozen 2 filmi ile geniş kitlelerin beğenisini kazanmıştır. Levy, Christopher Guest ve Michael McKean ile birlikte çalışmaları sonucu 2003 yılında en iyi şarkı sözü (dizi ve televizyon programları için) dalında Grammy Ödülü'ne uzanmıştır. Ayrıca Kanada'da aldığı beş adet komedi dalında ödülü mevcuttur. Chris Bosh Christopher Wesson "Chris" Bosh (d. 24 Mart 1984), Amerikalı profesyonel basketbolcudur. Kolejde bir sezon süren basketbol serüveninin ardından NBA Draftı'na katılmıştır. Oldukça derin olduğu söylenen 2003 NBA Draftında 4. sırada Toronto Raptors tarafından seçilen Bosh, NBA kariyeri başladığından beri, ligde forvet pozisyonunda oynayan en iyi genç oyunculardan birisi olarak gösterilmiştir. 2010 yazında Miami Heat ile anlaşmıştır. Bosh, CB4 lâkabını aynı isimdeki filmden almaktadır. 2006-07 sezonunda kariyerinde ilk defa Play-off'larda oynamıştır. Bu yıl normal sezonda maç başına 22.6 sayı, 10.7 ribaund ortalamalarıyla oynamıştır. Play-off'lardaki ortalamaları ise maç başına 17.5 sayı, 9.0 ribaunddur. 2008 Pekin Olimpiyatlarında altın madalya kazandı. Fitosterol Fitosteroller (veya bitki sterolleri) bitkilerde bulunan bir grup steroid alkoldür. Beyaz renklidirler, hafif, karakteristik kokuları vardır, suda çözünmezler, alkollerde çözünürler. Gıda katkı maddesi olarak, ayrıca tıp ve kozmetiklerde de kullanılırlar. Bitkilerde çeşitli fitosteroller vardır. Hücre zarında yapısal bir rol oynarlar. Bu rol memeli hücrelerinde kolesterolünkine denktir. Toprak bitkilerinde bulunması, tek hücreli yosunlarda ise çok ender bulunmasından dolay bir nümunede toprak kökenli organik maddelerin varlığının bir işareti ("biomarker") olarak kullanılır. Bu steroller genelde suda çözünmedikleri için süspansiyondaki ve çökeltideki katı parçacıklarının üzerine çökelirler. Taneciklerin yüzey alanı daha büyük oluğu için çamurda kuma kıyasla daha fazla fitosterol bulunur. Bu etkinin üstesinden gelmek için her bir sterolun toplam sterola veya kolesterola oranı belirtilir, organik maddenin kaynağını belirtmek için. Soya yağı ve ayçiçeği yağına kolza yağının katıştırıldığının (tağşiş edildiğinin) belirtisi brassikasterol ve onun yanı sıra α-linolenik asit ve erusik asitin varlığıdır. Soya ve ayçiçeği yağında brasikasterol olmadığından, kolzadaki konsantrasyonu ise 1400 mg/kg olduğu için kolza miktarı hesaplanabilir. Fitosteroller gida muhtevası veya katkısı olarak bağırsaklarda kolesterol emilmesini azalttıklarından kolesterol azaltıcı bir etkiye sahiptirler. Fitosteroller bitkisel yağlarda bulunur, özellikle iğdegillerin yağında (1640 mg/100g oil), mısır yağı (968 mg/100g) ve soya yağında (327 mg/100g oil) . Bitki yağından elde edilen bir fitosterol kompleksi olan kampesterol, stigmasterol, and brassikasterol karışımıdır, kolestatin olarak adlandırılır ve bir gıda katkı maddesi olarak satılır. Fitosteroller insanlarda kolesterolu %15 oranında azaltabilirler. Fitosterollerin kolesterol düşürücü etkisinin mekanizması şöyledir: Sindirim yolunda kolesterolun misellere girmesini engelleyip toplam koelsterol emilimini azaltırlar. Bu da vücuttaki toplam kolesterol seviyesini kontrol altında tutmaya yarar. Sapsız meşe Sapsız meşe ("Quercus petraea" (Mattuschka) Liebl.), Kayıngiller (Fagaceae) familyasından ve Ak Meşeler Grubuna dahildir. 30 metreye kadar boylanabilen, dar tepeli, birinci sınıf bir meşe türüdür. Kerestesi çok değerlidir. Türkiye'de doğal yayılış gösteren 18 farklı meşe türü içinde, yüksek orman kuran en değerli birkaç türden birisidir. Palamut kadehi sürgün üzerine sapsız olarak oturmuştur. Sapsız meşe adını da buradan alır. Palamutları bir yılda olgunlaşır. Dış görünüşü saplı meşeye ("Quercus robur" L.) benzer. Saplı meşeden, palamutlarının sapsız, yaprak diplerinin kulaksız olması ile kolayca ayrılır. Saplı meşe ile melez yapan bireyleri vardır. Çoğunlukla saf ormanlar kurar. Saplı meşe, Macar meşesi, Istranca meşesi gibi diğer meşe türleri ile de karışık ormanları bulunur. Türkiye'de, Orman Genel Müdürlüğü tarafından 2006-2015 yılları arasında uygulanan ve halen uygulama programına devam edilen “Baltalık Ormanlarının Koruya Dönüştürülmesi Eylem Planı’ kapsamında, doğrudan koru ormanlarına dönüştürme süreci başarıyla sürdürülen meşe türlerinden birisidir. Üç alt türü bulunur. ("Quercus petraea" ssp. petraea ve "Quercus petraea" ssp. iberica, ("Quercus petraea ssp. pinnatiloba." "Quercus petraea" ssp. petraea, Avrupa'da en geniş yayılışı olan taksondur. Türkiye'de bilhassa Demirköy Orman İşletme Müdürlüğü ormanlarında ideal kuruluşta ormanları bulunur. Fransızların fıçı yapımında kullandığı meşe türüdür. Üç alt türün; Trakya , Güney Marmara (Kuzeybatı Anadolu), Marmara Bölgesi, Karadeniz Bölgeleri, İç Anadolu'nun Karadeniz Bölgesine sınır bölümleri, Doğu Akdeniz Torosları, Doğu ve Güneydoğu Anadolu Toros silsileleri üzerinde yayılışları bulunur. Carlos Boozer Carlos Austin Boozer Jr. "(Carlos Boozer)" (d. 20 Kasım 1981, Aschaffenburg, Batı Almanya (günümüzde Almanya) Amerikalı eski basketbolcudur. 2006-07 sezonunda 74 maçta forma giymiş, maç başına 34.6 dakika sahada kalmış, 20.9 sayı ve 11.7 ribaund ortalamalarıyla oynamıştır. 2007-08'de sakatlıklarla boğuştuktan sonra 2008-09'da iyi bir geri dönüş yapmıştır. 2010-2011 sezonundan itibaren 5 yıl için 80 milyon $ karşılığında Chicago Bulls'la anlaşmıştır. NBA.com oyuncu sayfası Eftal Nogan Eftal Nogan (1906 - 1991), TÃ¼rk sporcu. Önceleri futbol ve boks sporlarıyla uğraşan Eftal Nogan daha sonra kürekte karar kıldı. İstanbul Altınordu İdman Yurdu kulübünde gelişip parladı. 1926 - 1933 yıllarının en başarılı kürekçisi olarak dikkatleri çekti. 1936 Yaz Olimpiyatları'na hazırlanan boks millî takımına seçildi. Ancak son dakikada boksörlerin götürülmesinden vazgeçilince boksu bıraktı. Fakat kürek sporundan asla ayrılmadı ve o tarihten itibaren hakem ve antrenör olarak hizmet etti. 1957'den sonra uzun süre Türkiye Kürek Federasyonu başkanlığını yapan Nogan, 1991'de vefat etti. Burrito Burrito (İngilizcede , İspanyolcada ) veya taco de harina, bir Meksika yemeği. Dürüme benzer. Tortillanın katlanış biçimi, içerisine sürülen fasulye püresi, et, tavuk, peynir gibi malzemelerle değişik çeşitler hazırlanabilir. Ak覺nc覺lar, K覺br覺s Akıncılar veya Lurucina (Yunanca: Λουρουτζίνα / Louroujina), "de jure" olarak Kıbrıs Cumhuriyeti'nin Lefkoşa Bölgesi'nde ve "de facto" olarak ise Kuzey Kıbrıs Türk Cumhuriyeti'nin Lefkoşa İlçesi'nde yer alan bir köydür. Eski ismi Lurucina'dır. Akıncılar köyü 1974 öncesinde en büyük Türk köyü olup Kıbrıs Harekâtı sırasında Rum - Yunan güçlerine teslim olmadı. Köyü savunan güçler 2. harekât sonrasında ilerlemeyi durduran Türk Silahlı Kuvvetleri'nin öncü birliklerine kadar kuzeye doğru ilerleyip Akıncılar köyünün ve kuzeyinde kalan kısmın bugün KKTC sınırları içerisinde olmasını sağladı. Akıncılar 1975'te Kıbrıs Türk Federe Devleti'ne son olarak 1983'te Kuzey Kıbrıs Türk Cumhuriyeti'ne bağlandı. Akıncılar Birleşmiş Milletler'in tampon bölgesiyle Kıbrıs Cumhuriyeti'nin kontrolündeki alandan ayrılır. Saksoncubaşı Saksonlar, Osmanlı padişahlarının av maiyetinde bulunan ve av köpeği yetiştirmekle görevli bulunan yeniçeri koludur. Başlarında saksoncubaşı bulunur. Sakson (anlam ayrımı) Saksonlar, sakson veya saxon ÅŸu anlamlara gelebilir: SalgÄ±r Nehri Salgır Nehri, 204 km'lik uzunluğuyla Kırım'ın en uzun nehridir. Ortalama debisi 2m/sn dir. Çatırdağ'dan doğar, Akmescit'ten geçerek Azak Denizi'ne dökülür. Salgır, Akmescit'in (Simferepol) içinde mükemmel bir dinlenme, eğlenme, gezinti alanı sunmakta ve şehre ayrı bir güzellik katmaktadır. Nehir, enerji üretimi ve sulama ile Kırım ekonomisine önemli katkı sağlamaktadır. Salgır Nehri güzelliği ile Kırım Tatar türkü ve hikâyelerine de konu olmuştur. Zağarcılar Zağarcılar, Osmanlı padişahlarının av maiyetinde bulunan ve tazı yetiştirmekle görevli bulunan yeniçeri koludur. Şahincibaşı Şahincibaşı ya da Doğancıbaşılar, Osmanlı padişahlarının av maiyetinde bulunan ve yırtıcı kuş yetiştirmekle görevli bulunan yeniçeri koludur. Kathleen R. F. Griffin-Burrill Kathleen R. F. Griffin-Burrill, şarkiyatçı, Türklük bilimi profesörü 8 Mart 1924’te İngiltere’de Kanterburi’de dünyaya geldi. İngiliz Kültür heyetinde görev aldı. Beş senesi Türkiye’de olmak üzere, sekiz seneden fazla İngiliz Kültür Heyeti namına çalıştı. 1955 yılında Claude W. Burrill ile evliliğinin ardından New York’a yerleşti. Burada Kolombiya Üniversitesi'nde On dördüncü Asır Hurufî şairlerinden Seyyid İmadeddîn Nesimî’nin Rübaîleri üzerine hazırladığı tezle doktorasını verdi. 1957 yılından emekli olduğu 1999 yılına kadar Kolombiya Üniversitesi Ortadoğu Dilleri ve Kültürler Bölümünde Türklük Araştırmaları Merkezinde ders verdi. Türk Halk Edebiyatı, Osmanlı Türkçesi, Türkiye Türkçesi ve Osmanlı Dönemi Türk [Dîvân] Edebiyatı, Çağdaş Türk edebiyatı, Türk Kültür ve Edebiyatı Tarihi, İslâm Medeniyeti, Ortadoğu Mutasavvıfları, Ortadoğu Destanları, Modern Ortadoğu hikâyeleri dersleri verdi. Bir yandan da aynı sahalarda Nasreddin Hoca, Dede Korkut Hikâyeleri, Mensur Şiir Türü, Umumî Türk Edebiyatı ile Halk, dîvân ve çağdaş Türk edebiyatının değişik yazarları hakkında kitap ve makaleler neşretti. 1985 – 1990 arasında Kolombiya Üniversitesi Ortadoğu Dilleri ve Kültürleri Bölümü başkanlığını yürüttü. Burrill Hanım faal bir ilim adamı olduğu gibi birçok dernekte faal üye ve yönetici olarak vazife gördü. 1974-1989 arasında Amerikan Türk Cemiyeti idare heyeti fahrî başkan yardımcılığını yürüttü. Ortadoğu Cemiyetinin 1967’de kurucu üyesi oldu,1974 -1976 arasında başkanlığını yürüttü. Amerika’daki Türk Lehçe ve Şiveleri Hocaları Birliğinin Kurcuları arasında yer alarak bu birliğin İdare heyeti üyeliği başkanlığında bulundu. Buranın emekli olan en son başkanı oldu. 1974 – 1976 arasında Türklük İncelemeleri Derneğinin Kuruculuğu ve başkanlığı görevlerinde bulundu. Türklük İncelemeleri Merkezinin kuruculuk idare heyeti üyeliği ve Muhasip üyeliğini yaptı. Eşinden boşandığı 1991’den beri New Jersey Princeton’da oturan Burrill, kızının yakınında olmak için Nisan 2001’de Washington eyaletinin Seattle şehrine taşındı. Kathleen R. F. Griffin-Burrill, Seattle’da 18 Eylül 2005’te anî bir kalp sektesinin ardından 81 yaşında hayatını kaybetti. Külleri anayurdu İngiltere’ye götürülüp ebeveyninin yattığı yerde toprağa verildi. Kathleen R. F. Griffin-Burrill’in basılmış tek kitabı doktora tezidir: "The Quatrains of Nesimi, Fourteenth-century HurufÃ®" ("") (The Hague: Mouton, 1972); İtalyan Türkolog Alessio Bombaci’nin "Storia Della Literatura Turca" (1956) (Türk Edebiyatı Tarihi) adlı eserini İtalyanca’dan İngilizce’ye tercüme etti. Ama bu tercümesi de sağlığında basılamadı. (Abaacus) 2 Åžubat 2011 Yenicekent, Buldan Yenicekent, Denizli'nin Buldan ilçesine bağlı bir mahalle. Klasik Antik Çağ MÖ 546 yıllarında Pers Kralı Kyros, Sardes'i yakıp yıkarak Lidya Krallığı'na son vermiş ve Anadolu'da MÖ 300 yılına kadar sürecek olan Pers Egemenliğini başlatmıştır. Persler sadece Anadolu'yu ele geçirmekle kalmayıp, zaman zaman yaptıkları savaşlarla, Trakya ve Yunanistan'da da etkili olmuşlardır. Bu nedenle MÖ 5. yüzyıl Helen Sanatı Anadolu'da Pers etkisi altında kalmış ve Grek-Pers Sanatı olarak literatüre geçmiştir. Bu dönemde Anadolu ilk defa, doğu ile batı arasında gerçek bir köprü vazifesi görmüş ve Persler tarafından yapılan Kral Yolu, İran içlerinden Ege kıyılarına kadar ulaşmıştır. MÖ 5. yüzyılda heykeltıraşlıkta insan vücudunun gerçek anatomik yapısı ortaya çıkmıştır. Dönemin en önemli yapıtlarından olan ve dünyanın yedi harikasından ikisi, Efes Artemis Tapınağı ile Halikarnas Mozolesi Anadolu'da inşa edilmişlerdir. Kumukça Kumukça (kendi adı kiril abecesiyle Къумукъ тили) ve latin abecesiyle Qumuqça, Qumuq tili) Türk dillerinin Kıpçak öbeğine ait bir lehçe. Ancak Batı Türk dillerinden de özellikler taşımaktadır ve çok kez Güney Türk dillerine de kategorize edilir. Kumukça Dağıstan'daki resmî dillerden biridir. Günümüze kadar Kumukçanın birçok lehçelerine rastlamak mümkündür: Kuzeyde "Kasav Yurt", ortada "Buynak" ve güneyde "Kaytak" lehçesine rastlanılır. Ancak Kumukçanın lehçeleri hakkında tüm dil bilimcileri aynı görüşte değildir; "Kasav Yurt" lehçesi Kumukça ile Nogayca arasındaki bağlantıyı oluşturur ve bu yüzden aslında Nogaycanın lehçesi de olabilir. Tarihsel açıdan, Kumukça Batı Türk dillerinden Güney Türk dillerine geçişinin bağlantısını oluşturur. Kumukçaya en yakın diller Nogayca, Balkarca ve Karapapak-Terekeme Türkçeleridir. Kumukçanın, Kuzeyde Kıpçak, Guneyde Oğuz grubundan Türk dilleriyle olan bu teması onu, önemli bir konuma taşımış, kelime hazinesi ve gramer bakımından ortak Türkçe için bir zemin oluşturmuştur. Rus işgaline kadarki dönemde, özellikle Dağistanda, Kumukça askeri ve yönetim dilini oluşturmuştur. Kumukça ayrıca Azericeden de etkilenmiştir: Kumuk. gelecekmen = Azeri geleceyem (Türkçe geleceğim); Kumuk. gelecekbiz = Azeri geleceyik (Türkçe geleceğiz); Kumuk. geleceksiz = Azeri geleceksiniz (Türkçe geleceksiniz). Ã–rnek: Tuwdu Çolpan, tang bilindi, boldu uyanma zaman. Şawla aldı dünya yüzün, yuhlağanımız taman. Gözüng aç, dört yakğa qara! Getdi kerwan erterek. Biz geçigip kalğanbız, enni hozğalma gerek. Doğdu Çolpan, tan bilindi, oldu uyanma zamanı. Işık aldı dünya yüzünü, uyuduğumuz tamam. Gözünü aç, dört yana bak! Gitti kervan erkenden. Biz gecikip kalanız, artık hız almak gerek. Kumukların 13'ncü yüzyılda Farsçayı yazı dili olarak kullanmış oldukları bilinmektedir (kendileri bu dili "tacik dili" olarak adlandırmışlardır). 15'nci yüzyılda Çagataycayı genel yazı dili olarak kullanmaya başlayıp Farsçayı edebiyat ve bilim dili olarak kullanmaya devam etmişlerdir. 19'ncu yüzyılın sonlarında Rusyanın millileştirme harekatı kapsamında Kumukça ilk kez yazı dili olmuş ve Farsça'da kullanılan arap abecesi ile yazılmaya başlanmıştır. 1929 yılında Rusyanın tüm Rus olmayan halklarının yaptığı gibi Kumuklar da latin abecesine geçmiş ve ortak Türk abecesini kullanmışlardır.Kumukların en büyük halk şairi Yırçı Kazaktır. Ancak 1938 yılında Rusça ders verilmesi ve Kumukçanın kiril abecesinin değişik bir sürümü ile yazılması zorunlu tutulmuştur. 2002 yılında "yeni Türk abecesi" denilen bir latin abecesi kullanılmaya başlanmıştır. 2010 yılından itibaren hem latin hem kiril abecesi Kumukçanın yazılışı için resmen geçerli olacaktır. Latin abecesine geçiş Rusların rızası alınmadan gerçekleşmiş olsa da Rus yönetiminde bulunan çoğunluk buna göz yummaktadır. Dil kodu Kum. Kumuk latin abecesinin Türk abecesi ile karşılaştırması: Vin Diesel Mark Sinclair (d. 18 Temmuz 1967; Alameda County, Kaliforniya) Amerikalı aktör, yapımcı, yönetmen ve senarist. Mark Sinclair, 18 Temmuz 1967 yılında Alameda County, Kaliforniya'da kardeşi Paul ile ikiz olarak dünyaya geldi. Annesi Delora Sherleen Sinclair Vincent bir astrologdur. Diesel; İskoçyalı'yı, İtalyan'ı kapsayan özgeçmişi ve pek çok karakteristik yönüyle belirsiz bir etnik gruptan olduğunu ve kesinlikle renkli bir kişiliği olduğunu ifade etti. Biyolojik babasıyla hiç tanışmadı ve "annemden bütün öğrendiğim, birçok farklı kültürle akrabalığım olduğu" dedi. Kafkasyalı annesi ve oyunculuk eğitmeni ve tiyatro menajeri olan Afroamerikan üvey babası Irving H. Vincent tarafından büyütüldü. İlk sahne deneyimini 7 yaşındayken Barbara Garson tarafından yazılan çocuk oyunu Dinosaur Door ile yaşadı. Oyun, New York, Greenwich Village'deki Theater for the New City'de üretildi. Oyunla ilgisi, abisi ve bazı arkadaşlarıyla kırıp dökmek amacıyla Theater for New City'nin Jane Street'teki alanına girdiklerinde oldu. Tiyatronun artistik yönetmeni Crystal Field'in karşısına çıkarıldılar ve o, polisi aramak yerine, ellerine senaryoyu verdi ve onlara yaklaşan gösteride rol önerdi. Diesel gençliği boyunca şehrin Hunter Koleji'ne giderek tiyatroyla bağlı kaldı, buradaki yaratıcı yazı çalışmaları onun senaristliğe başlamasına öncülük etti. Karışık mirasından dolayı, rol bulmadaki ilk zorluklarının sonucu olarak, kendisini "çok yönlü" bir oyuncu diye tanımlar. New York gece kulübü Tunnel'de koruma olarak çalışırken, adını Vin Diesel olarak değiştirdi. "Vin" ismi, "Vincent"in basitçe kısaltılmış versiyonudur. Onun durmak bilmeyen enerjisine değinerek, dizel yakıtı biten arkadaşlarından "Diesel" lakabını aldı. Diesel'in ilk rolü Awakenings filminde kısa, itibarsız bir görünüştü. Sonra seçme sürecinde tıkanıp kalmış, çabalayan bir oyuncuyu konu alan kısa, yarı otobiyografik film, Multi-Facial'i yazdı, yönetti ve başrolde oynadı. Film 1995 Cannes Film Festivali'nde oynatılmak üzere seçildi. İlk uzun metrajlı filmi Strays'i yaptı, burada, bir kadına olan aşkından dolayı yolunu değiştiren bir çete liderini oynadı. Diesel tarafından yazılan ve yönetilen film, 1997 Sundance Film Festivali'ndeki yarışma için seçildi ve bu, filmi bir seriye dönüştürecek MTV anlaşmasına öncülük etti. Multi-Facial'daki performansının dokunaklılığının da etkisiyle, Steven Spielberg'in 1998 Oscar ödüllü filmi Er Ryan'ı Kurtarmak'ın oyuncu kadrosuna girdi. 1999'da, animasyon filmi The Iron Giant'taki seslendirmesiyle ciddi bir övgü aldı. Diesel'in Boiler Room)'da büyük bir rolü oldu ve sonra bilim kurgu filmi Derin Karanlık'taki anti-kahraman Riddick rolüyle önemli bir gelişme yaşadı. Diesel aksiyon kahramanı yıldızlığına iki gişe rekoru kıran filmle ulaştı: sokak yarışı aksiyon filmi Hızlı ve Öfkeli ve aksiyon gerilim filmi xXx (2002). 2004'te Diesel, Riddick rolünü, Riddick Günlükleri'nde tekrarladı, büyük bütçeyi düşünürsek bu film gişe başarısızlığıydı. 2005 yılında gişe rekoru kıran komedi filmi Komando Dadı'da neşeli bir rolü oynadı. 2006 yılında Beni Suçlu Bulun'da gangster Jack DiNorscio'yu oynayarak dramatik bir rol seçti. Performansı için ciddi bir övgü almasına rağmen, film kötü bir gişe yaptı. Daha sonra, Hızlı ve Öfkeli'deki rolünü tekrarlayarak, 'nda küçük bir rolde yer aldı. Daha Hızlı Daha Öfkeli'de ilk önce başrol teklif edildi fakat geri çevirdi. Ayrıca xXx'deki rolünü xXx: State of the Union'da tekrarlaması için bir şans verildi ama bunu da geri çevirdi. 2007 yılında video oyunu Hitman'in film uyarlamasında Ajan 47 olarak başrolde oynamaya hazırdı, fakat sonunda vazgeçti ve bunun yerine yapım yönetmeni olarak hizmet etti. 2008 yılında bilim-kurgu, aksiyon-gerilim filmi Babil M.S.'da başrol oynadı. Hızlı ve Öfkeli 4 ile Diesel, ilk filmdeki tüm oyuncularla beraber Hızlı ve Öfkeli serisine geri döndü, film Nisan 2009'da gösterime girdi. 2011 yılında Diesel, serinin beşinci filmi için geri döndü, ve Hızlı ve Öfkeli 6'da rolünü tekrarladı. Ekim 2013 yılında gösterime girmesi kararlaştırılan Riddick'de başrol oynadı. Nisan 2013 yılında Diesel, çekimlerine Ağustos 2013 yılında başlanan Hızlı ve Öfkeli 7'nin çekimleri sırasında filmin başrol oyuncularından Paul Walker 30 Kasım 2013 tarihinde Kaliforniya'da arkadaşının kullandığı aracın aşırı hız nedeniyle kontrolünü kaybedip bir ağaca çarpması sonucunda arkadaşıyla beraber hayatını kaybetmesiyle derinden sarsıldı. Nisan 2015 yılında gösterime giren filmi Paul Walker'a çok benzeyen kardeşi Cody Walker ile tamamlamış, filmin sonunda da Paul Walker'a ithaf etmiştir. Diesel, fark edilebilir derin sesiyle ünlüdür; sesinin 15 yaşındayken kırıldığını ve telefondayken ona olgun biri sesi verdiğini söylüyor. Bir ikizi (Paul), küçük bir erkek kardeşi (Tim) ve bir kız kardeşi (Samantha) vardır. 2001 senesi civarında Diesel, Hızlı ve Öfkeli'deki yardımcı oyuncusu Michelle Rodriguez ile çıktı. Diesel'in kız arkadaşı Meksikalı model Paloma Jimenez'den Hania Riley (d. 2008) adında bir kızı var. İrlandalı bir gazete olan "An tEolas"'a konuşan Diesel, sert bir adam olduğunu fakat bir baba olarak yumuşak yönüyle bağlantısı olduğunu ifade etti. Diesel, Avrupa'da flört etmeyi tercih ettiğini, burada tanınmasının daha az mümkün olduğunu ve burada ünlülerin birbirlerine romantik olarak bağlı olmadıklarını iddia ediyor. Kişisel hayatı hakkındaki gizliliğini sürdürmeyi tercih ediyor. Diesel, Dominik Cumhuriyeti'ne olan sevgisini ve onun çok kültürlü yönüne olan bağlılığını ifade ediyor. Ayrıca, oranın başkanı Leonel Fernandez ile tanışmışlığı var. Diesel, Dungeons & Dragons'da 20 sene kadar oynadı ve hatıra kitabı 30 Years of Adventure: A Celebration of Dungeons & Dragons için ön söz yazdı. Dragon Dergisi'nin 30. yıldönümü sayısında, xXx'i çekiyorken, Diesel'in karnında, karakteri Melkor'un sahte bir dövmesi olduğu açıklandı. Horasan Türkçesi Horasan Türkçesi (kendi dilinde: Xorasan Türkçesi, Farsça: تركي خراساني "Torki Horasani"), İran'ın kuzeydoğusunda ve komşu Türkmenistan'ın Amu Derya ötesine kadar yaşayan Horasan Türkleri tarafından konuşulan Oğuz öbeğine ait yazı dili olmayan bir Türk dilidir. Anadili olarak konuşanların sayısı 2014 yılında 886 bin olarak tespit edilmiştir. Horasan Türkçesi, Türkmence ve Azerice arasında olup Türkmenceye daha çok yakınlık göstermektedir. Henüz bir yazı dili olmayan Horasan Türkçesi; Kuzey Horasan, Razavi Horasan ve Güney Horasan olarak üçe bölünmüş olan eski Horasan bölgesinde konuşulmaktadır. Horasan Türkçesi Batı Türk yazı dillerinin ortak özelliklerini, aynı zamanda ana Oğuz dili (asli uzun ünlülerin korunması, /b/ sesinin korunması gibi) şekilleri koruduğu için Türk dilleri açısından önemlidir. Gerhard Doerfer 5 Mart 1969 yılında İran’ın Horasan bölgesinde araştırmalar yapmış ve yeni bir Türk dilinin varlığını göstermiştir. Yaptığı derlemeleri “Chorasantürkische Materialen” adlı kitapta toplayarak bu yeni Türk dil değişkesini "Horasanî" olarak adlandırıp bir dil olarak nitelendirmiş, fakat lehçe olarak da değerlendirilebileceği görüşünü ileri sürmüştür. Horasan Türkçesinin lehçelerini Gerhard Doerfer, (özellikle şimdiki zaman ve bildirme ekleri esasında) şimdiye dek bilinen değişkeleri göz önüne alarak şöyle sınıflandırır: Heyet Cevat ise dört lehçeye ayırır: Horasan Türkçesinde 9 kısa (a, ä, ı, e, u, ü, i, ö, o), 9 uzun (ā, ē, ō, ū, ī, ǖ, ö, i, ä) ünlü vardır. İndirgeyici şeker İndirgeyici şeker bazik çözeltide aldehit veya keton oluşturan bir şeker tipidir. Bu tür şekerler örneğin Maillard reaksiyonu veya Benedict reaksiyonunda indirgeyici olarak davranırlar. İndirgeyici şekerlerin içine früktoz, glikoz, laktoz, arabinoz, ve maltoz dahildir. Keton grubu olan monosakkaritler ketoz, aldehit grubu buluduranlar da aldoz olarak adlandırılırlar. Sükroz indirgeyici bir şeker değildir. Benedict Ayıraçı indirgeyici bir şekerin varlığını belirlemek için kullanılır. Eğer indirgeyici şeker varsa karışım yeşil veya turuncu veya kırmızı olur. Fehling çözeltisi de bu amaçla kullanılabilir çünkü her iki ayıraçta da bulunan bakır (II) iyonları ısıtıldıklarında indirgenip kırmızı renkli bakır (I) oksit çökeleği oluştururlar. Anomerik karbonu serbest olan şekerler indirgeyici şeker olurlar. bir denge oluşabilir. Hemi-asetal veya ketal hidroksil grubu serbest olunca, kitli değilse veya başka bir moleküle bağlı değilse, şekerin aldehit (veya keto-) biçimi bakır (II) iyonlarını indirgemek için serbesttir. Şeker oksitlendiği zaman karbonil grubu (yani aldehit veya keton grubu) bir karboksil grubuna dönüşür. Gutenberg Gutenberg kelimesi aşağıdaki anlamlara gelebilir: Carrie Underwood Carrie Marie Underwood (d. 10 Mart 1983, Oklahoma) American Idol'ün dördüncü sezon kazanan country müzik şarkıcısıdır. 2005 yılında "Some Hearts" adlı ilk albümü çıkardı. Bu albümden "Inside Your Heaven", "Jesus, Take the Wheel", ve "Before He Cheats" adlı singlelar yayınlandı. Aynı zamanda Matthew Underwood adındaki kuzeni bir zamanlar bir Nickeledeon yapımı olan "Zoey 101" filminde oynamıştır. Carrie Underwood, 13 yaşından beri vejetaryendir. Aralık 2009'da buz hokeyi takımı Ottawa Senators'un oyuncularından Mike Fisher ile nişanlandı. Çift, 10 Temmuz 2010 tarihinde evlendi. Bob Hope Bob Hope (29 Mayıs 1903 - 27 Temmuz 2003), Leslie Townes Hope adıyla İngiltere'de doğan Amerikalı komedyen. Vodvillerde, Broadway tiyatrosu'nda, radyo ve televizyonda, filmlerde ve Amerikan Ordusu için yapılan turnelerde rol almıştır. Güçlü mizah duygusu ve uzun kariyeriyle bilinir. Kendisi birçok kez Oscar Ödül Töreni'ni sunmuştur. Bob Hope, 29 Mayıs 1903'te Londra, İngiltere'de doğdu. 1907 yılında, Hope ailesi Birleşik Devletler'e göçtü ve 17 yaşındayken Bob Hope ABD vatandaşı oldu. Hope oyuncu olmadan önce, profesyonel boksör oldu. O zamanlar "Packey East" olarak nam saldı. Yıllar sonra, bazı müzikallerde oynarken popüler oldu. Ayrıca bazı televizyon ve radyo gösterilerinin bölümlerinde de rol aldı. Aynı zamanda, Bob Hope bir komedyen oldu. Hope, Birleşik Devletler Silahlı Kuvvetleri'nde, 1941 ve 1991 yılları arasında, çatışmaların olduğu dönemler boyunca gösteriler yaptı. Bu gösteriler Hope'u adı herkesçe bilinen ve Amerikalıların pek çoğu tarafından sevilen biri yaptı. Bob Hope, 1939 yılında Dolores DeFina ile evlendi. Çiftin dört çocuğu oldu: Laura, Anthony, Linda ve Kelley. Bob Hope 1500'den fazla ödülle onurlandırıldı. Bu ödüllerin arasında 1941, 1945, 1953, 1960 ve 1966 yıllarına ait beş özel Oscar da vardır. 1940 ve 1978 yılları arasında Akademi Ödülleri'ni de on yedi kez sundu. Bob Hope 27 Temmuz 2003'te, 100. doğum gününden kısa bir süre sonra zatürreden öldü. Let Me Be the One "Let Me Be the One", () The Shadows tarafından seslendirilen 1975 Eurovision Şarkı Yarışması'nda Birleşik Krallık'ı temsil eden şarkı. Şarkı İngilizce dilinde seslendirilmiştir. Şarkı Paul Curtis tarafından yazılmıştır. Şarkı yarışmada Yugoslavya'nın temsilcisi Pepel in Kri'nin şarkısı "Dan ljubezni"'den sonra ve Malta'nın temsilcisi Renato'nun şarkısı "Singing This Song"'dan önce 9. sırada çıkmıştır. Yarışmada 20 şarkı arasından 2. olmuştur. Bir sonraki şarkı 1978 yarışması'nda Britanyalı katılımcı, "Save Your Kisses For Me" adlı şarkısıyla Brotherhood of Man olmuştur. Era Era, Wess Johnson & Dori Ghezzi tarafından seslendirilen ve 1975 Eurovision Şarkı Yarışması'nda İtalya'yı temsil eden şarkı. Requiem Requiem, Hristiyanlık dininde ölümü takiben ruhun kurtuluşu için, cenazenin hemen ardından ya da anma amacıyla yıldönümlerinde söylenebilen toplu ayindir. Katoliklerde ölülerin ruhu için edilen dua ve bu duaya mahsus ilahiye de bu isim verilmektedir. Requiem, aynı zamanda çeşitli müzikal kompozisyonların başlığı olarak, belki bu yönüyle daha da önemlidir. Bu tür kullanımında genellikle Requiem'in Roma Katolik metin versiyonu kullanılmıştır. Requiem orijinalinde tek sesli olarak söylenmesine rağmen, dramatik karakteri bestecileri kendi dönemlerinin müzikal yaklaşımını Requiem üzerine uygulamaya itmiş, sonuçta ortaya Mozart'ın Re Minör Requiem'i en ünlüsü olmak üzere çok sesli müzikal zenginliği yüksek birçok ürün çıkmıştır Et Bonjour Ã toi L'artiste "Et bonjour à toi l'artiste", (Türkçe:"Sanatçıya iyi bir gün") 1975 Eurovision Şarkı Yarışması'nda Fransa'yı temsil eden Anne-Marie David tarafından seslendirilen Fransızca şarkıdır. Fransa, yarışma sonunda 91 puanla dördüncü olmuştur. Hepsi1 Hepsi1 13 Mayıs 2007 tarihinde Show TV ekranlarında başlamıştır.Show TV'de 21 bölüm sürmüştür. 4 Kasım 2007'de ise atv'de yayınlanmaya başlanmıştır. Daha sonra da 2008 yılı Eylül ayında Cine5'te tekrar bölümleriyle yayınlanmıştır. Aynı evde yaşayan Cemre, Eren, Gülçin ve Yasemin, okudukları gösteri sanatları akademisini bitirmeye çalışırken, başlarına gelen trajikomik bir olay yüzünden, altına girdikleri yüklü miktardaki borcu ödemek zorunda kalınca, kendilerini bir anda sahne dünyasının parıltılı ışıkları altında bulurlar. Ancak bu durum, okuldan atılma riskini de beraberinde getirir. Genç yaşlarında, bir yandan şöhret olmanın ağır yükünü taşımaya çalışırken, diğer yandan gerçeği Akademinin Müdürü Erol Hoca'dan saklamak için uğraşırlar. Mert, akademide okuyan Korkut'la birlikte kızların alt katında yaşamaktadır. Kızların söyleyeceği şarkıları yazan ve besteleyen Mert, aynı zamanda kızların konser bağlantılarını da yapar ve ilerleyen bölümlerde Gülçin ile bir birlikteliği olur. Eşref Kolçak Eşref Kolçak, (20 Ocak 1927, Rusya - 26 Mayıs 2019, Bursa), Türk televizyon ve sinema oyuncusu ve tiyatrocu. Sanat hayatı boyunca iki yüze yakın sinema filmi ve televizyon dizisinde rol aldı. 1950'li ve 1960'lı yıllarda, Türk sinemasında melodram ve kahramanlık filmlerinin "jönü" olarak tanınmıştır. Pop müzik sanatçısı Harun Kolçak'ın babasıdır. 1927 yılında Rusya'da doğdu Babası İspir Gaziler köyünden Harun Kolçakoğlu, annesi ise daha sonra Hateme adını alan, Rus kökenli Katya'dır. 5-6 yaşlarında iken ailesi ile Türkiye'ye göç etti. Erzurum'un İspir Kızılimaret (şimdiki ismi Gaziler) köyünde ilköğrenimine başladı. 1938 yılında Erzurum'a giderek Cumhuriyet Ortaokulu'ndan mezun oldu (1938). 1941 yılında ailesiyle İstanbul'a geldi. Sultanahmet Sanat Enstitüsü'nde Tesviyecilik bölümüne girdi ancak babasının ölümü üzerine okulu bırakmak zorunda kaldı. Marangozluk, ayakkabı tamirciliği, amelelik, gazete satıcılığı gibi işlerde çalıştı. Halkevlerinde ve CHP'nin yürüttüğü sanat faaliyeterine katılarak piyeslerde rol aldı. Sahne yaşamı 1944 yılında Atilla Revüsü'nde sahneye çıkmasıyla başladı. 1945 -1949 yılları arasında Ses Opereti'nde dansör olarak sahneye çıktı. Bir yandan da filmlerde figüranlık yaptı. İlk defa 1947 yılında Cahide Sonku ve Seyfi Havaeri'nin yönettiği Fedâkar Ana filminde rol aldı. 1949-1951 arasında askerlik hizmetini yaptıktan sonra Ses Opereti'nde çalışmaya devam etti. 1951 yılında Şinasi Özkonuk'un yönetmenliğini yaptığı "Affet Beni Allahım" adlı polisiye filmde başrol oyuncusu olarak yer aldı. 1950'li ve 1960'lı yıllarda, Türk sinemasında melodram ve kahramanlık filmlerinin "jönü" olarak tanındı. 1954 yılında komşusunun kızı olan Özcan Hanım'la evlendi. Bu evlilikten oğlu Harun (d. 1955) dünyaya geldi. İlk ödülünü, 1961 yılında yapılan İstanbul Belediyesi Sanat Festivali İkinci Türk Filmleri Yarışması'nda ""Namus Uğruna"" adlı filmdeki performansıyla "En Başarılı Erkek Oyuncu" seçilerek aldı. Yüzlerce sinema filminin yanı sıra reklamlarda ve fotoromanlarda rol aldı. 1982 yılında Bursa'nın Gemlik ilçesinde yaşamaya başlayan sanatçı, 26 Mayıs 2019'da Bursa'da öldü. Ostrogotlar Ostrogotlar ("Ostrogoth"), Roma İmparatorluğu'nun son dönemlerinde ortaya çıkmış bir Cermen kabilesiydi. Ostrogotlar, Gotların doğu koluydu. Gotların batı koluna ise Vizigotlar deniyordu. Gotlar MS 1. yüzyılda İskandinavya'yı bırakıp, Vistül nehrinin alt kısmında yerleşmişlerdi. 2. yüzyılda Karadeniz'in kuzey kıyılarına gelmişler, 3. yüzyılda ise birçok kafileler halinde Yunanistan, Trakya ve Anadolu'nun sahil şehirlerine yerleşmişlerdi. Akrabaları olan birçok kavimleri çeşitli bölgelerde bıraktıktan sonra etnik bütünlüklerini kaybetmiş ve Ostrogotlar (Doğu Gotları) ile Vizigotlar (Batı Gotları) olmak üzere ikiye ayrılmışlardır. Gotlar, sağlam idari, askeri teşkilatlar kurup, güçlenerek Roma İmparatorluğu elindeki Daçya'yı işgal etmişlerdir. İmparatorluk ile sıkı münasebetleri sonucu Ostrogotlar medenileşmeye başlamışlardır. Hatta bunlardan bir kısmı Roma ordusuna asker olarak katılmışlardır. Roma İmparatorluğunun sınırlarına yapılan baskılar, Cermenlerin çoğalması ve İmparatorluğun zayıflaması sonucu kuvvetlenen Vizigotlar Daçya'yı bütünüyle ele geçirip, Bizans'a, Balkanlar'a ve Kuzey İtalya'ya doğru yayılıp, buraları istila etmişlerdir. MS 269-270 yıllarında Roma İmparatorlarından II. Claudius ve Aurelianus batıya doğru olan Got akınını durdurmuşlardır. Gotlar, I. Konstantin ile ittifak anlaşması yapmışlar, Piskopos Ulfilas ("Wulfila"), İncil'i Vizigot diline tercüme ederek, Gotlar'ın, Hristiyanlığı kabul etmelerini sağlamıştır. Birçok tarihsel kaynakta bildirildiğine göre Gotlar MS 3. yüzyılda, (ilk yazılı belge 291 tarihli) doğuda "Greuthunglar" ve batıda "Thervingler" olarak en aşağı iki kabileye ayrılmışlardı. "Greutnung" kabilesi ismi ilk defa (392 ile 395'te yazıldığı kabul edilen) antik Roma tarihçisi Ammianus Marcellinus'un tarihte geçmektedir. ve bu tarihte bir Thervigler kabile reisinin (en erken olarak 376'da) söylediği bazı sözlerden bahis edilmektedir. Ostrogotlar ise, Claudian adlı bir antik Romalı yazarın Milano'da bulunan Eylül 392 tarihli bir belgesinde, Frigler'in Anadolu'ya göçten önce yaşadıkları Kuzey Balkanlarda yaşadıkları yerler ile "Greuthungler"'in yaşadıkları arazilerle birlikte bahisleri geçmektedir. Herwig Wolfram'a göre "Greuthiungi", "Austrogothi", "Thervingi" ve "Visi" ikişer olarak belgelerde bulunmakta ve böylece "Greuthungi" Ostrogotlara ve ve "Thervingler" Vizigotlara tekabül etmektedir. Antik yazar Jordanes de 4. yüzyıldaki Thervingler kralı Athanaric'in Vizigotlar kralı II. Alarik'in ecdadı ve "Greuthunglar" kralı "Ermanarik"'in Ostrogotlar kralları olan Büyük Teoderik ve Theodahad'in ataları olduğunu bildirir. Jordanes'in "Getica" adindaki kitabinda ise Ostrogotların "Ostrogotha" adlı bir kral tarafından yönetildikleri için Ostrogot adını aldıkları belirtilmektedir. Fakat modern tarihçiler bunun aksinin doğru olduğunu ve "Ostrogotha" kral adının, mevcut olan kabile adından "Ostrogotlsr Atası" anlamına gelerek, türetildiğini kabul etmektedirler. Bu iki proto-Gotik kabile birçok birbirine benzer karakterler taşımaktaydı. Özellikle, her ikisi de en önemli tanrı olarak antik Romalıların Mars olarak isimlendirdikleri "Savaş Tanrısı"'na tapınıyorlardı. Bu iki kabileye ayrılmak, gerçekte batıda bulunan kabile mensuplarının Karadeniz'in kuzeyindeki arazilerde nüfusun artıp tarım arazi kullanımın taşıyabileceğinden daha yüksek sayılara varmasının doğal sonucu olarak fazla nüfusun Roma İmparatorluğu'na bağlı olan Dakya eyaletine göçe başlamasının göstergesidir. Üçüncü ve dördüncü yüzyıllarda Daçya'da yerleşik olan Gotlar, Tuna Nehri ile Dinyeper Nehri arasında bulunan arazilerde (günümüzde Romanya, Moldova ve batı Ukrayna'da) geniş bir yüzölçümü olan ve güçlü bir krallık kurmuşlardır. Bu birçok değişik kabilelerden oluşan "çoklu-kültürlü" bir devletti ve bir Got asıllı elit tarafından yöneltilmekte idi. Bu Gotik krallıkta yaşayan halk çok değişik diller konuşmakta idi. Bu krallıkta konuşulan diller arasında İran-Aryan dili konuşan Sarmatlar; Almanca konuşan Gepidler; Trakyalıca konuşan Trakyalılar ve diğer azınlık Keltçe ve Trakyalıca diller konuşan kabileler ve olasılıkla yeni ortaya çıkmakta olan İslav dili konuşan Slavlar bulunmaktaydı. Greuthunglar ve Thervingler sözcükleri bu tek krallık döneminde 400'den hemen sonra ortadan kalkmıştır. Fakat Gotlar Roma İmparatorluğu arazilerine göçle girdikleri zaman bu göç eden Gotlara Ostrogotlar ismi kullanılmaya başlanmıştır. "Vizigotlar" terimi ise İtalya'da kurulan Ostrogotlar Krallığı ilk kralı olan Büyük Teoderik hizmetindeki Romalı bir yüksek memur olan Cassiodorus tarafından ortaya atılmıştır. Cassiodorus sadece Ostrogotlara "Gotlar" ismi kullanmıştır. Gotların Doğu Gotlar (Ostrogotlar) ve Batı Gotlar (Vizigotlar) isimleri ile anılmaları 6. yüzyıldaki (çoğu Bizanslı) tarihçiler tarafından popüler olarak başlatılmıştır. 7. yüzyıla kadar Vizigotlar da kendilerini Gotlar olarak kabul etmekteydiler. Ancak 7. yüzyılda İspanya ve Galya'da krallık kuran Vizigotlar Bizans İmparatorluğu ile yaptıkları yazışmalarda ilk defa Vizigotlar ismini kullanmaya başlamışlardır. 370'te Hun İmparatorluğu'nun ortaya çıkıp güç kazanması Gotlar Krallığı'nın yıkılmasına neden olmuştur. Gotların birçoğu Balkanlarda bulunan Roma İmparatorluğu arazilerine göç etmişlerdir. Yine önemli bir kısım Gotlar ise Tuna Nehri kuzeyinde Hunların yönetimi altında yaşamaya başlamışlardır. Hunların Avrupa'da yaptıkları askeri seferlerine, örneğin Chalons Muharebesi'nde Hunlara tabi olup onlarla birlikte savaşa katılan kabile halkları orduları arasında bu geride kalan Gotlar da bulunmakta idi. Gotlar Hunlar aleyhine birkaç isyan yapmışlardı ama bu isyanlar hemen Hunlarca bastırılmıştı. 450'li yıllarda Hun İmparatorluğu çökmesi sırasında Tuna Nehri kuzeyi çok kargaşalık ve karışıklıklarla dolu, tek bir devletin idaresini eline alamadığı bir bölge olmuştu. Bu dönemde Tuna Nehri kuzeyinde Hunlar idaresi altından kalmış bulunan Gotlar da Balkanlara göç etmeye başladılar. İşte Hunların çöküşünden sonra oturdukları arazilerden ayrılıp Batıya doğru göçe başlayan Gotlara Ostrogotlar adı verilmektedir. Ostrogotların kendilerinin hazırlamış oldukları tarihsel belgeler 453'de Hun İmparatoru olan Attila'nin ölmesinden sonra bağımsızlık kazanmaları ile başlamaktadır. Kralları Theodemir tarafından yönetilen Ostrogotlar eskiden kendilerine teba ve vasal olan Gepidler ile müteffiklik yaparak Hun İmparatorluğu'na karşı 454'te yaptıkları Nedao Muharebesi sonunda Attila'nın oğulları idaresindeki Hunları yenerek bağımsızlık kazanmışlardır. Bundan sonra Ostrogotlar Roma İmparatorluğu ile iyi ilişkiler kurmuşlar ve Pannonia bölgesinden Foederati (uç beyliği benzeri) olarak yerleştirilmişlerdir. 5. yüzyılın son kısımlarında Ostrogotlar, bir yüzyıl