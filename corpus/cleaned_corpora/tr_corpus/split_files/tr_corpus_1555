alnından öptü. Yeni sultanın kuzenleri de saygı ile elini öptüler. Böylece onca yıldır Ahmed, tahttan indi ve birkaç ay sonra hayata da veda etti6. Patrona Halil ve [Ayasofya şeyhi olup asilerin sözcüsü olan] İspirîzâde Ahmed Efendi Sultan I. Mahmud'a sevinçlerini gösterip, tahtını kendilerine borçlu olduğunu hatırlatmakta gecikmediler. Ancak isyan ruhu sultanın değişmesi ile henüz bastırılamamıştı Bir dizi efendiler, sultanın sürekli yanında bulunup, danışmanlığını yapacak ve sultanın bir senatonun ortasında bir Osmanlı Doju olarak ortaya çıkacak bir meşveret meclisine ilişkin planlar yapıyordu. Bu, İstanbul'da daha önce görülmemiş devletin 24 asilzâdesinden veya büyüklerinden oluşacak bir parlamento idi. Ulema, elde ettikleri gücü kolayca ellerinden bırakmak istemiyorlardı7. Kimileri yeniçeri saflarına yazılmak için uğraşıyordu ve yeniçeri ocağının inatçı kethüdası Patrona Halil'in emri üzerine idam edildi. Sultan'ın tahta cülûsundan sonra asilerden oluşan çeteler idam edilen büyüklerin evlerini yağmaladılar ve Sultan I. Mahmud, Hristiyan halkların buna göstereceği tepkiye istinaden böyle bir hadiseyi yasaklamamış olsa idi, evleri ateşe vereceklerdi. Zenginler, elbiselerinden her türlü aşırı görkemden vazgeçeceklerdi ve eski sadelik geleneğine geri dönmek zorunda kaldılar8. Tüm memurlar görevden alındı. Onların yerine geçmek üzere sürgün yerlerindeki tüm sürgünler acilen geri geldi. Kısa bir süre önce vefat eden Nikolas Mavrokordato'nun boyarların oybirliği ile Romen Prensi olarak seçilen oğlu Konstantin, davet üzerine İstanbul'a geldi ve yaşlı Rakoviça, asilerin talebi üzerine Eflak tahtına oturtuldu. Boğdan Prensi Grigore Gika'nın yerine neredeyse Sırp veya Rum asıllı kasap Yanaki Butzukakis getirilecekti. Yeniçerileri çoğu zaman ücret almadan yediren ve içiren Butzukakis, Yaş'a doğru yola çıkmak üzere idi9. Denetimini eline geçirdiği İstanbul'da yalın ayak dolaşan Patrona Halil10, bu terfi için 500 kese almıştı. Yerine Mengli Giray Hanı geçirmek üzere Kaplan Giray Hanı Bursa'dan getirten zorba Patrona Halil, artık bir sarayda oturuyordu. Çocuğunun doğumunda cariyesinin ebeliğini Valide Sultan yapmıştı. Patrona Halil, kaptan-ı derya olmak, güzel laf eden İzmirli yandaşını da yeniçeri ağası yapmak istiyordu. Taleplerine boyun eğdiği sürece sadrazamı da yerinde bırakmaya hazırdılar. Patrona Halil, dış ilişkiler için de kendi programını yapmıştı. Bu Osmanlı Marat'ı, İranlılara ve Ruslara derhal savaş ilan edilecekti ve Rüstem Paşa'nın şahsında da, geleceğin fatihini çoktan bulmuşlardı. Devlet işlerine tamamen yabancı olan yeni sultanın yanında onu Patrona Halil'in etrafındaki adamlardan kurtaracak ve Damad İbrahim Paşa'nın yerine geçecek kararlı ve akıllı bir adam vardı. Bu, Kızlar ağası zenci hadım Beşir Ağa idi. Sadrazam, şeyhülislâm, Venedik savaşında şan kazanmış kaptan-ı derya, Rumeli Kadıaskeri ve yeni Tatar Hanı ile anlaşarak, güçlü yeniçeri Pehlivan Halil aracılığıyla kırmızı başlıklıların ayak takımı hakimiyetinden bıkmış olup, Patrona Halil'e sokakta hesap sormaya kalkan askerler arasında gizlice 5 bin altın dağıttırdı11. 25 kasım 1730 tarihinde Patrona Halil Rumeli Beylerbeyi makamını hor görerek reddettiğinde, reformistlerin yaptıkları plana uygun olarak Patrona Halil ve vazgeçemediği danışmanı [Muslu Beşe], Pehlivan Halil'in öldürücü darbeleri altında hayatlarını kaybettiler. Ahmed'in eski ricâlinin mal varlıklarından zengin bir para bağışı yapıldı12. 22 Ocak 1731 tarihinde atanan13 Sadrazam Kabakulak İbrahim Paşa Anadolu'ya hareket ettiğinde bazı yeniçeriler ağalarını öldürmeye teşebbüs ederek, Patrona Halil günlerini tekrar geri getirmeye çalıştılar. Ama bostancılardan ve baltacılardan oluşan saray muhafızları, cebeciler ile anlaşarak, 25 Mart'ta düzeni tekrar sağladılar14. Beşir Ağa, isyana katılan binlercesini gizlice öldürttü15. Böylelikle gücü eline geçirmişti ve vezirler ile diğer üst düzey yöneticiler bundan böyle saraydaki odasından emirler veren, satan ve tahsis eden kızlarağasının elinde birer oyuncak hâline geldiler. Onun aracılığı olmadan sultana kimse ulaşamıyordu. Dönemin ikinci sadrazamı, 1731 yılında kaptan-ı deryanın yerine getirilen ve kızlarağasının himayesinde kişiler olarak otoritesini göstermek için bir Rumu idam ettiren16 Topal Osman Paşa, kısa bir süre içinde tıpkı selefi gibi Beşir Ağa'nın üstünlüğünü kabul etmek zorunda kaldı. Sadrazamlık makamı bir nevi ortadan kaldırıldı, ama gücü Enderundaki faktörlere devretmek üzere değil, zira hamiliğini yaptığı sultan adına devletin en üst yönetimini kazandıran, Beşir Ağa'nın hor görülen bir sınıf olan hadımların temsilci olması değil, olağanüstü kişiliği idi. Damad İbrahim Paşa, savaşı önlemek için elinden gelen herşeyi yaparken, mutlak gücü elinde tutan Beşir Ağa'nın siyasî sistemi İran savaşının devamı ve Batıdaki eski Hristiyan müttefiklere karşı savaş açılması üzerine kurulu idi. Ancak savaşların uzaması ve genişletilmesi hâlinde vezirleri uzaklaştırabiliyor, azledebiliyor, tehlikeli askerî unsurları meşgul edebiliyor, İstanbul halkına gittikçe daha sık ziyaret edilen kahvehanelerde – ki kaptan-ı deryanın da sahil kenarında böyle bir kahvehanesi vardı - sohbet malzemesi sağlayabiliyor ve sultan üzerinde kendisi ve hırsı için üstünlük kurabiliyordu, ama çabalarının altında buna rağmen hiçbir zaman erdemli olmayan ve kendi şahsi zenginliğini artırmak amacı yatmıyordu. Üsküdar'daki karargâha rahatlıkla 100 bin askerin toplanabildiği bu dönemde insan kaynakları hiçbir zaman tükenmiyordu. Zenginliklerine zenginlik katma fırsatı bulan üst düzey yöneticilere ait mallara el konulması yüzünden her zaman yeterince para vardı. Osmanlı İmparatorluğu gerek maddî, gerekse askerî, siyasî ve ahlakî yönden son yıllarda iyileşmeye başlamıştı. Tüccarların ödemek zorunda oldukları haraçlar17, gemilerin kürek akçesi18, avarız ve Köprülüzâde Fazıl Mustafa Paşa'nın uyguladığı nüzül ve sürsat ile koyunlardan alınan yüzde onluk19 vergiler, zorlu ve uzun vadeli teşebbüsleri destekleyecek bir savaş hazinesini besliyordu. 1706 yılında 1.280.000 akçe tutan yeniçeri ulûfesi ödenemediği için, Alman temsilci Quarient gibi elçilerin huzura kabulünün geciktirildiği dönemler geçmişti artık20. Hatta kimi zamanlar savaştan zarar gören bölgelerin üç beş yıllığına vergiden muaf tutulduğu bile oluyordu21. 1683-1699 yılları arasında toplam gelirler 16.700.000 akçeden 36.000.000 akçeye yükselmişti22. Artan ticaret hacmi yüzünden gümrükler 1700 yılından sonra yılda 36.000.000 taler getiriyordu23. Hazine için Marsigli'ye göre 14.731 kese, 11.229 akçe24 savaş için nüzül ve sürsat için 1700 kese civarında el konulan mallara da sahip olan sultan için Mekke ve Medine için ve özellikle Romen prenslikleri olmak üzere erzak teslimatları için farklı tahsilat daireleri hâlâ vardı, ama IV. Mehmed'in İç Hazineyi hiçbir zaman savaş için kullanılmaması şartı çoktan ortadan kaldırılmıştı25. Sultan'ın özel hazinedarı olan kızlarağasının devleti yönettiği ve defterdarı istediği gibi değiştirebildiği bir dönemde, savaş yönetiminden kolayca anlaşılabileceği gibi, Türkiye'de maliye yönetiminde tam bir birlik mevcuttu. Kızlarağasının tek başına yönetimi bu açıdan da devlet için büyük bir avantaj sağlıyordu. İstanbul'da bulunan İran elçilerine bir cevap verilmesinin reddedilmesi dönüş yolunda tutuklanmaları Hüseyin Han'ın hain olarak idamı ve düşmanın temsilcisinin Şirvan'da öldürülmesi, 1731 yılının sonbaharında İran'a karşı yapılacak savaş için birer meydan okuma idi26. Serasker Ali Paşa 1730 yılında Revan'a kadar ilerleyen İranlıları geri püskürtmüş ve Kirmanşah'ı fethetmişti. 15 Eylül'de İran Şahı büyük bir muharebeye tutuşurken, Osmanlılar Hemedan'ı geri almak üzereydiler. Muharebe sırasında İran Şahı'nın atlı birlikleri neredeyse tamamen yok edildi, topları Türklerin eline geçti ve yeniçeriler derhal Hemedan'a yerleştiler27. Hemedan yakınlarında Bagdat Beylerbeyi Ahmed Paşa barış görüşmelerini başlattı. Barış antlaşmasının imzalandığı tarihlerde serasker Urmiye'yi ve 4 Aralık'ta Tebriz'i ele geçirmişti28. Bu barış antlaşması Osmanlılara avantajlı bir ittifak sağlıyor ve Rusların ipek ticaretini Astrahan'a kaydırma amacı ile ele geçirdikleri yerleri tekrar geri alma fırsatını tanıyordu29, ama bunun karşılığında Urmiye dışında son zamanlarda ele geçirdikleri yerleri geri vermek zorunda kalıyorlardı30. Kurulan Divân'da, özellikle Tebriz'in kaybına çok üzülen sultanın iradesine karşın antlaşma kabul edildi. Efendisinin yerine konuşan Habeşî Beşir Ağa, alınan karardan hiç memnun değildi. Şeyhülislâm ve Beşir Ağa'nın uzun zamandan beri şüphe ile yaklaştığı Sadrazam Topal Osman Paşa bu barış antlaşmasından dolayı makamlarını kaybettiler ve Topal Osman Paşa sürgüne gönderildi. Halefi Hekimoğlu Ali Paşa Revan'dan, İstanbul'a çağrıldı. 1731 yılında muzaffer Osmanlı ordusunu yönetmiş ve yakın geçmişte Tebriz'de bir cami yaptırmıştı. Bu, Tebriz'e verdiği önemi gösteriyordu31. İran'da Hankulu, ellerinden Kandahar'ı aldığı Afganlar ile savaşından geri dönmüştü. Yapılan barış için şahı cezalandırmak üzere onu tahttan indirdi ve şahın 6 aylık oğlunun vasisi olarak Nadir Şah adı ile sadrazamlık görevini devraldı32. Kısa bir süre sonra Bâbıâli'ye savaş açtı ve 6 Ekim 1732 tarihinde resmî savaş ilanı verildi33. Aralık ayında İranlılar Kirmanşah'ı aldıktan ve Kürt beyleri ile birkaç çatışmaya girdikten sonra Bağdat yakınlarına karargâh kurdular. Nadir Şah, IV. Murad tarafından birçok Osmanlı kanı dökülerek fethedilen Bağdat'ı geri almakla övünüyordu. Çok fazla para ve asker gerektirdikleri için İran'daki yerlerinden vazgeçmek isteyen Ruslar ile yapılan bir antlaşma ile Nadir Şah kendini diğer komşusuna karşı güvenceye aldı. Rus birlikleri sadece Türklere karşı yapılan savaş sona erene kadar Kafkasların ötesinde kalacaklardı. Çariçe Anna'nın tebdil-i kıyafetli subayları ve mühendisleri İran ordusunun arasına karıştılar ve Maveraünnehir'deki Rus General Levaşev, arabuluculuk yapmak üzere hazır bekliyordu34. Nadir Şah, 1733 yılının Şubat ayında Dicle Nehri'ni zorlayarak geçti. Eski Bağdat ve komşu kaleler de eline geçti, ama Irak'ın merkezi Bağdat'ın savunması başarılı bir şekilde yaza kadar sürdürüldü ve 19 Temmuz'da eski Sadrazam Topal Osman Paşa35, Anadolu yeniçerileri ve sipahilerinden, gönüllülerden ve Kürtlerden oluşan büyük bir ordu ile Bağdat yakınlarındaki Dulçelik'e geldi. Dokuz saat süren bir muharebede Nadir Şah'ı büyük bir bozguna uğrattı. İranlılar bunun üzerine Mezopotamya'yı terk ettiler, ama Ekim ayında tekrar geldiler. Kerkük yakınlarındaki Leytam'da serasker İranlılara iki kez saldırmak zorunda kaldı. 26 Ekim'de ikinci çatışma sırasında hayatını kaybetmemiş olsa idi İranlıları önemli bir destek almamış olmasına rağmen, bu sefer de geri püskürtebilirdi. Bu hadise, Osmanlıların savaşı zaferle sona erdirme umutlarının geçici olarak sekteye uğramasına neden oldu36. Türk ordusu, kahraman liderlerinin ölümünden sonra dağıldı veya katledildi. Kahraman serasker, Bağdat'ta defnedildi. Kerkük, Şehrizor ve Irak'ın tamamı artık Nadir Şah'ın elinde idi. Belucistan'da çıkan bir ayaklanmayı bastırdıktan sonra 1734 yılında, hiçbir direniş göstermeden tâbi olan Gürcistan üzerine yürüdü. Nadir Şah, Gürcistan'ın kısa bir süre önce İstanbul'daki zindanından kurtarılan patriği ve onun eniştesi Dimitri ile güvenilir ve yararlı birer dost buldu37. Lezgileri geri püskürttü ve şahın birlikleri Erdebil'i işgal ettiler ve Şirvan'ın başkenti Şemahi'yi ele geçirdiler38. Köprülüzâde Abdullah Paşa 1735 yılında yeni bir Osmanlı ordusunun başına geçti. Niyeti Kapan Dağları üzerinden İran Ermenistanı'na yönelmekti, ama bölgenin özgür insanları Nadir Şah'ı yardıma çağırdılar. Nadir Şah'ın atlıları ve onlara katılan yerel halk, Köprülüzâde Abdullah Paşa'yı geri püskürttüler ve 10 Haziran'da Köprülüzâde Abdullah Paşa meydan muharebesinde hayatını kaybetti. İranlılar, Osmanlı toplarının tamamını ele geçirdiler ve birçok esir aldılar. Revan, Gence ve Erzurum, Nadir Şah'a teslim oldular39. Şahkulu Nadir Şah böylece büyük eserini neredeyse sona erdirmişti. Sadece Bağdat Osmanlıların elinde kalmıştı ve Nadir Şah, Bağdat eline geçene kadar Bağdat Beylerbeyi Ahmed Paşa'nın tekliflerini kabul etmek istemiyordu40. 13 Mart 1736 tarihindeki Nevruz gününde 100 bin kişiden oluşan güçlü İran ordusu, zayıf bünyeli çocuk şahın ölümünden sonra Nadir Şah'ı tahta oturttu. Aynı zamanda İran'ın yeni inancı olarak Sünnilik kabul edildi. Bu sayede Osmanlı ile barışı önleyen önemli bir engel kaldırılmıştı ve Eylül ayında barış antlaşması yapılıp, Ekim ayında onaylandı41. Bu antlaşmaya göre Türk birlikleri Nadir Şah'ın elindeki tüm eyaletleri boşaltacaklardı42. Sultan I. Mahmud'un böylesine alçaltıcı ve kayıplarla dolu bir antlaşmayı kabul etmek zorunda kalmasının sebebi, Asya'daki karışıklıklar sebebiyle 1736 yılında Rusya ile yapılacak savaştı. Osmanlılar, 1735 yılında Tatar Hanı'nı Kumukların bölgesinden geçerek Gürcistan'a göndermek istemişler, ama Nadir Şah ile anlaşma içindeki Rusya buna itiraz etmişti. Tatarlar, uzun zamandan beri komşuları ile bir anlaşmazlığın çıkmasını bekledikleri ve daha kısa bir süre önce Kuban bölgesine yaptıkları bir akın ile böyle bir fırsatı yaratmaya çalıştıklarından, bu fırsatı kaçırmadılar. Bâbıâli, sadece görünüşte kendisine tâbi olan Tatar Hanı'nın düşmanlıklarını engelleyemeyeceğini beyan etti43. Bunun üzerine çariçe, Nogay Tatarlarının üzerine yürümeye ve Kırım'a yapılacak bir akın ile intikam almaya karar verdi. Sultan I. Mahmud, Tatarlar üzerinde hiçbir hakimiyet sahip olmadığını ileri sürdüğünden, Kırım'a karşı bağımsız bir ülke olarak hareket etti. Ruslar gerçekten de Osmanlılar ile savaş yapmak değil, Kırım Hanı'nı küçük düşürmek ve han ile ilişkilerini Rus İmparatorluğu'na yakışır şekilde düzenlemek istiyorlardı44. Rusların kendi ülkelerine saldıracağından korkan Romen prenslerin tüm çabalarına rağmen, Kalgay Fethi Giray Transkafkasya'ya akın etti45. Lezgi atlılar Nogaylara katılmışlardı. Çariçe'nin emri üzerine Kabartay'da hüküm süren Hessen-Homburg Prensi, Nogayların üzerine yürüdü ve Kaplan Giray Han'ın ilerlemesine direndi. Terki Nehri kenarında ağır çatışmalar meydana geldi46 ve Kaplan Giray Han, İstanbul'dan gelen geri çekilme emri47 üzerine intikam olarak Don Kazaklarının bölgelerinde akına çıktı. Ukrayna'da bulunan General Scheffer'in Kırım üzerine planlanan seferinden geçici olarak vazgeçildi48. Ama daha 1735 yılının Ekim ayında General Leontiev 20 bin asker ve 8 bin kişilik bir Kazak destek birliği ile Nogayların bölgesine akın etti ve binlerce Tatarı öldürdü. 9 bin kişinin hayatına mâl olan çok zor bir geri çekilmeden sonra General Leontive Kasım ayında tekrar Ukrayna'ya vardı49. 1735 yılının sonlarına doğru Hekimzâde Ali Paşa'nın halefi Gürcü İsmail Paşa'nın yerine, Kızlarağası Beşir Ağa'nın sırdaşı olup, şehid olan sadaret kethüdasının düşüncelerini paylaşan Silahdar Seyyid Mehmed Paşa geçti50. August'un ve Fransız himayesindeki Stanislas Leszczynski arasındaki anlaşmazlıklar sırasında birliklerini Lehistan'a gönderen Rusların barış ihlallerini şikayet etti51. 6 Ağustos 172652 tarihinden beri Rusya ve Avusturya müttefik olarak Osmanlıların karşısındaydılar ve Hannover birliğine karşı kurulan bu ittifak Türklere karşı da kullanılabilirdi53. Alman Kayser'in Fransa'ya karşı savaşı sona ermişti ve Avusturya ordusu bu yüzden Ukrayna'da, Don Nehri kenarında ve Kafkasya'da büyük bir askerî gücü bir araya getiren Ruslar ile birleşmeye hazırdı54. Rakoçi'nin, Paris'ten gelen oğlu Josef, Macar kaçaklar ve 1729 yılında Türk tarafına geçip, Ahmed Paşa adını alan ve Bâbıâli'ye sunduğu birçok yazıda orduyu Avrupalılaştırmayı55 öneren Alman General Kont de Bonneval, savaş için sürekli olarak baskı yapıyorlardı. Osmanlı'nın Asya'da son dönemlerde maruz kaldığı kayıplar, komşu Hristiyan ülkelerinde, Karpatlarda ve Tuna boylarında, İranlıların Kafkaslarda ve Aras Nehri boyunca elde ettikleri başarıların aynını elde etme hırsını kabartıyordu. 1736 yılında savaş henüz çıkmamıştı, ama herşey yakın zamanda böyle bir savaşın çıkabileceğini gösteriyordu. Aralarında son zamanlarda biraz itibar kaybeden İngiltere'nin56 de bulunduğu diğer güçlerin arabuluculuğu, Osmanlı vezirlerin nazik cevap yazılarına rağmen, sonuç getirmedi57. Türkler, Vidin'i bir süre önce tahkim etmişlerdi58. Azak, Hotin ve Bender'i daha iyi bir savunma durumuna getirdiler ve Romen prenslerin arabaları İsakçı'ya büyük miktarlarda erzak taşıyordu59. Ahmed'in öcünü almaya çalışan asi Erzurum yeniçerileri, Azak'a gönderildiler60. 1736 yılının Nisan ayında Boğdan Prensi Grigore Gika, Bâbıâli'ye General Münnich Kırım'a akın etmeye niyetlenirken, General Lacsy'nin Azak'a, saldırmaya niyetlendiği haberini gönderdi61. 16 Nisan'da toplanan meşveret meclisi, bu yeni meydan okumaya 28 Nisan'da gerçekten yapılan savaş ilanı ile cevap vermeye karar verdi62. Rus temsilci Vişniakov, sadrazama Boğdan üzerinden Hotin'e eşlik etmek zorunda bırakıldı, ama bunun dışında her türlü özgürlüğe sahipti ve Petersburg Sarayı'ndan gelen haberleri almasına izin veriliyordu. Aynı anda Avusturya'ya ve arabulucu İngiltere ve Hollanda'ya, Bâbıâli'nin haklarından vazgeçmeden ve Osmanlı toprağını koruyacak ordusunu çekmeden görüşmelere oturmaya hazır olduğu haberi iletildi63. Reis Efendi'ye ancak Mayıs ayında Şansölye Ostermann'ın kolayca itiraz edilebilecek eski ve yeni şikayetleri bildiren beyannâmesi gönderildi. Bu aslında gerçek bir savaş ilanı içermiyordu64. Aksine Rus diplomat bile anlaşmazlık konularını açıklığa kavuşturmak için yapılacak görüşmelerden bahsediyordu65. General Münnich, Ukrayna'da Tatarlara karşı planladığı harekât hatlarını güçlendirdikten sonra, Ruslar Azak üzerine yürüdüler. Emrinde Kazakların yanı sıra 6 piyade ve 3 atlı taburu olan general, Nisan ayı başlarında Azak Kalesi'nin dış istihkâmlarını eline geçirdi. Birkaç gün sonra Levaşev'e Kont Lacsy gelene kadar kuşatmanın sorumluluğu verildi. Münnich, bu arada Kırım'a yöneldi. Özi kıyılarında, aralarında Tatarlara karşı savaş için uygun bulunan Kalmukların da bulunduğu 54 bin kişi topladı. Orkapı (Perekop)'dan Han'a bir mektup yazdı ve Tatarlar savunma hatlarını derhal terk etmedikleri ve çariçeye tâbi olmadıkları takdirde Kırım Yarımadası'nı tahrip etme emri ile geldiğini bildirdi. Kaplan Giray Han, barış zamanında yapılan bu haksız saldırıyı kınadı66. 1 Haziran'da Ruslar kalenin dış kısımlarını tahrip edip, Orkapı'yı işgal etmişlerdi ve şehrin teslimi sırasında ele geçirilen Osmanlılar buna rağmen hiçbir hukuku olmayan savaş esiri olarak muamele gördüler. Kalmuk Hanı Donduk Orbo, Kuban bölgesine akın ederken, Leontiev Özi'nin karşısındaki Kılburun üzerine gönderildi67. Münnich, bunun üzerine Kırım'a akın etti. 2.500 ev barındıran Koslov ve Bahçesaray hiçbir direniş göstermeden Rusların eline düştüler. Hristiyanlar ilk defa Kırım Yarımadası'ndaki şehirlere bu şekilde giriyorlardı. Kırım'da ayrıca Hristiyan ordusunu besleyecek sayısız sürüler de ele geçirildi. Kırım Hanı'nın sarayı ateşe verildi ve Kırım'ın başkentinde de bir evleri olan Cizvitlerin kitap koleksiyonu her yere dağıldı. Temmuz ayı ortalarında Rus öncü birliklerini oluşturan Kazaklar, Kırım'ın başkenti Bahçesaray'a kolayca girdiler ve şehri ateşe verdiler. Felaketle sonuçlanacak olan bu aptalca sefer, Kefe'ye kadar ulaşamadı. Sonbahar yaklaşıyordu ve erzak yokluğu baş göstermeye başladı. Kaplan Giray Han, hâlâ savaşmaya niyetli değildi, ama atlıları düşmanları geri çekilirken takip ederek, büyük zararlar verdiler. Rusların kayıpları o kadar büyüktü ki, sefer başlamadan önce tamamı bir araya gelen taburlar, Eylül ayında 600 kişiye kadar düşmüştü. Bilinmeyen topraklarda yolunu bulamamaktan kaynaklanan zorluklar ya da açlık, salgın hastalıklar ve Tatar atlıların okları altında binlercesi hayatını kaybetti. Münnich'i genelde öven biyografisti Manstein bile Bu sefer devlete hiçbir yarar getirmedi demektedir68. Azak, Mayıs ayında buraya gelen Lacsy'ye, kaptan-ı deryanın [Canım-Hoca Mehmed Paşa] gemileri de Rus filosuna direniyordu69. Azak'ın komutanı ancak 1 Temmuz'da onurlu bir teslime zorlanabildi 6 bin Türk ve diğer Müslümanlar bunun üzerine Aksu'ya taşınmak üzere şehri terk ettiler. Levaşev, şehri korumak için 4 bin kişi ile karargâh kurdu. Tatarlar, Kazakların sürekli karargâhları olan Sic'e saldırarak öç alırken70, daha sonra Poltava'ya kadar ilerleyip, çıkan çatışmada General Leslie'yi öldürürken71, Lacsy kışı Çarkov'da geçirdi. Kalmuklar, Kasım ayında tekrar Kuban bölgesine saldırdılar72 ve hanın başkentini harap ettiler. Diğer taraftan sadrazam Babadağ'a kadar gelmişti ve Grigore Gika, hiçbir harekâtta bulunmadan Huşi önlerinde duruyordu. Türkler ise, bu arada yapılan görüşmelerin sonucunu bekliyordu. Avusturya, daha sonbaharda, özellikle de önceki senenin Aralık ayında gönderdiği nota ile Rus Çariçesi'nin taleplerini yerine getirmediği takdirde, savaş açacağını bildirmişti73. O güne kadar arabulucu rolünü oynayan Alman diplomasisi böylece 1726 yılında yenilenen ittifak antlaşmasına istinaden, gerektiğinde Rusların sultana karşı menfaatlerini desteklemeye hazır olduğunu açıkça beyan etmiş oluyordu74. Mareşal Palffy sonbaharın son aylarında 30 bin kişi ile Banat'ın Tuna boylarına kadar ilerledikten sonra75, 1737 yılının Ocak ayında Talman sadrazamın çadırına gelerek, geçerlilik süresinin bitimine daha beş sene olan Pasarofça Antlaşması'nın onaylanmasını teklif etti76. Ama Osmanlı büyükleri Azak'ı teslim etmeye karar veremiyorlardı. Azak, tıpkı Kılburun ve Orkapı gibi yerle bir edilecekse bu mümkün değildi. Buna karşın Bâbıâli, Ruslar için aşağılayıcı olan Prut Antlaşması'ndan önceki duruma tekrar dönmeye hazır olup, son yıllardaki saldırılar ve akınlar için hiçbir tazminat talep etmiyordu. Nihayet her iki taraf görüşme fikrini kabul etti. Türkler, toplantı yeri olarak Ukrayna'da Kudak veya Boğdan'da Turla Nehri kenarındaki Soroka'yı teklif ederken, çariçe Kiev veya Byaloçerkiev'i öneriyordu. Sonunda her iki taraf Avusturyalılar tarafından önerilen ve eskiden Hatman Duka'nın Ukrayna'daki başkenti olup, artık Kont Potocki'nin elinde bulunan Nimirov'da bir araya gelmeye karar verdiler. Osmanlı, Azak'ı eline geçirmeyi sağlayacak ön müzakere talebinden vazgeçecekti. Nisan ayında İsakçı'ya gelen Sadaret Kethüdası Halisa Osman ve olağanüstü anlayışı ve ustalığı ile ünlü Reis Mustafa Efendi, Ruznâmeci Mehmed Efendi, Mektupçu Ragıb Efendi ve [elçi olarak] Paris'e de gitmiş olan Mehmed Said Efendi'ye görüşmede sultanı temsil etme görevi verildi77, ama sadrazam ve kethüdası toplantılara katılmadılar. Tabii ki Bâbıâli'nin tercümanı Aleksandru Gika da toplantıda hazır bulunacaktı. Nepluyev, Kabine Bakanları Kont Volinski ve varlığı ile 1711 yılının hadiselerini hatırlatan Çar I. Petro'nun, eski şansölye vekili Şafirov, Çariçe Anna'yı temsil ediyorlardı. Talman, Kont Ostein ve Kont Wolseck, Alman arabulucu rolünü üstlenmişlerdi. Buna karşın Babadağ'a gelen İngiltere ve Hollanda temsilcileri görüşmelere katılmayacaklardı. 16 Ağustos'ta yapılması düşünülen görüşme, samimi bir yaklaşımdan uzak olup, daha ziyade Avusturya ile Rusya'nın uzun süreden beri planladığı saldırıya Osmanlı Devleti'nin hazırlıksız yakalanmasını sağlamak, ordu ve donanmanın hazırlanmasını engellemek için yapılmıştı. Rusya ve Avusturya, 9 Ocak'ta bir saldırı ittifakı kurmuşlar ve Avusturya, Rusya'ya 50 bin kişi ile destek vermeyi78 vaat etmiş ve Mart ayının ortalarında Avusturya'nın askerî desteğinin esasları belirlenmişti79. Bu yüzden arabulucu olarak hareket eden Almanların nihayet yaz aylarında maskelerini düşürüp, Türklerin barış için Mayıs ayının sonuna kadar tanınan süreyi aştıkları gibi önemsiz bir sebebi bahane ederek, 6 Haziran'da savaş ilan etmelerine şaşırmamak gerek. Avusturya, bu hareketi ile güya sadece Osmanlıların saldırısını önlemek istiyordu80. Pasarofça Antlaşması'nın yenilenmesini ve kendisi için Bükreş dahil olmak üzere, Dimbovita'ya veya en azından Argeş'e kadar Eflak'ı ve belki de Vidin'i ve Sırp sınırının Timok Nehri'nden Lom Nehri'ne kadar uzatılmasını, Niş'i ve şimdilik Niş'ten itibaren Sofya'ya kadar uzanan bölgenin yarısını istiyordu. Rusya'nın Kırım, Kuban bölgesi, Azak ve Özi kaleleri ve bunun yanında Turla ve Aksu nehirleri arasındaki bölge81 ile yetinmesi ve bunun yanında kendilerini kurtaran çariçenin topraklarına katılmasını isteyeceği Romen prensliklerinin bağımsızlığını isteyip, Karadeniz'de serbest geçişi şart koşması, örnek alınacak bir tokgözlülük örneği idi82. Görüşmeler için bir araya gelmeden çok önce Rus birlikleri harekete geçmişti83. Emrinde ordunun tamamı olan Münnich, Bender ve Özi üzerine yürüdü. Sözde84, tecrübeli bir diplomat olan Boğdan Prensi Grigore Gika'nın tavsiyesi üzerine önce Özi'yi kuşatmaya karar verdi. Ruslar, böyle bir sefer için en uygunsuz zaman olan Temmuz ayında susuz ve ıssız alanları geçerek Turla Nehri kenarındaki bu güçlü kalenin üzerine yürüdüler. Yolda hiçbir direnişle karşılaşmadılar Dürüst davranan Bâbıâli, Nimirov görüşmelerinin sonuçlarını beklemek istiyordu. Özi'de 100 top ve 15 bin asker hazır olup, nehir girişine 18 kadırga demirlemişti. Boşnaklar ve Arnavutlar, Özi'yi savunmak üzere acilen Boğdan'dan geçtiler. Buna rağmen, Münnich'in 11 Temmuz'da buraya varan askerleri, şehri top atışları ile ateşe vermeyi başardı. Bir barut patlaması kaledeki 6 bin kişinin hayatına mâl oldu. Serasker Yahya Paşa 14 Temmuz'da teslim oldu ve şehre giren Kazaklar, hiçbir engelle karşılaşmadan masum Osmanlı halkına karşı en acımasız vahşeti gösterdiler. Birkaç gün sonra 20 bin den fazla ceset gömüldü85. Özi'de bulunan 54 Rum, Husarlara katılarak, Hristiyanların öç almak için düzenledikleri seferde yer aldılar86. Özi Kalesi'ni Bender'den gelecek bir Türk saldırısına karşı savunmak için gerekli tedbirleri aldıktan sonra, Rus birlikleri Ağustos ayı başlarında Aksu Nehri'ni geçtiler ve Ukrayna'ya geri döndüler. Münnich'in seferi bununla sona erdi. Lacsy, Kırım'ı anakaradan ayıran körfezin üzerine bir köprü inşa ettirmeyi başararak, Kalmuklar ve Kazaklar ile birlikte yarımadayı harap ederek, bir yıl önce yaşanan mağlubiyetin öcünü acımasız bir biçimde aldı87. Karaspazar, 6 bin ev ile birlikte ateşe verildi. Rus filosu, Bredal'da kendini gösterme fırsatı buldu. 9 Ağustos ile 11 Ağustos arasında, kaptan-ı deryanın 2 kalyon, 13 kadırga ve 47 yarı kadırgadan oluşan filosu ile birbirlerini topa tuttular88. Ancak tüm bu teşebbüsler 20 bin Rus'un hayatına mâl olmuş89 ve hâlâ hiçbir Türk ordusu görülmemişti. Bâbıâli, kalelerini haksız kabul ettiği bir saldırıya karşı savunmakla yetiniyordu. Avusturyalıların arabuluculuğu sayesinde kesin bir barış çıkacağından emindiler. Ama daha 5 Ağustos'ta halkın öfkesinden çekinerek, sadrazam makamından alınmıştı. Alman temsilci Talman'ın dostu olan kethüda [Halisa Osman Efendi] boğazlandı. Asi Kaplan Giray Han'ın yerine daha 1736 yılının Eylül ayında kalgayı Fethi Giray Han geçmişti. Lacsy'nin kendisini geri püskürtmesine izin verdiği için Fethi Giray Han'ın yerine de Temmuz ayının sonunda Mengli Giray Han geçti ve kendisine Bender'in yeni beylerbeyi Genç Ali ile birlikte Özi üzerine yürüme emri verildi90. Bender'in komutanı Muhsinzâde Abdullah Paşa'ya enerjik tedbirler alarak, cüretkâr Rusları cezalandırma görevi verildi. Türk temsilciler, birkaç hafta sonra, 14 Ekim'de Nimirov'dan ayrıldılar. Anlaşmazlıkları hukuk yolu ile çözme çabalarının tamamı sonuçsuz kaldıktan sonra, Bâbıâli nihayet müttefiklerin meydan okumasına cevap verdi. Savaş ilanından birkaç ay sonra gerçek savaş başladı. Osmanlı halkı, Tanrının haklı oldukları davayı destekleyeceğinden ve masumlara parlak bir zafer yaşatacağına yürekten inanıyordu. Kısmen Avrupa stilinde eğitilmiş Osmanlı ordusu, büyük bir şevkle savaşa girdi91. Ruslar, Özi önlerine gelip, Kırım'a akın ettikleri Temmuz ayında, Viyana Sarayı zayıf veya önemsiz sayıda birliklerle bile olsa, tüm Türk komşu eyaletlerin gerçekten veya sadece görünüşte işgal edilmesi emrini vermişti. Askerî açıdan felaketler doğurabilecek bu tedbirin amacı, elde edilen bu yeni status quo (mevcut durum) sayesinde Nimirov görüşmelerinde sürekli olarak yenilenmesi talep edilen Pasarofça barışı sayesinde daha büyük taleplerde bulunabilmekti. Bu emre istinaden Saksonya-Hildburghausen Prensi Bosna'ya akın etti, ama Banyaluka'da basiretli ve gözüpek bir şahsiyet olan eski Sadrazam92 Hekimoğlu Ali Paşa'nın 30 bin askeri tarafından bozguna uğratıldı ve utanç içinde geri çekilmek zorunda kaldı. Belgrad'ta uzun bir süre kaldıktan sonra 40 bin kişiden oluşan Avusturya ordusu, Seckendorff ve Kayser VI. Şarl'ın damadı genç Lotringen Prensi'nin [Franz] emrindeki 249 süvari bölüğü, 90 piyade taburu, 80 humbaracı taburu ve çok sayıda Sırp askerî sınır bölgesi devriyesi ile birlikte Türk Sırbistan'ı üzerine yürüdü, ama hiçbir yerde beklenen kurtarıcı olarak ilgi görmedi Avusturya'nın yönetimi altındaki bölgelerde köylüler Batı maliye sistemine göre uygulanan ağır vergilerden, din değiştirme çabalarından ve askerlerin aşırı ahlaksızlıklarından şikayet ediyorlardı93. İpek ve Ohri patrikleri – Ohri Patriği bir Kantakuzen'di94 başvurularda bulunarak, kiliselerinin eski idarî bölgelerindeki görkemli zamanları tekrar geri getirmek ve İstanbul Partikliğinin gasp ettiği hakları tekrar ihya etmek istiyorlardı. Albay Lentulus, bu patrikler ile görüşmek üzere önce ünlü Kosova Muharebesi'nin yapıldığı bölgeye yürüdü, Priştine'yi ve Yenipazar'ı aldı ve bölge halkını tekrar Hristiyan davası için kazandı. Bunun üzerine Alacahisar ve Aleksinats işgal edildi. Vidin'de Mehmed Paşa, Khevenhiller ve Seckendorff komutasındaki Avusturya ordusuna karşı başarılı bir şekilde direndi ve Ekim ayında İslâm Giray Han komutasındaki Tatarlar ve Memiş Paşa komutasındaki Türkler yardımına geldiler96. Birkaç hafta sonra, Seckendorff'un Bosna'ya yöneldiği sırada Köprülüzâde Hafız Ahmed Paşa, Batı seraskeri tayin edildi ve 18 Ekim'de Niş'in zayıf Alman müdafaa kıtası teslim olmak zorunda kaldı97. General Doksat ile yapılan teslim antlaşmasına rağmen ki kendisi bu yüzden ölüme mahkum edilecektir, Almanların tarafına geçen tüm Sırplar ve Arnavutlar hak ettikleri cezayı aldılar98. Bu hadiseleri zaten engelleyebilecek durumda olmayan Seckendorff, başarısızlığından dolayı görevden azledildi ve zindana atıldı99. Başında General Wallis'in bulunduğu üçüncü bir birlik 12 Temmuz'da Eflak'a girdi. Birlikler, Argeş'e kadar geldiler ve General Ghillany Cimpulung'a girdi100. Erdelli General Vadanyi veya yoldaşı Kohary bu esnada 5 bin asker ile birlikte Oyuts Geçidi'ni aştı101. General Wallis, Eflak Prensi'nin Avusturya birliklerinin geçimini sağlamasını ve Seret Nehri'nin ötesindeki bölgenin Almanlara ait olduğunun kabul edilmesini talep etti. Başkentinin hemen yakınlarındaki Galata Manastırı'nda Grigore Gika 5-6 bin Romen, Türk ve Tatar ile karargâh kurmuştu102, ama derhal Prut Nehri'ne kadar geri çekildi103. Yarbay Ursetti, Rakoçi Ferencz in 1716 yılında Yaş'a yaptığı saldırıyı tekrarladı104. Eflak Prensi Konstantin Mavrokordato, Hristiyan Kayser'in Katan birlikleri karşısında kaçtı. Yergöğü'nde yerleşik Osmanlılar, Rusçuk'a taşınmayı kabul ettiler. General Ghillany böylece 22 Temmuz'da törenle Bükreş'e girdi, ama yanında en fazla 600 süvari vardı. Eylül ayı başlarında Mavrokordato, İbrahim Paşa ve Boşnaklarla başkentine geri döndü. Almanlar, Tırgovişte'den de ayrıldılar. Aksaray Valisi Murtaza Paşa, Almanları Büyük Eflak'ta sahip oldukları son üsleri Cimpulung'tan da kovaladı ve şehri ateşe verdi105. Bunun üzerine derhal İmparatorluk Eflak'ı , yani Olt bölgesini de Avusturyalıların elinden almak için hazırlıklar başladı. Bunun için 6 bin Tatar çağrıldı. Murtaza Paşa'ya da Tatarlarla birlikte gitme emri verildi. Rimnic Piskoposu'nun ve Olt bölgesi Boyarlarının sevinçle karşıladıkları106 resmi bir beyânâme ile Eflak Prensi Olt Nehri'nin ötesideki bölgelerde yaşayan insanlara, seraskerin 55 sancak serdengeçti, 40 sancak levent ve serhad boylarından 30 başka sancaklar ile onları kurtarmaya geldiğini bildirdi. Yeni hükümdarlarından hoşgörü, esirgenme, adalet ve vergilerin indirilmesini görebileceklerinden emin olabilirlerdi107. Wallis ve Khevenviller, Osmanlı ordusunun karşısından çekilerek Krayova'dan ayrıldılar, ama geri çekilirken, Küçük Eflak'ı Almanların elinden almak için hazırlık yapan Vidin Beylerbeyi Hacı İvaz Mehmed Paşa'nın ve damadı Toz Abdullah Paşa'nın birliklerine yenildiler. Mateiu Kantakuzen, Olt bölgesinin Romen Ban'ı tayin edildi108. General Vadany, Wallis tarafından Vidin'e karşı yardım götürmek üzere gönderildikten sonra109, Ursetti Eflak'ta nihayet Romenlere yenildi ve öldü110. Kısa bir süre sonra, Bâbıâli'nin Macaristan Dükü ve Erdel Prensi olarak Ocak ayında resmi bir sözleşme yaptığı111, ancak 8 Nisan 1735 tarihinde hayata veda eden Rakoçi'nin genç oğlu Josef Rakoçi, Erdel ve Kuzey Macaristan'a yapılması düşünülen sefer sebebiyle yakınlarda bir yerde bulunmak üzere Cernavoda'ya geldi112. Zira Bonneval, Rakoçi'yi mirası olan Erdel'de tahta geçirmek üzere çalışacağını vaat etmişti. General Stoffeln komutasındaki Özi'nin Türkler ve Tatarlar tarafından kuşatması, 10 Kasım tarihine kadar 17 gün sürdü ve erzak temini kötü olup, uygunsuz bir mevsimde harekete geçen Türk ordusunun neredeyse tamamının yok olmasına neden oldu. Köprülüzâde Hafız Ahmed Paşa'nın Özi'den Ukrayna sınırına kadar Münnich tarafından terk edilen kalelerin işgali de başarısız geçti. Ukrayna'ya akın eden Tatar Hanı geri püskürtüldü113 ve Köprülüzâde Hafız Ahmed Paşa, esir alınmaktan son anda kurtuldu114. Sadrazam [Muhsinzâde Abdullah Paşa], silahdar aracılığıyla 17 Kasım'da Kartal'daki karargâhından İstanbul'a çağrıldı ve İstanbul'a geldikten üç gün sonra, 19 Aralık'ta [1737] devletin mühürleri elinden alındı. Bundan böyle Kaymakam Yeğen Mehmed Paşa İstanbul halkının Ruslara karşı uzun zamandır beklediği zaferi getirecek ve barışı ihlal ederek binlerce Müslüman'ın hayatını kaybetmesine neden olanları cezalandıracaktı115. Böylece barış şartları önemli oranda hafifletildi. Repnin aracılığıyla Gika ile irtibata geçen Rusya116, yaptığı fetihlerle yetinebilirdi, ama Bâbıâli Azak'ın yıkılmasını ve Özi ile Kılburun'un geri verilmesini talep ediyordu117. Avusturya, Ekim ayında artık sadece Küçük Eflak'ı, yeni ele geçirilen Niş'i ve Niş ile Sofya arasındaki bölgenin yarısını istiyordu. Vidin, son istihkâm çalışmalarından önceki duruma getirilecekti ya da Almanlara en azından karşı kıyıda bir kale kurma izni verilecekti. Ayrıca Drava ve Sava nehirleri boyunca sınırda düzeltmeler yapılacaktı118. Viyana Sarayı daha sonra sadece Novi ve Bihaç ile yetindi119. Viyana bu arada, İngiltere'nin ve Hollanda'nın, daha sonra da Fransa'nın arabuluculuğuna başvurdu, ama Bâbıâli'nin buna tek cevabı, savaş için de barış için de aynı şekilde hazır olduğu idi120. Artık herşey için geç kalınmıştı. Kayser, bu haksız savaşın bedelini, 1718 yılında kazandığı eyaletlerin kaybı ile ödeyecekti. Ruslar açısından ikinci savaş yılı tamamen plansız ve hedefsiz bir yıldı. Herşey bunu gösteriyordu Saldırıya geçmekte tereddüt etmeleri, yürüyüşleri ağırdan almaları, kış karargâhlarına bir an önce çekilmek istemeleri, Avusturya ile yaptıkları ittifakın özellikleri ile açıklanabilir. Sadrazamın Fransa'yı arabulucu olarak kullanma çabaları ikinci kez sonuç getirmemişti121. Diğer taraftan Rusya, Avusturya tarafından desteklenmeyeceğini anlamıştı. Aksine Avusturya'nın amacı, savaşın tüm ağırlığını Rusya'ya yüklemekti. Müttefik güçlerin bir karargâhından diğerine gönderilen ve çoğunlukla görevlerini yerine getirmekte yetersiz kalan askerî temsilciler, neredeyse casus ve yetkisiz eleştirmenler olarak muamele görüyorlardı122. Münnich, barış görüşmelerini kendi hesabına yürütüyordu, ama Mayıs ayında yeni bir sefere çıktı. 50 bin kişiden oluşan bir ordunun başında Turla ve Aksu nehirlerini geçti ve Aksu Nehri'ni ötesinde düzenli bir orduya değil, sadece hanın Tatarlarına ve Köprülüzâde Ahmed Paşa'nın hüküm sürdüğü Bender'in Boşnaklarına rastladı123. Tüm barış vaatlerine rağmen, 11 Temmuz'da Lehistan sınırında ve 19 Temmuz'da Savran Nehri kenarında şiddetli çatışmalar meydana geldi124. Cesur Veli Paşa'nın emrindeki Türkler, Bender karargâhından buraya gelip, Akkirman'dan gelen Tatar Hanı ile birlikte düşmanın ilerlemesini engellemek için ellerinden gelen herşeyi yaptılar125. Bu arada Rusların büyük ordusu Turla Nehri'ni geçemedi. Nehrin sol kıyısındaki yamaçlarda, tüfek atışları ile düşmanı uzak tutan yeniçeriler konuşlandırılmıştı. Yeniçeriler, savaşın nihai çözümü olarak Avusturyalıların kesin mağlubiyetini öngören yeni sadrazamın emri üzerine buraya konuşlanmışlardı. Bu sefer İsakçı'ya köprü kurulmadı ve Mayıs ayı sonunda Sadrazam Yeğen Mehmed Paşa Sofya'ya yöneldi126. 3 Eylül'de Münnich tekrar Aksu kıyısına geldi127. Ordusu bu arada birçok zorluk çekmiş128, ancak önemli bir başarı elde edememiş ve büyük bir muharebeye girmemişti. General Lacsy, daha küçük bir ordu ile bu arada Kırım'ı üçüncü kez harap etmişti. Orkapı, top atışları ile tekrar geri alındı129. Ağustos ayında sefer sona ermişti. Rus filosu, fırtınadan dolayı dağılmış ve bu esnada bir kısmı batmıştı130. Eylül ayında Ruslar gerek Özi'yi, gerekse Kılburun'u terk edip, yerle bir etmişlerdi. Bu iki sınır kalesinde vebanın kol gezdiği söyleniyordu131, ama bütün bunlar, Bâbıâli lehine bir barışın yakın olduğunun ve Osmanlılara sadece kalelerin harabelerini bırakmak istediklerinin bir işareti idi132. İstanbul halkını memnun etmek ve Rus ordusuna dönüş yolunda saldıran133 yeniçerilerin cesaretini artırmak için dört paşa sürgüne gönderildi ve onların yerine Bucak Tatarlarının Hanı ve Ruslara karşı kendini kanıtlamış olan Veli Paşa Turla sınırını savunmakla görevlendirildiler134. Han'a Bucak'ta kışı geçirme emri verildi135. Rusya, sonunda barış şartı olarak bir tek Azak'ın yıkılmasını şart koştu136 ve Bâbıâli bunun üzerine en azından hiçbir Osmanlı bölgesini elinde tutmayan Rusya ile barış yapabileceğini düşündü. Çariçe, barış antlaşmasında 1700 yılında mevcut durumların esas alınmasını teklif etmiş ve bunun karşılığında Azak'ta savaş gemisi bulundurmamayı vaat etmişti137. Avusturya'ya gelince, 1738 yılının Mart ayından beri Süleyman Paşa, Argeş Dağları'na dağılan imparatorluk askerlerine karşı savaşıyordu138. Hüseyin Paşa, Kozia Manastırı'na saklanan birkaç birliği yok etti139. Ama Katan birlikleri, Perişani'de (Argeş bölgesi) direniyorlardı ve Viyana Sarayı, daha sonra ülkenin içlerine kadar uzanan bu mevkiinin öneminden bahsetmek ve Pasarofça barışının yenilenmesi sırasında Cerneti'den Rimnic'e doğru Karpatlara kadar Olt bölgesinin tamamını talep etmek için kullandı140. Aynı dönemlerde Niş yakınlarında Seckendorff tarafından 1737 yılının Ekim ayında işgal edilen ve Türkler tarafından uzunca bir süre kuşatılan Uşitsa Osmanlıların eline geçti141. Nisan ayında Serasker Genç Ali Paşa'nın ordusu, yeniçeri ağasının komutasında, Vidin birlikleri ile birlikte Orsova üzerine yürüdü ve derhal kuşatmaya başladı. Kladova, daha önce ele geçirilmiş ve Türk birlikleri yerleştirilmişti. Rumeli Beylerbeyi Mehadiye'ye kadar ilerledi ve kaleyi terk edilmiş buldu. Orsova Şehri, seraskerin oğluna teslim olmak zorunda kaldı142. İmparatorluk kuvvetleri, buna karşılık olarak Orsova'nın karşısında bulunan Adakale'ye saldırdılar143. Haziran ayı başlarında, Köprülüzâde Ahmed Paşa ve Serasker Genç Ali Paşa tarafından sevindirici haberler ile karşılanan Sadrazam Yeğen Mehmed Paşa, emrindeki tüm gücü ile birlikte Niş'e girdi. San Nikolas Kilisesi medreseye144 dönüştürüldü ve ordu, buradan Kladova yönünde hareket etti. Sadrazam, burada Vidin Beylerbeyi Hacı Mehmed Paşa'nın başka üç paşa ile birlikte Piccolomini ve Königsegg Kontu tarafından 4 Temmuz'da Mehadiye'de Romen köyü Kornea yakınlarında kuşatıldığı, yenildiği ve Kladova köprüsüne kadar geri püskürtüldüğü haberini aldı145. Kaçaklar, sadrazam tarafından geri döndürülüp, Mehadiye'yi tekrar geri almaya zorlandılar. Mehadiye'yi almakta başarılı oldular ve 15 Ağustos'ta Orsova Osmanlıların eline geçti146. Böylece son imparatorluk birlikleri de Olt bölgesinden çıkartılmış oldu147. Ekim ayı ortalarında imparatrluk tercümanı Nikolas Theils, sadrazamın karargâhına gelip, şartları kayserin damadı ile görüşülecek olan bir barış teklifinde bulundu148, ama Osmanlı ordusu Belgrad önlerine gelmişti bile. İstanbul'da 25 Ekim'de zaferini kutlayan Yeğen Mehmed Paşa, ateşkes istemiyordu149. Pançova, Versecz, Yeni Palanka ve Semendire kısmen sonbahar sonlarında, kısmen kış ayları içinde Osmanlılar tarafından tahrip edildi. Güçlü bir Türk birliği ve ayaklanmış Sırplardan oluşan kuvvetler, hatta Tımışvar'a kadar bile ulaşma umudu ile Lugos ve Karansebes'e kadar ilerledi150. Bu başarılara rağmen, Ordu Kadısı Esad Molla, [Yirmisekiz Mehmed Çelebizâde Mehmed] Said Efendi ve Reis [Tavukçuzâde Mustafa] Efendi Fransız elçi de Villeneuve ile irtibata geçtiler151. İranlılar da arabuluculuk teklif ettiler, ama ciddiye alınmadılar. Avusturya, en azından Orsova ve Mehadiye'yi yıkıldıktan sonra ele geçirme amacı ile Bersa Palanka'dan Morava Nehri kollarının birleştiği yere kadar Sırbistan'ın güney kısmından vazgeçmişti152. Münnich'in 1739 yılında Boğdan'a yaptığı sefer153, Rus politikasının bu sayede elde edeceği yeni durumdan siyaseten istifade etmek amacına matuftu (status quo). Çariçe, 1726 tarihli anlaşma ile Alman Kayser'i desteklemeyi vaat etmişti. Bu amaçla her yıl bir Rus ordusu herhangi bir fetih niyeti olmasa da savaş meydanına çıkacaktı. Çarpışmaları sürdürmek Münnich'in görevi idi ve bu görevi komşu Türk topraklarına akınlar düzenleyip, her yeri harap ederek yerine getiriyordu. Böylece hem askerlerini meşgul ediyor, hem de savaşın uzamasını sağlıyordu. Eflak Prensi Grigore Gika, Türk birliklerin bile topraklarından geçmeyip, Bender'e Bucak Eyaleti'nden geçerek ulaşmasını öngören bir fermân elde ettiği için, Boğdan o gün savaştan zarar görmemişti. Bu yüzden Münnich bu sefer Boğdan içinden ilerlemeye karar verdi. Büyük bir Osmanlı birliğinin konuşlandırıldığı, ancak Ruslara karşı hiçbir faaliyette bulunmayan Bender, göz ardı edilecekti. Kiev'de 49 topçu taburundan, aralarından 6 Romen ve 4 Gürcü bölüğün de bulunduğu 120 kadar süvari bölüğünden ve 13 bin Kazaktan ve yanındaki 300 kadar topu kullanacak 3 bin topçudan oluşan büyük bir ordu toplandı. Lehistan sınırını geçip, Temmuz ayı sonlarında fazla kayıp vermeden Turla Nehri'ni aştılar. Kolçak Paşa'nın birçok serdengeçti154 ve Tatar Hanı ile birlikte bulunduğu Hotin, tehdit altında görünüyordu. Rus savaşının seraskeri Veli Paşa'ya, Doğu'da olası bir mağlubiyet yüzünden Batı'daki kesin zaferi tehlikeye atmamak için hadiselerin gidişatını sadece seyretme emri verildi155. Ancak seraskerin 10 Ağustos'ta Hotin'e gelişi, muharebenin yakın olduğunun işareti idi156. Türkler, Turla Nehri'nin sağ kıyısı boyunca ilerlerken, Ruslar yürüyüşlerine devam ettiler ve Çernoviç bölgesini geçerek Boğdan'a girdiler157. Ama Avusturyalılara karşı nihai büyük zaferin haberleri buraya ulaşmıştı bile ve Veli Paşa, diğer düşmanı olan Ruslar ile nihayet muharebeye girebileceğini düşünüyordu. Kazaklar, Boğdan tahtında hak iddiasında bulunan Prens Antiokus'un oğlu Konstantin Kantemir yönetiminde Boğdan'da her yeri harabeye çevirir ve kiliseleri bile esirgemezken bu haydut çeteleri Boğdanlıların prenslerini teslim etmek istemediklerini ve Sniatin'de hazinelerini sakladıklarını bahane ederek, Pokuzya'nın tamamını ve Sniatin'i yakıp yıktılar. Bu arada General Münnich, Doğu Bukovina ormanlarına konuşlanan Veli Paşa, Kolçak Paşa, Genç Ali ve Tatar Hanı ile muharebeye hazırlanıyordu. Osmanlılar, Rusları teslim olmaya zorlayabilecekleri umudu ile Şulanet ve Stauçeni Nehri kenarında 28 Ağustos'ta saldırıya geçtiler. Veli Paşa, stratejik açıdan çok önemli bir tepeyi ele geçirmeyi başarsa da taarruz geri püskürtüldü. Muharebenin sonucunu belirleyen, bu sefer Rusların daha üstün topçu sınıfı idi. Hotin, muharebenin üçüncü gününde teslim olmak zorunda kaldı ve Kolçak Paşa savaş esiri olarak Moskova'ya götürüldü. Hotin sakinleri, acımasız muamelelere maruz kaldılar158. Münnich, bunun üzerine öfkeli bir savaş tanrısı gibi Boğdan'a saldırdı. Boğdan Prensi, Hotin Muharebesi'nden önce küçük bir ordunun başında, Ruslar ile herhangi bir çatışmaya girmeye niyeti olmadığı hâlde, Leurda'ya (Dorohoiu bölgesinde) kadar ilerlemiş olmasına rağmen, Galati'ye kadar geri çekilmişti. 14 Eylül'de Yaş'a girdi ve ruhbanın başında kendisini karşılayan Rusya'ya meyilli Metropolit Antonius, kendisine öpmek üzere haçı ve İncil'i uzattığında, Munnich İncil'e saygı gösterip, haçı bir Luteran olarak geri çevirdi. Ganimet düşkünü Kazaklar, Konstantin ve Dimitri Kantemir ile Konstantin Duka'nın oğlu ve Rum Kapnist'in yönetimi altında Bacau, Focşani, Vasluiu'ya kadar ilerlediler. Boğdan Prensliği 20 bin kişilik Rus ordusunun geçimini sağlamaya, Münnich'in ordusuna yerel bir birlik vermeye, kendisine derhal 90 kese para vermeye ve her yıl ayrıca 100 kese ödemeye zorlandı159. Boyarlara, Boğdan'ın çariçenin topraklarına katılması hâlinde, tüccar olmadığı sürece hiçbir yabancının yerleşmesine izin verilmeyeceği vaat edildi160. General Şipov, Yaş'da bırakıldı ve Turla Nehri boyunca uzanan küçük kalelere ve TirguFrumos ile Roman kalelerine küçük birlikler yerleştirildi. Münnich, 21 Eylül'de ayrılmıştı ve ordusunun birkaç hafta boyunca hiç denetimsiz Besarabya'nın ormanlarında, tepelerinde ve bataklıklarında dolaşmasına izin verdi. Veli Paşa, kaçışı sırasında kendi yeniçerileri tarafından kovalanmış olmasına rağmen, Bender üzerine yürünmediği için subaylar ve askerler bu hareketsizlikten dolayı hiç memnun değildiler161. Münnich, daha sonra şayet bu arada yapılan barış antlaşması araya girmemiş olsaymış, Bucak Eyaleti'ne saldırmaya, Bender'i fethetmeye ve Tuna Nehri'ni geçip, sultanın mülklerinin kalbine girmeye bile niyetli olduğunu söyleyecekti162. Bu arada Türklerin kendisine Hotin'i ve Boğdan'ı ya da en azından bir tazminat vereceklerini umuyordu163. Avusturya, yani savaşı açmamış olan ve Rusların haberi olmadan barış yapamaya yetkili olmayan Avusturya, yeni büyük mağlubiyetlerden ve büyük kayıplardan sonra barış yapmak zorunda kaldığını nihayet anladı. Avusturya tahtı için verilecek mücadelenin ufukta göründüğü bir dönemde oldukça rahatsız verici olan bu savaş, böylece tuhaf bir biçimde sona erdi. Alman Kayser, Bâbıâli'yi savaş yapmadan korkutabileceğini ve birçok bölgeden feragat etmesini sağlayabileceğini düşünmüştü. Savaş önlenemez hâle geldiğinde, Olt bölgesinin ve Sırbistan'ın daha önce kayser adına ele geçirilmiş olmasının, imparatorluğun askerî sisteminin üstünlüğünden ötürü değil, sadece Savoylu Eugen gibi bir şahsiyetin kendi şahsi yeteneği sayesinde gerçekleştiği bariz bir biçimde ortaya çıkmıştı. Eski savaş taktiği kullanılarak Niş ve Vidin kolayca alınmıştı, ama Tuna Nehri'ne kadar Avusturya'nın elinde bulundurduğu kalelerin üzerine hızlı bir şekilde yürüyen Türklerin taarruzları karşısında çok uzun süre elde tutulamamıştı. İmparatorluk ordusu bir meydan muharebesine girmiş olsaydı belki bir zafer kazanabilirdi, ama Bâbıâli'nin sadece reayalara ait olan herşey üzerinde tasarrufta bulunmasını ve her Osmanlı'yı anında askere çağırmasını sağlayan bir idare sayesinde yok edilen bir Türk ordusunun yerine derhal aynı güçte başka bir ordu getirilebildiğinden, kibir ve dikkatsizce başlatılan bu savaşın başka bir şekilde bitmesi mümkün değildi. 23 Mart 1739 tarihinde, kendi başına ve tüm üst düzey yöneticilere karşı sorumsuzca hareket eden Sadrazam Yeğen Mehmed Paşa'nın164 yerine atanan ve Kızlarağası Beşir Ağa'nın ve İstanbul'a gelen Tatar Hanı'nın teveccühü ile devlet mühürlerini teslim alan165 Vidin Beylerbeyi Hacı İvaz Mehmed Paşa'ya Kont Neipperg'in kumandası altındaki Tımışvar olmasa da en azından Belgrad'ı tekrar geri alma ve mümkünse bu sayede daha avantajlı bir barış antlaşmayı sağlama görevi verildi. [Rumeli Valisi Vezir Abdi Paşazâde] Ali Paşa bu arada 20 bin kişi ile bizzat Macaristan'a akın etme emri aldı166. Ordusunda bu sefer ayrıca Fransız arabulucu de Villeneuve ve İstanbul'a gönderilen Rus Sekreter Cagnoni de bulunuyordu167. Bâbıâli, Haziran ayında Ali Paşa ve Rumeli Beylerbeyi'nin emrindeki orduların, Arnavutların ve Boşnakların, Osmanlı İmparatorluğu'nun en iyi askerlerinin, yeniçerilerin ve Tuna boylarındaki eyaletlerin birçok birliklerinin çağrıldığı olağanüstü büyük bir ordu topladı. Bu ordu, en kısa zamanda toplandı ve Belgrad yakınlarında Hisarcık (Grodzkay/Kruçka) tepesini işgal etti. Belgrad Komutanı General Wallis, Rumeli Beylerbeyi'ni ve Memiş Paşa'yı, her ne pahasına olursa olsun, derin yamaçlar ve büyük ormanlar ile korunan bu önemli mevkiden çıkartmaya karar verdi. Piyade sınıfının komutasını Kont Neipperg'e verdi ve çok sıcak bir gün olan 23 Temmuz'da güneş doğmadan toplam 30 bin asker ile bizzat saldırıya geçti. Ama bir anda karşısında büyük sayıda Osmanlı birliklerini buldu ve kısa bir süre sonra sadrazamın tüm ordusu ile karşı karşıya kaldı. Sekiz saat süren bir çatışmadan sonra, Avusturya ordusu yok edilmişti. Sadrazamın notlarına göre ise Almanlar 17 saat boyunca 22 Temmuz saat sabah 7'den, 23 Temmuz akşamına kadar acı ölüm şarabını içmişlerdi168 . Lotringen Dükü yaralı idi ve Waldeck ile Hessen-Rheinfels prensleri birçok general ve 10 bin asker ile hayatlarını kaybetmişlerdi. Wallis, gece vakti cesareti kırılmış bir biçimde Pançova'ya çekilip, buradan sağ kıyıdaki Salankamen'e geçti. Türk ordusu, [Bosna Valisi] Hekimoğlu Ali Paşa'nın komutasındaki 30 bin Boşnak ile güçlendirilirken, Wallis'in yeni bir ordu toplaması mümkün değildi. Düşmanın eline geçmesin diye Tuna Nehri üzerindeki Alman filosu ateşe verildi. Sadece Belgrad'ın yeni komutanı Schmettau'un elinde büyük sayıda birlik bulunmasına ve Prens Eugen sitilinde büyük bir taarruzla Türkleri yerlerinden çıkartabileceğini düşünmesine Serasker Toz Mehmed Paşa'nın Demirkapı üzerinden Erdel'e akın etmeye çalışırken, Kont Lobkowitz'in emrindeki 12 bin kişi tarafından 28 Temmuz'da Pançova'da yenilmesine ve Yeni Palanka'ya kadar geri püskürtülmesine (ki bu mağlubiyetten sonra Serasker Toz Mehmed Paşa idam edilmiştir) Erdel birlikleri Cimpina, Sinaia, Argeş ve başka Eflak yerleşim yerlerini tekrar işgal etmelerine ve Süleyman Paşa'nın tüm çabalarına karşın buradan çıkartılamamalarına rağmen, Belgrad Alman Kayser'in bilgisi dahilinde boşaltıldıktan sonra barış görüşmeleri başlatıldı. Wallis'in, sadrazamdan Albay Gross aracılığıyla bir ateşkes elde etme teşebbüsü başarısız olduktan sonra, Kont Neipperg'e gizlice barış görüşmelerini bizzat başlatma emri verildi169. Villeneueve'nin170 18 Ağustos'ta gelişinden sonra Neipperg, Talman ile birlikte Türk karargâhına geldi ve 24 Ağustos'ta kendisine verilen vekâletnâmeye istinaden 1 Eylül'de Avusturya için utanç verici Belgrad barışının ön antlaşmasını imzaladı. Reis Mustafa Efendi, Ordu Kadısı* Esad Molla ve Mektupçu Ragıb Mehmed Efendi Bâbıâli'yi temsil ediyorlardı171. Bir süre sonra güçlü Belgrad Kalesi de teslim oldu172. 18 Eylül'de 27 yıllığına barış imzalandı. Kayser VI. Şarl, barış antlaşmasının şartlarından açıkça memnun olmasa da temsilcilerini ve generallerini serbest bıraktı ve daha 22 Ekim'de şiddetli itirazlarına ve Neipperg'in azline rağmen barış antlaşmasını onayladı. Avusturya, böylece 1718 yılında fethettiği eyaleti ebediyen kaybetti173. Bâbıâli, ayrıca Banat'ta Orsova'daki adanın karşısında, Cerna, Tuna ve Eflak'ın sınır nehri ile Banat'ın ilk sıradağları arasındaki yarımadayı aldı. Aynı yıl içinde Cerna Nehrinin Eski Orsova'dan geçirilmesi hâlinde bu bölgenin de Türklere terk edileceğine karar verildi. Almanların sadece Belgrad'ın yeni kurulan istihkâmlarını yıkmalarına izin verilirken, Türkler Mehadiye'yi yıkmayı vaat ettiler. 2 Mart 1741 tarihinde yeni sınırlara dair kesin anlaşmaya varıldı174 ve Fransa, bu sınırların garantörü kabul edildi. Rus birlikleri, her yeri harap olmuş öfke içindeki Boğdan'ı ancak Ekim ayında terk ettiler. Barış sağlandığı haberlerine üzülen Münnich, son ana kadar prensliğin idarecilerinden ordusu ve kendisi için para taleplerinde bulundu. Kantemir ve Kazaklar, bundan böyle sadece lanetlerle anıldılar. 2.500 Boğdan askeri götürüldü ve Turla Nehri'nin diğer kıyısına yerleştirildi175. Kasım ayında General Loewendal Hotin'i boşalttı. Frolow'un yönetiminde Focşani'den Cimpina'ya kadar akınlar düzenleyen ve her yeri yağmalayıp, hiçbir direniş göstermeyen Buzau Piskoposu Misail'i de yanlarında götüren toplam 3 bin kişilik birkaç Kazak birliği, tabii ki düşmanlıkla karşılandıkları ve sadece Avusturya askerleri eşliğinde girmelerine izin verilen Erdel üzerinden geri dönmek zorunda kaldılar176. Erdel'de düşmanca karşılanmalarının sebebi, Rusların kısa bir süre önce Kronstadt'ta çariçenin ordusu için Romenler ve Rumlar arasından asker toplamaya çalışmaları177 ve Erdelli Ortodoks kolonistlere resmi teklifler ile Rusların işgali altında bulunan bölgelere yerleşmeleri için çağrıda bulunmaları idi178. Rusya tarafından ilhak edilmek üzere Romen prensliklerin bağımsızlık ilan etmelerine Viyana Sarayı şiddetli bir biçimde karşı çıktı179. Bu arada İsveç birliklerinin Finlandiya'da endişe verici bir biçimde bir araya toplanması, Rus Sarayı'nın Villeneuve tarafından 9 Nisan'dan beri Çariçe Anna'nın barış görüşmelerini yürütmeye yetkili temsilcisine teklif ettiği şartları bir an önce kabul etmesine neden oldu180. Fransız arabulucu, 18 Eylül'de Kont Neipperg'in ısrarlı isteği üzerine Rusya ile barış antlaşmasını yapmayı başarmıştı181. Bu anlaşma ve Villeneuve tarafından 3 Ekim'de Niş'te imzalanan sınır sözleşmesi sayesinde Bâbıâli, General Münnich tarafından işgal edilen tüm bölgeleri ve kaleleri geri aldı. Her iki anlaşma, 28 Aralık'ta İstanbul'da ikmal ve tasdik edildi. Bu anlaşmalara göre Ruslar Azak'ı derhal yıkacaklar ve bölge tarafsız kalacaktı182 Taganrog tekrar kurulmayacak ve Karadeniz'e ve Azak Denizi'ne hiçbir Rus filosu inmeyecekti Kabartay'ın her iki bölgesi bağımsız kalacaktı, ama Rusya bunun karşılığında rehine alma hakkını muhafaza ediyordu. Bunların yanında Rusya'nın Kırım Tatarları ile güney sınırı, ikinci bir sınır antlaşması ile Rusya lehine düzeltildi183. Barış şartları, Azak'ın yıkılması ve çarın imparator unvanının tanınmasına ilişkin görüşmeler ancak 7 Eylül 1741 tarihinde sona erdirilebildi184. Osmanlı İmparatorluğu, içte güçlenmiş ve ahlak açısından iyileşmiş olarak bu savaşta başta umut edebileceğinden çok daha fazlasına sahip olmuştu. Tüm bunlar, mutlak gücü elinde tutan kızlarağasının ve nüfuzlu yeni kethüda beyin zekası sayesinde gerçekleşmişti. Türkiye, başta felakete götürebilecek gibi görünen bu savaştan büyük bir itibar kazanmış olarak ve sanki gençleşmiş gibi çıktı. Bundan böyle sultanın, kısa bir süre sonra Avusturya tahtı için uzun vadeli zorlu bir mücadeleye girişecek güçlere karşı bile barışçıl siyasetini, adalet ve nefse hakimiyet yönetecekti185. Şarl hayata veda etti. Ölümü, her tarafta geçerlilik sağladığı antlaşmalarla (Pragmatik sanktion) tahtını kızı yetenekli Prenses Maria Teresa'ya bırakmak için aldığı tüm tedbirlere rağmen, 20 yıl sürecek son derece kanlı bir Avrupa savaşına neden olacaktı. Bu 20 yıl, Osmanlılar için Tanrının kendilerine bahşettiği bir dinlenme süresi oldu. Gazete ve havadis varakalarına göre, Avrupa'da sadece geçici siyasî ve ticarî gerekliliği sebebi ile hâlâ yerinde bırakılan sultana ait toprakların bölüşülmesine artık kimse ciddi gözle bakamazdı1. Prusya'nın Alman İmparatorluğu içindeki yerine dair meseleler, gitgide güç kazanan İngiltere ve Avrupa kıtasındaki diğer güçler ile gelecekteki ilişkiler ve Orta Avrupa'daki çıkarların Rusya'nın hırslı planları ile uzlaştırılmaya çalışılması, Batı'nın tüm politikacılarını uzunca bir süre meşgul edecekti. Türkler, sadece vaatler, hatta rüşvet ile kendi entrikalarına ve mücadelelerine dahil edilmeye çalışıldığı oranda akla geliyordu. Özellikle her zamankinden daha çok İstanbul'da bir himaye gücünün rolünü oynayan Fransa2 ve 1721 ile 1723 yılında at satın almak bahanesiyle siyasî ilişkiler oluşturma teşebbüslerini daha da güçlendirmeye çalışan Prusya3 bu yönde faaliyet gösteriyorlardı. Bonneval ve bazı Macar göçmenler, Bâbıâli'ye Avusturya'nın doğuya yayılışını sürekli olarak engellemek için Macar Devleti'ni tekrar kurma teklifinde bulundular. Şarl'ın imparatorluk tahtına adaylığını desteklediği düşünülüyordu. Bu yüzden Macaristan'ın genç kraliçesi olarak Maria Teresa'nın tahta cülûsu İstanbul'da sadece basit bir sekreter olan Ulefeld aracılığıyla duyuruldu4. Bu arada 1741 yılında İstanbul'a gelen Fransa'nın yeni temsilcisi de Castellane, Paris Sarayı'nın Maria Teresa'yı tanıdığı haberini getirdi. Bu sayede Bâbıâli, yeni komşusu Kraliçe Maria Teresa ile sınır antlaşmasını çok daha kolay gerçekleştirebildi5. Şarl'ın borçları için Bâbıâli ile bir savaş gemisi ile 30 bin tüfek teslimini öngören bir anlaşmaya varan6 ve 1737 yılında Türkiye ile resmi bir ticaret antlaşması yapan İsveç, Rusya'ya karşı yapmayı planladığı savaşta Türklerden destek alabileceğini umut ediyordu. İsveç Kralı bu amaçla sultana, 20 Ocak 1740* yılında gerçekleştirilen tecavüzî ve tedafüî bir ittifak antlaşması önerdi. Gerek bu anlaşmalar, gerekse Çariçe Anna'nın vefatından sonra Rusya'da baş gösteren karışıklıklar yüzünden Osmanlı'nın İsveç ile ilişkileri daha da derinleşti7. Ancak kısa bir süre sonra Bâbıâli'ye ordusunun gücü ile fazlasıyla övünen İsveç'in Warnemünde'de Ruslara yenildiği ve Baltık'ın ötesindeki Finlandiya Eyaleti'nin Rusların eline geçtiği haberi gelecekti. Türkiye'nin, İngiltere ve Hollanda temsilcilerinin kendi ticarî çıkarları açısından sürekli olarak dile getirdikleri gibi8, sadece başkalarına yarayacak savaşa yönelik maceracı bir siyaset yürütmemek için geçerli sebepleri vardı. Güçlü Kızlarağası Beşir Ağa'nın vefatından sonra, hatta bu önemli hadiseden önce9 1740 yılından sonra (1746 yılına kadar) reisülküttap olan Ragıb Efendi, sarayın yönetici çevreleri üzerinde en büyük nüfuza sahip olup, halkı da kendi tarafına çekmeyi bilmişti. Uzun yıllar boyunca edindiği tecrübeler sayesinde Avrupalıların diplomatik hilelerini iyice öğrenen ve gerek Romen prensleri, gerekse Mavrokordato'nun Viyana'da Jakob Rizo10 gibi sürekli temsilcileri aracılığıyla Batı'nın tüm çıkarları hakkında bilgi alan bu ihtiyatlı adam, Batılı elçilerin ve Bonneval tipinde siyasi maceracıların tüm baskılarına ve tahriklerine rağmen, tarafsız kalmaya karar verdi. Kızlarağasının11 dostları ve müttefikleri olan ikinci hadımağası ve Padişah İmamı Pirizâde Mehmed Efendi12, savaş istiyorlardı. O dönemin sadrazamları Nişancı Hacı Ahmed Paşa (23 Haziran 1740-7 Nisan 1742) ve Hekimzâde Ali Paşa (20 Eylül 1743 tarihine kadar), yine barışseverdiler13. Bâbıâli tercümanı Aleksandru Gika ve Eflak Prensi olan kardeşi, Rus taraftarları olarak azledildiler ve Aleksandru, kısa bir süre önce prenslik unvanını almış olmasına rağmen, idam edildi. Yönetimdeki efendiler, Konstantin Mavrokordato ve Avusturyalılara aynı şekilde nefret besleyen Mihail Rakoviça ile barışçıl ve Avrupa'daki durumlar hakkında bilgi sahibi olmaya dayanan yeni politikaları için uygun birer araç bulduklarına inanıyorlardı14. Bir diğer önemli sebep, gerek barış antlaşmasından önce, gerekse sonra Rusya tarafından Osmanlılara karşı ayaklandırılan İranlılar'la olan ilişkilerdi. Müttefik güçleri ile savaş sırasında, Nadir Şah'ın Kandahar Hanı ve Büyük Moğol Hanı'na15 karşı düzenlediği sefer bitmeden, Rusların tahriklerine kanarak, Osmanlı'ya karşı hazırlık yapmaya başladığı duyuldu. Belki de Aydın civarlarında Sarıbeyoğlu isyanı da İranlıların etkisi altında gerçekleşmiştir. Sarıbeyoğlu, 15 bin kişi toplayıp, birkaç paşaya karşı zafer kazandıktan sonra, 1739 yılında bir dağ geçidinde yeniçeriler tarafından öldürüldü16. 1741 yılında Hindu Nehri'ne kadar bütün bölgeyi hakimiyeti altına alan İran Şahı, Dağıstan'da kendilerini çok iyi savunmasını bilen Lezgilere saldırdı. Onlar, Rus Çariçe'ye tâbi olmayı tercih ettiler. Bu yüzden Nadir Şah, 1743 yılı başlarında birliklerini Kafkasya'nın bu bölümünden çıkartmak zorunda kaldı. Aynı dönemde Bâbıâli'ye meydan okuyordu Ermenistan'ı, Gürcistan'ı ve bunun yanında Irak'ı ve Anadolu'yu istiyordu. Bir süre sonra Irak'ta uzun süre önce ayaklanan Araplar ile irtibata geçti ve Basra'yı almaya çalıştı. Bağımsız bir melik gibi hareket eden Bağdat Beylerbeyi Ahmed Paşa17, İran Şahı'nın planları için kazanılmış görünüyordu. 1743 yılında asıl savaş aniden ve herhangi bir savaş ilanı yapılmadan başladı. Nadir Şah, öncelikle Mezopotamya'ya sahip olmak istediği için, savaşçıları Bağdat önlerine geldiler. Bunun için haraçbaşından 5 milyon akçe borç almak ve malî yılı dokuz ay olarak belirlemek zorunda kaldığı hâlde18, Bâbıâli büyük bir ordu topladı. İran tahtında hak iddia eden bir veliaht, Rodos'tan geldi ve Osmanlılar onun Şirvan'a saldırısını desteklediler. Şah Tahmasb, bir süre önce Nadir Şah'ın İran tahtında gözü olan ve bu yüzden gözleri dağlanan oğlunun emri üzerine öldürülmüştü. Kerkük, herşeye rağmen Bağdat ve Musul'u da tehdit eden, ancak 30 gün süren kuşatmadan sonra 20 Ekim'de büyük kayıplar ile geri çekilmek zorunda kalan19 İranlıların eline düştü. Bâbıâli, bu yeni Nemrud'un savaşçılarına karşı zekice, birçok proje üreten Münnich'in ısrarcı Ruslarına karşı yaptıkları gibi, savunma planını uyguladılar. 1744 yılında yine bir Nadir Şah'ın Kars kuşatması başarısız olduğu gibi şahın ve oğlu Şahruh'un bizzat yönettikleri Revan ve Tebriz kuşatmaları da aynı şekilde başarı getirmedi. 24 Ağustos'ta Kars önlerinde büyük ve nihai bir meydan muharebesi yapıldı. Aynı yıl içinde Babürlü Devleti hükümdarı Nasırüddin Mehmed Han ile irtibata geçildi Sultan I. Mahmud, Hindistan temsilcisi olarak İstanbul'a gelen Buharalı bir tüccarın getirdiği habere cevap olarak bir şu'arâ tezkiresi yazmış olan Sâlim (Mehmed) Efendi'yi gönderdi20. 1745 yılında en iyi Avrupalı birlikler, eski Sadrazam Yeğen Mehmed Paşa'nın emri altında Asya'ya gönderildiler. Son savaşta da oldukça önemli bir rol oynayan bu yeni serasker, İranlıları Bonneval'ın taktik kurallarına göre büyük bir meydan muharebesinde yok edebileceğine inanıyordu. Meydan muharebesi, Osmanlı kaynaklarına göre 10 Ağustos'ta Revan yönündeki Kaverd'de meydana geldi. Anadolu birliklerinin kaçışı, kısa bir süre sonra hayata veda edecek Yeğen Mehmed Paşa'nın yenilmesine neden oldu. Yerine yine eski sadrazamlardan Nişancı Hacı Ahmed Paşa geçti. Nadir Şah'ın Mezopotamya, Kars, Van ve Kürtlerin yaşadığı topraklara dair talepleri, Bâbıâli tarafından reddedildi ve yeni bir savaş yılı için hazırlıklar başladı. Nadir Şah bu arada gerek kendisinin, gerekse Caferi mezhebinin tanınması ve Mekke'de beşinci bir ibadet yerinin açılması yönündeki taleplerinden vazgeçmişti. Nadir Şah, artık sadece Irak'ın ve Azerbaycan'ın kendisine verilmesini istiyordu ve 1746 yılı başlarında İstanbul'a gönderdiği Fethi Ali Han aracılığıyla böyle bir teklif götürdü. Bunun üzerine Mustafa Nazif Efendi, birkaç ay boyunca şahın huzurunda Kerden karargâhında şahın temsilcileri ile pazarlıklara oturdu. 4 Eylül'de Bâbıâli nihayet lehine bir barış antlaşması sağladı. Bu anlaşma ile IV. Murad zamanında İran ile yapılan anlaşma hiç istisnasız kabul ediliyordu21. Nadir Şah'a ek olarak sadece tebaanın Mekke'ye haca gitme izni verildi22. Birkaç ay sonra, 1747 yılının Haziran ayında, acımasız tiranlığı yüzünden cinayete kurban gitti. Bunun üzerine çıkan kardeş kavgası, bu ikinci Timur tarafından yaratılan İran İmparatorluğu'nun sonunu getirdi23. Beşir Ağa, onaltı yıl boyunca başarı ile sürdürdüğü barışçıl politikasının bu son başarılarını göremedi. 3 Temmuz'da 96 yaşında hayata veda etti. Efendisi sultana ardında büyük bir mal varlığı ve Osmanlı İmparatorluğu'na, eserini devam ettirecek becerikli bir bilginler, bir efendiler ordusu bıraktı. Ama 1743 yılından beri sadrazamlık makamında oturan Seyyid Hasan Paşa, aralarında yetenekli Elçi Nazif Efendi24 de olmak üzere, hepsini görevden aldı ve rahat bırakmadı. 1744 yılından beri Ragıb Efendi, oradaki karışıklıkları çözümlemek için Mısır'da bulunuyordu25. Sultan'ın hatt-ı hümâyûnu, herhangi bir devlet meselesinin kızlarağasına götürülmesini kesinlikle yasaklıyordu. Seyyid Hasan Paşa, tüm eski mutlak güce sahip sadrazamların makamını sağlamlaştırdığını düşünürken, 10 Ağustos 1746 yılında Sultan I. Mahmud tarafından, İmparatorun Kardinali 26 Şeyhülislâm İmam Pirizâde Mehmed Efendi gibi sarayda kalan kızlarağası [eskisiyle aynı ismi paylaşan Beşir'in]27 tavsiyesi üzerine makamından alındı*. Halefi olan Tiryaki Hacı Mehmed Paşa, [Büyük] Beşir Ağa zamanında Rusya ve Avusturya'ya karşı yapılan savaşlarda gücü ellerinde tutan efendilerden biri idi28. Nimirov görüşmelerindeki temsilcilerden biri olan Mehmed Said Efendi, kethüda tayin edildi. Kısa bir süre önce İmparatorluğu'nun sınırlarının belirlenmesiyle ilgili heyete katıldıktan sonra Paris'e elçi olarak gidip, Versailles'deki sanat eserlerini izlemişti29. Daha önce yanında 1.000 kişi ile birlikte Viyana'ya elçi olarak giden30 Nimirov'daki meslektaşı Kastamonulu [Tavukçuzâde] Mustafa Efendi, reis efendi tayin edildi31. 1745 yılından sonra Bâbıâli'nin batıda birbirleri ile savaşan güçlere arabuluculuk teklif etmeye ikna olduğu bir dönemde – ki bu teklifi sadece İstanbul'da sürekli temsilci bulunduran yeni bir güç olan Napoli kabul etti – Osmanlı İmparatorluğu'nun iyiliği için [Büyük] Beşir Ağa'nın planlarını sadık ve akılcı bir biçimde devam ettirmek ve devletin Avrupalılaşmasını yavaşça gerçekleştirmek için gerekli bilgin efendilerin dönemi yine devam ediyordu. Görünmez ve çoğu zaman hastalanan Sultan I. Mahmud, sarayının iç odalarından fazla çıkmıyor ve Macar devşirme İbrahim Müteferrika'nın Fransa'dan getirttiği malzemeler ile İstanbul'da kurduğu matbaada32 basılan kitaplar Mihail Rakoviça'nın kendisine hediye ettiği dürbünler Fransa'dan Mehmed Said tarafından getirtilen orglar33 Bonneval (Humbaracı Ahmed Paşa) tarafından Avrupa stilinde eğitilen askerlerin seyri, şehirde ve denizdeki34 görkemli donanma şenlikleri ve sadrazam ile İshak Ağa35 tarafından kendine sunulan şekerlemeler36 ile vakit geçiriyordu. IV. Mehmed'in ve II. Mustafa'nın görkemli av partilerinin ve pahalı savaş seferlerinin yapıldığı devirleri çoktan geçmişti37. Vişniyakovun ölümünden sonra genç Nepluyev gelene kadar Rus elçilik görevini de yapan38 Alman temsilci Penkler, Fransa'nın arabuluculuğu ve garantisi olmadan, Avusturya adına Belgrad barışının bu sefer Rusya'yı da kapsayacak şekilde uzatılmasını talep ettiğinde, İstanbul'un tecrübeli diplomatları, talepleri zekice geri çevirmesini bildiler. Belgrad barışı, sadece Macaristan Kraliçesi'nin Sultan I. Mahmud tarafından derhal tanınan eşi Kayser Franz ile süresiz geçerli olmak üzere yenilendi. Bu esnada gerek siyasî, gerekse ticaret antlaşmasına Avusturya'nın yeni hükümdarının memleketi Toskana dahil edildi39. Penkler, ayrıca Bâbıâli'nin Berberiler ile anlaşma yapmak üzere bir Türk elçinin Garb Ocakları'na gönderilmesini ve anlaşmanın gerçekleşmesini sağladı40. Sultan'ın 1748 yılında Kayser Franz'ı selamlamak üzere Viyana'ya gelen elçisi Hatti Mustafa Efendi, büyük bir onurla karşılandı41 ve müzeler, saray kütüphanesi ve saray tiyatrosu gibi, ilgi duyabileceği herşey gezdirildi42. Bâbıâli, barış antlaşmasından önce ve sonra Batı güçlerine karşı o kadar hoşgörülü davranıyordu ki, Erdelli Avusturyalıların Boğdan Karpatlarından bütün bir bölgeyi işgal etmelerine bile ses çıkarmadı43. 1747 yılında barışın yenilenmesini sağlayan44 Rusya'nın özel talebi üzerine 1751 yılında Tatar Hanı'nın iki oğlu Kabartay'dan çıkartıldı ve Rusya, İstanbul'da uzun süre boş bırakılan temsilci makamına entrikacı Aleksis Obreskov'u getirdi45. Siyasi faktörlerin barışı bozma yönündeki faaliyetlerine Reis Nailî [Abdullah] Efendi Gök yere erişse, yer göğe erişse bile Bâbıâli barıştan vazgeçmez diyerek karşılık verdi46. Avrupa'daki anlaşmazlıkların bir süre için kesildiği dönemde, düşmanlarını yaşlı ve tecrübeli selefi kadar iyi idare edemeyen dönemin kızlarağası [Beşir] düşmanlarına yenildi. Sadrazam Tiryaki Hacı Mehmed Paşa 1747 yılında görevden alınmış ve yerine neticede herşeyi bağlı olduğu halkı yöneten ulema tarafından da olumlu karşılanan Boynueğri Seyyid Abdullah Paşa getirilmişti47. Bir yıl sonra, tüm malların satışını zorla ele geçirilen Niğdeli Kürtler, Ermeniler ve Rumlar, İstanbul'daki Kapalıçarşı'yı soymayı denediler. Soyguncular ile yapılan mücadelede aralarında Hristiyanların da bulunduğu tüccarlar, yeniçerilere yardım ettiler48. Sadrazam Boynueğri Seyyid Abdullah Paşa, 1749 yılında bilginler arasında en ünlüsü olan Esad Efendi'yi makamından aldığında49, ulema sadrazama karşı ayaklandı ve makamından alınmasını talep etti. 3 Ocak 1750 yılında onun yerine, Sadrazam Damad İbrahim Paşa'nın eski divitdarı Mehmed Emin Paşa getirildi50. O dönemde baş gösteren güneş tutulması ve sıkça meydana gelen yangınlar, İstanbul halkının daha da gergin olmasına neden oluyordu51. Eyaletlerden uzun zamandan beri kötü haberler geliyordu. Mısır'ın sürekli huzursuzluk içinde, sürekli ayaklanmalar ile çalkalanması şaşırtıcı değildi. Hediyeler sayesinde, yedi önemli makamı işgal eden ve aralarında silah kardeşliği dayanışması bulunan Memlük Beylerinin saygısını kazanan ve birçok nüfuzlu bey tarafından desteklenen Ragıb Efendi, 1744 yılında Memlükler'in asi beylerini amansız bir şekilde takip ettiriyordu. Ama birkaç ay sonra beyler Ragıb Efendi'yi makamından indirdiler ve Bâbıâli bu değişikliği onaylayıp, Kahire'ye başka bir paşa göndermek zorunda kaldı, ama gönderilen paşa selefinin enerjisine sahip değildi52. Bağdat'ta yeniçeriler güvenilir olmayan Ahmed Paşa'nın yerine, eskiden sultanın musahibi olan Kesriyeli Ahmed Paşa'nın beylerbeyi olmasını istediler53. Eski bir sadrazam olan diğer bir Ahmed* Paşa'nın tayini, yeniçerileri açık isyana teşvik etti. Öfkelerini dindirmek için Sultan I. Mahmud, yeniçerilerin istediği Kesriyeli Ahmed Paşa'yı tanımak zorunda kaldı. Aynı dönemlerde birçok Arap çetesi şehrin üzerine yürüyordu. Başlarındaki Emir, her ne kadar Irak'ın iradesi için adayları olsa da, Bedevilerin bu hareketlerinin sebebi daha derinlerde yatıyordu. Araplar, Abdülvehab ile kendilerine evliya gibi tapacakları yeni birilerini bulan, İstanbul'daki kibarlaşmış Türklere karşı olan ve bunların yanlış inancının tüm izlerini yok ederek, yerine tekrar gerçek dini getirmek [Vehhabilik] isteyen bir reformist lider bulmuşlardı. Sanattan anlayan dindar Sultan I. Mahmud, kutsal yerlere değerli hediyeler gönderirken, bu Müslüman Calvin'in54 damadı, Deriyeli Muhammed bin Suud isyan bayrağını açtı ve 1747 yılında Bağdat'a saldırdı. Anadolu'nun her köşesinde huzursuzluklar baş gösteriyordu ve sadece Ragıb Efendi ve Anadolu'nun diğer idarecileri sayesinde Sarıbeyoğlu günleri tekrar yaşanmadı55. Bu gibi huzursuzlukların ya da en azından derin bir hoşnutsuzluğun işaretlerinin Avrupa'da görülmesinin başka nedenleri olmalı idi. Bosna'da iki bey âyan makamı için mücadele ediyorlardı ve her iki rakibin yeniçeriler arasında taraftarları vardı56. Bulgaristan'da 1751 yılında dokuz köyün sakinleri Rusçuk üzerine yürüdü57. Devletin başında mümkün olduğunca uzun kalabilmek için kızlarağası ve yandaşları rüşvetin tüm türlerini kullanarak, kendilerine dost edinmeye çalıştılar. Mevcut makamlar yeterli gelmiyordu. Bu yüzden kimi efendiye, arpalık olarak bir eyaletin gelirlerinin bir kısmı veya tamamı bırakılıyordu58, tıpkı eskiden nüfuzlu Rumlara geçimlerini sağlamak üzere bir metropolün bırakıldığı gibi59. Böylece eyaletin gerçek yöneticileri olan valilerin ve mutasarrıfların dışında aynı eyalete vergiyi toplamak üzere bir mütesellim gönderebilen başkaları da vardı. Bu mütesellimler kimseye hesap vermiyorlardı ve davranışları için garanti vermek zorunda değildiler. Reayalara karşı acımasızdılar ve kimi zaman İstanbul'a gönderdiklerinden daha fazla para topluyorlardı. Yeni yeniçeriler tam bir bela ve yüktü. Normal tüccarlar bile, kendi işlerinden vazgeçmeden hediyeler vererek 199 alaydan oluşan saray muhafızları defterlerine adını yazdırıyor ve birliklerin imtiyazlarını kendi çıkarlarına kullanıp, kendilerini herkese karşı savunabilecek duruma geliyorlardı60. Bu tüccarların arasında örneğin Trabzonlu buğday tüccarı olan Lazlar bulunuyordu. Kendi gemileri ile Galati ve İbrail limanlarına kadar ulaşıyor ve buradan vasal ülkelere geçip, buraya yerleşiyorlardı. Estirdikleri terör onları koruyordu. Onlar aynı zamanda yüksek faiz karşılığında borç para veren tefeci olup, tüm bunlara rağmen görünüşte serdarların otoritesine tâbiydiler61. Nüfuzlu Romen prensler, istenmeyen bu ziyaretçileri Babadağ ve Hotin Beylerbeylerine başvurarak başlarından def edebiliyorlardı, ama reayalar hiçbir şey yapamadan onları çekmek zorunda kalıyorlardı. İstanbul'un Gümrük Emini İshak Ağa aracılığıyla bazı tedbirlerin alınmasını başardılar. Buna göre, ihracata sadece İstanbul üzerinden izin verilecekti, o da sadece başkentin ihtiyaçların karşılandıktan sonra. Ancak bu yasak, örneğin Bulgarların Vidin Beylerbeyi'nin kethüdasını öldürdükleri ayaklanma gibi isyanlara neden oluyordu ve bu yüzden tekrar kaldırıldı62. Kızlarağası, kışlaları büyük yangından sonra tekrar kurulan yeniçerilerin talebi üzerine Sadrazam Emin Mehmed Paşa'nın yerine Bahir Mustafa Paşa'yı getirdi. Bir kadının, daha sonra kendisi de öldürülen bir çuhadar tarafından ağır hakarete maruz kalması ulemayı o kadar öfkelendirmişti ki, huzuru tekrar sağlamak için Sultan I. Mahmud, kız kardeşinin tavsiyesi üzerine kızlarağasını zindana attırıp, bir süre direnmesinden sonra idam ettirdi (10 Temmuz 1752) ve başının sarayın duvarına asılmasını emretti63. Ermeni banker Yakup ve idam edilen kızlarağasının diğer musahibleri de aynı akıbete uğradılar64. Dönemin kızlarağasının mirasından hazineye 50 milyon akçe girdi65. Devlet işlerini yönetenler artık Kethüda Mustafa Nazif Efendi ve Reis Abdi Efendi (1755 yılına kadar) idi. Yeni kızlarağası onların yanında 1755 yılına kadar önemsiz bir rol oynuyordu. Barışsever Sultan I. Mahmud, sarayların ve camilerin yapımı ve Ayasofya ile Valide Sultan Camilerinde ve Galata Sarayı'ndaki gibi kütüphanelerin kurulması ile uğraşıyordu ve bunlarla tatmin oluyordu. Sarayın kitapları olağanüstü tedbirler altında Galata Sarayı'ndaki kütüphaneye aktarıldı ve sultan bu vakfın büyük salonunda tıpkı bir camide gibi Kur'an okuttu66. Amansız bir hastalık huzur dolu yaşamına son verdiğinde 50 yaşında idi. Cuma Namazı'na gitmek üzere yola çıkmış ve atının üzerinde etrafındaki saray memurları atının eyerini tutarak sarayın dış kapısından çıkarken*, ruhunu teslim etmiş olarak saray memurlarının ellerine düştü. Osman tahta cülûs etti. Onun döneminde verilen hiçbir emir saygı ile karşılanmayacaktı67. Yeni sultan, ölen kardeşi ile aynı yıl içinde doğmuştu. Sinirli ve kaprisli, paragöz ve tutkulu bir adam olup, yeğenlerinden birine duyduğu ahlaksız sevgiyi kimseden saklamıyordu. En büyük zevklerinden biri, ulema gibi giyinip, yanında silahdarı ve divitdarı ile birlikte haberler almak üzere halkın arasına karışmaktı. Hristiyan elçilerin arkasından merakla gittiği görülüyordu. Hedeflerinden biri, başkentin sokaklarını daha geniş ve daha güzel yapmaktı68. Ölen kardeşinden nefret ediyor ve aldığı tüm tedbirleri eleştiriyordu. Ama eski idare sistemine dokunmadığı için, kısa süren iktidarı imparatorluğun gelişimi üzerine fazla etki yaratmadı. Tahta cülûsu sırasında Aksu Nehri ile Osman dış politikada da önemli bir karar almak zorunda kalmamıştı. Yürüttüğü tek savaş, kardeşinin ip cambazlarına ve müzisyenlerine meyhanelere, hayat kadınlarına ve Hristiyan tebaanın kıyafetlerine karşı yürüttüğü savaşlardı70. Hekimoğlu Ali Paşa, Kütahya'dan geri çağrıldı ve efendisinin omuzlarından devlet işlerini yürütme yükünü almak üzere 1755 yılı başlarında sadrazamlığa getirildi. Vezirler, silahdarın isteği üzerine sık sık değiştiriliyorlar, ama her seferinde bilgin efendiler arasından seçiliyorlardı. Osman bu arada tebdil-i kıyafetle halkın arasında dolaşıyor ve idareye karşı ortaya atılan şikayetlerin, istenmeyen memurları anında değiştirmeye hazır olan kendisine karşı yapılmadığına seviniyordu71. Vezir Ali Paşa'yı – ki uzun zamandır görülmeyen bir şeydi – sarayın kapı arasında boğazlattırdı72. Osman'ın son sadrazamı, devletin en önemli kişiliklerinden biri olan Koca Ragıb Paşa idi. Osman, halk tarafından çok sevilen kuzeni Şehzâde Mehmed'in cenazesine katıldıktan sonra 30 Ekim 1757 tarihinde vefat etti73. Mustafa tahta cülûs etti. Mustafa, bundan böyle hiçbir kızlarağasına veya silahdara teveccüh veya güven göstermeyerek Koca Ragıb Paşa'nın tüm devlet işlerini yönetmesine izin verdi. Mustafa çok iyi bir eğitim almış ve bilgi açısından dönemin bilgin efendilerinden hiçbir eksiği yoktu. Yıldızlara ve kehanetlere inanıyordu ve duygu dolu şiirlerde hayatın faniliğinden ve hastalığından bir daha iyileşemeyecek olan devletin zayıflığından yakınıyordu76. 1757 yılında kısa bir süre önce kurulan Prusya-İngiltere ittifakının karşısına Fransız-Avusturya ittifakı çıkarak, Avrupa yeni bir savaş tehlikesi ile karşı karşıya kaldığında, Avrupa'nın tüm diplomatik ilişkilerini çok iyi bilen Sadrazam Koca Ragıb Paşa, tıpkı Şilezya savaşı sırasındaki selefleri gibi, barışı koruma kararından hiçbir şekilde vazgeçmedi. 1755 yılında temsilci Hauden'i ticarî işler müsteşarı ve özel meseleler mahremi ünvanı ve Rexin takma ismiyle Bâbıâli'ye göndermiş olan Kral Frederik77, yine aynı temsilci aracılığıyla Bâbıâli'yi Avusturya'ya karşı savaşmaya ikna etmeye çalışıyordu, ama boşuna. Elde ettiği tek sonuç, olağan ticaret şartlarını kapsayan 22 Mart 1761* tarihli anlaşma oldu78. 1763 senesinin 8 Nisan'ında Koca Ragıb Paşa, Osmanlı İmparatorluğu'na içte barış ve