ve Buffy bir Organizasyon düşmanı olunca, Forrest'ın ona olan kızgınlığı daha da artar ve onu Maggie Walsh'un cinayetiyle suçlar. Forrest, Adam tarafından öldürülür ama çeşitli iblis ve bilgisayar parçaları kullanılarak bedeni geri getirilir. Bu "yeni" Forrest, Adam'ın Buffy'i öldürmesinde ona yardım etmek ister ve Buffy ile arkadaşları Organizasyon'a saldırdığında onunla kavga eder. Ayrıca Adam ona Spike'ı öldürmesini emretmiştir, ama Spike, Forrest'ın sol gözünü bir sigara ile kör ederek kaçar. Bunun yerine de eski asker arkadaşı Riley ile yüzleşmek zorunda kalır. Riley için fiziksel eşten daha fazlası olmasına rağmen, bir patlama sonucu ikinci defa ölür. General (gerçek ismi bilinmiyor), "Buffy the Vampire Slayer Sezon Sekiz" çizgi roman serisinde Twilight'ın suikastı sonrasında General Voll'un yerine geçen Amerikan ordusu generali. Avcıların savaşının bir kısmı olarak Twilight'a büyük bir ordu gücü sağlamıştır. Birkaç çizgi roman bölümünde Twilight'ın teğmenleri olan Amy ile Warren'ın safında bulunmuştur. Çizgi roman serisinin son hikâye örgüsünde, asi Avcı Simone tarafından bir intikam saldırısı sırasında vurulmuştur. General Voll bir Birleşik Devletler ordusu generali. Yalnızca televizyon dizisinin devam serisi olan "Buffy the Vampire Slayer Sezon Sekiz" çizgi romanın "Evden Uzakta" hikâye örgüsünde görünür. Voll, başta Sunnydale'in enkazını araştırmaktadır ama daha sonra Warren Mears ve Amy Madison ile bir olarak Buffy'i öldürme planına dahil olur. Willow Rosenberg'ü kaçırdıktan sonra Buffy ile olan kavgaya katılıp onunla yüzleşir ve avcıları, insanlara karşı bir tehdit olarak gören "Twilight" diye bilinen bir grubun üyesi olduğunu söyler. General Voll'un şu anki durumu ve nerede olduğu bilinmemektedir. Leydi Genevieve Savidge, televizyon dizisinin devam serisi olan "Buffy the Vampire Slayer Sezon Sekiz"in "Gelecek Yok" hikâye örgüsünde görünen bir varlıklı İngiliz Avcı. Senarist Brian K. Vaughan tarafından tanıtılmıştır. Buffy'nin Avcı hiyerarşisindeki yerine el koymak ve daha sonra da dünyanın sonunu getirmek istemesi dolayısıyla Giles tarafından bir hedef haline getirilmiştir. Giles, Faith'i onu öldürmesi için gönderir. Genevieve, Twilight'a hizmet eden İrlandalı bir büyücü olan Roden tarafından rehber edilir. Roden ile birlikte, "eğitiminin" bir parçası olarak diğer avcıları yakalayıp öldürürler. Ama, Faith ile birlikte birçok ortak yanları olduğunu keşfederler; büyük ölçüde farklı olan kişiliklerine rağmen (üst tabaka İngiliz ve işçi sınıfı Güney Boston'lı) birer Avcı olarak ikisi de kötülük tarafından baştan çıkartılmış genç kadınlardır. Faith'in önceki ihanetini ve Buffy'e olan zayıf bağlılığını keşfeden Genevieve, Faith ile ölümüne savaşır ama kazara bir balta ile öldürülür. Bu sırada da Giles, Roden'ı öldürür ve planlarına son verir. Onun ölümü Faith'i derinden etkiler, sonuç olarak da Faith Genevieve gibi başka avcıları da bulup onları tekrar iyilerin tarafına çekmek için rehber olmayı kendine hedef koyar. Graham Miller, dördüncü ve beşinci sezonda görünen Riley Finn'in bir arkadaşı ve Organizasyon'un bir üyesi. Bailey Chase tarafından canlandırılmıştır. Takım arkadaşları Riley ve Forrest gibi, Graham de çifte hayat sürdürmektedir, ordu hizmetine yaptığı görevi UC Sunnydale'de bir öğrenci kimliği ile gizlemektedir. Forrest daha çok atılgan bir tiptir, Graham ayrıca daha sakin ve aklı başındadır. Graham, Organizasyon'un yerindeki son savaştan hayatta kalmayı başarır ve daha sonra soruşturma sırasında Riley'nin kendi taraflarında olduğuna dair ifade verir. Beşinci sezonda Graham, Riley'e Organizasyon tarafımdan daha önce verilen ilaçlardan kurtulması için yardımcı olur. Graham ardından Baş Ellis'ten, Riley'i Sunnydale'den ayrılmasına ikna edip onu yeni iblis avcılığı takımına alması için şans vermesini ister. Hank Summers, Buffy ile Dawn'ın babası ve Joyce Summers'ın eski kocası. Dean Butler tarafından canlandırılmıştır. İlk görünümünü "Nightmares" bölümünde yapar, Buffy babasının baba/kız hafta sonu için gelmeyeceğinden endişe duymaktadır. İkinci sezonun "When She Was Bad" isimli ilk bölümünde Hank, Joyce'a Buffy'nin kendisine bütün yaz boyunca mesafeli davrandığını söylemiştir. Üçüncü sezonda, Hank'in Buffy'i on sekizinci yaş günü için bir buz pateni gösterisine götürmesi gerekmektedir, ama son dakikada bunu iptal eder. "Angel" dizisinin ilk sezonunun "I Will Remember You" ("Buffy" sezon 4 ile eş zamanlı) bölümünde Buffy, Los Angeles'a gider ve Angel'a babasını ziyaret etmeye geldiğini söyler. Sonraki sezonlarda, Hank'in karakteri ekranda gözükmeden bir iyimser babadan üst sınıf sorumluluk sahibi olmayan bir babaya dönüşür. Onun zenginliğine rağmen, Buffy hala ona güvenememektedir ve onun baba rolünü yerine getireceğini düşünmemektedir. Buffy en son Hank'ten haber aldığında, Hank sekreteri ile birlikte İspanya'ya gitmiştir, ama annesi beşinci sezonda ölünce ona ulaşamaz. Dawn, "Bargaining" bölümünde beşinci sezon ve altıncı sezon arasındaki yazda babasıyla bir ara konuştuğundan bahseder, ama o ve diğerleri Buffy'nin ölümünü babasından gizlemektedirler. Hank'in en son ekranda görünümü "Normal Again" bölümündedir, Buffy olan her şeyi bir rüya sanmakta ve aslında alternatif bir evren olan yeri gerçek hayatı sanmaktadır; çünkü babası ve annesi orada birliktedir. India Cohen, Buffy Summers'tan hemen önceki tanıtılmış avcıdır. Bir suyun avcısı olarak tanıtılmıştır. Gözetmeninin ismi Christopher Botwell'dır ama kendisi ona kısaca "Kit" demektedir. India, 1978 yılında Kuzey Karolina'da doğmuştur. Babası B.D. donanmasında bir memurdur ve annesi de Filipinler'de meşhur bir oyuncudur. India'nın annesinin ebeveynliği hakkında bazı şüpheleri vardır, çünkü gerçek babasının neden bu kadınla evlendiğini anlamamaktadır. 1993 yılında denizaltı kumandanı olan babasının tahini çıktığından dolayı Japonya'ya onunla birlikte yerleşmiştir ve orada avcı olarak çağrılmıştır. Gözetmeni ile birlikte bütün Japonya'yı dolaşarak vampir avlamıştır. India; Spike ilw Drusilla'yı bu süre boyunca görmüştür ama yüz yüze hiç karşılaşmamışlardır. Birkaç yıl içerisinde, India ve gözetmeni Christopher birbirlerine aşık olmuşlardır, ama bunu Gözetmenler Konseyi'nden saklamak zorunda kalmışlardır. Christopher hatta ona bir köpek getirmiş ve India da köpeğin ismini Mariposa koymuştur. 1996 yılında, India ve ailesi Amerika'ya geri dönmüş ve Kaliforniya'ya yerleşmişlerdir. Orada, gezgin mumyalar saldırmış ve India'nın ruhunu çalmaya çalışmışlardır. India onları savuşturmayı başarmıştır, ama gözetmenini ve Mariposa'yı kaçırmalarına engel olamamıştır. India, sahip olduğu tek aileyi kurtarmak için kendisini feda etmiştir. Gezgin, India'ı öldürmüş ve Kit ile köpeği serbest bırakmıştır. Kit, ona karşı olan gerçek hislerini ilk defa o öldükten kısa bir süre sonra anlamıştır. Gözetmeni daha sonra Cecille Lafitte adında bir kadın ile iletişime geçmiştir, ama anlaşılır ki o da başka bir kadının vücudunda yaşayan bir voodoo rahibesidir. Kendisini bir psişik olarak tanımlamış bu kadın, India ile iletişime geçeceğini söylemiştir ve Kit de söylediği her şeye inanmıştır. Cecille onun beynini yıkar ve neler olduğundan haberi olmaz bir şekilde onu Toplayıcı'nın hizmetkarı haline çevirir. India ile olan son irtibatını ise, India'nın Willow Rosenberg'ün bedenine yerleştiğinde yapmıştır. India özür dilemiştir ve Buffy Summers ile Faith Lehane'i kurtarmak için kendisini bir uçurumdan aşağıya atmıştır, ama her nasıl olduysa ruhunu öldürmesine rağmen, Willow'a hiçbir şey olmamıştır. India, San Diego, Kaliforniya'da öldürüldüğünde ise yerine Buffy bir avcı olarak Los Angeles'ta çağrılmıştır. India'nın bir şekilde Efendi ile irtibata geçtiği bilinmektedir, çünkü Efendi, Buffy'e "bir öncekinden daha güzelmiş" yorumunu yapmıştır. İlk Avcı ("Primeval" bölümünde Sineya'nın Kızı, Olanların İlki olarak ve "Angel" dizisinin "Damage" bölümünde ise İlkel olarak bahsedilen) Avcıların silsilesinin ilkidir. Karakter Sharon Ferguson tarafından canlandırılmıştır. İlk görünümünü dördüncü sezonda "Restless" isimli sezon finalinde yapar. Bölümde İlk Avcı; Willow, Xander ve Giles'a rüyalarında saldırır ve Buffy'e de aynı şekilde saldırıp öldürmeye çalışır ama Buffy ölümü reddedip uyanır. Buffy uykusundan uyandığı anda İlk Avcı direkt yenilir, hem kendisini hem de arkadaşlarını İlk Avcı'nın kabusundan kurtarır. Giles, İlk Avcı'nın hiçbir gözetmeni olmadığını söyler ve ziyaret etme sebebinin de "Primeval" bölümünde Buffy'e yaptıkları büyü olduğunu anlatır, çünkü Avcı'nın gücünün özünü çağırmanın bu gücün kaynağına bir hakaret olduğunu düşünmektedir. Senaryoda, kendisinden İlkel olarak bahsedilir. Bir sonraki sezonda "Intervention" bölümünde Buffy, güçleri hakkında daha çok şey öğrenmesi için bir imgelem görevine çıktığında İlk Avcı şeklindeki bir ruh tekrar ona görünür. Ruh ona ölümün onun hediyesi olduğunu söyleyince Buffy buna inanmakta isteksiz görünür, ama "The Gift" isimli sezon finalinde Buffy kendisini feda edince bu kehanetin doğru olduğu kanıtlanır. Yedinci sezonun "Get It Done" bölümünde İlk Avcı, Buffy'nin rüyasına girer ve onu İlk Kötü'ye karşı aldıkları tedbirlerin yeterli olmadığı konusunda uyarır. Avcı'nın asıl kökeni de ayrıca bu sezonda açıklanmıştır: Avcı binlerce yıl önce bir grup şaman tarafından yaratılmıştır. Kendi iradesi dışında bir kızı dünyaya bağlamışlardır ve daha sonra da bir iblisin özünü mistik bir bağlantı ile ona bağlamışlardır. Bu iblis özünün vampirlere verilen iblis özü ile aynı olduğu da düşünülmektedir. İnsanlığının neredeyse tamamını yitirmesi pahasına, İlk Avcı çok büyük güç, dayanıklılık ve besleyici içgüdü özelliklerini kazanmıştır; bu nesiller boyunca bir Avcı'dan diğerine geçen efsanedir. İlk Avcı ayrıca "Tales of the Slayers" isimli resimli romanda da ortaya çıkar, hikâyede bir kasabayı bir vampirden kurtardıktan sonra kasaba halkı ondan gitmesini ister çünkü "ona" olan korkuları diğer bütün iblis varlıklarından daha çok olduğunu söylerler. Kendisi ayrıca gelecekteki bir Avcı'ya güçlerinin kaynağını anlattığı mini çizgi roman serisi "Fray" bölüm #3'te ve Buffy'nin hayalinde göründüğü "Buffy Sezon Sekiz" serisinin "Evden Uzakta" hikâye örgüsünde de görünmüştür. Janice Penshaw, Dawn'ın en yakın arkadaşı, Amber Tamblyn canlandırmaktadır. Sadece "All The Way" bölümünde yer alsa da altıncı sezon boyunca bahsi geçer. Televizyonda göründüğü tek bölüm boyunca, Dawn ile birlikte ailelerine yalan söyleyip geceyi birbirlerinin evlerinde geçireceklerini söylerler, ama aslında gece dışarı çıkarlar ve iki tane çocuk ile karşılaşırlar ki onların vampir olduklarını bilmemektedirler. Dawn, o gece vampirlerin birinden ilk öpücüğünü alır, Janice ise diğer vampir tarafından ısırılır ama Giles onu kurtarır. Dawn ise daha sonra Buffy, Giles ve ayrıca Spike tarafından bir vampir çetesinin elinden kurtarılmıştır. Dawn, "Doublemeat Palace" bölümünde Janice'in kız kardeşinin bir avukat olduğunu söyler. "Normal Again" bölümünde de Janice'in evinde kalmaktan hoşlandığını söyler; evdekilerin aksine çünkü oradakiler onun etrafta olmasından hoşlanmaktadır. Jesse McNally, Eric Balfour tarafından oynanan Sunnydale'de bir lise öğrencisi. "Welcome to the Hellmouth" bölümünde Xander Harris ve Willow Rosenberg'ün arkadaşı ve Buffy Summers'ın "potansiyel arkadaşı" olarak görünmektedir. "Welcome to the Hellmouth" ve "Harvest" bölümleri sırasında Jesse, Darla ve Luke tarafından kaçırılmış, vampire dönüştürülmüş ve Buffy'e karşı yem olarak kullanılmıştır. "The Harvest" bölümünde Xander ona kazık şaplamış ve onu öldürmüştür. Jesse'nin ölümü ve dönüşümü, Xander'da vampirlere karşı bir kızgınlık geliştirmiş ve vampirlerin içlerinde insaniyet olmayan yaşayan ölü bedenler olduklarını anlamasını sağlamıştır. Yıllar sonra Xander, San Francisco Polis Departmanı dedektifi Robert Dowling'e en yakın arkadaşını koruyamadığını, onu dönüşmekten kurtaramadığını ve kazık saplayarak öldürmek zorunda kaldığı için suçluluk duyduğundan bahsetmiştir. Joss Whedon ayrıca "Welcome to the Hellmouth" bölümünün DVD yorum parçasında aslında ana kadroda bulunması gereken karakterlerden birisini hep ilk görünüşlerinde öldürmek istediğinden bahsetmiştir. Balfour'u aslında ana kadroya dahil etmek istemiştir ama iki parçalık pilot bölümünde seyirciyi şaşırtarak onu öldürmüştür. Bunun sebebi finansal sorunlar değildi ama Whedon bu numarayı daha sonra tekrar altıncı sezonda kullanmıştır. Amber Benson'ın ismi ilk defa karakteri Tara Maclay'in öldüğü bölümde jenerikte geçmiştir. Jinx, beşinci sezonda Glory'e hizmet eden kölelerinden birisidir. Troy Blendell tarafından canlandırılmıştır. O da diğer tüm köleler gibi kısa boylu, sert derili ve siyah gözlü olan isimsiz bir ırkın üyesidir; ayrıca hepsi kahverengi elbiseler giyerler. Jinx, Glory'nin köleleri arasında lider gibi durur ve Glory sık sık bazı önemli görevlere onu gönderir. Ben ile konuşurken Dawn'ın aslında anahtar olduğunu öğrenen Jinx'dir. Ben tarafından dövülen ve bıçaklanan Jinx daha sonra Bizans Şövalyeleri tarafından neredeyse öldürülecektir ama son dakikada Glory tarafından kurtarılır. Glory genelde bir şeyler yolunda gitmediğinde onu suçlar. En son "Tough Love" bölümünde görülür. Kakistos, Jeremy Roberts tarafından canlandırılmış, dizide söylenen ismi () Antik Yunancada "en kötünün en kötüsü" manasına gelmektedir (gerçekte, bu söz sadece "en kötü" manasına gelir) ve aynı Efendi gibi o kadar yaşlı bir vampir ki artık insan olduğu zamanları hatırlayamamaktadır bile; elleri ve ayaklarının şekilleri artık değişmiş, buruşmuştur. Oldukça ünlüdür ki Rupert Giles onu görünce ismini hemen çıkartmıştır ama Buffy Summers onu ilk duyduğunda ismine "Öpülen Kadeh (Kissing Toast)" ya da "Taquito" demiştir. Kendisine sadık bir grup tarikatı uyandırmıştır, bu tarikat sürekli "Kakistos için biz yaşarız, Kaskistos için siz ölürsünüz." Üçüncü sezonun "Faith, Hope & Trick" bölümünde Kakistos, Faith'i takip ederek Sunnydale'e gelir ve önceden Faith'in ilk gözetmeninin öldürüldüğü ve Kakistos'un bir gözünü kaybettiği savaşın intikamını aramaktadır. Faith ise ondan kurtulmak için Sunnydale'e gelmiştir. Buffy, Kakistos'a kazık saplamıştır ve hiçbir şey olmamıştır, ama Faith vampiri koca bir ahşap kirişe oturtmuştur, nihayetinde ise ölmüştür. Yine de, çok güçlü ve yaşlı olması nedeniyle öldükten sonra geride kemiklerini bırakan Efendi'den farklı olarak, Kakistos basitçe toza dönüşmüştür. "" isimli video oyununda, Faith terk edilmiş bir madende Kakistos'un bir alternatif evren versiyonuyla yüzleşmek zorunda kalmıştır. "Go Ask Malice" isimli roman ise Faith'in onunla daha önceki karşılaşmalarını anlatmaktadır. Kakistos ayrıca "Blood and Trenches" isimli "Angel" roman serisinde de 1. Dünya Savaşı sırasında görünür. Kathy Newman, Dagney Kerr tarafından canlandırılmış ve ilk defa dördüncü sezonun ilk iki bölümünde belirmiştir: "The Freshman" ve "Living Conditions". UC Sunnydale'de Buffy'nin ilk yurt oda arkaşıdırı. Aşırı istekli ve rahatsız edici şekilde neşeli bir genç kız olarak tanıtılmıştır ve "normal ve sigara içmeyen" bir oda arkadaşı istemiştir. Kathy ile Buffy çok geçmeden çok ciddi tartışmalar yaşamaya başlarlar. Kathy, Cher'in "Believe" isimli parçasını tekrar tekrar çalmakta, takıntılı bir şekilde eşyalarını etiketlemekte (buz dolabındaki yumurtalar da dahil olmak üzere) ve Buffy'nin dayanamayacağı bir düzen hastasıdır. Buffy alışılmadık bir biçimde Kathy'e karşı düşmanca davranmaktadır, ve başta arkadaşları ise bunun sebebinin yalnızca Buffy'nin tek çocuk olarak yetiştirilmesi olduğunu düşünmüştür. Ama daha sonra, Kathy'nin aslında kendi boyutundan üniversiteye gidebilmek için kaçan bir iblistir. Halkı onun yerine saptamak üzeredir, bu nedenle de kendisini onlardan gizleyebilmek amacıyla Buffy'nin ruhunu yavaş yavaş emerek kendisine bir maske oluşturmaya başlar. İblis olduklarından dolayı, halkının insan ruhları yoktur; bu nedenle de ona bakmaya geldiklerinde onu Buffy ile karıştırıp kendisi yerine onu alacaklardır. En sonunda, Giles büyüyü ters çevirmeyi başarır ve Kathy kızgın babası tarafından kendi boyutuna geri gönderilir. Kendi oda arkadaşıyla da ayrı sorunlar yaşamakta olan Willow, daha sonra Buffy'nin yanına taşınır. Katrina Silber, beşinci ve altıncı sezonlarda ortaya çıkan, Warren Mears ile sallantılı bir ilişkisi olan ve Amelinda Embry tarafından canlandırılan kız. Karakter "I Was Made to Love You" bölümünde tanıtılmıştır, bölümde sevgilisi Warren'ın önceden April ismini verdiği muhteşem kız arkadaş konseptli bir robot yaptığını öğrenince dehşete uğrat. Kıskanç April onu öldürmeye çalışınca, Katrina'nın midesi bulanır ve Warren'dan ayrılır. Bir sonraki görünüşünü bir sonraki sezonda "Dead Things" bölümünde yapar. Warren, bir zihin kontrol eden cihaz kullanarak ona tecavüz etmeye çalışır. Ama, cihazın etkisi kısa sürmektedir ve Katrina normale döndüğünde, Warren'ın ne yapmaya çalıştığını anlar ve yaptıklarını polise söylemekle tehdit eder. Katrina başarıyla Andrew ve Jonathan'ı döverek atlatmayı başarır – çünkü Warren onlara kızın gitmesini engellemelerini söyler – ama kaçmaya çalışınca, Warren eline bir şişe alır ve onu öldürür. Daha sonra da bir büyü yaparak Buffy'nin "kendisinin" Katrina'ı kazara iblislerle dönüşürken öldürdüğüne inandırır. Planı neredeyse işe yaramıştır, ama Buffy Katrina'nın ismini duyduğunda, "I Was Made to Love You" bölümünde olan olayları hatırlar ve Warren'ın bu işte bir parmağı olduğunu düşünür. Katrina'nın son görünümü ruh formundadır. Warren, kız arkadaşı Tara'yı öldürdükten sonra Willow onun ruhunu Warren'a işkence etmek için çağırır. Katrina'nın ruhu anşalışılabilir bir şekilde Warren'a kızgındır ve o sevgilisini öldürmeden önce onu öldürmesi gerektiğini söylemiştir. Kendra Young, Bianca Lawson tarafından canlandırılan bir Avcı. Avcı olarak, Buffy Summers Mayıs 1997'de Efendi'nin kollarında birkaç dakikalığına öldüğünde Buffy'nin yerine çağrılmıştır. Xander'ın onu hayata geri döndürmesine rağmen, Buffy'nin ölümü ikinci bir Avcı'nın ortaya çıkmasına sebep olmuştur, o andan itibaren de aynı anda dünyada iki avcı bulunmuştur (tarihte bir ilk). Sunnydale'deki kimsenin onun varlığından haberi yoktur, ta ki "What's My Line, Part One" bölümünde Buffy ile karşılaşana kadar. Kendra Avcılık El kitabı ve dövüşme tekniklerinde oldukça tecrübelidir ve küçük bir çocukken Avcılık eğitimi verilmek için ailesinden ayırılmıştır. Bu nedenle de bir soyadı olmadığını söyler, ama Joss Whedon ona "Young" soyismini vermiştir. Buffy'nin aksine, Kendra'nın hiç arkadaşı yoktur, daha önce hiç okula gitmemiştir ve erkek çocuklarla konuşmaya izni yoktur (Xander Harris'e aşık olduktan sonra ise o etrafta olduğunda sık sık kekeleyerek konuşur). Onun ortaya çıkışı ile birlikte Gözetmenler Konseyi'nin bir potansiyel avcıya ilk defa kimliği gösterilmiştir. Avcı olarak görevi bir yıla yakın bir süre sürmüştür; Mayıs 1998 tarihinde geçen "Becoming" isimli bölümün ilk kısmında Drusilla tarafından öldürülmüştür. Ölümünden önce, Buffy'e "Bay Pointy" ismini verdiği en sevdiği kazığı verir. J.P. Williams demiştir ki Gözetmenler Konseyi'nin gözünde Kendra, "uygulamada mükemmel bir Avcı'dır: ağırbaşlı, saygılı ve çalışkan." Kılıçlar, bıçaklar ve baltalar gibi kas gücüne dayalı bütün silahları kullanmada ustalaşmıştır ve çok az saha görevine çıkmış olmasına rağmen, Avcılık hakkındaki kitapları ve bilgileri Buffy'den daha iyi bilmektedir (Gözetmeni'nin bahsettiği bilgiler ve "Avcılık El kitabı"—Giles'ın Buffy'e vermenin anlamsız olduğunu düşündüğü bir kitap). Buffy'nin aksine, Kendra gücünü "aynı kendi atalarının öğrendiği gibi kullanmaktadır". Ama yine de, Kendra'nın ahmakça kendisine verilen bütün emirleri yerine getirmesi onun ahlaki özerklikten yoksun olduğunu göstermektedir ve bu yüzden Drusilla tarafından kolayca hipnotize edilmiştir; Jana Riess'in sözüne göre Kendra'nın ölmesi gerçekleşmiştir; çünkü "her zaman hiç soru sormadan emirleri yerine getirmiştir ve kendi benzersiz yolunu keşfederek ruhunu ve zihnini geliştirmemiştir." İronik olarak, Kendra'nın başlarda Buffy'nin emirleri yerine getirmek yerine her şeyi kendi yoluya yapma kararlılığına verdiği tepki sert olmuştur, "Ben de niye öldüğünü merak ediyordum." ("What's My Line, Kısım İki") Doğum yerinden hiç bahsedilmemiş olmasına rağmen, Batı Hint Adaları'ndan gelen biri gibi bir aksana sahiptir. Karakterin Jamaikalı aksanı olmasının dışında aslında bu karakter bir son dakika kararıdır ve bir lehçe hocası sete getirtilmiştir; bu hoca Lawson'a Jamaika'nın çok belirli belirsiz br bölgesinin aksanında konuşmayı öğretmiştir. Bu aksanın o bölgenin insanlarına biraz otantik gelmesine karşın, geri kalan yapım ekibi ve oyuncu kadrosuna (ve seyircilerin de büyük çoğunluğuna) yaygın Jamaikalı aksanını çok kötü bir şekilde taklit etmek olarak gelmiştir. Ölümünden sonra, Kendra'nın yerine avcı olarak Faith Lehane geçmiştir. Kit Holburn, Alexandra Breckenridge tarafından canlandırılan yeniden inşa edilmiş Sunnydale Lisesi'nde bir öğrencidir ve Carlos Traverse ile birlikte Dawn Summers'ın yakın arkadaşıdır. Yedinci sezonun "Lessons" isimli ilk bölümünde Kit üç tane manifesto ruhu tarafından hedef haline gelmiştir ama Buffy sayesinde kurtulmuştur. Sezonun ilerilerinde "Conversations With Dead People" isimli bölümde şeytani bir iblis Summers evini istila etmeden önce Dawn onunla telefonda konuşur. Müdür Wood'a göre, Kit biraz baş belası bir karakterdir. Kukla Sid, Tom Wyner tarafından seslendirilmiş ve bir ses taklitçisinin kuklasının bedeninde hapis kalmış bir iblis avcısıdır. Birinci sezonun "The Puppet Show" bölümünde belirmiştir. Emily ismindeki bir kız kalbi alınmış bir şekilde ölü bulununca, Buffy bunun sorumlusunun okuldaki yetenek gösterisinde bir öğrencinin sahip olduğu canlı kukla olan Sid olduğundan şüphelenir. Buffy, Sid ile yüleşir ve sonra Sid geçmişini Scooby Çetesi'ne anlatır; eskiden bir iblis avcısı olduğunu ve Yedi Kardeşlik denilen bir iblis grubu tarafından lanetlendiğini söyler. Ama Sid'in asıl bedeni yıllar önce olduğu için Sid, Buffy'e laneti bozulduğunda öleceğini anlatır, ama zaten dışarıda birçok iblis avcısının olmasından dolayı bu durumu kabullenmiştir. Emily'nin ölümünden sorumlu olan Kardeşliğin son üyesini de takip ettikten sonra, Sid iblisin kalbini bıçaklar ve onu öldürür. Lanetinden kurtulan Sid bölüm sonunda ölür. Resmi olarak evrene dahil olmayan "" isimli video oyununda oynanabilir bir karakter olarak Sid geri döner. Cemetry bölümünün açılışında tanıtılır ve Buffy'e yeni diriltilmiş olan Kakistos'un nereye gittiğini söyler. Laneti "The Puppet Show" bölümünde bozulduktan sonra ise İlk onun ruhunu çalmış ve yinelenen bir kuklanın bedenine koymuştur. Larry Blaisdell ikinci ve üçüncü sezonda oynamış bir Sunnydale Lisesi öğrencisidir ve Larry Bagby III tarafından canlandırılmıştır. Başlarda tipik bir kabadayı olarak tanıtılmıştır, ilk göründüğü sahne ise Xander'a kabadayılık yaptığı "Halloween" bölümündedir. Kendisi ayrıca çapkın olarak da tanıtılır, Buffy ve Willow da dahil olmak üzere sürekli kızlara asılmaktadır. "Phases" bölümünde Xander, Larry'i son zamanlarda olan kurt adam saldırıları hakkında sorguya çeker ve der ki kendisi de daha önce buna benzer bir tecrübe yaşamıştır (daha önce "The Pack" bölümünde asıl sırtlan ruhu tarafından etki altına alındığında). Ama Larry, Xander'ın dolaylı anlatımından Xander'ın kendisinin henüz açılmamış bir eşcinsel olduğunu çıkarmıştır. Bu yanlış anlaşılma, daha sonraları ikilinin bir arada yaptıkları konuşmalarda geçmiştir ve ayrıca Larry'nin kendisinin eşcinsel olduğunu açıklamasına yardımcı olmuştur. Karakterindeki bu gelişimi onun daha tutkulu ve önemser yanını ortaya çıkartmıştır. Xander ile de ayrıca arkadaş olurlar. "The Wish" bölümünde yaratılan alternatif gerçeklikte Larry; Oz ve Nancy adındaki bir kız ile birlikte, Rupert Giles'ın "beyaz şapkalarıdırlar". Üçüncü sezonun "Graduation Day, Kısım İki" isimli final bölümünde, dev iblis Olvikan'a dönüşen Sunnydale'in Belediye Başkanına karşı olan savaşta ön sıralarda görülür. En son göründüğü sahne ise Belediye Başkanının kuyruğunu yere çarptığı zaman yere düşmesidir. Öldüğü gerçeği ise altıncı sezonun "Smashed" isimli bölümünde, Willow'un Amy Madison'a Larry'nin onu baloya götüremeyeceğini çünkü "Larry bir eşcinsel, Larry öldü ve lise bir bakıma bitti" demesiyle açıklanmıştır. Leah, "Buffy the Vampire Slayer Sezon Sekiz" çizgi romanlarında beliren bir Avcı'dır, ilk göründüğü bölüm ise "Evden Uzakta" isimli hikâye örgüsüdür. Leah uzun, kabarık kızıl saçlara sahiptir ve Satsu ile Rowena'nın da dahil olduğu Buffy'nin ekibinin bir üyesidir. Buffy, Willow'u kurtarma görevinde bütün Avcılar arasından Satsu'yu seçtiğinde, Leah bu kararın doğru olduğunu düşünür, Satsu'ya kendisinin zaten seçilmemesi gerektiğini söyler ve diğer avcıları rezil etmemesini söyler ona. Leah, daha sonra "Kapıdaki Kurtlar" hikâye örgüsünde diğer avcılarla birlikte Tokyo'da vampirlerle dövüşürken görülür. "Zamanın Oyunu" isimli hikâye örgüsünde Dawn Summers'ın bir devden insan başlı ata dönüştüğünü keşfeden Leah'tir. Kalenin genel karargahı bir füze tarafından saldırıya uğradıktan sonra, Leah iki avcı tarafından güvenli bir yere taşınır. Yaraları tam zamanında iyileşir ve ormanın yakınlarında büyüyle yaratılmış yılan-adamlarla olan savaşa katılabilir. "Geri Çekilme" hikâye örgüsünde Leah, Buffy ve diğer avcıların Tibet'e yaptıkları yolculuğa katılır, orada da güçlerini teslim ederler çünkü bunun kendilerini, bölümün büyük kötüsü Twilight'ın dikkatinden kurtaracaklarını düşünürler. Leah kucağında tuttuğu kedi bir anda yok olunca diğer avcıları uyarır, sonra anlaşılır ki o kedi Twilight'ın müttefiği Amy Madison'dır, böylelikle de yerleri keşfedilmiş olur. Hikâye örgüsünün Sunnydale Cehennem Ağzı'nda gerçekleşen en son savaşında Leah, Giles tarafından diğer grubu ateşe veren ejderha-benzeri bir iblisten kurtarılır. Lucy Hanover ölmüş bir Avcıdır ve yalnızca "Buffy the Vampire Slayer" edebiyat ürünlerinde görünmüştür. Karakter, çizgi romanlar ve romanlarda geliştirilmiştir ve Scooby Çetesi'nin görünmez bir müttefiği olarak tanıtılmıştır. Roland'ın annesidir ve Vahşi Av (1865 yılında Virginia'da) ile yüzleşmiş bilinen ve yaşayan tek Avcı'dır ("Child of the Hunt"). Ölüm esnasında kendisini reenkarne edip başka bir vücuda geçme yetisi olan bir vampir ("Immortal") ile karşı karşıyalarken çeteye bilgi konusunda çok yardımcı olur. Willow'u Toplayıcı'nın gelişi hakkında uyarır ("The Book of Fours") ve yardımcı olabilmek için bazı ruhları da çağırır. Kötü bir dönemden geçmekte olan Buffy'e tekrar eski haline dönmesinde yardımcı olur. Savaş esnasında ise Buffy'nin arkadaşlarına yardım etmek için bir vampiri etki altına alır ama Oz yanlışlıkla onun kanalını öldürür. Ayrıca ekibin, kendisini başka bir zaman diliminzde kandırmış olan şeytani bir ruhu hapsetmesine yardım eder ("The Lost Slayer"). Şu anki görevi ise yolunu kaybetmiş ruhların ölümden sonra huzura kavuşmalarına yardım etmektir. Luke Aurelius Mezhebinin güçlü bir üyesi olan vampir. Brian Thompson tarafından canlandırılmıştır. Efendi ilk defa ortaya çıktığında, Sunnydale'in altındaki Cehennem Ağzı'nda kapalı kalmıştır. Her yüzyılda bir gerçekleşen Hasat ismi verilen bir olay ile yüzeye çıkma fırsatı yakalar, ki bu ritüeli yerine getirirken kan işlevini görecek "Vessel" denen güçlü birisine ihtiyacı vardır (Luke). Buffy'nin Efendi'yi durdurabilmesi için tek yol ise Vessel'i öldürmesidir. "Welcome to the Hellmouth" isimli bölümün sonunda Luke, Buffy'i bir taş tabutun içerisine fırlatır ve onu öldürecekmiş gibi durur. "The Harvest" bölümünün başında ise, Buffy kaçmayı başarır. Buffy ve Luke tekrar bölümün sonunda The Bronze'da bir kavgada tekrar karşı karşıya gelince Buffy hile yaparak onu yener: üzeri boyanmış olan bir pencereyi kırar ve Luke arkasında gerçekten güneş ışığı geldiğini sanır, sonunda ise Buffy ona kazık saplayana kadar vakit kazanır. Lydia beşinci ve yedinci sezonda oynamış olan bir Gözetmendir ve Cynthia Lamontagne tarafından canlandırılmıştır. "Checkpoint" bölümünde, Quentin Travers ile birlikte Buffy'nin Avcılık yetenekleri test etmek için Sunnydale'e gelir. Gözetmenler Konseyi Buffy'nin arkadaşlarını mülakata çekerken, Lydia ise gergin bir şekilde Spike'ı sorgular ve tezini onun üzerinde yazdığını açıklar. Lydia tekrar "Never Leave Me" isimli bölümde belirir ve Gözetmenler Konseyi'ni yok eden patlamada hayatını kaybeder. Merrick, "Buffy" filminde görünen Buffy'nin ilk Gözetmeni. Donald Sutherland tarafından canlandırılmıştır. Los Angeles'a Buffy'i onu bekleyen kaderi hakkında bilgilendirmek ve onun avcılık yeteneklerini geliştirmesinde eğitmek için gelir. Filmde, Avcıları eğitmek için dünyaya gelmiş, nihayetinde ölen ve önceki hayatının anılarını hatırlayarak yeniden doğan birisidir. Başlarda sert ve acımasızdır, ama zamanla Buffy'nin yöntemlerine saygı duymaya başlar. Filmde Merrick, Lothos isimli bir vampir tarafından öldürülür ve ölürken Buffy'e başkalarının kurallarıyla yaşamak yerine işleri kendi yöntemleriyle halletmesini söyler. Dizinin kurgusal evrenine bu filmin dahil edilmemesine rağmen, Merrick karakteri dizinin ikinci sezonunun "Becoming, Kısım İki" isimli final bölümünde belirir ve Richard Riehle tarafından canlandırılır. Merrick ayrıca Dark Horse Comics'in filmin orijinal senaryosundan yola çıkarak yayınladığı "The Origin" isimli çizgi romanında da belirir. Hikâyenin bu versiyonunda, Merrick (Sutherland'den ziyade Riehle hakkında) normal bir adamdır ve Gözetmenler Konseyi'nin bir üyesidir. Ayrıca filmdeki gibi sahte-ölümsüz değildir. Direkt olarak Lothos tarafından öldürülmez, ama bir vampire dönüşmek ya da avcıya zarar verme riski yerine kendisini vurarak öldürür. Joss Whedon'un dediğine göre "The Origin" hikâyesi televizyon dizisinden önce gerçekleşmiştir ve "The "Origin" çizgi romanı, hala birkaç sorunu olmasına rağmen, evrene büyük ihtimalle dahil EDİLEBİLİR. Film senaryosunu televizyon dizisi ile bağlayarak iyi bir iş yaptılar, gerçekten hoş bir şey, ve Merrick ile kesin olmayan DİĞER tiyatrocu da nefret edilenler olarak kaldı" diyerek bu çizgi romanın evrene dahil olduğunu da belirtmiştir. Molly, yedinci sezonda Sunnydale'e gelen potansiyel bir avcıdır ve Clara Bryant tarafından canlandırılmıştır. Diğer potansiyeller Kennedy ve Annabelle ile birlikte "Bring on the Night" isimli bölümde tanıtılmıştır. Molly Doğu Londra aksanıyla konuşmaktadır ve ara sıra İngiliz argosunu kullanarak diğer karakterlerin kafalarını karıştırmaktadır. Kennedy'e göre Molly çok konuşkan birisidir. "Potential" bölümünde bir rütin çalışma amaçlı potansiyeller kilisenin bodrumunda bir vampirle kilitli kaldıklarında, Molly vampiri öldüren kişidir. "Dirty Girls" bölümünde, Molly savaşta kaybedilen avcılar arasındadır; Caleb tarafından ölümüne bıçaklanmıştır. Murk beşinci sezonda ortaya çıkan bir yan karakterdir ve Todd Duffey tarafından canlandırılmıştır. Bir iblistir ve Glory'nin hizmetkarlarından birisidir ve Jinx isimli iblisle aynı türdedir. Beşinci sezonun finalinden sonra kendisine ne olduğu bilinmemektedir. Robert "Bob" Flutie, Ken Lerner tarafından canlandırılmış birinci sezonun ilk yarısındaki Sunnydale Lisesi'nin müdürü. Dizinin "Welcome to the Hellmouth" isimli ilk bölümünde tanıtılmış olan Müdür Flutie, kısa bir süre sonra etki altına alınmış öğrenciler tarafından canlı canlı yenmiştir ("The Pack"). Ondan sonra gelen Müdür Snyder'ın aksine, Flutie kendisini öğrencilerine yardım etmeye adamış ve onların kendilerine olan saygıları ile sosyalleşmeleri ile ilgilenmiştir. Snyder daha sonra ağzından şunu kaçırır, "O tür belirsiz özgür düşüncelere kapılmanın sonu yenmektir." Flutie'den yedinci sezonun "Beneath You" isimli bölümünde tekrar bahsedilmiştir; Müdür Wood öğrencilerin okul çalışanlarını canlı canlı yemesiyle ilgili bir espri yapınca, Buffy de sorar "Müdür Flutie'ye olanları duydunuz, değil mi?" Dizinin 1996 yılında üretilmiş yayınlanmamış pilot bölümünde Flutie, Stephen Tobolowsky tarafından canlandırılmıştır. Nikki Wood 1970'lerde New York Şehrinde yaşamış aktif bir avcıdır. İlk ortaya çıkışı beşinci sezonun "Fool for Love" isimli bölümündedir ve April Weeden-Washington tarafından canlandırılmıştır. Bölümde Spike, Buffy'e Nikki'i nasıl öldürdüğünün hikâyesini anlatır, 1977 yılında bir metro'da yaptıkları kavgadan sonra onun boynunu kırdığını, Spike'ın daha sonra ganimet olarak onun deri ceketini aldığını ve 2004'te bir patlamada yok edilene kadar da giymeye devam ettiğini anlatan flashback sahneleri de bölümde bulunur. Bu defa K.D. Aubert tarafından canlandırılan Nikki tekrar yedinci sezonun "First Date" bölümünde belirir. Bu defa Robin isminde bir oğlu olduğu ortaya çıkar ve Robin o esnada Buffy Summers'ın müttefiğidir. İlk Kötü annesinin bedeninde Robin'in karşısına çıkar ve ona Spike'ın Nikki'yi öldürdüğünü söyler. Nikki ayrıca "Lies My Parents Told Me" bölümünün flashback sahnelerinde de belirmiştir. Bu bölümde Robin, Spike'tan intikam almaya çalışır ama başarısız olur. Nikki, "Tales of the Slayers" isimli mini çizgi roman serisinin "Nikki Goes Down!" hikâyesinde belirir. Bu hikâyede NYPD memuru erkek arkadaşı Li dev bir yarasa ile savaşırken ölür. Ayrıca "Tales of the Slayer Cilt IV" isimli eserin "It's All About the Mission" adlı kısa hikâyesinde de belirir, bu hikâyede Gözetmeni Bernard Crowley, Nikki'nin Robin'e hamile olmasından dolayı her avcıya yapılan güçleri alınıp tek başına bırakılması testinden Nikki'yi kurtarmaya çalışmaktadır. Nikki kendisinin ana karakter olduğu "Blackout" isimli romanda da bulunur, bu roman Spike ile yaptığı onu öldüren mücadelenin olduğu zamanları anlatır. Romanda ayrıca naıl avcı olarak çağrıldığı ve vampirler Darla ve Dracula ile karşılaşmaları da anlatılır. Nikki, "Queen of the Slayers" isimli romanda ve "Auld Lang Syne" ve "The Chain" çizgi romanlarında ufak görünmeler yapar. Olaf bir zamanlar insan olarak yaşamış bir Trol. Abraham Benrubi tarafından canlandırılmıştır Onuncu yüzyılda yaşamış ve genellikle Trolleri avlayan bir Viking ve ayrıca Aud'un karısı ya da sevgilisiydi; ama karısını bir bar yöneticisi ile aldatınca, Aud onu cezalandırmak adına çekiç kullanan dev bir trole dönüştürmüştür. Bu büyüyü yapması sonucunda Aud, D'Hoffryn isimli bir iblisin dikkatini çekmiştir ve Aud'u bir intikam iblisine dönüştürdükten sonra Aud kendisine Anyanka ismini vermiştir (daha sonra da Anya Jenkins ismini almıştır). Olaf bir trol olarak hayata ayak uydurmuştur, ama nihayetinde cadılar tarafından bir kristalin içine hapsedilmiştir. Olaf, "Triangle" (Sezon Beş) bölümünde bir trol olarak tanıtılmıştır. Willow'un yapmaya çalıştığı bir büyünün yan etkisi olarak (Anya sağolsun) Olaf kazara kristalden çıkartılmıştır; 1200 yıldan sonra bile hala Anya'ya kızgındır. Bronze ve Magic Box'ı öfkesiyle ezip geçtikten ve Xander'ı kötü bir şekilde yaraladıktan sonra, Buffy tarafından yenilgiye uğramış ve bir alternatif boyuta gönderilmiştir (büyük ihtimalle Trollerin Diyarına). Daha sonra ise "Selfless" (Sezon Yedi) bölümünün bir flashback sahnesinde, insan formunda görünür. Olaf'ın büyük çekici, Buffy tarafından "The Gift" bölümünde Glory ile yaptığı savaşta kullanılmıştır, bu kavga sırasında ise ikisi de ondan "Trol Tanrısı Olaf" diye bahsetmiştir. Olivia dördüncü sezonda beliren, Giles'ın eski bir arkadaşı ve romantik olarak ilgi duyduğu kadındır ve Phina Oruche tarafından canlandırılmıştır. İngiltere'de yaşamasına rağmen Olivia, Giles'ı iki tane olay sırasında ziyaret eder. İlk defa "The Freshman" bölümünde tanıtılmış ve "Hush" bölümündeki olaylar sırasında da Sunnydale'de bulunmuştur. "Hush" bölümünde, Adamlar'dan birisini çizerek sanatçılık yanını göstermiştir. Bölümün sonunda ise Olivia, Giles'ın karanlığın güçleriyle olan savaştaki rolünden rahatsızlık duyduğunu söylemiştir. "Restless" bölümünde de Giles'ın rüyasında hamiledir ve bir bebek arabasını sürmektedir ama bu rüyanın dışında dizinin diğer bölümlerinde görünmemiştir. Aynı sezonun Joss Whedon tarafından yönetilmiş üç farklı bölümünde oynamıştır ve dördüncü bir bölümde de bahsi geçmiştir ("Who Are You"). Olivia çizgi romanlarda geri döner ve Giles'ın cenazesine katılır. Giles, 12 yaşındaki bir çocuğun bedeninde tekrar dirildiğinde Olivia ilişkilerine devam etme fikrini aralarındaki büyük yaş farkı dolayısıyla reddeder. Ama yine de, Willow geçici olarak Giles'ı eskisi gibi yetişkin çağına getiren bir büyü yaptığında birlikte uyurlar. Oliver Pike ya da genelde direkt soyadı Pike ile bilinen, "Buffy" filminde belirmiş Buffy'nin arkadaşı ve duygusal ilgi gösterdiği kişidir. Luke Perry tarafından canlandırılmıştır. Sürekli içki içen ve yoksulluk çeken uyuşuk birisi olan Pike, başta Buffy ve zengin arkadaşlarının züppelikleri dolayısıyla onlara sinirlidir. Ama Pike'ın arkadaşı Benny, Lothos'un adamlarından birisi tarafından vampire dönüştürüldüğünde, Pike ve Buffy kendilerini Lothos'u durdurmak için bir arada takım halinde bulurlar, ve aralarında bir ilişki büyümeye başlar. "Buffy" filminin resmi olarak kurgusal evrende yer almamasına ve Pike'ın televizyon dizisinde hiç bahsedilmemesine rağmen, Dark Horse çizgi romanlarında birçok kez ortaya çıkmıştır. Bu çizgi romanlar arasında bulunan "The Origin" isimli sınırlı serisinde filmdekine benzer bir rolde belirmiştir. Ayrıca bir de altıncı ve yedinci sezon arasında geçen "Note from the Underground" isimli hikâyede Sunnydale'e Buffy'nin faşist bir iblis grubu Scourge'ı yenmesine yardım etmek için gelmiştir. Pike'ın Buffy ile olan ilişkisi, Scott Lobdell ve Fabian Nicieza'nın Yıl Bir-tarz yayınlarında genişletilmiştir. Ki bunlar da "The Origin" ve televizyon dizisi arasındaki boşluğu doldurmuştur. Buffy ile birlikte Las Vegas'a gitmiştir ve Pike nihayetinde fark eder ki ilişkileri ikisinin de hayatını tehlikeye sokmaktadır ve ondan ayrılır. Pike'ın diğer edebiyat görünmeleri arasında "Sins of the Father" isimli roman da vardır; bu romanın konusu üçüncü sezonda geçmektedir, Grayhewn diye bilinen bir iblis Pike'ı Sunnydale'e kadar takip eder. Parker Abrams, dördüncü sezonda ortaya çıkan bir UC Sunnydale öğrencisidir ve Adam Kaufman tarafından canlandırılmıştır. İlk defa "Living Conditions" isimli bölümde ortaya çıkmıştır, Buffy ile tanışır ve onunla samimi bir ilişki oluşturur. Çift bir sonraki "The Harsh Light of Day" isimli bölümde birlikte olurlar. Ama, Buffy bu olay dolayısıyla aralarında bir bağ oluştuğunu düşünürken, Parker bu durumun sadece bir fiziksel tatmin, bir "sağlıklı eğlence" anı olarak düşünür. Buffy, Parker'dan kendisini aramasını bekler, ki bu hiç gerçekleşmez. Nihayetinde Buffy gidip onunla yüzleşir, ama kendisine soğuk ve mesafeli davranır. Buffy çok geçmeden fark eder ki Parker ile yaşadığı olaydan sonra tecrübe ettiği duygusal samimiyet, Parker'ın kızları tavlamaktaki oyunlarından birisidir. "Beer Bad" isimli bölümde, Buffy'nin en yakın arkadaşı Willow olanlar hakkında Parker ile yüzleşir. Konuşma esnasında Parker, Willow'u baştan çıkartmaya çalışır. Başlarda Willow da buna izin verir ama daha sonra onun içini gördüğünü söyler ve sözleriyle ona saldırır. Aynı bölümde daha sonra Parker, bir yangından hayatını kurtardıktan sonra Buffy'den özür dilemeye çalışır. Ama bir büyü nedeniyle bir mağara kadınına dönüşmüş olan Buffy sadece ona bir tahta ile vurup bayıltarak yanıt verir. Parker'ın ekrandaki son görünümü "The Initiative" isimli bölümdedir. Buffy'nin üniversite hocasının asistanı Riley Finn, Buffy hakkında kötü bir yorum yaptığı dolayısıyla Parker'a yumruk atar — yorumu da şudur "okula yeni gelen kız ve klozet arasındaki fark şudur ki sen kullandıktan sonra klozet seni etrafta takip etmiyor." Dizinin proje tasarımcılarının dediğine göre Parker sadece Buffy'nin, bir yandan Angel ile ayrılmasını tamamıyla atlatmak amacıyla normal ve yeni bir ilişki kurma çabasının başarısızlığıdır. Parker ayrÄ±ca resmi kurgusal evrene dahil olmayan "The Lost Slayer" serisinde de belirir. Percy West, üçüncü ve dördördüncü sezonlarda "Doppelgangland" isimli bölümden itibaren beliren Sunnydale Lisesi'nde okuyan bir öğrencidir ve Ethan Erickson tarafından canlandırılmıştır. Percy'nin düşük notları basketbol takımının şartlarını karşılamayınca Müdür Snyder, Willow'dan onu eğitmesini ister; Percy'e göre bunun anlamı Willow'un "onun" ödevlerini yapacak olmasıdır. Willow'un alternatif evrenden gelen görsel ikizi (vampir versiyonu) ile korkutucu bir kavga yaşadıktan sonra Percy, Willow'un çalışma anlayışını daha ciddiye alır, Roosevelt Başkanlarının ikisi hakkında da yazması gerektiği zaman yazı yazacağını söyler, ona bir elma verir ve hızlıca yanından kaçar. Sezonun ilerleyen bölümlerinde, mezuniyet günü vampirler ve Belediye Başkanı ile savaşmaları için öğrencileri organize etmek için yardım eder. Dördüncü sezonun "Doomed" isimli bölümünde, Percy'nin futbol bursu ile Güney Kaliforniya Üniversitesi'ne girdiği, ama UC Sunnydale'den birisiyle çıktığı açıklanır. Willow onunla bir partide karşılaşır ve Percy, kıskanç sevgilisine kendisinin bir inek olduğunu söyleyince incinir. Bu dizide son görünümüdür. Quentin Travers üçüncü, beşinci ve yedinci sezonlarda beliren bir Gözetmenler Konseyi üyesidir (muhtemelen başı, davranışları ve otoritesine bakılarak) ve Harris Yulin tarafından canlandırılmıştır. İlk defa "Helpless" bölümünde görünmüş ve on sekizinci yaş gününde Buffy'nin Cruciamentum denilen acımasız testi yapması gerektiğini söyler. Testin bir aşaması olarak en başta Buffy'nin Avcı güçleri kendisinden alınır ve yalnızca kendi marifetleriyle ve zekasıyla bir vampirle dövüşmesi için zorlanır. Giles'ın testi uygulamaya karşı olan isteksizliği ve Avcı ile olan babalık ilişkisi dolayısıyla Quentin onu Buffy'nin resmi Gözetmenliği görevinden kovar. Konseyin kendi haberi olmadan geçiş töreni yapmasına sinirlenmiş olan Buffy, Travers'a eğer bir daha Sunnydale'e geri gelirse onu öldüreceğini söyler. Beşinci sezonda Quentin, Sunnydale'e bir grup gözetmen ile geri döner ve Buffy'e yeni düşmanı Glory hakkında bilgi önerirler. Ama, bu bilgiyi ona vermeleri için önce bazı titiz testler yapmaları gerektiğini söyler. Bizans Şövalyeleri ile yaptığı karşılaşmadan sonra Buffy farkına varır ki güce sahip olan kendisidir, Gözetmenler Konseyi değil. Buffy hayatın yeni gerçeklerini Quentin'e ve Gözetmenlere açıklar: "kendisinin" "onlar" için değil, "onların" "kendisi" için çalıştıklarını; Giles'ın yeniden eski maaşına geri dönerek tekrar kendi gözetmeni olacağını (geçmişten kalma olarak ağzından çıkmıştır); zaten istendiği gibi kendisine bilgi sağlayacaklarını; ve aksi takdirde yolundan çekilmeleri gerektiğini söyler. Quentin bütün istekleri kabul eder. Yedinci sezonda tekrar belirir, ama Gözetmenler Konseyi merkezinde olan patlamada ölür. Travers'ın ailesi "" isimli romanda belirir; Harold Travers, John Travers (Harold'ın oğlu) ve Arianna de la Croix (daha sonradan gözetmen olan bir potansiyel avcı ve ayrıca John'a aşıktır). Karakter, "Helpless" bölümünü yazan David Fury tarafından oluşturulmuştur; Fury DVD yorum parçasında "oldukça İngiliz" bir isim istediğini ve Quentin Crisp ile P. L. Travers isimlerini birleştirdiğini söylemiştir. Rack altıncı sezonun üç bölümünde belirmiş bir büyücüdür: "Wrecked", "Villains" ve "Two to Go". Daha önce "Helpless" bölümünde vampir Zachary Kralik rolünü canlandırmış olan Jeff Kober tarafından canlandırılmıştır. "Wrecked" bölümünde Amy, Willow'a kendi büyülerini çok fazla harcadıklarından Rack'i ziyaret etmesini söyler. Rack'in bulunduğu bina gizlenmiştir, iblisler ve büyü kullananlar dışındaki kimse ulaşamamaktadır. Seanstan sonra şu ortaya çıkar ki Rack, uyuşturucu satıcısının mistik versiyonudur; Willow ve Amy, Rack ile birkaç saat geçirirler ve büyü ile "kafayı bulurlar". Willow'un büyüye olan bağımlılığı daha da artar ve ertesi gece Dawn ile birlikte Rack'in dairesine gider. Buffy, Rack'i Spike'a anlatınca anında ismi hatırlar ve Willow ile Dawn'ın Rack'in ziyaretçisi olduğunu söyler. Bir iblis tarafından takip edildikten (Rack'in büyüsünün bir yan etkisi) ve bir araba kazasında Dawn'ın kolunun sakatlanmasına sebep olduktan sonra, Willow büyü ile arasına mesafe koyar ve Rack ile Amy'den de uzak durur. Rack daha sonra tekrar "Villains" bölümünde belirir. Willow tarafından avlanmakta olan Warren Mears, Rack'e koruma büyüsü için para öder. Willow ise Rack'i öldürür. Rack tekrar "Sezon Dokuz" mini serisi "Willow: Wonderland"de Dünyaya büyüyü geri getirme görevinde olarak belirir. Başka bir boyutta Willow, karanlık büyülere karşı ilgisi olan Dünyalı büyücü Marrak ile müttefik olur. Nihayetinde Willow, Marrak'ın kendisinin yaptığı saldırıdan beri o boyutta kapana kısılmış Rack olduğunu fark eder. Rack, Willow'un iyi yanı ve şeytani yanını kullanıp Dünya'ya geri dönüp orayı yönetmek için yeterli büyü yaratmaya kalkışmıştır. Willow ile olan büyülü bir düelloda, onun alaylarına rağmen karanlık tarafından vazgeçmeyi reddeder. Rack, büyünün beden bulmuş hali tarafından emilmiştir. Renée ilk defa "Sezon Sekiz"in ilk sayısında, Xander ile birlikte çizgi romanlar hakkında çılgınca şakalar yaparken belirir. İkinci sayıda, başka bir Avcı, son zamanlarda çizgi romanlara ve James Bond filmlerine ilgi duymaya başlayan Xander'a aşık olduğunu ona söyler. Sayının ilerlerinde, bir İskoç zombi tarafından arkasından bıçaklanır, ama üçüncü sayıda hayatta kaldığı ortaya çıkar. Xander'ın da altıncı sayıda belirttiği gibi o ve Xander "fikir ortakları" olurlar. Yedinci sayıda, Buffy tarafından Willow'a onları ordudan korumak için yapılmış yeni radar istasyonlarını düzeltmek için göndermiştir. On ikinci sayıda, Xander'ı çıkma teklifi etmesi için sıkıştırır, ki eder. On dördüncü sayıda, Xander'ı öper. O gece daha sonra, Japon vampir Toru tarafından öldürülür. SFPD memuru Robert Dowling ilk defa "Buffy the Vampire Slayer Sezon Dokuz" çizgi romanlarında ortaya çıkar. San Francisco çevresinde bazı kimliği belirlenememiş ve çözülememiş benzer cinayetleri araştırmaktadır. Buffy'nin bir vampire kazık saplamasını gördükten sonra, ortağı ile birlikte onu cinayetten yakalarlar. Buffy nezaretten kaçtıktan sonra, Dowling onu tehlikeli bir suçlu olarak bildirir. Anonim birisi olarak haber veren Severin'den suçlunun yerini öğrendikten sonra Dowling, Buffy ile Spike'ın güçlerinin emilmekte olduğu sahneye denk gelir; Severin'ine üç defa ateş eder ve onu hastanelik eder. Daha sonra, Dowling ortağı ile birlikte vampirler hakkında daha derin araştırmalar yaparlar ta ki ortağı da dönüşene kadar. Xander ve Dawn vampirleri nasıl öldüreceğini ve vampirlerin bir zamanlar kim oldukları ve şu anda kim oldukları arasındaki farkı anlamayı ona öğretirler, sonunda da ortağına öldürmesine yardımcı olurlar. Dowling sonradan bu birlikten ayrılmak istemiştir, ama daha sonra bir anti-vampir ekibinin başına getirilmiştir, Buffy ile yan yana çalışmıştır. Daha sonra "Welcome to the Team" sayısında, Buffy'e belirlenmiş devriye gecesi için çıkma teklifi eder, Buffy ve 16 yaşındaki yardımcısı Billy Lane ile birlikte. Ama, Buffy gizemli bir şekilde kavganın ortasında başka bir yere ışınlandıktan sonra bir vampir tarafından boynundan ısırılır. Buffy'nin Robert'ı tamamen unutmasından sonra aniden "Buffy the Vampire Slayer Sezon On" serisinin ilk hikâye örgüsünde onu hatırlar. Onu ziyaret etmediği için üzgün olduğunu söylemek istemesine ve yeni bir randevuya hazır olmamasına rağmen, durumu anlayınca üzgün hissetmiştir ve ikilinin birlikte arkadaş olarak daha iyi olduklarını söyler. Dowling, her ne zaman polislerin doğaüstü bir yardıma ihtiyacı olsa Buffy ve Spike'ı aramaya devam eder. Rona yedinci sezonda Sunnydale'e gelen bir potansiyel Avcıdır, ve Indigo tarafından canlandırılmıştır. İlk defa "Showtime" bölümünde belirmiştir. Rona, Haber Getiriciler tarafından saldırıya uğramadan önce bir potansiyel olduğunu bilmemektedir. Bir tartışmacı Afroamerikan kız olan Rona nihayetinde kaderini kabullenir ve birkaç defa ciddi yaralar almasına rağmen Cehennem Ağzı'ndaki büyük savaştan kolu kırık bir şekilde hayatta kalmayı başarır. Daha sonra "Buffy the Vampire Slayer Sezon Sekiz" serisinin "Zincir" isimli hikâye örgüsünde Buffy Summers'ı tuzağa düşürmek isteyen bir kişi Rona'nın bedeninde belirir. Rowena, "Buffy the Vampire Slayer Sezon Sekiz" çizgi romanlarında beliren bir Avcı'dır ve ilk defa "Evden Uzakta" hikâye örgüsünde belirmiştir. Avrupa aksanı olan bir sarışın Avcı'dır ve Satsu ve Leah ile birlikte Buffy'nin ekibinin bir üyesidir. "Kapıdaki Kurtlar" hikâye örgüsünde Buffy, Willow'u Kumiko'dan kurtarmaya çalışırken Rowena, ekibin başına geçer. "Zamanın Oyunu" bölümünde ise Avcıların, bir füze tarafından saldırıya uğradıktan sonra kale merkezinden tahliye edilmesini koordine eder ve daha sonra füzenin patlamasıyla sihirli bir şekilde oluşmuş yılan adamlardan oluşan bir orduya karşı olan savaşta Avcılar ve Wiccan destekçilerini yönetmiştir. "Geri Çekilme" hikâye örgüsünde Rowena, Buffy ve diğer avcıların Tibet'e yaptıkları yolculuğa katılır, orada da güçlerini teslim ederler çünkü bunun kendilerini, bölümün büyük kötüsü Twilight'ın dikkatinden kurtaracaklarını düşünürler. Saga Vasuki (ayrıca Aluwyn diye de bilinen), Nāga-benzeri bir iblis ve "Sezon Sekiz" çizgi romanlarında Willow'un büyü öğretmeni. Onun gözetimi altında, Willow'un güçlere muazzam derecede yükselmiştir. İlk defa "Dünyalar Arasında" hikâyesinde ortaya çıkmıştır. Eski Olan Sephrilian, ikilinin arasını açmak amacıyla Buffy'e Willow'un çıplak bir halde Vasuki tarafından kucaklanmış olduğu görüsünü gösterir. Daha sonra ise "Zamanın Oyunu" isimli hikâyede, Willow onu Buffy'nin 23. yüzyıl New York şehrinden kurtarmak için çağırır ki bu olay sırasında şu açığa çıkar ki Saga Vasuki'nin boyutuna erişebilmek için büyüyü yapan cadının bir orgazm yaşaması gerekmektedir. Ayrıca Willow ve Vasuki'nin ilişkisinin romantik olduğu da açıklanır. Yine de, Saga Vasuki'nin Willow'a karşı bazı hisleri olduğu görünür, genelde ona "sevgili Willow" diye seslenir. Saga Vasuki'nin nasıl Willow'un öğretmeni olduğu ise "Goddesses and Monsters" isimli tek bölümlük hikâyede açıklanır. "Sezon Sekiz" çizgi romanlarının son hikâye örgüsünde büyü bütün evrenden silinir ve Willow'un Aluwyn ile olan iletişimi kesilir; bunun suçluluğu dolayısıyla da Willow, Kennedy'i terk eder. Aluwyn daha sonra tekrar "Sezon Dokuz" mini serisi "Willow: Wonderland" hikâyesinde belirir. Willow'a ulaşma azimi dolayısıyla, birçok çeşitli boyuttan gelen cadılardan oluşan "süper cadı meclisi" kurar. Dünyaya büyüyü geri getirme görevinin bir parçası olmak üzere Willow Harikalar Diyarı-benzeri bir boyuta yolculuk yaptığında Aluwyn ile tekrar bir araya gelir. Willow, Aluwyn'in bencil bir şekilde tehlikede olan arkadaşlarını kurtarmasına engel olmaya çalıştığını anladığında ilişkileri biter. Büyü geri getirildikten sonra, Aluwyn Sezon On'da Dünya'ya gelir ama Willow ona ilk tanıştığı Aluwyn ile şu an gördüğü kişinin aynı olmadığını ve onun gibi bir kandırıcıya bir daha nasıl güvenebileceğini söyler. Willow arkadaş kalabilmelerini söylemeye çalışırken, Aluwyn bir daha birbirlerini hiç görmemelerinin daha iyi olduğunu düşünür. Aluwyn öfkeli bir şekilde ortadan kaybolur. Sandy, ilk defa üçüncü sezonun "Doppelgangland" isimli bölümünde ortaya çıkar ve vampir Willow tarafından ısırılır. Megan Gray tarafından canlandırılmıştır. Bu bölümde kaderi belirsizdir, ama beşinci sezonun "Family" isimli bölümünde aynı oyuncu tarafından canlandırılan ve aynı karakter ismini taşıyan bir vampir Willy'nin Barında Riley ile içki içmektedir. Daha sonra ise beşinci sezonun "Shadow" bölümünde Riley ona kendisini ısırması için izin verir, ama kısa bir süre sonra Riley tarafından öldürülür. Satsu, "Sezon Sekiz" çizgi romanlarında beliren bir avcıdır ve ilk defa birinci hikâye örgüsünde ortaya çıkar. Satsu İskoçya komuta merkezinde yerleşmiş olan Avcı grubunun bir üyesi olarak tanıtılır. Buffy ile birlikte "Kapıdaki Kurtlar" hikâyesinde sevgili olurlar; Satsu'nun Buffy'e karşı olan romantik ilişkileri yüzünden ilişkileri karmaşıklaşır, çünkü Buffy kendisi bu ilişkiyi geçici (ama karşılıklı hoşnut olunan) bir ilişki olarak görmektedir. Tokyo'ya seyahat ettikten ve efsanevi Drakula'nın güçlerini çalmış vampirleri yok etmeye dahil olduktan sonra Satsu, Buffy'den kendi iyiliği için ayrılmaya karar verir ve Japon Avcı saha ofisinin liderliği için başvurur. "Sezon On" çizgi romanlarında, Buffy küresel bir sorun olan iblisleri durdurmak için insan ordularıyla çalışmaya ikna etmeye çalışır. Buffy'e, eğer Angel'ı yaptığı onca şeyden sonra affettiyse, insanlara da Sezon Sekiz'de yaptıklarına rağmen ikinci bir şans daha vermesini söyler. Satsu, Buffy ve Spike'ın orduyla ve dünyadaki vampirlerin çoğunluğuyla müttefik olmasını sağlar. Scott Hope üçüncü sezonda beliren bir Sunnydale Lisesi öğrencisidir ve Fab Filippo tarafından canlandırılmıştır. İlk defa "Faith, Hope & Trick" bölümünde belirmiştir. Buffy, Scott'a potansiyel sevgili olarak yaklaşır, ama yine de hala bir önceki sezonda ölen Angel'ın yasını tutmaktadır. Sayısız kişiden sonra sonunda kendisini Scott'a bırakır ve kısa bir süre boyunca çıkarlar. Scott, "Homecoming" bölümündeki olaylardan kısa süre önce Buffy'den ayrılır çünkü sürekli bir şeyin çıkıp onun yanından ayrılmasından bıkmıştır. Scott'ın daha sonra tekrar yedinci sezonun "Conversations with Dead People" bölümünde bahsi geçer. Holden Webster, Buffy'e Scott'ın lisedeyken Buffy'nin bir lezbiyen olduğu söylentisini yaydığını ve ironik olarak üniversitede kendisinin gey olarak kendisini açığa çıkarttığını söyler. Severin (ya da Siphon) "Sezon Dokuz" çizgi roman serisinde geçen büyük bir düşmandır. İlk görünümünü "Sezon Sekiz"in son sayısında yapar. Bölümde "John Lennon gözlükleri takan ve oldukça şeytani görünen bir adam" olarak görünür. "Sezon Dokuz"da, Georges Jeanty isimli sanatçı Severin'in görünüşünü "" filminde oynayan James McAvoy oyuncusu üzerinden modellemiştir. "Sezon Dokuz"un "Freefall" isimli ilk hikâyesinde, birçok ölü ceset San Francisco sokaklarında bulunur. Buffy ilk defa Severin ile gece vampirler için devriye gezerken karşılaşır ve onun büyü "emme" yeteneği olduğunu keşfeder, bu sayede vampirleri normal insanlara dönüştürüp onları ceset olarak geride bırakabilmektedir. Buffy'e, kız arkadaşının beklenmedik bir şekilde akılsız bir vampir olmasından sonra bu enerjiye ihtiyaç duyduğunu açıklar ki bu da Buffy'nin büyüyü yok etmesinin yan etkilerinden birisidir. Buffy'nin güvenini kazandıktan sonra, onu vampirlerle dolu bir depoya çeker ve bunu da vampirlerin pillerini "şarj etmek" için yapmaktadır, daha sonra ise Buffy'nin güçlerini ve hayat kaynağını emmeye çalışır. Buffy, Spike ve iblis Eldre Koh tarafından kurtarılmıştır. Eldre Koh, Severin'in bütün iblislerin korkmakta olduğu "Siphon" olduğunu açıklar. Severin birkaç bıçak yarası ile kurtulur, ama SFPD memuru Robert Dowling onu üç defa vurunca saf dışı kalır. Hastanede, şeytani Avcı Simone Doffler onu ziyaret eder ve Severin'in aslında onunla çalışmakta olduğu açıklanır. Severin daha sonra "Welcome to the Team" bölümünde, antik iblis Illyria'nın Buffy ile Severin'i durdurmak isteyen savaşçı birliğine katılmasından sonra görünür. Severin, asıl planının Illyria'nın enerjisini emmek olduğunu ve böylelikle onun zamanda yolculuk yapabilme yeteneği sayesinde geçmişe dönüp sevgilisini kurtarmak olduğunu açıklar. Eldre Koh ile Buffy'i aşmayı başarır ve Illyria'nın da güçlerini emip onu Winifred Burkle görünümünde hayatta bırakır. Severin ve Simone, zamanda yolculuğun aynı şekilde büyünün olmadığı dünyada ölmekte olan Xander'ın sevgilisi Dawn Summers'ı da kurtarabileceği bahanesiyle Xander'a yakınlaşıp Buffy'den "Vampyr" kitabını çalmaya çalışırlar. "The Core" bölümünde Xander onlara Derin Kuyu'ya erişebilmeleri için gerekli bilgiyi verir. Severin bütün Eski Olanların mezarlarına gidip onların enerjilerini emmeye başlar ve kendisini zaman yolculuğu için hazırlar. Ama, bir raddeden sonra çektiği enerji kendisine fazla gelmeye başlar; zamanda geri gidemez ve topladığı enerji onu patlatarak öldürür. Illyria, kendi dirilişi sevgilisi Fred'i yok ettiğinde dağılmış olan Wesley Wyndam-Pryce ile yüzleşir ve Severin'i ölüm riskini dünyayı kurtarmaya çalışmaya harcaması için ikna eder. Illyria, Severin ile kalır ve Severin güçlerini bir büyü tohumuna aktarmaya çalışır ki bu da dünyaya anında büyüyü geri getirecektir. Severin yaptıklarından dolayı pişman olmuştur, ama Illyria ona dünyaya ihtiyacı olan şeyi verdiğine ikna eder. Severin patlar, Eski Olanlar Maloker ve Illyria ile birlikte kendisini de öldürür. Onun bu fedakarlığı büyüyü geri getirir ve Willow'un Dawn'ı kurtarmasını mümkün kılar. Shannon yedinci sezonda Sunnydale'e gelen bir potansiyel avcıdır ve Mary Wilcher tarafından canlandırılmıştır. İlk defa "Dirty Girls" isimli bölümde ortaya çıkmış, Haber Getirenler tarafından takip edilmiş ve Caleb'a yakalanıp ciddi bir şekilde yaralanmıştır. Ama Caleb onun yaşamasına izin verir çünkü Buffy'e bir mesaj iletmesini ister. Hastanede yaraları iyileşir, ama Caleb'ın onda bıraktığı yanık izi Scooby Çetesi'nin araştırması için bir ipucu olur. Daha sonra "Empty Places" ve "Chosen" bölümlerinde belirir ve İlk Kötü'nün Turok-Han vampirlerinden oluşan ordusuna karşı savaşır. Ayrıca son savaştan kurtulanlar arasındadır. Simone Doffler, "Buffy the Vampire Slayer Sezon Sekiz" çizgi romanlarında beliren ve birtakım belalar sonucu Rona'nın ekibinden Andrew'ınkine geçiş yapan bir avcıdır. Boyanmış pembe saçlara ve gotik stilindeki giysilere sahiptir. İlk görünümünü "Evden Uzakta" isimli bölümde yapmıştır, Andrew'a avcıların savaşlarda silah kullanması önerisinde bulunur ki bu önerisi reddedilir, çünkü Buffy kişisel olarak silahları sevmemekte ve diğer bütün avcıların da silahları kullanmasını yasaklamaktadır. "Zincir" bölümündeki flashbacklerde, Rona'nın takımı arasında silahlar konusunda muziplikler yaptığı görülür. "Mükemmel Bir Günbatımı" bölümünde ise Buffy, Simone ve küçük bir avcı grubunun yasadışı bir baskında olduklarını gösteren bir video kaydını keşfeder ve Buffy, Simone'nin İtalya'ya Andrew'un ekibine gönderdiği için de Rona'nın "suçlu" olduğunu düşünür. Daha sonra "Avcılar ve Av" bölümünde, Buffy, Andrew ile birlikte Simone'yi bulup yüzleşmek zorunda kalır. Simone'nin dahil olduğu, Sunnydale'in yok edilişi, Twilight'ın entrikaları ve Harmony Kendall'ın reality programı "Harmony Bites" suçları sonucu vampir dolu, avcıların korkuyla yaşayacağı bir dünya düzeni oluşmuştur ve Scooby'le ile avcıları saklanmak zorunda kalmıştır. "Sezon Sekiz" serisinin son sayısında Simone daha büyük bir tehdit oluşturmaya başlar; bir B.D. ordu tesisine sızmıştır ve Twilight'a yardımcı olmuş General'i öldürür. "Sezon Dokuz" serisinde, Severin'i bir hastanede ziyaret eder ve Buffy'i yenmek için onunla işbirliği yaptığı ortaya çıkar. "Apart (of Me)" bölümünde belirerek, anılarının arasından ayrılmış ve Andrew Wells tarafından Buffy'nin aklı olmadan saklanmış olan Buffy'nin "gerçek bedeninin" peşine düşer. Başta Buffy'i sorgulamaya ve büyük ihtimalle öldürmeye niyetlenir, ama daha sonra onu kendi ekibine almayı başarır. Buffy (bir robot bedeninde) gerçek formuna geri dönmeyi ve iyileşmeyi başarır; Spike ve bir böcek ekibi, Simone ile savaşır ve birçok kayıp verilir ama Simone kaçar. Daha sonra ise "Welcome to the Team" bölümünde ortaya çıkarak kendisini takip eden avcıları zompirler tarafından çevrilmeye zorlayarak nihai vampiri üretmeye çalışır. Bu Avcıpirler oldukça güçlüdürler ama zekadan yoksundurlar. Simone ve Severin, Xander'a ulaşırlar ve ondan Buffy'nin Vampyr kitabını çalmasını isterler ki böylelikle Severin zamanda geriye gidip büyünün zonunun gelmesini durdurabilsin ve kız arkadaşı Clare ile Xander'ın kız arkadaşı Dawn'ın hayatlarını da kurtulsun. "The Core" bölümünde Xander onlara Derin Kuyu'ya erişebilmeleri için gerekli bilgiyi verir. İçeride Simone, ilk vampiri yaratmış Eski Olan Maloker'ı uyandırır ve kendisini çevirmesine izin verir. Çevrildiğinde zekası hala yerindedir ama vampir güçlerini de kazanmıştır, bu halde de Buffy'e saldırır. Simone, Avcı olmaktan nefret ettiğini söyler çünkü olmama ya da Buffy'nin ordusuna katılmama gibi bir lüksü yoktur. Artık bir vampir olduğu için seçimiyle gurur duymakta ve diğerlerinin desteği olup olmamasını umursamamaktadır. Simone kolayca Xander'ı bayıltır ve Buffy'i kontrolü altına aldıktan sonra ona Avcı'nın Tırpanını saplar. Simone, Kuyu'dan kaçmak için orayı terk eder ve Maloker da Buffy'nin işini bitirmeye çalışır. Scooby'ler boşlatmaya devam ederken, Buffy Simone gibi birisini avcı yaptığı için midesinin bulandığını söyler. Buffy Tırpan'ı alır ve Simone'ye saplar. Bay Trick, "Faith, Hope & Trick" bölümünde Avcı Faith'i takip edip öldürmek amacıyla efendisi Kakistos ile birlikte Sunnydale'e gelen bir vampirdir. Ama efendisini Faith ve Buffy'nin elinde ölmesi için terk edip gider. K. Todd Freeman tarafından canlandırılmıştır. Konfordan ve modern batılı hayatının kolaylıklarından haz alan bir yenilikçidir, ayrıca ellerini kirletmemeyi tercih eder. Bay Trick, "Homecoming" bölümünde SlayerFest '98'e ev sahipliği yapar, ki bu da bir grup insanın ve vampirin Buffy ile Faith'in öldürmek için peşlerine düştükleri bir etkinliktir. Sonrasında, Belediye Başkanı Richard Wilkins'a vampir adamlarının lideri olarak hizmet vermeye başlar. Trick "Band Candy" bölümünde, Wilkins'in iblis Lurconis'e ödemesi gereken haraçı elde etmek için Ethan Rayne ile anlaşır ve "Lovers Walk" bölümünde Spike, Sunnydale'e geldiğinde bir vampir "hoş geldiniz komitesi" hazırlar. Wilkins'ın aracısı ve daha sonra onun kişisel tetikçisi olarak Trick, onun başarısızlığının sebebidir. Trick tek başına küçük bir grup vampirin Buffy ve Faith'i öldürmeleri için görevlendirir. Buffy'i yaralar ve hayatı kendi merhametine kalır, ama arkasından Faith tarafından kazıkla öldürülür. Bay Trick toza dönüşmeden önce birkaç saniye hayatta kalmayı başarır ve bir şeylerin ters gittiğini söyler. Saatler sonra, Bay Trick'in pozisyonu Faith'in kendisi tarafından doldurulur. ("Consequences") Veruca dördüncü sezonun "Living Conditions", "Beer Bad" ve "Wild at Heart" bölümlerinde beliren bir yan karakterdir. Paige Moss tarafından canlandırılmıştır. Oz gibi, o da bir müzisyen ve kurtadamdır. Oz kendisini kontrol edemeden Veruca'yla arasında bir titreşim hisseder ve Veruca da içlerindeki kurtadam oluşumlarını kullanarak onu kendisine çekmeye çalışır. Bir kurtadam olarak, Oz kafesinden kaçar ve Veruca ile eş olur, daha sonra da aynısını tekrar yaparlar. Oz'un kız arkadaşı Willow bunu öğrenir ve kalbi kırılır. Veruca, Willow'u hedef alır ve onu öldürmeye niyetlenir; Veruca, Oz'un kendi potansiyeline erişmesine Willow'un engel olduğuna inanmaktadır. Oz yine de, kurtadam formunda Willow'u korur ve Veruca'yı uzaklaştırır. Oz, Veruca'nın ölümünün ardından kendi durumuna bir çare bulma amacıyla Sunnydale'i terk eder. Vi (veya Violet) ilk defa "Showtime" bölümünde tanıtılan bir Avcıdır ve Felicia Day tarafından canlandırılmıştır. bir Potansiyel Avcı olarak Vi'nin Gözetmeni onu, İlk Kötü ile olan savaş esnasında korunması için Buffy'nin yanına Sunnydale'e gönderir. İlk başlarda ürkek ve doğaüstü yaratıklarla ilgili saf olarak tanıtılır. Ama Vi Avcı gücüne kavuştuğunda, Cehennem Ağzı'nın içerisinde Turok-Han'lara karşı bir bıçakla oldukça iyi yetenekler sergilemiştir ("Chosen"). Birkaç yıl sonra o ve Andrew Wells, yeni aktif olmuş olan Avcıları Buffy tarafından yönetilen yeni Gözetmenler Konseyi hakkında bilgilendiren bir televizyon reklamı üretmişlerdir ("Zincir"). Vi şu anda New York Avcı birliğinin lideridir ("Zamanın Oyunu"). Whistler ikinci sezonda ortaya çıkan gizemli bir iblistir ve Max Perlich tarafından canlandırılmıştır. İlk görünümünü "Becoming, Kısım Bir" bölümünün bir flashback sahnesinde yapar. New York şehri sokaklarında pasaklı ve yoksul Angel'a ulaşır. Ona görevinin iyi ve kötü arasındaki dengeyi korumak olduğunu söyler ve Angel'ın kaderinde iyilerin tarafında savaşmak olduğunu iddia eder. Daha sonra da Angel'ı Los Angeles'a götürür ve ona genç Avcı Buffy Summers'ı göstererek kaderinin onu çağırdığını söyler, ve daha sonra da onu Buffy'nin evine götürür; Buffy avcılık görevlerinden dolayı ebeveynleri ile kavga etmektedir. Angel onu görünce hayatını değiştirmeye ve Buffy'e kaderini gerçekleşmesinde yardımcı olmaya karar verir. Whistler, Angel ruhunu kaybedip iblis Acathla'yı uyandırmaya kalkınca tekrar ortaya çıkar. Buffy ile yüzleşir ve Angel'ın ruhunu kaybetmemesi gerektiğini söyler. Aslında, kehanete göre Acathla'yı diriltmenin değil öldürmenin onun kaderi olduğunu söyler. Buffy'i eğer Acathla uyanırsa Angel'ı öldürmek zorunda kalabileceği konusunda uyarır. Whistler'ın aslında "Angel" dizisinde Angel'ın rehberi ve Yüce Güçler ile olan bağlantısı olan kişi olarak rol alması gerekiyordu, ama Allen Francis Doyle karakteri onun yerine geçmiştir. Whistler daha sonra "Buffy the Vampire Slayer Sezon Sekiz" çizgi romanı "Riley: Commitment Through Distance, Virtue Through Sin"de (2010) ortaya çıkar. Yönettiği anti-Avcı koalisyonu ile Angel'ın Twilight maskesini kullanırken onun sırdaşı ve rehberi olmuştur. Ardından ise "Angel & Faith" (2011–2013) çizgi romanlarında Whistler düşmanlar arasında yer alır; Angel'ın "Sezon Sekiz"de yaptığı ihanetten sonra dünyaya büyüyü tekrar getirmeye çalışmaktadır ve oldukça güçlü olduğu ortaya çıkar. "The Hero of His Own Story" (2012) bölümünde Whistler'ın asıl hikâyesi anlatılır: bir iblisin oğlu ve Yüce Güçler'in hizmetkarı, Güçler tarafından imgelem görme gücüyle kutsanır ve dünyadaki iyilik ile kötülük arasındaki dengeyi sağlamak için onların ajanı haline gelir. Buffy ve Angel'ın Twilight boyutunda bütün iyilerin sonsuza kadar mutlu yaşayacağı bir cennet yaratacağını düşünmüştür, şeytani iblisler dünyaya gelmeden önce Twilight boyutunun oluşup insanların gideceğini; böylelikle kendisinin iyi ve kötü arasındaki dengeyi sağlama görevinin de biteceğini sanmıştır. Büyünün olmadığı bir dünyada, kehanet gücünden yoksun kalmıştır ve kurnazlaşmıştır. Büyü, dünyadan gitmeden önce gelecek hakkında distroptik bir imgelem görmüştür. İngiltere'de, yarı iblis kardeşler Pearl ve Nash ile birlikte toplayabildikleri bütün büyülü nesneleri toplayarak yaşayan insanları büyülü yaratıklara çevirmeye çalışmaktadır. "What You Want, Not What You Need" (2013) isimli son hikâye örgüsünde Whistler bütün büyülü nesnelerin enerjilerini saf büyüyü oluşturacak bir kürede toplar. Son savaşta Angel ve ekibi, onlara karşı savaşır. Karşılaşmaları sırasında Angel, Whistler'ın küreden biraz büyüyü emmesine zorlar, ki bu durum da onun kirlenmiş beynini temizler. Kefaret arayışına giren Whistler küreyi yok etmek için kendi hayatını feda eder. Ölmeden önce ise Angel'a kendisini kendisinden kurtardığı için teşekkür eder ve doğru şeyi yapmanın dengeden daha önemli olduğunu söyler. Angel akıl hocasının yasını tutar ve daha sonra bu yeni vaftiz edilmiş "Büyülü Kasaba"da kalmaya karar verir. Whistler ayrıca resmi evrene dahil olmayan sezon yedi öncesi yayınlanan "Queen of the Slayers" isimli romanda da belirmiştir. Buffy'nin rüyasına girer ve yozlaşmış Avcılar, üç Cehennem tanrısı ve bir vampir büyücünden oluşan bir orduyu yenmesinde kendisine güvenmesini sağlar. Willy the Snitch ikinci, üçüncü ve dördüncü sezonlarda beliren bir bar sahibidir ve Saverio Guerra tarafından canlandırılmıştır. Willy söz bozan bir insan, yalnızca para verilirse denileni yapar ya da bilgi sağlar. Bazen Buffy'e yardım eder ama bazen de ihanet eder. Karakterler, hem iyi hem kötü, sıklıkla onu bilgi almak için döver. Üçüncü sezonun "Enemies" bölümünde, Xander "kişisel" olarak Willy'i bilgi karşılığında dövdüğünden dolayı övünür, ama daha sonra Willy'e sadece $28 rüşvet verdiğini kabul eder. En son görünümünü "Goodbye Iowa" bölümünde, Buffy onun barına girip cinayete kurban gitmiş küçük bir çocuk hakkında bilgi aldığında yapar. Daha sonra hiç görünmez ama sonraki bölümlerde geçen konuşmalar onun hala Sunnydale'de yaşadığını doğrular. Barı dizide görünmeye devam eder ama sadece çalışanları ortadadır. "Buffy the Vampire Slayer: Chaos Bleeds"de, barı Downtown Sunnydale seviyesinde oyuncunun Spike'ı bulduğu yer olarak görünür. Xin Rong (televizyon dizisinde sadece Çinli Avcı olarak bilinir) Çin'de 1900'lerde aktif olmuş bir avcıdır ve Ming Liu tarafından canlandırılmıştır. İkinci sezonun "School Hard" bölümünde, Spike Boxer Ayaklanması sıralarında bir Avcı'yı öldürdüğünden dolayı övünmektedir. Bu Avcı'nın televizyon dizisindeki ilk ve tek görünümü "Fool for Love" bölümünde, 1900'de Spike ile yaptığı bir flashback dövüş sahnesindedir. Avcı, kılıcıyla Spike'ın sol kaşını yaralar ve onu kazıkla öldürmek için yaklaşır, ama dışarıda gerçekleşen bir patlama yüzünden içerisi sallanmaya başlar ve durumun kontrolünü kaybeder. Ölürken Çince, "Anneme üzgün olduğumu söyle" der. Spike cevap verir, "Üzgünüm, tatlım, Çince bilmiyorum." Çinli Avcı daha sonra "Spike & Dru" çizgi romanlarının "All's Fair" bölümünde Xin Rong ismiyle ortaya çıkar. Bu çizgi romanda, Xin'in ailesi onun erkek kardeşlerini Spike'ın peşinden göndererek intikam almaya çalışır. Spike ve eşi Drusilla'nın izlerini Prag'a kadar takip ederler. Şikago'da 1933 yılında Xin Rong'un intikamcıları nihayet Spike ve Dru'ya yetişir. Drusilla'yı dövüp o kadar kötü işkence ederler ki sonraki on yıl boyunca iyileşemez. İki vampir bir kaos iblisinin de yardımıyla Romg ailesini orada öldürürler. "Angel" serisinin "Auld Lang Syne" çizgi romanında Avcı, Lilitu isimli bir iblis tarafından halisünasyon olarak Spike'a işkence etmek amacıyla çağrılır. Avcı'nın Spike ile olan savaşı "Spark and Burn" romanında tekrar anlatılır ve bu romanda Çin Bebeği olarak geçer ismi. "Blackout" isimli romana göre Çinli Avcı Budist bir keşişi bir ejderhadan kurtarır, sonunda da büyülü bir kılıcı ödül olarak kazanır. Kılıcın büyülü olması, Spike'ın vampir hızlı iyileşme özelliğine rağmen neden yarasının hala yüz yıl sonra da durduğunu açıklar. Xin Rong ayrıca Spike psikotik Avcı Dana ile yüzleşirken de ortaya çıkar, Dana'nın psikotik olması ona Spike'ın önceden öldürdüğü avcıların anılarına sahip olmasını sağlar. Yargıç, antik ve efsanevi mavi tenli Orta Çağ'dan kalma bir iblis. "Welcome to the Hellmouth" ve "The Harvest" bölümlerinde ayrıca Luke'u canlandırmış olan Brian Thompson tarafından canlandırılmıştır. Dünyayı insan denen vebadan temizlemek için çağrılmıştır. İsmine Yargıç denmiştir; çünkü dürüst olanları kötülerden ayırt etmek zorunda kalmış ve dürüst olanları yakmıştır. 14. yüzyılda Yargıç'a karşı savaşması için bir ordu gönderilir ve birçok savaşçının ölmesine rağmen, ordu sonuçta Yargıç'ı yenmeyi başarmışlardır, ama öldürememişlerdir, çünkü "hiçbir silah gücü" onu öldürememektedir. Vücudunu parçalara bölüp demir kutulara yerleştirmişler ve onları da "dünyanın dört bir köşesine" yollamışlardır. Altı yüz yıl boyunca durumundan haberi olmamıştır. İki kısımlı "Surprise"/"Innocence" bölümlerinde, Drusilla tüm kutuları toplayıp parçalarını bir araya getirmiş ve onu uyandırmıştır, ama daha sonra Buffy onu BD Ordusu silahı FGM-148 Javelin roket fırlatıcısı ile tekrar parçalara bölmüştür. O anda anlaşılmıştır ki 14. yüzyılda belirtilen "hiçbir silah gücü" sözü bir kehanet değil, teorik bir sözdür. Scooby Çetesi parçaları alıp ayrı tutmuşlardır. Philippus Marcus Julius Philippus (d. 204 civarı -ö. 249), Ailesinin köklerinden dolayı "Arap" Philip olarak tanınan ve 244 - 249 yılları arasında tahta çıkan Roma İmparatoru. Philip'in gençliği ve politik kariyeri hakkında çok az şey bilinir. Suriye'nin Şam kentine yaklaşık 88 km mesafedeki Shahba'da doğdu. Yerel Roma vatandaşı, belki de biraz nüfuzlu bir adam olan Julius Marinus'un oğludur. Annesinin adı bilinmemekle birlikte bazı kaynaklar Gordian III (238–244) yönetimi altında Praetorian muhafızlar mensubu Gaius Julius Priscus'un kardeşi olduğunu iddia ederler. Philip, Marcia Otacilia Severa ile evlendi ve 238 yılında Marcus Julius Severus Philippus adında bir oğlu oldu. 243 yılında Gordian III'ün Pers kralı I. Şapur'e karşı yürüttüğü savaş sırasında, Praetorian Prefect'i Timesitheus bilinmeyen bir nedenden dolayı öldü. Priscus'un tavsiyesiyle Philip Praetorian prefect'liğine getirildiğin de iki kardeşin niyeti genç imparatoru kontrol altında tutarak tüm İmparatorluğun gayri resmi saltanat vekili olmaktı. Askeri bir bozgunun ardından 244 yılında Gordian III, hala tartışılan şartlar altında öldü. Bazı iddialara göre Philip'in ölümü suikasttı ancak diğer bir değerlendirmeye göre ise (Pers bakış açısıyla) çarpışmalar sırasında ölmüştü. Sebep her ne olursa olsun, Philip Gordian'ın ölümünden sonra İmparatorluğun bordo kaftanın ele geçirdi. Philip daha önceki imparatorluk iddiacılarının düştüğü hatalara düşmemek için, hemen Roma'ya dönmek ve Roma Senatosu'nda imparatorluğunun güvenliğini sağlamayı istiyordu. Bu sebeple, Shapur I ile bir barış antlaşması yaptı ve kardeşini doğu eyaletlerinin olağanüstü yetkili yöneticisi yaparak batıya hareket etti. Roma'da Augustus olarak onaylandı ve küçük oğlu Sezar ve halefi olarak adlandırıldı. Philip'in yönetimi, Germen kabilelerinin Pannonia eyaletine olan akını ve Gotlar'ın Tuna sınırındaki Moesia'yı işgali (şimdiki Sırbistan ve Bulgaristan) ile başladı. 248 yılında nihayet yenildiklerinde, Roma Lejyonları sonuçtan belki de (eğer olmuşsa) yağmanın adaletsiz bölüşümünden dolayı memnun değillerdi. İsyan kısa sürede patlak verdi ve Tiberius Claudius Pacatianus birlikleri tarafından imparator ilan edildi. Ayaklanma bastırıldı ve Gaius Messius Quintus Decius eyaletin valisi olarak atandı. Gelecekteki deliller bunun bir hata olduğunu ispat etti. Pacantius'un isyanı onun yönetimine karşı tek tehlike değildi; Doğu da Priscus'un bunaltıcı yönetimi ve doğu eyaletlerinden alınan aşırı vergilere bir cevap olarak Marcus Iotapianus başka bir ayaklanma başlattı. Bundan hariç Marcus Silbannacus ve Sponsianus adında iki kişi daha pek başarılı olmayan ayaklanma girişimlerinde bulundular. Nisan248'de Philip, M.Ö. 753 yılında Romulus tarafından kurulan Roma'nın bininci yıl dönümümü kutlamalarını yönetme onuruna erişti. Yıl dönümünü Roma'nın onuncu saeculum ile birleştirdi (yaklaşık 110 yıllık bir roma zaman ölçüsü). O dönemin kayıtlarına göre içinde göz alıcı oyunlar ludi saeculares ve şehiboyunca teatral gösteriler olan festivaller muhteşemdi. Coliseum'da 1000'den fazla gladyatör, içlerinde su aygırları, leoparlar, aslanlar, zürafalar ve bir gergedanın da bulunduğu yüzlerce egzotik hayvanı öldürdüler. Bu kutlamalar, Asinius Quadratus'un "Bin yılın hikâyesi" adlı eserinde dahil birkaç eserle edebiyatta da kendine yer buldu. Festival ortamına rağmen Lejyonlardaki hoşnutsuzluk artıyordu. 249 yılı baharında Tuna orduları tarafından imparator ilan edilen Decius (249–251), valit geçirmeden Roma'ya yürüdü. Philip'in ordusu isyancılarla aynı Yaz, şimdiki Verona (İtalya) yakınlarında karşılaştı. Savaşı Decius kazandı ve Philip ya savaşırken öldü ya da yeni imparatoru mutlu etmek isteyen kendi askerleri tarafından bir suikast sonucu öldürüldü. Decius'un kazandığı haberi Roma'ya ulaştığında Philip'in on bir yaşındaki oğlu ve aynı zamanda halefi de öldürüldü. Daha sonraki söylentilere ve tarihçi Eusebius'un "Ecclesiastical History" adlı eserine göre, Philip ilk Hristiyan Roma İmparatorudur. Bu bilgi şüphelidir çünkü hem hiçbir Hristiyan yazar bunu ima etmemiştir hem de Philip saltanatı boyunca Roma imparatorluk dinini takip etmeye devam etmiştir. Eusebius'un iddiasının nedeni belki de Philip'in Hristiyanlara göstermiş olduğu hoşgörüdür. Buffy çizgi romanları Buffy çizgi romanları, bir televizyon dizisi olan Buffy the Vampire Slayer'ın hikâyesinden çıkmış çizgi romanlardır. Bu çizgi romanların çoğu yayınlanırken, televizyon dizileri de devam etmekteydi, ve çoğunlukla televizyon dizilerinde pek fazla beliremeyen karakterler üzerinden hikâye ilerledi. Bu karakter hikâyelerinin çoğu ise Tales of the