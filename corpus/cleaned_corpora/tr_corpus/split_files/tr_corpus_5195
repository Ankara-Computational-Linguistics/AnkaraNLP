Got That Somethin'" i piyasaya sürdü. Aynı yıl içerisinde kariyerinin önemli şarkılarından biri olacak olan "Do You Really Want Me (Show Respect)"i de çıkarmış olan sanatçı en sonunda ilk albümünü bu yıl içerisinde tamamladı ve adını "Robyn Is Here" olarak koydu. 1997 yılında İsveç'in Eurovision elemeleri olan ve artık gelenekselleşen "Melodifestivalen 1997"e Cajsalisa Ejemyr tarafından seslendirilen "Du Gör Mig Hel Igen" isimli parçanın söz yazarı ve bestecisi olarak katıldı. Bu şarkı İsveç için yarışma hakkını kazanamasa da, yarışmada 4. olarak ses getirmeyi başardı. Robyn'in ilk Amerika single'ı ise 1997 yılında geldi. İlk olarak "Show Me Love"ı, ardından da "Do You Know (What It Takes)"i piyasaya süren sanatçı, bu iki şarkıyla da büyük bir başarı elde ederek Amerika Billboard Hot 100 listesinde ilk 10'a girdi. Aynı yıl içinde ülkenin önemli TV programlarından "All That" isimli bir çocuk programında "Show Me Love" isimli şarkısını söyledi ve popüleritesini daha da arttırdı. Robyn'in başarısı giderek uluslararası boyuta taşınınca sanatçı tekrar İsveç'e geri dönmeye ve kendi ülkesini ihmal etmeyerek yeni projeler geliştirmeye karar verdi. 17 Mayıs 1998 yılında kariyerinin ikinci albümünü olan "My Truth"u önce İsveç'te daha sonra da diğer ülkelerde piyasaya süren Robyn, özellikle ilk single'ı "Electric" ile Avrupa çapında büyük bir başarı elde etti. Şarkı kısa zamanda hit olmayı başardı ve hemen arkasından gelen "My Truth" da bu başarının devamını getirdi. Bu şarkı İsveç'te 2 numara olmayı başardı. Robyn'in plak şirketi RCA, onun Amerika'da elde ettiği başarıyı büyütmesi gerektiğini açıkladı fakat İsveç'te "My Truth"un yayınlanmasının ardından sanatçının değişen müzikalitesinin Amerikan marketi tarafından algılanamayacağını öne sürerek bu şarkının "Amerikan radyo dostu" olarak adlandırılan farklı bir versiyonu hazırlatıldı ve ABD'de sadece bu değiştirilen versiyon yayınlandı. 1999 yılında ise Christian Falk'un ilk solo albümü "Quel Bordel"deki "Remember" ve "Celebration" isimli parçalarda şarkıcıya eşlik etti. 2000 yılında Petter'in kendi adını taşıyan albümündeki "Fristil" isimli parçada yer aldı. 2001 yılında ise "On The Line" isimli filmin orijinal film müziği olan "Say You'll Walk The Distance" isimli parçayı seslendirdi. Daha sonra ise, bu şarkı başka bir İsveçli şarkıcı olan Darin Zanyar tarafından yeniden seslendirilmiştir. Kasım 2002'de şarkıcı BMG'nin alt firmalarından bağlı oluğu ve bir önceki albümde çeşitli sorunlar yaşadığı RCA ile bağlarını kopararak Jive Records ile anlaştı ve 3.stüdyo albümü "Don't Stop The Music"i bu firmadan çıkardı. Albüm olarak diğer ülkelerde de piyasaya sürülmesi kararlaştırılan albüm, daha sonra bu fikirden vazgeçilerek yalnızca single'ların başka ülkelere dağıtılmasına karar verildi. Çıkış parçası "Keep This Fire Burning" ve albümle aynı ismi taşıyan parçalar bir önceki single'lara göre daha az başarılı olsalar da hatırı sayılır bir ilgi yaratmayı da başardılar. Albümle aynı ismi taşıyan parça "Don't Stop The Music" İsveç'li kız grubu Play tarafından, çıkış parçası "Keep This Fire Burning" ise İngiliz soul şarkıcısı Beverly Knight tarafından yeniden seslendirilmiştir. Albüm genel olarak daha fazlasına sahip olsa da, bu 2 single haricinde çok da fazla ses getirememiştir ve birtakım sorunlar yine bu yeni plak şirketiyle sanatçı arasında yaşanmıştır. Mayıs 2004'te sanatçının ilk albümü "Robyn's Best" adı altında Amerika'da piyasaya sürülmüş ancak bu çaba çok da olumlu bir sonuç verememiştir. Robyn ve plak şirketi Jive Records arasındaki ipler 2004 yılında piyasaya sürülen "Who's That Girl?" single'ının ardından tamamen kopmuştur. Jive Records'un patronu şarkının electro-pop altyapısını yetersiz bulmuş ve Robyn 2005 başlarında kendi plak şirketini kurmak için bu firmadan ayrıldığını duyurmuştur. Sanatçı kendi web sitesinden yeni albümünün kendi plak şirketi "Konichiwa Records" etiketiyle beklenenden daha erken bir zamanda yayınlanacağını ve bu yeni albümde Teddybears STHLM isimli gruptan Klas Åhlund, İsveç'li elektronik pop grubu The Knife ve Alexander Kronlund ile çalışacağını duyurmuştur. Tüm bu gelişmelerden sonra Mart 2005 yılında merakla beklenen yeni single "Be Mine!" ve bu şarkıdan yaklaşık bir ay sonra sanatçının dördüncü stüdyo albümü "Robyn" piyasaya sürülmüştür. Albüm sanatçının İsveç'teki ilk 1.liğini elde etmesine yardımcı olmuş ve altyapılardaki electronica, rap, R&B ve new age gibi öğeler dikkatleri çekmeyi başarmasına yardımcı olmuştur. Albüm, 2006 İsveç Grammy Ödülleri'nde "En İyi Albüm", "En İyi Şarkı Sözü Yazarı" ve "En İyi Pop Kadın Sanatçı" dalları olmak üzere 3 dalda adaylık elde etmiştir. Gelen bu başarıların hemen ardından sanatçı Darin Zanyar'ın ilk single'ı "Money For Nothing"i yazmaya başlamıştır. "Be Mine!"ın arkasından, önceki patronuyla sorunlar yaşamasına neden olan tartışmalı "Who's That Girl?" , "Handle Me" ve "Crash And Burn Girl"ü piyasaya sürmüş ve İsveç çapındaki ününü daha da arttırmıştır. Aralık 2006'da Robyn, İngiltere'de içinde eski şarkılarından oluşan "The Rakamonie EP" isimli bir maxi single yayınlamıştır. Arkasından Mart 2007'de "Konichiwa Bitches"i piyasaya sürmüştür. "Robyn" albümünün geliştirilmiş versiyonu İngiltere'de 2 Nisan 2007'de piyasaya sürülmüştür. Albümün bu yeni versiyonuna "With Every Heartbeat" ve "Cobrstyle" isimli 2 yeni parça eklenmiştir. Bu yeni şarkılardan Kleerup destekli "With Every Heartbeat" Temmuz ayında yayınlanmış ve 12 Ağustos 2007 tarihli listede 1 numara olmayı başararak büyük bir başarı elde etmiştir. Şarkı euro pop öğeli altyapısı ile özellikle Avrupa'da oldukça büyük bir başarı elde etmiştir. Şarkı Avustralya'da da "Robyn" albümünün Dijital I-Tunes Albüm listesinde ilk 10'a girmesine yardımcı olmuştur. Bunun yanında Konichiwa Records olarak Robyn daha iyi bir tanıtım için Universal Music ile dünya çapında bir anlaşma imzalamış, İngiltere içindeki dağıtımda ise Island Records ile anlaşmaya varmıştır. "Robyn" albümünün Amerikan baskısı ise 29 Nisan 2008'de piyasaya sürülmüştür. 2009 Grammy ödüllerinde en iyi dans albümü kategorisinde aday gösterilmiştir. Handle me, With every heartbeat ve Cobrastyle Amerika Hot Dance Club Play listesinde ilk 10'a girmeyi başarmıştır. Robyn albümü İngiltere'de 11 numaraya kadar yükselerek altın plak kazanmıştır. Albümün Amerika versiyonuna 2 şarkı daha eklenmiştir. Bu albümde Prince'ten jack u off isimli şarkı da bulunmaktadır. Sanatçı Madonna'nın Sticky & Sweet Tour'unda kendisine ön sanatçı olarak eşlik etmiştir. Son albümünün başarısı üzerine pek çok sanatçı onunla ve ekibiyle çalışmak istemiştir. Kylie Minogue yeni albümü için sanatçıdan bir şarkı istemiştir Onun 2010 yılında çıkardığı Dancing On My Own adlı şarkısı Calum Scott tarafından piyano eksenli slow bir şekilde Yetenek Sizsiniz İngiltere'de seslendirildi. Yarışmayı kazanan Scott müzik dünyasında tanınmaya başladı. 1950 Ä°spanya Bisiklet Turu 9. İspanya Bisiklet Turu (Tour of Spain), üç büyük turdan (Fransa Bisiklet Turu, İtalya Bisiklet Turu, İspanya Bisiklet Turu) biri olan bir uzun mesafe etap yarışı olup; 1950 yılı 17 Ağustos-10 Eylül tarihlerinde yapıldı. Toplam 3.932 km üzerinden 22 etap içeren tur, Emilio Rodríguez tarafından kazanıldı. Rodríguez ayrıca dağlar sınıflamasını da kazandı. Year of the Cat Year of the Cat, Al Stewart'ın yedinci albümüdür, yapımcılığını Alan Parsons üstlendiği albüm 1976 yılında piyasaya sürülmüştür. Albümün en ünlü şarkısıda albümün adı olan Year of the Cat'dır. Şarkı altı buçuk dakika sürmektedir ve şarkı Peter Wood tarafından yazılmıştır. Album â€“ Billboard (North America) Şarkı – Billboard (North America) Jurga Jurga Šeduikytė ya da sahne ismiyle Jurga, 1980 yılında Litvanya'nın Samogitia şehrinde doğmuş bir şarkıcı ve şarkı sözü yazarıdır. Müzisyenlerle dolu Telšiai'li bir ailede büyüyen Jurga, liseden mezun olur olmaz Palanga'da piyano dersleri almaya başladı. Bu esnada Vilnius Üniversitesi'nde Halkla İlişkiler Bölümü'ne de devam etmeyi ihmal etmedi. İlk stüdyo albümü "Aukso Pieva"'yı Eylül 2005'te piyasaya sürüldü ve olumlu tepkiler almayı başardı. Albümün prodüktörlüğünü ünlü Litvanya'lı müzisyen Andrius Mamontovas üstlenmiştir. Albümden çıkan "Nebijok" ve "Saulė Vandeny" single'ları 2005 yılının en önemli hitlerinden olmayı başlamış ve bu albüm şarkıcıya Litvanya Bravo Müzik Ödülleri'nde "En İyi Bayan Sanatçı" ve "2005 Yılının En İyi Albümü" gibi ödüller getirmiştir. İkinci albüm "Instrukcija" ise 19 Nisan 2007'de piyasaya sürülmüş ve 2 hafta içerisinde "Altın" ödülü elde etmeyi başarmıştır. Albümden çıkan "5th Season" isimli parçayla 1 Kasım 2007'de düzenlenen MTV Avrupa Müzik Ödülleri 2007'de "En İyi Baltık Sanatçı" ödülünü Eston, Leton ve Litvan rakiplerini geride bırakarak kazanmıştır. Max Bruch Max Bruch, (d. 6 Ocak 1838, Köln – ö. 2 Ekim 1920, Berlin), Alman besteci ve orkestra şefi. Literatürde Max Christian Friedrich ve Max Karl August şeklinde iki isim daha kullanılmaktadır. En önemli eserleri arasında 1 numaralı viyolin konçertosu ile ""Schottische Phantasie" (İskoç fantezisi)" sayılır. The Long Ryders The Long Ryders (Sid Griffin, guitar, autoharp, bugle; Stephen McCarthy, guitar, steel guitar, mandolin, banjo ; Tom Stevens, bass; Greg Sowders, davul) bir Amerikan rock grubuydu.1980lerin başında Los Angeles'ta kuruldu. Edmund Goulding Edmund Goulding (d. 20 Mart 1891, Feltham, Middlesex, İngiltere - ö. 24 Aralık 1959, Los Angeles, Kaliforniya, ABD) İngiliz film yönetmeni, oyun yazarı ve tiyatro yönetmeni. Goulding, sinema sektörüne girmeden önce Londra tiyatrolarında oyuncu, yönetmen ve oyun yazarlığı yaptı. Film yönetmenliğinde; 1932 yapımı Greta Garbo ve Joan Crawford'un rol aldığı "Grand Hotel" filmi, 1939 yapımı Bette Davis'in rol aldığı "Dark Victory" filmi, 1946 yapımı Gene Tierney ve Tyrone Power'ın rol aldığı "The Razor's Edge" filmi başarılı bulunduğu filmler oldu. 1947 yapımı Tyrone Power ve Joan Blondell'in rol aldığı "Nightmare Alley" filmi Goulding'in kendine özgü sahneleri ile hatırda kaldı. Goulding aynı zamanda başarılı bir şarkı sözü yazarı, besteci ve yapımcı idi. Goulding, Britanyalı dansçı "Marjorie Moss" ile 1931 yılından 1935 yılında ölümüne değin evli kaldı. 2004 yılında Goulding'in biyografisi Matthew Kennedy tarafından "Edmund Goulding's Dark Victory" adındaki kitapla okuyucuya aktarıldı. Yazar, bu kitapta yönetmenin Hollywood çevresinde biseksüel olarak bilindiğini yazdı. Misk sıçankangurusu Misk sıçankangurusu ("Hypsiprymnodon moschatus") yalnız başına Hypsiprymnodontidae familyasına konulan iki ön dişli bir keseli türü. Kangurumsuların (Macropodoidea) arasında en ilkelleri olarak kabul edilir. Diğer kangurumsular Sıçankangurusugiller ve Kangurugiller'dir. Misk sıçankangurusu'nun vücudunda diğer kangurumsularda bulunmayan bazı özellikler vardır: Arka ayaklarının baş parmakları diğer kangurumsu familyalarından farklı olarak hala mevcuttur. Kuyruğu tüysüz ve pulludur. Kulakları ince, yuvarlak ve tüysüz olur. Ön ayakları diğer familyalardan farklı olarak daha uzundur. Üst kısmı kahverengi veya kızıl, alt kısmı ise daha açık renk olan postunun tüyleri kısa ve ipekimsidir. Vücutları 21 – 34 cm, kuyrukları ise 12 – 16 cm uzunluğa ve 340 - 680 gram ağırlığa ulaşırlar. İsimleri hem erkek hem dişilerin ürettiği misk kokusuna dikkati çekmektedir. Misk sıçankangurusu Avustralya'nın kuzeydoğusunda bulunan tropik ormanlarda yaşar. Genelde bir ırmağın ya da gölün yakınında rastlanırlar. Sıçankangurusugiller'den farklı olarak daima gündüz aktif olur. Çok ürkek ve saklı yaşayan bir hayvandır. Hoplayarak ilerlemekten daha çok dört ayak üzerinde yürür ve iyi tırmanıcıdır. Genelde yalnız yaşarlar ama bazen ikişer veya üçer bireyin birlikte yem aradığıda görülür. Beselenme şeklide diğer kangurularda olduğundan farklıdır. Misk sıçankangurusu neredeyse sadece böcek ile beslenir. Ara sıra solucan, mantar veya meyvede yer. Dişilerin iyi gelişmiş bir keseleri ve kesenin içinde 4 adet memeleri vardır. Çoğunlukla 2 adet olan yavrular genelde yağmur zamanında (şubat ile haziran arası) dünyaya gelir. İlk 5 ayı annenin kesesinde geçirdikten sonra keseden çıkarlar. Birkaç hafta daha annelerinin yuvasında kalır ve yaklaşık bir yıl sonra ergenlik çağına ulaşırlar. Misk sıçankangurusu eski sınıflandırmalarda Sıçankangurusugiller familyası içerisinde "Hypsiprymnodontinae" alt familyasına konulurdu. Ancak daha çağdaş görüşlere göre kendi kendine kladistik bir grup olduğu kabul edilir ve artık "Hypsiprymnodontidae" adında ayrı bir familyaya konulmaktadır. Onur Madalyası (Amerika Birleşik Devletleri) Onur Madalyası, () Amerika Birleşik Devletleri tarafından askeri personeline verilen en yüksek madalyadır. İlk kez Amerikan İç Savaşı'nda verilmeye başlanan madalya en son 18 Temmuz 2016 tarihinde verildi. Ödülün kara, deniz ve hava kuvvetleri için tasarlanmış üç farklı sürümü bulunmaktadır. Medal Of Honor aynı zamanda II. Dünya Savaşı'nı konu alan bir oyun serisinin ismidir. Lao Che Lao Che 1999 yılında Koli grubunun eski üyelerinin kurduğu Polonyalı bir müzik grubudur. Grubun müzik tarzı için alternatif rock, punk rock, ska, ambient ve folk gibi çeşitli müzik türlerini saymak mümkündür. Grup bugünkü popüleritesine "Powstanie Warszawskie" isimli konsept albümüyle ulaşmıştır. Türkçesi "Varşova Doğuyor, Gelişiyor" manasına gelen albüm Polonya'nın II.Dünya Savaşı'nda çektiği sıkıntılara gönderme yapması bakımından Polonya'da oldukça ilgiyle karşılanmış ve birçok ödül kazanmıştır. Polis Akademisi (film) Polis Akademisi Yönetmenliğini Hugh Wilson'ın yaptığı 1984 yılı ABD yapımı Polis Akademisi serilerinin ilk filmidir. Film, dünya çapında yaklaşık 146.000.000 $ hasılat elde etmiştir. Kentin valisi Polis Akademileri'nin artık ırk, cinsiyet, boy, kilo ve eğitim ayrımı yapmaksızın polis olmak isteyen herkese açık olduğunu beyan eder. Bunun üzerine her biri farklı ortamlardan gelen, birbirinden ilginç ve farklı kişiliklere sahip insanlar Polis Akademisi'ndeki seçmelere katılmak üzere Akademi Kampüsü'ne gelirler. Polis adayları bu durumdan son derece hoşnuttur. Ancak onları eğitmekle sorumlu olan üstleri, bu acemi çaylakları nasıl yola getireceklerini kara kara düşünmeye başlamışlardır bile. Öğrencilerin hemen hepsi, eğitimlerini tamamlayıp iyi birer polis olarak emniyet teşkilatına katılmaya kararlıdırlar. Ancak bazılarının geliş sebebi çok farklıdır. Ya akademiye yazılacak, ya da hapse gireceklerdir... David Copperfield Polis Akademisi 2: İlk Görev Police Academy 2: Their First Assignment 7 serilik Polis Akademi serilerinin 2.filmi. Akademiden mezun olan öğrenciler, artık birer polis olarak görev başındadır. Ancak Los Angeles şehrinde çıkan olaylar karşısında Emniyet Teşkilatı başarı gösteremeyince hesap akademiye çıkarılır. Akademinin yaşlı müdürü komutan Lassard, bunun üzerine eski öğrencilerinden yardım ister. Ciara Ciara, (d. 25 Ekim 1985, Atlanta, ABD) Amerikalı şarkıcı, müzik yapımcısı, dansçı, oyuncu, manken, söz yazarı ve video klip yönetmeni. Ciara ilk çıkışını "Billboard" listesinde zirveye yerleşen teklisi "Goodies" ile yaptı. İlk stüdyo albümü "Goodies", Amerika'da 28 Eylül 2004'te, Birleşik Krallık'ta 24 Ocak 2005 tarihinde yayımlandı. Bu albümden çıkan üç tekli "Billboard" Hot 100'de ilk iki sıraya yükseldi. Albüm, ABD'de 3 milyon, dünya çapında 5 milyon kopya sattı ve Ciara'ya çeşitli ödüller ve adaylıklar kazandırdı. Ciara'nın ikinci stüdyo albümü "", Aralık 2006'da piyasaya çıktı. "Get Up" teklisi "Billboard" Hot 100'de ve "Promise", "Like a Boy" ve "Can't Leave 'em Alone" teklileri R&B/Hip-Hop listelerinde ilk ona girmeyi başardı. ve yayımlanışından beş hafta sonra ABD'de platin plak kazandı. Ciara'nın beklenen üçüncü albümü "Fantasy Ride", 5 Mayıs 2009'da yayımlandı. Young Jeezy'nin eşlik ettiği "Never Ever" parçası, albümün ilk teklisi olarak Ocak 2009'da piyasaya sürüldü. Justin Timberlake vokallerinin de bulunduğu "Love Sex Magic", Mart 2009'da ikinci tekli olarak yayımlandı. Polis Akademisi 3: Eğitime Dönüş Police Academy 3: Back in Training Polis Akademisi serilerinin 3. filmi olup yönetmenliğini Jerry Paris yapmıştır. Bir eyalette iki Polis Akademisi'nin gereksiz olduğunu düşünen Vali Neilson, okullardan birinin eğitime devam edeceğini bildirir ve Komutan Lassard'ın her biri farklı kişiliklere sahip olan polis adayları ile Komutan Mauser'ın kurallara bağlı, güçlü denizcileri arasında komik bir mücadele başlar. 1947 Ä°spanya Bisiklet Turu 7. İspanya Bisiklet Turu (Tour of Spain), bir uzun mesafeli bisiklet etap yarışı ve üç büyük turdan (Fransa Bisiklet Turu, İtalya Bisiklet Turu, İspanya Bisiklet Turu) biri olup; 1947 yılı 12 Mayıs-5 Haziran tarihlerinde yapıldı. Toplam 3.893 km üzerinden 24 etap içeren bu tur, Edouard Van Dyck tarafından kazanıldı. Emilio Rodríguez dağlar sınıflamasını kazandı. Adana (anlam ayrımı) Adana, Adana ilinin merkezindeki şehir. Ayrıca şunları ifade etmek için de kullanılır: Caner Beklim Caner Beklim, (d. 23 Mart 1966, Ankara), Türk radyo yapımcısı, organizatör, prodüksiyon ve sahne amiri, araştırmacı-yazar, müzik danışmanı, videoart yönetmeni, fotoğrafçı ve müzik prodüktörü. Caner Beklim, Ortak Frekans - Yapımcı Radyocular Platformu kurucu üyesidir. 23 Mart 1966 yılında Ankara'da doğdu. 1977 yılında Ankara Atatürk Anadolu Lisesi'nde başladığı orta öğrenimini 1984 yılında İstanbul Kadıköy Maarif Koleji ve Anadolu Lisesi'nde tamamladı. İstanbul Üniversitesi İletişim Fakültesi'nde başladığı yüksek öğrenimini, İstanbul Üniversitesi Radyo-TV Yayımcılığı Bölümü'nden 1988 yılında mezun olarak tamamladı. Mimar Sinan Üniversitesi Sanat Tarihi ve Sinema-TV Enstitüsü, Sinema-TV Bölümü'nde öğrenim gördü. Bilgin Adalı, Uğur Dündar, İzzet Öz, Metin Erksan, Emre Dağdeviren, Sami Şekeroğlu, Memduh Ün ve Halit Refiğ gibi her biri kendi alanında çok değerli olan isimlerden dersler aldı. Üniversite yıllarında Türkiye'yi karış karış gezdi. Lisanslı dağcılık, bisiklet sporları yaptı. Prodüksiyon amiri olarak tiyatro ekiplerinde ve sanat performanslarında görev aldı. Özel temalı geceler organize etti. Fotoğraf ve videoart çalışmaları var. 1988 yılında TRT de başladığı radyo program yapımcılığına 2011 Nisan ayı itibarıyla TRT İstanbul Televizyonu Müdürlüğü'nde prodüktör olarak görevine devam ediyor. 1990 yılında TRT Radyo 3'te kadrolu müzik prodüktörü olarak çalışmaya başladı. 1994 yılında yayına başlayan TRT FM'in ilk "yabancı pop müzik" programları yapımcısı ve sunucusu oldu. 1993 yılında Hür Fm'in kuruluşundan itibaren müzik radyoculuğu alanında çok başarılı kabul edilen öncü bir ekip oluşturdu. Artun Ünsal'ın Genel Müdür olarak görev yaptığı dönem boyunca, bu radyoda müzik direktörlüğü ve Ayhan Artut ile birlikte Genel Müdür Yardımcılığı görevini sürdürdü. 1995 yılında Açık Radyo'nun kuruluşu sırasında, Ömer Madra, Ahmet Uluğ ve Cem Yegül ile birlikte program direktörü olarak çalıştı. 1997 yılında Raks Radyo ve Televizyonları'nda (Radyo Merkez, Number 1, Genç TV, Nickelodeon, Discovery vb.) Teknik Müdür yardımcılığı yaptı. 1994-2000 yılları arasında birçok festival (Parliament Caz Festivali, İstanbul Caz Festivali, Yapı Kredi Gençlik Festivali vb.) ve İstanbul Harbiye Açıkhava Tiyatrosu başta olmak üzere çeşitli konser mekanlarında sahne amirliği ve organizatörlük yaptı. 2001 yılında TRT İSTANBUL HAFİF MÜZİK VE CAZ ORKESTRASI Prodüktörü oldu. 2003 yılından beri EBU-Avrupa Yayın Birliği World Music-Dünya Müziği ve Caz Prodüktörüdür. Caner Beklim, 2008 (Ocak) - 2011 (Nisan) yılları arasında TRT İstanbul Radyosu Çok Sesli Müzikler Müdürü olarak görev yaptı. Çeşitli gazetelere, dergilere ve internet sitelerine yazılar yazmaktadır. Televizyon programlarına ve sinema filmlerine müzik danışmanlığı yapmaktadır. TRT Radyo 3 HÃ¼r Fm (1993-94) Açık Radyo (1995) EBU-AVRUPA YAYIN BİRLİĞİ Polis Akademisi 4: VatandaÅŸlar Devriye'de Police Academy 4: Citizens on Patrol Serinin 4.filmi olan bu filmde Polis Akademisiyle özdeşleşen ve tanınan Steve Guttenberg (Mahoney) son kez yer alıyor. Jim Drake'in yönettiği bu seride Sharon Stone'da oynuyor. Her türlü suçun bir yaşandığı Los Angeles şehrini serserilerden temizlemeye ant içmiş, cesur ama biraz sakar kahramanlarımız, aynı zamanda da polis olmayı öğrendikleri akademilerini yaşatma savaşı içindedirler. Yaşlı müdür Lassard, hem suça karşı daha güçlü olmak, hem de Polis Akademisi`nin gerekliliğini ispatlamak için halkı eğitip onları da polis teşkilatının bir parçası haline getirmek gerektiğini düşünür. Bunun için de eski mezunlarını yardıma çağırır. Ama zencisi, beyazı, hippisi, delisi ile Los Angeles halkını eğitmek hiç de kolay olmayacaktır. Polis Akademisi 5: Miami Sahili GÃ¶revi Police Academy 5: Assignment Miami Beach Serinin 5. filmi olup Matt McCoy, Janet Jones, Rene Auberjonois, ve Archie Hahn katılmıştır. Serinin bu bölümünde Kahramanlarımız Miami'ye bir ödül törenine davetlidir. Hem ödül hem de tatil için ünlü tatil cenneti ve turizm kenti olan Miami'ye giderler. Ancak Miami'ye geldiklerinde havaalanında Lassard yanlışlıkla 3 milyon dolar değerinde elmas bulunan çantayı alınca mücevher hırsızları paniğe kapılır. Çünkü kumandan Lassard'ın çantası bir mücevher hırsızının çantası ile birbirine karışır. Lassard kendisinin zannetiiği içi mücevher taşlarıyla dolu çantayı alıp oteline giderken, hırsızların kendilerinin diye aldıkları çanta ile ortada kalırlar. Bunun için Lassard'ı kaçırıp çantaya kavuşmak isterler ve bundada başarılı olurlar. Lassard ise kendisini kaçıranların polis olduklarını ve tatbikat yaptıklarını zanneder ve bu çok hoşuna gider. Bu yüzden hırsızların işini kolaylaştıracak tüyolar verir, onlara yardımcı olur ve tabi onu kurtarmak isteyen kahramanlarımızın işide zorlaşır. Asya fili Asya fili ("Elephas maximus"), yaşayan iki fil türünden biri, Elephas cinsinin yaşayan tek üyesidir. Aynı zamanda Asya'da yaşayan en iri hayvandır. Bu tür genelde Bangladeş, Hindistan, Sri Lanka, Çinhindi ve Endonezya'nın bazı yerlerinde görülür. Bu türün nesli tehlikededir, dünyada yalnızca 25.600 ila 32.750 arasında yabani Asya fili kaldığı düşünülmektedir . Tarihi dönemlerde Amik ovasında, Antakya' dan Kırıkhan, Hassa, İslahiye ve Türkoğlu üzerinden Kahramanmaraş'a kadar uzanan vadideki göl ve bataklıklar civarındaki ormanlarda yaşamıştır. 1970 yılında Kahramanmaraş'ın Türkoğlu ilçesi Gavur Gölü bataklığının kurutma çalışmaları sırasında, M.Ö 1400 yıllarına tarihlenen Asya Fili iskeleti kalıntıları bulunmuştur. Sonraki yıllarda devam eden kazılarda göl tabanından çıkarılan bütüne yakın 3 adet fil iskeleti bir araya getirilerek MTA Tabiat Tarihi Müzesi, Ege Üniversitesi Tabiat Tarihi Müzesi ve Kahramanmaraş Müzesi'nde sergilenmeye başlamıştır. Burada bulunan fil iskeletleri Türkiye açısından o kadar önemlidir ki; MTA Tabiat Tarihi Müzesi'nin logosunda Asya Fili iskeleti yer alır.. Bu türün çoğu üyesi evcildir ve taşıdığı yükü kaldırma yeteneğinden dolayı Güney ve Güneydoğu Asya'da ormancılıkta kullanılır. Tarihte bu hayvanın değirmenlerde kullanıldığı olmuştur. Yabâni filler turistlerin ne kadar ilgisini çekse de bazen köylere girip tarlaları yağmaladıkları olmaktadır . Asya fili, daha küçük kulakları, sırtının kambur oluşu, hortumunda sadece 1 "parmak" olması, sadece erkeğinin fildişleri olması ve daha küçük oluşuyla yakın akrabası Afrika filinden hemen ayırt edilir. Yabani Asya filinin ömrü 60, evcilinin ise 80 yıldır. Her gün vücut ağırlığının %10'u kadar yemek yerler (yani yetişkininin günde 170–200 kg. yemek yemesi gerekir). Ayrıca günde 80-200 litre su içmeleri ve suda yıkanmaları da gerekir. Bir milyon ağaç için 100 yıl koşusu Bir milyon ağaç için 100 yıl koşusu, 65 km mesafe üzerinden Mali' de Fatoma ve Mopti şehirleri arasında yapılan bir günlük bisiklet yol yarışıdır. 2007 yılında yapılan yarış, profesyonel bisiklet takımı Saunier Duval-Prodir' in desteklediği Bir milyon ağaç projesi için 100 yıl startını sembolize ediyordu. Takım, dünya etrafındaki 30 önemli İnsan Hakları örgütünün desteğiyle 2006 sezonunda yarışıyordu. Onların ana sponsorları, 2007 deki sponsorların 100nci yıldönümlerini kutlayacaktı. Saunier Duval-Prodir 2007 bisiklet yol yarışında Mali' ye yarışın her bir kilometresi için bir ağaç dikmeye mutabıktı. Ülke çölleşme ile mücadele ediyordu, halihazırda yüzey alanın %65' i etkilenmişti. Saunier Duval-Prodir takımının hedefi, 2007' de 1 milyon kilometre yol almaktı. Bu da sonuçta Mali' ye 1 milyon ağaç dikmek demekti. Mopti' ye ilk ağaç, Saunier-Duval takımının Afrika' dan en iyi binicilerle yaptığı Ocak 2007 tarihindeki yarış mücadelesi sonrası dikildi. 1 Şubat 2007 de proje resmî olarak takımın web sitesine yüklenmiştir. Polis Akademisi 6: Şehir Kuşatma Altında 'Polis Akademisi: Şehir Kuşatma Altında Polis Akademisi serilerinin 6. filmidir. Polis Akademisi Moskova GÃ¶revi Polis Akademisi: Moskova Görevi Polis Akademisi serilerinin 7. ve son filmidir. Tüm serilerin yapımcısı Paul Maslansky sekizinci film için düğmeye bastı. Rus mafyası, bağımlılık yaratan video oyunlarıyla bilgisayarların güvenlik sistemini çökerterek kara para aklamaktadır. Mafya ile başa çıkamayan Rus hükümeti, Polis Akademisinden yardım ister. TÃ¼rksat 5A Türksat 5A, milli imkânlarla Türkiye'de birleştirilmesi ve 2020 yılının sonunda uzaya gönderilmesi hedeflenen haberleşme uydusudur. Eylül 2011 de yapılan antlaşmaya binaen, Türksat and Turkish Aerospace Industries (TAI) tarafından Türkiye'de geliştirilen bir uydudur. TAI 'nin Ankara yerleşkesindeki Uydu Montaj , Entegrasyon ve Test ( UMET) biriminde, en az %20 yerli ve milli kaynaklarla Airbus firması ile işbirliğiyle sonucunda geliştirilmiş ilk yerli teknolojilerin de kullanıldığı iletişim uydusudur. Takibinde gelecek Türksat 5-B 'de daha yüksek oranlarda yerel kaynaklar kullanılacaktır. Projenin ileriki amaçlarından birisi de, Türksat 6-B uydusunun tamamen yerli kaynaklarla geliştirilmesidir. Uydu tamamen 12 kilowatt elektrik güç birimi çalışacak Eurostar-3000EOR sistemi üstüne kurulmuş ve 3,5 ton ağırlığa sahiptir. Yörünge yerleşimi olarak 31° Doğu yörüngesi hedeflenmiştir. Uydunun fırlatılması 2020 sonunda planlanmış ve roket tercihi olarak Falcon 9 roketi tercih edilmiştir. Uydunun yörünge görev süresi olarak 15 yıl üzerinde olması beklenmektedir. 1995-96 UEFA Kupası UEFA Kupası 1995-1996 sezonunda Bayern Münih takımı, finalde Bordeaux'u yenerek kupayı müzesine götürdü. Bordeaux, UEFA Kupası'na UEFA Intertoto Kupası'ndan girmesine rağmen; finale kadar yükselerek büyük bir sürpriz yaptı. Bu arada İsveç takımı Örebro SK, ön eleme turunda Lüksemburg'un Avenir Beggen ekibini elemesine rağmen; birkaç gün sonra Örebro SK kulübünün maçlar sırasında oynatılmaması gereken bir oyuncuyu oynattığı ortaya çıkınca UEFA, Avenir Beggen'in bir üst tura yükselmesine karar verdi. Mehmet Enver Aka Mehmet Enver Aka (1901, Edirne - 1988, İstanbul) Türk asker ve siyasetçi. 1918 yılında Kuleli Askeri Lisesini bitirdi ve I. Dünya Savaşı'na katıldı. 1920 yılında Anadolu'ya geçerek Türk Kurtuluş Savaşı'na katıldı. Ankara'da Zabit Namzetleri Talimgahı'ndan mezun olarak cephe görevine başladı. I. ve II. İnönü, Sakarya Meydan Muharebesi ve Büyük Taarruz'a katıldı. Üsteğmen rütbesine terfi etti. Cumhuriyetin ilanından sonra, Moskova, Paris ve Londra Askeri Ataşesi olarak görev yaptı. 1957 yılında Korgeneral rütbesine terfi etti. 24 Ocak 1956 - 29 Ağustos 1956 tarihleri arasında Millî Savunma Yüksek Kurulu Genel Sekreterliği, CENTO Türk Temsilciliği, 9. Kolordu Komutanlığı yaptı. Korgeneral rütbesiyle emekli oldu. Balıkesir Senatörü seçildi. 6 Kasım 1963 - 2 Aralık 1965 tarihleri arasında Cumhuriyet Senatosu Başkanlığı yaptı. John Franklin John Franklin, (d. 16 Nisan 1786, Lincolnshire - ö. 11 Haziran 1847, King William Island), İngiliz gezgin, kaşif. Henüz 15 yaşındayken sonradan kendisi gibi keşifleriyle ünlenecek olan kuzeni Matthew Andrews ile Avustralya'ya bir keşif gezisine çıktı. 1818 yılında Spitzberg Adaları'nı geçerek kuzey yolculuğuna çıkan iki gemiden birinin kaptanı olarak ilk kutup seferini yaptı. Döndükten sonra 1818 - 1821 yılları arasında Kanada'da kanolarla yapılan bir keşif gezisinin rehberliğini üstlendi. Bu ekip, Hudson Körfezi'nden yola çıkarak, Büyük Esir Gölü'ne, oradan da Coppermine ırmağı üzerinden Kuzey Kutup bölgesine ulaştı. Franklin, bu yolculuğa devam ederek, yine kanoyla Kanada kıyıları boyunca 880 kilometre daha yol aldı. Üç yıl sonra 1844'te yine Kanada'da başka bir geziye rehberlik yaptı. Toplamda 1932 kilometrelik kıyı şeridinin araştırmasını tamamlayarak ülkesine geri döndüğünde "sir" unvanını aldı. John Franklin 14 yaşındayken bağlandığı Kraliyet Deniz Kuvvetleri'nden ölünceye kadar ayrılmadı. 1801 yılında Kopenhag, 1805'te Trafalgar, 1814'te New Orleans savaşlarına katıldı. 1836 yılında kendisine verilen Van Diemen's Land (bugünkü adıyla Tazmanya) genel valiliği görevini yürüttü. 1844 yılında İngiltere'ye dönerek 1845 yılında Kraliyet Deniz Kuvvetleri adına yapılan bir keşif gezisine çıktı. 1845 yılında başlayan bu gezinin amacı; Atlas Okyanusu'ndan Büyük Okyanus'a bir geçit bulmaya çalışmaktı. Ancak bu Sir Ftanklin'in son yolculuğu oldu; 1859 yılında Kral William Adası'na giden bir araştırma ekibi; görgü tanığı Eskimoların anlattıkları ve buldukları tayfa iskeletlerinin yanındaki 25 Nisan 1848 tarihli seyir defteri notlarına göre; John Franklin komutasındaki gemilerin 1846 Eylül ayından 1847 Nisan'ına kadar Victoria Boğazı'nda buzulların arasında sıkışıp kaldığını, Franklin'in 1847 Haziranında öldüğü öğrenildi. Geminin sağ kalan tayfaları parçalanan gemileri bırakarak buzda yürüyüp Kanada'ya ulaşmaya çalışırlarken açlık ve hastalık nedeniyle hepsi ölmüştü. Kuzeybatı Geçidi'ni batıdan geçerek bulmaya çalışan keşif ekiplerinin ulkaştığı yere Franklin'in varması için yalnızca birkaç kilometre kalmış olduğundan, çoğunlukla Kuzeybatı Geçidi'ni onun keşfettiği varsayılır. John Franklin; dünyada en çok yer keşfeden insan olarak kabul edilmektedir. Necip Mirkelamoğlu Necip Mirkelamoğlu (1922; Birecik - 21 Aralık 2010, İzmir), Türk iktisatçı, bestekâr ve siyasetçi. 1946 yılında İstanbul Üniversitesi İktisat Fakültesi'nden mezun olmuştur. 1.(XII.) dönem İzmir Milletvekilliği, İzmir Senatörlüğü ile Cumhuriyet Senatosu Başkan Vekilliğinde bulunmuştur. ""Gülağacı değilem, her gelene eğilem"" bestesiyle ün yapan Mirkelamoğlu 3 çocuk babasıdır. Estelle Getty Estelle Getty (d. 25 Temmuz 1923, ö. 22 Temmuz 2008), Amerikalı oyuncu, sinema oyuncusu. Türkiye'de de yayımlanan "Golden Girls" adlı dizide "Sophia Petrillo" adıyla canlandırdığı dominant anne karakteriyle tanınan Getty,birçok filmde rol almıştır. Polonya göçmeni Yahudi bir ailenin kızı olarak New York'ta dünyaya gelen Estelle Getty, birçok filmde rol almasına karşın ününü "Golden Girls" adlı diziyle pekiştirmişti. Uzun süredir Lewy Body Sendromu'na bağlı olarak demans tedavisi gören Getty, 22 Temmuz 2008'de hayata veda etmiştir. Emir MengÃ¼cek Emir Mengücek, ("Emir Ahmed Mengücek") Büyük Selçuklu Devleti Sultanı Alp Arslan'ın komutanlarından, 1080'de Mengücekliler Devleti'nin kurucusudur. Emir Mengücek, her biri ait oldukları Oğuz boylarının veya bu boyların oymaklarının beyi olan Savtekin, Sanduk, Emir Afşin, Süleyman Şah, Altuntas, Atsız, Aksungur, Danişmend Gazi, Artuk, Saltuk, Çavlı, Çavuldur, Gevherayin, Porsuk, Bozan gibi Alp Arslan’ın ordusunda yer alan zamanın en büyük kumandan ve emirlerinden biriydi. Alp Arslan, Malazgirt Savaşı’ndan sonra Emir Saltuk’a Erzurum ve çevresini; Emir Artuk Bey’e Mardin, Diyarbakır, Malatya, Harput ve çevrelerini; Emir Melik Dânişmend Gazi’ye Kayseri, Sivas, Tokat, Niksar, Amasya ve çevrelerini; Emir Çavuldur’a Maraş, Saros ve çevrelerini; Emir Mengücek’e ise, Erzincan, Kemah, Şarkikarahisar ve çevrelerinin fethi görevini vermiştir. Bu nedenle Mengüceklilerin ilk vatanları Kemah ve Erzincan dolaylarıdır. Daha sonra sınırları içerisine Şarkikarahisar ve Divriği yörelerini de katmışlar, başkentlerini Divriği'ye taşımışlardır. Mengücek Bey öldükten sonra yerine oğlu İshak Bey geçti. Onun zamanında toprakları Danişmendliler tarafından alındı. İshak Bey 1142'de öldükten sonra devletin toprakları Erzincan yöresi ve Divriği yöresi olmak üzere ikiye ayrıldı. Divriği kolunun yönetimi Süleyman Bey'e verildi. Burası kısa bir süre sonra Selçuklulara bağlandı. Erzincan kolunun yönetimi ise Davut Bey'e kaldı. Burası 1228'de I. Alaeddin Keykubad tarafından Selçuklulara bağlandı. 1116 yılında Bizanslılarla Selçuklular arasında cereyan eden Bolybotum (Bolvadin) Savaşı'nda, Büyük Selçuklu Sultanı Müizzeddin Melikşah ordusunu güneydeki dağın yamacına, Emir Mengücek ise ordusunu kuzeydeki dağın yamacına yerleştirmiş, işte bu durum üzerine sultanın çekildiği dağa Sultan dağı, Emir Mengücek'in çekildiği dağa da Emir dağı adı verilmiştir. Afyonkarahisar ilinin ilçelerinden olan Sultandağı Sultan Dağları'nın eteklerinde, diğeri Emirdağ ise Emir Dağları'nın eteklerinde bulunmaktadır. 1 Sonraki (Next) Eylem 'in 20 Temmuz 2008'de çıkan 2. stüdyo albümüdür. İngiltere'de yapımı gerçekleşen ve dünyaca ünlü Kevan Forst, John Themis, Wesley Johson gibi müzik ustalarının yer aldığı albüm, ritim ve melodileriyle yaz aylarının en çok dinlenecek albümü olmaya aday Albümün ilk klibi çıkış şarkısı olan "Güle Güle" ye çekildi. "Albümde yer alan şarkıların söz ve müziklerin büyük kısmı EYLEM'e ait." Virtual hosting Virtual Hosting, Web sunucusunun bölümlere ayrılarak, her kısmın birbirinden bağlantısız, kiralık terminal (sunucu) gibi çalışmasına olanak sağlayan hosting türüdür. Bir alan adına birden fazla IP numarası atanabilir. Bu yoğun talep olan hallerde geçerlidir. Wikipedia.org, yahoo.com, google.com gibi adreslerde bu çok olur. Ama daha yaygını, birçok alan adı tek bir IP'ye atanabilir; birden fazla domain tek bir sunucuda çalıştırılabilir. Buna da "Sanal Evsahipliği" (Virtual Hosting) denir. Shared hostingden farkı, müşterisine sunucusu üzerinde çok daha fazla kontrol imkânı sağlamasıdır. 2 Tür Virtual Hosting bulunmaktadır; 1- Virtual Private Server (Vps) Nedir? Vps açılım olarak ” Virtual Private Server ” cümlesinin baş harflerinden oluşmaktadır. Türkçedeki tam karşılığı Paylaşımlı Özel Sunucu anlamına gelmiştir. Buradaki mantık aynı sistem içerisinde ortak ram ve disk kullanımıdır. Yalnız ram ve disk i kullanan bu ortak sanal sunucu grubu birbirinden bağımsız çalışmaktadır. Zaten Gerçek Sunuculardan (yani dedicated) farkı da aynı donanımı birden fazla sanal sunucunun kullanabiliyor olmasıdır. Dedicated gibi fazla performans gerektiren hizmetleri karşılamaktansa, düşük maliyetde düşük ram kullanan web hizmetlerinde sanal sunucular kullanılır. Hem ücret olarak çok uygundur hem de talep ettiğiniz sistemi karşılayacak kadar değere sahiptir. 2- Virtual Dedicated Server (Vds) Nedir? Vds açılım olarak ” Virtual Dedicated Server ” cümlesinin baş harflerinden oluşmaktadır. Vps paketlerde donanımı kullanan işletim sistemi tektir. Yalnız VDS de ise bu durum farklıdır. Her kullanıcı için donanımı kullanan bir işletim sistemi vardır. Örneğin sunucuda bölünen Ram miktarı tümü ile o kullanıcıya atanır. ( Ram miktarı, kullanılmasa bile kullanıcıya atanır. ) Böylece sanal yöntemdeki ram kısıtlamalarının önüne geçilir. Kimlere hitap eder? Bu tür lüks web barındırma hizmeti genelde kurumsallaşmış şirketlere ve orta ölçekli web portallarına hitap etmektedir. TarÄ±m Nehri Tarım Nehri, (Mandarin: "Tǎlǐmù Hé", 塔里木河; "Tǎrǐm Hé", Uygurca: تارىم دەرياسى, "Tarım Däryası", Putonghua: Talimu He) Çin'in Sincan Uygur Özerk Bölgesi'nde ortalama 2.030 km uzunluğunda bir nehir. Kâşgarlı Mahmud, Türk Dili'nin en eski ve değerli sözlüklerinden Divân-ı Lügati't-Türk'te; "ترم Tarım" "Uygur sınırında, "Küçe" yanında, bir yer adı, burada akan derenin adı."" ve "اسمى ترم Usmı Tarım" İslam diyarlarından Uygur iline dek akan büyük bir dere. Bu dere Uygur ilinde kumlara karışır."" şeklinde tanımlanmıştır. Orta Asya'nın en uzun nehrinin, ana kaynağı Sincan Uygur Özerk Bölgesinde Çin'in en batısında bulunur, Aksu şehrinin güneydoğusundan sonra Aksu, Yarkent ve Kaşgar nehirleri ile birleşir; ayrıca güneyden gelen Hotan Nehri'nin ("Khotan Darya") çok suyu olduğunda oda katılır. Daha sonra Tarım Havzası'ından Taklamakan Çölü'nün kuzey kısmından doğuya doğru akar ve Taklamakan Çölünün en doğusunda konumlanan Lop Nur Çölünde suları kumlara karışır. Çin'in de en uzun nehri olan Tarım, yıllık 4-6 trilyon m³ suyu akar. Tarım vadisi 10 milyon Çinli, Uygur, Moğol ve diğer etnik azınlıkların memleketidir. Tarım Havzası'nın Tarım nehri boyunca Kavak ("Populus diversifolia", "Populus euphratica"), Söğüt ("Salix × sepulcralis"), Yalancı iğde ("Hippophae rhamnoides") ve çok sık çalılık kendir ve kenevir gibi bitki örtüsü vardır. Tarım vadisi boyunca ince bir Kavak ormanları yetişir. Tarım Nehrinde, ("Abbottina rivularis"), ("Abbottina rivularis"), Sazangiller "Cyprininae" alt-familyasından ("Ctenopharyngodon idella"), ("Cyprinus carpio haematopterus"), ("Diptychus maculatus"), ("Gobio cynocephalus"), ("Carassius carassius") gibi tatlı su balık türleri yaşar. .asia .asia, Asya ve Pasifik ülkelerine özel alan adıdır. Mart 2008 tarihinde faliyete alan adının 2000 yılında DotAsia kuruluşunun 2006 yılından itibaren bu ismi kullanma hakkını elde etmesiyle başladı. Lavta Lâvta (, , , ), mızrapla çalınan, gövdesi uttan küçük bir Batı müziği ve Türk müziği çalgısı. İlk çağda Sümerler, Mısırlılar, Babilliler, Romalılar ve Yunanlarda bu sazın ilkel şekline rastlandı. Daha sonraları Araplar tarafından geliştirildi ve Endülüs Emevileri Dönemi'nde İspanyollara, oradan da batıya yerleşti. Türk müziğine 18. yüzyılda girdi. Tamburi Cemil Bey lavtayı bağa mızrapla çalarak yeni bir özellik getirdi. Bu dönemde incesaz gruplarına alındı ancak, 19. yüzyılda popülerliğini yitirdi. Bugün nadiren de olsa Barok müzikte ve Klasik Türk müziğinde kullanılmaktadır. Uda çok benzer. Farkları, gövdesinde uda göre daha az dilim bulunması ve perdeli olmasıdır. Udta perde yokken lavtada yirmi altı tane perde aralığı bulunmaktadır. Akdeniz lavtasının çifterli takılan sekiz tane teli vardır. Bazı lavta yapımcıları en üstteki teli kaldırarak yedi telli ve yedi burgulu lavta üretirler. Barok lavtanınsa yine çifterli takılan on bir teli vardır. Ahenk tellerinin de eklenmesiyle tel sayısı arttırılabilir. Sazın atası olarak nitelendirilmektedir. Akdeniz lavtası bağa mızrapla veya plastik mızrapla çalınır. Bağa mızrapla çalındığında tambura çok yakın bir ses elde edildiği için Türk müziğindeki gelişimi olumsuz etkilemiştir. Barok lavta sağ elin baş ve işaret parmaklarıyla teller çekilerek çalınır. Ayrıca lavta çalan kişiye "lavtavi" ya da "lavtacı" denir. Sıçan kangurusugiller Sıçan kangurusugiller (Potoroidae) iki ön dişli bir keseli familyası. Kangurugiller ile yakın akraba olduklarından dolayı uzun zaman bu grubun alt familyası olarak görülmüştür. Ancak bazı noktalarda (özellikle beslenme) Kangurugillerden farklıdırlar. Familya, ikisinin soyu tükenmiş olan toplam 10 türden oluşmaktadır. İsim benzerliğinden dolayı familyayı Kanguru sıçanları ("Dipodomys") ile karıştırmamak gerekir. Sıçan kangurusugillerin vücut yapısı Kangurugiller'e benzer. Aynı onlarda olduğu gibi arka bacakları büyük, ön bacakları ise küçüktür. Ancak bu fark Kangurugillerde olduğu kadar büyük değildir. Renkleri yaşam alanlarına göre türden türe sarımsı kum rengi ile gri veya kahverengi arası değişir. Vücutları 20 – 52 cm, kuyrukları 25 – 40 cm ve ağırlıkları 0,5 – 3 kg kadar olabilir. Sıçan kangurusugiller Avustralya faunasının tipik temsilcilerindendir. Eskiden neredeyse bütün Avustralya'da yaygın olan Sıçan kangurusugillerin soyu bugün birçok bölgelerde tükenmiştir ve bundan dolayı artık birbirinden kopuk bölgelerde yaşarlar. Sıçan kangurusugiller gece aktifdir ve seyrek ağaçlı alanlarda ve fazla sıkı olmayan ormanlarda yaşarlar. Gündüzleri, kendilerinin ağaç kovukları içine yaptıkları yuvalarda geçirirler. Kuru otlardan ve dallarda oluşan yuva malzemesini kuyrukları ile tutarak taşırlar (kuyruklarını kıvırarak). Genelde yalnız yaşarlar, ama bazen kısa ömürlü, düzensiz gruplarda oluşturabilirler. Diğer kangurularda da olduğu gibi iki farklı ilerleme yöntemleri vardır: yavaş ilerlerken dört ayak üzerinde yürürler ve hızlı olmak zorunda oldukları zaman, güçlü arka bacakları ile zıplayarak ilerlerler. Kangurugiller ile aralarında olan en büyük fark beslenmedir: Sıçan kangurusugiller her şey yiyicidir (omnivor). Mantar, kök, tohum, veya böcek, böcek larvaları ve solucan gibi birbirinden farklı şeyler yiyebilirler. Neredeyse hiç yeşil bitki yemezler ve bundan dolayı mide yapılarıda gayet basitdir. Sıçan kangurusugiller'in neredeyse hiç suya ihtiyaçları yoktur; vücutları gereken suyu yedikleri besinden elde edebilmektedir. Sıçan kangurusugiller bütün yıl boyunca çiftleşebilirler. Dişilerin iyi gelişmiş kesesinde 4 adet meme bulunur. 21 - 24 günlük bir gebelikten sonra 1 - 2 yavru dünyaya gelir. Bunlar ilk 4 ay annenin kesesinde durur. 4 ay sonra yavrular keseyi terk eder ve bundan 2 ay sonra da anne emzirmeyi bırakır. Bir yıl sonra erginleşirler. Doğada 4 - 8 yıl kadar ömürü hayvanat bahçesinde 12 yıla kadar varabilir. Avrupalıların Avustralya'ya gelmesinden dolayı en çok zarara uğrayan gruplardan birisi de Sıçan kangurusugiller'dir. Yaşam alanlarının, koyun veya sığır gibi ev hayvanları için otluk alana çevrilmesi ve Avrupalıların getirdikleri ev kedisi ve kızıl tilki gibi avcıların yüzünden Avustralya'da birçok türün soyu tükenmiştir. Sıçan kangurusugiller'den 2 türün soyu tükenmiş ve bazı diğerleride tehdit altındadır. İki ön dişliler takımı içerisinde Sıçan kangurusugiller, Misk sıçankangurusu ve Kangurugiller ile birlikte "Kangurumsular" (Macropodoidea) üst familyasını oluşturmaktadır. Familya dört cinse ayrılır: Medal of Honor (anlam ayrımı) Medal of Honor ÅŸu anlamlara gelebilir: Cemal Orhan Mirkelam Cemal Orhan Mirkelam, (d. 1924, Birecik, Türkiye), ( Emekli Vali Orhan MİRKELAM 17.09.2009 tarihinde vefat etmiştir.)Türk bürokrat. 1950-1952 yılları arasında Oğuzeli, 1955-1960 yılları arasında Akçakale, 1961 yılında ve 1963-1964 yılları arasında olmak üzere iki kez Haymana kaymakamlıkları, 1967-1970 yılları arasında Ordu, 1970-1972 yılları arasında Bitlis, 1972-1975 yılları arasında Yozgat, 1975-1978 yılları arasında Afyon, 1978 yılında Isparta valilikleri yapmıştır. Almanya Bisiklet Turu Almanya Bisiklet Turu (İngilizce: "Tour of Germany" ve bazen "Deutschland-Rundfahrt" Almanya)' da en önemli çok etaplı yol bisiklet yarışıdır. Başlangıçta yarış Mayıs/Haziran aylarında yapıldı. 2005 yılından beri UCI ProTour'un bir parçası olarak Ağustos ayında yapılmaktadır. 1911' e kadar Almanya' da bir "ulusal" bisiklet yarışı 1.500 km üzerinden yapılıyordu(o zaman pek çok imparatorluk toprakları üzerinde ve krallıklarda ). 1931 yılına kadar pek çok gerçek tur, çok farklı koşullar ve organizasyonlar tarafından yapıldı. 1931 yılında ilk "Almanya Turu" yapıldı. Yarışın genellikle heyecanlı olduğu ve 1937 ve 1939 yıllarında iyi organize edildiği üzerinde mutabakata varıldı. Almanya, Belçika, Fransa ve İtalya benzeri önemli yol bisiklet tarihini hiç sahip olmamıştı, bu yarışların popülaritesinin Alman başarısına dayanmasından kaynaklanıyordu. Fakat Jan Ullrich' in 1997 Fransa Bisiklet Turu zaferinden sonra, bisiklet yarışı çok daha popüler hale geldi. 2004 Almanya Bisiklet Turu Aşağıdaki sonuçlar, Alman Patrik Sinkewitz tarafından kazanılmış olan 2004 yılı Almanya Bisiklet Turu bisiklet yarışıdır. Shawn Johnson Shawn Johnson (d. 19 Ocak 1992), Amerikalı artistik jimnastikçi. 2007 Dünya Artistik Jimnastik Şampiyonasında toplamda altın madalya kazanmıştır. 2008 Yaz Olimpiyatları'na katılan ABD takımının bir üyesidir. 2007 ve 2008'de genel toplamda ABD Şampiyonu olan Johnson, 2008 Yaz Olimpiyatları'nda genel toplamda vatandaşı Nastia Liukin'in ardından gümüş madalya almıştır. Davor Vugrinec Davor Vugrinec (d. 24 Mart 1975, Varaždin), Hırvat eski millî forvet oyuncusu. Profesyonel futbol kariyerine, 1992'de, NK Varteks takımında başladı. 1997 yılına kadar düzenli forma şansı bulan Hırvat oyuncu, oynadığı 123 resmi maçta 56 gol atma başarısını gösterdi. İlk yurt dışı deneyimini Trabzonspor'da tattı. Trabzonspor'da oynadığı 85 maçta 29 kez fileleri havalandırmayı başardı. Daha sonra sırasıyla Lecce, Atalanta, Catania formalarını giydi. 12 Kasım 2000'de Lecce formasıyla Giuseppe Meazza Stadyumu'nda Inter'e karşı tarihi bir gole imza atıp, Lecce'nin büyük bir zafer elde etmesini sağlamıştır. İtalya'da geçirdiği 5 yılın ardından tekrar Hırvatistan'a dönen Vugrinec, 2005 yılının yazında Rijeka kulübüyle anlaştı. Kulübüyle başarılı bir sezon geçiren Vugrinec, Ahmad Sharbini'yle birlikte, 15 golle Hırvatistan 1. Ligi'nin gol kralı oldu. Aynı sezon Hrvatski nogometni kup maçında ilk kulübü Varteks'e rövanş maçında attığı kritik gollerle (HNK Rijeka, ilk maçı 5-1 kaybedip, ikinci maçı 4-0 almıştı), Hrvatski nogometni kup'ı Rijeka'ya kazandırmıştır. 2006 Haziran'da Dinamo Zagreb'le sözleşme imzalayan Vugrinec, kulübü için ilk resmi maçına 19 Temmuz 2006'da geldiği takım olan Rijeka'ya karşı Hırvatistan Süper Kupası'nda çıkmıştır. Dinamo Zagreb'in Rijeka'yı 4-1 yendiği maçta 2 asist birden yapmıştır. 16 Nisan 2011 tarihinde Hırvatistan 1. Ligi tüm zamanlar gol krallığında 121 golle 2. sırada yer bulmuştur. (55 gol Varteks, 15 gol Rijeka, 16 gol Dinamo Zagreb, 29 gol NK Zagreb ve 6 gol Varaždin) 2012'de, Vugrinec Slaven Belupo'ya transfer oldu ve Osijek'e karşı ilk golünü attı. Nastia Liukin Anastasia "Nastia" Valeryevna Liukin (Rusça: Анастасия "Настя" Валерьевна Люкина; d. 30 Ekim, 1989) Amerikalı artistik jimnastikçi. Denge aletinde 2005 ve 2007 Dünya şampiyonudur. Dünya şampiyonaları çerçevesinde 7'si bireysel olmak üzere toplam 9 madalya kazanmıştır. Liukin, Shawn Johnson ile birlikte ABD Jimnastik tarihinde en fazla Dünya şampiyonası madalyası kazanmış kişidir. Liukin ayrıca Miller ve Mary Lou Retton'ın bir Olimpiyat içinde en fazla madalya alan Amerikalı jimnastikçi olma rekoruna da ortak olmuştur. Liukin 12 yaşında iken ABD Gençler takımını girdi ve 13 yaşında genel toplamda Ulusal şampiyon oldu. 2003 Pan Amerika Oyunları'nda toplamda gümüş madalya kazandı. Liukin 4 kez (2'si gençlerde, 2'si büyüklerde) genel toplamda ABD şampiyonu olmuştur. 2005'ten bu yana asimetrik paralelde ABD Ulusal şampiyonudur. Liukin ülkesini 3 kez Dünya Şampiyonalarında temsil etmiştir. 2008 Yaz Olimpiyatları'na katılacak olan ABD takımının bir üyesidir. Nastia Liukin iki eski Sovyet jimnastikçinin, Olimpiyatlarda altın madalya almış olan Valeri Liukin ve Dünya şampiyonu ritmik jimnastikçi Anna Kotchneva'nın kızıdır. Nastia, Moskova'da doğdu ve daha sonra ABD'ye taşındılar. Liukin'ın koçluğunu babası yapmaktadır. Nastia Liukin 30 Ekim 1989'da Moskova, Sovyetler Birliğinde doğmuştur. İki eski Sovyet Jimnastikçinini tek çocuğudur; 1988 Yaz Olimpiyatları'nda altın madalya almış Valeri Liukin ve 1987 Dünya Şampiyonu (Labut) ritmik jimnastikçi, Anna Kotchneva. Liukin ailesi Nastia 2,5 yaşında iken Sovyetler Birliği'nden ayrılıp ABD'ye yerleşmiştir. 1994 yılında Valeri Liukin bir başka Sovyet şampiyonu olan Evgeny Marchenko ile birlikte Plano'da World Olympic Gymnastics Academy (WOGA) kurmuştur. Lars Olsen Lars Olsen (d. 2 Şubat 1961 Glostrup), bir dönem Trabzonspor forması da giyen Danimarkalı millî futbolcudur. Mevkii libero ve defansın sağıdır. Bir sezon Trabzonspor'da oynamıştır. Oynadığı süre içinde kendisine "Laz Osman" lakabı takılmıştır. Lars Olsen, 1992 Avrupa Şampiyonası'nda şampiyon olmuş Danimarka millî takımının kaptanıdır. Aktif futbolculuk hayatına nokta koyduktan sonra 2006-2007 sezonunda UEFA Kupası 1. Tur mücadelesinde Fenerbahçe'nin karşılaştığı Randers FC takımını çalıştırmıştır. Rune Lange Rune Lange (d. 24 Haziran 1977, Tromsø), Norveçli eski millî futbolcudur. 2000 yılında 12 milyon mark DM karşılığı Norveç'in Tromsø takımından Trabzonspor'a transfer edilen Lange, Trabzonspor'dan 650 bin dolar peşin para almış; ancak daha sonra, 45 gün içerisinde aylık ödemeleri yapılmadığı için serbest kalmıştır. 2004 yılında, Galler'e karşı oynarken, Norveç millî takımında ilk kez forma giydi. Şubat 2009'da, 2008-09 sezonunun sonuna kadar Hartlepool United ile sözleşme imzaladı. Hartlepool'daki üçüncü maçında omuzundan sakatlandı. 13 Mart 2009'da, yaralı omzundan ameliyat oldu ve en az altı hafta boyunca sahalardan uzak kaldı. Eylül 2009'da, (iki lig ve play-off maçında) sezonun geri kalanına kadar Norveç futbol dördüncü ligi takımı Kvik Halden ile sözleşme imzaladı. Rune Lange Mart 2011 itibarıyla eski takımı Club Brugge adına bir yetenek avcısı olarak çalışıyor. Samantha Peszek Samantha Peszek (d. 14 Aralık, 1991; McCordsville, Indiana) Amerikalı artistik jimnastikçi. 2008 Yaz Olimpiyatları'na katılacak olan ABD takımının bir üyesidir. 2007 Dünya Artistik Jimnastik Şampiyonası'nda altın madalya kazanmış olan ABD takımında yer almıştır. Mart 2008'de American Cup'ta genel toplamda takım arkadaşları Nastia Liukin ve Shawn Johnson'ın ardından 3. sırada yer almıştır. Ä°hsan Dizdar İhsan Dizdar (d. 19 Mart 1925 Üsküdar İstanbul - ö. 25 Şubat 2000 İstanbul) Türk Karagöz, kukla, orta oyunu sanatçısı, meddah ve son geleneksel hokkabaz. 19 Mart 1925 tarihinde İstanbul'un Üsküdar ilçesinde doğdu. İlk orta ve lise eğitimini de Üsküdar'da tamamladı. Ortaokul sıralarında geleneksel gösteri sanatlarına ilgi duymaya başladı. Ailesinin baskılarına rağmen hem Üsküdar Halk Evinde hem de Münir Efendi (Münir Kestiren) yanında (çırak olarak) çalışmalara başladı. Karagöz kukla sanatçısı ve hokkabaz olan Münir Efendi ile uzun süre çalıştıktan sonra 1945 yılında Münir Efendi'nin çalışma takımlarını Celal Gürkaş'a (Üsküdarlı Karagöz Celal) bırakıp, meslekten el çekmesi üzerine Karagöz Celal'in yanında geleneksel İbiş ve ip kuklası oynatmaya ve hokkabaz oynamaya başladı. Daha sonra kendi ekibini kurdu. 1960'lı yıllarda İsmail Dümbüllü ile tanıştı ve orta oyunlarında, Sirar ( Genç erkek)ve Arap taklitlerine çıktı. Arap taklidinde gösterdiği başarı ile Dümbüllü ekibinde kalıcı oldu. Geleneksel tiyatro ile ilgilenmek tam profesyoonel bir iş olmadığından Denizcilik İşletmeleri'ne girdi ve tiyatro ile uğraşına ikinci iş olarak devam etti. İsmail Dümbüllü'nün vefatından sonra orta oyununu yaşatmak amacı ile Zeki Alphan ile topluluk kurdu. Orta oyunu müziklerini canlı çaldırma olanağı giderek ortadan kalktığından Askeri Mehterhane ile işbirliği yaparak çifte nara ve kaba zırna ile çalınan bu müziklerin önemli bir kısmını kayıt altına aldı. Orta oyunu ekibi ile pek çok turne yaptı. İhsan Dizdar daha sonra Nevzat Açıkgöz ile çalışmaya devam etti. Karagöz Celal'in oğlu Rıfat Gürkaş ile vefatına kadar kukla, karagöz ve hokkabaz icra etti. Dizdar, İsmail Dümbüllü'nün vefatından itibaren, kendi ölümüne kadar her yıl ölüm yıldönümlerinin mezarı başında düzenlenmesine de Yalçın Akçay'la birlikte öncülük etti. UNESCO nun yaptığı çalışmada Meddah hikâyeleri canlı olarak kayıt altına alındı. Ulusal ve uluslararası pek çok festivale katılan İhsan Dizdar, 1992 yılında tesadüfen tanıştığı ve ustası Münir Efendinin küçük kızının oğlu olan Alpay Ekler'i 1995 yılından itibaren karagöz, kukla ve meddah konularında yetiştirmeye başladı. İstanbul Şehir Tiyatrosu'nun orta oyunu çalışmalarında danışman olarak görev aldı. 1997 yılında danışmanlık yaptığı "Gülme komşuna" adlı orta oyununda yer alan Hüseyin Karabağ hâlen geleneksel orta oyunu çalışmalarına devam etmektedir. Kültür Bakanlığı'nın yaptığı tüm festivallerde yer alan Dizdar, 1996 yılında Geleneksel Türk Tiyatrosu Hizmet Ödülü'nü aldı. 1998-1999 yılında Çocuk Vakfı'nın açtığı Karagöz Okulunda diğer ustalarla (Orhan Kurt, Tacettin Diker, Metin Özlen) dersler verdi. Bugün o kurslardan Ramil Balakhin, Hüseyin Karabağ ve Emin Şenyer karagöz oynatmaktadırlar. Orta oyunundaki Pişekar rolünü birçok kez canlandırmıştır. 1999 yılında tekrar orta oyunu çalışmalarına dönerek bir oyunun provalarına başladı, ancak ölümü nedeniyle yarım kalan provaları Alpay Ekler devam ettirerek sahneledi. Mütevazı kişiliğiyle tam bir İstanbul beyefendisi olarak görülen İhsan Dizdar, yaşamı boyunca sağladığı birikimi kayıtsız şartsız herkesle paylaşarak geleneksel tiyatronun yaşaması için büyük mücadele vermiştir. Uluslararası Kukla Birliği (UNIMA) adlı kuruluşa diğer ustalarla beraber katkıda bulunmuş, gençleri bu konuda heveslendirmeye çalışmıştır. Ayrıca UNIMA'nın Türkiye şubesinin kuruluşunda bulundu. 25 Şubat 2000 tarihinde evindeki koltuğunda dünyaya sessizce gözlerini kapamış ve bir isimsiz kahraman olarak tarihe geçmiştir. Karacaahmet Mezarlığı'na defnedildi. Vefatı ardından Pişekar elbisesi ve aksesuarları UNIMA milli merkezi müzesine bağışlanmış, yardağı Celal Gürkaş'ın önerisi ile de ailesi tarafından tüm oyun takımları bu sanatı İhsan Dizdar üslubunu devam ettireceğine inanılan Alpay Ekler'e teklif edilmiş ve Alpay Ekler tarafından muhafaza edilmeye başlanmıştır. 2002 yılında, ölümünün ikinci yıldönümü vesilesiyle, Çocuk Vakfı başkanı Mustafa Ruhi Şirin'in girişim ve ısrarlı çabaları sonucu, Üsküdar ve Büyükşehir belediyelerinin ortak aldıkları kara ile Üsküdar'da doğup büyüdüğü Salacak Bostan Sokağı'na "İhsan Dizdar Sokağı" adı verilmiştir. Hasan Hüseyin Karabağ'ın yeniden yazdığı "Ters Evlenme" adlı orta oyunu İhsan Dizdar'ın anısına ithaf edilmiştir. Bir Sevgi Yeter: 60. Sanat Yılı Bir Sevgi Yeter: 60. Sanat Yılı, Selmi Andak'ın altmışıncı sanat yılı için yapılan saygı albümü. Albümde Sezen Aksu, İzel Çeliköz, Nükhet Duru, Zerrin Özer gibi ünlü sanatçılar yer alıyor. Ã‰douard Balladur Édouard Balladur (d. 2 Mayıs 1929, İzmir, Türkiye), Ermeni asıllı Fransız siyasetçi, eski başbakan (1993-1995). Türkiye'den Fransa'ya göçmüş Ermeni bir ailenin oğludur. Fransız Danıştayı'nda çeşitli kademelerde görev almıştır. 1973-1974 yıllarında Cumhurbaşkanlığı Genel Sekreterliği, 1986-1988 yılları arasında Maliye, Ekonomi ve Özelleştirmeler Bakanlığı (2. Jacques Chirac Hükümeti'nin iki numaralı ismi) görevlerinde bulundu. 1993 seçimlerini merkez sağın kazanması üzerine 29 Mart 1993 - 11 Mayıs 1995 tarihleri arasında başbakanlık yaptı. 1995 yılında Fransa cumhurbaşkanlığı seçimlerinde aday oldu ancak seçilemedi. 2002-2007 arasında Fransa Ulusal Meclisi Dış İlişkiler Komisyonu başkanlığı görevinde bulundu. 2007 yılında siyasetten çekildi. Günsür Yerel yÃ¶netim sitesi Bir il veya ilçede hizmet veren yerel yönetimlerin (valilik, belediye, kaymakamlık vb.) verdikleri hizmetler hakkında kamuoyunu bilgilendirmek için hazırladıkları bir tür internet sitesidir. Genellikle ".gov.tr" ve "bel.tr" uzantılarına sahiptirler. Bu tür sitelerde yerel yönetim tarafından sağlanan hizmetler, planlanan projeler, duyurular, haberler, bölge hakkında tanıtıcı bilgiler yer alır. Hegit Hegit, Türk halk müziğinde kullanılan ve yapımı yörelere göre değişiklik gösteren Orta Asya kökenli yaylı bir çalgının ortak adıdır. Malatya, Gaziantep, Şanlıurfa, Teke Yöresi, Çukurova ve Kastamonu’da çalınsa da çoğu yerlerde neredeyse tamamen unutulmuş ve en fazla kullanıldığı Teke yöresinde dahi kaybolma sürecine girmiştir. Yörük kemençesi, tırnak kemane, egit gibi adlarla da anılır. Su kabağından veya ağaçtan yapılabilir. Su kabağı dikine kesilerek üzerine deri gerilir ve kabağın sapı da çalgının kolunu oluşturur. Ağaçtan yapılan hegit ise Karadeniz Kemençesiyle birlikte Türk halk müziği yaylı çalgılarının tahta kapaklılar sınıfına girer. Görünüş ve icra bakımından Geleneksel Türk Sanat Müziğindeki klasik kemençeyle yakın benzerlik gösterir. Dış formu armudidir. 45 cm uzunluğunda ve 11–12 cm genişliğindedir. Gövdesi dut, ardıç veya erik ağacından oyulur. Kapak için sedir, ladin, akçam gibi ağaçlar tercih edilir. Burguların altında üst eşik yoktur. Teller doğrudan burgulara bağlanır. Eskiden bağırsak tel kullanılırken günümüzde bağlama telleri kullanılmaktadır. Teller üzerine basılarak değil, tırnaklar yan taraftan tele değdirilerek çalınır. Çok seslilik özelliği vardır. Orta tel dem tutar. Beşli akortlanır. Ses alanı 2,5 oktavdır. Çalınmasının çok zor olması gittikçe unutulmasındaki başlıca etken olmuştur. Günümüzde Fethiyeli THM sanatçısı Bayram Salman ve aynı bölgeden birkaç mahalli sanatçı tarafından yaşatılmaya çalışılmaktadır. Amy Macdonald Amy Macdonald (d. 25 Ağustos 1987, Bishopbriggs, Doğu Dunbartonshire), İskoç şarkıcı ve söz yazarı. 30 Temmuz 2007'de piyasaya sürdüğü ilk albümü "This Is the Life", 2 milyondan fazla kopya satmıştır. İlk single'ı "Poison Prince", 7 Mayıs 2007'de yayımlandı. Glastonbury, Hyde Park, T in the Park ve V festival gibi festivallerde sahne aldı. The Killers ve Razorlight'ın da içinde bulunduğu Vertigo Records'la albüm anlaşması yaptı. Macdonald, sahnede akustik şarkılar çalmaya 15 yaşındayken başladı. En büyük ilham kaynakları arasında Travis ve The Libertines bulunmaktadır. Avrupa'da birçok konser verdikten sonra 2008 yazında V Fest gibi birçok festivalde sahne aldı. 8 Mart 2010'da ikinci stüdyo albümü olan "A Curious Thing" piyasaya çıkmıştır. Haziran ayında çıkardığı "Slow It Down" adlı single ile büyük beğeni toplayan şarkıcı, hemen ardından "Life In A Beautiful Light" adlı üçüncü albümünü piyasaya sürmüştür. Mustafa Nail (yedek teÄŸmen) Mustafa Nail (d. 1898, Adana - 19 Temmuz 1920, Mersin) TÃ¼rk asker. Adana'ya bağlı Yardibi, Saimbeyli mahallesinden Ömer Kâhya'nın oğludur. İlk ve orta öğrenimini Saimbeyli Merkez Okulu'nda yaptı. 1915 yılında Adana Erkek Öğretmen Okulu'na girdi. Fakat öğrenimini yarıda bırakarak askere çağrıldı. İstanbul’da bulunan İhtiyat Talimgâhı'ndan Teğmen rütbesiyle mezun oldu. Filistin Cephesi'ne gönderildi. Eylül 1918'de İngilizlere esir düştü. Mısır'daki esir kampında 15 ay kaldı. Adana'ya döndüğünde şehrin Fransızlar tarafından işgal edildiğine şahit oldu. Mustafa Kemal Paşa'nın Millî Mücadele'yi başlatması üzerine kendi müfrezesini kurarak Kuvâ-yi Milliye'ye katıldı. Mersin çevresinde Fransız birlikleriyle yapılan ilk karşılaşma olan Başnalar Muharebesi'ni yönetti. Bu muharebeyi yöre halkından da destek alarak (asıl müfreze 30 kişiden oluşmasına rağmen yöre halkının yardımıyla 150 kişiye ulaştı) kazandı. Sonraları memleketi Saimbeyli o dönemde Kozan iline bağlı olduğu için "Kozanlı Mustafa Nail" olarak tanındı. Demirbaş Müfrezesi Komutanı olarak katıldığı Tarsus Bağları Taarruzu'nda hayatını kaybetti. Mezarı Eshab-ı Kehf Dağı eteklerindedir. 2006 yılında Arslanköy, Mersin kasabasındaki lisenin kütüphanesine adı verildi Divan sazı Divan sazı, bağlama ailesi içinde büyük boy bir bağlama türüdür. Tekne boyu 48–52 cm, sap boyu 65–66 cm, tel uzunluğu 104-106 cm. dir. Alta iki 0.30 mm, ortaya bir tane 0.20 ve bir tane kalın sırma, üste ise bir tane 0.30 mm ve bir tane kalın bam teli takılır. Bağlamadan 5 ses pese akortlanır. Tanburu andıran tok ve mistik bir sesi vardır. Uzun hava açılışlarında kullanılmaya çok uygun bir sazdır. TRT sanatçıları Ali Ekber Çiçek, Mehmet Erenler ve Mustafa Günaydın bu sazla özdeşleşmiş isimlerdir. Orhan Gencebay da daha küçük boyda bir türünü kullanmaktadır. Sar-i Pol (il) Sar-i Pol Vilayeti "(Farsça:" ولایت سرپل")", Afganistan'ın 34 vilayetinden birisidir. Sar-i Pol vilayetinin merkezi aynı isimli Sar-i Pol şehridir. 15.999 km yüzölçümündeki vilayetin nüfusu 767.000'dir. Sar-i Pol Vilayeti 9 ilçeye ayrılmıştır. Bu ilçeler ve ilçelere ait bilgiler aşağıdaki tabloda gösterilmiştir. Bayağı ipekkuyruk Bayağı ipekkuyruk ("Bombycilla garrulus"), ipekkuyrukgiller (Bombycillidae) familyasına ait bir kuş türüdür. Yaklaşık 8–21 cm boyundadır. İpeğimsi tüyleri ve sivri ibiği ile ayırt edilir. Avrupa'nın kuzey bölgeleri, Asya ve Kuzey Amerika'nın batısındaki kozalaklı ormanlarda yayılış gösterir. Göçebe bir kuştur. Uçuşu düz ve güçlüdür. Steve Guttenberg Steven Robert "Steve" Guttenberg (d. 24 Ağustos 1958; Brooklyn, New York), Yahudi asıllı Amerikalı oyuncu. 1984-1987 yılları arasında rol aldığı Polis Akademisi filmlerindeki "Mahoney" karakteriyle tanınır. Steve Guttenberg, 6. yıllık Fire Island Altın Wagon Film Festivali'nde Eğlence sektöründe yaptığı çalışmalarla ve bunun yanı sıra kendi toplum hizmeti çalışmaları gibi 2008 Tony Randall Yaşam Boyu Başarı Ödülü ile onurlandırıldı. 12 Aralık 2011 tarihinde, Guttenberg Hollywood Bulvarı'nda bir yıldız aldı. Yıldız, 6411 Hollywood Blvd'de yer almaktadır. Guttenberg 30 Eylül 1988 tarihinde model Denise Bixler ile evlendi. Haziran 1991'de ayrılmış ve 1992 yılında boşanmıştır. David Graf Paul David Graf ("d. 16 Nisan 1950, Lancaster, Ohio, ABD - ö. 7 Nisan 2001, Phoenix, Arizona, ABD"), Amerikalı oyuncu. Paul Graf, Polis Akademisi (film) serilerinde her türlü silahı iyi kullanan, silahlara çocuk gibi düşkün ve takıntılı "Tackleberry" rolüyle tanınırdı. 1972 yılında mezun olduğu Ohio'da okudu. Oyunculuk kariyeri için terk ettiğinde, 1975 yılına kadar Ohio State Üniversitesi'nde yüksek lisans okuluna gitti. Bir Aile Düğünü sırasında kalp krizi geçirerek hayatını kaybetti. Akabinde, Ohio, Lancaster'da Orman Rose Mezarlığı'na gömüldü. Graf'ın babası ve dedesi daha önce benzer bir yaşta kalp krizi nedeniyle ölmüştü. Zam Zam Zam Zam Cola (Farsça: زم زم كولا, "Zem zem Kola"), İran'da üretilen ve colaya benzeyen gazlı içecek markasıdır. İran ve bazı Arap ülkelerinde Coca Cola ve Pepsi gibi batılı ürünlerin alternatif statünü kazanıp popüler olmuştur. Zam Zam Iran Corporation'un müdürü Ahmad-Haddad Moghaddam'dır. Aynı firma Zam Zam Portakal ve Zam Zam Gazoz da üretmektedir. 1954'te İran'da Pepsi tarafından üretilmeye başlamış ve 1979'da İran İslam Devriminden sonra "Zam Zam Iran Corporation" firması kurulmuştur. 2002'de Suudi Arabistan'da Coca-Cola'ya boykot etmesinden sonra Zam Zam Cola hacıların gayriresmî rakipsiz içeceği olmuştur. Avrupa ve bazı Asya ülkelerinde de satılmaktadır. Mekke'deki Zemzem suyundan adını almıştır. Ancak Zam Zam Cola için Zemzem suyu kullanılmamaktadır. Dale Dougherty Dale Dougherty (d. 1955), Tim O'Reilly ile birlikte O'Reilly Media'nın kurucularındandır. Ayrıca O'Reilly & Associates'ın online yayınlardan sorumlu başkan yardımcısı. Ağustos 1993'te yayına geçen ilk ticari site olan GNN'i (Global Network Navigator) geliştiren kişidir. Bu site sonradan AOL'e satılmıştır. Web 2.0 konsepti O'Reilly Media ve MediaLive International arasında gerçekleşen bir beyin fırtınası konferansı ile başladı. Web öncüsü ve O’Reilly Media Başkan Yardımcısı Dale Dougherty’nin belirttiğine göre; "çökmüş" olmaktan çok uzakta, heyecan verici uygulamaları ve şaşırtıcı düzenlilikteki otomatik olarak açılan siteleriyle, web her zamankinden daha önemliydi. Dahası, çökmekten kurtulmuş olan şirketlerin ortak bazı şeyleri olduğu gözüküyor fikrindeydi. Panoramio Panoramio, bir fotoğraf paylaşım sitesi, web servisi ve çevrimiçi topluluk platformudur. Aynı zamanda ilk web 2.0 uygulamarından biridir. Fotoğraf paylaşımında bu kadar gözde olması ve yaygın kullanılmasının nedenlerinden biri, sitedeki fotoğrafların Google Earth'de eş zamanlı olarak yayınlanmasıdır. Yenilikçi çevrimiçi topluluk araçları fotoğrafları etiketlemeye ve sınıflara ayırmaya yardımcı olur. İki milyardan fazla fotoğraf barındırır. Ücretsiz üye olan kullanıcıların 2 GB fotoğraf gönderme sınırı vardır. Buradaki fotoğraflar, fotoğrafın sahibinin seçimine göre, tüm hakları fotoğrafın sahibinde kalacak şekilde yayımlanabilir. Panoramio'nun sahibi Google'dır. Kullanıcılarına e-posta göndererek 4 Kasım 2016’dan itibaren hizmetlerini durduracağını açıklamıştır. Kullanıcılar siteye önceden yüklenen fotoğrafları arşivlerinde bulabilir. Joe Kraus Joe Kraus, eski popüler arama portali olan Excite ve viki gibi bir uygulama olan JotSpot'ın kurucusu, web geliştiricisi. Bir zamanların, popüler arama portali Excite’ın kurucularından biri olan Joe Kraus, “Web’in ilk süreci, ayrı sayfalar halindeki küçük parçaları doldurmak anlamına geliyordu ama ikinci süreç bu ayrı parçaları birleştirmek ile ilgilidir” demiştir. Kraus, Web üzerindeki e-posta, Web sayfaları ve diğer türlerdeki verilerin entegre edilmesinin genelleşmiş bir yolu olmadığını belirtir. Kraus, Wiki gibi bir uygulama olan JotSpot’u tanıtırken bu uygulamanın iş ve veri uygulamaları için ciddi bir platform olduğunu söylemiştir. Kraus’a göre, JotSpot, Web’in bir sonraki modelinin bir örneği ve bu, kullanıcıların Web-tabanlı uygulamaları özel gereksinimleri için Web hizmetleri protokolleri yolu ile kişiselleştirip geliştirdikçe zenginleşecek bir yenilik olarak görmektedir. 7 Women 7 Women, (Seven Women) 1966 yılı yapımı, yönetmenliğini John Ford'un üstlendiği ABD filmi. Yapımcılığını Bernard Smith ve John Ford'un yaptığı film, Norah Lofts'un "Chinese Finale" adlı hikâyesinden Janet Green ve John McCormick tarafından uyarlanmıştır. Film 1935 yılında Çin'de misyoner merkezinde bulunan yedi kadının hikâyesini anlatmaktadır. Web 2.0 KonferansÄ± (2004) İlk Web 2.0 Konferansı, 5 Ekim - 7 Ekim, 2004 arasında San Francisco, ABD'de Hotel Nikko adlı yerde düzenlenen Web 2.0 konusunun gündeme alındığı konferanstır. Web 2.0 KonferansÄ± (2005) Web 2.0 Konferansı (2005) 2005 yılında düzenlenen world wide web'in gelişimi, ve "Web 1.0" 'dan Web 2.0 geçişin konuşulduğu konferanstır. 2005 Almanya Bisiklet Turu Bu Team Gerolsteiner' ın takımından Levi Leipheimer tarafından kazanılan 2005 yılı Almanya Bisiklet Turu sonuçlarıdır. Batıda Vuruşanlar Batıda Vuruşanlar 1966 ABD yapımı western filmidir. Özgün adı The Appaloosa olan filmin yönetmenliğini Sidney J. Furie üstlenmiş, başrolünde ise Marlon Brando oynamıştır. Film, aktör John Saxon'a Meksikalı haydut rolüyle "En İyi Yardımcı Erkek Oyuncu" dalında Altın Küre adaylığı getirdi. "Brando'nun spagetti westerni" olarak anılan film, Birleşik Krallık'ta "Southwest to Sonora" adıyla gösterime girdi. Filmde atını çalan Meksikalı bir haydutu arayan buffalo avcısının serüvenleri anlatılmaktadır. Appaloosa kelimesi daha çok yerli Amerikalıların bindiği karışık-parçalı renkli atları anlatmak için kullanılmaktadır. Mim Kemal Ã–ke (hekim) Mim Kemal Öke (1884, İstanbul - 30 Ocak 1955, İstanbul), Türk hekim. Askerî Rüştiye ve Tıbbiye İdadiyi bitirdi. Mekteb-i Tıbbiye-i Şahane'yi (Askerî Tıp Okulu) Hekim Yüzbaşı rütbesiyle ile 1919 yılında bitirdi. Gülhane Askerî Tıp Akademisi'nde stajını tamamladıktan sonra cerrahî ihtisasına başladı. Trablusgarp Savaşı'nda gönüllü olarak Derne Cephanesi'nde görev aldı. Dönüşünde Gümüşsuyu Askerî hastanesinde operatör ve röntgen uzmanlığına atandı. Bir ara Çanakkale'de 5. Ordu sağlık başkanı yardımcısı ve menzil müfettişliği başhekimi oldu. I. Dünya Savaşı sırasında kurulan bulaşıcı hastalıklarla mücadele kuruluna başkanlık etti. Savaş sonunda Gülhane Askerî Tıp Akademisi'nde Prof. Dr. Weiting'in yerine cerrahî hocası oldu. Türk Kurtuluş Savaşı'nda Ankara Cebeci Merkez Hastanesi binasında görevini sürdürürken Gülhane Askerî Tıp Akademisi 1. hariciye kliniğini yönetti. Sakarya Meydan Muharebesi sırasında Isparta'da ağır yaralılar için Kızılay Hastanesi'ni kurdu. Mustafa Kemal Atatürk'ün ölümüne kadar onun sağlığı ile yakından ilgilenmiştir. Hür ve Kabul Edilmiş Masonlar Büyük Locası'nda Büyük Üstat olarak görev yaptı. TBMM VIII. Dönem (Ara Seçim) İstanbul milletvekilliği yapmıştır. Marek ÄŒech Marek Čech (d. 26 Ocak 1983, Trebišov) Boavista'de forma giyen ve defansın solunda görev yapan Slovak futbolcudur. 1983 yılında bugün Slovakya topraklarında yer alan Çekoslovakya'nın doğusundaki Trebišov şehrinde doğan Čech, futbola 2000-01 sezonunda Inter Bratislava'da başladı. Aynı sezon takımıyla Superliga ve Slovenský pohár şampiyonluğu yaşadı. 2004-05 sezonunda Sparta Praha'a transfer oldu. Bir sezon oynadığı Prag'da yalnızca 17 lig maçına çıkan Čech, burada da lig şampiyonluğu yaşadı. Takımda yeterince forma şansı bulamamasına rağmen "Slovakya U-21" ile gösterdiği performans sonrasında sol bek arayan FC Porto'ya geçti. Teknik direktör Co Adriaanse'nin yardımlarıyla teknik açıdan büyük bir gelişim gösterdi. Porto'da oynadığı üç sezonda 52 lig maçında forma giyip iki gol atan Slovak futbolcu, üç lig ve bir Portekiz Kupası şampiyonluğu yaşadı. Marek Čech, 15 Temmuz 2008'de 1.4 milyon £ karşılığında Premier League'e yeni yükselen West Bromwich Albion'a transfer oldu. Forma giydiği ilk maç olan Arsenal karşılaşmasında teknik direktör Tony Mowbray tarafından orta sahanın sağında görevlendirilen Čech, WBA'nın küme düştüğü o sezon yalnızca 8 lig maçında oynayabildi. Mowbray'in sol bekte Paul Robinson'ı tercih etmesi ve Čech'e şans vermemesi nedeniyle Slovak defans, sezon sonunda takımdan ayrılmak istediğini belirtti. Ancak o sırada Mowbray'in takımdan ayrılıp yerine Roberto Di Matteo'nun gelmesiyle takımda kaldı. Di Matteo ile birlikte sürekli forma giymeye başladı ve o sezon West Bromwich'le yeniden EFL Championship'ten Premier Lig'e döndü. WBA kariyeri boyunca attığı iki golü de o sezon Plymouth Argyle ile oynanılan ve 3-1 kazanılan maçta kaydetti. Albion'daki son sezonu olan 2010-11 sezonunda 15 lig maçında forma giydi. Sezon sonunda biten sözleşmesi ise Mayıs 2011'de bir yıl daha uzatıldı. Marek Čech, 31 Ağustos 2011'de 1 milyon € karşılığında Trabzonspor'a transfer oldu. Aynı gün İstanbul'da kendisini üç yıllığına Trabzonsporlu yapan sözleşmeye imza attı. Čech'in her yıl için 800 bin € garanti ücret ve 10 bin € maçbaşı ücreti alacağı açıklandı. Slovak futbolcu yeni takımında Engin Baytar'ın ayrılmasından sonra boşa çıkan 5 numaralı formanın da yeni sahibi oldu. Čech, Trabzonspor'daki ilk maçına 10 Eylül 2011'de Manisaspor'la oynanılan karşılaşmanın 69. dakikasında Halil Altıntop'un yerine oyuna dahil olarak çıktı. Trabzonspor'un Şampiyonlar Ligi'nde oynadığı tüm maçlarda da forma giyen Marek Čech, 25 Ocak 2012'de Eskişehirspor'la oynanılan ve 4-1 kazanılan 22. hafta maçında bordo mavili forma altındaki ilk lig golünü attı. Slovak futbolcu bordo mavili kulüpteki ilk sezonunda 30 lig maçına çıkıp, 1 gol attı. Ayrıca Şampiyonlar Ligi'nde oynanılan 6 maçta da ilk 11'de forma şansı buldu. 2012-13 sezonunda Emerson'un transfer edilmesiyle teknik direktör Şenol Güneş, Čech'e kadroda yer vermedi. Şenol Güneş'in 27 Ocak 2013'te istifa etmesinin ardından göreve gelen Tolunay Kafkas, Emerson'un yerine Čech'i tercih etmeye başladı. Ligin son haftasındaki Galatasaray maçı hariç oynadığı tüm karşılaşmalara ilk 11'de çıkan Čech, 14 maçta forma giydi. Trabzonspor, 26 Temmuz 2013'te Cech ile sözleşmesini karşılıklı olarak feshetti. millî takımının formasını ilk kez 2004 yılında Japonya'ya karşı giyen Čech, millî takımıyla ilk golünü 8 Eylül 2007 tarihinde 2008 Avrupa Futbol Şampiyonası elemeleri maçında İrlanda'ya atarken, yine elemelerde 5-0 Slovakya'nın kazandığı San Marino karşılaşmasında da iki gol attı. Čech, 2010 FIFA Dünya Kupası elemeleri maçında San Marino'ya karşı tekrar iki gol kaydetti. Ülkesinin Güney Afrika'da düzenlenen 2010 Dünya Kupası kadrosunda da yer alan Marek Čech, turnuvada sadece Yeni Zelanda ile oynanılan maçta oynayabildi. Marek Čech, 3 Temmuz 2010'da kız arkadaşı Tatiana ile Košice'de evlendi. Çiftin 12 Mayıs 2011 tarihinde İngiltere'nin Birmingham şehrinde Luca adını verdikleri bir erkek çocukları doğdu. Ceylan (şarkıcı) Ceylan ya da tam adıyla Ceylan Avcı, (d. 26 Haziran 1974, İstanbul), Zaza asıllı Türk halk müziği ve arabesk müzik sanatçısı. Aslen Tuncelili'dir. Sanatçı birçok albüm çıkarmış, birçok da sinema filminde rol almıştır. "Seni Sevmeyen Ölsün" albümü 1,3 milyon satış rakamına ulaşmayı başarırken, "Ah Gönlüm" albümü Mü-yap tarafından altın plak ile ödüllendirilmiştir. Kral TV tarafından iki kere En İyi Kadın THM sanatçısı seçilmiştir. 2006 Almanya Bisiklet Turu 30. Almanya Bisiklet Turu 2006 yılı 1 Ağustos-9 Ağustos tarihlerinde yapıldı. Giriş etabı içeren bu tur, 1.390,5 km toplam mesafe üzerinden sekiz etap içeriyordu. Düsseldorf'tan başlayan tur Karlsruhe'de bitiyordu. Jens Voigt geçen yılın şampiyonluğunu korumaya çalışan Levi Leipheimer'in önünde zaferi elde ediyordu. Kühtai Dağı tepesindeki kötü hava koşullarından dolayı (2.017 metre), bisikletçiler, organizasyondan start öncesi buranın eteptan çıkartılmasını talep ettiler. Organizasyon da bunu kabul etti ve sonuçta etap sadece 160 km uzunluğunda kaldı. Yedi Silahşörler Yedi Silahşörler 1960 ABD yapımı western macera filmidir. Özgün adı The Magnificent Seven dır ("İngilizce:Muhteşem Yedili"). Sonraki yıllarda Türkiye'de TRT Televizyonunda özgün adının çevirisiyle yani Muhteşem Yedili adıyla da gösterime sunulmuştur. Akira Kurosawa'nın 1954 tarihli ünlü epik filmi Yedi Samuray'ın (Shichinin No Samurai) western türüne uyarlanmış bir yeniden çevrimidir. "Yedi Silahşörler" in de 3 devam filmi ve sayısız taklitleri çevrilmiştir ancak bunların hiçbirisi ilkinin başarısına erişememiştir. Tüm zamanların en popüler westernlerinden biri olan Yedi Silahşörler'in senaryosunu Kurosawa'nın filminden (ki o filmin senaryosu da yönetmen Kurosawa'ya aitti) William Roberts uyarlayıp yazmıştır. Filmin yönetmeni ve yapımcısı John Sturges'tir. Başlıca rollerinde Yul Brynner, Eli Wallach, Steve McQueen, Charles Bronson, Robert Vaughn, James Coburn, Horst Buchholz ve Brad Dexter oynamışlardır. Filmin görüntüleri Charles Lang'a aittir. Filmde Meksika'daki bir köyün ahalisinin düzenli olarak ürünlerini yağmalayan haydutlardan korunmak için Amerikalı bir grup silahşörü kiralamaları ve onlarla birlikte haydutlara karşı verdikleri mücadele anlatılmaktadır. Filmin tanıtım sloganı aynı zamanda filmin de bir özeti gibiydi; "Yedi kişiydiler ama yedi yüz kişi gibi dövüştüler". 1961 yılında filme Altın Defne ödülü verilmişti. Aynı yıl Elmer Bernstein'ın film için yaptığı unutulmaz tema müziği Oscar'a aday gösterilmişti. Bernstein'ın müziği sonraki yıllarda Marlboro sigaralarının reklamları (Western temasının işlendiği Marlboro Man kampanyası) ile de özdeşleşmişti. Interior Music Interior Music Jean Michel Jarre'ın 2001 yılında Bang & Olufsen için özel olarak basılmış albümüdür. Albüm iki adet atmosferik ve uzun parçadan oluşur; ilk parça, Bonjour Hello, bazı B&O reklamlarında kullanılan İngilizce, Fransızca ve Danca konuşmaların kullanıldığı bir kolajdır. İkinci parça, Whispers Of Life, enstrümantel bir versiyondur. CD kutusunun arkasında bunun yeni bir albüm olduğu belirtilmesine rağmen bu albüm hiçbir zaman yayınlanmamış ve sadece 1000 kopya basılmıştır. Anzer Yaylası Anzer Yaylası (Lazca: Anzeri Gola), Rize'nin İkizdere ilçesinin 35 km güney batısında kalan bir yayla. Aşağı Anzer (Çiçekliköy) ve Yukarı Anzer (Ballıköy) olmak üzere ikiye ayrılır. Rize il merkezine 54 km mesafededir. Doğal güzelliğinin ve Anzer balı merkezi olmasının yanı sıra çok sayıda endemik türde çiçeğe de ev sahipliği yapması nedeniyle yerli ve yabancı turistleri bölgeye çekmektedir. 1991 yılında bakanlar kurulu kararıyla turizm merkezi ilan edilmiş olup 3 bin metreyi aşan doruklara ve 2 bin metreye kadar yükselen ormanlara sahiptir. Ayrıca, alternatif turizm aktivitelerinden trekking, yamaç paraşütü ve zirve tırmanışları için de uygun olup bir taraftan Çoruh Nehri ve Bayburt iline, diğer taraftan da, Uzungöl Turizm Merkezine ulaşım olanağı sağlar. Sessions 2000 Sessions 2000 Jean Michel Jarre'ın 2002 yılında Disques Dreyfus tarafından yayımlanmış