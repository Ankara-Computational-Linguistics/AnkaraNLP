"Art" Bartlett (26 Kasım 1933 - 31 Aralık 2009), Amerikalı iş adamı. Century 21 Real Estate adlı emlak şirketinin kurucusudur. O ve ortağı 1971 yılında tek ofisli şirketini kurdular. Ölümüne kadar dünya çapında 7.700 ofise ulaştı. Bartlett Glens Falls, New York şehrinde doğdu, daha sonra ailesi 1940'lı yıllarda Long Beach, California ya taşındı. Burada Long Beach City College e gitti fakat mezun olamadı. Bayburt milletvekilleri Bayburt milletvekilleri, Türkiye Büyük Millet Meclisinin 19. döneminden beri Bayburt şehrini temsil eden milletvekillerinin listesidir. Bayburt, 21 Haziran 1989 tarih ve 20202 sayılı Resmî Gazete'de yayımlanarak yürürlüğe giren 3578 sayılı Kanunla il olmuştur. Tunceli milletvekilleri Tunceli milletvekilleri, Türkiye Büyük Millet Meclisinin 1. döneminden beri Tunceli şehrini temsil eden milletvekilleri ve senatörlerin listesidir. Orhan Veli Yıldırım Orhan Veli Yıldırım (d. 1943, Tunceli), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, TBMM XVIII. ve XX. Dönem Tunceli Milletvekilliği yapmıştır. Evli ve iki çocuk babasıdır. Abdürrahman Rahmi Katoğlu Abdürrahman Rahmi Katoğlu (1878, Sivas - 10 Ekim 1934), Türk siyasetçi. Yüksek Muallim Okulu mezunudur. Riyaziye Muallimliği, Halep, Yanya, Ankara, Konya, Sivas, Kırşehir, Kastamonu ve Bağdat İdadi ve Sultanilerinde Öğretmenlik, Müdür Yardımcılık ve Müdürlükleri, Darü'l-Eytamlar Müdürlüğü, Üsküdar, Selçuk Sultan Kız Sanayi Mektebi ve Kız Muallim Mektebi Öğretmenliği, Osmanlı Meclisi Mebusan III. Dönem Sivas Mebusluğu, TBMM II., III. ve IV. Dönem Sivas Milletvekilliği yapmıştır. Evli ve dört çocuk babasıdır. Nodar Dumbadze Nodar Dumbadze (Gürcüce: ნოდარ დუმბაძე, 14 Temmuz 1928, Tiflis – 4 Eylül 1984, Tiflis), Sovyet Gürcü yazar. 20. yüzyıl Gürcü edebiyatının en ünlü adlarından biridir. Romanları otobiyografik özellikler taşır. "Güneşi Görüyorum" (1967) adlı romanı Almancadan ve "Güneşli Gece" (2015) ile "Ben, Ninem, İliko ve İlarion" adlı romanları ise Gürcüceden Türkçeye çevrilerek yayımlanmıştır. 14 Temmuz 1928 yılında Tiflis’te doğdu. Babası Vladimer Dumbadze, Gürcistan Komünist Partisi’nin Mayakovski (bugünkü Bağdati) ilçesi komitesinin birinci sekreteri, annesi Ana Bahtadze ise ev kadınıydı. Nodar Dumbadze Tiflis’te ilkokula gidiyorken, 1937 yılında Büyük Temizlik sırasında babası tutuklandı; annesi ise sürgüne gönderildi. Babası 22 Kasım 1937'de kurşuna dizildi. Nodar Dumbadze ise, Çohatauri ilçesine bağlı Zenobani köyüne, ninesinin yanına gitmek zorunda kaldı. 1945 yılında Hidistavi köyünde ortaöğrenimi tamamlayan Nodar Dumbadze, yükseköğrenim için Tiflis’e döndü. 1950 yılında Tiflis Devlet Üniversitesi Ekonomi Fakültesi’ni bitirdi. Aynı yıl Gürcüce gazete ve dergilerinde ilk şiirleri ve mizah öyküleri yayımlandı. 1967–1972 arasında, Sovyet Yazarlar Birliği üyesi Gürcistan Yazarlar Birliği sekreteri iken "Niangi" adlı mizah dergisinin editörlüğünü yaptı. Tiflis’te ölen yazar, kentteki "Mziuri" adlı çocuk parkında toprağa verildi. Eylül 2009’da naşı buradan Mtatsminda Panteonu’na nakledildi. Nodar Dumbadze'nin yapıtlarında yalınlık, akıcılık, mizah, hüzün dikkat çeker. Dumbadze 1975 yılında Şota Rustaveli Devlet Ödülü ve 1980 yılında Lenin Ödülü aldı. "Ben, Ninem, İliko ve İlarion" (მე, ბებია, ილიკო და ილარიონი; 1960), "Güneşi Görüyorum" (მე ვხედავ მზეს; 1962), Güneşli Gece (მზიანი ღამე; 1967), "Korkma, Anne!" (ნუ გეშინია, დედა!; 1971), "Beyaz Bayraklar" (თეთრი ბაირაღები; 1973) ve "Sonsuzluk Yasası" (მარადისობის კანონი; 1978) başlıca romanlarıdır.Yapıtlarının neredeyse tamamı tiyatroya uyarlanmış ve filme alınmıştır. Dumbadze’nin yapıtları Türkçe dışında Rusça, Ukraynaca, Romence, Ermenice, Azerice, İngilizce, Fransızca, Almanca, İspanyolca, Lehçe, Japonca, Arapça gibi pek çok dile çevrildi. Dört romanı tiyatro oyunu olarak sahnelendi. "Ben, Ninem, İliko ve İlarion" (1962; Yönetmen Tengiz Abuladz), "Güneşi Görüyorum" (1965; Yönetmen L. Gogoberidze), "Korkma Anne" (1972; Yönetmen M. Kokoçaşvili) adlı romanları sinemaya uyarlandı. Dumbadze’nin şiirleri ve öyküleri pek çok kez kitap halinde yayımlandı. Saacke GmbH - TÃ¼rkiye Saacke GmbH - Türkiye. Yaklaşık 1200 çalışanı ile 80 yılı aşkın süredir yanma teknolojileri konusunda bir firmadır. Şu an firma yönetimi Saacke ailesinin 4. kuşak üyelerinin gözetiminde profesyonel bir kuruldan oluşmaktadır. Firmanın ürettiği brülörler dünya genelinde 100.000'den fazla tesiste ve 5.000' den fazla gemide kullanılmaktadır. Almanya (brülör üretimi), Hırvatistan (gemi kazanı üretimi), Çin (gemi kazanı üretimi) ve Brezilya'da toplam 4 üretim tesisi bulunmaktadır. Saacke GmbH, 80 ülkede faaliyet göstermektedir. Bu ülkelerin 24'ü %100 olarak Saacke'nin mülkiyetindedir ve bunlar Saacke osisleri olarak çalışırlar. Türkiye ofisi de bu 23 ofisten birisidir. 1998 yılında Türkiye'de distribütörlük sistemi ile pazara girmiş, 2010 yılında Saacke Türkiye olarak devam etme kararı almış ve kendi ofisini açmıştır. Şu an firma yönetimi Saacke ailesinin 4. kuşak üyelerinden oluşmaktadır. Firmanın ürettiği brülörler dünya genelinde 100.000'den fazla tesiste ve 5.000' den fazla gemide kullanılmaktadır. Firma 1931 yılında Carl Saacke tarafından Berlin'de kurulmuştur. 1934 yılında gemi kazanlarına uygulanmak üzere döner çanaklı rotatif brülörlerin lansmanı yapılmıştır. 1951 yılında merkez, Berlin'den, liman şehri olan Bremen'e taşınmıştır. 1954 yılında gaz ve çift yakıtlı(kombine)brülörler geliştirilmiştir. 1960 yılında ilk uluslararası şubelerini kurmaya başlamıştır. 1963'te sıcak hava jenaratörlerini üretmeye başlamıştır. 1975 yılında basınç püskürtücülü (basınç atomizörlü) brülörler alanında 1985'te ise buhar parçalamalı (buhar atomizörlü) basınç püskürtücülü brülörler alanında pazara girmiştir. 1991'de Lloyd's Register tarafından verilen ISO 9001 kalite yönetim sistemi sertifikasını almıştır. 1992 yılında çok düşük NOx emisyonlu brülörlerini pazara sokmuştur. 1996 yılında hayvansal yağ yakma alanında hizmet vermeye başlamış, 2002 yılında pazar lideri olmuştur. 1999 yılında gemi kazanları sistemleri alanında komple bir tedarikçi olunması için Hırvatistan'daki TPK Nova firmasının tüm hisseleri alınmıştır. Bütün deniz faaliyetleri SAACKE MARINE SYSTEMS adı altında aynı işkolu kapsamında 2002 yılında birleştirilmiştir.Gemi kazanları üretimi için Hırvatistan'dan sonra Çin'de de bir üretim tesisi açmıştır. Enerji sektörü, rafineriler, kimya sektörü, ilaç ve gıda sektörü, demir çelik sektörü, inşaat sektörü, kâğıt ve paketleme endüstrisi, Marine ve Offshore tesisleri, Atık Yakma, Otomotiv, Tekstil, Ağaç Ürünleri Endüstrisi, Madencilik vb. Rocky Dağı Ulusal Parkı Rocky Dağı Ulusal Parkı (İngilizce: "Rocky Mountain National Park") Amerika Birleşik Devletleri Colorado eyaletinde merkezi kuzeyinde, Estes Park ve Grand Lake küçük şehirleri yakınlarında bulunan 1 078 km² yüzölçümünü kapsayan, ABD Ulusal Park Hizmeti tarafından idare edilen bir millî park'tır. Ulusal parkın en yüksek rakımlı noktası 4 345 m ile Longs Zirvesi'dir. Parkta motorlu vasıtaların kullanması içi sadece 2 kara yolu bulunmaktadır. Fakat bu parkta yürüyüş patikası olarak geliştirilip bakılmakta olan 575 km patika vardır. Esvatini arması Svaziland arması, Afrika ülkesi Esvatini tarafından resmî olarak kullanılan armadır. Armanın orta kısmında bulunan ve mavi bir zemine sahip olan kalkan içerisinde aynı zamanda ülkenin bayrağında da bulunan ve ülkeyi yöneten Emasotsha rejiminin sembolü olan kalkan dikey olarak yer almaktadır. Rejim sembolü kalkanın sağ tarafında ise uçları yukarı bakan iki adet mızrak bulunmaktadır. Mavi kalkanın üzerinde ise sarı ve mavi renklere sahip miğfer kabarması ile birlikte Emasotsha rejimini temsilen hükümdarın tacı yer almaktadır. Kalkanı heraldik açıdan sağ taraftan doğal renkleri ile aslan tutarken, heraldik açıdan sol taraftan ise yine doğal renkleri ile bulunan fil tarafından tutulmaktadır. Her ikisi de kalkanın alt tarafında bulunan slogan bandı üzerinde yer almakta olup, slogan bandının orta bölümünde ise ülkenin ulusal sloganı olan Biz kaleyiz ("Siyinqaba") yer almaktadır. Çerkes mutfağı Çerkes yemekleri ("шхынхэр") daha çok et ve süt ürünleri ağırlıklıdır. Çerkesler ekmeği (хьэлыгъу haluğ ekmek) az kullanırlar. Çerkesleri/Adığeleri tanıtan yemekler "şıpsı-p’aste" (щыпс-пӀастэ; soslu et suyu ve kaçamak) ile "şelame-halıjo"’dur (щэлэмэ-хьалыжъо; yağda kızartılmış ve içi peynirle doldurulmuş ince börek). Adiğelerin geleneksel yemekleri et, tahıl ve süt yemeklerinden oluşur. Çerkeslerde yemeğe başlamadan, sofra büyüğünün bir konuşma (dua) yapması adettir. Tahıl yemekleri ("лэжьыгъэхэкӀ шхынхэр"): Çerkes tavuğu ya da şipsi (şıpsı "щыпс"): çoğu cevizden bulamayanlar yağda kavrulmuş undan ve bazıları da süt ilave ederek yaparlar. Şipsi daima pasta ile yenir. Pasta yemeğin “ekmek” olarak adlandırılabilecek kısmı iken, şıpsi da soslu kısımdır. Dövülmüş dana etinden yapılma şıps Bjeduğlar, kaymakla donatılmış beyaz renkli tavuk şıpsı Kabardeyler, içine dövülmüş çeviz katılan şıps Şapsığlar, sütlü hindi ile et suyu karışımı şıps Türkiye’deki Abzehler, içine dana ya da koyun eti doğranmış lıts’uk’u şıps Çemguylar arasında yaygındır. Çerkes pastası ya da pasta: akdarı, mısır ya da buğday unundan pişirilen ve ekmek yerine kullanılan lâpa. Türk mutfağındaki kaçamak gibidir. Pasta kelimesi Latince kökenli olup hamur demektir. Mamrıse: bir tür Çerkes kaçamağıdır. Pasta gibidir. Arap ülkelerinde yaşayan bazı Adiğeler pirinç kaçamağı yaparlar. Çerkes böreği ya da haluj: üçgen şeklinde yağda kızartılmış peynirli puf böreğidir. Kaynamış sütle, sıcak/ılık sütle, peynir suyu ile ya da sadece sıcak suyla yoğrulan una ufalanmış peynir konmuş biçimini K’emguylar, kızartılmış ve dövülmüş biber konmuşunu Bjeduğlar, doğranmış taze soğan ve maydanoz konmuşunu da Türkiye’deki bazı Adiğeler yaparlar. Thurıje halıjo, tavada tereyağı içinde kızartılmış börek. Tebe halıjo ya da goşe halıjo, tava içinde közde pişirilmiş börek. Haku halıjo ("хьаку хьалыжъо"), fırında pişirilmiş bir börek çeşidi. Halıjojıye, suda pişirilmiş peynirli börek; suda pişirilmiş börek. Çerkes mantısı (Batı "psıhaluj" «su haluju»; Doğu "psıhalıwe" "псы хьэлыуэ"): yarımay şeklinde hazırlanan mantı türüdür. Metaz, buğday unundan içine peynir konan ve suda pişirilen küçük ama kalınca börek. Şapsığlar buna “psıjo halıjo” derler. Şapsığ metaz’ı, içine peynir, dövülmüş soslu ceviz, vs konur, portakal iriliğinde mısır unundan hazırlanır ve suda pişirilir. Guıvbat, börek çeşidi, buğday unu, süt ve yağ ile birlikte yoğurulur, içine peynir konur ve ekmek fırınında pişirilir. Çerkes simidi ya da halvane, halguane. Seku: Düzce’de, özellikle de Haç’emzıy köyü K’emguyları tarafından yapılan bir darı yemeğidir. Hatık darı, mısır veya buğday unundan kaynar süt ile yoğrulmuş (çörek büyüklüğünden yumruk büyüklüğüne kadar) ufak parçacıkların fırında pişirilmesi ile yapılan bir tür çörek. Yoğrulduğu unun yapıldığı tahılın adına bağlı çeşitleri bulunur: mısır hatığı. Et yemekleri ("лыхэкӀ шхынхэр"): et, Çerkes mutfağında geniş bir yer tutar. Eskiçağlarda Adığeler büyükbaş hayvanlar, küçükbaş hayvanlar ve domuz beslerlerdi. En çok tutulan etler koyun (özellikle de kuzu) etidir. Kümes hayvanları arasında, en çok tavuk ve hindi eti tercih edilirdi. Sucuk: dövülüp doğranmış et bağırsağa doldurulur, fırında ya da bacalara asılarak kurutulur. Corme: temizlenen işkembe, bağırsak ve süt birlikte karıştırılır, ince bağırsaklara doldurulup bağlanır ve ocaklarda kurutulur. Yeneceği zaman tavada pişirilir. Thamç’eğunıb: karaciğer süt içine doğranır, içine bir miktar kemiksiz et konur, kalın ya da ince bağırsaklara doldurulur ve suda pişirilir. Lepsı: haşlanmış taze et suyu yemeği. Süt yemekleri ("гъэщхэкӀ шхынхэр"): Adiğe yiyecekleri içinde üçüncü sırayı oluşturur. Süt değişik biçimlerde üretilerek değerlendirilir: krema, kaymak, taze tereyağı, kaynatılmış tereyağı, yoğurt, peynir. Süt katılan değişik yiyecek ve katıklar olarak, süt, Kalmuk çayına katıldığı gibi, pirinç ve akdarı çorbası/fıgu hanthups, hagulıjo, mısır çorbası/natrıfıps ve cençıps/fasulye yemeği içine de katılır. Seku, sütlaç/şedes, pirinç lapası/pıncğapts'e ve fabe, su katılmadan sırf sütle yapılır. Hamur suyu ve hamur kabartması da sütle gerçekleştirilir. Süt ile halıjuap'e, şelame, mık'umıpş ve zetépşşıç' yoğurulur, mecac ve hatık kaynar süt ile yapılır. Şep'aste/sütlü kaçamak farklı bir yiyecek olup, bazen kaynamış sütlü kaçamak/şejo şep'aste yapılır. Peynir türleri arasında sepet peyniri/metekuaye ve şirdenli peynir/tletekuaye sayılsa da Türkiye'de adı çok duyulanı Çerkes peyniri ("Adiğe kueyey") denendir. Sofradan eksik edilmeyen yoğurt, özellikle öğle yemeğinde sıcak kaçamak ve etli yemeklerin üzerine tüketilir. Yoğurt yemeklerde de kullanılır. Yumurta çılbırı, suda pişirilmiş ya da karıştırılıp tavada kızartılmış olan yumurta doğranıp yoğurdun üzerine konur ve karıştırılır. Cençtur, yoğurt ve kremaya pişmiş fasulye katılır. Kabtur, pişmiş kabak yoğurt-krema karışımına doğranır. Kundısıv, sütlü içeceklerden olup acılaşmış, turşu tadını almış peynir suyu kaynatılarak içine ekşimemiş süt konarak tüketilir. İçecekler ("шъонхэр"): Alkollü içkiler arasında yer alan şarap Müslümanlıktan önce tüketilen içeceklerin başında gelir ve konuk ve düğün/şölen sofralarından eksik olmazdı. Sofraya konan şarabı konuklar tek kâseden sırayla içerlerdi. Alkolsüz içeceklerden baldan yapılan boza, darı ya da mısır unundan yapılan baskıme, Kabardeyler arasında içilen ve baskımeye benzeyen fakat ondan daha sert olan, darı ya da mısır unundan yapılan meremjıy. Çay Türkiye'de bugün herkesçe yapılan biçimde olsa da, Kafkasya'da geleneksel olarak Kafkas ormangülü ("Rhododendron caucasicum") adı verilen bir ormangülü türünden yapılırdı. Kalmuklardan alınıp bütün Kuzey Kafkasya kültürüne aktarılan ve benimsenen Kalmuk çayı Adığe kahvaltılarının vazgeçilmezi olmuştur. Kalmuk çayı esasen Tibet'e kadar uzanan Orta Asya halklarınca yaygın tüketilen sütlü ve terayağlı bir çaydır. Besleneyler kuşburnu dalının uç sürgünü, Hatkoylar ve diğerleri labada (şş’orey/kuzu kulağı "шӀорэй" ya da lebevıts/efelik, Çemguylar vılevıts derler) türlerinin tohumunu ya da dadıv denen bir bitki türünü kaynatarak suyunu süzerler ve içine süt, tereyağı ve tuz ile karabiber koyarak kabardıktan sonra kahvaltıda tüketirler. Çerkesler tarafından yapılan bir meze çeşididir. Unlu ve cevizli olmak üzere iki türde yapılmaktadır. Cevizli olanı tavuk ve ceviz içi ile yapılan bir tür yemektir. İçine ayrıca sarımsak, yağ, biber, tuz ve karabiber eklenir, bu malzemeler biraz farklılık gösterebilmektedir. Unlu çerkez tavuğu ise un ve tavuk ile yapılır ve buna da "şıps" denir. Çerkes peyniri (, , ), peynir yapmak için mayalanan sütün ince dilimlenerek sıcak suya atılmasıyla yapılan, taze veya kuru olarak yenen tuzlu bir peynir türü. Çerkes tuzsuz peyniri taze ve kurutulmuş olmak üzere iki çeşidi vardır. Füme çerkes peyniri kurutulmuş peynir yapıldıktan sonra, odun ateşinin közlerinden bir miktar yukarıda asılarak ısı ve is ile kurutulur bu şekilde bozulmadan uzun süre dayanabilmektedir. Krem veya açık sarı bir renge sahiptir. Haluj diğer mantı çeşitlerinden farklıdır. Haluj tuzlu ve sert hamurun içine haşlanmış patates, kişniş, pul biber, soğan ve sarımsak koyularak yapılan bir yemektir. Çerkeslerde özel olarak her ayda bir Haluj günü düzenlenir. Bu leziz ve çok güzel olan mantı türü tüm Avrupa'da yaygındır. Pişirildiği zaman hemen yenmesi gereken bir yemek yoksa soğur ve içindeki patates harcı katılaşabilir. Haluj Kuzey Kafkasya'nın en çok tüketilen hamur işidir. Aynı zamanda Haluj Kafkasya'da değişik çeşitleri vardır. Dağıstan'da Hınkal ve Çeçenler de Cırdıngış isimleriyle anılır ki aslında Hınkal haluja fazla benzemez. Çünkü Hınkal içi kıymayla yaoılan ve bohça şekline getirilen bir yemektir. Aslı Gürcülere ve Kafkasya Avarlarına aittir. Çeçenlerdeki Cırdıngış ta Haluja benzemektedir. EkskavatÃ¶r Ekskavatör (kazaratar, kazmaç), toprak işlerinde kullanılan bir iş makinesidir. Vinç (kreyn), klemşel (kavran kepçe), şavul ekskavatörler, çekme kepçe ekskavatörler, ters kepçeli ekskavatör gibi kollarına göre çeşitleri vardır. Güç aktarımına göre zincirli ya da hidrolik olabilirler. Küçük kanal açımından büyük maden ocaklarının kazılmasına kadar değişik büyüklüklerde ve güçlerde üretilirler. Zemin ve kazı durumuna göre paletli ya da lastik tekerlekli olanları tercih edilir. Kazının yanı sıra şev kesimi, yükleme ve kaldırma işlerinde de kullanılır. Resulayn Resulayn ( , , Süryanice: ܪܝܫ ܥܝܢܐ ), idari olarak Hasiçi Valiliğine ait bir Suriye şehridir. Rasulayn, 360m yükseklikte bulunmaktadır. 55.247 nüfusu barındırmakta olan Rasulayn'da, Süryaniler, Araplar, Kürtler, Ermeniler ve Çeçenler bulunmaktadır. Ayrıca Türkiye'nin sınır kenti Ceylanpınar'a bitişik bir sınır kapısı bulunmaktadır. Ras el-Ayn bölgesi, Yukarı Mezopotamya’nın en azından Neolitik çağlardan beri yaşadığı en eski şehirlerden birisidir (M.Ö. 8000). Daha sonra antik Aram kenti "Sikkan", Roma kenti "Rhesaina" ve Bizans kenti "Theodosiopolis" olarak isimlendirildi. Sasaniler şehri tekrar oluşturmadan önce 578 ve 580 yılında iki kez yok olmuştur. Kent, sakinleri tarafından terk edildi ve şehrin parçaları 640 yılında Araplar tarafından düşürüldü, yeniden inşa edildi ve orta çağda bazı Müslüman hanedanlar arasında şiddetli savaşlara sahne oldu. Tamerlane, 14. yüzyılın sonunda kenti ele geçirene kadar Süryani Ortodoks Hıristiyanlarının önemli bir alanı olarak kaldı. Bizanslılar 942 yılında şehre baskın düzenledi. 14. yüzyıl sonunda Timur tarafından yağmalandı. Kentte piskoposluk ve birçok manastır vardı. Kent, ayrıca iki cami ve bir Doğu Suriye kilisesi ve çok sayıda okul, hamam, ve bahçeler içeriyordu. Rasulayn'da 100'den fazla Kaplıca bulunmaktadır. En ünlü kaplıcası olan Nab'a el-Kebrit, kalsiyum lityum ve hatta radyum gibi her şeyi içeren çok yüksek mineral içerikli bir kaplıcadır. Ocak 2013 yılında kent YPG'nin eline geçti. 17 Temmuz 2013 tarihinde, PYD ile muhalif El Nusra Cephesi ile Gureba El Şam birlikleri arasındaki şiddetli çatışmalardan sonra Rasulayn kenti, PYD tarafından ele geçirdiğini duyuruldu. Bu iddia muhalif kaynaklar tarafından da doğrulanmıştır. 27 Temmuz tarihinde de Rasulayn, IŞİD'in eline geçmiş, sınır kapılarında da PYD'liler tamamen püskürtülmüş, kısa bir süre sonra kent tekrar PYD tarafından tekrar alınmıştır. Rojava'nın fiili özerk bölgesinde bulunan şehrin, 21 Ocak 2014'te kentin Cezire Kantonu'na bağlandığı ilan edilmiştir. 9 Ekim 2019 tarihinde Türk Silahlı Kuvvetleri başlattığı Barış Pınarı Harekâtı ile beraberinde Suriye Ulusal Ordusu ile Resulayn'ı YPG'den temizleyip, 12 Ekim tarihi itibarıyla Türkiye Cumhuriyeti Milli Savunma Bakanlığı tarafından kentte kontrol sağlandığını açıklanmıştır. Wrangell–St. Elias Ulusal Parkı ve Koruma Bölgesi Wrangell–St. Elias Ulusal Parkı ve Koruma Bölgesi (İngilizce:"Wrangell–St. Elias National Park and Preserve") Amerika Birleşik Devletleri Alaska eyaletinde Anchorage şehrinin batı yakınlarında bulunan, 33.682,5 km² yüzölçümünü kapsayan, ABD Ulusal Park Hizmeti tarafından idare edilen bir millî park'tır. Ulusal park ve koruma bölgesi birlikte 53.320.757 km² alanla, federal büro-daire olan Ulusal Park Hizmeti tarafından idare edilen en geniş arazili kuruluştur. Bu ulusal park ABD için 5.389 m rakımla ikinci yüksek dağ olan Saint Elias Dağı'nı ve etrafındaki yüksek dağlık arazileri korumak maksadıyla kurulmuştur. Bu kadar yüksek bir dağın denizden sadece 16 km uzakta olduğunu belirtmek, bu dağlık arazinin ne kadar dik meyilli ve sarp olduğuna bir göstergedir. Bu park ve Saint Elias Dağı'nın hemen doğusunda uluslararası ABD-Kanada sınırı üzerinde bulunmaktadır. Bu yüksek dağlık bölgenin Kanada sınırı içinde bulunan kısmı Kanada Ulusal Parkı olan Kluane Ulusal Parkı içine alınıp korunmaktadır ve Saint Elias Dağı Kanada ülkesi için de en yüksek ikinci nokta olmaktadır. Bu dağlık arazinin güneyinde ABD "Glacier Bay Ulusal Parkı" bulunmaktadır. Bu ulusal park ve koruma alanının 3.674 km² lik bir kısmı daha sıkı koruma şartları altında olarak ABD'nin en büyük "Vahşi Alan" olarak ilan edilmiştir. Bu ulusal parka dahil olan araziler 1960'li ve 1970'li yıllarda Alaska'da bulunan büyük federal devlete ait oldukları için ortaya önemli siyasal ve ideolojik sorunlar ortaya çıkartmışlardı. Ülke içinde birçok doğanın ve çevrenin korunması inançları olan kişiler ve ABD Kongresi içinde Alaska'daki federal arazileri korunması için büyük siyasi gayretler gösterip uğraşmaktaydılar. Bunlara karşı olarak Alaska eyalet politikacıları bu federal arazilerinin Alaska eyaletine ve bu eyalette önemli olan özel sektöre geçmesini sağlamak için bu koruma tekliflerine şiddetle karşı koymakta idiler. Bunlar teklifler ve karşı tekliflerle bir çare bulmayı önlemekte idiler. En sonunda bir çare olarak Alaska'da bulunan 15 doğal güzellik bölgesi ile birlikte 39. ABD Devletbaşkanı olan Jimmy Carter tarafında 1906 tarihli "Antikiteler Kanunu" ile devlet başkanlarına verilen imtiyaz ve yetkileri kullanarak 1 Aralık 1978'de "Saint Elias-Wrangell Ulusal Anıtı" kurulmaaşını sağladı. Bu arazilerin korunması ve idaresi federal devletin bir kolu olan "Ulusal Park Hizmeti"'ne devredildi. 1979'da UNESCO "ABD Wrangell-St Elias Ulusal Anıtı" ile ona bağlı olan Kanada "Kluane Ulusal Parkı"'nın özellikle çok büyük buzullar ve karlı, buzlu ve donmuş gayet büyük doğa alanında yaşayan Kuzey Amerika boz ayısı, ren geyiği ve dall yaban koyunu habitatini korumak amacı ile Kanada "Klaune Ulusal Parkı" ile ABD "Wrangell-Saint Elisa Ulusal Parkı"'nı birlikte Dünya Mirasları listesine aldı. Bu UNESCO Dünya Mirasları şeklinde koruma alanı 1992'de yapılan revizyon ile ABD Glacier Bay Ulusal Parkı'nı da ihtiva etmesi karar alındı ve 1994'te yapılan yeni bir revizyionu ile bu alana Kanada Eyalete Vahşi Parkı "Tathenshi-ALsek" eklendi. 1980'de ABD Kongresi "Alaska'da Ulusal İlgilenilen Arazilerin Konservayonu Kanunu" (İngilizce:" Alaska National Interest Lands Conservation Act" veya kısaca ANILCA) ile Alaska'da kurulmus olan 18 ulusal anıtın statüsünu değiştirdi ve bunların hepsi (Wrangell-St.Elias Ulusal Anıtı dahil) ulusal park olarak kabul edildi. Böylece 1970'li yıllarda uzun suren siyasi ve ideolojik anlasmazliklar bir nebze kapatilmis oldu. Cevrecilerin istegine uygun olarak Alaska eyaletinin vahsi ve hatta insan eli degmemis olan büyük alanlar koruma altina alinmis oldu. Diğer taraftan bu arazilere verilen ulusal park statüsü ile gelecekte federal devletin ve devletbaskaninin bu araziler üzerinde uygulayabilecekleri tedbir ve politikalar gayet kısıtlanmış oldu. Şırnak Şerafettin Elçi Havalimanı Şırnak Şerafettin Elçi Havalimanı, (IATA: NKT, ICAO: LTCV) Şırnak'a bağlı Cizre'ye 10 kilometre mesafede bulunan ve yurt içi uçuşlar için kullanılan sivil nitelikli bir havalimanıdır. Havalimanı 120 milyon lira maliyetle yapılmıştır. 26 Temmuz 2013 tarihinde Başbakan Recep Tayyip Erdoğan tarafından açılışı yapılmıştır. Havaalanına, TBMM 5.(XVI) Dönem Mardin, XXIV. Dönem Diyarbakır Milletvekilliği ile 42. Hükûmet Bayındırlık Bakanlığı yapan ve 25 Aralık 2012 tarihinde ölen Şerafettin Elçi'nin adı verilmiştir. (*)Kaynak: DHMI.gov.tr Remzi Ã‡iner Remzi Çiner (d. 1878, İstanbul) - (ö. 30 Mart 1952), Türk siyasetçi. Askeri Rüştiye mezunudur. Hususi eğitim almıştır. Paris'te Ulumu Siyasiye okumuştur. Orman ve Madenler ve Tarım Nezareti Sicil Kalemi Katipliği, Damgacı Yardımcılığı, Saymanlık Evrak Yazıcılığı, Bütçe Vukuat Masası Yazıcı Yardımcılığı, Düyun-u Umumiye İdare Merkezi Çevirmenliği, Maliye Vekaleti Müfettiş Yardımcılığı, 4., 3., 2. ve 1. Sınıf Maliye Müfettişliği, Divan-ı Muhasebat 2. Başkanlığı, Maliye Vekaleti Hususi Kalem Müdür Vekilliği, İstanbul Defterdar Vekilliği, TBMM III., IV., V. ve VI. Dönem Sivas Milletvekilliği yapmıştır. 3. Rütbede Mecidi Nişanı sahibidir. Evli ve üç çocuk babasıdır. Burç (anlam ayrımı) Otar Ã‡iladze Otar Çiladze (Gürcüce: ოთარ ჭილაძე) (d. 20 Mart 1933, Siğnaği — ö. 1 Ekim 2009, Tiflis), Gürcü şair ve yazar. Stalin sonrası dönemde Gürcü edebiyatının canlanmasında belirleyici rol oynadı. Romanlarında Sümer ve Yunan mitolojilerinden büyük ölçüde yararlandı. Efsanevi bir Yunan anlatısını trajik bir aşk hikâyesiyle birleştiren "Yolda Bir Adam Gidiyordu" adlı epik romanı Türkçeye çevrilmiştir. Çiladze, Gürcistan’ın doğu bölgesi Kaheti’de yer alan Siğnaği kasabasında doğdu. Tiflis Devlet Üniversitesi’nde öğrenim gördü ve 1956 yılında gazeteci çıktı. Çalışmaları, özellikle şiirleri 1950’lerde yayımlanmaya başladı. Bu dönemde Tiflis’te edebiyat gazeteciliği yaptı ve dergiler yönetti. 1972-73 arasında uzun bir seri olarak yayımlanan "Yolda Bir Adam Gidiyordu" (გზაზე ერთი კაცი მიდიოდა), "Beni Bulan Herkes" (ყოველმან ჩემმან მპოვნელმან, 1976), "Avelum" (აველუმი, 1995) gibi romanlarla ünlendi. 1997’de "Mnatobi" dergisinin baş editörü oldu. Çiladze aynı zamanda çok sayıda şiir ve oyun yayımladı. Bazı şiirleri Türkçeye de çevrildi; dergilerde ve antolojilerde yer aldı. 1983’te Şota Rustaveli Ödülü, 1993’te Gürcistan Onur Ödülü, 2003’te Saba En İyi Roman Ödülü’nü aldı. Çiladze, uzun bir hastalıktan sonra Ekim 2009’da yaşamını yitirdi. Tifls’te Mtatsminda Panteonu’nda toprağa verildi. Büyük kardeşi Tamaz Çiladze de yazardır. Çiladze’nin yaşadığı Tiflis kenti, onun şiirsel bakışının, dünyayı hissedişinin kaynağıdır; çünkü Çiladze kentli ruhuna sahip bir yazardı. O daha çok, gece Tiflis’ini sever; çünkü onun için şiir, düşünmenin, hayatı tartmanın, iç dünyada yoğunlaşmanın aracıdır ve bu da sessizliği zorunlu kılar. Çiladze’nin romanlarında üç zamanı, geçmişi, şimdiki zamanı ve geleceği bir arada, iç içe geçmiş halde görürüz. Onun için bu üç zaman bir bütündür ve birbirinden ayrılamaz. İnsanın, halkın kaderi de bu üç zaman içinde tasarlanmıştır. Semboller ve metaforlar onun roman sanatında ve anlatımında önemli rol oynar. Bu durum, insanın özgürleşme yolunda kötü güçlere karşı savaşında bir araç olarak kullanılmıştır. EÅŸref Demirel Eşref Demirel (d. 1883, Akşehir, Konya) - (ö. 18 Mart 1956), Türk siyasetçi. Tophane 2. Sanayi Alayı Mektebi mezunudur. Almanya Fişek Fabrikasında İhtisas yapmıştır. Tophane Fişek Fabrikası Çarkhane Şubesi Görevliliği, İmalatı Harbiye Ankara Silah Fabrikası çalışanlığı, Top Edevatı Çarkhanesi Şube Memurluğu, Fişek Fabrikası Ustabaşılığı, Çarkhane Grup Teknikerliği, TBMM IV., V. ve VI. Dönem Ankara, VII. Dönem Kars Milletvekilliği yapmıştır. Ptolemaios Krallığı Ptoleme Krallığı ( , "Ptolemaïkḕ Basileía") Mısır'daki Helenistik Dönem krallığıdır. Krallık MÖ 323'de Büyük İskender'in ölümünden sonra I. Ptolemaios Soter tarafından kurulmuş ve Ptolemaios hanedanı tarafından yönetilmiştir. Krallık VII. Kleopatra'nın ölümünden sonra MÖ 30'da Roma İmparatorluğu tarafından yıkılmıştır. Sevim Tuna Sevim Tuna, (d. 1934, İzmir - ö. 4 Temmuz 1999, İstanbul), Türk sanat müziği sanatçısı. Sevim Tuna 1934'te İzmir'de dünyaya geldi. 1960'larda hem sesi hem de fiziğiyle Türkiye'nin önemli sanatçıları arasına girdi. 1967'de "Bağdat Yolunda" adlı şarkıyla İstanbul'da hükümranlığını ilan etmişti. Mustafa Tuna ile olan ilk evliliğinden "Canan" ve "Filiz" adında iki kızı olan sanatçı, ikinci evliliğini Sami Güçlüer ve sonrasında da Halit Pekpak'la nikâh masasına oturdu. Son eşinden de ayrılan Tuna, "Kocamdan Ayıramazsın", "Yaratılan Kadın" ve "Ana Kalbi" adında üç film çevirdi. 40 yılı aşkın bir süre Türk Sanat Müziği'ne hizmet veren sahnelerin "cesur kadını", Türk Sanat Müziği'nin "güçlü sesi" Sevim Tuna, 4 Temmuz 1999'da akciğer kanseri nedeniyle 65 yaşında hayata elveda dedi ve cenazesi Bebek Camii'nden kaldırılarak Zincirlikuyu Mezarlığı'nda defnedildi. Venezuela 20 yaş altı millî futbol takımı Venezuela 20 yaş altı millî futbol takımı, 20 yaş altı seviyesinde Venezuela'yı temsil eden ve Venezuela Futbol Federasyonu tarafından yönetilen futbol takımı. Takımı şu anda Venezuelalı teknik direktör Marcos Mathias yönetmektedir. Bernadette Lafont Bernadette Lafont (28 Ekim 1938; Nimes, Gard, Fransa - 25 Temmuz 2013; Nimes, Gard, Fransa), Fransız oyuncu. 1967 yılında "Hırsız" adlı film ile sinemaya adım atmış, 25 Temmuz 2013'te ölümüne kadar oyunculuğu sürdürmüştür. 1985 yapımı "An Impudent Girl" adlı filmdeki rolüyle "César Ödülü" kazandı. Lafont, 74 yaşında kalp rahatsızlığı sonucu ölmüştür. Kendi ailesine ait özel bir mezarlığa defnedilmiştir. 2011 FIFA 20 Yaş Altı Dünya Kupası Finali 2011 FIFA 20 Yaş Altı Dünya Kupası Finali, Kolombiya'da düzenlenen 2011 FIFA 20 Yaş Altı Dünya Kupası'nın şampiyonunu belirlemek için Bogotá'daki Estadio El Campín'de, 20 Ağustos 2011 tarihinde oynanan maç. Brezilya ile Portekiz takımları arasında oynanan ve normal süresi 2-2 biten maçta Brezilya takımı ekstra uzatmaların 111. dakikasında bulduğu gol ile şampiyonluğa ulaştı. Daha önce 1983, 1985, 1993 ve 2003'teki organizasyonlarda şampiyonluğa ulaşan Brezilya takımı, bu turnuva ile birlikte 5. şampiyonluğunu kazandı. 1989 ve 1991 turnuvalarında şampiyonluk yaşayan Portekiz ise 3. kez oynadığı finalde ilk kez mağlup oldu. Brezilya takımından Henrique, final maçında gol atamasa da, turnuvayı Fransız Alexandre Lacazette ve İspanyol Álvaro Vázquez ile birlikte 5 gol ile tamamlayarak, en çok gol atan 3 oyuncudan birisi oldu. Henrique, organizasyonda Altın top ve Altın ayakkabı ödüllerinin sahibi oldu. Portekizli Nélson Oliveira ise turnuvada Gümüş top ödülünün sahibi oldu. Gerardo Martino Gerardo Martino (d. 20 Kasım 1962, Rosario), Arjantinli eski futbolcu, teknik direktör. ""Tata"" lakabıyla tanınmaktadır. 2007 yılında Güney Amerika'da Yılın Teknik Direktörü ödülünü almıştır. Şu anda Meksika millî takımının teknik direktörlüğünü yapmaktadır. Litvanya Futbol Federasyonu Litvanya Futbol Federasyonu (LFF) () Litvanya'da futbolu düzenleyen kurumdur.Merkezi Vilnius'tadır.Litvanya Futbol Federasyonu FIFA'ya 1923 yılında üye oldu ancak Sovyetler Birliği'nin Litvanya'yı ilhakı nedeniyle dağıtıldı.1992'de ülkenin bağımsız olmasıyla yeniden üye olmuştur. Ülkenin Profesyonel en üst ligi A lyga'dır. 2013 UEFA Avrupa 19 Yaş Altı Futbol Şampiyonası 2013 UEFA Avrupa 19 Yaş Altı Futbol Şampiyonası Litvanya'nın evsahipliğinde Avrupa 19 Yaş Altı Futbol Şampiyonası'nın 12.'si.Organizasyon Litvanya'nın Kaunas,Marijampole ve Alytus kentlerinde yapıldı.Turnuvanın şampiyonu finalde Fransa'yı 1-0 yenen Sırbistan oldu. Sekiz ülke organizasyon için teklifte bulunmuştur.Ancak Litvanya,Almanya,Macaristan ve Slovenya son adaylık aşamasına gelmiştir.Ev Sahibi ülke UEFA İcra Kurulu tarafından Minsk'te açıklanmıştır. Karşılaşmalar 3 ülkede gerçekleşecektir: Sekiz ülke katılım gösterecektir: UEFA,6 orta hakem,8 yardımcı hakem ve 2 tane 4.Hakem olmak üzere toplam 16 hakemi bu organizasyon için görevlendirmiştir. Gruplarını ilk 2 sırada bitirecek takımlar yarı finale yükselecektir. Ryse: Son of Rome Ryse: Son of Rome (önceki adıyla Codename Kingdoms veya Ryse), Türk asıllı iş adamlarının kurduğu Alman firması Crytek'in 2013'ün sonbaharında çıkan Xbox One için özel olarak çıkaracağını duyurduğu yeni nesil kinect ile de uyumlu olacak bir aksiyon-macera oyunudur. Oyun 2014 sonbaharında PC'ye de çıkmıştır. Roma döneminde Marius Titus adlı komutanı yönlendirmeye dayalı oyun. Oyun Xbox'ın harekete duyarlı platformu Kinect tarafından oyunun içinde hissi verilerek tasarlandı. Savaşçı hareketinize duyarlı olarak hareket edecektir. Sana Ne Kime Ne Sana Ne Kime Ne, Ajda Pekkan'ın 1975 tarihinde yayınlanan 4. stüdyo albümü "Ajda"dan çıkan teklisi. Sözleri Ülkü Aker'e ait şarkının müziği Philippos Nikolaou'a ait olup Norayr Demirci tarafından "Ajda" albümünde yer alan diğer şarkılarla birlikte Türkçe aranjamanı yapılmıştır. İstanbul Plak yapımcılığında, etiketi ile yayınlanmış aynı şarkı başta Ajda Pekkan tarafından "Ajda" albümünün ardından 1992 yılında yayınlanan Hoşgör Sen albümünde yeniden yorumlanarak yer verilmiştir. Kaçakçılık, İstihbarat, Harekat ve Bilgi Toplama Dairesi Başkanlığı Kaçakçılık, İstihbarat, Harekat ve Bilgi Toplama Dairesi Başkanlığı veya bilinen kısaltılmış adıyla KİHBİ, Türkiye Cumhuriyeti İçişleri Bakanlığına bağlı olarak 20 Kasım 1981 tarihinde kurulmuş olan başkanlıktır. Başkanlık, Bakanlık düzeyinde görevlendirilen bir müsteşar yardımcılığına bağlı olarak; kaçakçılık ve kaçakçılık istihbaratının Türkiye Cumhuriyeti çapında planlanması, yönlendirilmesi, koordinasyonu ve istihbarat değerlendirilmesine göre yapılacak harekatın sevk ile idaresinin yönetilmesi amacıyla kurulmuştur. 21 Kasım 1978 tarihinde toplanan Türkiye Cumhuriyeti Bakanlar Kurulu, toplantıda aldığı 237 sayılı kararda; Kaçakçılıkla ile ilgili istihbarat görevinin İçişleri Bakanlığına verilmesi ve bu amaçla bakanlık bünyesinde bir İstihbarat ve Harekat Merkezi kurulmasını belirtmiştir. Alınan bu karardan sonra, 20 Kasım 1981 tarihli 8/3871 Sayılı Bakanlar Kurulu kararı ile; Türkiye Cumhuriyeti İçişleri Bakanlığı bünyesinde kurulan başkanlık önce Kaçakçılık İstihbarat ve Harekat Merkezinin işleyişine ilişkin esaslar doğrultusunda kurulmuştur. 24 Aralık 1982 tarihinde ise KİHBİ Kurulu Başkanlığı oluşturulmuş ve 13 Aralık 1983 tarihinde Türkiye Cumhuriyeti İçişleri Bakanlığı Teşkilat yapısının yeniden düzenlenmesi kararnamesinin 14 Şubat 1985 tarihinde değiştirilerek kabul edilmesiyle birlikte günümüzdeki Kaçakçılık, İstihbarat, Harekat ve Bilgi Toplama Dairesi Başkanlığı adını almıştır. Dairenin adının değişmesi ile birlikte başkanlığa bağlı olan ve halk arasında GBT (Genel Bilgi Toplama) olarak bilinen Bilgi Toplama Dairesi isimli daire ise 26 Mart 1980 tarihinde başkanlık bünyesine yeni eklenerek, İçişleri Bakanlığının onayı ile oluşturulmuştur. Böyle bir birimin oluşturulmasını ise Jandarma Genel Komutanlığı ile Emniyet Genel Müdürlüğü ortak olarak teklif etmişlerdir. Başkanlık bünyesinde yeni oluşturulan bu dairenin adı da, başkanlığa eklendiğinden dolayı birleştirme yapılmıştır. Ancak Bilgi Toplama Dairesi, Kaçakçılık, İstihbarat, Harekat ve Bilgi Toplama Dairesi Başkanlığı'nın teşkilat yapısı içerisinde yer alır ve ayrı bir teşkilat yapısı olarak gösterilmez. Kaçakçılık, İstihbarat, Harekat ve Bilgi Toplama Dairesi Başkanlığı, görevlerini kendisine bağlı 4 müdürlük ile yönetir. KİHBİ'nin görevleri asıl olarak kaçakçılık istihbaratının yapılması ve planlanarak yönlendirilmesi, koordine edilmesi olmakla birlikte başkanlık yapacağı görevleri, Türkiye Cumhuriyeti İçişleri Bakanlığı Müsteşarı veya Yardımcısı başkanlığında toplanan Kaçakçılık İstihbarat Koordinasyon Kurulu (KİK Kurulu) 'nca belirlenir. Bu kurul başkanlığın en üst düzeydeki kuruludur. Kurulda yurt içinde ve yurt dışında, Türkiye Cumhuriyeti'ne yönelik yapılan kaçakçılık faaliyetleri değerlendirilir. Tespit edilen kaçakçılık ile nasıl mücadelede edileceği konusunda alınacak tedbirler belirlenir. KİHBİ kurul başkanı, her türlü kaçakçılık faaliyetine ilişkin istihbaratın tek elde toplanması ve bunların yürütülerek planlanması ile koordine edilmesi için prensipleri tespit eder. Bu konuda direktifler hazırlar. Ana görevi, işlenen bir suçtan dolayı yakalanamayan ve aranan kimliği belirli kişilerin yakalanması ile çalınan motorlu taşıtların yanı sıra her türlü ateşli silah ve kimlik belgesinin ele geçirilmesini sağlamaktır. Bu amaçla Türkiye'nin her ilinden elde edilen bilgiler, Bilgi Toplama Dairesi tarafından ana bir merkezde toplanarak veri şeklinde kaydedilir. Türkiye'de genel kolluk kuvvetleri, Bilgi Toplama Dairesi tarafından toplanan bu verilere Türkiye'nin her yerinden kolaylıkla ulaşabilirler. Böylece zabıtanın suçluları yakalamada göstereceği başarı, halk nezdinde saygınlığının artmasına yardımcı olacaktır. Bunun yanı sıra adli ve idari soruşturmaların da hızla tamamlanması sağlanır. 1 Ocak 2012 tarihinden itibaren KİHBİ olarak da adlandırılan, Bilgi Toplama Dairesi verileri UYAP sistemi ile ortak olarak kullanılmaya başlanmıştır. Böylelikle, Türkiye'deki genel kolluk kuvvetleri UYAP'ta yer alan aranan şahıslara ait yakalama bilgilerini de sorgulama imkânı bulmaktadırlar. Ancak, KİHBİ Bilgi Toplama Dairesi verilerinden bir şahsı sorgulayan kolluk kuvvetleri, kişinin adli sicil kaydını bu sistemde göremezler. Adli sicil kayıtları, UYAP kapsamında tutulur ve bulundurulur. Ayrıca bu bilgilerin üçüncü kişilere veya sorgu esnası ve sonrasında kişinin kendisine açıklanması yasaklanmıştır. UYAP tarafından düzenlenen adli sicil kayıtlarına günümüzde e-Devlet internet sitesinden dâhi ulaşılabilmektedir. Ayrıca kişiler, Başbakanlık bünyesindeki Bilgi Edinme Değerlendirme Kurulu (BEDK) internet sitesinde de bulunan 27 Ocak 2012 tarihli ve 2012/83 sayılı kararı örnek olarak gösterip, Emniyet müdürlüklerinden kendileri adına varsa KİHBİ kayıtlarına erişebilmektedirler. KİHBİ'de günümüze kadar 7 başkan görev yapmıştır. KİHBİ Daire Başkanları listesi aşağıda bulunmaktadır; Osman Aysu Osman Aysu (d. 1936, İstanbul). Türk yazar. Polisiye-gerilim türünde romanları ile tanınır. İstanbul ilinde ilk ve orta öğrenimini tamamlamasının ardından, İstanbul Üniversitesi Hukuk Fakültesi'nde üniversite eğitimini alarak tamamlamıştır. Bir süre avukatlık yaptıktan sonra ilk kitabını 1994 yılında yayımlamıştır. 2007 yılında Türkiye'nin en çok roman yazanlar listesinin üçüncü sırasında yer almıştır. Yine 2007 yılı itibarıyla 49 kitabı basılmıştır. Orehovo-Zuyevo Orehovo-Zuyevo (Rusça: Орехово-Зуево), Rusya'nın batısındaki Moskova Oblastı'nda kent. Moskova kentinin doğusunda ve Klizma Nehri kıyısındadır. Sırbistan 19 yaş altı millî futbol takımı Sırbistan 19 yaş altı millî futbol takımı, (), Sırbistan Futbol Federasyonu tarafından yönetilen Sırbistan'i uluslararası 19 yaş altı futbol organizasyonlarında temsil eden futbol takımı. Aşağıdaki liste, Temmuz 2013'teki 2013 UEFA Avrupa 19 Yaş Altı Futbol Şampiyonası için kadroya çağrılan oyuncu grubudur: Celil NalÃ§akan Celil Nalçakan, (d. 10 Haziran 1978, Sivas), Türk oyuncu. 10 Haziran 1978 günü Sivas'ta, öğretmen bir anne ve elektrik teknisyeni babanın çocuğu olarak dünyaya geldi. Bir kız kardeşi vardır. Liseyi bitirdikten sonra Cumhuriyet Üniversitesinde Jeoloji Mühendisliği bölümüne girdi. Ancak 7 yıldan sonra okulu bıraktı ve Sivas Devlet Tiyatrosu'na girdi. Sonra Balıkesir Üniversitesinde turizm otel işletmeciliği okumaya başladı ancak orada da tiyatroya devam etti. Türvak'ın sınavını kazandı ve İstanbul'a yerleşerek burada oyunculuk okumaya başladı. 2006 yılında Sıla dizisi ile televizyondaki oyunculuk kariyerine başladı. Daha sonra Kış Masalı ve Hanımın Çiftliği dizilerinde oynadı, ancak Bitmeyen Şarkı adlı dizideki rolü ile tanındı. Daha sonra İntikam adlı dizide oynamış, fakat bu diziden ayrılmıştır. Oyuncu Algı Eke ile birlikte netd.com'da Şişenin Dibi adında bir program yapmış, son olarak Zülfikar karakterini oynadığı Poyraz Karayel dizisi ile epey üne kavuşmuştur. Günay Tümer Günay Tümer (1938-22 Ağustos 1995) Türk akademisyen. Türkiye'de "Dinler Tarihi" alanında doktora yapan ikinci ilim adamıdır. Başta Biruni, Yehova Şahitleri ve Meryem olmak üzere din, dinin anlatımı, dinlerin öğretimi, din-toplum ve din-devlet ilişkisi, dinlerde dünya-ahiret dengesi, misyonerlik ve dinler tarihi meseleleri akademik çalışmalarında ele aldığı konuların başlıcalarıdır. 1938 yılında Ankara'da doğdu. Ailesi, Kastamonu'nun Araç ilçesindendir. Babası ağır ceza hakimi Ahmet Cemal, annesi Hikmet Hanım'dır. İlk ve orta öğrenimini Kastamonu'da tamamladı. 1957–1958 ders yılında Ankara İlâhiyat Fakültesi’nde başladığı yükseköğrenimini 1960–1961 ders yılında "Kuran-ı Kerim’de Nüzul Sebeplerinin Mahiyet, Hususiyet ve Kaideleri" başlıklı mezuniyet tezini vererek tamamladı. Çeşitli okullarda öğretmenlik-idarecilik yaptı. 1969 yılında Dinler Tarihi asistanı olarak Ankara İlâhiyat Fakültesi'ne girdi ve Prof.Dr. Hikmet Tanyu'nun öğrencisi oldu. 1974 yılında, ""Bîrûnî'nin İslâmiyet ve Diğer Dinler Hakkında Düşünceleri"" konulu tezi ile doktor unvanını aldı. Türkiye’de karşılaştırmalı dinler tarihi alanında ilk ilmî çalışma olan doktora tezi, ""Bîrûnî’ye Göre Dinler ve İslâm Dini"" adıyla yayınlandı (Ankara 1975). 1979 yılında ""Hıristiyan ve İslâm Dinlerinde Meryem"" konulu teziyle doçent oldu. Bu tezin hazırlık çalışmaları için bir süre İngiltere’de bulundu. Tez, ""Hıristiyanlıkta ve İslâm’da Hz. Meryem"" adıyla vefatından sonra yayınlandı (Ankara 1996). 1985 yılında Yehova Şahitleri'ni konu alan profesörlük takdim tezi ile profesör oldu. Tezi, daha sonra genişletilerek ""Yeni Dokümanlar Işığında Yehova Şahitleri"" adıyla yayınlandı (Ankara 1987). 1986 yılında profesör olarak Uludağ Üniversitesi İlâhiyat Fakültesi'ne öğretim üyesi olarak atandı. Bu bölümde Dinler Tarihi Ana Bilim Dalı ile Felsefe ve Din Bilimleri Bölümü başkanlıklarını yürüttü. Türkiye Diyanet Vakfı İslâm Ansiklopedisi’nin hazırlık çalışmalarına katıldı. 22 Ağustos 1995'te geçirdiği bir trafik kazası sonucu öldü. Bursa’da Emirsultan Mezarlığı’na defnedilmiştir. Elza Kungayeva Elza Kungayeva (1982 - 27 Mart 2000), İkinci Çeçen Savaşı sırasında Rusya Kara Kuvvetleri'ne mensup Yuri Budanov adlı bir albay tarafından kaçırılan, dövülen ve öldürülen Çeçen genç kadın. Heda Kungayeva olarak da bilinirdi. 27 Mart 2000 tarihinde, Çeçenistan'da evinden zorla alınan Elza, dövülüp tecavüz edildikten sonra öldürüldü. 28 Şubat 2001'de, Rostov Bölge Askeri Mahkemesi'nde Albay Yuri Budanov'un Elza'nın cinayetinden yargılanmasına başladı. Rus yetkililerinin, Çeçenistan'da sivillere karşı Rus federal kuvvetleri tarafından işlenen bir savaş suçu olduğunu derhal ve alenen kabul ettiği ilk vakalardan biridir. Budanov, 25 Temmuz 2003'te 10 yıl hapis cezasına çarptırıldı, 15 Ocak 2009'da aftan yararlanarak erken tahliye oldu ve 10 Haziran 2011'de Moskova'da kimliği belirsiz kişilerce vurularak öldürüldü. Elza'nın ailesinin avukatı Stanislav Markelov 19 Ocak 2009'da suikasta kurban gitti. Hırvatistan 19 yaş altı millî futbol takımı Hırvatistan 19 yaş altı millî futbol takımı, (), Hırvatistan Futbol Federasyonu tarafından yönetilen Hırvatistan'i uluslararası 19 yaş altı futbol organizasyonlarında temsil eden futbol takımı. Dizimax Comedy HD Dizimax Comedy HD. 2010 yılıdan itibaren Digiturk'te yayından başlayan dizi kanalı. Fuat Ziya Ã‡iyiltepe Fuat Ziya Çiyiltepe, ya da "Mehmet Fuat Çiyiltepe", (d. 1870, İstanbul) - (ö. 12 Aralık 1942), Türk siyasetçi. Harbiye Mektebi ve Erkan-ı Harbiye mezunudur. 4. Ordu Kurmaylığı, Türkiye-Rusya Sınırı 1. Bölge Komiserliği, Erzincan Harbiye Mektebi Müdürlüğü ve Ders Nazırlığı, Genelkurmay 1. Şube Müdürlüğü, Yemen-San'a 13. Fırka Kurmaylığı, Kerkük Redif fırkası Kurmaylığı, Nizamiye 8. Fırka Komutanı, Çatalca 5. Fırka Komutanı, Türk-Rus sınırı sınırlama Komisyonu Başkanlığı, 3. Ordu'da Fırka Komutanlığı, 3. Ordu Menzil Müfettişliği, Bağdat Demir Yolu Toros-Amanos hattı Köprü ve Tünel inşaatı Müfettişliği, Genel Karargâh Kömür şubesi Müdürlüğü, İzmit-Adapazarı Demir Yolu İşletme müdürlüğü, TBMM IV (Ara Seçim) ve V. Dönem Elaziz (Elazığ) Milletvekilliği yapmıştır. Evli ve üç çocuk babasıdır. Jim Boyce Jim Boyce (d. 21 Mart 1944, Belfast) Kuzey İrlandalı futbol adamı. Şu anda FIFA Başkan Yardımcısıdır. Yolsuzluk iddialarının ardından istifa eden Jack Warner'ın ayrılmasından sonra Haziran 2011'de göreve başladı. 1995 yılından 2007 yılına kadar, Kuzey İrlanda Futbol Federasyonu başkanlığını yaptı. Boyce, 1970'lerde Ballymena Kriket Kulübü'nde oynadı. 1974 ve 1978 yılları arasında bu kulübün takım kaptanlığını yaptı. Dijon Carruthers Dijon Carruthers (d. ?), Amerikalı bir bateristtir. Aktör Ben Carruthers'in oğludur. Megadeth'in ilk bateristidir. 1983 yılında kurulan grubun kurucu üyelerindendir. Grupla beraber sadece "Mechanix" şarkısını oluşturmuştur, daha sonra yerine Lee Raush getirilmiştir. Peace Sells... But Who's Buying? albümünün kitapçığında ise "Black Friday" ve "Bad Omen" şarkılarında katkısının bulunduğu belirtilir. Venüs Deltası Venüs Deltası (orijinal adı: Delta of Venus), 1994 yapımı drama filmi. Film Türkiye'de 1995 yılında gösterime girmiştir ve Anaïs Nin'nin aynı adlı kitabından sinemaya uyarlanmıştır. Film II. Dünya Savaşı öncesi Paris'te yaşayan amerikalı yazar Elena Martin ile başka bir yazar olan Lawrence Walters'ın ilişkilerini konu alır. Filmin yönetmeni Zalman King ve başrol oyuncuları Audie England (Elena) ve Costas Mandylor (Lawrence)'dır. Osman Işın Osman Işın, (d. 1887, Eskişehir) - (ö. 5 Mayıs 1945), Türk siyasetçi. Rüştiye mezunudur. Eskişehir Maarif Meclisi Katipliği, Hususi Muhasebe Müdürlüğü, Özel Şirketler Muhasebeciliği, Elektrik Şirketi Müdürlüğü, TBMM V. ve VI. Dönem Eskişehir Milletvekilliği yapmıştır. Evli ve dört çocuk babasıdır. Kaçakçılık İstihbarat Koordinasyon Kurulu Kaçakçılık İstihbarat Koordinasyon Kurulu veya kısa adıyla KİK Kurulu , Türkiye'de Türkiye Cumhuriyeti İçişleri Bakanlığı'na bağlı olan Kaçakçılık, İstihbarat, Harekat ve Bilgi Toplama Dairesi Başkanlığı'nın kaçakçılık ile nasıl mücadelede edeceği konusunda alacağı tedbirleri belirleyen, her dört ayda bir toplanan sürekli kuruldur. Kurulun sektetaryalık görevini, Kaçakçılık, İstihbarat, Harekat ve Bilgi Toplama Dairesi Başkanlığı yürütmektedir. Kurul İçişleri Bakanlığı Müsteşarı veya Yardımcısının başkanlığında, konuyla ilgili tüm bakanlık ve kuruluş temsilcilerinin Daire Başkanı seviyesindeki katılımı ile toplanır. Kurul, 14 Şubat 1985 tarihinde TBMM tarafından kabul edilen 3152 sayılı İçişleri Bakanlığı Teşkilat ve Görevleri Hakkında Kanunun 26'ncı maddesi uyarınca toplanmaktadır. Her türlü kaçakçılık konu ve faaliyetlerinde koordinasyonu sağlamakla görevli olan kurulun diğer görevleri ve çalışma şekilleri 4 Kasım 1987 tarihinde Resmî Gazete'de yayınlanan Kaçakçılık İstihbarat Koordinasyon Kurulunun Toplanma, Çalışma Esas ve Usulleri Hakkında Yönetmelikte belirlenmiştir. Toplantılarını gizli olarak yapan kurulda kararlarını çoğunluğun onayı ile alır. Ayrıca yılda üç defa toplanan kurul ilgili bakanlık ve kurumlara gönderdiği kararların takibini de yapar. Kurul çalışmaya başladığında ilk olarak bir önceki kuruldan sonraki dönem içerisinde, yurt dışından Türkiye'ye veya Türkiye'den yurt dışına yönelik yapılan kaçakçılık faaliyetlerinin değerlendirmesini yapar. Ardından kaçakçılığın istihbaratındaki koordinasyon konusunda aksaklıklar bulunuyorsa, bu aksaklıkları tespit eder. Bir sonraki kurula kadar olan dönemde, kaçakçılığın istihbaratı gayretlerinin hangi bölge ve alanlara yöneltilmesi gerektiğini kararlaştırır. Ayrıca kaçakçılığın istihbaratı konusunda çalışan personelin eğitimi üzerine de tekliflerde bulunur. Kaçakçılıkla mücadele etkinliklerinin arttırılması için gereken hususları sorgulayarak, bu hususlarda adli ve idari yönden gerekli tedbirleri tespit eder. Toplantı sonunda tespit ettiği hususları bakanlıklara yayınlar. Ayrıca tüm bu çalışmalarda, bir önceki toplantıdan sonraki toplantıya kadar olan dönemdeki yapılmayan veya yapılamayan çalışmaları sorgulayarak karar verir. Kurul, 2013 yılı Nisan ayındaki 122'nci toplantısını ilk defa Ankara dışındaki bir ilde Ağrı'da yapmıştır. Ağrı ilinde yapılan kurul toplantısına, Ağrı, Şırnak, Ardahan, Hakkâri, Iğdır, Van ve Kars illerinin Valileri, Kaymakamları, Jandarma Komutanları, Emniyet Müdürleri ve Gümrük Bölge Müdürleri de katılmıştır. Kurul üyeleri kurulun 1985 yılındaki kuruluşunun ardından, 2005 yılı Ekim ayında kabul edilen kanunla yeniden yapılandırılmıştır. Kuruldan Adalet, Dışişleri, Milli Eğitim, Sağlık, Çalışma ve Sosyal Güvenlik, Ulaştırma, Tarım ve Köyişleri, Sanayi ve Ticaret, Kültür ve Turizm Bakanlıkları ile Milli Güvenlik Kurulu Genel Sekreterliği, Hazine ve Dış Ticaret Müsteşarlıkları ile Diyanet İşleri Başkanlığı temsilcileri çıkartılmış ve Türk Kara Kuvvetleri'nden bir temsilci dâhil edilmiştir. Sovyetler Birliği kadın millî basketbol takımı Sovyetler Birliği Kadın Millî Basketbol Takımı,Sovyetler Birliği'nin çöküşüne kadar uluslararası organizasyonda Sovyetler Birliği'ni temsil etmiştir. Yusuf Ziya Ã–zer Yusuf Ziya Özer, (d. 1870, Akdağmadeni, Yozgat) - (ö. 7 Nisan 1947), Türk siyasetçi. Hukuk Mektebi mezunudur. Müderrislik, Malatya Bidayet Mahkemesi Savcı Yardımcılığı, Serez Bidayet Mahkemesi Üyeliği, Adliye Nezareti Mezhepler Müdür Yardımcısı, Adalet Müfettişliği, Hukuk İşleri Genel Müdürlüğü, İstanbul İstinaf Mahkemesi Üyeliği, Deniz Ticaret Mahkemesi Başkanlığı, Darülfünun Hukuk Şubesi Ceza Muhakemeleri Usulü ve Hukuk Tarihi Müderrisliği, Ankara Hukuk Fakültesi Anayasa Hukuku Profesörlüğü, Türk Tarihi Tetkik Cemiyeti Kurucu Üyeliği, Yazarlık, TBMM IV., V. ve VI. Dönem Eskişehir Milletvekilliği ile IV. Dönem Parlamenterler Birliği Türk Grubu Üyeliği yapmıştır. Evli ve iki çocuk babasıdır. Audie England Audie England (d. 12 Temmuz 1967), Amerikalı oyuncu ve profesyonel fotoğrafçı. 1967 yılında Los Angeles, Kaliforniya'da Adrienne Marie England adıyla doğmuştur. UCLA'nın sinematografi alanından mezun olmuştur. England 26 yaşındayken Zalman King, Anaïs Nin'nin Venüs Deltası(Delta of Venus) kitabından uyarlayacağı film için kendisine başrol teklif etmiştir. O zamandan günümüze kadar England birçok Zalman King filminde konuk oyuncu olarak ya da oyuncu olarak rol almıştır. England aynı zamanda Don Henley'nin The Boys of Summer şarkısının klibinde oynamıştır. Bu klip 1985 MTV Video Müzik Ödülleri'nde MTV Video Müzik Ödülleri Yılın Video Klibi ödülünü almıştır. Zalman King'in filmlerindeki rolleri dışında, England "Free Enterprise" filmindeki Claire rolüyle de tanınır. England 14 filmde rol almış ve birçok televizyon yapımında konuk oyuncu olarak yer almıştır. 1998 yılında People Dergisi tarafından "En güzel starlar" listesinde oylanmıştır. England uzun süredir yapımıcı/yönetmen Peter M. Lenkov ile evlidir. England'ın bu evlilikten iki oğlu ve Lenkov'un önceki ilişkisinden olan iki kızı olmak üzere dört çocuk annesidir. Ã‡erepovets Çerepovets (Rusça: Череповец), Rusya'nın kuzeybatısındaki Vologda Oblastı'nda şehir. Şaksna Nehrinin doğu kıyısında, nehrin Volga'nın Rıbinsk Baraj Gölüne karıştığı yerdedir. Bratsk Bratsk (Rusça: Братск), Rusya'nın ortadoğu kesimindeki İrkutsk Oblastı'nda bir şehir. Angara Nehri kıyısında, nehrin Oka Nehrine kavuştuğu yerin hemen aşağısında yer alır. Bratsk Havalimanı şehrin 8 km kuzeyinde yer alır. Seramik malzemeler Seramik malzemeler metal ve metal dışı bileşenlerden elde edilen inorganik metalik olmayan malzemelerdir. Seramik malzemeler kristalin ya da kısmen kristal olabilirler. Bu malzemeler ısınma ve soğutma işlemleri ile şekil alırlar. Kil seramiğin ürüne dönüştürülmesinde kullanılan ilk malzemelerden birisidir. Fakat günümüzde pek çok farklı seramik malzeme endüstriyel ve yapısal ürün uygulamalarında kullanılmaktadır. Seramik malzemeler mukavim, sert, gevrek, kimyasal olarak inert (korozyona dayanım) elektrik ve ısıl özellikler bakımından yalıtkan davranış gösterme eğiliminde olsalar da özellikleri çok çeşitli bir alana yayılır. Örneğin izalatör seramikler elektrik direklerinde yalıtkan olarak kullanılırken bazı seramik bileşenler ise süper iletken davranış gösterirler. Stavropol Stavropol (Rusça: Ставрополь, Tatarca: Istarapul, Ыстарапул) ya Şetkale (Çerkezce: Шъэт-Къалэ, Şet-Qale), Rusya'nın güneybatı kesimindeki Stavropol Krayı'nın merkezi olan şehir. Çerkezler şehri "Şetkale" olarak adlandırır. Stavropol Platosunda Graçovka Nehrinin kaynağının yakınlarında yer alır. 2016 yılında Stavropol bölgesinde bir polis karakoluna bombalı saldırı yapıldı. Rus kaynaklarına göre saldırganlar dışında kimsenin ölmediği herhangi polisin veya sivilin yaralanmadığı bildirildi. SÃ¼leyman Fikri Mutlu Süleyman Fikri Mutlu, (d. 1893, Mersin) - (ö. 29 Temmuz 1977), Türksiyasetçi. Adana Öğretmen Okulu mezunudur. Yedek Subay Talimgahı Öğretmenliği, 1. Depo Alayı Teğmenliği, 48. Fırka 151. Alay Subaylığı, Müdafaa-yı Hukuk Cemiyeti Aza ve Katipliği, Türk İdare Heyeti Üyeliği, Kafkas, Filitsin, Mersin ve Tarsus Cephelerinde Subaylık, Mersin Liman İşleri İnhisar Şirketi Atölyesi Müdürlüğü, Kuva-yi Milliye Teşkilatı Cemiyeti Başkanlığı, TBMM IV. Dönem Mersin, V. Dönem İçel Milletvekilliği yapmıştır. Kırmızı Harp Madalyası sahibidir. Evli ve üç çocuk babasıdır. Eski Kültür Bakanı ve Mersin Milletvekili Fikri Sağlar'ın dedesidir. Colton Iverson Colton Iverson, (d. 29 Haziran 1989), Amerikan profesyonel basketbolcu. Pivot pozisyonunda görev almaktadır. Yankton, Güney Dakota'da bulunan Yankton Lisesi'nde katıldı. Koç "Tubby Smith" 'te dolayı Minesota Üniversitesi'ni tercih etti. Minesota'da Iverson, 5.3 sayı ve 4.3 ribaunt ortalamalarıyla anahtar rol üstlendi. 2010-11 sezonu sonunda küçüklerdeki son yılında daha fazla süre alabilmek adına, Iverson oynayabileceği son sezon için başka bir takıma transfer olmaya karar verdi ve Colorado State Rams Basketbol Takımı'nda karar kıldı. CSU'da Iverson hücümda takımı sayı ve ribauntlarda sırtlayarak (maç başına 14.2 sayı ve 9.8 ribaunt ortalamalarıyla) odak noktası haline geldi. Sezon sonunda Dağlık Batı Konferansı sezonun ilk 5'ine seçildi. Associated Press sayesinde tüm Amerika'da adından övgüyle bahsedildi. Iverson, 2013 NBA Seçmeleri'nde 53. sıradan Indiana Pacers tarafından seçildi. Daha sonra draft gününde Boston Celtics ile takas edildi. 26 Temmuz 2013'te basketbolda yeniden yapılanmaya giden, genç, dinamik ve geleceği parlak oyunculara yönelen TBL takımlarından Beşiktaş İntegral Forex ile 2 yıllık sözleşme imzaladı. Nijni Tagil Nijni Tagil (), Rusya'nın batı kesimindeki Sverdlovsk Oblastı'nda şehir. Tagil Nehri k覺y覺s覺nda yer al覺r. Physa Physa solak ya da sola eğilimli, solunum yapan, Physidae familyasına ait, suda yaşayan, akciğerli, karındanbacaklı yumuşakçadır. Bu salyangozlar yosun, diyatome ve döküntülerle beslenir. Tatlısuda yaşayan ve akciğer solunumu yapan "Physidae" familyasının üyeleri, karındanbacaklılar arasında eşsiz olan kompleks bir kas yapısına sahiptir. Bu komplekse "physid" kas sistemi adı verilmiştir. Bu kas sisteminin iki ana bileşeni vardır. Bunlar "Physid" kası ve "Fan" kasıdır. "Physid" kas sistemi "Physid"lerin avlanılmaktan kaçınmasına olanak sağlayan, kabuklarını yan yana vurmalarından sorumludur. "Physidae" familyasında olduğu gibi bu küçük salyangozlar da solak kabuklara sahiptir. Yani kabuk sivri ucundan tutulup diyafram, tutan kişiyle karşı karşıya olduğunda, sol taraftadır. Physa türlerinin uzun ve geniş diyaframları, sivri helezonları vardır. Solungaç kapakları ise yoktur. Kabukları ince, köşeli ve oldukça saydamdır. Al Pitrelli Al Pitrelli (d. 26 Eylül 1962), New York, ABD doğumlu gitarist. Pitrelli, 1980'li yılların başında Boston'daki "Berklee College of Music"'e katıldı. Burada klavyeci Derek Sherinian ile yurtta aynı odayı paylaştı (Bu ikili daha sonra Alice Cooper'ın grubunda da beraber çalıştılar.). Buradan ayrıldıktan sonra stüdyo müzisyeni olarak çalışmalarına devam etti, ayrıca Manhattan'da gitar dersleri verdi. İlk ciddi performansını Michael Bolton ile beraber gerçekleştirdi ve Bolton'ın ilk teklisi ""Fool's Game""'in geliştirmesine yardımcı oldu. Pitrelli, ayrıca Alice Cooper'ın grubunda, 1989-1991 yılları arasında, Trashes the World turu kapsamında gitaristlik ve müzik yönetmenliği yaptı. 1990'lı yılların başlarında ise, Dee Snider'ın Widowmaker isimli grubuyla beraber iki albüm çıkardı, ayrıca Stephen Pearcy ("Ratt") ile beraber Vertex isimli bir grupta kısa bir süreliğine yer aldı. Daha sonra ise Asia'ya katıldı, Aqua (1992) ve Aria (1994) albümlerinde yer aldı. Pitrelli, 1995 yılında Savatage'e katıldı, bu sırada eski üyelerden Chris Caffery de gruba geri döndü. Grubun Dead Winter Dead ve The Wake of Magellan albümlerinde yer aldı ve Poets and Madmen'in bir kısmına, o sıralar Megadeth'e katılmış olmasına rağmen katkıda bulundu (""Stay With Me A While""'ın bitiş solosu, ""Morphine Child""'ın ve ""The Rumor""'un ana solosu, ""Commissar""'ın ana solosunun ilk kısmı ve bitiş solosu kendisine aittir.). Savatage'ta bulunduğu zaman zarfında, grubun prodüktörü Paul O'Neill'dan, O'Neill'ın yan projesi Trans-Siberian Orchestra'da çalması için teklif aldı. Pitrelli, bu teklifi kabul etti ve grubun günümüze kadarki yapımlarında yer aldı. Steve Vai, bir röportajında, Pitrelli'nin performansından etkilendiğini belirtmiştir. Pitrelli, TSO'nun ilk albümünden beri grubun çekirdek kadrosunda yer almaktadır. Sadece gitarist değil, ayrıca canlı müzik yönetmenliği de yapmaktadır. Pitrelli, Marty Friedman'ın Megadeth'ten ayrılmasından sonra grubun gitaristliğine getirilmiştir. 1990'ların başında Alice Cooper'ın grubunda beraber çaldığı Jimmy DeGrasso'nun Dave Mustaine'e tavsiyesi üzerine, Mustaine tarafından gruba davet edildi. 16 Ocak 2000'de, Vancouver'da bir topluluk önünde yapılan bir seçmeden sonra, Marty Friedman'ın gruptan resmen ayrılması üzerine, Friedman'ın çıkmayacağı ilk konserden 15 dakika önce kendisine konserde yer alması için teklif götürüldü. Daha sonra gruba katılan Pitrelli, ilk olarak toplama albümünde yer aldı. Daha sonra, 2001 yılında çıkarılan The World Needs a Hero albümünde yer aldı. Grubun tekrar eski tarzına dönüş yaptığı albümdeki performansıyla da adından söz ettirmeyi başardı. Son olaraksa 2002 yılında çıkarılan konser albümü Rude Awakening'de yer aldı. Dave Mustaine'in kolunu sakatlaması nedeniyle Megadeth'i dağıtması üzerine, Pitrelli de tekrar Savatage'e katıldı ve TSO ile çalışmalarına devam etti. Pitrelli, yakın geçmişte eski eşi Jane Mangini ile O'2L isimli projede yer aldı. Mangini ve Pitrelli, TSO ile turneye çıktılar. 2010 baharında ise, TSO ile beraber Beethoven's Last Night'ın açılış gösterimi için turneye çıktılar. 1998'de ise, Pitrelli, video oyunu albümü Sonic Adventure Remix'de yer aldı. Oyunun tema şarkısı Open Your Heart'ın remixinde gitar çaldı. Ricky Minard Ricky Donell Minard Jr. (d. 11 Eylül 1982), Ukrayna Basketbol Süper Ligi takımlarından BC Budivelnyk'te forma giyen ABDli profesyonel basketbol oyuncusu. Ricky Minard, 2000-2004 yılları arasında Mansfield Lisesi'nde öğrenimini gördükten sonra, Morehead State Üniversitesi'nde kolej basketbolu oynamıştır. Bu takımın kariyer sayı lideridir. Yurtdışındaki taraftarları tarafından sevgilerle "Ricky Bobby" olarak bilinmektedir. 2004 NBA Seçmeleri'nde Sacramento Kings tarafından 2. Tur, 48. Sıra'dan seçiliştir. Minard, Temmuz 2004'te Kings ile sözleşme imzaladı, ancak bir tek NBA maçı bile oynamadan, aynı yıl Kasım ayında takımdan gönderildi. 2004-05 sezonu için Lega Basket Serie A takımlarından Pallacanestro Biella ile anlaştı. 2005 yılında Pallacanestro Reggiana ile sözleşme imzalayan Minard, bu takımda 2007 yılına kadar oynadı. 2007-2009 yılları arasında Karadağ Basketbol Ligi takımlarından Premiata Montegranaro'da forma giydi. Daha sonra tekrar İtalya'ya dönen Minard, 2009–10 sezonunda Lottomatica Roma'da oynadı. Mart 2010'da Rus takımı BK Himki'de forma giydi. 2010-11 sezonu için bir diğer Rus takımı UNICS Kazan ile anlaştı. Bir sezon Kazan'da oynayan Minard, 2011-12 sezonu için Ukrayna temsilcisi BK Azovmaş ile sözleşme imzaladı. 2011-12 sezonunun sonlarına doğru kısa bir süre Novipiu Casale adına mücadele etti. 2012-13 sezonunda Virtus Bologna'da oynadı. 21 Şubat 2013'te TBL takımlarından Beşiktaş ile sezon sonuna kadar sözleşme imzalayarak, 2012-13 sezonunu Beşiktaş'ta noktaladı. 2013-14 sezonu için Ukrayna Basketbol Süper Ligi takımlarından BK Budivelnyk ile anlaştı. Hartlepool Hartlepool İngiltere' deki yerel yönetim bölgeleri'nden birisi olan Metropoliten Olmayan Cleveland Kontluğu'na ve buna bağlı Durham Kontluğu'a bağlı bir kasabadır. Kuzey Doğu İngiltere'de Tees Valley ekonomik alanının bir parçasıdır. MÖ 7. yüzyılda bir Northumbria manastırı olan "Hartlepool Abbey" etrafında kurulmuştur. Köy, Ortaçağ boyunca gelişerek büyüdü ve Durham, Palatine'a resmen bağlı olan bir liman kuruldu. Kuzeyden gelen bir demiryolu bağlantısı Güney Durham kömür yataklarını kasabaya bağladı. 1835'te güneyden ek bir bağlantı, yeni bir liman ve "West Hartlepool" yeni kasabasının kuruluşu ile daha geniş bir alana ulaştı. 19. yüzyılın son döneminde sanayileşme ve gemi inşaatçılığının başlaması, I. Dünya Savaşı esnasında Alman Donanması' nın Hartlepool' u hedef almasına yol açtı. 16 Aralık 1914'te, 1150 bombanın atıldığı bir bombardımanda 117 kişi hayatını kaybetti. II. Dünya Savaşı'nın neden olduğu işsizlik, ağır sanayi ve gemi inşaatçılığındaki yüksek oranlı azalma kasaba refahının tekrar canlanmasını sağlayan 1990'lardaki temel yatırım projeleri ve rıhtım alanlarının yeniden geliştirilmesine kadar sürdü. Hartlepool, Harlepool ilçe idaresine bağlı yerel bakımdan bağımsız bir alan olmakla birlikte törensel olarak Durham Kontluğu'na bağlıdır ve büyük bir kısmı Cleveland ilinin bir parçasıdır. Yer adı eski İngilizce'de bulunan "hartle;" "heort-ieg:hart island" teriminden türemiş ve erkek geyiklerin görüldüğü yer anlamında olup bununla birlikte kullanılan "-pol" veya "-pool" kelimelerinden meydana gelmiştir. Erken dönem kaynaklarda kullanılan kasaba adları bunu doğrular niteliktedir. Hart eski İngilizce'de, kasabanın tepesinde görülen erkek geyik veya geyik anlamında kullanılmıştır. Le pool deniz yoluyla anlamına gelir ve insanların, deniz yoluyla buraya bu geyiği avlamak üzere gelip sonrasında yerleşilmiş olduğunu ifade eder. Bugün kıyı kesiminde deniz altında kalan taşlaşmış ormanın var olması, bir zamanlar buradaki ormanda bu geyiklerin yaşadığının bir kanıtı olarak değerlendirilir. Yüzölçümü 94 km² dir. Üç tarafı denizle çevrili bulunan kasaba, bir kireç taşı yarımadasının üzerine kuruludur. Hartlepool' a yakın kasaba ve şehirler: 2012' de sunuluan sınır değişikliklerinden sonra Hartlepool kasabası şu an her biri üç kurul üyesi tespit eden, hepsi birlikte 33 kişilik Hartlepool Borough Kurulunu oluşturan, 11 seçim bölgesine bölünmüş durumda bulunmaktadır. Hartlepool'un 1945'ten bu yana çıkardığı milletvekilleri listesi belirtildiği gibidir: Hartlepool'da beş okul bulunmaktadır. Bunlar: Kasabanın merkezi hükûmetten okul binaları ve tesislerinin geliştirilmesi ve Blair hükûmetinin hazırladığı Gelecek İçin Okul İnşaatları Programı' NIN bir parçası olarak merkezi hükûmetten yardım alması planlanmıştı, ancak hükûmetin mali harcamalarda kısıtlama kararı vermesi nedeni ile yapılması planlanan bu yardımlar iptal olundu. Hartlepool'da 12 ve 13. yıl öğrencilerin devam ettikleri, kasabaya ait bir Altıncı Biçim Koleji bulunmaktadır. Eski bir dil bilgisi ve kavrama okulu olan kolej kasabadaki öğrencilere AS ve A2 düzeyi kurslarını sunmaktadır. İngiliz Şehitleri Okulu ve Altıncı Biçim Koleji, Hartlepool ve civarından katılan öğrencilere AS, A2 ve diğer BTEC yeteneklerini sunmaktadır. Cleveland Sanat ve Tasarım Koleji, Hartlepool'da bulunan, yüksek öğretim veren Kuzey Doğu'daki tek sanat ve tasarım uzmanlığı kolejidir. Bu kolej Kilise Meydanında bulunan Sanat Galerisi' nin yanıbaşındadir. Kolejin Uzaktan Eğitim sağlayan Middlesbrough' da bulunan bir uzak sitesi de vardır. Hartlepool ekonomisi, bugün bile yerel iş alanlarının kalbi olan "denizcilik sanayisi" ile tarihsel olarak bağlantılı olmuştur. Hartlepool Rıhtımı sahibi olan PD Ports tarafından işletilmektedir. Yaklaşık olarak 400 çalışanı bulunan Heerema gibi mühendislik bağlantılı işlerde toplamda yaklaşık olarak 1.700 kişi istihdam edilmektedir. Tata Steel Europe, öncelik ağırlıklı olarak "Petrol Sanayisi" için çelik tüpler üretimi işini yürütmekte ve bu çalışmalar için yaklaşık olarak 350 kişi istihdam etmektedir. Hartlepool Nükleer Güç Santrali bir gelişmiş gaz-soğutmalı reaktördür. AGR tipi nükleer güç tesisi 1980'lerde Hartlepool yakınlarında açıldı. Burası kasabanın çalışma yaşında bulunan nüfusunun yüzde birini istihdam eden tek en geniş ölçekli işvereni durumundadır. Site üzerinde yeni bir tesis yapılması kabul edilmesi hâlinde tahminlere göre 12.000 inşaat işi, 5.000 işletim işi ve 1.000 imalat işi istihdamının açılacağı tahmin edilmektedir. Kasabanın yerel ekonomisinde "Kimyasal Sanayi" önemli bir yer tutmaktadır. Titanyum Dioksit üreticisi Huntsman Corporation şirketi, Omya, Baker Hughes ve Frutarom ovalarından istifade etmektedir. Turizm ilçe ekonomisine 2009 yılında £48 girdi sağlamıştır; bu rakam 2010' daki Uzun Gemiler organizasyonu getirisinin hariç bulunduğu bir rakamdır. Eastington Yolu, New Armoury Centre' da bulunan birimler: 28 Haziran 2006'da, Hartlepool, "Uzun Gemi Yarışları" 'ndaki galibiyetini kutladı. Yarışma organizatörü olan "Yelkencilik Uluslararası Çalışmaları" 'nın kasabayı seçmesinden sonra, 2010 yılında kasaba 125 uzun gemiyi ilgiyle karşıladı. Hartlepool halkı, yarışmanın ikinci ve son etabı için Norveç, "Kristiansand" 'den yola çıkan yarışma yelkenlilerini selamladı. Brigitta Boccoli Brigitta Boccoli, (5 Mayıs 1972, Roma, İtalya), İtalyan oyuncu. 1972 yılında Roma'da doğan oyuncu Benedicta Boccoli'nin kız kardeşidir. Sirk atleti Stefano Nones Orfei ile evlidir ve Manfredi adında bir oğlu vardır. Stan Wawrinka Stan Wawrinka (tam ismiyle "Stanislas Wawrinka") ( ; d. 28 Mart 1985) İsviçreli profesyonel tenis oyuncusu. Babası Alman olduğu için Alman vatandaşlığı da taşımaktadır. Kariyerindeki en iyi derece olan dünya 3.lüğüne 27 Ocak 2014'te ulaşmıştır. 2008 olimpiyatları çiftler turnuvasında Roger Federer ile birlikte İsviçre için altın madalya kazanmıştır. John McEnroe Wawrinka'nın bugüne kadar gördüğü en güçlü backhandlerden birine sahip olduğunu, aktif oyuncular arasında ise en iyi tek el backhand oyuncusu olduğunu söylemiştir. 2014 Avustralya Açık finalinde Rafael Nadal'ı yenerek kariyerindeki ilk grand slamını kazanmış ve şampiyon olmuştur. 2015 Fransa Açık finalinde Novak Đoković'i yenerek şampiyon olmuş ve kariyerinin ikinci grand slamını kazanmıştır. Wawrinka tenise odaklanmak için 15 yaşındayken okula gitmeyi bıraktı ve öğrenimine uzaktan eğitimle devam etti. 14 yaşındayken gençler kategorisinde uluslararası turnuvalar oynamaya başladı. Gençlerde 2003 Fransa Açık şampiyonu oldu ve Haziran 2003'te gençler dünya sıralamasında 7.liğe kadar yükseldi. Wawrinka 2002 yılında profesyonel oldu. 2005'in sonuna kadar ilk 50'nin dışında kaldı. Sekiz yaşından Haziran 2010'a kadar koçluğunu Dimitri Zavialoff yaptı. Ekim 2006'da o zamanki en iyi derecesi olan dünya 29.luğuna yükseldi. Avustralya Açık 2007'de 3. tura kadar geldi, 2 numaralı seribaşı Rafael Nadal'a 2-6, 2-6, 2-6 ile elendi. Şubat ayında, İsviçre'nin İspanya ile oynayacağı Davis kupası maçları için antrenman yaparken sağ diz tendonunu yırttı ve 3 ay tenis oynayamadı. 2007 Fransa Açık'ta ilk turda yedi numaralı seribaşı Ivan Ljubičić'i dört sette eledi ama ikinci turda elendi. Guillermo Cañas ve Juan Ignacio Chela gibi isimleri eleyerek Stuttgart'ta düzenenlenen Mercedes kupasında finale çıktı ama Nadal'a 4-6, 5-7 ile kaybetti. 2007 Amerika Açık'ta ilk defa bir grand slamde 4. tura yükseldi, ikinci turda Marat Safin'i 6-3, 6-3, 6-3 ile geçerek önemli bir galibiyet aldı. Dördüncü turda Juan Ignacio Chela ile karşılaştı ve 3 saat 40 dakika süren maçı beş sette kaybetti. 2008'de, Masters turnuvası olan Roma'da finale yükselerek kariyerinde ilk defa ilk 10'a girdi. Finalde Novak Đoković'e üç sette yenildi. 2008 Yaz Olimpiyatları'nda Roger Federer ile çiftler turnuvasına katıldı. Favori olarak gösterilen Bob ve Mike Bryan takımını eleyerek finale yükseldiler. Finalde, İsveç'i temsil eden Simon Aspelin ve Thomas Johansson takımını 6-3, 6-4, 6-7, 6-3'lük setlerle yenerek altın madalya kazandılar. 2008 Amerika Açık'ta 4. tura geldi, Andy Murray'e 1-6, 3-6, 3-6 ile elendi. Wawrinka 2009 Miami Masters dördüncü turunda Nadal'a yenildi. Nadal iki sette de geriden gelerek setleri tie-break'e taşıdı ve Wawrinka'yı eledi. 2009 Monte Carlo Masters'da Wawrinka büyük bir sürprize imza attı ve üçüncü turda Federer'i eledi. Turnuvada yarı finale kadar yükselen Wawrinka, Djokovic'e elendi. 2009 Fransa Açık'ta Nicolas Devilder ve Nicolás Massú'yu eledi, üçüncü tura Nikolay Davydenko'ya kaybetti. Wimbledon üçüncü turunda Jesse Levine'i eledi. Levine ilk turda Marat Safin'i eleyerek bir sürprize imza atmıştı. Dördüncü turda beş sete uzayan maçta Andy Murray'e elendi. Ayrıca bu maçta merkez kortun yeni çatısı ilk defa kullanıldı. Wawrinka 2010 sezonuna Chennai Açık finaline ulaşarak başladı, finalde Marin Čilić'e iki tie-break ile kaybetti. Bu yenilgi Wawrinka'nın ATP finallerindeki üst üste beşinci yenilgisi oldu. 2010 Avustralya Açık'ta üçüncü turda Cilic'e kaybetti. Wawrinka kızı doğduğu için belli bir süre ATP turundan uzak kaldı. Miami Masters ile geri döndü ve üçüncü tura ulaştı, Mikhail Youzhny'ye elendi. Toprak kort sezonuna Casablanca ile başladı ve finale yükseldi. Finalde Victor Hanescu ile karşılaşan Wawrinka, kariyerinin ikinci şampiyonluğunu elde etti, böylece yaklaşık dört yıl sonra bir turnuva kazanmış oldu. Monte Carlo Masters'a 13 numaralı seribaşı olarak girdi ve ilk turda tekrar Victor Hanescu'ya karşı kazandı. İkinci turda da Ernest Gulbis'i eledi ve üçüncü turda Novak Đoković ile karşılaştı. Maçı 4-6, 4-6 ile kaybetti. İyi formunu Roma'da çeyrek finale yükselerek devam ettirdi, burada Rafael Nadal'a elendi. Belgrad'da yarı finale geldi ama John Isner'a yenilerek finale çıkamadı. 20 numaralı seribaşı olarak girdiği Fransa Açık'ta dördüncü tura kadar set kaybetmeden geldi, dördüncü turda vatandaşı Roger Federer'e kaybetti. Başarısız geçen ve Wimbledon'da ilk turda elendiği çim kort sezonundan sonra, çocukluğundan beri koçluğunu yapan Dimitri Zavialoff ile yollarını ayırdı ve Peter Lundgren (Marat Safin ve Federer'in eski koçu) ile çalışmaya başladı. Bu değişiklikle birlikte Wawrinka, Amerika Açık'ta çeyrek final oynamayı başardı. Üçüncü turda dört numaralı seribaşı Andy Murray'i eleyen Wawrinka, çeyrek finalde Mikhail Youzhny'ye beş set sonunda kaybetti. Wawrinka 2011 sezonuna iyi başladı ve yarı finalde dünya 6 numarası Tomáš Berdych'i eleyerek Chennai açıkta finale yükseldi. Finalde Xavier Malisse ile karşılaşan Wawrinka, kariyerinin üçüncü şampiyonluğunu kazandı. 2011 Avustralya Açık'ta Andy Roddick'i eleyerek çeyrek finale yükseldi ve Roger Federer ile eşleşti, 1-6, 3-6, 3-6 ile galip gelen Federer oldu. Fransa Açık üçüncü turunda Jo-Wilfried Tsonga'yı iki set geriden gelerek mağlup etti, dördüncü turda bir kez daha Federer'e yenildi. Wimbledon ikinci turunda Simone Bolelli'ye, Amerika Açık ikinci turunda ise Donald Young'a kaybetti. Wawrinka, Eylül 2011'de Lundgren ile yollarını ayırdığını açıkladı. Sezonun geri kalanına koçu olmadan devam etti. 2011 Swiss Indoors turnuvasında Florian Mayer'i eleyerek yarı finale çıktı, Federer'e elendi. Wawrinka sezona Chennai turnuvasıyla başladı, çeyrek finalde Go Seoda'ya elendi. Avustralya Açık'ta Benoit Paire ve Marcos Baghdatis'i eleyerek üçüncü tura geldi. Üçüncü turda Nicolas Almagro ile karşılaşan Wawrinka, maçı 6-7, 2-6, 4-6 ile kaybetti. Şubat ayında, Davis kupası maçında Mardy Fish ile karşılaştı ve beş set sonunda kaybetti. Buenos Aires ve Acapulco'da turnuvalara katılan Wawrinka, iki turnuvada da yarı finalde elendi. Indian Wells'de üçüncü tura ulaştı ama Gilles Simon'a elendi. Monte Carlo Masters'da Feliciano López, Pablo Andújar ve Nicolas Almagro'yu eleyerek çeyrek finale çıktı, çeyrek finalde Rafael Nadal'a elendi. Çiftlerde ise Viktor Troicki ile takım oluşturdu, çeyrek finalde elendiler. Estoril'de yarı finalde Juan Martín del Potro'ya elendi. Madrid'deki Masters turnuvasının üçüncü turunda o zamanki dünya birincisi Novak Đoković ile karşılaştı ve mağlup oldu. Rome Masters'da Robin Haase ve Janko Tipsarević'i eledi ve üçüncü turda Andreas Seppi'nin rakibi oldu, maçı kaybetti. Fransa Açık dördüncü turunda Jo-Wilfried Tsonga'ya yenildi. Wimbledon, Gstaad ve 2012 Yaz Olimpiyatları'na ilk turda veda etti. Olimpiyatlarda bir kez daha Roger Federer ile takım oluşturdular ama ikinci turda elendiler. Ayrıca Wawrinka olimpiyat açılışında İsviçre'nin bayrağını taşıdı. Cincinnati Masters'da yarı finalde Federer ile karşılaştı ve elendi. Jarkko Nieminen ile birlikte çiftlerde oynadı, ikinci turda kaybettiler. Amerika Açık'ta Novak Djokovic ile olan maçını rahatsızlığı nedeniyle yarıda bıraktı. Wawrinka Avustralya Açık'ta dördüncü tura ulaştı ve bu turda Djokovic ile 5 saatten fazla süren bir maç yaptı, beş set sonunda kaybeden taraf oldu. 2013 Davis kupası ilk tur maçında, ATP turunun en uzun süren çiftler maçını oynadı. Wawrinka ve Marco Chiudinelli, Çek takım Lukáš Rosol ve Tomáš Berdych'e 7 saat 2 dakika sonunda 4-6, 7-5, 4-6, 7-6, 22-24 ile kaybetti. Ayrıca bu maç ATP turunun en uzun süren ikinci maçı oldu. Buenos Aires turnuvasında final oynadı, finalde David Ferrer'e mağlup oldu. Portekiz Açık turnuvasında da finale ulaşan Wawrinka, Ferrer'i yenerek kariyerinin dördüncü şampiyonluğunu yaşadı. Madrid Masters'ta Wawrinka'nın başarılı performansı devam etti ve çeyrek finalde Jo-Wilfried Tsonga'yı üç set sonunda yendi. Sonraki gün yarı finalde Tomáš Berdych'i de üç sette geçerek kariyerinin ikinci Masters finaline ulaştı. Finalde Rafael Nadal'a kaybeden Wawrinka, bu turnuvanın sonunda tekrar ilk 10'a girdi. Fransa Açık dördüncü turunda Richard Gasquet ile karşılaştı ve maçı kazanarak bu turnuvada ilk defa çeyrek finale yükseldi. Çeyrek finalde set alamadan Rafael Nadal'a elendi. Çim kort sezonuna s-Hertogenbosch turnuvasıyla başladı ve finale ulaştı, finalde karşılaştığı Nicolas Mahut'a mağlup olarak kariyerinin ilk çim kort şampiyonluğunu kazanmayı başaramadı. Wimbledon ilk turunda Lleyton Hewitt'e kaybetti. Ev sahibi olarak oynadığı Gstaad turnuvasının çeyrek final maçında Feliciano Lopez ile karşılaştı ama üçüncü ve son sette sakatlığı nedeniyle çekilmek zorunda kaldı. Bolu'da 2007 Türkiye genel seçimleri 22 Temmuz 2007 Genel Seçimleri Bolu İli sonuçları; Anna Karina Anna Karina (doğum Hanne Karin Bayer; 22 Eylül 1940 - 14 Aralık 2019) Danimarkalı oyuncu, yönetmen ve senaryo yazarı. Şu anda Fransa vatandaşıdır ve kariyerinin büyük bir kısmını Fransa'da geçirmiştir. Yeni Dalga akımının öncülerinden olan yönetmen Jean-Luc Godard'ın ilham perisi olarak bilinir. Godard'la yaptığı filmler arasında "Le Petit Soldat" (1960), "Kadın Kadındır" (1961), "Vivre sa vie" (1962) ve "Alphaville" (1965)'te vardır. 1961 Berlin Film Festivali'nde "En iyi kadın oyuncu" ödülünü almıştır. Danimarka kökenli Karina, kariyerine kabarelerde şarkı söyleyerek, mankenlik yaparak, reklam ve kısa filmlerde oynayarak Danimarka'da başladı. 17 yaşındayken Paris'e geldi, o dönemde Fransızca bile bilmeyen ve sokaklarda yaşayan Karina, dinlenmek için oturduğu "Les Deux Magots" adındaki kafede mankenlik ajansından biri tarafından keşfedildi. Kısa sürede başarılı bir mankene dönüşen Karina, dönemin ünlü modacıları Pierre Cardin ve Coco Chanel ile tanıştı. Coco Chanel, Danimarkalı mankene "Anna Karina" adını buldu. Karina, daha sonraki kariyeri boyunca hep bu adı kullandı. Bu dönemlerde Karina, Cahiers du cinéma'da gazetecilik yapan ve 1961 yılında evleneceği Jean-Luc Godard ile tanıştı. Karina, Godard'tan 1964'te boşandı ve 1968'de Pierre Fabre'la evlendi. 1974'te Fabre'den boşanan Karina, boşanmasından dört sene sonra Daniel Duval ile evlendi. 1981'de tekrar boşanan Karina, hala evliliğini sürdürdüğü Dennis Berry'yle evlendi. 14 Aralık 2019'da Paris'te 79 yaşında vefat eden oyuncu Anna Karina'nın naaşı Paris'te Père Lachaise Mezarlığı'na defnedildi. 2010 FA Cup Finali 2010 FA Cup Finali dünya futbolunun en eski kupa mücadelesi olan FA Cup tarihindeki 129. final karşılaşması. Final maçı 15 Mayıs 2010'de Londra'daki Wembley Stadyumu'nda oynandı. 2010 finalinde iki Premier League ekibi Chelsea ile Portsmouth, kupayı kazanmak için karşı karşıya geldi. Chelsea, Didier Drogba'nın 59. dakikada attığı golle finali 1-0 kazandı ve kupanın sahibi oldu. Portmsouth kalecisi David James, "final tarihinin en yaşlı kalecisi" unvanını aldı. [PL] = Premier League [C] = EFL Championship [L1] = League One [L2] = League Two Kaynak: BBC Sport Fatih (dizi) Fatih, Osmanlı Padişahı II. Mehmed'in hayatını konu alan, 2013 yapımı Türk dizisi. Reyting azlığı sebebiyle Kanal D yönetimince saat 22:00'a alınması diziyi kanalın finans desteğinden mahrum bırakmıştır. Yapımcı diziyi bitirme kararı almış, 4 Kasım 2013 tarihinde yayınlanan 5. bölümüyle dizi düşük reyting nedeniyle final yapmıştır. Bolu'da 1923 Türkiye genel seçimleri 28 Haziran 1923 Türkiye Genel Seçimleri Bolu İli sonuçları; 2008 FA Cup Finali 2008 FA Cup Finali, 17 Mayıs 2008'de, Londra' daki Wembley Stadyumu'nda oynanan ve FA Cup kazanan takımın belirlendiği maç. Cardiff City takımını 1-0 yenen Portsmouth,