boyunca, emek ücretleri düşmüş, ekilmemiş topraklar ve ormanlar çiftlik arazisine dönüşmüş, mallar sürekli bölünmüş ve kendi toprağına sahip olup bunu işletenler bundan karlı çıkmışlardır. II. Devir: Le Roy Ladurie'nin "ilerleme" olarak adlandırdığı ikinci dalga yaklaşık olarak 1530'a kadar gider. Bu dönemde ekonomik gelişme ile nüfus artışında süreklilik dikkat çeker. 1530'dan sonra, değişime direnen Fransız çiftçiliği bir gerileme dönemine yol açtı, çünkü uğraşılarındaki yeniliklere karşı tutumları ve sermaye biriktirme yeteneğinin olmayışı gibi sebeplerle çiftçilerin üretim etkinlikleri nüfus artışına ayak uyduramıyordu. Bu dönem boyunca insanlar daha "az"la yaşamayı ve geç yaşlarda evlenmeyi öğrendi, göç arttı, vergi isyanları yaygınlaştı, cadı inancı ve Katolikler ile Protestanlar arasındaki çatışma sürekli iç savaş halini aldı. III. Devir: Le Roy Ladurie'nin "olgunluk" olarak adlandırdığı üçüncü dalga yaklaşık olarak 1600 yılında başladı. Bu dönemde doğum oranı, ölüm oranını dengeledi, Fransız kralına ödenen vergiler, Katolik Kilisesine ödenen aşar ile bankerlere ödenen borçlarda ciddi artışlar, çiftçilik etkinliklerinin geri kalmışlığı ile birlikte tarımın ve sermaye birikiminin gerilemesine neden oldu. IV. Devir: Dördüncü dalga yaşam koşullarında ve nüfusta genel bir düşüş olarak görülür, bunun nedenleri; işsizlik, geç yapılan evlilikler, doğum kontrolü, azalan tarım üretimi, yüksek göç ve yüksek vergilerdir. bu uzun gerileme dönemi boyunca toprak kırsal kapitalist sınıfın elinde toplandı. Böylece 15. yüzyıldan başlatılarak konu edilen Languedoc toplumu incelemesi 18. yüzyılda sonlandırılır. Languedoc Ã¼zerine saptamalar: Le Roy Ladurie, Languedoc'daki hayatın belirleyici özelliğinin, orada yaşayan insanların kültürü olduğunu savunur. Burada yaşayan insanların yükseliş ve gerileme döngüsünün dışına çıkamamasının nedeni teknolojik etkenlerden ziyade kültürden kaynaklanır, çünkü kültür insanların daha ileri teknoloji ve çiftçilik etkinliklerini geliştirmelerine engel olmuştur. Le Roy Ladurie'nin görüşüne göre uzun dönemli ve değişimi ağır işleyen ve daha belirgin biçimde vurgulanan maddi ve zihinsel örüntülerden oluşan yapılar ve ona göre daha az önemli olan eğilimlerin ve tarihçilerin geleneksel olarak üzerine yoğunlaştıkları olayların oluşturduğu konjonktür vardır. Braudel gibi, Le Roy Ladurie'de asıl önemli olanın "yapılar"ın tarihi olduğuna inanır, fakat ondan farklı olarak Le Roy Ladurie biografi ve Braudel'in ilgisiz diyerek bir kenara bıraktığı "histoire èvènementielle" (olaylar tarihi)ne olan ilgisini dile getirmiştir. En önemli çalışması "Montaillou, village occitan de 1294 à 1324"dir (1975). Cathar sapkınlığı döneminde, Güney Fransa'da Languedoc bölgesinde bir kasaba olan Montaillou üzerine bir çalışmadır. Birkaç yıllık dönemde küçük bir Fransız kasabasındaki hayat üzerine çok boyutlu bir araştırma geliştirmek için bu çalışmasında, (Papa XII. Benedict olmadan önce) 1318-1325 arasında Pamiers Piskopos'u olarak görev yapan "Engizisyon" üyesi Jacques Fourier'in titiz notlarını kullandı. Le Roy Ladurie, kasaba sakinlerinin hem maddi hem de zihinsel dünyalarının bir resmini oluşturmak için Fourier tarafından yürütülen sorgu kayıtlarını kullandı. Bunlardan ilkini çiftçilik etkinlikleri, evler, diğer kasabalarla, laik ve dini iktidar ile ilişkiler aracılığıyla, ikincisini ise; Tanrı, kader, cinsiyet, ölüm, hayat, evlilik, büyü, mekân, zaman, ve kurtuluş inançları aracılığı ile inceledi. Le Roy Ladurie'nin diğer bir önemli çalışması "Le Carnival de Romans: de la Chandeleur au mercredi des cenders"dir (İngilizceye Romans Karnavalı olarak çevrildi). Bu eserde Fransa'da Romans şehrinde her yıl düzenlenen karnavalda yaklaşık 20 zanaatçının öldürüldüğü 1580 katliamını ele alır. Kitapta, Le Roy Ladurie 16. yüzyılın ikinci yarısında, Fransa'nın kırsal kesimindeki toplumun politik, sosyal, dini çatışmalarının temsili olarak katliamı mikrokosmos olarak değerlendirdi. Le Roy Ladurie'nin sosyal tarih ile ilgili diğer güncel çalışmaları arasında La sorcière de Jasmin ve Le siècle des Platter (1499-1628) bulunur. Bu çalışmaların ilkinde, Le Roy Ladurie, Carlo Ginzburg'un yolunu takip ederek, köylüler arasındaki büyücülük düşüncesi ile hakimlerin ve kilisenin büyücülük anlayışlarının farklı olduğunu öne sürer. Büyücülüğün bütüncül sosyal gerçekliğini anlamak için, Le Roy Ladurie geleneksel Fransız köylü hikâyesine dayanan ve 1802'de Jacques Boè'nin yazdığı Françouneto adlı şiiri kullanır. Le Roy Ladurie'ye göre şiir 17. ve 18. yüzyıl kırsal Fransasında büyücülük inanışı hakkında özgün izler taşımaktadır. Ayrıca Le Roy Ladurie "Cadı" Françouneto'nun "suçunun", yazılı olmayan toplumsal kanun olan "sınırlı zenginlik"in ihlali olduğunu savunur, yani o kendi zenginliğini diğerlerininki pahasına arttırır. İkinci kitabında Le Roy Ladurie Platter ailesinin mektuplarını ve anılarını, 16. yüzyıl toplumsal değerlerini araştırmak için kullanır, özellikle bunu din, hekimlik, suç, eğitim, vergi boyutlarını gözönünde bulundurarak yapar. "Mikro tarih" alanında en çok bilinen çalışması ile Le Roy Ladurie ayrıca Fransa'nın 1460-1774 arasındaki siyasi tarihinide incelemiştir. Siyasi tarih eserleri arasında en çok tanınanlardan biri olan L'Etat royal: de Louis XI à Henri IV, 1460-1610 ile Fransız devletinin 1460-1610 yılları arasındaki gelişimi üzerinde iz sürer. Kitabında, Le Roy Ladurie Fransız tahtının en önemli kaygısının ekonomi, Reformasyon ve aristokratrik siyaset olduğunu, ve Fransız devletinin genişlemesinin en önemli nedenlerinin İtalya, Provence ve Burgundy'ye doğru askeri genişlemesinin ve İspanya ile rekabetin olduğunu ifade eder. Bunun devamı niteliğinde olan Ancien Règime: de Louis XIII ò Louis XV, 1610-1774, ile Le Roy Ladurie Fransız tahtının izlediği iç ve dış politikalar arasında yakın bir ilişki olduğunu, özellikle iç siyasetin otoriter dönemleri ile dış siyasetin saldırganlık dönemlerinin ve aynı şekilde iç siyasette Liberalizm dönemi ile dış siyasette barış politikasının birbiriyle aynı zamana denk geldiğini ileri sürer. 1750'lerde belirgin sapmalara rağmen, Le Roy Ladurie XV. Louis dönemini iç politikada liberalizm ve dışarıda barış ile nitelendirirken, XIV. Louis ve Kardinal Richelieu dönemlerini saldırganlık ve otoriterlik ile tanımlar. İki ciltlik tarihi ardından, Le Roy Ladurie Aydınlanma düşüncelerinin, laik anlayışın ve liberalizmin yaygınlaşmasının 1774'te Fransa'yı Fransız Devrimi rotasına zaten soktuğunu söyler. Le Roy Ladurie ilk çağdaş çevreci tarihçilerden biri olarak da tanınır, çünkü çalışmaları çevresel değişimde insan ve insanların tarihinde çevresel etkenler üzerinde yoğunlaşır. Le Roy Ladurie 1970'lerin başında,"Nouvelle histoire" (yeni tarih) hareketini kurdu. Böylece olaylar, yereller, aile veya yaşam şekilleri üzerine çalışarak, incelenen belli bir dönemin özelliklerini ortaya koymaya çalışan mikro tarih alanının öncüsü oldu. Niall Ferguson gibi bazıları mikro tarih'in değerini sorgulamıştır; Ferguson'a göre bir köyün veya bir kentteki olayın ya da ailenin üzerinde yapılan çalışmanın Avrupa'nın diğer bölgeleri bir yana, Fransa'da yaşamın daha geniş örüntülerini ortaya çıkarmasını beklemek yanlıştır. Bir diğer eleştiri, Le Roy Ladurie'nin "yapılar" terimi üzerinde odaklanır. Eleştiriler terimin hiçbir zaman açıkça tanımlanmadığını, ayrıca "yapılar"ın neden zamanla değiştiğinin açıklanmadığı üzerinedir. Eleştiriler, daha da ileri giderek, Le Roy Ladurie'nin ifade ettiği bu "yapılar"ın varlığının olup olmadığının dahi açıklanamadığını savunur. Le Roy Laduire 1945-1963 yılları arasında Fransız Komünist Partisi üyesiydi, 1956 Macaristan Devrimi ardından hakkında ortaya çıkan şüpheler yoğunlaştığında partiden ayrıldı. Bundan sonra politik bağlılığını ve komünist totaliterizmi "Ouverture, sociètè, pouvoir: de l'Edit de Nantes ò la chute du communisme (2004)" ve "Les grands procès politiques ou la pèdagogie infernale (2002)" adlı eserlerinde ele aldı. Emmanuel Le Roy Ladurie ayrıca Fransa'yı oluşturan bölgeler tarihi, antropometrik tarih ve insanlık tarihinde iklim etkisi üzerine çalıştı. Tarihsel araştırma yönteminde bilgisayarın yararı, 19. yüzyıl Fransız ordusunda suç oranları, küresel hastalıkların yayılması ve büyünün iktidarsızlık yaratmak için kullanılabileceğine dair Fransız köylülerinin inanışı hakkında yazıları bulunuyor. Makaleleri sık sık Le Nouvel Observateur, L'Express ve Le Monde gazetelerinde yayınlanıyor ve sık sık Fransız televizyonlarına davet ediliyor. 1973'ten 1999 yılına kadar Collège de France'da Çağdaş Medeniyetler Tarihi başkanlığını yürüttü. Katrina Kasırgası Katrina Kasırgası, Amerika Birleşik Devletleri tarihinin en yıkıcı ve en ölümcül kasırgalarından biri. 2005 yılı Atlas Okyanusu kasırga mevsiminin genelde 5., tropik kasırgalar arasında 11. ve Saffir-Simpson Kasırga Ölçeği'ne göre 5. Kategorideki 2. kasırgasıdır. Katrina, 23 Ağustos 2005 günü oluşmaya başladı ve Meksika Körfezi kıyısının orta-kuzeyi boyunca uğradığı yerlerde büyük hasarlara sebep oldu. Kasırganın neden olduğu en büyük can kaybı ve maddi zarar, New Orleans'ta meydana geldi. Set sisteminin başarısız olduğu Louisiana'yı sel bastı. Kasırga, Mississippi kıyısının karşısında ve Alabama'da şiddetini artırdı, öyle ki kasırganın merkezinin hızı saatte 160 km/saat olarak ölçüldü. Katrina, 23 Ağustos 2005'te Bahamalar'ın üzerinde oluşmaya başlamıştır. Sistem Meksika Körfezi'nde şiddetini artırırken Florida'nın güneyini 1. Kategoride geçmiş, burada sellere ve ölümlere sebep olmuştur. 29 Ağustos sabahı sırasıyla güneydoğu Louisiana ve Louisiana/Mississippi'yi 3. Kategori'de vurmuştur. Fırtına dalgası, Körfez kıyısı boyunca Mississippi'nin Waveland, Bay St. Louis, Pass Christian, Long Beach, Gulfport, Biloxi, Ocean Springs, ve Pascagoula şehirlerini harap etti. Louisiana'da, New Orleans'ın 53 farklı yerindeki sel koruma sistemi başarısız oldu. Setin yıkılmasıyla New Orleans'ın bazı mahalleleri sular altında kaldı, bunu izleyen haftalar boyunca sel yayılarak New Orleans'ın %80'ini etkiledi. Katrina, 1.836 kişinin yaşamını yitirmesine sebep olmuştur, 1928 Okeechobee Kasırgası'ndan beri ülkedeki en ölümcül kasırgadır. Tahmini 81,2 milyar dolar zararla ABD tarihinin en yüksek maddi hasar getiren doğal felaketi olmuştur. Federal, resmi ve yerel makamlar kasırgaya yeterince müdahale edememekle eleştirilmiş, bu yüzden ABD kongresi tarafından ABD Federal Acil Durum İdare Acentesi yöneticisi Michael D. Brown görevden alınmıştır. Kasırga, ABD Kara Kuvvetleri istihkâm birliklerinin set koruma sisteminin başarısızlığını ortaya çıkarmış, bu birlikler aleyhine dava açılmıştır. ABD Ulusal Kasırga Merkezi ve Ulusal Hava Durumu Servisi verdiği doğru bilgilerle büyük takdir toplamıştır. Katrina 23 Ağustos 2005'te güneydoğu Bahamalar'ın üzerinde oluşmaya başlamıştır. Sistem, 24 Ağustos sabahı tropikal fırtına durumuna yükseltilmiş ve fırtınaya Katrina ismi verilmiştir. Tropikal fırtına Florida'ya doğru hareket etmeye devam etmiş, Hallandale plajı ve Aventura, Florida'yı vurmadan iki saat önce, 25 Ağustos sabahı kasırgaya dönüşmüştür. Güney Florida'yı vurduktan sonra gücünü zayıflatsa da Meksika körfezine girdikten bir saat sonra kasırga durumunu tekrar elde etmiştir. Fırtına Meksika Körfezi'ndeki Gulf Stream akıntısının ılık suları üzerinde şiddetini arttırmıştır. 27 Ağustos'ta fırtına, Saffir Simpson kasırga ölçeğinde 3. kategori fırtına düzeyine yükselmiş ve bu yüzden mevsimin üçüncü büyük kasırgası olmuştur. Katrina 28 Ağustos sabahı yeniden şiddetlendi, 5. Kategoriye yükseldi ve aynı gün saat 13.00'da, şiddetinin zirvesine ulaştı. Hızı saatte 285 km.ye ve minimum merkezi basıncı 902 mbar'a ulaşmıştır. Basınç ölçümü, Katrina'yı o zamana kadar kaydedilen dördüncü en şiddetli Atlantik kasırgası yapmıştır. Ayrıca o zamana kadar kadar Meksika körfezinde kaydedilen en kuvvetli kasırgadır.(2005 yılındaki Rita kasırgası bu unvanı ele geçirmiştir. Katrina 29 Ağustos sabahı saat 6.10'da Buras-Triumph'ı vurduğunda 3. Kategoride bir kasırga düzeyindeydi ve saatteki hızı 205 km'ye varmıştı. Daha sonra Louisiana Mississippi'ye ilerleyen kasırga 195 km hızla bu yerleşim yerini vurmuştur. Katrinanın, Mississippi'yi vurduktan sonra, denizden 240 km uzakta Meridian, Mississippi yakınlarında şiddeti büyük miktarda azalmıştır. Florida'da yaşayan birçok insan Katrina'nın, bir günde tropikal bir fırtınadan bir kasırgaya dönüşüp Miami-Dade–Broward'nin yakınında güney Florida'yı vurduğu zaman habersizdir. Fırtına 25 Ağustos 2005'te Miami Dade ilçesini vurmuştur. Ulusal Kasırga Merkezi (NHC) Katrina'nın, 31.5 saat ve 19.5 saat içinde vuracağını hesaplayarak şehri alarma geçirir. Florida valisi Jeb Bush 24 Ağustos'ta şehirde olağanüstü hal ilan eder ve sığınaklara gitme emri verir. Florida'nın güneyindeki ilçelerdeki okullar tatil edilir ve risk altındaki Martin County'de ilçeyi boşaltma emri verilir.. 26 Ağustos sabahı yerel saatle saat 10.00(Türkiye saatiyle 17.00)'da fırtına şiddetini Kategori 3'e yükseltmiştir. Öğleden sonra Ulusal Kasırga Merkezi Katrina'nın Florida'nın güneyini vurduktan sonra Mississippi kıyısına ilerleyeceğini tahmin etmiştir ve 27 Ağustos sabahı saat 10'da kasırganın New Orleans'ı da içeren güney Louisiana'yı vuracağını hesaplamıştır. 26 Ağustos'a girilirken Birleşik Devletler sahil güvenliği beklenen darbe bölgesine önlemlerini almaya başlar ve 400'den fazla yedek asker aktif hale getirilmiştir. Havacılık eğitim merkezinden hava ekipleri kurtarma hava aracını Teksas'tan Florida'ya getirmişlerdir. Hava araçları Kasırga tarafından evlerini kaybeden New Orleans'lıları kurtarmak için saatlerce Mississippi ve Alabama sahil şeritleri boyunca uçmuşlardır. 29 Ağustos'un öğlenine kadar tüm hava araçları Meksika körfezinden geri dönmüştür. Başkan George W. Bush kasırga Louisiana, Alabama ve Mississippi'ye ulaşmadan iki gün önce bu yerlerde olağanüstü hal ilan etmiştir. Aynı akşam Ulusal Kasırga Merkezi kasırganın Florida Panhandle vurduktan sonra Morgan City, Louisiana ve Alabama-Florida'yı 12 saat içinde vuracağı uyarısında bulunmuşlardır. 28 ve 29 Ağustos'ta Ulusal Kasırga Merkezi'nin başkanı Max Mayfield, Başkan George W. Bush ile yaptığı video konferanslarda Katrina'nın şehri koruyan setleri zorladığını ve suların seti aşıp şehri sular altında bırakabileceğini belirmiştir. Ayrıca bir konferansta Max Mayfield "Kimsenin setlerin güvenli olduğunu söyleyemeyeceğini ve bu konunun çok çok endişe verici olduğunu belirtmiştir." 28 Ağustos'ta Ulusal Kasırga Merkezi Katrina'nın yolundan saptığını belirtmiş ve Florida Panhandle büyük bir kısmında ve Louisiana sahil şeridinde tropikal fırtına uyarısı yapmıştır. Ulusal Meteoroloji Merkezi'nin New Orleans/Baton Rouge ofisi bölgenin "Haftalar boyunca oturmaya elverişsiz" sözleriyle ifade edilen bir ilanı çıkarmıştır. Mississippi ve Alabama'ya ek olarak güneydoğu Louisiana'nın büyük kısmında gönüllü ve zorunlu boşaltma emri çıkarılımıştır. Gönüllü veya zorunlu boşaltma emri Körfezin kıyısının 1.2 milyon sakinine uygulanmıştır. 26 Eylül 2005'te FEMA'nın yanıtı hakkında Michael Brown'a kongrenin cumhuriyetçi üyeleri tarafından sorular sorulmuştur. Cumhuriyetçi milletvekili Stephen Buyer Bush'un bildirisinin neden Orleans, Jefferson, veya Plaquemines kapsamadığını sormuştur. (Aslında, bildiri Louisiana'daki "hiçbir" kıyı kesimini kapsamamıştır, oysaki Mississippi ve Alabama'daki kıyı ilçeleri bildiride belirtilmiştir. Brown bu durumu doğrulamıştır çünkü Louisiana valisi Kathleen Blanco yardım için onun ilk isteğinde o bölgeleri kapsamamıştır. 26 Ağustos'ta kasırganın vurması beklenen Mississippi'de, ulusal muhafızlar aktif hale getirildi. Buna ek olarak, ertesi gün federal hükûmet Acil Durum Merkezi aktif hale getirildi ve yerel hükûmet şehri boşaltma kararı aldı. 28 Ağustos akşam saat yediye kadar 11 ilçe ve on bir şehirde boşaltma emirleri çıkarıldı, takip eden sabaha kadar bu sayı 41 ilçe ve 61 şehre çıkartıldı. Bundan başka, kıyıda yaşayanlar için 57 acil durum sığınağı açıldı ve eğer ihtiyaç duyulursa 31 ekstra sığınak hazırda tutuldu. Louisiana'da yerel hükûmet tropikal fırtına vurmadan boşaltma planını 3 evrede uygulamıştır. 50 saat önce kıyı kesimleri boşaltılmaya başlandı. İkinci kısım bölge 40 saat öncesinden ve üçüncü kısım bölge (New Orleans'ı da içeren bölge), 30 saat öncesinden boşaltılmaya başlandı. Fırtına varmadan kıyıdaki petrol kuyularının tümü kapatıldı. Bazı hesaplara göre daha büyük New Orleans metropolit alanının 1.3 milyon sakininin %80'inin bölgeyi boşaltılmış olduğunu belirtildi. Bu durum, daha önceki İvan kasırgasındaki orana göre oldukça fazladır. 28 Ağustos Pazar gününe kadar Körfez kıyısının altyapısı (elektrik, su, doğalgaz) tamamiyle kapatıldı, ayrıca Ulusal Kanada Demiryolu ve Amtrak Demiryolu trafiği ile Waterford Nükleer Santrali kapatıldı. Ulusal Kasırga Merkezi, Katrina 29 Ağustos'ta Mississippi'ye geçene kadar uyarılarına devam etti. 26 Ağustos tarihine kadar Katrina'nın muazzam bir afet olacağı düşünülmektedir. Bilgisayar modellerinin birçoğu Katrina'nın potansiyel yolunun Florida Panhandle'ndan 240 km batı yönünde kaydırmıştır; yol olasılıklarının merkezinde New Orleans şehri vardır. Direkt bir vuruşun şansı %17 olarak tahmin edilmiş daha sonra 28 Ağustos'a kadar %29'a yükselmiştir. Bu senaryo potansiyel bir felaket düşünülmüştür çünkü New Orleans şehrinin Pontchartrain gölü boyunca 80%i ve güney sahilde metro alanı deniz seviyesinin aşağısındadır. New Orleans'taki acil durum idare memurları kasırganın doğru-ön çeyrek dairesi ile fırtına dalgasının 8.5 m olduğu tahmin etmişlerdir, ve bu durumu endişeyle takip etmişlerdir çünkü dalgaların şehri koruyan setleri geçmesinden korkmuşlardır. Afetin bu riski iyi anlaşılmıştır, öncesinde FEMA (Fedaral Afet Koordinasyon Merkezi) çalışmış ve ordu bölümü mühendisleri New Orleans'ın direkt üzerine bir kasırganın vuracağını ve binlerce kişinin yaşamını yitireceği büyük sel baskını olacağını uyarmıştır. Katrina şiddetini Kategori 5'e yükseltiği 28 Ağustos sabahı saat 10.00'da düzenlenen basın toplantısında New Orleans belediye başkanı Ray Nagin şehri boşaltma kararı almıştır ve kasırga hakkında "çoğumuzun korktuğu şiddetli bir fırtına" demiştir. Yerel hükûmet tarafından şehri bırakamayan vatandaşlar için "son çare barınak"ları kurmuştur. Şehirdeki büyük spor salonunda (Louisiana Superdome) yaklaşık olarak 26,000 insan fırtınanın kıyıya geldiği gibi birkaç gün boyunca buraya sığınmışlardır. 29 Ağustos'ta Katrina'nın fırtına dalgası, New Orleans'ın etrafındaki setlerde birkaç yarığa sebep olmuştur. Yarıkların oluşmasından sonra birçok şehir sular altında kalmıştır. Ayrıca fırtına dalgası Mississippi kıyıları ve Alabama'yı harap etmiştir. Bu yıkıcı etkisi Katrinayı 1928 Okeechobee kasırgasından beri Birleşik Devletler'in tarihindeki en yok edici ve en pahalı doğal felaket, ve en ölümcül kasırga yapmıştır. Katrina'dan toplam zararı 81.2 ABD doları olarak tahmin edilmektedir, bu da daha önceki en pahalı fırtana olan Andrew kasırgasının neredeyse iki katıdır. 19 Mayıs 2006 itibarıyla ölüm sayısı 1.836'dır (direkt ve dolaylı ölümlerin toplamı). Ölümlerin çoğu Louisiana'da (1.577) ve Mississippi'de (238) olmuştur. Bununla birlikte Louisiana'da kaybolan 705 kişinin ölmüş olduğu düşünülmektedir, fakat akıbetleri bilinmemektedir. Federal hükûmet kasırganın zarar verdiği alanın 233.000 km²(nerdeyse Birleşik Krallık kadar büyük bir alan) olduğunu belirtmiştir. Ayrıca kasırga 3 milyon kişiyi elektriksiz bırakmıştır. 3 Eylül 2005'te hükûmet sözcüsü Michael Chertoff yaptığı basın toplantısında Katrina'nın New Orleans'ta sebep olduğu selle birlikte ülke tarihinin en büyük felaketlerinden biri olduğunu belirtmiştir. Katrina 25 Ağustos'ta Florida'yı Kategori 1'de ve saatte 130 km hızla vurmuştur. Kasırga şiddetli yağmurlar bırakmıştır Homestead, Florida'da m²'ye yağan yağmur miktarı 350mm olarak ölçülmüş, Monroe County'nin bazı kesimlerinde 1,5 m'ye varan fırtına dalgası görülmüştür. Florida'daki zarar 1 veya 2 milyar dolar olarak tahmin edilmektedir. Sel basmasından dolayı 1 milyon insan elektriksiz kalmış şiddetli rüzgârdan dolayı ağaçlar devrilmiştir. Kasırga yüzünden 14 kişi yaşamını yitirmiştir. Florida Keys Adaları da fırtına ve yağıştan etkilenmiştir. Yağış miktarı yer yer 250mm'ye ulaşmıştır. 26 Ağustos'ta Katrina'nın dış bir yağmur bandından Kategori 1'den kuvvetli bir hortum Florida'daki Marathon Adası'nı vurmuştur. Bu hortum oradaki havaalanında bir hangara tahminen 5 milyon dolar zarar vermiştir. 29 Ağustos'ta Katrina Küba'nın kuzeyini vurmuş, adanın batı bölgelerine tropikal fırtına kuvvetinde rüzgârlar estirmiş, 200 mm yağış bırakmış, telefon ve enerji hatlarına zarar vermiştir. 8.000 kişinin yaşadığı Pinar del Río Province bölgesi boşaltılmıştır. Küba televizyon raporlarına göre kıyıdaki Surgidero de Batabano şehrinin %90'ı sular altında kalmıştır. 29 Ağustos'ta Katrina Buras, Louisiana'yı güçlü bir şekilde saatteki hızı 205 km ve Kategori 3'te vurmuştur. Ama yine de güney Louisiana'yı Kategori 4 şiddetinde vurması beklenmekteydi. Kasırga Mississippi'ye doğru ilerlerken arkasında bıraktığı Louisiana kıyılarında büyük hasarlar bırakmıştır. Deniz yükseklikleri hakkında çok fazla bir bilgi olmamasına rağmen deniz yüksekliği Plaquemines Parish'inde 4,3 metre ve Grand Isle'da 3 metre olarak ölçülmüştür. Katrina, Louisiana'ya da oldukça fazla yağış bırakmış, m²'ye düşen yağmur 200-250mm olarak ölçülmüştür. Slidell çevresinde oldukça fazla yağış bırakmıştır ölçülen miktar yaklaşık 380mm'dir. Sonunç olarak yağış ve fırtına Pontchartrain Gölü'nün dalgalarını kabartmıştır. Slidell'dan Mandeville'e kadar olan bölgede sele neden olmuştur. Ayrıca Slidell'ı New Orleans'a bağlayan köprüyüde içeren bazı köprülerin yıkılmasına sebep olmuştur. St. Bernard Parish bölgesinde setlerin yıkılmasından kaçış yolları sular altında kalmış ve bu yüzden de kayıpları arama işlerini yavaşlatmıştır. Parish bölgesindeki resmi kayıp sayısı 47'dir. Katrina'nın fırtına gözü kuzeyden silip süpürürken şehri saatler boyuca kasırga koşullarına maruz bırakmıştır. Kasırga New Orleans'ta rüzgâr hızlarının doğru ölçümünü engellemesine rağmen, kasırga-kuvvet rüzgârlarının birkaç ölçümü yapılabilmiştir. Ulusal Kasırga Merkezinin raporlarına göre muhtemelen şehri Kategori 1 ve Kategori 2 şiddetinde vurduğu belirtilmektedir. Katrina'nın fırtına dalgaları New Orleans'ı koruyan 53 set sistemini yıkmıştır. Başarısızlıklar Louisiana ve çevresinde özellikle de St. Bernard Parish bölgesinde olmuştur. Mississippi nehir körfez çıkış yerindeki(Meksika Körfezine çıkar) yaklaşık olarak 20 setin yıkılmasına sebep olur. Bu yüzden Saint Bernard Parish ve Plaquemines Parish bölgeleri New Orleans'tan daha fazla sele maruz kalmışlardır. 17. Cadde Kanal'ın daki büyük setin yıkılmasında ötürü şehrin %80'i sular altında kalmıştır. Şehre giden tüm ana yollar zarar görmüştür. Zarar görmemiş olan tek rota ise yardım araçları için kullanılmıştır. Ayrıca yüksek binaların büyük bir kısmı da zarar görmüştür. Şehirde kalan insanları koruyan Louisiana Superdome spor salonu önemli zarar almasına rağmen içerideki insanlar zarar görmemiştir. Fırtına öncesi kapatılan Louis Armstrong New Orleans Uluslararası Havalimanı'nı sel basmamıştır ve 30 Ağustos tarihinde kurtarma ekiplerine tekrar açılmıştır. Katrina geniş bir alanda ölümlere sebep olmuştur, New Orleans'ta 23 Ekim 2005 tarihine kadar 700 ceset toplanmıştır. Bazı hayatta kalanlar özellikle şehrin doğu kesimlerinde sel basan caddelerde yerde ölü bedenler gördüklerini belirtmiştir. Sel çekildikten sonra savcılar tarafından çürüyen cesetler kimlik tespiti için toplanmıştır. Körfez kıyısında olan Mississippi'yi 29 Ağustos'ta vuran Katrina arkasında 238 ölü, 67 kayıp ve milyarlarca dolar zarar vermiştir. Köprüler, yüzen evler, tekneler, iskeleler, evler ve arabalar dalgalar yüzünden karaya sürüklenmiştir. Katrina Mississippi'yi vurduktan sonra Mississippi'nin tüm şehirleri afet bölgesi ilan edilmiştir. Louisiana'yı geçen Katrina Mississippi'deki Bay St. Louis ve Waveland şehirlerini Kategori 3 ve saatte 195 km hızla vurmuştur. Katrina güçlü sağ-önü çeyrek dairesi Mississippi kıyılarından geçerken sahilde 8,2 m'lik dalgalara sebep olmuştur, ayrıca kıyıdan 10 km içerdeki alanlara da etki etmiştir ve dalgalar Interstate 10 otoyolunun birkaç miline de zarar vermiştir. Katrinanın güçlü rüzgârları Mississippi birçok ağaca da zara vermiştir, resmi olmayan güçlü bir kaynağa göre Pearl River County'nin Poplarville bölgesinde rüzgârın hızı saatte 217 km. ulaşmıştır. Katrina Mississippi'ye de oldukça fazla yağış bırakmıştır. Mississippi'nin güneybatı kesimlerine düşen yağış miktarı 200-250mm iken önemli kesinlerin çoğuna da 100mm yağış bırakmıştır.29 Ağustos'ta Katrina'nın 11 hortuma hedef olan Mississippi'de birçok ağaca ve güç hatlarına zarar vermiştir. Yağmur, rüzgâr ve fırtına dalgalarının tahripleriyle bazı sahil çevreleri tamamiyle yerle bir olmuştur. Mississippi'deki memurlar sahil şeridinden yarım millik içeriye kadar olan alandaki yapıların %90'nın tamamiyle yıkıldığını belirtmişlerdir, ayrıca fırtına dalgaları kıyının 10 km içerilerine kadar nüfuz etmiştir. Yasal olan kıyıya yakın yüzen 13 casino dalgalarla birlikte metrelerce karanın içerisine süreklenmiştir. Birkaç cadde ve köprü sürüklenmiştir. Mississippi körfez kıyısı boyunca ABD ana yol 90'da, iki büyük köprü Bay St. Louis - Pass Christian köprüsü ve Biloxi - Ocean Springs köprüsü tamamiyle çökmüştür. Ayrıca doğu yolundaki Pascagoula nehri üzerindeki I-10 köprüsüde büyük zarar görmüştür. Fırtınadan sonra haftalarca kıyıyla bağlantıyı sağlayan ABD ana yol 90 kapalı kalmuştır, onun yerine kıyıya paralel yoldaki I-10 köprüsünün sağlam olan 2 şeridinden ulaşım sağlanmıştır. Fırtınadan Mississippi'nin 3 şehri sertçe etkilenmiştir. Katrina'nın dalgaları Amerikan tarihinin en geniş alanı etki eden ve en yüksek dalgalarıdır. Mississippi'nin nüfus olarak yoğun Hancock, Harrison, ve Jackson şehirleri sular altında kalmıştır. Dalgalar neredeyse Hancock şehrinin yarısını örtmüştür, Clermont Harbor ve Waveland çevresini de yok etmiştir ve Jourdan Nehrinin taşması sonucu Kiln şehri sular altında kalmıştır. Harrison bölgesindeki Pass Christian ilçesinde ve doğuya karanın dar bir şeridiyle beraber, uzun plaj ve Gulfport'un şehirlerini kapsayan kıyı boyunca tamamen sel basmıştır; sel basma D'Iberville çevresinde daha geniştir. Jackson ilçesinde, fırtına dalgası, geniş nehir halicinin yukarısı aktı, birleşen nehir sularıyla birlikte ilçe sular altında kalmıştır. Dikkat çekecek derecede Katrina'nın 121 km hızla vurduğu Louisiana-Mississippi sınırındaki Mississippi'nin en doğudaki Pascagoula şehrinin %90'dan fazlası fırtınanın yüksekl dalgarından dolayı sel basmıştır. Porteaux Koyu gibi Jackson ilçesi çevreleri ve Gulf Hills sertçe zarar verilen büyük kısımları tamamen yıkılmıştır. St. Martin, Ocean Springs, Moss Point, Gautier, ve Escatawpa dalgalardan önemli ölçüde zarar gören yerlerdir. Mississippi acil durum idare memurları Forrest, Hinds, Warren, ve Leake şehirlerinde ölümlerin olduğunu belirtmiştir. Fırtına boyunca 900,000 insanın üzerinde insan, elektriksiz kalmıştır. Katrina Alabama Mobile Bay çevresi 3–5 m fırtına dalgalarıyla oldukça etkili olmuştur. Mobile Bay'de kaydedilen en yüksek rüzgâr hızı saatte 107 km ve en yüksek dalga boyu 3,7 metre olarak ölçülmüştür. Fırtına dalgaları Mobile Bay koyu boyunca sellere neden olmuştur. Alabama'da 4 hortum tespit edilmiştir. Gemiler , balıkçı tekneleri ve petrol platformları karaya vurmuştur. Bayou La Batre, sahiline M/V Caribbean Clipper adlı kargo gemisi ile birçok balıçı teknesi karaya sürüklenmiştir. Mississippi'de olduğu gibi, fırtına dalgası, Alabama'da sahil şeridi boyunca önemli plaj erozyonuna sebep olmuştur. Katrina yüzünden 600,000'den fazla insan elektriksiz kalmıştır ve şehirdeki trafik kazası yüzünden iki kişi yaşamını yitirmiştir. Florida Panhandle boyunca 1,5 metrelik fırtına dalgası ve batı-merkez Florida kıyısı boyunca da küçük boyutta 0.3–0.6 metrelik fırtına dalgaları oluşmuştur. 29 Ağustos'ta Pensacola'da da fırtınanın hızı saatte 90 km olarak kaydedilmiştir. Rüzgârlar, bazı ağaçlar ve yapılara zarara neden olmuş ve Panhandle'da bazı küçük sellere neden olmuştur. Katrina'dan dolayı Walton County'de meydana gelen kazadan dolayı 2 kişi yaşamını yitirmiştir. Florida Panhandle'da 77,000 insan elektriksiz kalmıştır. Kuzey ve merkez Georgia Katrina'nın güçlü rüzgâr ve etkili yağışlarına maruz kalmıştır ve bu bölgeye 75mm'lik yağış bırakmıştır. 29 Ağustos'ta Georgia'da 18 hortum oluşmuştur. Bu hortumlardan en ciddi olanı, Heard County ve Carroll County ilçelerini etkileyen bir Kategori 2 olan bir hortumdur. Bu hortum 3 kişinin yaralanmasına, bir kişinin ölümüne ve birkaç evin zarar görmesine neden olmuştur. Ayrıca bu hortum yüzünden birkaç kümes hayvanı ambarını yok etmiş ve 140,000'den fazla civcivin ölmesine neden olmuştur. Diğer hortumlar, binalara ve tarımsal tesislere önemli zararlara neden olmuştur. Katrina karanın iç kesimlerine doğru ilerlerken şiddetini yitirmeye başlamıştır, fakat 30 Ağustos'ta Fort Campbell, Kentucky'nin kuzeyinde güçlü tropikal-fırtına kuvvet boraları kaydedilmiştir ve rüzgârlar New York'ta ağaçların zarar görmesine neden olmuştur. Fırtınanın kalıntıları Birleşik Devletler'in doğusunda geniş alana etkili yağışlar bırakmıştır ve 20 şehirde 50 mm'lik yağış ölçülmüştür. Katrinanın oluşturmuş olduğu hortumlar 30 ve 31 Ağustos'ta birkaç bölgede küçük zararlara sebep olmuştur. Katrina sonucunda sekiz eyalette oluşan toplam 62 kasırga meydana gelmiştir. Arkansas'ın doğu bölgesinde hafif yağmurlar görülmüştür. Rüzgârların bazı elektrik direklerini ve ağaçları devirmesine rağmen verdiği zararlar minimum düzeyde olmuştur. Kentucky'de etkili olan yağış sele neden olmuştur. Sel basmasının sonucu olarak Kentucky valisi Ernie Fletcher 3 şehri afet bölgesi ilan etmiş ve tüm eyaleti kapsayan olağanüstü hal ilan etmiştir. Hopkinsville, Kentucky'de bir lisenin çökmesi sonucu bir kişi yaşamını yitirmiştir. Batı Virjinya ve Ohio'da selden dolayı bazı bölgeler boşaltılmıştır. Ohio'da yoğun yağıştan dolayı iki kişi yaşamını yitirmiştir. Katrina birçok bölgede elektrik kesilmesine neden olmuştur; özellikle Memphis ve Nashville bölgeleri olmak üzere Tennessee'de 100,000'den fazla insan elektriksiz kalmıştır. Katrinanın kalıntıları Pensilvanya'nın doğusunda yeni bir siklona doğru çekilmiştir. İkinci siklon kuzeye doğru devam edip 31 Ağustos'ta Kanada'yı etkilemiştir. Ontario'da 100 mm'lik yağış ve birkaç ağacın zarar gördüğü belirtilmiştir. Ontario ve Quebec'in bazı bölgelerini sel basmıştır. Fırtınanın ekonomik etkileri, çok fazladır. 2006 Nisan'da itibaren, Bush idaresi, petrol tedariğinin potansiyel kesintisi ile ekonomiye verdiği büyük zarar ve körfez kıyısının ana yol altyapısının yok olmasından dolayı onarımlar için bölgeye 10.5 milyar $ yatırım yapmıştır. Katrina Meksika körfezinde bulunan 30 kadar petrol platformlarının yıkılmasına ya da büyük zarar görmesine neden olmuştur. 6 aylık dönem boyunca petrol üretimi durmuştur. 1.3 milyon dönüm (5,300 km ²) orman alanının yok olduğu Mississippi'de ormancılık sanayisi de büyük zarar görmüştür. Katrina'nın ormancılık sanayisine verdiği zarar $ 5 milyar olarak tahmin edilmektedir. Katrina çevreyi oldukça etkilemiştir. Fırtına dalgası kıyılarda plaj erozyonuna neden olmuştur. ABD Jeoloji Araştırmaları Kurumu yapmış olduğu tahminlerde Katrina ve Rita kasırgalarından dolayı kıyılarda 217 mil karelik alanın su basmış olduğunu belirtmektedir. Kıyıdaki yerel sulak alanların %20 sini su basmasından dolayı kıyıda yetiştirilen deniz memelilerinden kahverengi pelikanlar, deniz kaplumbağaları ve göçmen kızıl başlı ördeklerin zarar gördüğü belirtilmiştir. 30 Ağustos 2005'te yaşanan kasırganın kısa bir süre sonra şehirde kalan New Orleans'ın bazı sakinleri depoları yağmalamaya başladı. Gazetelerde çeşitli gasp ,cinayet, hırsızlık raporları ve tecavüz haberleri yer almıştır. Birkaç haber kuruluşu daha sonra raporların çoğunluğunun temelsiz söylentilerle temel alındığını kararlaştırmıştır. Yaşanan olumsuz olaylar sonucu olay çevrelerinde bazı tutuklamalar olmuş ve şehir tren istasyonunun yanına geçici bir hapishane yapılmıştır. Michael Kraft Michael Kraft (d. 23 Nisan 1966, Dernbach, Batı Almanya) Alman eski millî kaleci. 2001 senesinde futbolu bırakıp teknik direktörlüğe başlamıştır. 2006 yılından beri SV Werder Bremen'i çalıştırmaktadır. Evli ve iki çocuk babasıdır. Necdet KoyutÃ¼rk Necdet Koyutürk (d. 28 Ekim 1921 - ö. 19 Ekim 1988), Türk tango müzisyeni, besteci, şarkı sözü yazarı, aranjör, akordeon sanatçısı ve orkestra şefi. 28 Ekim 1921 tarihinde Ankara'da doğdu. Küçük yaşlardan itibaren zamanın Türkiye'ye yerleşen yabancı hocalarından müzik eğitimi almaya başladı, gençlik yıllarında ise Demirhan Altuğ'dan armoni, Cemal Reşit Rey'den ise orkestra şefliği ve kompozisyon dersleri aldı. Bu etkin ve kaliteli müzik eğitiminden sonra son derece üretken bir kariyer takip etti. 1938 senesinden itibaren besteci olarak eserler üretmeye başlamıştır. Besteleri büyük çoğunlukla tango türündedir. Zamanın orijinal Arjantin Tango sound'unu çok iyi özümsemiştir. Tango'nun Avrupa'da, özellikle Alman müzik ekolünden etkilenerek karşılaştığı yapı değişikliğine aldırmadan, Türk Tango ekolünü ve dolayısıyla günümüze dek anılan özgün müziğini yaratmıştır. Aldığı armoni, kontrapuan ve aranjörlük eğitimlerinin sayesinde; gerek kabul edilen uluslararası müzik ve tango formunu ve gerekse Türk müziği etkilerini bestelerinde ustaca harmanlamıştır. 1935 - 1980 arası oluşan hemen hemen tüm müzik akımlarını incelemiş ve tango dışı çalışmalarında bunları başarı ile birleştirmiştir. Çok bilinen tangosu "Papatya"'yı 1943 senesinde askerlik hizmeti sırasında bestelemiştir. Bu şarkının kayıtları hem Türkiye'de, hem de İngiltere'de 1948 senesinde 78 devirli taş plak olarak basıldı ve yayınlandı. Bu plak; yurt dışında basılan ilk Türkçe beste olarak tarihe geçti. Necdet Koyutürk; 1949 senesinden sonra orkestrası ile İstanbul Radyosu'nda tango programlarına başladı. 30 sene boyunca her hafta tango çalmış ve Türk müzik hayatı içinde tango'nun yer almasına, çok sesli müziğin ülkede yerleşmesine büyük katkı sağladı. O zamandan beri uluslararası tango sahnelerince de tanınır oldu. Tango'nun yanı sıra günün müziklerini kapsayan çok büyük bir repertuvar ile Türkiye'yi ziyaret eden Mareşal Tito ve Irak Kralı Faysal gibi yabancı devlet adamlarına verilen davetlerin de değişmez orkestrası olmuştur. En önemli eserleri arasında unutulmaz bestesi "Papatya"nın yanı sıra; "Dinle Sevgili", "Rüzgâr Gibi Geçti", "Şüphe", "Yıllar Var ki", "Yıldızlar Düşerken", "Seven Bilir", "İnan ki Sevgilim", "Unutmak İstiyorum", "Başbaşa Kalınca", "Yalnızlar Rıhtımı" (aynı isimli film için bestelenmiştir) sayılabilir. Bahse konu bestelerin popüler sanatçılar tarafından yorumlandığı "Pop Tango", 1999 yılında yayınlanmıştır. Eserleri yabancı şarkıcılar tarafından da okunmuştur. Bunlar arasında Bulgar Lili Ivanova, İsrail'den Yaffa Yarkoni ilk akla gelenlerdir. Çocuklarından Erdener Koyutürk, Türk tangosunun yaşayan son aktif solisti ve ayrıca tango ve popüler müzik alanında da söz yazarı besteci ve tango araştırmacısıdır. Özdener Koyutürk ise piyanist, besteci ve aranjör olmasının yanı sıra kurduğu Okotango Quartet ile 10 yıldan fazla zamandır Türkiye ve Avrupa ülkelerinde, Tango Festivallerinde, konserlerde ve milonga gecelerinde, Arjantin ve Türk Tangolarının seçkin örneklerini çalmıştır. Necdet Koyutürk; 19 Ekim 1988 tarihinde İstanbul'da hayatını kaybetmiştir. Mezarı Zincirlikuyu Mezarlığı'nda bulunmaktadır. Köyden İndim Şehire Köyden İndim Şehire, yönetmenliğini Ertem Eğilmez'in yaptığı, 1974, Türkiye yapımı komedi filmi. "Salak Milyoner" filminin devamı niteliğindedir. Baş rollerini Kemal Sunal, Zeki Alasya, Metin Akpınar ve Halit Akçatepe'nin paylaştığı filmde, köylerinde gömülü olan defineyi bulduktan sonra, altınları bozdurmak için Ankara'ya gelen dört kardeşin hikâyesi anlatılmaktadır. Pek de yolunda gitmeyen İstanbul macerasından sonra köylerine dönen Saffet, Himmet, Hayret ve Gayret defineyi kendi tarlalarında bulunca bir anda hayallerine kavuştuklarını düşünürler. Ankara'da yaşayan Hemşehrileri Kuyumcu Ali Rıza'ya altınları bozdurup paraya çevirmeye giderler. Kuyumcu Ali Rıza bu Kayserili cengaverleri ilk gördüğünde sıradan biri sanıp sürekli dükkanından kovdurur (ilk gelişte dükkanda değildir). Daha sonra asıl niyetleri ortaya çıkınca işi evinde kendi odasında ağırlamaya kadar götürür (hanımı ve baldızı buna karşı çıkar ya...). Nitekim Ali Rıza ne altınlardan pay kapabilmiştir, ne de çocukların evini talan etmesine mani olabilmiştir. Fakat en sonunda kardeşler altınları paylaşamayarak kavgaya tutuşurlar.O sırada altınlar çatıdan aşağı saçılır ve kardeşler Kayseri’ye geri döner. Patricia Arquette Patricia T. Arquette (d. 8 Nisan 1968), Emmy, Altın Küre ve Oscar ödüllerini kazanmış Amerikan oyuncu ve yönetmen. Şu anda televizyon dizisi dizisinde oynamaktadır. 2005 yılında Medium dizisiyle Emmy kazandıktan sonra çekimleri 12 yıl süren Boyhood filminde canlandırdığı anne karakteri ile Altın Küre ve Oscar kazanmıştır. Arquette, Chicago, Illinois'te dünyaya geldi.Virginia ve Kaliforniya'da büyüdü. Annesi Mardi Olivia oyuncu,şair ve terapisttir. Babası Lewis Arquette, oyuncudur. Dedesi Cliff Arquette ise komedyendir. Annesi Yahudi'dir. Polonya da soykırım mültecisiydi. Babası Müslümanlığa geçmiştir. Babası Lewis Arquette'nin İslam'a geçtiği yılların etkisiyle çocukluk yıllarında oruç tuttuğunu söylemiştir. Arquette'in kardeşleri de oyuncudur. Bunlar Rosanna, Alexis, Richmond ve David Arquette'dir. Ayrıca kardeşi David, Friends dizisinde oynamış olan Courteney Cox ile evlidir. 18 yaşında iken, 1986 yılında, "Pretty Smart" adlı yapımda rol aldı.Bu onun ilk rolüydü.Ardından ilk başrol olarak yer aldığı Elm Sokağı Kabusu adlı filmde yer aldı.1993 yılında True Romance adlı filmde boy gösterdi. 2005 yılında,NBC'de yayınlanan Medium adlı dizide oynamaya başladı.Dizinin başarılı olması Arquette'in isminin tanınmasını sağladı.Bu dizideki rolü ona Emmy ödülü kazandırdı. 2006 yılında da aynı rolle Altın Küre ödülüne aday gösterildi. 7 Mayıs 2007 tarihinde dizinin dördüncü sezonu yayınlanmaya başladı. Yönetmenliğini Richard Linklater'ın yaptığı çekimleri 12 yıl süren Boyhood filminde canlandırdığı anne karakteri ile Altın Küre ve Oscar kazanmıştır. Oscar töreni esnasında ödülünü alırken yaptığı konuşmada ABD'de kadın haklarına değinmiştir. Aktör; Christian Slater, Matthew McConaughey ve müzisyen Paul Rossi ile beraberlik yaşadı. 8 Nisan 1995'te Arquette Nicolas Cage ile evlendi. Fakat 9 ay sonra ayrıldılar.Boşanmaları ise 2000 yılını buldu. 1989'da beraberlik yaşadığı Paul Rossi'den, Enzo adında bir oğlu vardır. 2002 yılında oyuncu Thomas Jane ile nişanlandılar. 25 Haziran 2006'da İtalya'da evlendiler. 2003 yılında Harlow Olivia Callope adında bir kızları oldu. 1997'de Arquette'nin annesinin göğüs kanseri sonucu hayatını kaybetmesi nedeniyle, oyuncu bu hastalığın önemine dikkat çekmesi adına birçok çalışma yaptı. Savaş Başar Savaş Başar, (15 Haziran 1938, Silifke - 21 Ağustos 1985, Ankara) Tiyatro ve sinema oyuncusu, seslendirme sanatçısı, yönetmen, senarist. Konservatuvar viyolonsel bölümündeki ağabeyi Yalçın Başar ve aynı mahallede oturduğu Devlet Tiyatroları oyuncusu İlyas Avcı'nın teşvikiyle 1957'de girdiği konservatuvardan, bir yıl sonra disiplinsiz bulunduğu gerekçesiyle atıldı. Amatör olarak çocuk tiyatrosu çalışmaları yaparken, Muhsin Ertuğrul'un kendisi ve arkadaşlarını farketmesiyle, 1959 yılında yeniden Devlet Tiyatroları kadrolarına alındılar. Türkiye'nin her ilinde oyun oynayan Savaş Başar, geniş topluluklarca tanınan, bilinen, sevilen bir yapıya sahipti. Tiyatronun dışında beyazperde de Devlerin Aşkı, İffet, Çirkin Dünya gibi önemli filmlerde rol almış olan, ayrıca senaryo ve yönetmenlik deneyimlerine de sahip olan sanatçı, seslendirme mesleğinde de oldukça başarılıydı. Tiyatroya yeni bir biçem ve soluk getirdiği, tek bir sandalyenin dekor olduğu ve şekilden şekile girdiği ""Öykülerden Oyunlar"" başlıklı oyun ile tüm ülkeyi dolaştı. Özellikle döneminin popüler dizilerinden "Komiser Colombo" ve "McCoy""u seslendirmekte çok başarılı oldu. 47 yaşında kalp krizinden vefat etti. Salih ve Mutlu Güney'in kuzeni, tiyatro yönetmeni Kemal Başar'ın babasıdır. Savaş Başar, TRT televizyonunda gösterime girmiş şu dizilere sesiyle katkıda bulunmuştu. Daddio Daddio, ABD'de yayınlanmış olan, kısa süren bir televizyon dizisidir. Komedi türündedir. Yaratıcıları, Matt Berry ve Ric Swartzwelder'dir. Dizinin ilk sezonunun sadece beş bölümden oluşması planlanmış olsa da daha sonra 13 bölüm yayınlanmasına karar verilmiştir. Fakat alınan karara karşın sadece 4 bölüm yayınlanmıştır. Dizinin yayından kalkmasından sonra başrol oyuncularından Michael Chiklis, Vic Mackey rolüyle The Shield adlı yapımda yer alarak Emmy ve Altın Küre ödülleri kazanmıştır. Daddio eleştirmenlerin sert eleştirilerine maruz kalmış ve düşük izlenme oranları yakalmıştır. Dizinin başlangıcında Hilary Duff da yer alsa bile daha sonra kadrodan çıkarılmıştır. Peter O'Toole Peter Seamus O'Toole (d. 2 Ağustos 1932 - ö. 14 Aralık 2013) sekiz Akademi Ödülü adaylığı bulunan İrlandalı oyuncu. Üç kere Altın Küre ve bir kere Emmy almış, Akademi tarafından Akademi Onur Ödülü'ne layık görülmüş, sekiz kere aday gösterildiği En İyi Erkek Oyuncu Akademi Ödülünı ise hiç kazanamamıştır. Babası İrlandalı, annesi İskoçyalı'ydı. Genç yaşlarda iyi bir Shakespeare oyuncusu olarak ün yaptı daha sonra önce televizyonda, ardından da beyazperdede görünmeye başladı. Yer aldığı ilk önemli yapımlardan biri olan Arabistanlı Lawrence (Lawrence of Arabia) filminde baş kahraman T.E. Lawrence performansı, BAFTA Ödülü'nü kazanmasını sağladı. İlk Oscar adaylığını da bu film sayesinde elde etti. Son olarak da 2006'da Venus filmindeki performansıyla Akademi Ödülü'ne aday olmuş ancak yine kazanamamıştır. 14 Aralık 2013 tarihinde Londra'da hayatını kaybetmiştir. Mikoloji Mikoloji veya mantar bilimi', (Yunanca μύκης, "fungus", mantar), Botaniğin, mantarlara ilişkin bölümü. Mantarlar alemini, onların genetik, biyokimyasal ve taksonomi özelliklerini ve kullanım alanlarını inceleyen bilim dalıdır. Mikolojiyle ilgilenen bilginlere mikolog ya da mikolojist denir. İnsanlar çok eskiden beri mantarlarla ilgilenmişlerdir. Mantarların bazılarının yendiği, bazılarının tehlikeli olduğu biliniyordu. Mantarlara ilişkin ilk temel eser, 16.yüzyılın sonlarına doğru yayınlandı. 1729'da mantarların kendiliğinden değil de sporlardan oluştuğu, sporla çoğaldığı anlaşıldı; daha sonra bu alanda biyolojik incelemeler yapıldı, mantarların çoğalma süreçleri üzerinde duruldu. Böylece mantar bilimi alanında çok büyük bir ilerleme oldu ve yüz binden daha fazla mantar türü tanımlandı. Mantar bilimi çalışmalarının bazı ürünleri şunlardır: Zehirli ve yenebilen mantarların tüm çeşitleri saptandı.Birçok deri ve iç organ hastalığı mantarlardan ileri gelir. Asalak mantarlar bitkilere büyük zarar vermektedir, ancak biramayaları gibi yararlı mantarlar da vardır ve antibiyotiklerin çoğu, mantarlardan elde edilmektedir.(Ör. Penisilin) Mikoloji, önceleri mantarların bitkilerle akraba oldukları düşünüldüğü için botaniğin bir dalı olarak sayılıyordu. Daha sonraları yapılan genetik çalışmalarında mantarların hayvan ya da bitki olmadıkları anlaşılmıştır. Böylece mikoloji bir bilim olarak kabul görmüştür. İlk mikoloji derneği 1896 yılında İngiltere'de kurulmuştur. Günümüzde yapılan çalışmalarda, mayalar ve ökaryotik olarak "Schizosaccharomyces pombe" model organizma olarak kullanılmaktadır. Çoğu mantar ürünü toksinler, antibiyotikler ya da diğer ikincil ürünleri içerebilir. Örneğin, dünyanın her yerinde yayılış gösteren "Fusarium" cinsi ve toksinleri ölümcüldür. Buna rağmen mantarlar, simbiyotik canlılar olarak ölü maddeleri tekrar doğaya kazandırmada, mikoriza oluşturmada (bitkilerle ortaklıkları) ya da karbon döngüsünde önemli rol oynayan likenleri oluşturmada önemlidirler. Mantarlar, ekonomik ve sosyal olarak da hayvan ve bitkilerde oluşturdukları hastalıklar yönünden de oldukça önemlidirler. BatÄ± Visayas Batı Visayas, Filipinler'de VI. Bölge olarak unvanlandırılan bir bölge. Yedi ilden oluşmakta; Aklan, Antique, Negros Occidental, Capiz, Guimaras ve Iloilo; ve 17 şehir ile yüksek şehir sayısı ile bölge olmaktadır. Iloilo Şehri yörenin merkezidir. Maureen Child Maureen Child (Ann Carberry, Sara Hart ve Kathleen Kane olarak da bilinen) (d. 28 Eylül 1951, Güney Kaliforniya) doğumlu yazar. 1990 yılından bu yana elliyi aşkın aşk romanı yazmıştır. Kadmos Kadmos, Yunan mitolojisi'nde Thebai kentinin kurucusu ve Zeus'un sevgililerinden olan Semele'nin babası, Europa'nın ise kardeşidir. Sur kralı Agenor ve Telephassa'nın oğlu olup başlangıçta Fenikeli bir prenstir. Harmonia'nın eşidir. Efsaneye göre, Delfi kahinleri Kadmos'a, bir ineği izlemesini ve onun ilk çöktüğü yerde bir kent kurmasını öğütler. Öldürdüğü bir ejderin dişlerini toprağa gömer ve bunlardan, Thebai soylularının ataları olan silahlı adamlar türer. Casper: A Spirited Beginning Casper: A Spirited Beginning, kurgusal karakter Casper ile ilgili bir filmdir. 1997 yılında yayınlanmıştır ve 1995'te vizyona giren ilk Casper filminin devamı niteliğindedir. Filmin senaryosunu Jymn Magon, Thomas Hart, Thomas McCluskey, Rob Kerchner gibi kişiler yaparken,y önetmenliğini de Sean Mcnamara yapmıştır. 90 dakika uzunluğundadır. Filmde bazı tutarsızlıklar bulunmaktadır. Örneğin ilk filmde Casper, 80'li yıllarda bulunan bir hayalet iken bu filmde 90'lı yıllarda ölen bir gencin hayaleti niteliğindedir. Casper Casper kendi adını taşıyan çizgi film serisinde yer alan kurgusal bir karakterdir. Casper Dost Canlısı Hayalet olarak da bilinir. Harvey Entertainment adlı şirketin yaptığı çizgi film ile televizyonlarda görünmeye başlamıştır. 1995'te çekilen "Casper" adlı filme göre soyadı Mcfadden'dır. Çizgi filmlerde konu genellikle benzerdir. Casper'ın bir hayalet olmasından dolayı, etrafındaki bütün canlılar ondan korkmakta bu da Casper'ı çok üzmektedir. Bundan dolayı da hiç arkadaş edinememektedir. Fakat o diğer hayaletlerin aksine, insanları korkutmak yerine onlara yardım etmeyi seçer. Her defasında kötülük yapmaya çalışan üç amcasını durdurmaya çalışır. Yaptığı iyilikler sonucunda bazen arkadaşlar edinir. Bazı bölümlerde beceriksiz cadı arkadaşı "Wendy" de onunla beraberdir. İkilinin en büyük ortak noktası güçlerini insanlara kötülük yapmak yerine, iyilik yapmaya adamış olmasıdır. Türkiye'de 1980'lı yıllarda TRT1 de yayınlanmıştır. Daha sonra Maxi TV'de yayınlanmış, 2006 yılından beri D Çocuk`ta yayınlanmaktadır.Ve ayrıca Cartoon Network`te yayınlanır. Eski yıllarda Kanal 1'de yayınlanmıştır. Casper McFadden: ("Türkçe Seslendirme: Fatih Özkul") Herkes tarafından bilindiği gibi dost hayalet. Her bölümde amcalarıyla beraber bir maceraya atılır. Kimsenin onu fark etmediğini düşünmektedir. Stretch McFadden: ("Türkçe Seslendirme: Tugay Erverdi")Yüzünü inanılmaz korkunç şekillere sokan bir hayalet korkutmaya bayılır. Casper'a ampul kafa diye hitap eder. Stinkie McFadden: ("Türkçe Seslendirme: Gökhan Akçakara")İğrenç kötü bir koku yayan bir hayalet. Çok pasaklıdır. Kötü koku hastasıdır. Fatso McFadden: ("Türkçe Seslendirme: Fatih Özacun") Karnını şişirerek korkutur. Çok oburdur, her şeyi yer. Operayı çok sever. Bayan Banshee: ("Türkçe Seslendirme: Zeyno Eracer)Casper'ın okul öğretmenidir. İnanılmaz büyük bir çığlık atar. Casper'ın amcaları onu sevmektedir. Spooky: Kabadayı bir hayalet Casperla aynı okula gitmektedir. İnsanları korkutmaktan zevk alır. Katt'e aşıktır. Poil: Şirin bir hayalet pek korkutmaz, çileden çıkartıcak kadar çok konuşur. Spooky'nin burnunu çok sevmektedir. Katt Harvey: Casper'ın ve amcalarının yaşadığı ölü malikanede yaşar. Umursamaz bir tiptir. Casper ile pek ilgilenmez. Dr.James Harvey: ("Türkçe Seslendirme: Cem Kurtoğlu") Terapisttir. Kattin babasıdır. Bayan Banshee onu sevmektedir. Zeki ve akıllı bir şahıstır. Avlinn:Bir Bebektir. Casper'in En Ä°yi Dostudur. Bayan C:Bayan B'nin kardeşidir. Bayan B'yi kıskanır. Jasper: Casper'ın sahtesidir. Aslında bir hayalet değildir. Casper Ã‡izgi Filmi izle Casper Ã‡izgi Filmleri Christy Carlson Romano Christy Carlson Romano 20 Mart 1984 doğumlu Amerikalı oyuncu ve şarkıcı. En bilindik rolleri Even Stevens adlı sitcomdaki rolü ve Kim Possible'daki seslendirmesidir. Ayrıca Final Fantasy ve Kingdom Hearts gibi yapımlara da seslendirme yaparak katkıda bulunmuştur. Romano, Milford, Connecticut 'da doğdu. Sharon Carlson ve Anthony Romano'nun kızıdır. Orange Eve ilkokuluna devam etti. 2 tane ablası ve 2 tane de abisi vardır. Ailesinin Atlanta'ya taşınmasıyla Annie adlı prodüksiyonda ilk deneyimini yaşadı. Yer alan şarkılar Sid Meier's Alpha Centauri Alpha Centauri (SMAC), Sid Meier tarafından geliştirilmiş bir strateji oyunudur. Civilization oyununun geleceğe taşınmış versiyonudur, dolayısıyla oynanış olarak Civilization'a çok benzer. Oyun, dünya yerine uzayda bilinmeyen bir gezegende geçer, başlangıç zamanı Civilization'daki taş devrinin aksine 2100'dür. Teknolojilerin zaman farkina göre ayarlanmış olmasi haricinde oyundaki en büyük yenilik, Civilization'daki sabit askeri birlikler yerine oyuncular tarafından tasarlanabilen birliklerin üretilebilmesidir. Örneğin; civilization'da "ata binme" teknolojisini keşfettiğiniz zaman "atlı asker", "Barut" teknolojisini keşfettiğiniz zaman da "tüfekli piyade" gibi özellikleri sabit birimler üretilebilir. SMAC'da ise, teknolojiler "laser teknolojisi 1", "laser teknolojisi 2", "motor teknolojisi 1", "motor teknolojisi 2", vb şekildedir. Oyuncu bu teknolojilerin kombinasyonlarını kullanarak dilediği askeri birimleri tasarlar ve üretir. İlk defa üretilen bir tasarım için %50 prototipleme maliyeti söz konusudur. The Angel and the Gambler The Angel and the Gambler, Iron Maiden'ın "Virtual XI" albümünden çıkan ilk single'dır. Albüm yayımlanmadan iki hafta önce 9 Mart 1998 tarihinde piyasaya çıkmıştır. Grubun arka yüzünde video klip bulunan ilk single'ıdır (İsrail'de konserde kaydedilen "Afraid to Shoot Strangers" şarkısının görüntüleri). Single iki kısımdan oluşur. Ustaşa Ustaşa - Hırvat Devrimci Hareketi, (Hırvatça'sı: "Ustaša - Hrvatski revolucionarni pokret"), bilinen adıyla Ustaše 1929-1945 yılları arasında faaliyet gösteren Hırvat, faşist, aşırı milliyetçi örgüt. Üyeleri, yüzbinlerce Sırp, Yahudi, ve Roman asıllı insanı ve II. Dünya Savaşı sırasında Yugoslavya'daki siyasi muhalifleri öldürdü. Genellikle kurbanlarına işkence etmeleri ve onların vücutları parçalama gibi acımasız ve sadist infaz yöntemleri ile tanınıyorlardı. Ustaše ideolojisi çoğunlukla Nazi'lerin ırk politikasına dayanmaktaydı. Naziler gibi, Ustaše ideolojisine sahip kişiler de Yahudileri, Romanları ve Slavları alt insanlar (Untermenschen) olarak görüyordu . Alman ırksal teorisyenlerin "Hırvatlar, Slav değil, bir Cermen ırkı" iddiasını onayladılar. Sırplara, Yahudilere ve Romanlara karşı yaptıkları kırımlar, Nazi ideolojisinin birer örnekleriydi. Ancak, Ustaše Boşnakları bir Slav ırkı olarak değil de "Müslüman Hırvatlar" olarak gördü ve sonuç olarak Müslüman Boşnaklar ırk olarak zulme uğramadı. Nazi'lerin ırk politikasına ek olarak Ustaše ideolojisi, faşizmi, Roma Katolisizmini ve Hırvat milliyetçiliğini de içeriyordu. Ustaše, Drina Nehri'ni kapsayan ve Belgrad sınırına kadar uzanan Büyük Hırvatistan'ın kurulmasını destekledi. Hareket, ırksal olarak “saf” bir Hırvatistan'a duyulan ihtiyacı vurguladı ve Sırplara, Yahudilere ve Romanlara karşı soykırımı ve anti-faşist olan ya da muhalif Hırvat ve Boşnaklara karşı zulmü destekledi. Futureal Futureal Iron Maiden'ın "Virtual XI" albümünden çıkan ikinci single'dır. Solist Blaze Bayley'nin gruptan ayrılmasından birkaç ay evvel 28 Eylül 1998 tarihinde piyasaya çıkmıştır. "Ed Hunter" albüm ve bilgisayar oyunun hazırlanması sırasında yapılan ankette Iron Maiden'ın en beğenilen şarkıları arasına girmiştir. "Man on the Edge" ile birlikte Blaze Bayley döneminden "Edward the Great" toplama albümüne giren iki şarkıdan biridir. Yine Bayley döneminden grubun konser repertuvarına giren ender parçalardan biridir. Şarkının 1999 yılında yapılan bir kaydı "The Wicker Man" single'ında yer alır. Merkez Visayas Merkez Visayas, Filipinler'de VII. Bölge olarak ünvanlandırılan bir bölge. Visayas'ın bir parçasıdır. Dört ilden oluşmakta; Bohol, Cebu, Negros Oriental ve Siquijor; ve 17 şehir ile yüksek şehir sayısı ile bölge olmaktadır. Bölge, anadili Cebuano olanlarca ayrılır. Cebu Şehri bölgenin merkezidir. Bölgenin toplam yüzölçümü 14852 km². Merkez Visayas bölgesi 4 ile ayrılır: Cebuano bölgenin baskın dilidir. Bohol'da, Cebuano Boholano'ya gönderme yapar. Cebuano dili Cebu'nun parçası olan Camotes Adaları'nda Tudela'nın kasabaları Pilar ve San Francisco'da konuşulmaktadır. Poro kasabasında, Porohanon (Cebuano, Hiligaynon (Ilonggo) ve Masbatenio dillerinin bir karışımı ya da değişmiş halleri) konuşulmaktadır. Cebu Limanı bölgenin ana kapısıdır. Negros Oriental Dumaguete'de, Bohol Tagbilaran'da ve Siquijor Larena'da da limanlar vardır. Adalar arasında taşımacılık sayısız seferlerle sürdürülmekte, hızlı taşımacılık yapan şirketler ikisi ise bölgedeki tüm illere seferler düzenlemektedir. Bölgenin ana havalimanı, Metro Cebu'da bulunan Mactan-Cebu Uluslararası Havalimanı'dır. Dumaguete (Sibulan kasabası) ve Tagbilaran'da da havalimanları mevcuttur. Tagbilaran havalimanında sadece Manila'ya seferler düzenleyen Cebu Pacific ve Filipin Havayolları hizmet etmektedir. Dumaguete havalimanında ise ikisi de sadece Manila'ya uçan Air Philippines ve Cebu Pacific hizmet etmektedir. G-string G-string, bir string türüdür, dar bir kumaş parçası, deri ve atlas genitalleri örten, kalçaların arasından geçen ve kalçaların etrafındaki bir bel kemiğine tutturulan bir parçadır. Önden bakıldığında klasik iç çamaşırlarlara benzeyen, arka tarafı ise kalçaların arasından geçen bir ipten ibaret olan bir iç çamaşırı türüdür. Bir g-string hem erkekler hem de kadınlar tarafından giyilebilir. Ayrıca bikini altlığı olarak kullanılabileceği mayo giyilebilir, tek başına monokini veya üstsüz mayo olarak giyilebilir. G-string'ler ayrıca striptizci veya go-go dansı oynayanlar tarafından giyilebilir. İç çamaşır olarak, gözle görülür bir külot hattı oluşturulmasını önlemek için külotlara, cinsel temyizi geliştirmek için erkek külotuna tercih edilir. İki terim G-string ve string bazen birbirinin yerine kullanılır; bununla birlikte teknik olarak farklı kıyafet parçalarına atıfta bulunurlar. The Wicker Man (şarkı) The Wicker Man Iron Maiden'ın "Brave New World" albümünden çıkan ilk single'dır. 2000 yılının Nisan ayında çıkmıştır. Şarkı adını aynı ismi taşıyan İngiliz filminden alır. Aynı zamanda grubun Bruce Dickinson'ın dönüşünün ardında çıkardığı ilk single'dır. Şarkının gitar solosunu Adrian Smith çalmıştır. Frankie Muniz Frankie Muniz (asıl adı Francisco James Muniz IV, d. 5 Aralık 1985-New Jersey), Emmy ve Altın Küre ödülleri adaylıkları bulunan Amerikalı oyuncu. Aynı zamanda Formula Atlantik yarışçısıdır. Malcolm in the Middle adlı dizideki rolüyle tanındı. Ardından birçok gençlik filminde boy gösterdi. Bunlar Big Fat Liar, Agent Cody Banks ve Stay Alive adlı filmlerdir. 2003 yılında Hollywood'un en genç zengin ünlüleri listesine girdi. Box Office Mojo Box Ofis Mojo, filmlerle ilgili bir İnternet sitesidir. Site 1998 yılının Ağustos ayında Brandon Gray tarafından kurulumuştur. Site her ay 1 milyonun aşkın ziyaretçi tarafından ziyaret edilmektedir. Özellikle filmler ile ilgili forumlar çok ilgi çekmektedir. Sitenin veritabanı sürekli güncellenir. Filmler ile ilgili yer alan listeler de film sektörü için çok belirleyici olmaktadır. Çünkü gişe hasılatları buraya sık sık güncellenerek girilmektedir. Nitekim "Box Office" İngilizcede "gişe" anlamına gelmektedir. The Santa Clause 2 The Santa Clause 2: The Mrs. Clause, 1994 yılında çekilen "The Santa Clause" 'un devam filmidir.Box Ofis Mojo verilerine göre film 65 milyon dolara mal olmuş,140 milyon dolar gişe hasılatı yapmıştır.Üçüncü devam filmi "The Santa Clause 3: The Escape Clause" 2006 yılında vizyona girmiştir. Filmin yapımcıları,Robert F. Newmyer,Brian Reilly,Jeffrey Silver'dır.Yönetmeni Michael Lembeck'dir.105 dakika süren film Amerikan yapımıdır.Orijinal dili de İngilizcedir. Heroneya Heroneya veya Chaeronea, (Yunanca: Χαιρώνεια); Yunanistan'ın Böotya bölgesinde bir belediyedir. Nüfusu 2001 Sayımlarına göre 2.218'dir. İlk yerleşimlerin prehistorik dönemde bugün Magoula Balomenou, "Chaeronea" olarak bilinen mevkide, (MÖ 6. yüzyılda Böotya birliğine katılan) Orchomenos a bağlı olarak başladığı düşünülmektedir. MÖ 5. yüzyılın sonlarına doğru Orchomenos şehri yıkıldığında ; Chaironeia, 11 Boeotian bölgesinden birisi unvanını MÖ 338 yılına kadar devralmıştır. MÖ 338'de "Chaeronea", Makedonya kralı II. Filip'in ordularından ; Thebai şehrini yıkan, "Thebai'nin Kutsal Birliği" olarak da bilinen, "elite" birliği tarafından, Akropolis şehri savaşının bir ayağı olarak II. Filip'in hükümranlığına dahil edilmiştir. Tebai bozgununun bu bölgesi, 1818 yılında, "Tebai'nin Kutsal Birliği"nin savaşta gösterdiği başarıların onuruna dikilen 6,10 m boyundaki "Chaeronea aslanı" adıyla anılan cenaze anıtı ile birlikte bulunmuştur. Parçalar halinde bulunan anıt, birleştirilmiş, bulunduğu bölgenin zemini üzerinde kurulmuştur. MÖ 86 yılında Romalı general Lucius Cornelius Sulla, VI. Mithridates 'e karşı "Chaeronea" yakınında yapılan savaşı kazanmıştır. Bu bölgede 1879'da yapılan kazılarda oldukça fazla Tebai'li mezarı bulunmuştur. Yankee go home Yankee go home! ya da Yankees go home! yabancı bir ülkede Amerikan varlığına yönelik tepkiyi vurgulamak üzere kullanılan politik bir slogandır. Yankee sözcüğünün kökeni bilinmemekle birlikte bu sözcük Kuzey Amerikalı anlamında kullanılmaktadır. Yankee go home! II. Dünya Savaşı sonrası yıllarda, özellikle de 1968 olayları döneminde Amerika Birleşik Devletleri'nin başka ülkelere yönelik askeri müdahalelerine yönelik protesto gösterilerinde yaygınlaşmış bir slogandır. Amerika Birleşik Devletleri'nin emperyalist bir devlet olduğunu savunan emperyalizm ve sömürgecilik karşıtları kadar, birçok ülkede sol eğilimli politik gruplar da eylemlerinde bu slogana yer vermiştir. Bu slogan Türkiye'de de özellikle 1968 kuşağı olarak bilinen kuşağın kullandığı en yaygın sloganlardan birdir. Günümüzde bu slogan solcu olmayan gruplar tarafından da kullanılmaktadır. Din halkÄ±n afyonudur "Din halkın afyonudur" (Almanca aslı "Die Religion ... ist das Opium des Volkes") Karl Marx'ın çok alıntılanan bir sözüdür. Marx'ın 1843 yılında kaleme aldığı "Hegel'in Hukuk Felsefesinin Eleştirisine Katkı. Giriş." adlı yazıda yer almış, bu yazı bir yıl sonra Marx'ın Arnold Ruge ile birlikte yayınladığı "Deutsch-Französischen Jahrbücher" (Alman-Fransız Yıllıkları) adlı dergide yayınlanmıştır. Marx'ın henüz Genç Hegelciler çevresine yakınlık duyduğu ve özellikle Ludwig Feuerbach'ın doğrudan etkisi altında yazılan yazının ilgili bölümü şöyledir: Metin dini bir yabancılaşma olarak gören Genç Hegelciler'in felsefesini büyük oranda yansıtmaktadır. Afyon metaforu ele alınırken dikkat edilmesi gereken şeyin, metnin yazıldığı yıllarda afyonun serbestçe kullanılabildiği, tıpta uyuşturucu olarak yaygınlık taşıdığıdır. Metin özellikle Marx'ın olgunluk döneminde üzerinde duracağı yanlış bilinç kavramının ilk çekirdeğini içinde barındırmaktadır. Din Marx'a göre ""kalpsiz bir dünyanın sıcaklığı"" ve ""tinin dışlandığı toplumsal koşulların tini"" olmakla olumlu bir işlev gerçekleştirmekte, yani bir uyuşturucu gibi insanları nesnel gerçeklikten uzaklaştırarak mutlu etmektedir. Böylece gerçekliği gölgelemekte, insanların "gerçek" mutluluk için mücadele etmesini engellemektedir. Dinin bir olumlu özellikler taşıyan bir yanılsama olduğu düşüncesi yine Ludwig Feuerbach'tan önemli bir şekilde etkilenmiş olan Sigmund Freud'da da bulunur. Freud da dinin uygarlığın gelişimine büyük katkılar yaptığını, ancak aklın ve bilimin egemen olduğu bir dünyada insanların artık bilimin kurallarına göre yetiştirilmesi gerektiğini yazar. Ona göre "bilimin bize veremeyeceğini başka bir yerde aramak bir yanılsamadır". KendiliÄŸinden yanma fenomeni Kendiliğinden yanma olayları, insanların herhangi bir görünür tetikleyicisi olmadan içten gelen bir ateşle yandıkları iddiasıdır. Genellikle ölümle sonuçlandığı söylenen bu olayların nedenleri halen açıklanamamaktadır. Bu durum iki genel tartışma alanı üretmiştir. Bir grup bilimsel etmenleri, bir grup parapsikolojik etmenleri göstermektedirler. Birçok parapsikolojik olayda olduğu gibi kendiliğinden yanma olayları da tam olarak açıklanamamakta ve bu nedenle paranormal gerçekliği halen tartışılmakta olan olaylardır. Bir teoriye göre, iç enerji alanlarındaki nedeni bilinmeyen artış esasında ruhun kontrolsüz yükselmesinden kaynaklanır. Bu, 9 voltluk bir devreye şebeke elektriği vermek gibidir. Bunun sebebinin astral katlarda yükselmek veya bir şekilde oraya doğru sürüklenmek ile olduğu açıklanmaktadır. 1944 yılında Peter Jones olaydan canlı kurtuldu. Bildirdiğine göre hiçbir sıcaklık hissetmemiş veya alev görmemişti. Ayrıca acı da duymamıştı. Yoncalı, Bulanık Yoncalı, Muş ilinin Bulanık (Kop) ilçesine bağlı bir beldedir. Yoncalı; Muş ili ile Bulanık-Ağrı karayolu üzerinde kurulu olup il merkezine uzaklığı 100, Bulanık ilçesine 8, Ağrı iline, 160 km. uzaklıktadır. Yoncalı halkının geçim kaynağı bitkisel üretim ve hayvancılıktır. Şekerpancarı üretimi hâlen önemini korumaktadır. Yoncalı 1987 yılında "belde" olma hakkını kazanmış ve aynı yıl yapılan yerel seçimlerden sonra belediye olmuştur. Beldede 2 ilköğretim okulu ve bir de sağlık ocağı vardır. Ayrıca belediye binası ve personeli mevcuttur. Muğla Müzesi Muğla Müzesi 1994 yılında açılmıştır. Yapı olarak eski bir cezaevi binası seçilmiş ve restorasyonundan sonra müze binası olarak hizmete sokulmuştur. Müzeye antik kalıntılarla, heykellerle dolu avludan etrafında toplanmış 3 ana bölümden ve 1 adet sanat galerisinden oluşmaktadır. Türkiye'deki ilk Doğa Tarihi Müzesi burada bulunmaktadır. 1992 yılı sonlarında Özlüce Köyü Kaklıcatepe’de yapılan kazılarda 3 fosil yatağında bulunan ve 5-9 milyon yıl önce yaşamış hayvan ve bitkilere ait fosillerin sergilendiği Turolian Parkı Doğa Tarihi Bölümü müzenin en ilginç bölümüdür. Kazılarda zürafagiller, boynuzlugiller, gergedangiller, hortumlu memeliler, domuzgiller, atgiller ve etçilere ait fosiller ile çok sayıda bitki fosilleri bulunmuştur. Bu canlılar, Doğu Asya'dan İspanya'ya kadar uzanan geniş bir alanda yaşamış ve yok olmuş canlılardır. Bu dönem canlılarına ait fosiller ilk defa İspanya'nın Tervel Havzası'nda bulunduğundan, bu döneme Turolian denilmektedir. Arkeolojik buluntuların sergilendiği bu bölümde kalıntıların büyük bölümü Yatağan ilçesindeki Stratonikeia antik kenti kazılarında ortaya çıkarılmıştır. Ayrıca Yatağan'daki Lagina ve Sedir Adası'ndaki antik Cedrae şehirlerinin buluntuları da burada sergilenmektedir. Muğla'nın çeşitli yörelerinden ve çeşitli dönemlerden giyim kuşam ve günlük kullanım eşyaları bu bölümde sergilenmektedir. Adıvar, Bulanık Adıvar, Muş ilinin Bulanık ilçesine bağlı bir köydür. Köyün eski adı, 1916 yılı kayıtlarında "Şirvan şeyhi" anlamına gelen Şirvanşeyh olarak geçmektedir. Köy, Muş il merkezine 126 km, Bulanık ilçe merkezine 21 km uzaklıktadır. Chicago Hope Chicago Hope, drama türünde olan 1994-2000 yılları arsında yayınlanan Amerikan yapımı dizi. Dizi 18 Eylül 1994'te yayınlanmaya başlayıp 4 Mayıs 2000 tarihinde bitimştir. Bir hastenede yer alan olayları konu almıştır. Başrolünü Dr.Jeffrey Geiger rolünü oynayan Mandy Patinkin oynamıştır. 6 sezon yayınlanan dizi birçok ödüle aday gösterilmiş ve kazanmıştır. George Lopez (dizi) George Lopez, ABD yapımı komedi dizisi. Sitkom türündedir. Başrolünde George Lopez oynar. Dizi ABC adlı kanalda yayınlanmaktadır. Sezonlar Akçaarmut, Bulanık Akçaarmut, Muş ilinin Bulanık ilçesine bağlı bir köydür. Köyün eski adı 1928 yılı kayıtlarında Kurmanci kökenli Molla Korik olarak geçmektedir. Köy, Muş il merkezine 75 km, Bulanık ilçe merkezine 43 km uzaklıktadır. Akçakaynak, Bulanık Akçakaynak, Muş ilinin Bulanık ilçesine bağlı bir köydür. Köyün eski adı, 1928 yılı kayıtlarında Şirazlar olarak geçmektedir. Köy, Muş il merkezine 126 km, Bulanık ilçe merkezine 35 km uzaklıktadır. DC Comics DC Comics, Inc. Amerikalı bir çizgi roman yayıncısıdır. DC Entertainment'ın yayıncılık birimidir. DC Entertainment, Time Warner'a bağlı Warner Bros.'ın alt kuruluşudur. DC Comics, Amerika çizgi roman endüstrisinin en büyük ve en eski şirketlerinden birisidir. Yarattığı ve yayımladığı bazı ünlü karakterler arasında Superman, Batman, Wonder Woman, Green Lantern, Supergirl, Flash, Aquaman, Cyborg, Shazam, Martian Manhunter, Zatanna, Static Shock, Hawkman, Hawkgirl ve Green Arrow sayılabilir. Kurgusal DC evreni; Justice League, Justice Society of America, Suicide Squad ve Teen Titans gibi takımlara; ayrıca Joker, Lex Luthor, Darkseid, Catwoman, Ra's al Ghul, Deathstroke, Professor Zoom, Sinestro, Black Adam ve Brainiac gibi "kötü"lere ev sahipliği yapar. Şirket ayrıca Vertigo markası altında "Watchmen" ve "V for Vendetta" gibi DC evreninin dışında kalan çizgi romanları da basmıştır. "DC" harfleri, şirketin popüler serilerinden biri olan "Detective Comics"'in baş harflerinden gelir. Batman bu serinin içinde doğmuş ve zamanla DC, şirketin adı haline gelmiştir. DC Comics ve en büyük rakibi Marvel Comics, 2016 itibarıyla Amerikan çizgi roman pazarının %70'ini ellerinde bulundurmaktadır. Altınoluk, Bulanık Altınoluk, Muş ilinin Bulanık ilçesine bağlı bir köydür. Köyün eski adı, 1556 yılı kayıtlarında Tırconk ya da Tırcunk olup, Ermenice'de "tırçunk" sözcüğü "kuşlar" anlamına gelmektedir. Köy, Muş il merkezine 130 km, Bulanık ilçe merkezine 32 km uzaklıktadır. Arakonak, Bulanık Arakonak, Muş ilinin Bulanık ilçesine bağlı bir köydür. Köyün eski adı 1912 kayıtlarında Ermenice'de "yamaçsuyu" anlamına gelen Vodnçur olarak geçmektedir. Köyün 1928'deki adı Odunçur şeklindedir. Köye 1925-1932 yıllarında Gürcistan ve Kars bölgelerinden göç eden Karapapaklar yerleştirilmiştir. Köy, Muş il merkezine 93 km, Bulanık ilçe merkezine 14 km uzaklıktadır. American Dreams Amerikan Dreams, 2002-2005 yılları arasında NBC adlı televizyon kanalında yayınlanmış olan drama türünde bir Amerikan dizisidir. Çekimleri Filedelfiya-Pensilvanya'da Lehigh Üniversitesi'nde yapılmıştır: 61 bölüm olarak yayınlanan dizinin her bölümü yaklaşık 43 dakika sürmüştür. Başrolde Gail o'Grady, Tom Verica gibi oyuncular oynamıştır. Dizinin konusu genel olarak 1960'lı yıllarda yaşayan Pryor Ailesinin başından geçenler anlatılmaktadır. Genel olarak dramatik bir konusu olsa da komediye de yer verilmiştir. Jenerik müziği "Generation", Emerson Hart tarafından yazılmış ve seslendirilmiştir. Şarkı 2003 yılında en iyi dizi jenerik müziği seçilmiştir. Aşağıbüklü, Bulanık Aşağıbüklü, Muş ilinin Bulanık ilçesine bağlı bir köydür. Köyün eski adı, 1928 yılı kayıtlarında Dalik ya da Deliakan olup, Kurmanci'de "dêlikan" sözcüğü "kancıklar" anlamına gelmektedir. Köy, Muş il merkezine 100 km, Bulanık ilçe merkezine 56 km uzaklıktadır. Balotu, Bulanık Balotu, Muş ilinin Bulanık ilçesine bağlı bir köydür. Köyün eski adı 1902 kayıtlarında Ermenice'de "karaağaçlı" anlamına gelen Teğud olarak geçmektedir. Köyün 1928'deki adı Téğut şeklindedir. Köy, Muş il merkezine 92 km, Bulanık ilçe merkezine 14 km uzaklıktadır. TÃ¼rkiye'deki cezaevleri Türkiye'de de tıpkı diğer ülkelerde olduğu gibi iki çeşit cezaevi bulunmaktadır: tutuklu ve hükümlü cezaevi. Ancak birçok cezaevinde tutuklu ve hükümlüler bir arada barındırılmaktadır. Bu cezaevleri genel olarak üç tipte bulunur: açık, yarı-açık ve kapalı cezaevleri. Günümüzde yarı açık cezaevi uygulamasına son verilmiştir. Kapalı cezaevleri ile yüksek güvenlikli cezaevleri arasında fark bulunur. Yüksek güvenlikli F tipi kapalı cezaevleri, tüm tretman programlarının uygulanabilmesi için uygun mekânlara sahip, mevzuatı gereğince sadece tehlikeli hükümlü ve tutuklu statüsündeki kişilerin barındırılabileceği, fizikî yapısı, elektrik ve elektronik güvenlik sistemleri ile yönetim planı bakımından güvenliği tehdit eden unsurları en aza indirilmiş içten ve dıştan koruma görevlileri ile firara karşı engelleri bulunan ve oda sistemine göre inşa edilmiş ceza infaz kurumlarıdır. Kurum özelliği ve güvenliği nedeniyle, proje aşamasında 24 saat kesintisiz ısınma, aydınlanma ve su verebilecek kapasitede kalorifer (fuel-oil), elektrik, jeneratör ve asıl su tesisatı ile donatılmıştır. Zemin tünel kazma girişimini engelleyici, yeterli miktarda hasır demirli betonla sağlamlaştırılmıştır. Kanalizasyon boruları firarı engelleyecek ebatlarda döşenmiş, rögarlar ile kontrol imkânı sağlanmış, çevreyi koruma amacı güdülerek arıtma tesisleri kurulmuştur. Bazı cezaevlerinde kadınlar ve çocuklar için ayrı bloklar bulunurken bazı cezaevleri yalnız kadınlar ve çocuklar içindir. Ayrıca geçmişte ıslahevi olarak adlandırılan çocuk eğitimevleri de günümüz ceza infaz kurumları içerisinde yer almaktadır. Osmanlı Devleti'nde cezaevlerine zindan denirdi. Zindan olarak karanlık, havasız ve nemli kale kuleleri kullanılırdı. Burada hükümlülerin gereksinimlerini genellikle iyiliksever kişiler karşılardı. İlk kez cezaevi olarak 1831'de İstanbul’da Sultanahmet'te Hapishane-i Umumi (Genel Cezaevi) kuruldu. 1858'de yürürlüğe giren yeni bir yasayla suçlar ve cezalar sınıflandırıldı. Bu yasada özgürlüğü bağlayıcı ceza olarak iki ağır ceza vardı: kürek cezası ve kalebentlik. Kürek cezasına çarptırılan suçlular eskiden gemilerde kürek çekerek cezalarını tamamlarlardı. Daha sonra “kürek cezası” deyimi yalnızca "ağır ceza" anlamında kullanıldı. Kalebentlik ise, hapsedilen kişinin bir kalenin içinde çektiği cezaydı. Hafif cezalarda ise, hüküm giyilen süre normal cezaevlerinde geçiriliyordu. 1926'da çıkan Türk Ceza Kanunu'yla suçlar ikiye ayrıldı: cürümlüler ve kabahatliler. Ağır suçlulara cürümlüler, hafif suçlulara kabahatliler dendi. 1929'da cezaevleri Adalet Bakanlığı'na bağlandı. Günümüzde cezaevleri niteliklerine göre ikiye ayrılır: Kapalı ve açık cezaevleri. Kapalı cezaevleri de yapı tipine ve barındıracağı hükümlü sayısına göre A tipi, B tipi, F tipi gibi birkaç türe ayrılır. Türkiye'de son dönemde hücre sistemine dayanan F tipi cezaevlerine bir yönelme olmuştur. F tipi cezaevlerinin koşullarını protesto etmek amacıyla yapılan açlık grevlerinde 100’den çok kişi yaşamını yitirmiştir. İlk L tipi hapishane, aralık 2005'te, Sakarya'nın Ferizli ilçesinde açıldı. Ceza evleri Açık, Yarı-açık ve kapalı olarak üç kategoride sınıflandırılır. Dıştan koruma ile görevli personeli bulunmayan ve firara karşı herhangi bir koruma tedbiri alınmamış olan cezaevleridir. İyi halli, çalışma gücüne sahip ve firar etmeyeceklerine kanaat getirilen hükümlüler bu cezaevlerine gönderilir. İnfaz ve koruma memuru nezaretinde dışarı çıkmak, ziyaretçilerle serbestçe görüşmek mümkündür. Açık cezaevindeki hükümlülerin bir işte çalışmaları zorunludur. Emekleri karşılığı olarak gündelik ve prim alırlar. İaşe bedelleri kendilerinin kazançlarından tahsil olunduktan sonra geriye kalan tasarrufları tahliyelerinde kendilerine, vefatlarında mirasçılarına ödenir. Dıştan koruma ile görevli personeli bulunmayan, ancak firara karşı engelleri olan cezaevleridir. Bu cezaevinde hükümlülerin açık cezaevinde olduğu gibi serbestçe dışarı çıkabilmeleri mümkün değildir. Hükümlüler bir iş veya sanat kolunda çalışmak zorundadırlar. Günümüz Türkiye'sinde yarı açık cezaevi bulunmamaktadır. Yarı açık cezaevleri açık cezaevine dönüştürülmüştür. İçten ve dıştan koruma ile görevli personeli bulunan ve dışarıya temasa imkân vermeyen cezaevleridir. Türkiye’de müstakil tutukevi bulunmadığından kapalı cezaevleri aynı zamanda tutukevi olarak da kullanılmaktadır. Ancak, tutukluların hükümlülerden ayrı mekânlarda barındırılmaları gerekmektedir. Kadın tutuklu ve hükümlülerin de ayrı bölümlerde tutulmaları gerekir. Aynı şekilde, çocuk cezaevi ıslahevi bulunmayan yerlerde çocuk tutuklular ayrı kesimlerde tutulurlar. Kapalı cezaevleri, kapasitelerine, tesislerine ve mimari yapılarına göre A tipi, B tipi, C tipi ve E tipi olarak sınıflandırılmaktadır. Ceza ve Tevkifevleri Genel Müdürlüğüne göre 5 Ocak 2015 yılında Türkiye'de 360 adet ceza infaz kurumu bulunmaktadır. 291 adedi kapalı, 53 tanesi açık cezaevidir. Ayrıca 2 çocuk eğitimevi, 5 kadın kapalı, 1 kadın açık ve 3 çocuk kapalı ceza infaz kurumu bulunmaktadır. Aynı tarihli bilgiye göre toplam mahkûm sayısı 158.537'dir. Bunlardan 22.094 tanesi tutuklu, 136.443 tanesi ise hükümlüdür. Toplam kapasite ise 163.129 kişidir. 2006 yılından itibaren ceza infaz kurumlarının çağdaş standartlara uyumu kapsamında uluslararası normlara uymayan ve fiziki şartları ve kapasiteleri itibarıyla eğitim ve iyileştirmenin kısıtlı yapıldığı ya da hiç yapılamadığı küçük ilçe ceza infaz kurumlarından 169 adedi kapatılmıştır. Bununla birlikte yine 2006 yılından itibaren 83 yeni ceza infaz kurumu açılmış, 32 ceza infaz kurumuna ise ek bina ya da ek açık yapılmak suretiyle toplam kapasite 91.660 kişi arttırılmıştır. Ceza ve Tevkifevleri Genel Müdürlüğünün çağdaş ceza infaz kurumları yapma ve eski tip ceza infaz kurumlarını kapatma politikası halen devam etmektedir. Ceza ve Tevkifevleri Genel Müdürlüğünün yayınladığı tabloya göre yıllara göre mahkûm sayıları aşağıdaki gibidir; Türkiye'de çeşitli şekillerde adlandırılmış pek çok cezaevi bulunmaktadır. Bu cezaevleri aşağıdaki tabloda ayrıntılarıyla listelenmiştir; Büngüldek, Bulanık Büngüldek, Muş ilinin Bulanık ilçesine bağlı bir köydür. Köyün eski adı 1928 kayıtlarında Kurmanci'de "akpınar" anlamına gelen Kanisipi olarak geçmektedir. Köy, Muş il merkezine 90 km, Bulanık ilçe merkezine 52 km uzaklıktadır. Annette Bening Annette Carol Bening, (29 Mayıs 1958) Altın Küre, BAFTA ve SAG ödülü sahibi Amerikalı oyuncu. Ìˆ* "The Kids Are All Right" (2010) Bostancılar, Bulanık Bostancılar, Muş ilinin Bulanık ilçesine bağlı bir köydür. Köyün eski adı 1928 yılı kayıtlarında Arincik olarak geçmektedir (Ermenice: "arınçig"). Köy, Muş il merkezine 125 km, Bulanık ilçe merkezine 34 km uzaklıktadır. Cankurtaran, BulanÄ±k Cankurtaran, Muş ilinin Bulanık ilçesine bağlı bir köydür. Köyün eski adı 1916 kayıtlarında Kurmanci'de "lapalar" anlamına gelen Gebolan olarak geçmektedir. Köy, Muş il merkezine 81 km, Bulanık ilçe merkezine 32 km uzaklıktadır. Glorfindel J. R. R. Tolkien'in kurgusal evreninde Glorfindel, iki kez kullanılan bir elf ismidir. Glorfindel'in ilk zikredilişi Birinci Çağ'da geçmektedir. Glorfindel'in adı ikinci defâ, "Yüzüklerin Efendisi"’ndeki bir elfin adı olarak zikredilmektedir. Bu Glorfindel'in hayâtı Üçüncü Çağ'da geçmektedir. Yazarın iki Glorfindel ile aynı elften bahsedip bahsetmediği, Elflerin çok uzun ömürlü olmalarından ve Tolkien'in bu konuda net bir açıklama yapmamasından dolayı muğlak kalmıştı. Daha sonraki yazılarında Tolkien iki Glorfindel'in aynı elf olduğunu açıklamış olsa da bu aynılık durumu "Silmarillion" ve "Yüzüklerin Efendisi"’nden açıkça anlaşılamamaktadır. 1916-1917 yıllarında Tolkien Orta Dünya evrenini kurgulamaya karar verdiğinde bu karakter ve onun "sarışın, altın saçlı" anlamına gelen adı Glorfindel yazarın ilk kurgularından birisi olmuştu. Tolkien, Glorfindel'den ilk kez Karanlıklar Efendisi Morgoth'un, elf şehirlerinden birisi olan Gondolin'i fethini anlatan "Gondolin'in Yıkılışı" hikâyesinde bahsetmektedir. "Kayıp Öyküler Kitabı"’nın ilk bölümü olacak olan "Gondolin'in Yıkılışı", 1916-1917 senelerinde yazıldı. Orta Dünya evreni ile ilgili fikirleri geliştikçe Tolkien, "Gondolin'in Yıkılışı" hikâyesini birkaç defa gözden geçirdi. "Gondolin'in Yıkılışı"’nın Silmarillion'daki hâli, ilk versiyonun birkaç defâ gözden geçirilmiş ve ilk zamanlardaki birçok unsurun terk edildiği bir versiyonudur. Hikâyenin ilk versiyonundan beri, Glorfindel hep asil bir elf beyi olarak ve Kral Turgon'un generallerinden birisi olarak geçmektedir. "Gondolin'in Yıkılışı"’nın ilk versiyonunda Glorfindel hakkında Altın Çiçek Hânedânı'nın reisi olarak bahsedilmektedir. Şehrin savunması için savaştıktan sonra Glorfindel, Tuor, İdril, Eärendil ve birçokları ile berâber kaybedilen şehirden kaçmak üzere yola düştü. Hayatta kalan grup, Gondolin'i tamâmen çevreleyen Kuşatan Dağlar'daki bir geçitten geçmek üzereyken içlerinde bir balrogun da olduğu bir Morgoth birliği tarafından pusuya düşürüldüler. Glorfindel, düşman birliğindeki balrogla birebir bir muhârebeye daldı. Muhârebede hem Glorfindel hem de savaştığı balrog öldü. Kartal Thorondor, Glorfindel'in cesedini düştüğü uçurumdan alıp Gondolinli kurtulan grubun olduğu yere uçurdu. Sağ kalan Gondolinli grup, Glorfindel'in cesedinin üzerini taşlardan yapılmış bir tümsekle kapattı. Gondolin'in Yıkılışı hikâyesinde anlatıldığına göre "Glorfindel ve Balrog" sözü elfler arasında, cesâreti ve savaşçılık yeteneğini anlatmak için kullanılan bir deyime dönüştü. "Gondolin'in Yıkılışı"’nda Tolkien, Glorfindel'in isminin anlamını şöyle vermektedir, ""altın lüle", çünkü saçları altın renkliydi". Editör Christopher Tolkien, tâ en başından beri onun isminin anlamının böyle olduğunu, Silmarillion'da da bu yüzden "sarı saçlı Glorfindel" olarak zikredildiği şerhini düşmektedir. Silmarillion'da Glorfindel, Sayısız Gözyaşı Savaşı'nda (BÇ 472) Turgon'un geri çekiliş hareketini idâre eden komutanlardan birisi olarak zikredilmektedir. "Gondolin'in Yıkılışı"’ndan onlarca sene sonra yazılmış olan -ve genellikle üç kitap hâlinde basılan- "Yüzüklerin Efendisi"’nde de Glorfindel adıyla anılan bir karakter vardır. "Yüzüklerin Efendisi"’nin ana kurgusunun bir parçası olarak, Frodo Baggins, Tek Yüzük ve Karanlıklar Efendisi Sauron (Morgoth'un hizmetkârı) ile ilgili olarak hikâyesi geçmektedir. "Yüzüklerin Efendisi"’nin üçüncü kitabı "Kralın Dönüşü"’nün eklerinde zikredilen bir bilgiye göre, Üçüncü Çağ'ın, Yüzük Savaşı'ndan yüzlerce yıl önceki bir döneminde Fornost Savaşı'nda (ÜÇ 1975) Angmar ordularına karşı Ayrıkvadi'nin, Gri Limanlar'ın ve Lothlórien'in ordularının başkumandanlığını Glorfindel yürütmüştü. Bu savaşta Glorfindel, geleceğin Gondor kralı Eärnur ile birlikte ve Gondor'un kuzeydeki kardeş krallığı Arnor'dan geriye kalan askerlerle aynı safta savaşmıştı. Angmarlı Cadı Kral, yaklaşık bir sene önce ÜÇ 1974'te fethettiği Fornost'taki egemenliğini korumak için, bizzat savaşa katılarak meydana atını sürdüğünde, Gondor tahtının vârisi Eärnur'un atı, Yüzüktayflarının Efendisi ve Sauron'un en üst rütbeli