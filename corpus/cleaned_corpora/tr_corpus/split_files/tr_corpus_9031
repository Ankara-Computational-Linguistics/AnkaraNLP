ölümünden esinlenerek yazdığı Margaret Ogilvy (1894), Tommy and Grizel (1900), Küçük Beyaz Kuş (1902), Peter Pan Kensington Bahçelerinde (1904) Peter ile Wendy (1911). Barrie, hikâyelere canlılık veren zarif uslubuyla, ince mizah anlayışını tiyatroya da uyguladı. Quality Street (1903), Şahane Crichton (1903), gençler için yazdığı ve İngiliz halkının çok sevdiği Peter Pan (1904) önemli eserleridir. 1929 yılında Peter Pan'ın yazarı Barrie, oyun ve kitabın tüm haklarını "Great Ormond Street Hospital for Sick Children" isimli çocuk hastanesine bağışladı. Yani, oyunu sahneleyen ya da kitabı basan veya alan herkes, bu hastaneye telif ödemiş olacaktı. Bu son derece cömert yardım bunca zaman hastaneye çok büyük paralar kazandırdı ve kimbilir kaç hasta çocuğun iyileşmesini sağladı. Ancak, 2008 yılından itibaren bu telif hakkı akışının kesileceği öğrenildi. Binboğalar Efsanesi Binboğalar Efsanesi Yaşar Kemal'in destansı romanlarından, ilk basımı 1971'de Can Yayınları tarafından yapılmıştır. Roman Melih Cevdet ANDAY'Ä±n Romanın konusu yörüklerdir. 18.-19. yüzyıl siyasi çalkantıları ile Osmanlı İmparatorluğu binlerce yıldır konar göçer olarak yaşayan Yörükleri-göçerleri yerleşik hayat geçirmek için çeşitli baskılar uygulamıştır. Bütün bunların sonucu olarak 20. yüzyıla gelindiğinde geriye sadece birkaç Yörük obası göçer olarak kalmıştır. Roman işte bu kalan son Yörük obasının çektiği dertleri anlatır. Yörükler yayladan düze inmişler konmak için bir düzlük aramaktadır. Hâlbuki Yörüklerin yüzlerce yıldır kışlak olarak kullandığı düzlükler parsellenmiş çeşitli insanlara tapulandırılmıştır. Nereye gitseler halk onlara saldırmakta ya da para koparmaya çalışmaktadır. Bütün bu olayların çevresinde Horasanlı Demirci Haydar Usta'nın çareler araması torunu Kerem ve Yörük güzeli Ceren'in başından geçenler anlatılır. Romana isminide veren Binboğalar Efsanesi bir Yörük efsanesidir. Efsaneye göre sevenlerin kavuşmasına izin vermeyenlere öfkelenen Toros Dağları bin tane boğaya dönüşüp Çukurova'nın üzerine yürümüştür. Romanın YKY'den çıkan basımının arka kapağında : "Yüzyıllarca yerleşik düzene geçmemek için direnen Türkmenler'in romanıdır "Binboğalar Efsanesi" Hıdırellez şenliklerinde, göçerlerin kış için sığınacak toprak bulma dilekleri ile başlar. Ancak, kış onlar için bir yok oluş öyküsüne dönüşecektir. Yörüklerin yok oluşuna yakılmış bir ağıt." denmektedir. Yaşar Kemal bu romanında da anlatımı ile kültürel mirası, kahramanların ruh hallerini, çevrenin pastoral özelliklerini okuyucuya yaşatır. Kromozom 21 (insan) Kromozom 21, toplamda 22 çift olan otozomal insan kromozomlarından yirmibirincisidir. İnsanlarda normalde bir çift halinde bulunur. 47 milyon baz çiftine ve toplam hücre DNA'sının %1,5'ine sahiptir. Kromozom 21, muhtemelen 200 ile 400 arasında gen içermektedir. Kromozom 21 üzerinde bulunan genlerden bazıları: Kromozom 21 üzerinde bulunan genlerle ilgili olan hastalıkların bazıları: Bu kromozoma ait hastalıklar çok iyi bilinir ve toplumdaki sıklığı hiç de küçümsenmeyecek ölçüdedir. Otozomal sapmalar arasında en önemlisi Down sendromu (Mongolizim) denilen 21. kromozomun trizomisidir. Trizominin aksine 21. kromozomun monozomisi genellikle ölümle sonuçlanır. Fakat kısmi delesyonlarda belirgin hastalıklar ortaya çıkar. Bu durumdaki çocuklarda burun belirgin, kulaklar büyük, gözler arası mesafe dar ve yüz kasları gergindir. Kenneth Branagh Kenneth Charles Branagh (10 Aralık 1960, Belfast), Kuzey İrlandalı oyuncu, yönetmen. 23 yaşında, Royal Shakespeare Company'ye katılmıştır. Burada William Shakespeare'in V. Henry ve Romeo ve Juliet oyunlarında başrolleri almıştır. 29 yaşında V. Henry filmini yönetip başrolünde o zamanki eşi Emma Thompson ile birlikte oynadı. Film Branagh'a En İyi Aktör ve Yönetmen dalında Oscar adaylıkları getirdi. 1993'te yine Shakespeare'in Yok Yere Yaygara/Kuru Gürültü ("Much Ado About Nothing") adlı eserini sinemalaştırdı. Denzel Washington, Keanu Reeves gibi birçok Hollywood yıldızı filmde yer aldı. 30 yaşında otobiyografisini yayımladı ve 34 yaşında Mary Shelley'den Frankenstein adlı filmi çekti ve oynadı. Bu filmde Frankenstein'ı Kenneth Branagh canlandırdı. 1995'te Branagh ve Thompson boşandılar.Kenneth Branagh Helena Bonham Carter ile bir ilişkiye başladı. 1996'da Hamlet'i yönetti ve başrolünde oynadı. Son olarak Harry Potter kitap serisinin sinemaya uyarlanmasından sonra Harry Potter Ve Sırlar Odası'nda Hogwarts Profasörlerinden Gilderoy Lockhart'ı canlandırmıştır. Hilan Hilan aşağıdaki anlamlara gelebilir: Kromozom 22 (insan) Kromozom 22, insan genomunda toplamda 23, otozom olaraksa 22 adet bulunan kromozom çiftlerinden biridir. Normal insan genomundaki tüm otozomlar için geçerli olduğu gibi, kromozom 22 de iki kopya halinde bulunur. İkinci en küçük insan kromozomu olan kromozom 22, yaklaşık 49 milyon baz çiftiyle, toplam hücre DNA'sının %1,5 - 2'sini kapsar. İnsan Genomu Projesi'nde çalışan araştırmacılar, bu kromozomu oluşturan baz çiftlerinin dizisini belirlediklerini 1999'da açıklamışlardır. Bu haliyle kromozom 22, dizi çözümlemesi tamamen yapılan ilk insan kromozomu olmuştur. Kromozomlar üzerindeki genlerin tanımlanması, genetik araştırmaların etkin bir alanıdır ve aratırmacıların farklı farklı yöntemler kullanabiliyor olması nedeniyle, öne sürülen gen sayıları değişkenlik göstermektedir. Kromozom 22, olasılıkla 500 - 800 kadar gen içermektedir. Kromozom 22 üzerinde bulunan genlerden bazıları şunlardır: Kromozom 22 üzerinde bulunan genlerle ilgili olan hastalıkların bazıları: İnsanlarda myelositik löseminin 22. kromozom delesyonuna bağlı olduğu Nowell ve Hungerford tarafından bulunmuştur. Bu kromozom Philadelphia Kromozomu "(Ph)" olarak bilinir. Bu hastalığa 22. kromozomun uzun kolunun özellikle 9.kromozomla olan translokasyonuna bağlı bir delesyonun neden olduğu bilinmektedir. Barrie Barrie ÅŸu anlamlara gelebilir: Kazancı Yokuşu Kazancı Yokuşu, İstanbul'un Taksim semtinde yer alan yokuş. Adını Ordinaryüs Prof. Dr. Tevfik Remzi Kazancıgil'in bu yokuşun başında yer alan konağından alır. Kazancı Yokuşu - Ferhan Şensoy'un 1977 yılında yayımlanan denemesi. X Kromozomu X kromozomu, iki eşey kromozomundan biridir. Bütün insanlarda birisi mutlaka bulunurken, kadınlarda "46, XX"; erkeklerde "46, XY" normal karyotip olarak bilinir. Eşey kromozomları insanlarda bulunan 23 homolog çiftin biridir. X kromozomu, 153 milyondan fazla baz taşır. Kadın hücrelerindeki toplam DNA'nın yaklaşık %5'ini, erkek hücrelerindeki toplam DNA'nın %2,5'ini içerir. Her insan normalde eşey kromozomlarından ikisini bulundurur. Kadınlar X kromozomuyla birlikte X'ten bir tane daha taşırlarken (46, XX), erkekler, X'in yanında Y kromozomunu (46, XY) bulundururlar. Y Kromozomu Y kromozomu, iki eşey kromozomundan biridir. Bütün erkeklerde normalde "44, XY" normal karyotip olarak X kromozomuya birlikte bulunur. Eşey kromozomları insanlarda bulunan 23 homolog çiftin biridir. Y kromozomu, 58 milyon baz çifti ve erkek hücrelerindeki toplam DNA'nın %2,5'ini içerir. Her insan normalde eşey kromozomlarından ikisini bulundurur. Kadınlar X kromozomuyla birlikte X'ten bir tane daha taşırlarken (46, XX), erkekler, X'in yanında Y kromozomunu (46, XY) bulundururlar. Y kromozomu daha kısa olduğundan X kromozomuyla karışmaz. Y kromozomunda bulunan genlerden bazıları: Y-DNA haplogrubu, Y kromozomundaki DNA'nın (Y-DNA denir) rekombinan olmayan kısımlarında meydana gelen mutasyonlarla tanımlanan bir insan genetiği haplogrup sınıflandırması terimidir. İnsanlarda Y kromozomu, nesil başına yaklaşık iki mutasyon geçirir. Y-DNA haplogrupları, her bir haplogrup için benzersiz olan yüzlerce hatta binlerce mutasyonu paylaşan Y-kromozomu filogenetik ağacının ana dallarını temsil eder. Birol Topaloğlu Birol Topaloğlu, Laz asıllı halk müziği sanatçısı. 1965 yılında Rize’nin Pazar ilçesi Suçatı köyünde doğmuştur. ODTÜ Elektrik-Elektronik Mühendisliği Bölümü'nden mezun olduktan ve bir süre elektronik mühendisliği yaptıktan sonra amatörce sürdürdüğü müzik çalışmalarını geliştirmiş ve geleneksel Laz müziği yapmak uğruna eğitimini aldığı mesleğinin tamamen bırakmıştır. 10 yaşındayken ağabeyinin sayesinde tanıştığı bağlama ile tanışmasına karşın yaşı ilerledikçe geleneksel Laz entrümanları olan tulum ve kemençeyi çalmaya başlamıştır. Otantik Karadeniz müziğini oldukça başarılı yorumlayan Birol Topaloğlu ve ekibi; son birkaç yıldır çeşitli illerde düzenlenen yayla ve bahar şenliklerinde, "barış" konserlerinde bu halk ezgilerini halka sunmaktadırlar. Eşey kromozomları İnsanların somatik hücrelerinde 46 kromozom bulunur. Dişideki 23 çift kromozom, mayoz bölünmede 22A+X şeklinde belirir. Yani her bir yumurta 22 otozom ve bir X kromozomuna yani gonozoma sahiptir. Erkekte ise, 46 kromozom mayoz sırasında 22 çifti birbirlerine benzer kromozomlar ve bir çifti de birbirine eş olmayan büyük bir X kromozomu ile daha küçük bir Y kromozomu şeklinde belirir. Yani meydana gelen spermatozoonlar 22A+X ve 22A+Y genomlarına sahiptir. İşte bu X ve Y kromozomları eşeyi tayin eden, eşey hücrelerinde bulunan kromozomlardır ve bunlara eşey kromozomları ya da gonozomlar denir. Sperm hücrelerinin yarısı X, yarısı da Y kromozomu taşır. Genetikte 1912 yılında Tomas Morgan tarafından yeni bir dönem başlatılmıştır. Morgan, sirke sineği olan "Drosophila melanogaster"'in genetik çalışmalar için çok avantajlı olduğunu belirtmiştir. Küçük olduklarından binlercesini laboratuvarda tutmak mümkündür. Bu sinekler kısa sürede erginliğe ulaştıkları için pek çok dölü birbiri arkası takip edilebilir. Haploid sette 4, diploid sette 8 kromozomlarının bulunuşu da diğer avantajlarından biridir. Bu nedenle 46 kromozomlu insan ve diğer pek çok canlıya tercih edilmektedir. Morgan'ın Drosophila deneylerinde ilk çözmeye başladığı konu eşey tayin mekanizmasının nasıl gerçekleştiğiydi. Döllenmiş yumurtanın erkek ve dişi zigot olarak gelişmesi üzerine de araştırmalar yaptı. Mikroskobik çalışmalar erkek ve dişi hayvanların kromozom setlerinde küçük bir farklılığın olduğunu göstermiş ve X ve Y kromozomları öğrenilmiştir. FLAC FLAC (/ˈflæk/; Free Lossless Audio Codec) dijital sesin kayıpsız olarak sıkıştırılması için kullanılan bir ses kodlama formatıdır ve aynı zamanda referans kod çözümü uygulamasının adıdır. FLAC algoritması ile sıkıştırılmış sayısal ses orijinal boyutunun% 50-60'ına kadar indirgenebilir ve orijinal ses verilerinin özdeş bir kopyasına dek sıkıştırma yapabilir. Örneğin sıkıştırılmamış 1 dakikalık WAV dosyası boyutu yaklaşık 10 MB iken, FLAC dosyası ise 4,2 - 6,3 MB arasındadır. FLAC, telif ücretsiz lisansına sahip ve ücretsiz yazılım olan referans uygulamasıyla açık bir formattır. FLAC, meta veri etiketleme, albüm kapak resmi ve hızlı arama desteği sunmaktadır. Günümüzde birçok taşınabilir aygıtın desteklediği biçim, popüler ortam oynatıcıları tarafından çalınabilmektedir. FLAC yazılım geliştirmesi, 2000 yılında Josh Coalson tarafından başlatıldı. FLAC, 15 Ocak 2001'de referans uygulamasının 0.5 sürümüyle birlikte beta aşamasına girdiğinde bit akışı biçimi dondurulmuştur. Sürüm 1.0, 20 Temmuz 2001'de yayımlanmıştır. 29 Ocak 2003 tarihinde, Xiph.Org Vakfı ve FLAC projesi, Xiph.org bayrağı altında birleşerek FLAC'ın kuruluşunu ilan etti. Xiph.org, Vorbis, Theora, Speex ve Opus gibi diğer ücretsiz sıkıştırma formatlarının arkasında yer alan bir vakıftır. Sürüm 1.3.0, 26 Mayıs 2013'te yayınlanmıştır ve bu noktadan sonra geliştirme ortamı, Xiph.org 'un git deposuna taşındı. FLAC projesi aşağıdakilerden oluşur: Akış formatının tanımlarını önceden izin alınmadan herkes tarafından uygulanabilir (Xiph.org, FLAC tanımlarını belirleme ve uygunluğunu onaylama hakkını saklı tutar) ve ne FLAC biçimi ne de uygulanan kodlama veya kod çözme yöntemlerinden hiçbiri herhangi bir patent kapsamına girmez. Referans uygulaması özgür bir yazılımdır. LibFLAC ve libFLAC++ için kaynak kodu BSD lisansı altındadır ve codice_1, codice_2 ve eklentileri için kaynaklar GNU Genel Kamu Lisansı altındadır. Belirtilen hedefler doğrultusunda, FLAC projesi geliştiricilerini her türlü kopyalama önleme özelliklerini (DRM) uygulamamaya teşvik etmektedir. FLAC olarak kodlanmış ses kaynakları tipik olarak diğer kayıpsız biçime benzer şekilde orijinal boyutlarının % 50-60'ına indirgenir, ancak son boyut sıkıştırılacak müziğin yoğunluğuna ve hacmine bağlıdır ve bazı müziklerde dosya boyutu olabilir % 80 oranında azaltılır. LibFLAC seviyesi 0 (en hızlı) ile 8 (en yavaş) arasında değişen bir sıkıştırma parametresi kullanır. Sıkıştırılmış dosyalar her zaman orijinal verilerin mükemmel, kayıpsız gösterimleridir. Sıkıştırma işlemi hız ve boyut arasındaki dengeyi gerektirse de, şifre çözme işlemi her zaman oldukça hızlıdır ve sıkıştırma seviyesine çok bağımlı değildir. Bir WAV dosyası kıyaslamasına göre, varsayılan seviyenin -5 sıkıştırma seçeneği ve üzerindeki daha yüksek oranları kullanmak, alan tasarrufunda gerçek kazanımlar olmadan kodlamak için çok daha fazla zaman alır. FLAC, ZIP ve gzip'de kullanılan DEFLATE gibi genel amaçlı kayıpsız algoritmaların aksine, ses verilerini etkili bir şekilde paketlemek için özel olarak tasarlanmıştır. ZIP, bir CD kalitesinde ses dosyasının boyutunu % 10-20 azaltabilirken FLAC, ses özelliklerinden yararlanarak ses verisinin boyutunu % 40-50 azaltabilir. FLAC'ın diğer kayıpsız formatlara kıyasla teknik güçlü yönleri, sıkıştırma seviyesinden bağımsız olarak hızlı bir şekilde akıp giden kod çözme yeteneğindedir. FLAC kayıpsız bir şemadır çünkü, ses koleksiyonlarını korumak isteyen CD'ler ve diğer medya sahipleri için bir arşiv biçimi olarak uygundur. Orijinal medya kaybolursa, hasar görürse veya yıpranmışsa, ses parçalarının bir FLAC kopyasından orijinal verilerin tam bir kopyasını istediğiniz zaman kurtarmayı garantiler. Aynı verinin kayıplı bir arşivinden (ör. MP3) tam bir restorasyonunu yapmak imkânsızdır. FLAC'in kayıpsız olması, örneğin; Normal olarak ilişkili kod dönüştürme kalitesi kaybı olmaksızın, MP3'e dönüştürür. CD'yi kopyalarken CUE dosyası isteğe bağlı olarak oluşturulabilir. Bir CD okunur ve FLAC dosyalarına mükemmel şekilde söküldüyse, CUE dosyası daha sonra ses verilerinde özdeş olan bir ses CD'sinin orijinal CD'ye parça sırası ve pregap dahil olmak üzere, yazılmasına izin verir. Ancak CD-Metni ve şarkı sözleri ve CD + G grafikleri gibi diğer ek verileri yazılmaz. FLAC'ın referans uygulaması libFLAC temel kodlayıcı ve kod çözücü kitaplığı olarak uygulanır, ana dağıtılabilir program FLAC libFLAC API'sinin referans uygulamasıdır. Bu ses çözücü API'si ayrıca C ++'da libFLAC ++ olarak mevcuttur. FLAC'ın referans uygulaması, çoğu Unix (Solaris, BSD gibi) ve Unix benzeri (Linux dahil), Microsoft Windows, BeOS ve OS / 2 gibi işletim sistemleri de dahil birçok platformda derlenir. Autoconf / automake, MSVC, Watcom C ve Xcode için yapı sistemleri var. Şu anda libFLAC'de çok çekirdekli işlemci yapısına destek yoktur. Taşınabilir ses cihazlarında ve özel ses sistemlerinde FLAC oynatma desteği, MP3 veya sıkıştırılmamış PCM gibi formatlarla karşılaştırıldığında sınırlıdır. FLAC desteği varsayılan olarak Windows 10, Android, Blackberry 10 ve Jolla aygıtlarında bulunur. 2014 yılında, mobil elektronik şirketlerinin birçoğu FLAC desteği içeren multimedya çözümlerini tanıttı. Bunlara örnek Pioneer Electronics'in NEX serisi ve Clarion'dan VX404 ve NX404 gibi cihazlardır. Avrupa Yayın Birliği (EBU), Euroradio ağında yüksek kaliteli ses dağıtımı için FLAC formatını benimsemiştir. Windows işletim sistemi, Windows 10'u piyasaya sunduğundan beri yerel FLAC entegrasyonunu desteklemiştir. Android işletim sistemi, sürüm 3.1'den beri yerel FLAC oynatmayı destekledi. Diğerlerinin müzik çalarların yanında Pono müzik çalar ve gerçek zamanlı ses aktarım hizmeti sunanlar FLAC formatını kullanmaktadırlar. Bandcamp, yükleme için kayıpsız bir format üzerinde ısrarcıdır ve bir indirme seçeneği olarak FLAC'e sahiptir. Wikimedia Vakfı, gerekli HTML5 özelliklerini destekleyen tarayıcılar için ücretsiz ve açık kaynak kodlu bir çevrimiçi ECMAScript FLAC aracına sponsorluk yapmıştır. Çoklu kanal desteğiyle beraber CDDA dışında kullanımı da artan biçim, yedekleme amaçlı kullanımı dışında oynatma amaçlı ve stüdyo çalışmalarında da kullanılmaktadır. Birçok Dijital Ses İşleme İstasyonunun desteklemesi bu konuda kolaylık sağlamaktadır. Ahlaksızlar Ahlaksızlar, Yaprak Yayınları tarafından 1991'de yayınlanan yazar Ümit Oğuztan'ın belgesel romanı. Yazarın diğer romanları gibi bu romanı da mahkeme kararıyla yakılarak imha edilmiştir. Ahlaksızlar, Türk sinemasından seçtiği bir baş kahramanın yaşam örgüsü içinde toplumsal çöküşü sergilerken, ünlü İngiliz casusu T. E. Lawrence ile ilgili çok ilginç bilgilerin de yer aldığı usta bir kurguyla, önemli şahsiyetler ile elit ailelerin yaşam kesitlerini de cesaretle gözler önüne serer. Tarihe ve gelecek kuşaklara önemli ve çok zengin bir envanter sunar. Bu özelliklerinden ötürü, çağdaş Türk edebiyatında önemli bir belgesel roman olarak dikkat çekmiş, içeriği ile tv programlarına ve araştırmacılara kaynak olmuştur. Central Perk Central Perk, Amerika Birleşik Devletleri'nde on yıl boyunca yayınlanan Friends adlı dizinin ana mekânlarından biri olan kafe. Kafe İran'lı iş adamı Mojtaba Asadian tarafından 2006 yılında isim hakkı tescil edilerek 32 ülkede kafe zinciri haline getirilmiştir. Ä°mparatorluk (kitap) İmparatorluk, Antonio Negri ve Michael Hardt'ın ortaklaşa kaleme aldıkları ve muhalif politik çevrelerde çok ses getirmiş olan kitap. Negri bu kitap üzerine çalıştıkları sırada Roma'daki Rebbia Hapishanesinde bulunmaktaydı. Burada ikili ortak çalışmalarının en verimli örneğini sergilerler ve yeni bir siyaset kuramıyla dünyanın değişen sosyal ve politik koşullarına karşılık gelen bir muhalif girişimin öncülüğünü yaparlar. Bu kitap, dolayısıyla,postmodern durum içinden bu durumu değiştirip dönüştürecek sol politikanın yeni bir yol arayışının ürünü olarak değerlendirilmektedir. Sol cenahta bazı akımlar bu çalışmayı burjuva libaralizminin ve küreselleşme rüzgarının etkisinde kalmış olmakla eleştirirken, başka bazı önemli teorisyenlerce (örneğin Ettienne Balibar, Slavoj Zizek gibi) yeni bir soluk ve hatta Komünist Manifesto'nun yeniden yazılması olarak anlaşılmıştır.Kitap birçok teorik ve politik alandaki konular arasında geçişkenlikler sağlayarak ilerlemekte, tarihsel bir perspektif içinde modernitenin hemen öncesinden başlayarak bilgi, iktidar, yönetim, çokluk, egemenlik, politika, yerellik, evrensellik, küreselleşme gibi temaların izini sürmekte ve sonuç olarak "küreselleşme çağı" denilen sürecin analizine ve bu sürecin catışmalı dinamiklerini tespit etmeye yönelmektedir.Modern egemenlik'ten postmodernleşme'ye geçişin ekonomik, sosyal ve siyasal verilerini değerlendirmekte, emperyalizm gibi kavramların artık yetersiz olduğunu belirterek imparatorluk, biyoiktidar ve biyopolitika gibi yeni kavramsal araçlarla söz konusu veriler yeni bir perspektife oturtulmaya çalışılmaktadır.Buna bağlı olarak belirtilmesi gereken başka bir nokta da, bu kitapta Negri ve Hardt'ın yalnızca sosyolojik ya da siyaset kuramcıları olarak verileri ortaya koymakla sınırlı kalmadıkları, aksine küreselleşme denilen çağın niteliğini tespit ettikten sona açık bir şekilde bu çağ içinde küreselleşmenin vahşetine maruz kalanlardan yana politik tavır takınmakta oluşlarıdır.Negri ve Hardt, birçok bölümde alternatif çözüm arayışlarına ilişkin çözümlemelerde bulunmaktadırlar.Bu kitapta bir anlamda yazarların muhalif konumları, kitabın son altbaşlığında dile getirdikleri ""imparatorluğa karşı çokluk"" önermesinde olduğu gibi, iktidarın doğasına ilişkin tespit etttikleri yeni durumdan hareketle ""iktidar her her yerdedir, direniş de"" sözüyle özetlenebilecek olan Foucaultcu düşünceyle de ifade edilmektedir denilebilir. Smolyan (anlam ayrımı) 30 Ağustos Zafer Bayramı Zafer Bayramı, 30 Ağustos 1922'de Dumlupınar'da Mustafa Kemal'in başkumandanlığında zaferle sonuçlanan Büyük Taarruz'u anmak için Türkiye ve Kuzey Kıbrıs Türk Cumhuriyeti'nde her yıl 30 Ağustos günü kutlanan resmi, ulusal bir bayramıdır. Atatürk'ün başkomutanlığında yapıldığı için "Başkomutanlık Meydan Muharebesi" adıyla da bilinen Büyük Taarruz'un başarıyla sonuçlanmasından sonra Yunan orduları İzmir'e kadar takip edilmiş; 9 Eylül 1922'de İzmir'in kurtarılmasıyla Türk toprakları Yunan işgalinden kurtulmuştur. İşgal birliklerinin ülke sınırlarını terk etmesi daha sonra gerçekleşse de, 30 Ağustos sembolik olarak ülke topraklarının geri alındığı günü temsil eder. İlk kez 1924 yılında Afyon'da "Başkumandan Zaferi" adıyla kutlanan 30 Ağustos günü, Türkiye'de 1926'dan itibaren "Zafer Bayramı" olarak kutlanmaktadır. Büyük Taarruz, Kurtuluş Savaşı sırasında Türk ordusunun işgalci güçlere son ve kesin darbeyi vurmasını sağlamak ve Anadolu'dan atmak için düşünülüp planlanan gizli bir harekât idi. Türkiye Büyük Millet Meclisi'nin 20 Temmuz 1922'deki oturumunda kendisine dördüncü kez olmak üzere Başkomutanlık yetkisi verilen Mustafa Kemal Paşa taarruz kararını haziran ayında almış ve hazırlıkları gizli olarak yürütmüştü. Büyük Taarruz Ağustos'un 26'sını 27'sine bağlayan gece Afyon'da başlamış, Aslıhan civarında kuşatılan düşman birliklerinin Mustafa Kemal Paşa'nın bizzat idare ettiği Dumlupınar Meydan Muharebesi'nde imha edilmesi ile Türk ordusunun zaferiyle sonuçlanmıştı. 30 Ağustos günü, ilk kez 1924'te Dumlupınar'da Çal Köyü yakınlarında Cumhurbaşkanı Mustafa Kemal'in katıldığı bir törenle "Başkumandan Zaferi" adıyla kutlanmıştır. Zaferi kutlamak için iki yıl beklemenin en önemli nedeni 1923 yılının yeni Türkiye açısından hem ulusal hem de uluslararası alanda yoğunluğun had safhada olmasıydı. Çal köyünde gerçekleşen ilk törende Mustafa Kemal, millî ruhun canlı tutulmasının önemini vurgulamış ve Meçhul Asker Abidesi'nin temelini eşi Latife Hanım ile beraber atmıştır. Başkumandan Zaferi 1926'dan itibaren "Zafer Bayramı" olarak kutlanmaktadır. 1 Nisan 1926'da kabul edilen Zafer Bayramı Kanunu'nda 30 Ağustos Başkumandan Muharebesi gününün Cumhuriyet ordu ve donanmasının Zafer Bayramı olduğu, her yıl dönümünde bu bayram gününün kara, deniz ve hava kuvvetleri tarafından kutlanacağı belirtilir. Aynı yıl, dönemin Savunma Bakanı Recep Peker'in yayınladığı bir genelge ile bayram törenlerinde neler yapılacağı detaylı bir şekilde belirtilmiştir. Ancak 1930'ların ortalarına kadar ilk tören gibi üst düzeyde gerçekleşen Büyük Zafer kutlaması veya anma töreni yapılmamıştır. Hava Kuvvetlerinin ülke savunmasında önemli bir yeri olması nedeniyle, Tayyare Cemiyeti de 30 Ağustos tarihini ""Tayyare Bayramı"" olarak adlandırmıştır. Zafer Bayramı için özellikle 1960'lardan itibaren daha kapsamlı ve katılımlı bir şekilde kutlamalar yapılmaya başlanmıştır. 30 Ağustos, Türkiye'de askerî okulların mezuniyet törenlerini yaptıkları gün olmuştur; ayrıca tüm subay ve astsubay rütbe değişiklikleri bu tarihte geçerli olmaktadır. Zafer Bayramı uzun yıllar Genelkurmay Başkanı'nın tebrikleri kabul ettiği bir bayram olarak kutlanmış; bu durum Cumhurbaşkanı Abdullah Gül'ün Başkomutan sıfatıyla kutlamalara ev sahipliği yaptığı 2011 yılından itibaren değişmiştir. 30 Ağustos günü, Türkiye'de resmî tatildir. Zafer Bayramı'nda başkent Ankara'da ve Ankara dışında gerçekleştirilen kutlama ve törenler, ""Ulusal ve Resmi Bayramlar ile Mahalli Kurtuluş Günleri, Atatürk Günleri ve Tarihi Günlerde Yapılacak Tören ve Kutlamalar Yönetmeliği"" ile düzenlenmiştir. 2012 yılında yenilenen bu yönetmeliğe göre: 2015 yılında terör olayları nedeniyle kutlamalar sadece çelenk koyma ve tebrikleri kabul şeklinde icra edilmiş; diğer şenlik, konser, eğlence ve kutlama faaliyetleri gerçekleştirilmemiştir. Medeniyetler Çatışması Medeniyetler Çatışması, Samuel Huntington tarafından işlenen, Soğuk Savaş sonrasına tekabül eden 1990'lı yıllardan itibaren uluslararası ittifak ya da ihtilaflarda belirleyici olan unsurun politik ya da ekonomik ideolojiler değil, medeniyetler olmaya başladığını ve 21. yüzyılda da bu trendin devam edeceğini ifade eden bir tezdir. Huntington bu tezini ilk olarak 1993 yılında "Foreign Affairs" dergisinde yayımlanan bir makalesinde ele almış, ardından da 1996 yılında çalışmasını genişleterek kitaplaştırmıştır. Sahne Sahne, tiyatro, müzik gibi eserlerin sergilenmesi için ayrılmış olan alanı veya bir tiyatro oyununun ve filmin bölümlerinden her birini ifade eder. Sahne, Arapça kökenli ("صحن / saḥn") bir kelime olup, dilimizde ilk defa Şemseddin Sami tarafından 1870'li yıllarda Fransızca ("scène") ""tiyatro sahnesi""nin karşılığı olarak kullanılmıştır. Daha sonra Şemseddin Sami tarafından Kamûs-ı Türkî adlı sözlüğünde tanımına yer vermiştir. Tiyatroda sahnenin iki tanımı vardır. Birincisi, oyun alanına bir oyuncunun her bir girişi yeni bir sahnenin başlangıcı ve her bir çıkışı o sahnenin sonudur. Buna "Fransız sahnesi" denilir. Bir diğeri ise olayların gerçekleşeceği yeri ya da dekoru tanımlar. Bu nedenle tiyatro oyunları; günlük hayattan farklı olay akışı, seçilmiş ve ayıklanmış olaylar, bölünmüş çeşitli sahneler, değişik ortam ve zamanlardan oluşur. Aktör, aktris ve performans sanatçılarının ihtiyacı olan boşluğu sağlar, seyircilerin odak noktasını oluşturur. Mimari yapıya göre sahne, genellikle yükseltilmiş bir alandan veya birkaç farklı alandan oluşabilir. Özellikle tiyatro binalarında sahne sabit bir unsur olmakla beraber, kaldırılabilen sahneler de vardır. Kullanım amacına ve hitap ettikleri seyirciye göre sahneler dörde ayrılır. Batı kültürlerinde en yaygın olan sahne formu prosceniumdur. Bu türde seyirci sahneye sadece bir cephesinden bakar. Sahnenin gizlenmiş diğer üç cephesi sanatçılar ve teknisyenler tarafından kullanılır. Diğer tür, "öne çıkarılmış sahne"dir. Bu sahne prosceniuma benzemekle beraber, seyircilerin arasına doğru uzanır ve sadece arka tarafı gizlidir. "Orta sahne"de ise gizlenmiş bir cephe yoktur; seyirci sahnenin dört yanını da çevreler. Sinemada sahne, film içinde, dekorun ve kamera açılarının değiştiği yerlerdeki tamamlanan bir durumu belirtir. Buna Çekim Sahnesi denir. Başka bir deyişle sahne, aynı kişiler ve aynı dekor içinde geçen, sürekli bir olayı gösteren bir ya da daha çok çekimden oluşan görüntüler dizisidir. Yani sahne, aynı kişilerin aynı dekor veya mekan içinde, aynı anda yer aldıkları çekimler bütünüdür ve tamamlanan bir durumu belirtir. Uluru Uluru (UFA: /uluɻu/) Ayers Rock olarak da bilinir, Avustralya çöl bölgesinde kumtaşından oluşan bir kaya formasyonu. Uluru-Kata Tjuta Milli Parkı'nın içinde bulunur. Alice Springs'in yaklaşık 340 km güneybatısında Northern Territory'dedir. Uluru adı, Ananguların (lokal yerleşmiş Aborjinler) Pitjantjatjara dilinden gelir. Bu, derinlemesine bir anlamı olmayan yer tanımlamasıdır. Uluru yaklaşık 2 km uzunlukta, 1,7 km'yi bulan genişliktedir ve çevresi 10 kilometredir. Zirve deniz seviyesinden 869 metre yüksekte olup, Orta Avustralya'nın zemini üzerinde 350 metre yükselir. Bir kenarı oval üçgen şeklindedir. Uluru, Uluru-Kata Tjuta Milli Parkı içinde, Alice Springs'in yaklaşık 390 km güneybatısındaki Yulara yerleşim merkezinin yakınındadır. 1336 km² büyüklüğündeki milli park, Uluru'nun yanında, buraya komşu Kata Tjuta'yı da kapsar ve UNESCO tarafından, "Dünya Kültür" ve "Dünya Doğa Mirası" olarak ilan edilmiştir. Uluru komşusu Kata Tjuta ile beraber yaklaşık 600 Milyon yıl önce oluşmuştur. Çakıl birikinti ve çamur, bir arazi çöküntüsünde toplanmış ve yüksek basınçta yoğurulmuştur. Bu yoğrultunun bir kısmı depremlerlerin akabinde tekrar yüzeye çıkmıştır. Uluru'nun arka tarafında, Aborjinler tarafından kutsal olarak kabul edilen su havzaları bulunur. Uluru, o zamandan beri sürekli bir şekilde havanın bozucu etkisine maruz kalan, paslı kırmızı renkte arkoz-kumtaşından (arkoz: kırmızı bir kayaç) oluşmuştur. Rengi, yüksek oranda demir içermesinden ileri gelir. Uluru, yaygın görüşün aksine, aslında "monolit" olmayıp, ayrıca Kata Tjuta'yı da kapsayan ve büyük kısmı yer altındaki bir kaya formasyonunun sadece bir parçasıdır. Formasyonun 5 km kalınlığa ve 100 km genişliğe sahip olduğu tahmin edilir. Buna karşın, bu bünye içinde hesap edilen Mount Conner ise artık bu oluşuma dahil değildir. Uluru'nun dünyanın en büyük monoliti olması iddiası böylece her iki bağlamda yanlıştır. Birincisi Uluru monolit değilidir, diğer yandan aynı şekilde Avustralya'da bulunan Mt. Augustus, Uluru'dan büyük olup, bu iddiayi kendi adına taşır. Uluru, 1873'te Avrupalı kâşif William Gosse tarafından "Ayers Rock" olarak (Güney Avustralya'nın o zamanki başbakanı Sir Henry Ayers adıyla) adlandırır. Uluru bölgesinde Anangular yaşar. İngiliz sömürgecilerin keşfinden evvel, Avustralya yerlileri Aborjinler tarafından, kutsal kabul edilen ve törensel ritüeller yapılarak, tarihsel birikimlerinin korunduğu bir KUTSAL ALAN olduğu bilinmektedir. Ayrıca Avustrulya yerlilerine ait, bölgede bulunan, kutsi ve tarihi eşyalar; bir kısmı Sömürgeciler tarafından yağmalanarak Müzelere götürülmüş, bir kısmı ise yerli Aborjin kabileleri tarafından boşaltılmıştır. Hali hazırda Dünya Mirası (World Heritage) Listesinde ulusal park kabul edilerek korunmakta olan bölge, günümüzde "Uluru-Kata Tjuta Ulusal Park"ı olarak isimlendirilmiştir. Salak OÄŸlum (oyun) Sahne sanatçısı, eğitimci ve yazar Müjdat Gezen'in 1997 yılında kaleme aldığı orta oyunu. İki perdedir. Geleneksel orta oyununun günümüz öğeleriyle bezenmiş halidir. Mitos Boyut Yayınları tarafından yayımlanmıştır. Oyundaki Karakterler; Pişekar, Tarçın, Hamdi, Kazım, Selvinaz, Anne, Macide, Ragıp, Kahveci, Doktor, Mehmet, Hüsniye, Hamza, Kürt, Laz Birçok kez sergilenen bu oyun Hasan Şadoğlu Lisesi tarafından oynanılarak anadolu yakası birinciliği ödülüne layık görülmüştür. Rawa Duke Ellington Edward Kennedy "Duke" Ellington (29 Nisan 1899 - 24 Mayıs 1974) "Duke" olarak bilinen Amerikalı caz bestecisi, piyanist ve caz orkestrası şefi. 1923 yılından ölümüne kadar 50 yıldan fazla bir süreliğine bir caz orkestrasını yönetmiştir. Yaptığı müziğin tarzını cazdan çok "Amerikan Müziği" olarak adlandırmıştır. Johnny Hodges, Cootie Williams, Bubber Miley, Joe "Tricky Sam" Nanton, Barney Bigard, Ben Webster, Harry Carney, Sonny Greer, Otto Hardwick ve Clark Terry gibi birçok isim orkestrasında yer aldı. Bu isimlerin çoğu onunla 10 yılı aşkın sürelerle beraber çalışmıştır. Bestelerinin bazılarını bu müzisyenlerin tarzlarına ve yeteneklerine göre yazdı. II. Dünya Savaşı öncesinde orkestrasıyla ABD ve Avrupa'da birçok turneye çıkmıştır. Edward Kennedy Ellington 29 Nisan 1899 tarihinde James Edward Ellington ve Daisy (Kennedy) çiftinin çocuğu olarak Washington, DC'de doğdu. Altı yaşından itibaren piyano ve resim dersleri almaya başladı. Takma adı olan "Duke"ü gençlik yıllarında bir arkadaşından aldı. 1914 yılında Lester Dishman ile birlikte çalıştığı sırada ilk kompozisyonu "Soda Fountain Rag"ı besteledi. 1917 yılında kendi yaptığı bir poster dizaynı ile kazandığı yarışmanın ardından kendi işini kurmak için okulundan ayrıldı. Bir yıl sonra Brooklyn'deki Pratt Institude'dan kazandığı burs ile kendini müziğe adamaya karar verdi. Washington'da müzisyen olarak katıldığı partilerle ve birlikte çaldığı gruplarla adını duyurmaya başladı.1923 yılında arkadaşları Sonny Greer veOtto Hardwick ile New York'a taşınarak "The Washingtonians" adıyla çalışmaya başladı. 1924 yılında bu grup ile birlikte ilk kayıtlarını gerçekleştirdi veBroadway'deki içkili mekanlarda sahne almaya başladı. 1925 yılında yazdığı "Chocolate Kiddies" revüsü, Almanya'da iki yıl boyunca sahnelendi. Bu yıllarda Duke Ellington ismi, ABD, İngiltere ve Fransa'da uluslararası üne sahip bir caz müzisyeni olarak anılmaya başlandı. 1930 yılında grubu ile beraber "Check and Double Check" filminde boy gösterdi. 1933 yılında grubu ile beraber Avrupa turnesi yapmaya başladı. Duke Ellington'ın kariyeri, sonraki kırk yıl boyunca aynı yüksek tempodaki turnelerele devam etti. 1930 ve 1942 yılları arasında kariyerinin en üretken dönemini yaşayan Ellington, bu dönemde en kalıcı çalışmaları olan "Mood İndigo", "Sophisticated Lady", "In a Sentimental Mood" ve "Don't Get Around Much Anymore" gibi eserlerini yazdı. 1950li yılların başında, grubunu hala bir arada tutabildiği için, dönemin caz orkestrası liderleri arasında kendine ayrıcalıklı bir yer edindi. 1959 yılında yaptığı film müziği "Anatomy of a Murder" , siyahi bir Amerikalıya ısmarlanan ilk büyükHollywood filmi müziği oldu. 1965 yılında Pulitzer Ödülü'ne aday gösterildi.1966 yılında Grammy Yaşam Boyu Başarı Ödülü kazandı.1971 yılında Stockholm'deki "Royal Academy of Music" e alınan ilk caz müzisyeni oldu. 1973 yılında otobiyografi çalışması "Music is My Mistress" yayınlandı. 24 Mayıs 1974'te, yakalandığı akciğer kanseri yüzünden hayatını kaybetmesinden birkaç hafta öncesine kadar, yıllar önce kurduğu grubu ile çalışmalarında devam eden Ellington, ölümünden sonra da grubun devam etmesi için oğlu Mercer Ellington'ı görevlendirdi. Ahmetbey, LÃ¼leburgaz Ahmetbey, Kırklareli'nın Lüleburgaz ilçesine bağlı bir beldedir. Tarihi Traklara kadar uzanır. Bölgenin önemli yerleşim merkezlerinden biridir. MÖ 700-600'de bölgede Trak kavminin yaşadığına ilişkin anıt mezarlar (tümülüsler) bulunmaktadır. Beldenin bugünkü sakinlerinin büyük bölümü 1878'deki Osmanlı-Rus Savaşı'ndan sonra Bulgaristan'dan göç etmişlerdir. Köftesi ile ünlenmiştir. Birçok insan çevre illerden ve ilçelerden Ahmetbey Köftesi için beldeyi ziyaret eder. Dokuzuncu Hariciye Koğuşu Dokuzuncu Hariciye Koğuşu, Peyami Safa'nın ilk baskısı 1930 yılında yapılmış otobiyografik romanı. Peyami Safa'nın en fazla basılan ve beğenilen eseridir. 15 yaşında hasta bir çocuğun 1915 yılındaki olayları anlattığı bir hatıra defteri şeklinde kaleme alınmıştır. Romanın başkişisi ve anlatıcısı olan “"Hasta Çocuk"”'un isminden romanda bahsedilmez. Bilinçli olarak, romancının değil roman kahramanının gözlemlerini esas alan ilk Türk romanıdır. İlk defa 7 Kasım 1929 – 10 Aralık 1929 tarihleri arasında, "Cumhuriyet" gazetesinde tefrika edilmiş; ilk baskısı 1930 yılında, "Resimli Ay" matbaasında yapılmıştır. Yazar eserin ilk baskısını arkadaşı Nâzım Hikmet’e ithaf etmiştir. Roman, aynı adla 1967 yılında yönetmen Nejat Saydam tarafından sinemaya uyarlanmıştır. Roman, 6 bölüm ve 44 kısımdan oluşur (I, II, IV, V ve VI. bölümler 7; III. bölüm ise 9 kısım içerir). Son bölümünde, romanın kahramanına roman kişilerinden Nüzhet tarafından Berlin'den gönderilen mektuplar ve bu mektuplara cevap olarak kaleme alınan, ancak gönderilmeyen bir mektup da mevcuttur. Ancak, tefrikadan kitaba geçirilirken mektuplar çıkarılmıştır. Romanın kahramanı olan 15 yaşındaki genç, dizindeki kemik veremi hastalığı nedeniyle iki kere ameliyat geçirmiş fakat iyileşememiştir. Doktoru, ona tekrar ameliyat olmasını tavsiye eder ancak ameliyatın riski büyüktür, bacağını kaybetme tehlikesi vardır. Genç, bu kötü haberi annesinden saklar. Ertesi gün başka bir doktora görünür; açık hava ve iyi bir dinlenme tavsiyesi alınca yaz tatilini uzaktan akrabası olan Paşanın Erenköy’deki köşkünde geçirmeyi düşünür. Erenköy’deki köşkte misafir olduğu günlerde Paşanın kızı olan çocukluk arkadaşı Nüzhet’le aralarındaki duygusal yakınlık güçlenir. Bu arada Ragıp isimli bir doktor Nüzhet’e talip olur; bu olay birkaç gün çocuktan gizlenir. Nüzhet’in annesi evliliğe taraftardır ama Paşanın endişeleri vardır. Durum ortaya çıktıktan sonra Paşanın gence fikrini sorması ve gencin yaş farkına değinerek olumsuz düşünceler açıklaması Nüzhet’in annesini kızdırır. Hasta genç ile aralarındaki yakınlaşmayı önlemek için kızına, hasta gençten mikrop kapabileceğini, uzak durması gerektiğini söyler. Bu konuşmayı duyan genç kırılır; ancak ertesi sabah kendi annesi de köşke geldiği için oradan hemen ayrılma düşüncesini gerçekleştiremez. Dr. Ragıp Bey’in de davetli olduğu yemekte Paşa’nın ve Ragıp Bey’in Fransızca hayranlığını eleştiren gencin Paşa ile de arası açılır. Annesinin telkinleri nedeniyle Nüzhet de kendisi ile konuşmamaktadır. Bir süre sonra annesi ile birlikte köşkten ayrılırlar. Yaşadığı üzüntüler sonucu hastalığı ağırlaşan genç ile Dr. Mithat ilgilenir. Uzun süre hastanede yatıp 3-5 ameliyat geçirdikten sonra iyileşme umudu olabileceği söylenince 9. Hariciye Koğuşu’na yatar. Gördüğü tedavi sonucu bacağı kesilmekten kurtulur. Hastaneden çıkarken Paşanın felç geçirdiğini, kendisini son bir kez görme istediğini; Nüzhet’in ise Ragıp ile yakın zamanda evleneceğini öğrenir. Bacağı hızla iyileşir; hastaneden ayrılır. Flamenko Flamenko, akademik olmayan Avrupa müzik formlarından biri, Endülüs Halk Müziği ve bu müzik eşliğinde yapılan dansın adıdır. Basit bir folk türü olmanın ötesinde kompleks ve yoğun kültürel geleneğe sahiptir. İspanya'ya özgü olduğu bilinmesine rağmen, aslında Endülüs bölgesinin kültürüdür. Kökenleri hakkında birçok soru işareti bulunur ancak genel olarak bölgedeki Latince konuşan asimile olmuş yerli İberik halklar, Berberi-Arap Müslümanlar, İspanya Yahudileri ve Çingeneler tarafından beraberce ortaya çıkarılan bir tür olarak kabul edilmiştir. Basit bir folk türü olmanın ötesinde kompleks ve yoğun kültürel geleneğe sahiptir. Flamenkoda öncelikli ve vazgeçilmez olan şarkıcıdır. Flamenko şarkıcısı, en azından "cante"nin birkaç tarzında uzman olmalı ve ilgili olduğu tarzın ise birçok ritmini, geleneksel ezgilerini ve çeşitli şiirlerini bilmek durumundadır. Klasik geleneklerde iyi vokal tekniği olarak bilinen, kendine özgü, ayırdedilebilen bir sese sahip olmalıdır. Ayrıca sesini batıdan çok doğu tekniğine yakın bir tarzda kullanabilmelidir. Flamenko şarkıcıları, parmaklarını masaya vurarak, alkış yaparak, ayaklarıyla -yaşlıysa bastonuyla- yere vurup ritim tutarak, kendi sağlayacağı ritmik eşlikle geleneğe bağlı fakat kendi ruhunu ve anın getirdiği hisleri de katarak kendi solosunu yaratır. Kadın ve erkek şarkıcılar tipik olarak aynı mutlak ses aralığında, birbirine yakın seslerde söylerler. Teknik olarak erkekler yüksek tenor, kadınlar da alto aralığında söyler. Şarkıcıya bir gitarcı eşlik eder. Gürültülü bir eğlence ortamında iki ya da daha fazla gitarcının da olduğu görülür. Gitarcı tabii ki icra edilen şarkı formunun ritmini iyi bilmeli ve şarkının geleneksel melodilerine aşina olmalıdır. Şarkıcıyı desteklemek için cümlelerin sonuna kısa dekorasyonlar ya da cevaplar ekleyebilir. Letralar arasında "faseta" denen melodik çeşitlemeler (geleneksel ya da kendi keşfettiği) çalabilir. Şarkı ile birlikte dansta varsa o zaman gitarcının dansçıyı da desteklemek gibi bir görevi vardır. Bu durumda dansın ritimlerine uygun üslupları da bilmek zorundadır. Böyle bir ortamda gitarcı sololarda yapabildiğinden değil öncelikle dansa ve/veya şarkıya getirebildiğinin en iyisinden dolayı ödüllendirilir. Flamenko gitarı ve tekniğini ele alırsak: Enstrümanın kendisi daha çok klasik gitara benzer. Yapısı daha hafif, sesi daha parlaktır ve teller gitarın gövdesine daha yakındır. Ses deliği ve köprü arasındaki bölgeyi "golpe"denen (yüzük parmağının tırnağı ile yapılan hafif vuruşlar) tıklatmalardan koruyan ince bir plastik tabaka vardır. Bu, sese, perküsyona yakın bir vurgu sağlar. Sol el tekniği, klasik tekniğe benzemesine rağmen perdeli pozisyonları bireyselleşmiş parmak pozisyonlarından daha çok tutulur. Sağ el tekniği, klasik teknikten daha fazla olarak birkaç şey daha ister. Bunlar çeşitli rasqueadolar (çeşitli parmaklarla bütün tellere yapılan hızlı ve perküsyon tarzı çarpmalar) ve yukarıda da bahsettiğim golpelerdir. Genel olarak flamenko gitarı daha çok atakla ve daha agresif çalınır. Üç Anadolu Efsanesi, Yaşar Kemal'in destansı romanlarından. İlk basımı 1967'de Ararat Yayınevi tarafından yapılmıştır. Kitabın tam adı Üç Anadolu Efsanesi - Köroğlunun Meydana Çıkışı, Karacaoğlan, Alageyik'dir. Kitap yapı itibarı ile bu üç efsaneyi konu olmaktadır. Yaşar Kemal, Anadolu'yu karış karış gezerek topladığı derlediği destanları kendi üslubu ile harmanlayarak okuyucuya sunmaktadır. Kitapta sıralama olarak ilk destan Köroğlu Destanı'dır. Bu destanda Köroğlu'nun ortaya çıkışı ve Bolu Beyi ile verdiği mücadele anlatılır. Köroğlu'nun ve babası Koca Yusuf'un söylediği veya ona atfedilen sözlere, türkülere bu destanda yer verilir. Aşağıda yazılan şiir Koca Yusuf'un oğlu Köroğlu'ya nasihatıdır. Akar abı hayat biter yemişler Aslan gibi dağlarda kalmalı Yürü oğlum burada aslanlar yatar Aslan yatağında aslan olmalı Buralardan kalkıp gitmeli düze Allah yardÄ±m eder burada bize Almalı kervanı çıkmalı düze Bu dağlarda mesken tutup kalmalı Topuzu çekmeli yola durmalı Bezirgan bozmalı çerçi vurmalı Fakirler donatıp, aç doyurmalı Koğan aslan gibi alıp gelmeli Seyis Yusuf derler benim adÄ±ma Rahmetme bir kulun asla dadÄ±na İşte nasihatim budur zatına Kesmeli kervanı alıp gelmeli İkinci destan ise Karacaoğlan Destanı'dır. Bu destanda Karacaoğlan'ın yaşadığı çevre ortaya çıkışı ve sevdiği Elif'e kavuşması anlatılır. Bu destanda da Köroğlu'nda olduğu gibi Karacaoğlan'ın söylediği veya ona atfedilmiş sözlere, türkülere, ağıtlara yer verilir. Aşağıdaki şiir Karacaoğlan'ın sıla hasreti ile söylediği bir türkünün sözleridir. İmana gel kanlı gurbet imana Biz de başımızı saldık gümana Yağıp yağmur gün deyince çimene Kokar burcu burcu gülü sılanın Ovalar ovalar engin ovalar Gözüm yaşı biribirin kovalar Yüce dağ başında şahin yuvalar Öter garip bülbülleri sılanın Bitmedik işlere Mevla ulaşa Daha neler gelir sağ olan başa Geçerse bu yaz da kalırsak kışa Korkar覺m kapan覺r yolu s覺lan覺n KaracaoÄŸlan derki bana n'oldu Sarardı gül benzim gazele döndü Sılada sevdiğimi yadeller aldı Bilmem nasıl oldu hali sılanın Üçüncü destan Alageyik Destanı'dır. Bu destan kahramanı geyik avcısı Halil'in sevdiğine kavuşması ve geyik avı müptelalığını anlatır. Diğer destanlarda olduğu gibi bu destanda da çeşitli folklorik söz, ağıt, türkü ögelerine yer verilir. Aşağıdaki şiir Halil'in Zeynep'e söylediği ağıttır. Bende gittim bir geyiğin avına Geyik çekti beni kendi dağına Tövbeler tövbesi geyik avına Siz gidin kardaşlar kaldım kayada Ben giderken kayabaÅŸÄ± kar idi Yel vurduda iklim iklim eridi Ak bilekler taş üstünde çürüdü Siz gidin kardaşlar kaldım kayada Urgan覺m kayada as覺l覺 kald覺 Elbise sandıkta deşili kaldı Gerdekte nişanlım küsülü kaldı Siz gidin kardaşlar kaldım kayada Kayanın dibinde çadır kursunlar Çifte davul çifte zurna vursunlar Kayada kaldığım yare desinler Siz gidin kardaşlar kaldım kayada Yaşar Kemal bu eserinde halk diline sadık kalarak yorumladığı üç anadolu efsanesini anlatırken okuyucuya dönemin sosyo-kültürel yapısı ve folklorik mirasını da sunar. Yakutlar Yakutlar ya da Sahalar (Sahaca: Сахалар ["Sahalar]"), Rusya içindeki Saha Cumhuriyeti'nde yaşayan Türk halkı. Sahalar, dil bağlamında bakılacak olursa Türk dillerinin kuzey öbeğine bağlı bir dildir. Çoğunluğu Saha Cumhuriyeti'nde olmak üzere, bu dili yaklaşık 456.000 kişi konuşur. Yakutça, Magadan, Sahalin bölgelerinde, Taymir ve Evenk özerk bölgelerinde de konuşulur. Sahaların dili, aynı zamanda kuzey Sibirya'nın küçük halklarının ticârî dilidir. 1960 ve 70'lerde kültürel ve manevi bir canlanma Saha dili ve edebiyatının yeniden doğmasını sağlamıştır. Sahalar, 13. ve 14. yüzyıllarda Moğol kökenli Buryatların akınlarından sonra Sibirya'nın Baykal Gölü bölgesinden kuzeye göçen ve Türkçe konuşan insanların torunlarıdır. Bölgenin yerlisi olan daha küçük sayıdaki Moğol, Even (Lamut), Tunguz ve Eski Asya halkları da Sahalarla kaynaşmıştır. Bölgenin güney ve kuzeyi arasında kültürel farklılıklar bulunmasına rağmen, her iki grup da Doğu Ortodoks Kilisesi ile Şamanist ve Tengrici inançlarının bir bileşimini benimsemiştir. Sahaların nüfusu 1926 ile 1959 arasında kolektivizasyonun ve Sovyet baskısının sonucunda hızla düşmüştür. Bugün Rusya Federasyonu topraklarının beşte birini oluşturan Saha Cumhuriyeti'nin toplam nüfusu 929.280'dir (2002); Sahaların bu nüfus içindeki oranı % 46'dır (432.290) ve cumhuriyetin nüfusunun çoğunluğunu oluştururlar. Eski Türk kültürünün izlerinin büyük oranda hissedildiği Saha Türklerinin kültürü yöredeki öbür Türk topluluklarının kültürü ile büyük bir benzerlik gösterir. Saha Türkleri eski Türk giyim ve yaşam tarzını bugüne kadar yaşatmayı başarmışlardır. Ayrıca Sahalar kış aylarında ren geyiğinin derisinden hazırlanan ayakkabılar giymektedirler. Yakutça, Sahaca (саха тыла-"Sakha Tyla"), Yakut Türkçesi ya da Saha Türkçesi; Sahaların (Saha Türklerinin, Yakutların, Yakut Türklerinin) konuştuğu Kuzeydoğu Asya'da konuşulan, Türki diller dil ailesine ait sondan eklemeli bir dildir. Türki diller ailesinin Kuzeydoğu Dilleri (Sibirya Dilleri) grubundan Şaz Türkçesinin devamını oluşturur. Dil, Saha Cumhuriyeti'nde çoğunluğun resmî dilidir. Rusya, ABD, Almanya, Büyük Britanya, Kanada, İsveç, Norveç, Fransa, Güney Kore, Avustralya gibi Sahaların göçtüğü ülkelerde de resmî olmayan azınlıklar tarafından da konuşulmaktadır. Sahacayı anadili olarak konuşan 450 ile 500 bin insan bulunmaktadır. Dil; Saha Cumhuriyeti'nde ulusal resmî dil, Rusya Federasyonu'nda ise yerel resmî dil statüsüne sahiptir. Taymir Yarımadası'nın doğusunda yaşayan halkların Rusça dışındaki resmî olmayan ticaret dilidir. Sahaca, diğer pek çok Türki dil ile de paylaştığı sondan eklemeli olması ve ünlü uyumu gibi dil bilgisi özellikleri ile ön plana çıkar. Dil, tümce yapısı açısından genellikle özne-nesne-yüklem sırasına sahiptir. Hin-Avrupa ve Hami-Sami gibi büyük dil ailelerine bağlı dillerin aksine gramatik cinsiyetin (kelimelerdeki eril ve dişi cinsiyet ayrımı) bulunmadığı klasik bir Altay dilidir. Söz varlığının bir kısmı Rusça, İngilizce, Fransızca, Moğolca, Tunguzca, Çince gibi yabancı dillerin yanı sıra çeşitli Paleo-Sibirya dillerinden geçmedir. Diğer Türk dillerinin aksine istisnalar dışında Arapça ve Farsça'dan etkilenmedi. Dil, son halini 1939'da alan Kiril alfabesi tabanlı Saha Alfabesi ile yazılır. Yakut mutfağında, geleneksel içki kumis, inek, kısrak ve ren geyiği sütü süt ürünleri, dilimlenmiş dondurulmuş tuzlu balık stroganina (строганина), somun eti yemekleri (oyogos), venison adlı geyik eti, dondurulmuş balık, kalın krep ve darı püresi tereyağı ve at yağı ile yapılan salamat vardır. Kuerchekh veya kierchekh isimli tatlı, inek sütünden veya çeşitli meyvelerle kremadan yapılır. Indigirka ise geleneksel bir balık salatasıdır. Sahaların en fazla nüfusunun olduğu Saha Cumhuriyeti 949 753 kişilik (2009) bir nüfusa sahiptir. Куораттарга олорор дьон — 64,3 % (2002) Ülke yüzölçümü büyük olduğundan 0,3 kişi/km² düşer. Saha Cumhuriyeti nüfus ilerlemesi (bin kişi). 2002 yılı resmî sayımlarında kadın-erkek oranı: Saha Cumhuriyeti'nde 1939—2010 arası soyların oran dağılımı: Afganistan Devrimci Kadın Birliği Afganistan Devrimci Kadın Birliği veya kısaca RAWA (Farsça: جمعیت انقلابی زنان افغانستان), İngilizce: Revolutionary Association of the Women of Afghanistan), 1977 yılında Afganistan’ın başkenti olan Kâbil’de Meena Keshwar Kamal liderliğinde kurulmuştur. RAWA, feminist, köktendincilik karşıtı, seküler demokrasi için çalışan ve laiklik yanlısı bir organizasyondur. Meena Keshwar Kamal, ifade özgürlüğü ve siyasi faaliyetler yürütme hakkını kazanmak için 1977 yılında RAWA’nın temelini atmıştır. RAWA, kurulduğu günden bu yana Afganistan’ın yoksul ve susturulmuş kadınlarının sesini duyurmak için mücadele etmektedir. RAWA, Afgan kadınlarına hak ve potansiyelleri konusunda sosyal ve siyasi farkındalık kazandırmayı hedeflemektedir. İnsan hakları ve sosyal adaletin sağlanması için varlığını sürdüren, Afgan kadınlarının bağımsız siyasi/sosyal örgütü olarak bilinen RAWA’nın Sovyetler Birliği’nin Afganistan’ı işgal ettiği dönemdeki öncelikli amacı, demokrasi mücadeleleri ve kadınların eğitimle bilinçlendirilmesi yönünde olmuştur. Dinî fundamentalistlerin ve aşırı köktendinci Taliban’ın kadın karşıtı ve şovenist yönelimi, 1992 yılında Sovyet yanlısı kukla rejiminin devrilmesinden bu yana RAWA’nın siyasi mücadelesinin odak noktasını oluşturmuştur. Taliban döneminde bir taraftan Pakistan sınırındaki mülteciler için açtığı okullar ve Afganistan içinde evlerde verdiği gizli kurslarla modern eğitim faaliyetini yürütürken, diğer taraftan Taliban yönetiminin insanlık dışı uygulamalarını dünyaya duyurmaya çalışmıştır. RAWA, daha sonraki dönemde Kuzey İttifakı olarak adlandırılan mücahitlerin gelmesi ile 60 bin kişinin katledilmesi üzerine bu vahşeti ve kadınlara yapılanları dünyaya duyurmaya çalışmıştır. RAWA misyonunu “bağımsız, özgür, demokratik ve laik bir Afganistan’ın kurulması için mücadele etmek” olarak ifade etmektedir. RAWA’nın kadın üyeleri, açık bir tavır aldıkları Taliban ve diğer anti-seküler gruplar tarafından gelebilecek saldırılara karşı önlem olarak takma adlar kullanıyorlar. Dünyanın neresinde olurlarsa olsunlar faaliyetlerini tanıtırken yüzlerinin görüntülenmesine ve kimliklerinin deşifre edilmesine izin vermiyorlar. Afganistan’da 1992’de iktidara radikal dincilerin gelmesiyle, kadınların sahip olduğu sosyal, ekonomik ve kültürel haklar bakımından çok daha geriye gidilen bir dönem başlamıştır. Sonrasında 1996-2001 yılları arasında iktidarda kalan Taliban, kadınları kamu alanlarından yasaklayarak eğitime ve istihdama olan erişimlerini de kesmiştir. Kısacası kadına ve kadın haklarına bir nevi sansür gelmiştir. Taliban’ın ülkeyi şeriatla yönettiği dönemde, politik olarak devlet mekanizmalarının işlememesi ve uygulamaya konulan yasalar kadın haklarının ihlaline neden olmuş ve kadınlara uygulanan baskıyı arttırmıştır. Bu kapsamda bir kadının yanında aileden bir erkek olmadan dışarı çıkması ve erkek doktora muayene olması dahi yasaklanmıştır. Kadınların başlarından ayakuçlarına kadar bedenlerini örten burka adı verilen bir tür çarşaf giyinmeleri istenmiştir. Taliban yönetimi döneminde, ülkedeki okullar yakılarak kızların eğitime erişimleri engellenmiştir. Taliban yanlısı gruplar tarafından kız öğrencilere ve öğretmenlere çeşitli saldırılar düzenlenmiş, kadın hakları savunucuları tehdit edilerek sindirilmiş ve birçok kadın katledilmiştir. Taliban dönemi Afganistan’ında adalet, hukuk düzeni ve özgürlükler konusunda büyük ölçekte ihlaller gerçekleşmiştir. Doğu Avrupa Zaman Dilimi Doğu Avrupa Zaman Dilimi (Eastern European Time; EET), UTC+02.00 zaman diliminin bir parçasıdır. GMT'den 2 saat ileridir. Doğu Avrupa ülkeleri ile birlikte, bazı Kuzey Afrika ve Orta Doğu ülkeleri tarafından kullanılır. Bu ülkelerin çoğu yaz saatini de kullanır. Köroğlu Destanı Köroğlu Destanı, Türk, Altay, Anadolu ve Azeri efsanelerinde ve halk öykülerinde yer alan söylencesel kahramanın öyküsünün anlatıldığı doğal bir destandır. Başkahramanı, destana da adını veren Köroğlu'dur. Koroğlu veya Goroğlu olarak da söylenir. Köroğlu, Tüm Türk Dünyasının ortak motiflerinden biridir. Annesi ışıktan hamile kalır ve diri diri gömülerek öldürülür. Annesi Cembil Hatun'dur. Mezarda doğar, ölmüş anasını emerek büyür. Ahmet Yesevi’nin toprak altına mezar kazıp orada yaşayarak çile çekmesi bu anlayışı çağrıştırmaktadır. Değişik ülkelerde uyarlanarak farklı versiyonları anlatılır. Körlük kavramı yalnız görmemeyi değil, görülmemeyi de içerir. Sevgilisinin ardından öbür dünyaya yolculuk yapar. Kahramanlar korunmak için görünmez olurlar. Hızır zaman zaman kör olarak betimlenir çünkü onun göze ihtiyacı yoktur. Körlük bilgeliği simgeler. Değişik yörelerde bazen farklı isimlerle anılan babası Alı Koca (İslamdan sonra Ali), körlük tanrısı Alığ Han’ın rasyonel (gerçekçi) bir versiyonudur. Köroğlunun ismi de Ali’dir. Kor kelimesi ışık demek olduğu gibi yer altı, dağ, toprak gibi anlamları da vardır. Bütün bunlar bir arada değerlendirildiğinde Köroğlu ismi üç farklı manayı ifade eder. Köroğlu kendisini defalarca kurda benzetir. Anadoluda 16. Yüzyılda Yaşayan ve bu destan kahramanının adını alarak onunla özdeşleşen Köroğlu adlı halk ozanının şiirleri de kendisiyle bütünleşmiştir. Böylece Köroğlu ozanlık yeteneği ile de bütünleşmiştir. Köroğlu Destanı, kahramanı Ruşen Ali'nin ve babası Koca (Seyis) Yusuf'un Bolu Beyi ile olan mücadelelerini ele alır. Kahramanı 16 yüzyılda yaşamış halk ozanı Köroğlu'dur (Ruşen Ali). Bu destan Yaşar Kemal'in Üç Anadolu Efsanesi yapıtında yazına kazandırılmıştır. Kor “ateş, yeraltı” (veya Kör “görmeyen”) ve Oğul sözcüklerinin bileşimidir. Emilio Barzini Emilio Barzini, Baba romanındaki ve romandan uyarlanarak çekilen Baba filminde Richard Conte tarafından canlandırılan bir mafya babası. 1940'larda Amerika'daki İtalyan mafya ailelerinin lideridir. New York'taki 5 alileden en güçlü olan Barzini ailesinin lideridir ve bu liderliğini korumak için yükselişte olan Corleone ailesinin varlığından rahatsızlık duymaktadır. Corleoneleri yok etmek için zekice bir plan yapıp uyuşturucu kralı Solozzoyu ve Tataglia ailesini Don Vito Corleone'nin üstüne sürmüştür. Ancak Corleoneler Solozzo'yu öldürmüştür. Baba lakaplı Don Vito Corleone'nin ölümünden sonra ailenin başına geçen oğlu Don Michael Corleone tarafından iş yerinin çıkışında polis kıyafetli adamı Al Neri tarafından vurularak öldürülmüştür. Pete Clemenza Peter "The Fatty" (Şişko) Clemenza, Mario Puzo'nun yazdığı The Godfather (Baba) romanında ve romana dayanarak çekilen aynı isimli filmde bulunan hayali bir karakterdir. Baba lakaplı Don Vito Corleone ile çok eskiden tanışmaktadırlar ve ailenin yükselişinde önemli bir yere sahiptir. Ailenin infaz işlerinden sorumludur. Clemenza'nın af, merhamet manasına gelmesi ise gerçekten çok ironiktir. Don Vito ile gençlik zamanlarından tanışmaktadır. Birlikte hırsızlık yapmışlardır. Filmde bu karakteri Richard Castellano canlandırmıştır. Amerika'nın Courland kolonileştirmesi Courland Düklüğü 1654–1659 ve sonra 1660–1689 yılları arasında Tobago'da kurduğu kısa süreli kolonisi ile Amerika'yı kolonileştiren en küçük ulus olmuştur. Courland, modern Letonya'da Polonya-Litvanya Milletler Topluluğu'nun feodal sistemi altında 1561'de düklük olarak kurulmuştur ve nüfusu 200.000'di. Baltık Alman azınlık eğitimli, yöneten ve ticaretle uğraşan sınıfı oluşturuyordu. Letonyalı çoğunluk ise köylü sınıfını oluşturmaktaydı. Dük Jacob Kettler'in yönetimi altında, düklük refah seviyesinde zirveye ulaşmıştır. Batı Avrupa'ya olan seyahatleri boyunca, Jacob ticari fikirler konusunda istekli bir hale gelmiştir ve düklük metal işçiliği ve gemi yapımı konusu daha çok gelişmeye başlamıştır. Ticaret ilişkileri sadece yakın ülkelerle değil Büyük Britanya, Fransa, Hollanda, Portekiz ve diğer ülkelerle de gelişmişti. Kettler, Windau ve Libau ana limanlarıyla Avrupa'nın en büyük ticaret filolarından birini kurmuştu. Düklüğün gemileri Batı Hint Adaları'na 1637 gibi çok erken tarihlerde ticaret seferleri düzenliyorlardı, bu seferlerde Courland gemisi Tobago'da 212 yerleşimci ile bir koloni kurma girişiminde bulunmuştur. Adada bulunan daha önceki Hollanda kolonisi İspanyollar tarafından birkaç ay öncesinde yokedilmişti. İlk Courland kolonisi, 1639'da yapılan ikinci girişim gibi yine başarısızlığı uğramıştı. 1642'de, Kaptan Caroon'a ait iki gemi 300 yerleşimci ile Courland Koyu'nun kuzey sahiline yerleşmeye çalışmışlardır fakat Karayip yerlileri tarafından kısa sürede geri püskürtülmüşlerdir. Courland'ın ilgisi değişmiş ve Düklük 1651'de ilk başarılı kolonisini kazanmıştır fakat bu koloni Afrika'da Gambia Nehri üzerinde St. Andrews Adası'nda kurulmuştur ve burada Jacob Kalesi'ni inşa etmişlerdir. Kısa süre sonra, 20 Mayıs 1654'te, diğer bir koloni "Das Wappen der Herzogin von Kurland" isimli geminin varmasıyla Tobago'da kurulmuştur. Gemi Tobago'yu işgal etmek için 42 top, 25 subay, 124 Courlandli asker ve 80 kolonici aile taşımaktaydı. Kaptan Willem Mollens adanın adını "Yeni Courland" olarak ilan etmiştir. Adanın güney-batı kısmına bir kale dikilmiştir, Jekabforts (James Kalesi) ve çevresinde bulunan kasabaya Jekaba pilseta (Jamestown) ismi verilmiştir. Diğer verilen isimler arasında Büyük Courland Koyu, James Koyu, Courland Mülkü, Yeni Jelgave, Liepaja Koyu ve Küçük Courland Koyu bulunmaktadır. Bir Evangelik Lüteriyen kilisesi Courlandliler tarafından adaya gelişlerinin ilk yılında yapılmıştır. İkinci Hollanda kolonisi birkaç ay sonra kurulmaya başlamıştır ve çok geçmeden Courland yerleşimini sayı olarak geçmişlerdir. 1657'de 120 Courlandli kolonici gelmiştir, fakat Hollanda kolonisi bir sonraki sene 500 Fransız yerleşimcinin kendilerine katılmasıyla 1.200 kişilik nüfusa ulaşmıştır. Avrupa'ya ihraç edilen mallar arasında şeker, tütün, kahve, pamuk, zencefil, çivitotu, rom, kakao, kaplumbağa kabuğu, tropikal kuşlar ve tüyleri bulunmaktaydı. Courland Düklüğü İsveç ve Polonya için ilgi odağıydı. 1655'te İsveç ordusu Düklük sınırlarına girmiştir ve Kuzey Savaşları (1655–1660) başlamıştır. Dük Jacob İsveç ordusu tarafından 1658–1660 yılları arasında tutsak tutulmuştur. Bu dönem boyunca, her iki koloni de Hollandalı koloniciler tarafından alınmıştır ve ticaret filoları ve fabrikaları yok edilmiştir. Hollandalı yerleşimciler adada bulunan James Kalesi'nin etrafını sararak Courland Valisi Hubert de Beveren'i teslim olmaya zorlamışlardır. Courland, Yeni Courland'den resmi olarak 11 Aralık 1659 tarihinde çekilmiştir. Savaş 1660'ta imzalanan Oliwa Antlaşması ile sona ermiştir, antlaşmaya dayanarak Tobago Courland'e geri verilmiştir. Courlandliler Tobago'yu 1666'da, muhtemelen o yıl gerçekleşen bir korsan saldırısı sonucunda terketmişlerdir. 1668'de bir Courland gemisi Jacob Kalesi'ni geri almak istemiştir fakat Hollanda tarafından geri püskürtülmüştür. Tobago Jacob'un hükmünün son yıllarında kısa süreliğine Temmuz 1680'de geri alınmıştır, fakat bu da başarısızlıkla sonuçlanmıştır. Filoyu ve fabrikaları yenilemeye başlamıştır fakat Düklük eski refah seviyesine bir daha ulaşamamıştır. Ada Mart 1683 ile Haziran 1686 tarihleri arasında terk edilmiş durumda kalmıştır ve bir sene önce Courland tarafından satılmasından kısa süre sonra Mayıs 1690'da Courlandliler Tobago'yu kalıcı olarak terketmişlerdir, buna rağmen vazifesi başında bulunmayan valiler 1795 yılına kadar atanmaya devam etmiştir. Courland Koyu'nun yakınında bulunan Courland Anıtı Düklük yerleşimcilerinin anısınadır. Çarşı (taraftar grubu) Çarşı, Beşiktaş Jimnastik Kulübü'nün taraftarlarından oluşan belli bir grubun ismidir. 1982 yılında kurulan Çarşı grubu, futbol maçlarını ağırlıklı olarak Kapalı Tribün'de izler. En bilinen sloganları "Çarşı her şeye karşı!" ve "Evdeki hesap Çarşıya uymaz"dır. En tanınan amigosu Alen Markaryan'dır. 27 Mayıs 2008 günü varlığını sona erdirme kararı aldı. Ama 21 Ağustos 2008 tarihinde, yaklaşık 200 kişilik bir taraftar grubu alem biter, ortam biter, Çarşı bitmez diyerek Çarşı ve tezahüratlarının devam edeceğini Maçka Parkı'nda duyurdu. Beşiktaş 24 Ekim 2007 tarihinde UEFA Şampiyonlar Ligi grupmaçında 132 desibel ile dünya rekoruna ulaşmış ve Eurosport ile UEFA'nın internet sitesinde de bu rekora yer verilmişti. Ancak bu maçta Guinness hakem heyetinin olmaması nedeniyle siyah beyazlı taraftarların rekoru resmiyet kazanmamıştı. Son olarak 13 Nisan 2016 tarihli gazete ve sosyal medya haberlerinde, 11 Nisan 2016 günü Bursaspor ile oynanan Vodafone Arena açılış maçında yeni desibel rekorunu gerçekleştirdikleri ve rekoru 135 desibele çıkardıkları dile getirildi. Bu grup diğer taraftarlardan ya da taraftar gruplarından ilginç bir bileşen olmasıyla ayrılmakta, maçlarda takındığı tavırlar, açtığı pankartlar, dile getirdiği tezahüratlarla farklı bir taraftar profili çizmektedir. 1980'lerin ortalarından itibaren belirginlik kazanan, 1990'lardan sonra iyice bilinir hale gelen grup, aslında homojen bir yapıdan oluşmamakta ya da belli başlı üyelerden ibaret sayılmamaktadır. Farklı sosyal tabakalardan, kültürel çevrelerden ve etnik kimliklerden, farklı ve hatta çatışan politik ve ideolojik alanlardan insanlar Çarşı Grubu adı altında toplanmaktadır. Bununla birlikte genel olarak muhalif bir görünüm ve söylem Çarşı Grubunun özelliği olarak işaret edilebilir. Beşiktaş kulübüyle doğrudan ilişkili grup üyeleri olabildiği gibi, özerk ve bağımsız taraftar olarak kendini ifade eden üyeler de mevcuttur. Ağırlıklı olarak üniversite öğrencilerinin de içinde yer aldığı bir grup olarak bilinmektedir. Bunun sonucu olarak grubun öne çıkan özelliği hazır cevap ve mizahi yönü gelişmiş bir topluluk olmasıdır. Grubun içindeki insanlar sürekli bir değişkenlik arz etmekle birlikte, belirli bir anlamda Çarşı Grubunun kendisine özgü söylemi ve özgün tarzı sürekli geliştirilmekte, belirli bir doğrultuda sürdürülmektedir. Şiddet olaylarında, taraftarlar arası çatışmalarda da grubun ismi sıklıkla anılmaktadır. Birkaç çeşit Çarşı Grubu adını kullanan eğilim söz konusudur. Sağ ve sol politik eğilimler arasında bir gerilim olduğu da söylenebilir. Bununla birlikte Çarşı Grubu denilince akla gelen daha çok tribünlerde görmeye alışık olunmadık tarzda muhalif bir söylem kullanması, sol politik söyleme ait kavramları ve sembolleri benimsemesi, güncel politik konulara ilişkin çoğu zaman beklenmedik tavır takınması olmaktadır. Örneğin Çarşı yazarken A'yı anarşizmin sembolü olan yuvarlak içindeki a şeklinde yazmaları, genelde milliyetçi ve ülkücülerin egemen olduğu kabul edilen tribünlerde başlıbaşına bir ilginçlik olarak görünmektedir. Grubun çıkışlarında belirgin bir özellik olarak anti-faşist bir söylem görülmektedir. Ayrıca grup içinde kendilerini demokrat, sosyal demokrat, sosyalist, ekolojist vb. şeklinde de ifade edenlerin varlığı da söz konusudur. Türkiye'de yaşanan terör olaylarını protesto amaçlı biri 2007 yılında Liverpool FC ile oynanan Şampiyonlar Ligi maçı ve 2008 yılındaki Galatasaray maçında kapalı tribünü kaplayacak şekilde ""Şehitler Ölmez, Vatan Bölünmez"" yazılı bayrak açmışlardır. Bu bayrak ulusal basın olmak üzere genel olarak olumlu karşılanırken, bazı çevreler tarafından bu pankartın Çarşı'nın klasik tavrına ters olduğu ve bayrağın içeriğinin şovenizm taşıdığı savunuldu. İlginç yapısı nedeniyle dikkat çeken Çarşı Grubu bu nedenle medyada pek çok kere özel programlar ve haberlerle yer almıştır. Mehmet Ali Birand'ın sunduğu haber programı 32. Gün Çarşı için özel bir program yapmıştır. Ayrıca, pek çok dergi ve gazetedeki yazı dizisine konu olan Çarşı Grubu, Haber Dergisi Nokta'nın 4 Ocak 2007 sayılı nüshasına kapak olmuştur. 19 Aralık 2006 günü ise İletişim Yayınları "çArşı Neye Karşı" adıyla bir konferans düzenlemiştir. Çarşı Grubu, popülerliği ve söylemleri ile TV dizilerinde de yer bulmuştur. Gazetelerde Fatih Terim'in Mehmet Ağar ile birlikte resimleri yayımlanıp ""İmparator"" diye tanımlandığı sırada Çarşı Grubu, ""İmparatorluk değil tam demokrasi"" diye pankart açarak tavır sergilemiştir. Ayrıca "Çarşı Alayına karşı" sloganı da söz konusu grubun hem öteki takımlara hem politik kimliklere karşı duruşunu ifade etmektedir. Bülent Ecevit'in ölümü üzerine resmi sitelerine koydukları "Kara Kartal seni unutmayacak Karaoğlan" sloganıyla ilgi çekmiştir. Dikkat çekici eylemleri arasında Barcelona'nın Kamerunlu siyahi oyuncusu Samuel Eto'o'ya La Liga'da hemen her maçta yapılan ırkçı tezahüratlar nedeniyle ""çArşı ırkçılığa karşı -hepimiz Eto'yuz!"" pankartları ile destek vermeleri gelmektedir. Grup, 1995-1997 yıllarında "Forza Beşiktaş" adında hiçbir yayın grubuna bağlı olmadan bir fanzin tarzında haftalık dergi çıkarmıştır. Bu dergi sadece bir spor kulübünün taraftarları tarafından hazırlanıp yayınlanan ilk süreli yayın olmuştur. Çarşı Grubu'nun dikkat çeken bir diğer tavrı nükleer enerji santrallerine karşı duruşudur. 2005/06 sezonunda bazı maçlardan önce açtıkları ""Çarşı Nükleer Santrallere Karşı"" yazılı pankartlarla dikkat çekmiş ve Sinop'ta düzenlenen Nükleer karşıtı gösterilere katılmışlardır. 2006/07 sezonunda BJK İnönü Stadyumu'nda oynanan Galatasaray derbisinde ise Greenpeace örgütü ile birlikte ""Nükleersiz Türkiye"" yazılı bir pankartla gösteri yapmışlardır. 2007 yılında kuruluşunun 25. yılını kutlayan Çarşı, bu sebeple düzenleyeceği etkinliklere Kızılay'a topluca kan bağışında bulunarak başlamıştır. 21 Nisan 2007 günü oynanan lig maçı öncesi Beşiktaş'ta kurulan çadırlarda 250'den fazla kişi kan vermiştir. 25. yılın anısına düzenlenen bir başka sosyal etkinlik ise ""Hediyeni kap, Miniatürk'e gel"" sloganı ile 25 Nisan 2007'de kimsesiz çocuklara oyuncak ve kırtasiye dağıtılan organizasyon olmuştur. Sosyal konularda yaptıkları eylemlerden biri de 2008 yılında Almanya'da neonaziler tarafından kundaklanan Türk ailenin evinin önündeki eylemleri olmuştur. Grubun dikkat çeken ve ulusal basında yer alan tavırlarından biri de Mart 2008'de oynanan Galatasaray maçı öncesi resmi sitelerinde alkol karşıtı bir slogan yerleştirip, maç günleri alkol alınmaması kararıdır. Grubun öncülüğünde Beşiktaş taraftarı, 27 Ekim 2011 tarihindeki Beşiktaş-Fenerbahçe maçının bitiminde atkılarını sahaya atarak Van'daki depremzedelere yardımda bulunmuşlardır. Beşiktaş Çarşı Taraftar Grubu, il trafik kodu 65 olan Van için 20 Kasım 2011 tarihindeki Beşiktaş-Galatasaray maçının 65. dakikasında üstlerini çıkararak soğukla mücadele eden depremzedelerin durumuna dikkat çekmiştir. Gezi ParkıOlayları kapsamında Beşiktaş İnönü Stadı yıkımında kullanılan ekskavatörü kullanarak TOMA'ları geri püskürtmüşlerdir. Ekskavatör'e "POMA, (Polis Olaylarına Müdahale Aracı)" adını vermişlerdir. 2007 yılında kuruluşun 25. yılını kutlayan Çarşı Grubu hakkında Pancard Film adlı prodüksiyon şirketi bir belgesel hazırlamaktadır. Ön hazırlıkları bir yıldan fazla süren ve taraftarlardan toplanan video ve fotoğraflarla destekelenen belgeselin 2008 yılı Haziran ayında tamamlanacağı öngörülmektedir. Genel olarak tribün içinden çıkan kişilerin anılarının, dış saha maçlarınındaki yolculukların ve BJK İnönü Stadyumu ve Beşiktaş semtindeki maç gününündeki olayların anlatıldığı belgeselde ayrıca Beşiktaşlı ve diğer takımın sporcularının da röportajları yer almaktadır. Ayrıca Lig TV adlı televizyon kanalı "çArşı’nın Yürüyüşü" adlı bir belgesel hazırlayarak televizyonda yayınlamıştır. 27 Mayıs 2008 Tarihinde Çarşı Grubu, çeşitli nedenlerden dolayı varlığını sona erdirme kararı aldıklarını açıkladılar. Çarşı ile ilgili "Asi Ruh" belgeselinin Beşiktaş Kültür Merkezi'ndeki galasında konuşan tribün lideri Alen Markaryan, Çarşı'nın Beşiktaş'ın önüne geçtiği yönündeki eleştiriler ve çeşitli spekülasyonlar sebebiyle "Çarşı kendini feshetmiştir" dedi ve ekledi: "Çarşı artık yok!..". Çarşı grubunun resmi sitesi forzabesiktas.com'da, Alen Markaryan adına açıldığı belirtilen başlıkta da haberin doğru olduğu teyit edildi ve "Kanallarda ve internet sitelerinde geçen haber doğrudur. Çarşı ismi bitmiştir." ifadesi yer aldı. 22 Ağustos 2008 Tarihinde Çarşı Grubu yeniden tribünlere dönme kararı aldı. Çarşı grubunun resmi sitesi forzabesiktas.com'da haber teyit edildi ve "dosta düşmana ilan ediyoruz. Yeni dönemde Çarşı Grubu olarak yeniden tribünlerde olacağız" denildi. ABD spor taraftarları tarafından yapılan oylamada, Çarşı grubu Beşiktaş'ın 2007 yılında Liverpool'u 2-1 yendiği mücadelede yaptığı gösteriyle tüm zamanların en iyi taraftar grubu seçildi. Türk Psikolojik Danışma ve Rehberlik Derneği'nin 2012 Yılı Empati Ödülü, "Van Üşüyor" sloganıyla depremzedelere destek veren Beşiktaş Çarşı Taraftar Grubu'na verildi. İbrahim Paşa Camii (Razgrad) İbrahim Paşa Camii (Bulgarca: Магбул Ибрахим паша джамия "Magbul İbrahim Paşa Djamiya"), Balkanlarda Osmanlılar'a ait ayakta kalmış en büyük sanat eseridir. Bulgaristan'ın Deliorman kesiminde, Razgrad'da bulunur. UNESCO kataloğunda kayıtlı olan cami, Balkanlar'daki üçüncü en büyük camidir. Kanuni Sultan Süleyman devrinin sadrazamı Pargalı Damat İbrahim Paşa hayratlarına dahildir. Caminin inşaatı 1530-1535 yıllarında, İbrahim Paşa tarafından başlatılmıştır. İbrahim Paşanın vefatından sonra (1536 y.) caminin inşaatı durmuştur. 1616 yılında Mahmut Paşa tarafından inşaati tamamlanan cami ibadete açılmıştır. . İbrahim Paşa camisi klasik Türk mimarisinin en güzel eserlerinden birisidir. Cami her şeyden önce dış görünüşüyle dikkati çeker. Şu anda ibadete kapalı olan caminin tamiri için 30 yılı aşkın zamandır bir adım atılmamıştır. Kaha Kaladze Kahaber "Kaha" Kaladze (; d. 27 Şubat 1978, Samtredia), Gürcü siyasetçi ve defansta görev yapan eski millî futbolcu. 1993'te profesyonel kariyerine başladığı Dinamo Tiflis'te 5 sezon, Dinamo Kiev'de 3 sezon oynadıktan sonra 2000-2001 sezonunda AC Milan'a transfer olmuş, Serie A'da ilk formayı sezonun ortasında kapabilmiş, 5 sezonda 99 lig maçı, 5 şampiyonlar ligi maçında forma giydikten sonra 2004-2005 sezonunda Chelsea'ye gideceğini açıklamış fakat bunu gerçekleştirememiş defans oyuncusudur. Kaladze, Şubat 2012'de, Rusya’da milyarder haline gelen Bidzina İvanişvili öncülüğünde kurulan Gürcü Hayali ("Kartuli Otsneba") partisinin kurucuları arasında yer aldı. 1 Ekim 2012'de Gürcistan Parlamentosu'na seçildi. 25 Ekim 2012 tarihinde Bidzina İvanişvili kabinesinde enerji bakanı oldu, ancak bu göreve getirilmesi enerji çevrelerinde şüpheyle karşılandı. Daha da önemlisi Kaladze'nin Kala Capital'inin yüzde 45'ine sahip olduğu Georgia Hydropower Construction Company'deki ticari çıkarlarından kaynaklanan bir çıkar çatışması üzerine yoğun bir tartışma başladı. Kala Capital, hisselerini Kasım 2012'de GMC Group'a sattı, ancak dolaylı ticari çıkarlarının terk edilmiş olup olmadığına dair kaygılar son bulmadı. Kaladze Temmuz 2017’de, yaklaşan yerel seçimlerde Tiflis belediye başkanlığına aday olmak için enerji bakanlığından istifa etti. Belediye başkanlığı seçimlerinde oyların 51’ini aldı ve 13 Kasım 2017'de göreve başladı. 2001 yılında kardeşi Levan Kaladze Gürcistan'da rehin alınmış ve serbest bırakılması için 600.000 ABD doları fidye istenmiştir. Ailesi fidyeyi ödemesine rağmen bir süre bulunamayan kardeşinin cesedi 2006 yılında Svanetya bölgesinde bulunan 6 cesetten biri olduğu anlaşılmıştır. Dauphinois Dauphinois, Isère bölgesinde konuşulan bir dildir ve Provensal dilinin bir lehçesidir. Kromatin Kromatin, hücre çekirdeğindeki DNA'nın, histon denilen küçük molekül ağırlıklı bazik proteinler ile beraber oluşturduğu yapı. Bölünme sürecine geçmekte olan bir hücre ışık mikroskopu ile incelenirse, çekirdeğin içinde ince ipçiklerden oluşmuş, yumak biçiminde bir ağ yapısı görülür. Bu yapı kromatin adını alır. Bu ağın üzerinde irili ufaklı tanecikler gözlenir. Elektron mikroskop ile yapılan incelemeler, kromatinde ökromatin ve heterokromatin olarak adlandırılan, birbirinden farklı iki yapısal bölümün varlığını ortaya koymuştur. Açık renkli ökromatin, çekirdeğin metabolizma bakımından çok aktif olan bolümü olduğu, koyu renkli heterokromatin bölgeleri ise metabolik bakımdan az aktif olan kromatin olarak bilinir. Çekirdeğinin aktifliği çok azalmış olan hücrelerde hemen bütün kromatin kitlesi heterokromatin görünümdedir. Örneğin kırmızı kan hücreleri (eritrosit) olgunlaşırken çekirdeklerinin aktifliği gittikçe azalır. Bu yüzden kromatin çok yoğun bir görünüm alır. Bir hücrenin çekirdeğinin ölümünde (piknoz) tüm kromatinin heterokromatine dönüşmüş olduğu saptanır. Kromatin maddesi nükleoproteinden oluşmuştur. Oksitanca Oksitanca (Occitan veya Lenga d'òc), Fransa, İspanya ve İtalya'da konuşulan bir Latin dilidir. Katalancaya oldukça yakın bir dildir. Katalanca, 13. yüzyılda, Oksitan dilinden farklılaşıp gelişmiş bir güney lehçesidir. Oksitanca pek çok lehçeye ayrılır bunlardan en önemlisi İspanya'nın Katalonya özerk bölgesinin Val d'Aran kısmında Aranca ismiyle bilinir. Oksitanca sadece bu bölgede resmi bir kimlik taşır ve Katalonya'nın üç resmi dilinden biridir. Oksitanca konuşulan Avrupa coğrafyasına bakıldığında, bölgede 14 milyon insanın yaşadığı görülmektedir. Ancak bu nüfusun büyük çoğunluğu Oksitancayı ikinci dil olarak konuşmakta ya da hiç öğrenmemiştir. Günümüzde Oksitancayı ana dili olarak gören 2 milyondan az insan yaşamaktadır. Yakutiye Yakutiye, Türkiye'de Doğu Anadolu Bölgesi'nde, Erzurum ilinin şehir merkezini oluşturan merkez ilçelerden biridir. Kuzeyde Tortum, batıda Aziziye, Palandöken ve doğuda Pasinler ilçeleri ile komşudur. İklim, karasal iklim alanında geçiş gösterir. Gaskonca Gaskonca Fransa'nın Gaskonya bölgesinde konuşulan Latin dillerinden Oksitanca'nın lehçesidir. Yaklşık 254 bin kişi tarafından konuşulan bu Oksitan lehçesinin dört tane alt-lehçesi bulunur. 1982 yılında Béarn 'de yapılan bir ankette halkın %51'inin Gaskonca konuştuğu belirlenmiştir. Bearnese Bearnese, Béarn'de konuşulan bir Gaskonca lehçesidir. Halkın %70'i tarafından anlaşıldığı 1982 yılında yapılan bir ankette ortaya çıkmıştır. Landese Gaskonca'nın Akitanya bölgesinde konuşulan bir lehçesidir. Kurban Bayramı Kurban Bayramı (Arapça: عيد الأضحى; ʿĪd al-Adhā, Farsça: عید قربان; Eyd-e Qorbān), Müslümanlar tarafından Hicrî takvime göre Zilhicce ayının 10. gününden itibaren üç veya dört gün boyunca kutlanan bir dini bayram. Zilhicce ayının onuncu, on birinci ve on ikinci günlerine 'Eyyâm-ı nahr' (Kesme günleri) ve bir önceki gün olan Zilhicce ayının dokuzuncu gününe Arife denir. Kurban Bayramı, aynı zamanda İslam âleminin her yıl Mekke'de hac farizasını ifa ettikleri vakittir. Kurban Bayramı, nüfusunun çoğunluğu Müslüman olan birçok ülkede dinî bayram olmasının yanı sıra resmî tatil ilan edilir. Ramazan Bayramı ile beraber İslam dinindeki en önemli iki bayramdan biridir. Hicri takvim bir ay takvimi olduğu için yıllar güneş temelli miladi takvimden 11-12 gün kısadır. Bu nedenle Kurban Bayramı her sene 11-12 gün daha erken kutlanır. Yaklaşık 33 senede bir bayramı aynı tarihlere tekabül eder. İslam dini terimi olarak Kurban, Allah’a yaklaşmak ve Allah rızasına ermek niyetiyle kesilen, "kurban edilen", hayvan demektir. Kur'an'da geçen İbrahim peygamber ve oğlu İsmail ile ilgili kıssadan yola çıkarak, "kurban" kavramı, çok daha genel bir adanmışlığı, Allah için bireyin her şeyini feda edebilecek olmasını, Allah'a teslimiyeti ve ona karşı şükür içinde olmayı ifade etmektedir. Kur'an'da Hac Suresinde bu konuda bir ayet vardır. Kurban Bayramı farklı dillerde ve farklı kültürlerde, kültürel etkilerle de, farklı isimlerle anılmaktadır. Arapça İyd-el Adha şeklinde okunan tüm dünyada yaygın olan bir isimdir. Türkçede Kurban Bayramı olarak anılırken, Hindistan ve Pakistan'da bayrama genellikle "Bakra Eid" denir ki bunun anlamı "Keçi Bayramı"dır; bu ülkelerde sıklıkla kurban edilen hayvan keçidir. "Bakra Eid" Güney Afrika'da da kullanılan bir isimdir. Bangladeş'te kullanılan yaygın isimlerse "Id-ul-Azha" ve "Korbani Id"'dir. Türkçe ismine benzer bir şekilde Bosna-Hersek, Bulgaristan da "Koç bayram", Arnavutluk'ta "Kurban Bajram" şeklinde anılır. Nijerya'da "Babbar Sallah", Somali'de ve Kenya ile Etiyopya'nın Somalice konuşan bölgelerinde ise "Ciidwayneey" olarak bilinir. Tanah'a göre İbrahim'in eşi Sare'den bir çocuğu olmuyordu ve İbrahim Sare'den bir çocuğu olması durumunda bunu Tanrı'ya Kurban olarak adadı. Tanrı, ""İshak'ı, sevdiğin biricik oğlunu al, Moriya bölgesine git"" dedi, ""Orada sana göstereceğim bir dağda oğlunu yakmalık sunu olarak sun."", 8-9-10-11-12-13: İbrahim, ""Oğlum, yakmalık sunu için kuzuyu Tanrı kendisi sağlayacak"" dedi. İkisi birlikte yürümeye devam ettiler. Tanrı'nın kendisine belirttiği yere varınca İbrahim bir sunak yaptı, üzerine odun dizdi. Oğlu "İshak'ı" bağlayıp sunaktaki odunların üzerine yatırdı. Onu boğazlamak için uzanıp bıçağı aldı. Ama Rab'bin meleği göklerden, ""İbrahim, İbrahim!"" diye seslendi. İbrahim, ""İşte buradayım!"" diye karşılık verdi. Melek, ""Çocuğa dokunma"" dedi, ""Ona hiçbir şey yapma. Şimdi Tanrı'dan korktuğunu anladım, biricik oğlunu benden esirgemedin."" İbrahim çevresine bakınca, boynuzları sık çalılara takılmış bir koç gördü. Gidip koçu getirdi. Oğlunun yerine onu yakmalık sunu olarak sundu."(Yaratılış: 22:2-8-9-10-11-12-13) Kur'an metinlerinde bahsi geçen çocuğun ""yumuşak huylu, uslu bir erkek çocuk"" olmasından bahsedilip ismi belirtilmemiştir (Sâffât Sûresi: 101). Fakat İbrahim'in ilk çocuğu İsmail olduğu ve ayetin devamında İshak müjdelendiği için İsmail olarak tefsir edilir ve müslümanlar çocuğun İsmail olduğuna inanırlar. Diğer İslami kaynaklara göre, İbrahim Peygamberin eşinin kısır olması nedeni ile bir çocuğu olmayınca (bazı rivayetlere göre 125 yıl) Allah'a yalvarır, dua eder. Kendisinin ve eşinin yaşlı olduğu bir zamanda mucizevi bir şekilde oğlu olur. Çocuk biraz büyüdüğünde, İbrahim peygamber rüyasında onu kurban etmesi gerektiğini görür. Oğluna ""Yavrum, ben rüyamda seni boğazladığımı gördüm. Düşün bakalım, ne dersin?”" dedi. O da, "“Babacığım, emrolunduğun şeyi yap. İnşallah beni sabredenlerden bulacaksın”" der. Peygamberlerin rüyaları normal insanların rüyalarından farklı olduğundan bu bir emir olarak kabul edilmiş ve İbrahim peygamber oğlunu kurban etmeye götürmüştür. Ancak Allah'ın emriyle bıçak çocuğu kesmez. Bu esnada Cebrail kucağında bir koç ile gelir. Bu imtihan başarı ile geçildikten sonra tüm İbrahimi dinlerde Zilhicce ayının 10. günü aynı şekilde kurban kesilerek kutlanan bayram olmuştur. İslam peygamberi, Hac gibi terk edilen İbrahim geleneği, tekrar hayata geçirmiştir. Bayram sabahı, Bayram namazı kılınır ve Bayram hutbesi okunur. Arefe günü sabah namazından itibaren her farz namazın arkasından aşağıdaki vacip olan teşrik tekbirleri bayramın son ikindi namazı da dahil olmak üzere yirmi üç vakitte getirir. Güneş'in doğuşundan 45 dakika sonra bayram namazı kılınır. Kurbanlar genelde ilk gün kesilir. Elde edilen et üç eşit parçaya bölünür; üçte biri kurban kesenin akrabalarına, üçte biri fakirlere dağıtılır. Kalan üçte biri ise kurbanı kesenin ailesine kalır. Kesilen kurbanın etinden yapılan yemekler bayram boyunca misafirlere ikram edilir. Tanıdık ve akrabalar ziyaret edilir, çocuklara harçlık, şekerleme ve hediyeler verilir. Türkiye'de her yıl çok sayıda hayvan Kurban Bayramı esnasında kesilmektedir. 2012 verilerine göre Türkiye'de 753 bin büyükbaş ve 1 milyon 930 bin küçükbaş hayvan kurban edildi. İslam'daki gibi belirli bir bayram zamanı ile ilişkilendirilen büyük bir kurban eylemi bugün varlığını sürdüren İbrahimi Dinlerde nadir görülse de diğer İbrahimi