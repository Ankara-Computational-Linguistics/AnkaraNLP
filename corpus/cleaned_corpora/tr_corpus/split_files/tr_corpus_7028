klip, video paylaşım sitesi YouTube'da 6 Ağustos 2008 tarihinden bu yana 13,715,000 kez izlenmiştir. 23 Ağustos 2008 tarihinde ABD "Billboard" Hot 100 listesine 99 numaradan giriş yapmıştır. Sonraki hafta 71 numaraya yükselmiştir. Üçüncü hafta liste tarihindeki ikinci en büyük sıçramayı yaparak, 70 basamak atlayarak 1 numaraya yükselmiştir. Böylece Maroon 5'ın "Makes Me Wonder" parçasının 64 numaradan zirveye sıçrayarak kırdığı rekoru egale etmiştir.. Ayrıca T.I.'ın Hot 100'de bir numaraya ulaşan ilk solo şarkısı olmuştur. (Konuk sanatçı olarak yer aldığı Justin Timberlake'ın "My Love" parçası da 2006 yılında bir numaraya ulaşmıştı.) Hot R&B/Hip-Hop Songs listesinde de zirveye görerek T.I.'ın listedeki ikinci bir numarası olmuştur. Ayrıca Pop 100'de 5 numaraya yükselmiş ve T.I.'ın kariyerindeki ikinci en büyük solo pop hiti haline gelmiştir. Hot 100 Airplay'de bir numaraya ulaşarak, T.I.'ın en büyük radyo hiti unvanına sahip olmuştur. "Whatever You Like", 22 numaradan girdiği Kanada Hot 100 listesinde 14 numaraya çıkmıştır. İngiltere listesine 60 numaradan girmiş ve listenin 50 numarasında kalmıştır. Birleşmiş Milletler listesinde ise 6 numaraya ulaşarak, T.I.'ın en başarılı uluslararası teklisi olmuştur. Avustralya'da 25 numaraya çıkmış, ayrıca Yeni Zelanda listesine 32 numaradan giriş yapmış ve 8 numaraya çıkmıştır. Swoosh Swoosh, spor ayakkabı ve giyim imalatçısı Nike'ın logosu. Nike "Swoosh", Carolyn Davidson'ın 1971'de Portland Üniversitesinde bir grafik tasarım öğrencisi iken yaptığı bir tasarımdır. Blue Ribbon Sports (BRS) 1972'de tüketiciyle tanıştırmayı hazırlandığı yeni spor ayakkabısı serisi için yeni bir simgeye ihtiyaç duydu. Knight, bu konuda Davidson'a danıştı ve Davidson da saat başı $2 ücretle gereken simgeyi tasarlamayı kabul etti. Haziran 1971'da, Davidson, Knight ve diğer yöneticilere hazırladığı birkaç tasarımı gösterdi ve onlar bu tasarımların içinde şimdi dünya çapında Swoosh olarak bilinen simgeyi seçti. Davidson, yaptığı bu işten $ 35 aldı. Knight 1983 yılında Davidson'a olan minnettarlığını göstermek için elmastan yapılmış Swoosh şeklindeki yüzüğü ve içinde Nike'ın hisseleri olan bir zarfı hediye etti. Nike, günümüzde de Swoosh'u kullanmaktadır. Spinosaurus Spinosaurus 112-93 milyon yıl önce Kretase döneminin Albiyen katından erken Cenomanian katına kadar şimdiki Kuzey Afrika'da yaşamış olan teropod dinozor cinsidir. Alman paleontolog Ernst Stromer tarafından tanımlanan bu cins ilk olarak 1910'larda Mısır'da keşfedilen kalıntılardan biliniyor. Bu kalıntılar 2. Dünya Savaşı esnasında yok edildi, ancak kafatasına ait ekstra parçalar son yıllarda gün yüzüne çıktı. Tanımlanan fosillerin bir veya iki türe ait olduğu konusu açık değildir. Fas'ta toparlanan "S. marocannus" potansiyel bir tür olmasına rağmen cinsin en iyi bilinen türü Mısır'daki "S. aegyptiacus"tur. "Spinosaurus" 'un omugasından dışarıya doğru genişlemiş olan 2 metreye kadar erişebilen uzun ayırdedici çıkıntıları bulunur. Bazı yazarların bunun kaslarla kaplı kambur veya kabartı şeklinde olduğunu öne sürmesine rağmen muhtemelen yelkenli şeklindeki bu çıkıntılar deri ile birbirlerine bağlıydılar. Bu yapı için termoregülasyon ve gösteriş de dahil çok yönlü işlevler öne sürüldü. Yapılan son tahminlere göre "Spinosaurus" bilinen bütün etçil dinozorlar içerisinde ("Tyrannosaurus rex" ve "Giganotosaurus" da dahil) en büyük olanıdır. Bu tahminlere göre "Spinosaurus" yaklaşık olarak 15-16 metre uzunluğunda ve 6.5-7 ton ağırlığındadır. "Spinosaurus"un dinozor meraklıları tarafından büyüklüğü, yelkensi çıkıntısı ve uzun kafatası ile bilinmesine rağmen dinozor en çok yakın zamanda keşfedilen birkaç diş ve kafatası parçasının dışında yok edilen kalıntılarından bilinir. Buna ek olarak şimdiye kadar dinozorun sadece belkemiği ve kafatası ayrıntılı bir şekilde tanımlandı, kol ya da bacak kemikleri henüz bulunamadı. "Spinosaurus"un çene ve kafatası ile ilgili makale 2005'te yayımlandı. Bu makaleye göre dinozorun yaklaşık 1.75 metre olduğu tahmin edilen kafatası etçil dinozorlar içinde en uzunudur. Kafatasında testere gibi olma niteliği azalmış aralıksız konik şekilli dişlerin olduğu, çene ve burundan oluşan dar kısım vardı. Yukarı çenenin en ön kısmının her iki yanında ve üst çene kemiğinin orta ön kısmında (inter maksiller kemik) altı veya yedi diş ve onların arkasındaki çene kemiğinde on iki diş vardı. İnter maksiller kemikteki ikinci ve üçüncü diş diğerlerinden fark edilebilir bir şekilde büyüktü. Bu dişler diğer dişler ve anterior maksilladaki büyük diş arasında bir boşluk oluşturuyordu. Bu boşluk alt çenedeki büyük diş tarafından kaplanıyordu. Çene ve burundan oluşan kısmın büyük anterior dişleri tutan en uç tarafı genişti. Gözlerin hemen önünde küçük bir kabartı bulunuyordu.Ancak bulunanlara rağmen hala davranışları hakkında en ufak bir bilgimiz yoktur.Etobur olduğu kesin olarak bilinen çok az gerçekten biridir.Hızı hala bilinmiyor;ancak saatte 60 ila 70 kilometre hızla koştuğu tahmin ediliyor. Spinosaurusun yelkeni sırt omurlarından büyüyen oldukça uzun sinirsel dikenlerden oluşur. Bu dikenler büyüdükleri omurlardan yedi ya da on bir kat daha büyüktür. "Spinosaurus", güney İngiltere'den "Baryonyx", Brezilya'dan "Irritator" ve "Angaturama" (muhtemelen "Irritator" ile özdeş), orta Afika'daki Nijer'den "Suchomimus" ve kalıntıları parça parça bir şekilde Tayland'da bulunan "Siamosaurus" türlerinin de dahil olduğu Spinosauridae ailesine adını verir. "Spinosaurus" bunlardan en çok "Irritator" ile yakındır ve ikisi Spinosaurinae altailesine mensuptur. 2003'te Oliver Rauhut, Stromer'in Spinosaurus holotipinin carcharodontosaurid ailesinden "Acrocanthosaurus"un sırt omurlarından ve büyük bir teropod "Baryonyx"in mandibulasından (dentary) oluşmuş bir kimera olduğunu öne sürdü. Ancak bu analiz son raporlarla reddedildi. "Spinosaurus"un ilk tanımlanan kalıntıları 1912'de Mısır'da Bahariye Vadisi'nde bulundu ve 1915'te Alman paleontolog Ernst Stromer tarafından isimlendirildi. Spinosaurus her daim çokça çalışmalara konu olmuş, bulunan fosil kayıtlarının ışığında dinozorun fiziksel ve davranışsal özellikleri sürekli değişime uğramıştır. 2014 yılında Nizar İbrahim ve ekibinin yaptığı çalışma sonucunda Spinosaurus'un fiziksel duruşu ve vücut oranları değişmiştir. Geleneksel kabulde daha masif ve uzun arka bacakları olduğu ve bel kemiğinin nispeten hayvanın dik durmasını sağladığı düşünülürken; yeni çalışma sonucu Spinosaurus güçlü kolları olan, bacakları daha kısa ve kalın bir teropod olarak düşünülmeye başlamıştır. Bu dinozor sucul yaşama daha uygun gibi görünüyordu, karada quadrupedal (dört ayak üzerinde) şekilde yürüdüğü tahmin ediliyor ve artık daha genel kabul görüyor. 2020 yılı içinde Nature dergisinde Nizar İbrahim ve arkadaşlarının yayımladığı yeni bir çalışma ışığında Spinosaurus'un kuyruk omurlarının da kuyruğunda aşağı ve yukarı yönde bir uzama gösterdiği ve kuyruğunun neredeyse sucul yaşama uyumlu amfibi canlılar gibi yüzgeç dokusu barındırdığı ileri sürülüyor. Bu yorum Spinosaurus'un sanılandan daha fazla suya adapte olduğu ve su kıyısında yaşamakla kalmayıp su habitatında avlanıp zamanını geçirebildiği anlamına geliyor. Kıbrıs Rumları Kıbrıs Rumları veya Kıbrıs Yunanları, (Yunanca: Ελληνοκύπριοι "Elinokiprii") Kıbrıs'ta bulunan Yunanca konuşan etnik nüfus. Kendilerini Κυπραίος "Kipreos" (Kıbrıslı) olarak adlandırırlar. Adanın en büyük etnik topluluğunu oluştururlar, adanın tamamını kapsayan son nüfus sayımı olan 1960'taki sayıma göre ada nüfusunun yaklaşık %78'lik kesimine denk gelirler. Kıbrıs Rumlarının çoğunluğu Hristiyanlığın Ortodoks mezhebinden olmak üzere Kıbrıs Ortodoks Kilisesi'ne mensuptur ve kilisenin başpiskoposu geleneksel olarak cemaat liderleridir. Yunanca konuşan Kıbrıs Rum halkının varlığı, MÖ 1400 yıllarında Miken Uygarlığı menşeli Yunanların adaya yerleşmesi ve Yunan kültürünü beraberlerinde getirmesiyle başladı. Bu tarihten önce, Kıbrıs Rumlarının kökeninin parçası olan Eteokıbrıs halkı adada mevcuttu. MÖ 1400-1050 yılları adada Miken usulü vazolar üretildi. Bu dönemde üretilen çanak çömlekler, adada çok sayıda Miken yerleşimcisinin varlığını gösterir. Arkeolojik kanıtlara göre bu yerleşim MÖ 1400 yıllarında sistematik olmayan biçimde başladı, sonraları duruldu. MÖ 1200 yıllarına gelindiğinde yerleşik koloniler oluşmuş hâldeydi. Pamfilya ve Kıbrıs ağızlarıyla Arkadia arasındaki benzerlik, Yunan göçünün Akhea bölgesinden geldiğini gösterir. Akaların bu kolunun, Kıbrıs'a Dor istilasından önce yerleşmiş bir kol olması muhtemeldir, zira Dor etkisi Kıbrıs Yunancasında gözlenmez. Yunanların adaya edebi gelenekleri getirildiği düşünülür; MÖ 7. yüzyılda yazılan "Cypria" destanının Kıbrıs kökenli olduğu öne sürülmüştür. Kıbrıs Rum halkının Yunan kültürel mirası antik dönemden itibaren korundu. İmparator I. Konstantin Hristiyanlığı kabul etmeden önce, Pavlus, Barnabas ve Markos'un misyonerlik çalışmaları sonucunda Kıbrıs Rum halkının Hristiyan olduğu düşünülür. Bizans döneminde Yunan kültüründe Hristiyan karakter de eklenerek Kıbrıs Rum kültürüne hakim olacak Yunan-Hristiyan karakter ortaya çıktı. Bu dönemde, Antakya'nın baskılarına rağmen Kıbrıs Kilisesi özerkliğini korudu. Bizans döneminde Kıbrıs topraklarını ellerinde bulunduran Kıbrıs Rumu toprak ağalarının toprakları, 1184'te İsaakios Komnenos'un yönetime geçmesinden itibaren ellerinden alınmaya başladı. Lüzinyan idaresindeki Kıbrıs Krallığı'nın altında bu süreç devam etti, Kıbrıs Kilisesi'nden de topraklar alındı, Rumlar Latin kökenli aristokrasinin altındaki sınıf hâline geldi. Bu dönemde adada yönetici İtalyan kökenlilerle alt tabaka Rumlar arasında ayrım oluştu. Katolikliği yayma çabası gösterilse de Ortodoks Rum kültürü yaygınlığını korudu. Kıbrıs Rumlarının Yunanistan'la yakın kültürel bağları olsa da, toplumun sadece bir bölümü ayrı bir "Kıbrıslı" kimliğini tamamen reddedip kendisini "Kıbrıs adasında yaşayan Yunan" olarak tanımlar. Tam tersi yönde, Yunanlığı reddedip kendini sadece "Kıbrıslı" olarak tanımlayan bir kesim de vardır. Kıbrıs Rumlarının çoğuysa bu iki görüşün arasında yer alır; Yunan kimliğini kabul etmekle beraber kendileriyle Yunanistan Yunanları arasına net bir ayrım koyarlar. Yunanistan'a farklı derecelerde bağlılık hissetseler dahi, Kıbrıs adasına güçlü bir bağlılık gösterirler. 2000'lerde yapılan anket sonuçlarına göre, "Kıbrıslı" özelliği ağır basanlarla "Yunan" özelliği ağır basanlar toplumda %50'lik iki kesim oluşturmaktaydı. Bununla beraber, Kıbrıs Rumları müzik ve televizyon alanlarında Yunanistan'ı takip ederler, çoğunluğu Yunan futbol millî takımını destekler, Yunan üniversitelerinde eğitim görmeleri yaygın bir durumdur. Bon Jovi diskografisi Bu madde ünlü, rock grubu Bon Jovi'nin diskografisi ile ilgilidir. Demokratik Parti Ezo Gelin Ezo Gelin, Güneydoğu Anadolu Bölgesi'nden çıkıp Türkiye'nin her yanına yayılmış halk öyküsü. Barak ağzıyla söylenen bir uzun havaya da konu olmuştur. Asıl adı Zöhre (Zühre) olan Ezo Gelin 1909'da Gaziantep'in Uruş (bugün Dokuzyol) köyünde, Emir Dede'nin kızı olarak doğar. Çocukluğundan itibaren Ezo diye çağrılan Zöhre, güzelliği ile dillere destan olur. Yirmi yaşında evlendirilirse de kocasıyla geçinemez, ayrılır (başka bir hikâyede berdel usulü ile evlilik yapan Ezo Gelin, ağabeyinin eşinden ayrılması nedeniyle çok sevmesine rağmen kocasından mecburen ayrılmak zorunda kalır). Ardından 1936'da Suriye'de, Cerablus'un Kozbaş köyünde oturan teyzeoğlu Memey'le (Mehmet) evlendirilir. Bir süre sonra hastalanır, ama çok yoksul olduklarından kocası onu tedavi ettiremez. Güzelliği, mecburen ayrıldığı kocasına olan aşkı ve Suriye’de çektiği vatan hasreti ile Ezo Gelin’in hikâyesi dilden dile dolaşır. Adına türküler yakılan, hayatı filmlere konu olan ve bir çorbaya adı verilen Ezo Gelin, 1956 yılında vefat etti. Vasiyeti üzerine sınırdaki bir tepeye gömülür. Mezarı 1999 yılında Türkiye’ye getirildi. 2013'te, Ezo Gelin’in kızı Celile Bozgeyik 9 çocuğundan 6’sı ve torunlarıyla birlikte iç savaş yaşanan Suriye’den Gaziantep’e geldi. On the Greek Side of My Mind On the Greek Side of My Mind, Demis Roussos'un 1971 tarihli ilk müzik albümünün adıdır. Albümün bir diğer adı da Fire and Icetır. Albümün toplam süresi 42:57 dakikadır Fire and Ice Fire and Ice ÅŸu anlamlara gelebilir: Forever And Ever Forever And Ever Demis Roussos'un 1973 tarihli müzik albümünün adıdır. Şarkıcının çıkış yaptığı ve en çok ses getiren albümüdür. Bu albümdeki parçaların birçoğu ilerde çıkacak "Best of" (veya Greatest Hits) albümlerinde mutlaka yer alacaktır. Albümün toplam süresi 37:40 dakikadır. My Only Fascination My Only Fascination Demis Roussos'un 1974 tarihli müzik albümünün adıdır. Albümün toplam süresi 37:03 dakikadır. Souvenirs (albÃ¼m, 1975) Souvenirs Demis Roussos'un 1975 tarihli müzik albümünün adıdır. Albümün toplam süresi 36:50 dakikadır. Albüme adını veren şarkı 'From Souvenirs To Souvenirs', 'Sing An Ode To Love' ve 'Perdoname', Demis Roussos'un sonradan çıkacak çeşitli "Best of" ve diğer derleme albümlerinin neredeyse tamamnında yer alacaktır. Souvenirs Happy To Be Happy To Be Demis Roussos'un 1976 tarihli müzik albümünün adıdır. Albümün toplam süresi 34:01 dakikadır. Ainsi Soit-Il Ainsi Soit-Il Demis Roussos'un 1977 tarihli müzik albümünün adıdır. Albümün toplam süresi 38:32 dakikadır. Magic (albüm) Magic , Demis Roussos'un 1977 tarihli müzik albümünün adıdır. Albümün toplam süresi 43:07 dakikadır. Magic Magic ÅŸu anlamlara gelebilir: Demis Roussos (albüm) Demis Roussos Demis Roussos'un 1978 tarihli müzik albümünün adıdır. Albümün toplam süresi 35:54 dakikadır. Man of the World (albüm) Man Of The World Demis Roussos'un 1980 tarihli müzik albümünün adıdır. Albümün toplam süresi 41:32 dakikadır. Attitudes (Demis Roussos albümü) Attitudes Demis Roussos'un 1982 tarihli müzik albümünün adıdır. Albümün toplam süresi 37:32 dakikadır. Demis (albüm) Demis Demis Roussos'un 1982 tarihli müzik albümünün adıdır. Albümün toplam süresi 32:00 dakikadır. New Jersey (albÃ¼m) New Jersey, 13 Eylül 1988'de Mercury Records tarafından satışa sunulan Bon Jovi 'nin dördüncü stüdyo albümüdür. Prodüktörlüğünü "Bruce Fairbain"'in üstlendiği albüm Kanada'nın Vancouver şehrindeki "Little Mountain" stüdyolarında kaydedilmiştir. New Jersey, büyük bir ticari başarı elde ederek grubun 1986 yılında yayınlanan Slippery When Wet albümü ile birlikte Bon Jovi'nin 80'li yılların en başarılı rock müzik gruplarından biri olmasında büyük rol oynadı. New Jersey, Amerikan müzik tarihinde beş şarkısı Amerikan müzik listesinin ilk onuna giren ilk ve tek hard rock albümüdür. New Jersey, Bon Jovi'nin 11 ve 12 Ağustos 1989 tarihlerinde Moskova'daki "Moskova Müzik ve Barış Festivali" kapsamında Lenin Olimpiyat Stadı'nda verdiği konserlerin ardından o dönemlerde ABD ile soğuk savaş içerisinde bulunan Sovyetler Birliği'nde "Sovyet Melodiya" etiketi ile, batılı bir gruba ait yayımlanan ilk albümdür. Bon Jovi, büyük başarı elde eden ve grubu müzik dünyasının zirvesine taşıyan üçüncü albümleri "Slippery When Wet" için çıktıkları 16 aylık dünya turunun ardından, tek bir albümlük grup olmadıklarını ve Slippery When Wet'in başarısının rastlantılarla gelen bir başarı olmadığını kanıtlamak istemeleri nedeniyle dinlenmeden dördüncü albümlerinin çalışmalarına başlamıştı. Jon Bon Jovi 1989 yılında verdiği bir demeçte bu konu ile ilgili şu şekilde konuşmuştur; Slippery When Wet'te olduğu gibi albümün prodüktörlüğünü Bruce Fairbain miksajını ise Bob Rock üstlenmiştir ve yine Kanada'nın Vancouver şehrindeki Little Mountain stüdyolarında kaydedilmiştir. Bir önceki albümde olduğu gibi Desmond Child, beste aşamasında Jon Bon Jovi ve Richie Sambora'ya katılarak beraber ""Bad Medicine"", ""Born To Be My Baby"", ""Blood On Blood"" ve ""Wild Is The Wind"" şarkılarını yazdılar. Albümdeki diğer şarkılar Jon Bon Jovi ve Richie Sambora tarafından yazıldı. Albümde tamamen Jon Bon Jovi tarafından yazılan tek şarkı olan Living in Sin'i Jon Bon Jovi, idolü Bruce Springsteen'e ithaf etmiştir. ""Lay Your Hands On Me"" Jon Bon Jovi ve Richie Sambora tarafından albümün stüdyo kayıt çalışmaları esnasında Vancouver'da yazıldı. Mono olarak kaydedilen ""Ride Cowboy Ride"" şarkısını yazan kişiler kısmında söz edilen ""Captain Kidd"" ve ""King of Swing"", Jon Bon Jovi ve Richie Sambora'nın lakaplarıdır. Jon Bon Jovi ve Richie Sambora tarafından yazılan bir diğer şarkı ""Love For Sale"", New Jersey'deki ""Chalet Sound"" adındaki bir mekanda verilen bir parti esnasında canlı olarak kaydedilmiştir. Grup bu albümde yer alacak şarkıları belirlemek için Slipery When Wet albümünde uyguladıkları yöntemin bir benzerine başvurmuştur. Grup 50 kişiyi stüdyoya çağırarak yeni şarkılarını çalmış ve en çok beğenilenleri albüme koymaya karar vermiştir. albümünün ismi olarak ilk önce "Son of Beaches" düşünülmüştür fakat daha sonra grup üylerinin doğup büyüdükleri şehir olan "New Jersey" den esinlenilerek albümün isminin New Jersey olmasına karar verilmiştir. Albüm kapağı ise Jon Bon Jovi'nin Slippery When Wet turnesinde giydiği ve üzerinde "Bon Jovi-New Jersey" yazan kot monttan esinlenilerek hazırlanmıştır. New Jersey'nin ilk önce iki cd'den oluşan toplam 26 şarkının yer alacağı ikili bir albüm olarak yayınlanması planlanmıştı. Fakat plak şirketi "Mercury Records"'un yüksek fiyattan dolayı albümü insanların almak istemeyeceği kaygısı nedeni ile albüm 12 şarkının yer aldığı tek bir cd olarak yayınlanmıştır. Albüm için yaptıkları diğer şarkıların bazıları ilerleyen yıllarda grubun yayımladığı singlelarda B-Side olarak yer almıştır. Bu şarkılardan biri olan "Love Is War", "Living In Sin"'in singleında yer almıştır. Bir Thin Lizzy klasiği olan "The Boys Are Back In Town" Bon Jovi'nin konserlerinde sıkça çaldığı ve çok sevdikleri bir şarkıydı. Grup şarkıyı New Jersey albümü için kaydetti fakat albümde yer verilmedi. Yine, New Jersey albümü için yazılmış şarkılardan biri olan ""Does Anybody Really Fall in Love Anymore?"" Cher'in 1989 yılında yayımlanan "Hearts Of Stone" albümünde yer alırken ""Rosie"", Richie Sambora'nın 1991'de yayımladığı "Stranger in This Town" albümünde yer almıştır. Jon Bon Jovi ve Richie Sambora'nın her seferinde yazıkları şarkılar arasında en sevdiklerinden biri olduğunu belirttikleri ""Diamond Ring"" grubun 1995'te yayınladığı "These Days" albümünde kendisine yer bulmuştur. ""Lets Make It Baby"" ise 1996 yılında sadece Avrupa'da yayımlanan These Days Special Edition'da yer almıştır. New Jersey, 13 Eylül 1988 tarihinde tüm dünyada aynı anda satışa sunuldu. Albüm, Bon Jovi'nin İngiltere'deki ilk 1 numara albümü olarak 1 Ekim 1988 tarihinde İngiltere albüm satış listelerine 1 numaradan giriş yaptı ve 2 hafta 1 numarada yer aldı. Albüm grubun o dönemki popülerliği ve bir önceki albüm Slippery When Wet'in de başarısının etkisi ile ABD, Kanada, Avustralya, Yeni Zelanda, İrlanda, İsviçre, Norveç ve İsveç gibi birçok ülkenin listelerinde 1 numaraya kadar yükseldi. Sadece ABD'de yayınlanışının ilk beş ayında 4 milyon satan New Jersey, Billboard dergisinin belirlemiş olduğu 1989 yılının en çok satan albümleri sıralamasında dördüncü sırada yer aldı. Albüm sadece ABD'de 7 milyonluk bir satış gerçekleştirdi. ABD'de albümden iki tane bir numara şarkı çıktı. Bad Medicine ve I'll Be There for You. Albümden yayımlanan diğer üç tekli Born to Be My Baby, Lay Your Hands on Me ve Living in Sin'in de ilk ona girmesi ile albüm rock müzik adına bir rekor olan Billboard Hot 100 listesinde beş tane ilk ona giren single yayımlanan ilk ve tek hard rock albümü unvanını ele geçirdi. Bu rekor hala herhangi bir rock grubu tarafından ele geçirilememiştir. New Jersey, grubun 11-12 Ağustos 1989 tarihlerinde Moskova'daki "Moskova Müzik ve Barış Festivali" kapsamında Lenin Olimpiyat Stadı'nda 160,000 kişi önünde verdiği konserlerin ardından o dönemlerde ABD ile soğuk savaş içerisinde bulunan Sovyetler Birliği'nde yayımlanmıştır. New Jersey "Sovyet Melodiya" etiketi ile Sovyet Rusya'da yayımlanan bir batılı gruba ait ilk albümdür. New Jersey, "Q" dergisinin 1988 yılının sonunda hazırladığı yılın en iyi albümleri sıralamasında üçüncü sırada yer almıştır. Reflection (albüm) Reflection, Demis Roussos'un 1984 tarihli müzik albümünün adıdır. Albümün toplam süresi 48:43 dakikadır. Reflection Reflection, ÅŸu anlamlara gelebilir: Die grosse Erfolge (albüm) Die grosse Erfolge Demis Roussos'un 1986 tarihli müzik albümünün adıdır. Almanca parçalardan oluşan albümün toplam süresi 43:47 dakikadır. Greater Love (albÃ¼m) Greater Love Demis Roussos'un 1986 tarihli müzik albümünün adıdır. Albümün toplam süresi 50:21 dakikadır. Greek (albüm) Greek Demis Roussos'un 1989 tarihli müzik albümünün adıdır. Albümün toplam süresi 78:17 dakikadır. Favourite Rarities (albÃ¼m) Favourite Rarities Demis Roussos'un 1990 tarihli müzik albümünün adıdır. Albümün toplam süresi 55:40 dakikadır. Time (albüm) Time Demis Roussos'un 1990 tarihli müzik albümünün adıdır. Albümün toplam süresi 60:56 dakikadır. Adagio (albüm) Adagio Demis Roussos'un 1994 tarihli müzik albümünün adıdır. Albümün toplam süresi 49:13 dakikadır. Oro (albüm) Oro Demis Roussos'un 1994 tarihli müzik albümünün adıdır. Albümün toplam süresi 44:02 dakikadır. Aphrodite's Child Complete Collection 1967 - 1971 (albüm) Aphrodite's Child Complete Collection 1967 - 1971, Demis Roussos ve Vangelis'in de içinde bulunduğu Yunan rock grubu Aphrodite's Child'ın 1995 tarihinde piyasaya çıkmış derleme müzik albümünün adıdır ve grubun 1970'li yıllarda yaptığı popüler parçalardan oluşmaktadır. Aphrodite's Child, 1967-1971 yılları arasında aktif olarak müzik yaptı. Daha sonra dağılan grubun elemanlarından Demis Roussos ve Vangelis kendi başlarına daha büyük başarılara imza attılar. Albümün toplam süresi 100:47 dakikadır. Christmas Album (albÃ¼m) Christmas Album Demis Roussos'un 1995 tarihli müzik albümünün adıdır. Albümün toplam süresi 74:59 dakikadır. Budget Oto Kiralama Budget Oto Kiralama, 1958'de Los Angeles, Amerika'da kurulmuş, bugün dünyanın üç büyük araç kiralama şirketinden biridir. Budget ofislerinin bazıları bu şirkete aitken bazıları da bölgenin dört bir yanındaki yerel işletmecilerce franchising yöntemiyle işletilmektedir. Günümüzde 3400’den fazla ofisten oluşmaktadır ve 128 ülkede birçok farklı araba, kamyon ve minibüsle hizmet vermektedir. 1992 yılından itibaren Türkiye'de faaliyet göstermektedir. 2005 yılından itibaren franchising sistemi Avis oto kiralamanın alt kuruluşu olarak devam etmektedir. Türkiye Türkçesi ağızları Türkiye Türkçesi ağızları, Hazar Denizi’nin batısında, Azerbaycan sahasının hemen batısında başlayıp Anadolu, Irak, Suriye, Balkanlar coğrafyasında konuşulan tarihî Osmanlı Türkçesinin bugünkü devamı olan Türkiye Türkçesi ağızlarıdır. Uluslararası dil bilimsel ölçülere göre her dilin konuşma biçimi, yerel farklılıkları bir ve halkın bir bölümünün kullandığı farklı bir çeşidi "lekt"tir. Eğer lektler bir coğrafî bölgeye aitse o zaman "diyalekt"tir ya da ağızdır. Bir ülkede konuşulan ağızlardan birinin yazılı anlatımlar için kabul edilmiş biçimidir. Ölçünlü dil, standart dil olarak da belirtilir. Türkiye Türkçesinin genel kabul görmüş ve yazı dili olmuş ağzı, İstanbul ağzıdır. İstanbul ağzının Rumeli ağızlarından biri olması dolayısıyla yazı dili bir Rumeli ağzından gelişmiştir. Konuşma dili, günlük yaşayışta kullanılan ve yazı dilinden az çok farklarla ayrılmış blunan dil, günlük konuşmadır. Dünya üzerindeki hemen her dilde "konuşma dili - yazı dili" özellikleri bulunur. Bir dilde yazılış ile okunuş birbirinden az ya da çok farklı olabilir. Türkiye Türkçesi, tarihî Osmanlı İmparatorluğu coğrafyasında günümüzde konuşulmaya devam eden Türk ağızları bakımından bazı gruplara ayrılır. Türkiye Türkçesi, Osmanlı Türkçesinden devraldığı coğrafyada, bugünkü yayılım ve özellikleri ile yaşamını sürdürmektedir. Bu dilin coğrafyası batıdan doğuya doğru Rumeli, Ege Adaları, Anadolu, Kıbrıs, Suriye ve Irak topraklarının tamamı şeklinde belirtilebilir. Söz konusu coğrafi alan, doğu sınırında yer alan bir diğer Türk yazı dili olan Azerbaycan Türkçesi sahası ile sınırdaştır. Doğu sınırının kuzeyinde Karadeniz’in doğu kıyılarında ise Kafkaslar’ın batı sahası, Türkiye Türkçesi coğrafyasının kuzeydoğu sınırlarını oluşturur. Burada sayılan bu coğrafya sahasının bazı kısımlarıyla ilgili (özellikle doğu sınırları) ayrıntılı çalışma henüz olmadığı için, coğrafi sınırlar daha genel bir şekilde belirtilmiştir. Ağızlarının sınıflandırması üzerine temel kaynak sayılabilecek “Anadolu Ağızlarının Sınıflandırması” adlı eser, adından da anlaşılacağı üzere, Anadolu ağızlarının sınıflandırmasını içerir. Dolayısıyla bu eser ile Türkiye Türkçesi coğrafyası içindeki en büyük ve nüfusça en yoğun bölge olan Anadolu, ağızlar bakımından sınıflandırılmıştır. Kuzey, batı ve güneybatı yönleri denizlerle doğal sınıra sahip olan “Anadolu”nun güneydoğu ve doğu sınırları için, Türkiye Cumhuriyeti devlet sınırları kabul edilmiştir. Anadolu dışında kalan Türkiye Türkçesi ağız bölgelerinden biri olan Rumeli ağızlarının sınıflandırması da yapılmıştır; doğu ve batı. Batı Rumeli ağızları bölgesi sınırları, Gyula Németh’in “Bulgaristan Türk Ağızlarının Sınıflandırılması Üzerine” adlı makalesinde belirtilmiş ve Rumeli ağızlarına ilişkin sonraki yayınlarda da genelde bu sınırlar kullanılmıştır. Ağız bölgelerinin birbirinden ayrılan özelliklerini gösteren, örnekler veren ağız çalışmaları yapılmıştır. Çeşitli bölge çalışmaları ve Rumeli’deki bir alt grubu anlatan ağız çalışmaları yapılmıştır. Türkiye Türkçesi coğrafyasındaki üç bölge yön sırasıyla Rumeli, Anadolu ve Kıbrıs’tır. Sözü edilen üç saha, toplu olarak pek belirtilmese de, haklarında yapılan dil çalışmalarından görüldüğü gibi, Türkiye Türkçesi sahası içinde incelenmiştir. Belirtilen bölgeler, Osmanlı İmparatorluğu’nun tarihî coğrafyası içindedir. Türkiye Türkçesi de zaten Osmanlı Türkçesinin yakın dönemde başlayıp günümüze gelen devamı olduğuna göre, bu durum son derece doğaldır. Tarihî Osmanlı İmparatorluğu topraklarının yayılım alanı, tarihî süreçte değişse de hep büyük bir alan kaplamıştır. Aidiyeti değişkenlik göstermiş olan sınır bölgeleri dışında, yüzlerce yıl Osmanlı idaresinde olan bölgeler, Türkiye Türkçesinin bugünkü sahasıdır. Tabii, tarihî dönemdeki nüfus durumları ile bugünküler aynı değil. Türkçe, bazı bölgelerde nüfusunu korusa veya arttırsa da, büyük sayılabilecek bazı bölgelerde de düşüş yönünde nüfus değişikliği yaşamıştır. Türkçe konuşanı kalmayan kısımlar da olmuştur. Çağdaş Türkiye Türkçesi sahası da, bütün bu değişikliklere paralel olarak kurgulanmıştır. Türkiye Türkçesi coğrafyasının ana ağız bölgeleri şu şekilde belirtilebilir: } Türkiye Türkçesinin kollarından Anadolu kolu ana ağız grupları bakımından Doğu Grubu, Kuzeydoğu Grubu ve Batı Grubu olarak üçe ayrılır. Prof. Dr. Leylâ Karahan'ın "Anadolu Ağızlarının Sınıflandırılması" adlı çalışması Anadolu ağızları üzerine yapılmış en geniş akademik çalışmadır. Anadolu ağız bölgesi, Türkiye’nin Anadolu topraklarını içerir. İlk aşamada sınır bu şekilde belirtilmiş ve incelenmiştir. Anadolu'da özellikle Karadeniz Bölgesi, Güneydoğu Bölgesi ve de Ege Bölgesi'nde ağız farklılıkları vardır. Ancak bu ağızlar, küçük yaşlardan itibaren eğitimde yazı dilinin kullanımı, basın-yayın gibi bazı sebeplerle yavaş yavaş kaybolmaktadır. Birkaç özellik: Türkiye Türkçesinin kollarından Rumeli kolu ana ağız grupları bakımından Doğu Rumeli ve Batı Rumeli olarak ikiye ayrılır. Batı Rumeli kolunun özellikleri Gyula Németh’in “Bulgaristan Türk Ağızlarının Sınıflandırılması Üzerine” adlı makalesinde, 8 maddede gösterilmiştir. Sonrasında birçok çalışmada da bu madde açıklaması benimsenmiş, uygulanmıştır. Batı Rumeli sahasının coğrafi sınırları Bulgaristan’da Tuna’nın hemen güneyindeki Lom’dan doğuya doğru Vraça, Sofya, Samokov’dan doğuya doğru ilerleyip Köstendil’e uzanır. Ayrıca Makedonya, Arnavutluk, Bosna-Hersek ve Sırbistan’da Adakale’yi uç olarak kapsar. Kosova da Batı Rumeli Türkçesinin içinde yer alır. Batı Rumeli’nin doğusunda kalan bütün alandır. Bulgaristan’da Lom, Vraça, Sofya, Samokov ve Köstendil şehirlerinin doğusundan itibaren ülkenin tamamı, Yunanistan, Makedonya’nın güney kesimleri ve Türkiye’nin Trakya’sı (Doğu Trakya) bu sahanın içindedir. Birkaç özellik: Kıbrıs ağızları, Kıbrıs'ta, daha ziyade yerli Kıbrıs Türklerinin konuştuğu, Türkiye Türkçesi ağzıdır. Türkiye'nin Taşeli yöresi ağzıyla (Alanya - Anamur - Aydıncık) benzerlik gösterir. Kıbrıs ağızlarıyla ilgili ilk bilimsel çalışma Hasan Eren’in 1963 yılındaki bildirisidir. Eren 1959 yılında adada yapmış olduğu üç aylık bir araştırma gezisi sırasında bazı köylerden derlediği malzeme yardımıyla Kıbrıs ağzının kökeni meselesini ele almıştır. Eren’in görüşüne göre Kıbrıs ağzının oluşumunda önce Konya ve yöresi, sonra da Antalya, İçel, Alanya gibi yerlerden yapılan göçler rol oynamıştır. Bu durum, adanın fethinden sonra Kıbrıs’a gönderilen Türk nüfus hakkındaki tarihi belgelerle de örtüşür. Suriye sahası, Türkiye Türkçesinin Batı Grubu ve çoklukla Doğu Grubu ağızlarına benzeyen ağız bölgesidir. Bu bölge, Suriye Türklerinin ağızlarının konuşulduğu alt ağız bölgesidir. Standart dil olarak Türkiye Türkçesi yazı dili kullanımdadır. Suriye bölgesi konusunda ağız çalışmaları beklenen düzeyin altındadır. Irak sahası, Türkiye Türkçesi ile Azerbaycan Türkçesinin sınırdaş oldukları bir sahadır. Kerkük, Musul, Telafer gibi yerleşim yerlerinde konuşulur. Standart dil olarak Türkiye Türkçesi yazı dili kullanımdadır. Kafkaslar’ın batı sahası için de benzer durum söz konusu edilmiştir. Gürcistan ve Ermenistan’ın yer aldığı bu saha da iki büyük Oğuz grubunun kesişim alanındadır. Not: Şekiller temsilîdir. Seslerde değişiklik olabilir. In Holland (albüm) In Holland Demis Roussos'un 1995 tarihli müzik albümünün adıdır. Albümün toplam süresi 56:45 dakikadır. Live Your Life (T.I. şarkısı) "Live Your Life", Amerikalı rapçi T.I.'ın "Paper Trail" adlı altıncı stüdyo albümünden çıkan üçüncü teklisidir. Rihanna'nın T.I.'a eşlik ettiği parçanın yapımcılığını Just Blaze üstlenmiştir. Parça, 2008 MTV Video Müzik Ödülleri'nde T.I.'ın performansı boyunca izleyicilerin beğenisine sunulmuştur. Bu parça, T.I.'ın ABD "Billboard" Hot 100 listesinde bir numaraya yükselen ikinci ve Rihanna'nın beşinci solo parçasıdır. Parçanın Anthony Mandler yönetmenliğinde çekilen video klibi, ilk kez 28 Ekim 2008 tarihinde BET kanalında yayımlanmıştır. "Live Your Life", ABD "Billboard" Hot 100 listesine 10 Ekim 2008'de 80 numaradan giriş yapmıştır. Sonraki hafta listenin bir numarasına çıkarak, T.I.'ın önceki teklisi "Whatever You Like"ın 71 numaradan bir numaraya atlayarak kırdığı rekoru egale etmiştir. Böylece bu parça, T.I.'ın listede zirveye ulaşan ikinci solo teklisi olmuştur. Ayrıca parça, Pop 100 listesine 3 numaradan giriş yapmış ve 6 Aralık'ta listenin zirvesine yerleşmiştir. Şarkı, önceden Bubbling Under R&B/Hip-Hop Singles listesine 7 numaradan girmiştir. Daha sonra Hot R&B/Hip-Hop Songs listesine 77 numaradan girmiş ve sonraki hafta 38 numaraya yükselmiştir. Ardından listenin 2 numarasına yerleşmiştir. Kanada Hot 100'e 11 Ekim'de 20 numaradan giriş yapan single, sonraki hafta 5 numaraya çıkarak T.I.'ın Kanada'daki en başarılı hiti haline gelmiştir. İrlanda'da 3 numara olmuş ve T.I.'ın buradaki en yüksek başarı gösteren parçası olmuştur. Serenade (albÃ¼m) Serenade Demis Roussos'un 1996 tarihli müzik albümünün adıdır. Albümün toplam süresi 43:19 dakikadır. Mon Ile (albüm) Mon Ile Demis Roussos'un 1997 tarihli müzik albümünün adıdır. Albümün toplam süresi 41:44 dakikadır. Mwanza Mwanza, Tanzanya'da bir şehirdir. Kent, Tanzanya'nın kuzey kesiminde, Victoria Gölü'nün güney kıyısında kurulmuştur. Kent, 2002 sayımlarında göre 378,327'lik bir nüfusa sahiptir. Kent, Darüsselam kentinden sonra, Tanzanya'daki en büyük şehirdir. 1000 metreden fazla rakıma sahip olan kent, Victoria Gölü kıyısında yer almaktadır. Şehirdeki limandan göle komşu olan diğer ülkeler arasında ticari ve sivil taşımacılık yapılabilmektedir. Kentte ulaşım oldukça gelişmiştir. Kentte yer alan ana demiryolu hattı, şehri başkent Dodoma ve Darüsselam'a bağlamaktadır. Kentte "Mwanza Havalimanı" yer almaktadır. Bu havalimanı uluslararası hizmet vermektedir. 1996 yılında kentte, feribot kazası yüzünden, onlarca Tanzanyalı vatandaş hayatını kaybetmiştir. Demis Roussos Universal Demis Roussos (Universal) Demis Roussos'un 1999 tarihli derleme müzik albümünün adıdır. Albümün toplam süresi 118:08 dakikadır. Forever & Ever - 40 Greatest Hits (albÃ¼m) Forever & Ever - 40 Greatest Hits Demis Roussos'un 2001 tarihli derleme müzik albümünün adıdır. Albümün toplam süresi 155:01 dakikadır. Remind (albüm) Remind, Demis Roussos'un 2001 tarihli derleme müzik albümünün adıdır. Albümün toplam süresi 67:47 dakikadır. Freeform Freeform bir Amerikan kablo televizyon şirketi olan Disney-ABC Television Group'a bağlıdır. Bu şirket de The Walt Disney Company'e aittir. Freeform genellikle canlı programlar, diziler, filmler sunar. Önceden Fox Family iken Walt Disney Company'e bağlı olan Fox kids Library ismiyle görev yapan Haim Saban Entertainment'e geçmiştir. Kanal 16-25 yaş arasına hitap eder. Kanalın merkezi Burbank, Kaliforniya'dadır. 2001 yılında yayına başlayan ABC Family (o zamanki ismiyle FOX Family) ABC tarafından 2 milyon dolara temmuz 2001'de satın alınır. Bu satıştan sonra Fox Family'nin ismi ABC Family olarak değiştirilir. ABC Family, şu an Walt Disney Company bünyesinde faaliyetlerini sürdürmektedir. 7800Â° Fahrenheit 7800° Fahrenheit, Bon Jovi'nin 1985 yılının Mart ayında Mercury Records tarafından satışa sunulan ikinci albümüdür. Prodüktörlüğünü Lance Quinn'in üstlendiği albüm Philadelphia'da The Warehouse stüdyolarında kaydedilmiştir. Albümünün ismi kayanın erime derecesini (7800 °F≈4313,3 °C) simgelemektedir ve ayrıca Ray Bradbury'nin Fahrenheit 451 adlı romanına bir gönderme taşır. Daha sonra yayımlanacak olan iki Bon Jovi albümü "Slippery When Wet" ve "New Jersey" döneminde de kullanılan klasik seksenler Bon Jovi logosu ilk kez "7800° Fahrenheit" albümünün kapağında yer almıştır. Grup, ilk albümleri için çıktıkları turnenin hemen ardından 1985 yılının Ocak ayında yeni albümleri için çalışmalara başladı. Albüm 6 hafta içinde Philadelphia'da The Warehouse stüdyolarında kaydedildi. Albümün prodüktörlüğünü yine ilk albümde olduğu gibi Lance Quinn üstlenmişti. Albümün yapım aşaması esnasında Tico Torres ve Alec John Such'ın eşlerinden boşanması, ilk albüm yayımlanmadan önce Jon Bon Jovi'nin bugünkü eşi, o zamanki sevgilisi Dorethea Hurley'den ayrılması gibi sebeplerinde etkisi ile albümdeki şarkıların büyük bir kısmı ayrılık acısından bahsetmektedir. Kayıt aşamasının tüm Bon Jovi albümleri içerisinde en sıkıntılı olan albüm olduğunu belirten Jon Bon Jovi albümün hazırlanış süreci ile ilgili şu yorumu yapmıştır; 7800 Fahrenheit, 27 Mart 1985 tarihinde satışa sunuldu. Albüm, ABD'de Billboard 200 albüm satış lisetesinde 37 numaraya kadar yükseldi ve ABD'de gruba kariyerinin ilk altın plağını kazandırdı. Albüm listelerde 85 hafta yer aldı ve 1987 yılının şubat ayında ABD'de 1 milyonluk satışa ulaşarak RIAA tarafından platin plak ile ödüllendirildi. Albümden yayımlanan iki single "Only Lonely" ve "In And Out Of Love" Billboard Hot 100'e girdi. Albüm İngiltere'de Bon Jovi kariyerinin İngiltere listelerine giren ilk albümü olarak 28 numaradan giriş yaptı. Ancak ilk albüm için oldukça olumlu yorumları olan İngiliz rock müzik dergisi Kerrang 7800 Fahrenheit albümünü başarılı bulmadı. Japonya'da ise grubun ilk albümü ile bu ülkede elde ettiği popülerliğinde etkisi ile 7800 Fahrenheit Japonya'da listelere 5 numaradan giriş yaptı ve bir altın plak ile ödüllendirildi. Golden Voice of Demis Roussos (albüm) Golden Voice of Demis Roussos Demis Roussos'un 1992 tarihli derleme müzik albümünün adıdır. Kıbrıs Yayın Kurumu Kıbrıs Yayın Kurumu (Yunanca: Ραδιοφωνικό Ίδρυμα Κύπρου, ΡΙΚ; İngilizce: "Cyprus Broadcasting Corporation", CyBC), Kıbrıs Cumhuriyeti'nde kamu yayıncılığı yapan kurum. Kuruluş dört radyo kanalı ve RIK1 RIK2 ve RIKSAT olmak üzere üç televizyon kanalı ile hizmet vermektedir. Kıbrıs Cumhuriyeti'nin belirlediği hükümlere göre yayın yapan kuruluşun radyo ve televizyon kanalları, Kuzey Kıbrıs'ta birçok bölgesinde seyredilebilmektedir. Yayın dili temelde Yunanca olmakla birlikte RIK2 kanalı hafta içi BİZ/Εμείς isminde 50 dk'lık sosyal içerikli Türkçe bir program yayınlamaktadır. Ayrıca hafta içi her gün yine RIK2 kanalında saat 19.00'da 10dk'lık Türkçe ve RIKSAT kanalında saat 23.45'te 15dk'lık Türkçe-İngilizce haber program yayını mevcuttur. KYK KYK, aşağıdaki anlamlara gelebilir: Ngara Ngara, Tanzanya'da bir şehirdir. Kent, Tanzanya'nın kuzeybatı kesiminde, Victoria Gölü'nün batı yakasındaki topraklara kurulmuştur. Kent, Burundi ve Ruanda ile komşudur. Kent, 2002 sayımlarında göre 334,939'luk bir nüfusa sahiptir. Kentin batısında Burundi ve Ruanda sınırları yer almaktadır. Şehirde 1993 yılından beri Burundi, 1994 yılından beri Ruanda mültecileri yaşamaktadır. Kent 17 semte ayrılmıştır. Fatma Toptaş Fatma Toptaş (d. 25 Kasım 1982, Mersin), Türk sinema ve dizi oyuncusu. Müjdat Gezen Sanat Merkezi'nde tiyatro bölümünde eğitim aldı. 2007'de Kanal D'nin Bıçak Sırtı ve Show TV'nin "Doktorlar" adlı televizyon dizilerinde konuk oyuncu olarak yer aldı. 2008'de "Recep İvedik" sinema filminde Şahan Gökbakar'ın çocukluk aşkı Sibel rolünde oynamıştır. Aynı yılda "Avanak Kuzenler" adlı komedi filminde yer aldı. TRT'de yayınlanan "Başrolde Aşk" adlı dizide ve 2011'de ATV'de yayına giren "Hayat Devam Ediyor" dizisinde de oynamıştır. Daha sonra ATV'nin yeni dizisi "Cesur Hemşire" adlı dizide Serpil karakterini canlandırdı. FOX TV'de yayınlanan "Kiraz Mevsimi" adlı dizide Sibel karakterini, "No.:309" adlı dizide ise Nilüfer karakterini canlandırmıştır. 2020 yılında FOX TV ekranlarında yayımlanmaya başlayan "Bay Yanlış" adlı dizide Cansu Akman karakterine hayat vermektedir. Good Girl Gone Bad Live Good Girl Gone Bad Live, Barbadoslu R&B şarkıcısı Rihanna'nın ilk video DVD'si. İlk kez 13 Haziran 2008 tarihinde Avrupa'da yayımlanmıştır. Bu DVD, Rihanna'nın Good Girl Gone Bad Tour kapsamında MEN Arena, Manchester, İngiltere'de 6 Aralık 2007 tarihinde verdiği bir konserin görüntülerini içermektedir. İbnü'l-Esîr İbnü'l-Esîr, üç erkek kardeşin aile adıdır. Tanınmış İslam tarihçileri ve yazarları olup, günümüz güneydoğu Türkiye'de "Cizre" ("Jazīrat ibn Umar")'de doğmuşlardır.. İslam fetihleri sırasında Irak'a yerleşmiş, Arapların büyük bir kabilesi olan Bekir b. Vail kabilesinin Şeybanoğulları kolundan Arap bir aileye mensuptur. Daha sonra 10. yüzyılda Şehrizor'da yaşarken Büveyhilerin baskısıyla Cizre'ye göç etmişlerdir. Yaşça büyük olan, "Mecdüddin" ismiyle bilinir (1149 - 1210), Musul amiri hizmetinde ve önemli bir gelenek ve dil araştırıcı ve gözlemcidir. Onun yazdığı gelenek sözlüğü ("Kitab an-Ni/zdya") 1893 yılında Kahire'de yayınlanır, ve ayrıca Ferdinand Seybold tarafından ("Kitab ul-Murassa") isminde yazılmıştır (Weimar, 1896). Üç kardeşlerden en küçükleri, olan "Ziyâeddin" (1163 - 1239), 1191 yılından sonra Selahaddin Eyyubi'ye daha sonra onun "al-Malik al-Afdal" isminde oğluna hizmet etmiş, ve daha sonra, Mısır, Samsat, Halep, Musul ve Bağdat'ta bulunmuştur. O tanınmış ünlü Arap edebiyatını estetik ve biçimsel, üslubunu eleştirmiştir. Onun "Kitab al-Matlial" adındaki kitabı, Bulaq basımevi tarafından 1865 yılı içinde basılmıştır. En ünlü erkek kardeşlerden ortancası, İzeddin Ali İbnü'l-Esîr'dir. 1160 ile 1233 yılları arasında yaşamış olan ʿİzzeddîn önemli bir müslüman ortaçağ sonrası tarihçisidir. El-Kamil fi't-Tarih (Arapça:الكامل في التأريخ‎, "al-kāmil fī t-taʾrīḫ") isimli en büyük eserini 1230 - 1231 yılları arasında Musul'da yazmıştır. Ayrıca, İbnü'l-Esîr Sahabe'lerin yaşamı ve onların etkisi hakkında kapsamlı bir biyografiyi (Arapça:أسد الغابة في معرفة الصحابة‎, "Usd al-ġāba fī maʿrifati ṣ-ṣaḥāba") yazdı. Bon Jovi (albüm) Bon Jovi, 21 Ocak 1984'te Mercury Records tarafından satışa sunulan, Amerikalı rock müzik grubu Bon Jovi'nin ilk albümüdür. yapımcılığını "Tony Bongiovi" ve "Lance Quinn"in üstlendiği albüm New York'ta ""Power Station Stüdyoları""'nda kaydedildi. Albümden yayınlanan ilk single "Runaway" Bon Jovi'ye kariyernin ilk hitini kazandırmıştır. Albüm, yazım aşamasında Jon Bon Jovi ya da diğer grup üyelerinin yer almadığı bir şarkıyı ("She Don't Know Me") içeren tek Bon Jovi albümüdür. Albüm yayımlandığı dönemde "David Bryan Rashbaum" ismini kullanan grubun klavyecisi David, kısa bir süre sonra Rashbaum ismini çıkartıp sadece David Bryan ismini kullanmaya başlamıştır. Bu sebepten dolayı ilk Bon Jovi albümünde ismi David Bryan Rashbaum olarak geçmektedir. Albüm "Kerrang!" dergisinin hazırladığı "Tüm Zamanların En İyi 100 Hard Rock/Heavy Metal" albümleri sıralamasında 54. sırada yer almıştır.Rocklist.net Bon Jovi albümünün Kerrang dergisinin yapmış olduğu tüm zamanların en iyi hard rock/heavy metal albümleri sırlamasındaki pozisyonu. Elindeki demo kayıtlarla plak şirketleri ile görüşen fakat yanıt alamayan Jon Bon Jovi 1982 yılının Haziran ayında bir yaz gecesi kaydettiği Runaway'i New York'ta yerel bir radyo olan WAPP 103.5 FM deki bir DJ'e dinletti. Şarkıyı çok beğenen DJ, şarkıyı radyonun hazırlayacağı amatör şarkıcıların şarkılarının yer aldığı derleme albüme koymak istedi. İlk başlarda Jon Bon Jovi bunu istemesede daha sonradan razı oldu. Runaway, önce New York, daha sonra da tüm ABD yerel radyolarında en çok istek alan şarkılardan biri oldu. "Runaway", 1982 yılında daha grup kurulmadan Jon Bon Jovi tarafından yazılmış ve radyolarda çalınmıştı. "Runaway"'in kaydında Richie Sambora, Tico Torres, David Bryan ve Alec John Such yer almamıştır. Runaway'in kaydında yer alan müzisyenler: O günlerde bir grubu olmayan Jon Bon Jovi kısa sürede Richie Sambora, Tico Torres, David Bryan ve Alec John Such'tan oluşan bilinen Bon Jovi kadrosunu oluşturdu ve Mercury Records ile anlaşma imzaladı. Albüm Jon Bon Jovi'nin kuzeni Tony Bongiovi'nin sahibi olduğu New York'taki Power Station Stüdyolarında kaydedilmiştir. Grubun kurulduktan sonra yazdıkları ilk şarkıları olan "Burning for Love" ve "Come Back" Jon Bon Jovi ve Richie Sambora'nın da ilerki yıllarda Bon Jovi albümlerini domine edecek olan şarkı sözü yazımındaki işbirliklerininde ilk ürünleridir. Albümde yer alan She Don't Know Me ise Bon Jovi'nin kariyerinde yazım aşamasında Jon Bon Jovi ya da diğer grup üyelerinin bulunmadığı tek şarkıdır. Şarkı plak şirketinin dayatması üzerine albüme alınmıştır. Mark Ascev, 1980'lerin başında "LaFlavour" isimli dans disko grubunun ilk albümünün yapımcılığını üstlenip albüm için şarkılar yazmıştı. LaFlavour ve Bon Jovi Mercury Records ile aynı dönemde albüm anlaşması yapmışlardı. LaFlavour'ın ismi daha sonra "Fair Warning" olarak değişmiş dans müziği imajından da vazgeçilmişti. Bu değişim süreci esnasında Mercury Records Bon Jovi'nin ilk albümünü yayınlamaya hazırlanıyordu ve Mark Asvec'in bu grup için yazmış olduğu şarkılardan biri olan "She Don't Know Me"'ye Bon Jovi albümünde yer vermek istiyordu. Grup her ne kadar bunu istemesede plak şirketi çalışanları ihtiyacınız olan şarkı bu diyerek grubu ikna etmeyi başarmıştır. She Don't Know Me, yeniden düzenlenip bir rock şarkısı olarak kaydedilip Bon Jovi albümündeki yerini almıştır ve Runaway'in ardından ilk Bon Jovi albümünden yayınlanan ikinci single olmuştur. Jon Bon Jovi, ilerleyen yıllarda yapılan demeçlerde her seferinde grup üyeleri tarafından yazılmayan ve plak şirketinin dayatması ile albüme konan bu şakıdan ne kadar nefret ettiğini söylemekten çekinmemiştir. Albümde yer alan şarkılardan "Shot Through The Heart", Jon Bon Jovi ve New Jersey'li bir müzisyen olan Jack Ponti tarafından yazılmıştır. Jack Ponti 1985 yılında gitaristi olduğu "Surgin" adlı grubun albümünde bu şarkıya yer ver vermiştir. Bon Jovi'nin kendi adını taşıyan ilk albümü 21 Ocak 1984 yılında satışa sunuldu. Albüm hakkında oldukça olumlu eleştirileri bulunan İngiliz rock müzik dergisi "Kerrang", grubun rock müzik için taze kan olacağı yorumunda bulunmuştu. Kerrang, 1984 yılında grubu "Yılın En İyi Yeni Grubu" seçerken albüme ise yılın en iyi albümleri sıralamasında 11. sırada yer vermişti. Kerrang, ilerleyen yıllarda yapmış olduğu "Tüm Zamanların En İyi 100 Hard Rock/Heavy Metal" albümleri sıralamasında albüme 54. sırada yer vermiştir.. Albüm grubun 1984 yazında Japonya'da verdiği konserlerin etkisi ile bu ülkede altın plak ile ödüllendirilerek gruba kariyerinin ilk altın plağını ve ilk uluslararası başarsını kazandırdı. Albümün yaptığı etki ile Bon Jovi Japonya'da yılın grubu seçildi. Single olarak yayınlanan "Runaway", ABD'de Billboard Hot 100 listesinde ilk kırka girerek gruba kariyerinin ilk hitini kazandırdı. Albüm ABD'de 1986 yılının Ocak ayında 500 binlik satışa ulaşarak altın plak ile ödüllendirilirken 1987 yılının Nisan ayında da 1 milyonluk satışa ulaşarak platin plak ile ödüllendirildi. Albüm son olarak 1994 yılının Ekim ayında ABD'de 2 milyonluk satışa ulaşarak ikinci kez platin plak ile ödüllendirildi. Savunma Savunma saldırıyı önleme için yapılan harekettir. Bir ülkenin savunmasından bahsediyorsak o zaman savunma kavramı o ülkenin güvenliğini ve korumasını sağlayan askerî birimler anlamına gelir. Savunma karşı saldırı olarak da bilinir. Kişisel savunmanızı çeşitli zırh ve teçhizatlarla yapılır. Ortaçağda kişisel savunma olarak çeşitli beden zırhları ve kalkanlar vardı. Bunun yanı sıra birçok savunma sanatı da vardır ve şu an bile o savunma sanatlarının eğitimi verilir. Örneğin judo, karete vb. dövüş sanatları savunma için kullanın ilkesiyle verilir. Şu atasözünüde unutmamak gerekir En iyi savunma saldırıdır. Günümüzde beden zırhı ve kalkan kullanamayacağımıza göre özellikle hırsızlıklara karşı savunma sanatlarını tercih ederim. Ülke savunması ise bir ülkenin kendi savunmasını yapması için, vatandaşlarının kendini güvende hissetmesi için ve diğer ülkelere karşı ben güçlüyüm hissini vermesi için gereklidir. Günümüzde savaşlar pek sıklıkla olmasa da 19. ve 20. yüzyıllarda savaşlar artık bir günlük aktivite olmuştu. Bunun için bir ülkenin bağımsızlığını koruması için gereken en önemli şey sağlam dostlar ve çelikden bir savunmaydı. Karate'nin temeli pek çok Japon savaş sanatı gibi Okinava adasında, Derebeylik döneminde, savaşçı samuray kastı dışında kalan sıradan vatandaşların silah taşıması yasaklanınca silahsız olarak kendini savunmak isteyen kişilerin Budist rahiplerden kökeni Çin hatta Hindistan'a dek uzanan antik savaş sanatlarını öğrenmek istemesi neticesinde atılmıştır. Gichin Funakoshi tarafından 20. yüzyıl başında Japonya'ya taşındığında Japonca'da aynı şekilde yazılan ama çok küçük farkla okunan Boş kelimesi Çin kelimesinin yerine geçerek Karate, Boş El anlamını almıştır. Giysilerine Karate-gi, öğrencilerine karate-ka denir. Karate antrenmanları genel olarak üç kısımdan oluşur. Bunlar, Kihon, Kata ve Kumite'dir. Kihon karatedeki temel tekniklerin parça parça çalışılmasıdır. Kata, sıraları önceden belirlenmiş çeşitli tekniklerin belirli bir sıra ile uygulandığı Karatenin kuşaktan kuşağa aktarılması için oluşturulmuş alıştırmalardır. Kumite antrenmanda yapılan dövüş alıştırmasıdır. Judonun ilk dönemlerinin eskimiş bilgiler, eski kafalar ve onun temellerini atmış olan matematik öğretmeni Kano Jigaro (1860-1938) (Japonca'da soyadı önce gelir) tarihçesi birbirinden ayrı düşünülemez. Kano yapılacak işi olan bir ailede doğmuştu. Dedesi Japonya merkezindeki Shinto Bölgesinde kendi geçimini sağlayan bir sake üreticisiydi. Kano'nun babası en büyük evlat olmadığı için işi devralmadı ve bir Shiton Rahibi ve Devlet Memuru olup, oğlunun Japonya İmparatorluk Üniversitesindeki ikinci senesine devam etmesini sağlayacak yeterli feyzi oğluna verdi. Kano 17 yaşında iken Jujutsu ile başladı, o zamanlarda bayındır bir sanattı, ama kendisini ciddiye alacak bir hoca bulmanın da zorluğu ile az bir ilerleme gösterdi. 18 yaşında edebiyat öğrenmek için gittiği üniversitede, dövüş sanatı çalışmalarını sürdürdü, sonunda yaşayan en yaşlı Kano öğrencisi ve sayılı bir Japon/Amerikalı Judoka olan Keiko Fukuda'nın Atası ve Tenjin Shinyo Ryu ustası Hachinosuke Fukuda'nın öğretilerini benimsedi. Fukuda Judo'da biçimsel idmanların üzerine önemli bir tekniğe sahip olmanın, Kano'nun vurguladığı randori veya serbest judo çalışmanın tohumlarını ektiğini söylemiştir. Kano, Fukuda'nın Okuluna katıldıktan bir yılı aşkın bir süre sonra Fukuda hastalandı ve öldü. Sonrasında Kano, biçimsel katalara Fukuda'dan daha çok önem veren Masatomo Iso'nun Tenjin Shinyo okuluna katıldı. Kano kendisini adayıp kısa zamanda shihan yani usta unvanını alıp Iso'nun yardımcısı olduğunda 21 yaşında idi. Iso'nun da hastalanması üzerine daha öğrenmesi gereken çok şey olduğunu düşünen Kano, başka bir stil daha edindi, Kito Ryu hocası Tsunetoshi Iikubo'nun öğrencisi oldu. Fukuda gibi likubo da serbest çalışmadan daha önemli olduğuna inanıyordu ve diğer yandan Kito Ryu fırlatma tekniklerine Tenjin Shinyo Ryu dan çok daha üst derecede önem veriyordu. Bu zaman içinde, Kano, kata guruma, uki goshi gibi teknikler geliştiriyordu. Fikirleri çoktan Kito ve Tenjin Shinyo Ryu' nun ilkelerini genişletmenin ötesine geçmişti, yeni gayeler ile doluydu, kısmen eğitiminin bir sonucu olarak, sağlam bilimsel ilkelere dayanan tekniklerle ve dövüş sanatlarındaki ilerlemeye ilaveten genç insanların kafa, karakter, vücut gelişimine önem vererek, kafasında jujutsuyu yeniden biçimlendirmişti. Kano 22 yaşında üniversiteyi bitirdikten hemen sonra, Eishoji Tapınağında kendi himayesinden jujutsu çalışmak için Iikubo'nun okulundan 9 öğrenciyi yanına aldı. Yerleri bu isimle anılmadan önce iki yıl geçti, Kano henüz Kito ryu da usta unvanını almamıştı, Iikubo öğretime yardım için haftada üç gün tapınağa geldi. Kodokan veya "yolu öğrenmek için mekân" böyle kuruldu. Judo kelimesi, nazik olmak veya yol vermek anlamına gelen "ju" ve yaşamın yolu anlamına gelen "do", kanjilerinden türetilmiştir. Kelime karşılığı "nezaket yolu" veya "yol verme yolu" dur, "esneklik yolu", "uyum yolu", "bükülme yolu" şeklinde isimlendirildiği de olur. Savunma planı, bir mevzii veya bölgenin düşman taarruzu karşısında savunmasını temin etmek için gerekli teferruatı da içine alacak şekilde planlanmış tertibat ve manevralardır. Komutan tarafından yapılan bu planlar, kıtaların muhtelif mıntıkalara taksimi, emniyetin tesisi, ateşlerin koordine edilmesi, karşı taarruzların teferruatı vesaire gibi hususları içine alır. Sürekli görüntü Sürekli görüntü, beynin art arda gelen her görüntüyü (analiz ettikten sonra) farklı algılamasıdır. Bir animasyon çiziminde filmin her saniyesi için 24 kare kullanılır. Bénédict Morel Bénédict Augustin Morel (22 Kasım 1809 – 30 Mart 1873) Fransız hekim, psikiyatr uzmanı. 19. yüzyılda psikiyatri alanında önde gelen doktorlardandır. Eğitimini Paris'te tamamladı, 1839'da tıp doktoru oldu ve 1841 yılında psikiyatr Jean-Pierre Falret'in (1794-1870) yanında asistan oldu. 1856'da Saint-Yon'daki akıl hastanasinde başhekim oldu. 1853 yılında Morel tarafından genç erişkin ve gençleri etkileyen bir sendrom olarak tanımlamış ve bunu "démence précoce" (latince; ""erken bunama"") diye adlandırmıştır. Ardından Avusturyalı nörolog Arnold Pick ve Alman ruh hekimi Emil Kraepelin tarafından, hastalığın tanımı geliştirilmiş ve "dementia praecox" olarak adlandırılmaya başlanmıştır. 1908 yılında İsviçreli psikiyatr Eugen Bleuler tarafından bu hastalığa günümüzde kullanılan şekli olan şizofreni adı verilmiştir. Arnold Pick Arnold Pick (20 Temmuz 1851 - 4 Nisan 1924), Alman nörolog ve psikiyatr. Kendi adıyla anılan Pick hastalığı'nı ve bu hastalıkta karakteristik olan Pick cisimciklerini tanımlamıştır. Ayrıca günümüzde şizofreni adıyla bilinen hastalığı 1891 yılında "dementia praecox" olarak adlandırmıştır. The Game (zekâ oyunu) The Game, amacı var olduğunu unutmak olan ve dünya çapında milyonlarca insan tarafından oynanan bir zekâ oyunu. Oyun hakkında düşünmek kaybetmeye teşkil eder ve oyunun kurallarına göre mağlubiyet duyurulmalıdır. Oyun kesintisizdir, oyuncu oyun hakkında düşünmeyi bıraktığında kaybetmeyi de bırakmış olur. Oyunun temel kuralları şunlardır: Kimi oyuncular, The Game'i daha eğlenceli yapacağını düşündükleri kuralları oyuna eklerler. Bu The Game'in farklı varyasyonlarının ortaya çıkmasına sebep olur. Bu kurallardan en çok uygulananı, "merhamet sürecidir". Bu kurala göre oyuncu, The Game'i kaybettikten sonraki 30 dakika içinde The Game'i tekrar düşünürse, kaybetmez. Bir başka kurala göre, kaybettiğiniz zaman The Game'in kurallarını bilmeyen birine anlatırsınız. Bu kurallara yenisi eklenebilir. Zihninizi The Game'i düşünmemek için eğitmek zor olduğundan, genelde kaybınızı önlemek yerine başka oyunculara kaybettirmeyi denemelisiniz. Bunu oyuncuların görebileceği yerlere notlar bırakarak, banknotların üzerine yazarak ya da daha yaratıcı yöntemlerle (örneğin oyunculardan birine her su içtiğinde kaybedeceğini söyleyerek) sağlayabilirsiniz. Kateksis Kateksis ya da duygu yatırımı, psikanalizde, bir etkinliğe, nesneye veya görüşe bağlanan duygusal önem, ya da ruhsal enerji yükü. Elektrik enerjisine benzer bir şekilde ve bağlı olduğu durumların dışında, bir nesneden diğerine, bir bölgeden bir başkasına akabilir; yer değiştirebilir. Blaze of Glory Young Guns II filminin Jon Bon Jovi tarafından yazılan ve seslendirilen müziklerini içeren "Blaze Of Glory", 1990 yılının Temmuz ayında ayında yayımlanmıştır. ABD'nin Kaliforniya eyaletinin Los Angeles şehrinde bulunan A&M Stüdyolarında kaydedilen albüm Jon Bon Jovi'nin grubundan ayrı çalıştığı ilk albüm olma özelliği taşımaktadır. Albümde Jeff Beck, Elton John ve Little Richard gibi önemli isimler Jon Bon Jovi'ye eşlik etmiştir. Yapımcılığını "Danny Kortchmer" ve Jon Bon Jovi'nin üstlendiği Blaze Of Glory, Jon Bon Jovi'ye 1991 yılında Altın Küre ve Amerikan Müzik Ödülleri'nde birer ödül kazandırmış ve Grammy ile Oscar adaylıkları getirmiştir. 1990 yılının Şubat ayında sona eren, grubun New Jersey albümü için çıktıkları 16 aylık uzun dünya turnesinin ardından grup üyeleri ilk defa ara vermeyi ve yeni albüm için stüdyoya girmemeyi, grubun geleceğini zamana bırakmayı uygun görmüştü. Fakat tam bu sırada hiç hesapta yokken Jon Bon Jovi kendisini Young Guns II filminin müziklerini hazırlarken buldu. Filmin başrol oyuncularından olan Emilio Estevez'in Bon Jovi'nin "Wanted Dead Or Alive" şarkısını filmde kullanmaları için Jon Bon Jovi'den izin istemesi üzerine gelişen olaylar, Jon Bon Jovi'nin tamamen yeni şarkılardan oluşan bir soundtrack albümü yapmasına kadar vardı. Danny Kortchmar ve Jon Bon Jovi'nin prodüktörlüğünü üstlendiği albüm Los Angeles'ta A&M Stüdyolarında altı haftada kaydedildi. Jeff Beck, "Billy Get Your Guns", "Miracle", "Blaze Of Glory", "Justice In The Barrel", "Never Say Die", "Bang A Drum" ve "Dyin' Aint Much Of A Livin'" şarkılarında solo gitarda yer alırken Aldo Nova ise "Billy Get Your Guns"'da ritim gitar, "Miracle"'da hem gitar hem klavye, "Blaze Of Glory", "Justice In The Barrel" ve "Dyin Aint Much Of A Livin"'de hem akustik gitar ve klavye, "Blood Money" ve "Santa Fe"'de akustik gitar çalmıştır. Elthon John ise "Dyin Aint' Much Of A Livin" şarkısında hem piyano çalmış hem de geri vokallerde yer almıştır. Jeff Beck daha sonra albümde yer alan şarkılardan Miracle'ın Meksika'da çekilen video klibinde de Jon Bon Jovi'ye eşlik etmiştir. Jon Bon Jovi'nin ilk solo albümü olma özelliğini taşıyan "Young Guns II" filminin soundtrack albümündeki 11 şarkıdan 10'u Jon Bon Jovi tarafından yazılıp bestelenmiştir. Sadece sözleri olmayan "Guano City" Alan Silvestri tarafından bestelenmiştir. Jon Bon Jovi, albüm ile ilgili ilerleyen yıllardaki bir demecinde şu yorumu yapmıştır; Jon Bon Jovi albümde yer alan "Blood Money" şarkısını Bob Dylan'a, "Bang A Drum"ı ise Steve Van Zandt'e ithaf etmiştir. Jon Bon Jovi, albümün teşekkür kısmını albümde çalışan tüm müzisyen ve prodüksyon ekibine teşekkür ettikten sonra, "... Ve zamanın unuttuğu fakat benim unutmadığım tüm kovboylar... / Size de teşekkürler" dizesi ile bitirmiş albümü ise eleştirmenlere bir gönderme olarak "Bu albüm hala dünyanın en kötü grubu olan Richie, Alec, Tico ve Dave için" sözleri ile grup arkadaşlarına ithaf ederek onları da unutmamıştır. Albümden yayınlanan ilk single "Blaze Of Glory" 1990 yılının Eylül ayında ABD'de hem Billboard Hot 100 hem de Billboard Mainstream Rock listelerinde 1 numaraya kadar yükseldi. Blaze Of Glory'nin single'ı ABD'de 1 ay içinde 1 milyonluk satışa ulaşıp RIAA tarafından platin plak ile ödüllendirildi. Blaze Of Glory'nin de etkisi ile albüm ABD'de Billboard 200 albüm satış listesinde 3 numaraya kadar yükselip 3 ay içinde 2 milyonluk satışa ulaşmıştı. Blaze Of Glory'nin single'ı Kanada, Avustralya ve Yeni Zelanda'da da 1 numara olurken birçok ülkede ilk onda yer aldı. Albüm ise İngiltere ve Avustralya listelerinde 2 numaraya kadar yükseldi. Jon Bon Jovi Blaze Of Glory şarkısı ile en iyi film müziği dalında "Altın Küre/Altın Küre" ödülünü, "Amerikan Müzik Ödülleri" 'nde ise en iyi "Pop/Rock Single" ödülünü aldı ve Grammy ile Oscar'a aday oldu. Her ne kadar Oscar'ı alamadıysa da törende sahne alıp Blaze Of Glory'yi seslendirdi. Ali İbnü'l-Esîr Ali İbnü'l-Esîr, İbnü'l-Esîr ailesinden üç erkek kardeşlerden ortancasıdır. Tam ismi (Ebü’l-Hasan İzzeddîn Ali b. Muhammed b. Muhammed eş-Şeybânî el-Cezerî) 1160 ila 1233 yılları arasında yaşamış olan Arap kökenli İslam tarihçisi. İslam fetihleri sırasında Irak'a yerleşmiş, Arapların büyük bir kabilesi olan Bekir bin Vail kabilesinin Şeybanoğulları kolundan Arap bir aileye mensuptur. Daha sonra 10. yüzyılda Şehrizor'da yaşarken Büveyhilerin baskısıyla Cizre'ye göç etmişlerdir. Ünlü erkek kardeşlerden ortancası olan Ali İbnü'l-Esîr, günümüz güneydoğu Türkiye'de Cizre ("Jazīrat ibn Umar")'de 1160 yılında doğmuş, bilimsel yaşamının çoğunu Musul'da, fakat sık sık Bağdatı ziyaret etmiştir. Bir zaman için Selahaddin Eyyubi'nin ordusuyla Suriye'de bulunmuş ve sonra Halep ve Şam'da yaşamıştır. Ali İbnü'l-Esîr, en büyük eseri Al-Kamil fi al-Tarikh kitabını 1230 - 1231 yılları arasında Musul'da yazmıştır. Kitabında ara sıra, kurucusu İmadeddin Zengi olan Zengiler, 12. ve 13. yüzyıllarda Kuzey Irak ve Suriye'de Selçuklu atabeyleri olarak hüküm sürmüş bu hanedanının önemini açıklar. Ayrıca bu eserinde 1099 yılında haçlılar tarafından Kudüs'ün kuşatılmasından ve onların Kudüs'teki bir dağdaki Mescid-i Aksa 'ya saldırıları sırasında onbinlerce Müslümanın öldürüldüğünden bahseder. Ayrıca Gazalî’nin öz geçmişini içeren temel kaynak eserdir. Ayrıca, Ali İbnü'l-Esîr Sahabe'lerin yaşamı ve onların etkisi hakkında kapsamlı bir biyografiyi (Arapça:أسد الغابة في معرفة الصحابة‎, "Usud al-ġāba fī maʿrifati ṣ-ṣaḥāba") yazmıştır. Pick hastalığı Pick hastalığı nadir görülen nörodejeneratif bir hastalık. Demans nedenlerindendir. Pick cisimcikleri ile karekterizedir. Frontal ve temporal loblarda biriken bu cisimcikler bu lobların fonksiyonunu bozar ve demansa sebep olur. Bu nedenle frontotemporal demans olarak da bilinir. İlk olarak Arnold Pick tarafından 1892 yılında tanımlanmıştır. Lotto Lotto, performans ve günlük sportif giyimin İtalyan ismi, bu kulvarındaki koşusuna 1973 yılında, İtalya'nın Montebelluna kentinde başladı. Önce tenis ayakkabısı alanında uzmanlaştı. Ardından futbol, basketbol, voleybol, tekstil ve aksesuar ürünlerini de ürün gamına ekleyerek tam konseptli bir spor markasına dönüştü. 1980'li yıllar, markanın yıldızının parladığı yıllar oldu; Tenis ve futbolda, ismi dünya kamuoyunca kabul görmüş, Boris Backer, Martina Navratilova, Ruud Gullit gibi profesyonellerle, ürün geliştirme ve tanıtım anlamında yapılan işbirlikleri markanın ismini, uluslararası boyutlara taşıdı. 1990'ların başında, Ar-Ge yatırımlarını hızlandıran Lotto, ürünlerinin teknik özelliklerini daha da geliştirdi. Dünya genelinde, sahalarda & kortlarda Lotto'yu tercih eden sporcu sayısı giderek artmaya başladı. Lotto, artık spor dünyasının iyi tanınan global oyuncularından biriydi. Tüketicisinin beğenisini, güvenini kazanmıştı. Bu güvenden alınan güç, günlük giyimde de Lotto imzasının var olma zamanının geldiğini işaret etti ve leisure koleksiyonu hazırlandı. Böylece Lotto artık hem sahaların içinde, hem de dışında kullanıcısının en yakın ortağıydı. Günümüzde Lotto, dünya genelinde 80 ülkede; Profesyoneller için; kalite, teknolojik donanım, yenilikçilik ve performans, spor giyinmeyi sevenler için ise; İtalyan estetiği, sade şıklık, rahatlık ve dayanıklılık anlamına gelmekte. Türkiye’de Lotto Ocak 2000’de Lotto Sport Italia S.P.A ile imzalanan lisansörlük anlaşmasıyla, Linteks Tekstil Ürünleri Sanayi ve Ticaret A.Ş. Lotto`nun Türkiye ve Kuzey Kıbrıs Türk Cumhuriyeti`ndeki dağıtım ve pazarlama haklarını aldı. Kısa surede Türkiye’nin her bölgesinde, shop in shop, corner ve bayiliklerle çok geniş bir dağıtım kanalı oluşturdu. Son yıllarda da her geçen gün sayısı artarak devam eden franchise’lar ve monobord`lar ile rakipleri arasında sivrilmeye devam etmekte. Bugün Lotto, dünyada olduğu gibi Türkiye`de de hem profesyonellerin hem de sportif tarzı benimseyenlerin referans markası. Spor tutkusunun alev aldığı her yerde sporcunun yanında yer alan Lotto, Türkiye Futbol Federasyonuna kayıtlı takımların 1/3’ini sponse etmekte ve çok sayıda futbol oyuncusunun da bireysel sponsorluğunu yapmakta. Futbolda sergilenen bu başarılı işbirliklerinin benzeri teniste de görülmekte: Tenisin Türkiye`deki otorite kurumlardan TED Kulübü ve ENKA Spor Kulübü’nün hocalarıyla, ödüllü oyuncuları 2003'ten bu yana kortlarda Lotto ile mücadele etmekte. Orta Asya Ülkeleri’nde Lotto 2006 yılının son çeyreğinde Lotto Sport Italia ile yapılan yeni bir anlaşmayla markanın, Orta Asya ülkelerindeki tüm dağıtım ve lisansörlük haklarını Türkiye’ye verildi. 2007 başından bu yana 8 Orta Asya ülkesi; Kazakistan, Azerbaycan, Özbekistan, Kırgızistan, Türkmenistan, Ermenistan, İran ve Afganistan Kazakistan-Almaata’da kurulan ayrı bir organizasyon ve ayrı bir profesyonel ekip ile yönetilmekte. Türkiye'de Karşıyaka ve MKE Ankaragücü başta olmak üzere profesyonel liglerdeki takımların 3'te 1'inin sponsoru Lotto'dur. Turgay KantÃ¼rk Turgay Kantürk, (d. 1961, İstanbul), tiyatro yönetmeni, şair, yazar, oyuncu. 1990 yılında Mimar Sinan Üniversitesi Devlet Konservatuvarı, Tiyatro Bölümü, Oyunculuk ana Sanat Dalı'ndan mezun olan Kantürk, öğrencilik yıllarında çalışmaya başladığı Dormen Tiyatrosu ile profesyonel çalışma hayatına başladı. Aynı sürteçte bazı filmlerde yönetmen yardımcılığı ve oyunculuk yaptı. Haldun Dormen, Kenan Işık ve Gencay Gürün'ü asiste eden sanatçı, ilk şiirlerini 1981 yılında Oluşum dergisinde yayımladı. İzleyen zamanlarda Gösteri, Argos, Şiir Atı, Yasak Meyve, Sanat Olayı, Varlık, Türk Dili, Yazko Edebiyat gibi dergilerde şiir ve yazıları çıktı. 1991 yılında ilk kitabı "İlk Gibi Son" yayımlandı. 1991 yılında ilk yönetmenlik deneyimini yaşayan Kantürk, Bakırköy Belediye Tiyatrosu'nda "Kahvede Şenlik Var"ı yönetti. BKM, Bakırköy Belediye Tiyatrosu, İstanbul Devlet Tiyatrosu, Eskişehir Belediye Tiyatroları, Tiyatrokare gibi topluluklarda oyunculuk ve yönetmenlik yapmasının yanı sıra öykü de yazan yönetmen, bazı derglerin yayın yönetmenliğini yaptı. Sanatçı Bakırköy Belediye Tiyatroları'nda oyuncu ve yönetmen olarak görev yapmaktadır. Kontrabas (oyun) Kontrabas, Patrick Süskind tarafından yazılan seyirlik bir oyundur. 1980 yılında kaleme alınmıştır. Bir monolog olan eserin sahneye konması, yazarının ilk büyük çıkışıdır. Alman Tiyatrosu'nun üretken yazarlarından olan Süskind'in yapıtı "Kontrabas (Der Kontrabass)" birçok dile çevrilerek tek perdelik, tek kişilik bir oyun olarak sahnelenmiştir. Oyunda bir kontrabasın, bir müzisyen üzerinden toplumun, bireyin, müziğin, cinselliğin, hiyerarşinin ve pek çok şeyin dedikodusunu yapması ironik bir şekilde aktarılmaktadır. Yeşil Köşk Yeşil Köşk ya da Pandespanian Köşkü, Türkiye'nin İzmir ilinin Bornova ilçesinde bulunan tarihî bir yapıdır. 1880 yılında Pandespanian ailesi tarafından inşa edilmiştir ve ev olarak kullanılmıştır. Fakat ailenin Fransa'ya göç etmesiyle bu konut devlete kalmıştır. 1986'da ilk onarımı yapıldıktan sonra Ege Üniversitesi'nin misafirhanesi olarak kullanılan köşk, 1993, 1995 ve 2004 yıllarında tekrar restore edilerek üniversite çalışanları ve öğrencilerinin zaman geçirebilecekleri bir şekilde kullanılmaya başlamıştır. Halit Halit ya da Halid adlı kişiler: Murat Köşkü Murat Köşkü İzmir'in Bornova ilçesinde İngiliz Edwards ailesi tarafından 1880 yılında yaptırılmış olan köşktür. Köşk ingiliz aileden sonra evi teslim alan Murat ailesinin ismini almış bu aileninde köşkü terk etmesiyle uzun süre boş kalmıştır. Bir dönem çocuk yuvası olarak kullanılan köşk 2001 yılında mülkiyetinin ait olduğu Başbakanlık Çocuk Hizmetleri Genel Müdürlüğü ile İzmir Büyükşehir Belediyesi arasında yapılan bir protokol uyarınca kapsamlı bir restorasyon uygulamasının gerçekleştirilmesinin ardından kulanıma açılmıştır. Restorasyon sonrası bir süre üniversite öğrencilerine yönelik sosyal hizmet merkezi olarak hizmet vermiş, 2005 yılında Ege Üniversitesi’ne tahsis edilmiş ve günümüzde öğrenci toplulukları için iletişim ve toplantı merkezi olmasının yanı sıra kafeteryasıyla da hizmet vermektedir. Andrey Konçalovski Andrey Sergeyeviç Mihalkov-Konçalovski (Rusça: Андре́й Серге́евич Михалко́в-Кончало́вский, İngilizce: Andrei Sergeyevich Mikhalkov-Konchalovsky) (d. 20 Ağustos 1937, Moskova, Rusya), Rus senarist, film yapımcısı ve film yönetmeni. Sanatçı ve aristokrat bir Rus ailesi olan Mihalkov'lara mensup olan Konçalovski, doğum ismi olan Andron'u değiştirerek Andrey adını aldı ve büyükbabası Pyotr Konçalovski'den de Konçalovski soyadını aldı. Yönetmen, 1994'te Yabancı Dilde En İyi Film Akademi Ödülü kazanan film yönetmeni ve aktör Nikita Mihalkov'un kardeşidir. Ödüllü Rus yazar Sergey Mihalkov'un ise oğludur. On yıl boyunca Moskova Konservatuvarı'nda çalışmalarına devam eden sanatçı piyanist olarak kariyerini geliştirdi. 1960'ta Andrey Tarkovski ile tanıştı ve Tarkovski'nin 1966 yapımı "Andrei Rublev" filmine katkıda bulundu. Kendisinin ilk filmi yurt dışında festivallere de katılan 1964 yapımı "The First Teacher" oldu. İkinci filmi "Asya Klyachina's Story" 'den (1967) sonra uyarlama filmler yaptı. Ivan Turgenev'in "A Nest of Gentle Folk" (1969) ve Anton Çehov'un "Vanya Dayı" (1971) romanlarını uyarladı. 1979 yapımı "Siberiade" filminin Cannes Film Festivali'inde gösteriminden sonra 1980'de ABD'ye yerleşti. Hollywood sinemasında popüler yapımlarda yönetmenlik yapan Konçalovski, "Runaway Train" (1985) ve Sylvester Stallone ile Kurt Russell'ın rol aldığı "Tango & Cash" (1989) filmlerini yönetti. 1990'larda Rusya'ya geri dönen Konchalovsky, ABD televizyonları için "The Odyssey (TV dizisi)" (1997) ve "The Lion in Winter" (2003) gibi tarihi filmlerde yapımcılık üstlendi. Konçalovski, 2003'te Bryan Adams'ın cameo bir rol üstlenerek kendini canlandırdığı "House of Fools" filmini yönetti. Film, Venedik Film Festivali'nde "Gümüş Ayı" ödülünü kazandı. Konçalovski birçok kez evlendi. İlk karısı Kazak aktris Natalia Arinbasarova idi. Arinbasarova'dan Yegor, ("d. 1966") ve Stepan adlı iki oğlu oldu. İkinci karısı Irina Kandat oldu. Üçüncü karısı Viviane Godet'ten Aleksandra Mihalkova ("d. 1971") adlı bir kızı oldu. Konçalovski'nin Rus aktris Yuliya Vysotskaya ile evliliği devam etmektedir. Brezoviça Brezoviça, (Arnavutça: "Brezovicë", Sırpça: "Brezovica / Брезовица") Kosova’da bir tatil yerleşkesi. Brezoviça, Kosova’nın güneyinde, büyük şehirlerden Prizren’e yakın bir köy ve turizm merkezidir. Özellikle kış döneminde yağan yoğun kar ile beraber bölge kayak açısından oldukça elverişli hâle gelir. Kasaba merkezi ve civarının doğası da dört mevsim ayrı bir güzelliktedir. Bu bölge, Kosovalıların önemli dinlenme merkezlerindendir. Brezoviça’nın da bulunduğu bölge, Kosova’nın en dağlık, en engebeli bölgesidir. Bunun sebebi, Şar Dağları’nın eteklerinde yer almasıdır. Kasaba merkezi ve genel olarak bu dağlık bölgede Kosovalı Sırpların yerleşimleri de vardır. Özellikle, 1998-1999 Kosova Savaşı’ndan sonra civar muhitten buraya göç edip, burada toplanan Kosovalı Sırplarla, bölgenin Sırp nüfusu oranı yoğunlaşmıştır. Burası, Kosova Cumhuriyeti devriyle beraber Kosova Sırpları için bir toplanma bölgesi olmuştur. Amaterasu , veya , (Japonca: "parlak gök"), önemli şinto kamisi. Japon imparatorluk ailesi bu Güneş tanrıçasının soyundan geldiğini öne sürer. Amaterasu, babası İzanagi'nin sol gözünden doğmuştur. Mitolojide, erkek kardeşi Susanoo'ya kızıp bir mağaraya saklandığı ve dünyayı karanlığa boğduğu anlatılır. Japonya'nın en önemli şinto tapınağı İse'de bu tanrıçaya tapınılır. Japon mitolojisi'nde cennetin yöneticisi güneş tanrıçası. Adı, cennette ışıldayan - gökyüzünü aydınlatan anlamlarını taşır. İzanagi'nin kızıdır. Japon imparator ailesinin soyunun ondan geldiğine inanılır. Japonların ulusal dini Şintoizm'de birbirine eşit güçte olan tanrıların üstünde bulunan tek tanrıdır. Bu dinin en büyük rahibi de japon imparatorudur, bu yüzden imparatora güneşin oğlu denir. Japon inançlarına göre imparator siyasal yetkilerini tanrıça Amaterasu'dan miras yoluyla almıştır. Amaterasu dünya düzenini kurması için torunu Ninigi no Mikoto'yu yeryüzüne göndermiştir. İlk Japon imparatoru Jimmu Tenno'nun bu torunun soyundan türediğine inanılır. Bir capcom oyunu olan "okami" oyununda ana karakter Amaterasu nun kurt halinde reankarnasyonudur. Kurt Schneider Kurt Schneider (d. 7 Ocak 1887 - ö. 27 Ekim 1967) daha çok şizofreni üzerine yaptığı çalışmalarla tanınan Alman psikiyatrist. Schneider I. Dünya Savaşı'nda orduda hizmet yaptı. 1931 yılında Münih'te Psikiyatrik Araştırma Enstitüsü'nde başhekim oldu. Nazi Partisi'nin başa geçmesinden bir süre sonra, enstitüdeki görevinden ayrıldı ve II. Dünya Savaşı'nda askeri doktor olarak görev yaptı. Savaştan sonra, anti-Nazi akademisyenler tekrar göreve davet edildi, ve Almanya'nın tıbbi enstitüleri yeniden yapılandırıldı. Schneider, Heidelberg Üniversitesi'nde Tıp Fakültesi dekanı oldu ve bu görevi emekli olduğu 1955 yılına kadar devam etti. Schneider, psikiyatride tanı yöntemlerini geliştirmeye çalışmıştır. Özellikle şizofreninin anlaşılması ve bu hastalığın tanı yöntemleri üzerine yaptığı çalışmalarla bilinir. Şizofrenide, "Schnerider'in Birincil Semptomları" olarak bilinen çalışmasıyla şizofreniyi diğer psikotik rahatsızlıklardan ayırt edilmesini kolaylaştırmıştır Reinickendorf Berlin Reinickendorf 2001'den beri Berlin'in onikinci ilçesidir. Adını ilçe içindeki Alt-Reinickendorf semtinden almıştır. 1945'ten sonra Reinickendorf Fransız işgal gücünden işgal edilmiştir ve Berlin'in yeniden birleşmesine kadar Batı Berlin'de kalmıştır. Reinickendorf Berlin eyâleti'nin kuzey-batısında kalmaktadır. İlçe'nin Berlin'deki komşu ilçeleri güney-batıda Spandau, güneyde Charlottenburg-Wilmersdorf, güney-doğuda Mitte ve doğuda Pankow. İlçe'nin bütün kuzeyinde Brandenburg eyâletinin Oberhavel ilçesin bulunuyor. Reinickendorf 1920 yılında eski çiftçi-köyleri Reinickendorf, Wittenau, Tegel, Heiligensee, Hermsdorf ve Lübars ayrıca üç tane diğer mahallelerden kuruldu. İlçe genelde ormanlarla, küçük nehirlerle ve göllerle kaplıdır. Reinickendorf'un güneydeki mimarisi komşusu olan Mitte'nin Wedding semti ile aynıdır. 1929 ve 1931 arası yapılan Weiße Stadt ( Beyaz Şehir ) ve Märkische Viertel'de bu ilçe'de bulunmaktadır, bu semtler 1963 ve 1974 arası geliştirilerek bugün 30.000 kişinin üstünde ikamet etmesini sağladı. Diğer semtlerde genelde müstakil evler mevcuttur ve Hermsdorf ile Frohnau tarafında evler villa şekli alırlar. Reinickendorf ilçesinde ayrıca Tegel Havalimanı bulunuyor. II. Dünya Savaşı'ndan sonra 1946'da Berlinde ilçe seçimleri (Bezirksverordnetenversammlung (BVV)) yapıldı. Dünya Savaşından önce seçimler yapılmamıştır çünkü Adolf Hitler Almanya'yı tamamen ele geçirmişti. İlk ilçe seçimini 1946'da Almanya Sosyal Demokrat Partisi kazanmıştı. 1948'de bir rekor kırarak SPD partisi oyların 67,9 % alarak ilçe parlamentosuna girdi. Bu oy oranı Reinickendorf'da alınan en yüksek oy oranı. 1981'e kadar Almanya Sosyal Demokrat Partisi Reinickendorf'da seçimlerinde hep galip çıktı. Reinickendorf'un Hristiyan Demokrat Birliği partisi (CDU) ilk defa 1981'de oyların çoğunu aldı ve 1985 ile 1999'dada oyların çoğunu alarak ilçe parlamentosuna adım attı. 1989'da Almanya Sosyal Demokrat Partisi seçimi oy çoğunluğyla kazanmıştır Detlef Dzembritzki ile ve 1995'e kadar Dzembritzki ilçe başkanı olarak kaldı. 1995'te SPD partisi Hristiyan Demokrat Birliği partisine karşı kaybetti ve şu anki ilçe başkanı Marlies Wanjura Reinickendorf'un başkanı oldu. CDU partisi Marlies Wanjura ile Reinickendorf ilçesinde en yüksek oyunu 56,5% ile aldı. 1999 ve 2001 senesindede CDU partisi seçimi oy çoğunluğu ile kazanmıştır. Böylece Marlies Wanjura 1995'ten beri ilçe başkanı olarak kaldı. 2001 senesi Berlin ilçe seçimleri oy kaybı ve kazancı ile İlçe parlamentosundaki koltuk sayıları ve dağılımı, koltuk kaybı ve kazancı ile Berlin'nin şu anda en büyük havalimanı Flughafen Berlin Tegel Reinickendorf'da bulunmaktadır. Anakol Anakol, Ejnar Hertzsprung ve Henry Norris Russell tarafından geliştirilen Hertzsprung-Russell diyagramında yıldız gruplarından anakol denilen gruba sokulan yıldızları tanımlayan addır. Renk ve büyüklük esas alınarak yapılan bu sınıflandırmada anakol grubuna giren yıldızlar, Güneş gibi hidrojeni yakıp helyuma çeviren cüce yıldızlardır. Bu yıldızlar hidrojen yakıtlarını bitirdiklerinde dev yıldızlar grubuna girecek şekilde genişlerler (kızıl dev), sonra da ak cüce haline gelirler. Yıldızların çoğu anakol grubuna girer, yıldızlar evrim süreçlerinin büyük kısmını anakol yıldızı olarak geçirirler. Gen (film) Gen, Togan Gökbakar'ın ilk uzun metraj denemesi olup, korku-gerilim türünde bir sinema filmidir. 7 Nisan 2006'da gösterime giren filmde başrolleri Doğa Rutkay, Yurdaer Okur, Mahmut Gökgöz, Haldun Boysan, Cemil Büyükdöğerli ve Sefa Zengin paylaşırken; Şahan Gökbakar filmde misafir oyuncu olarak yer almıştır. Filmin bütçesi 1 milyon Dolar'dır. Film, Türkiye sinemalarında 173 bin 112 kişi tarafından izlenmiştir. Psikiyatr Deniz, tepelik bir bölgede yerleşik, tenha bir akıl hastanesine tayin olur. İşe başladığı ilk gün hastalardan birinin intiharına tanıklık eder. Olayı araştırmak üzere hastaneye gelen polisler, kötü hava şartları nedeniyle yolun kapanmasıyla hastanede zoraki olarak misafir olurlar. Dönüş yolunun yanı sıra, telefon hatları da hasar görmüş, dış dünyayla bağlantı tümüyle kopmuştur. Çok geçmeden hastanede akıl almaz cinayetler cereyan eder. Gen (anlam ayrımı) Gen, kalıtımın temel fiziksel ve işlevsel birimidir. Şu anlamlara da gelebilir: Bakırköy Belediye Tiyatroları Bakırköy Belediye Tiyatroları, İstanbul Bakırköy ilçesi belediyesinin işletmesinde olan bir tiyatro topluluğudur. Türkiye'nin ilk ve tek ödenekli ilçe tiyatrosudur. 1989 yılında bir vakıf tiyatrosu olarak Taner Barlas tarafından kurulan tiyatro zilli zarife oyunu ile perdelerini açtı bu ekip içinde Suna Selen, Tuluğ Çizgen, Erdoğan Akduman, Levent Yılmaz gibi önemli oyuncular yer alıyordu. Ertesi yıl ödenekli olmaya hak kazanan Bakırköy Belediye Tiyatroları Taner Barlas'ın şehir tiyatrolarındaki görevi nedeni ile devam edemeyeceği genel sanat yönetmenliğine Zeliha Berksoy getirildi. Alınan karar uyarınca Ekim 1991'de Zeliha Berksoy'un girişimiyle açılan sınavla Ödenekli tiyatro olma ve kurumsallaşma yolunda adımlarını atmış oldu. 18. yüzyılda "Baruthane-i Amire" adıyla barut deposu olarak kurulan binanın Mart 1993'te Yunus Emre Kültür Merkezi haline getirilmesiyle bu binada etkinlik gösteren topluluk, düzenli olarak çeşitli oyunlar sahnelemektedir. New Star Soccer 4 New Star Games'in New Star Soccer serisinin son oyunudur. Bu oyunda, önceki sürümlerden (NSS1, NSS2), New Star Soccer 3'den farklı olarak oynanabilir 3D bir maç motoru bulunmaktadır. Önceki oyunlarda maçlar metin tabanlı takip edilmek