Trakya-Paşaeli Müdâfaa-i Hukuk Cemiyeti'nin kuruluşunda görev aldı.. Cemiyetin Edirne'de 1920 yılının Mayıs ayında yaptığı büyük Edirne Kongresi'ne katıldı.. Temmuz ayında Edirne'nin işgali sırasında cemiyetin diğer üyeleri ile birlikte Bulgaristan'a geçti. 11 Eylül-23 Ekim 1920 tarihlerinde Ankara'da Cemiyet adına Şakir Bey ile birlikte görüşmeler yaptı. Mustafa Kemal, İsmet Paşa ve Fevzi Paşa ile yapılan görüşmelerde cemiyete destek sağladı. Bu görüşmelerden sonra İstanbul'da kalan Ahmet Ekrem Bey, İngilizler tarafından tutuklandı. 1922'de Batı Trakya Müdâfaa-i Hukuk Cemiyeti kurucuları arasına katıldı. Selanik, Halep ve Edirne Fen Memurluğu, Edirne Borsa Komiserliği, Edirne Umûmî Meclis ve Encümen Azalığı, Trakya Mıntıkası Türk Hava Kurumu Müdür ve Müfettişliği, Kilimli Kömür Şirketi İdare Meclisi Azalığı, Beden Terbiyesi Edirne Bölge Asbaşkanlığı ve Müdürlüğü, Çocuk Esirgeme ve Türk Hava Kurumlarının Edirne şubesi başkanlığını yaptı. Beden Terbiyesi Bölge müdürlüğü sırasında Amsterdam'da yapılan 1928 Olimpiyatları kafilesinde görev aldı. Edirne Belediye Meclisi'nin 1930 yılı ara seçimlerine katılarak meclis üyeliğini kazanan Ekrem Bey, belediye meclisinin 20 Ekim 1930'da yaptığı seçim sonucu Belediye Başkanlığı görevine getirilmiştir. 1934 yılı seçimlerinde tekrar belediye başkanlığına getirildi. Kentin imarı, su ve elektrik tesisatının yapılması konularında hizmet verdi. 7 Şubat 1935'te belediye başkanlığı görevinden istifa etti. Yeni kurulan Denizbank'ta bir süre görev yaptıktan sonra milletvekili seçildi. TBMM VII. dönem Edirne milletvekilliği yaptı. Milletvekilliği sona erdikten sonra Trakya Bölge Çalışma Müdürlüğü görevine getirildi. Türkiye'de çok partili dönemin başladığı yıllarda Demokrat Parti'ye girdi. 13 Haziran 1964 günü İstanbul'da hayatını kaybetti; cenazesi Edirne'de toprağa verildi. Edirne'de bir kapalı spor salonu ile bir çarşıya ve Ankara ile Edirne'de birer caddeye adı verilmiştir. Hasan Osma Hasan Osma (d. 1900, Lofça, Bulgaristan) - (ö. 11 Mart 1981), Türk siyasetçi. Lise mezunudur. Fabrikatörlük, Serbest Ticaret, Türkiye Büyük Millet Meclisi IX. Dönem Edirne Milletvekilliği yapmıştır. Evli ve yedi çocuk babasıdır. Vatan Şaşmaz Vatansever "Vatan" Şaşmaz (8 Ocak 1975, Fatih, İstanbul - 27 Ağustos 2017, İstanbul), Türk oyuncu, sunucu ve yazar. Aslen Çanakkale Bigalı'dır. İstanbul Vatan Caddesinde dünyaya geldiği için annesi tarafından Vatansever ismi verilmiştir. Gençlik yıllarında fotomodellik yapmıştır. Ayrıca bazı reklamlarda ve kliplerde rol almıştır. Yıllarca Melike Öcalan ile birlikte atv'de sabah programları sunmuştur. Daha sonra yine atv'de "Özel Hat" isimli bir magazin programının sunuculuğunu üstlenmiştir. "Çocuklar Duymasın" dizisinde oynadığı Engin karakteriyle geniş çevrelerce tanınmıştır. TGRT için çekilen, Akşemseddin'in hayatının anlatıldığı filmde Akşemseddin'i oynamıştır. 2004 yılında TRT için çekilen "Dudaktan Kalbe" filminde Doktor Ergun, "Keloğlan Kara Prens'e Karşı" isimli sinema filminde ise Beyaz Atlı Prens rollerinde oynamıştır. 27 Ağustos 2017 tarihinde İstanbul'daki bir otelde eski manken ve oyuncu Filiz Aker tarafından tabancayla vurularak 42 yaşında öldürüldü. Hasan MaksudoÄŸlu Hasan Maksudoğlu (Hasan Muhtar Maksutoğlu) (d. 1914, Edirne) - (ö. 28 Eylül 2003), Türk siyasetçi. Lise son Sınıf terktir. Tüccarlık, Çiftçilik, Edirne Belediye Başkanlığı, Edirne Ticaret ve Sanayi Odası Yönetim Kurulu Başkanlığı, TBMM X. Dönem Edirne Milletvekilliği yapmıştır. Evli ve üç çocuk babasıdır. Sabahattin Parsoy Sabahattin Parsoy (d. 1913, Hasköy) - (ö. 17 Eylül 1970), Türk siyasetçi. Ticaret Lisesi mezunudur. Tüccarlık, Edirne Belediye Başkanlığı, Türkiye Büyük Millet Meclisi X. ve XI. Dönem Edirne Milletvekilliği yapmıştır. Evlidir. Kemal Yaşınkılıç Ahmet Kemal Yaşınkılıç (1891, Filibe - 17 Mayıs 1975) Türk asker ve siyasetçi. Harbiye ve Erkân-ı Harbiye mezunudur. Adana 7. Tümen Tugay Komutanlığı, İslahiye 39. Dağ Tugay Komutanlığı, Yassıviran 33., İskenderun 39., Safranbolu 23., Devrek 19., Sarıkamış 9. ve 3. Tümen Komutanlığı, 18. Kolordu Komutanlığı, Jandarma Genel Komutanlığı, TBMM X. Dönem Edirne Milletvekilliği yapmıştır. Evli ve üç çocuk babasıdır. Rasih GÃ¼rkan Rasim Rasih Gürkan (d. 1913, Mustafapaşa/Uzunköprü, Edirne) - (ö. 24 Ocak 1964), Türk siyasetçi. Ankara Üniversitesi Hukuk Fakültesi mezunudur. Çorlu Hâkimliği, Bursa Cumhuriyet Müddeî-i Umûmîliği Başmuavinliği, Artvin Hukuk Hâkimliği, Serbest Avukatlık, TBMM XI. Dönem Edirne Milletvekilliği yapmıştır. Evli ve iki çocuk babasıdır. Mustafa Bulut Mustafa Bulut (d. 1934, Keşan, Edirne), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Türkiye Büyük Millet Meclisi 5.(XVI) Dönem Edirne Milletvekilliği yapmıştır. Evli ve iki çocuk babasıdır. Cumhurbaşkanlığı başdanışmanı Yiğit Bulut'un babasıdır. Littlest Pet Shop (dizi, 2012) Littlest Pet Shop Minişler Julie McNally-Cahill ve Tim Cahill tarafından oluşturulan kanada-amerika animasyon televizyon dizisi'dir. Her bölüm yaklaşık 20 dakika olup 10 Kasım 2014 tarihinden itibaren Hub Network kanalında yayınlanmaya başlamıştır. Türkiye'de ise 16 Eylül 2013 tarihinde Disney Channel kanalında yayına başlamıştır. 2. sezon ise 2 Kasım 2013'te başlamıştır. Türkiye'de ise 17 Ekim 2014'te başlamıştır. 3. sezon ise 31 Mayıs 2014'te yayına başlamıştır ve serinin yanı sıra mobil oyunlar ve çizgi roman uyarlaması oyuncaklar üretilmiştir.Bu oyuncaklar hayvan figürü seklindedirler . Blyte Baxter ve babası Rodger Baxter iş nedeniyle kalabalık bir şehre taşınırlar.Taşındıkları ev Littlest Pet Shop adlı evcil hayvan mağazasının tam üzerindedir. Blyte Baxter odasında bir asansör keşfeder ve onun içine binip aşağıya iner yanlışlıkla başını çarpar ve hayvanları anlamaya başlar. Necdet Budak Necdet Budak (d. 1964, Keşan, Edirne), Türk siyasetçi. Ege Üniversitesi Ziraat Fakültesi Tarla Bitkileri Bölümü mezunudur. Aynı fakültede Yüksek Lisans, ABD Nebraska Üniversitesi'nde Tarla Bitkileri Bilim Dalında Doktora yapmıştır. Ege Üniversitesi Ziraat Fakültesi Tarla Bitkileri Bölümü Öğretim Üyeliği ve Bölüm Başkan Yardımcılığı, Hollanda’da Tohum Bilimi ve Teknolojisi Alanında Çalışma, TBMM XXII. ve XXIII. Dönem Edirne Milletvekilliği, Barış İçin Asyalı Parlamentolar Birliği ve Karadeniz Ekonomik İşbirliği Parlamenter Asamblesi Türk Grubu Üyeliği yapmıştır. Evli ve bir çocuk babasıdır. 16 Ekim 2017 tarihinde Ege Üniversitesi rektörü olarak atanmıştır. Hamdi Başak Ahmet Hamdi Başak (d. 1913, Rize) - (ö. 10 Ekim 1979), Türk siyasetçi. İstanbul Yüksek İktisat ve Ticaret Okulu Bankacılık Bölümü mezunudur. Tüccarlık, Müteahhitlik, Türkiye Büyük Millet Meclisi IX., ve X. Dönem Kocaeli, XI. Dönem Sakarya Milletvekilliği, Ticaret Komisyonu Başkanlığı yapmıştır. Evlidir. Nadir Latif Ä°slam Nadir Lâtif İslâm (d. 1930, Adapazarı), Türk eski milletvekili, Adalet Partisi Sakarya eski milletvekili. Ankara Üniversitesi Hukuk Fakültesi ve Türkiye ve Orta Doğu Amme İdaresi Enstitüsü mezunudur. Etibank ve Türkiye Kömür İşletmeleri Kurumu'nda memurluk yaptı. Bir süre boyunca avukatlık yaptıktan sonra Adalet Partisi'nden 15'inci dönem Sakarya milletvekili olarak meclise girdi. TBMM'de Adalet Komisyonu başkanlığı yaptı. Evli ve dört çocuk babasıdır. Oğullarından Cihangir İslam, 21. dönem İstanbul milletvekili Merve Kavakçı ile diğer oğlu Bahadır İslam da 24'üncü dönem Sakarya milletvekili ve Aile ve Sosyal Politikalar Bakanı Ayşenur Küllahlıoğlu (İslam) ile evlidir. Dick, Kerr's Ladies FC Dick, Kerr's Ladies Football Club, Preston merkezli İngiliz eski kadın futbolu kulübü. 1917 yılında kurulmuş olup, ülkedeki bilinen en eski kadın futbolu kulüplerinden biridir. 1920 yılında bir Fransız takımı ile oynadığı maç, uluslararası anlamda oynanan ilk kadın futbol maçı olarak tarihe geçti. 1926 yılında adı Preston Ladies FC olarak değiştirilen kulüp, 1965 yılında kapatıldı. Nükhetsezâ Hanım Nükhetsezâ Hanım (نگہت سزا خانم) (d: ? - ö: 4 Haziran 1850) I. Abdülhamid'in On Dōrdüncü eşi ve Osmanlı Padişahı IV. Mustafa'nın öz annesi olduğu bazı kaynaklarda iddia edilir ancak bu bilgi yanlış olarak gösterilmiştir. I. Abdülhamid'in 1776'da evlendiği onbirinci eşi olan Ayşe Sineperver Dördüncü Kadınefendi'nin IV. Mustafa'nın padişahlığı devrinde 29 Mayıs 1807'ten itibaren "Valide Sultan" olarak hizmet vermesi üzerine, Osmanlı Padişahı IV. Mustafa'nın öz annesi Nükhetsezâ Hanım, IV. Mustafa'nın 17 Kasım 1808 tarihinde irtihalinden sonra daha uzun yıllar yaşadı. 4 Haziran 1850 tarihinde vefât etti. Ritsa Oteli Ritsa Oteli, Abhazya'nın başkenti Sohum'da yer alan bir oteldir. Otelin şık kabartmalarla süslenmiş olup Sohum iskelesi boyunca yer alan lüks beyaz bir oteldir. Savaş sırasında büyük zararlar görmüştür. İki restorana sahiptir: Avrupa mutfağının servis edildiği "San Remo" ve Abhaz mutfağının servis edildiği "Aktafurta" restoranlarıdır. Baby Blue Baby Blue, Londra doğumlu İngiliz rapçi. Şarkıcı Estelle ile yaptığı çalışmalarla bilinmektedir. Bunun yanında John Legend, Madness, Sway, Shystie, Ms. Dynamite ve Lady Sovereign gibi isimlerle çalışmıştır. Şarkılarında hip hop müziği grime, R&B ve soul müzik tarzları ile bağdaştırmıştır. Baby Blue rap yapmaya okulda iken başlamıştır. Bu dönemde kuzeninin ölümünden etkilenerek "I woulda" isimli ilk parçasını kaydetmiştir. Bu parçası büyük bir ilgi aldı ve Baby Blue'nun kariyeri bir kayıt sanatçısı olarak başlamış oldu. 19 yaşında müziğini Estelle isimli ingiliz şarkıcıya yollamış, yeteneğine hayran kalan Estelle de onu hemen "Hey Girl" isimli şarkıyı John Legend ile beraber söylemesi için New York'a davet etmiştir. Estelle'in başlangıç albümü, "The 18th Day"de yer alan bir diğer parça olan, "Don't Talk"u da söylemiş, bu şarkı İngiltere'de altın onayı almıştır. Baby Blue, Estelle ile çıkarmış olduğu "out of the Blue vol 1" isimli karışık kasedini yayınlamıştır. Angus Lennie Angus Lennie (18 Nisan 1930 – 14 Eylül 2014), İskoç oyuncu. Amerikalı oyuncu Steve McQueen'le beraber rol aldığı "Archibald Ives" karakterini canlandırdığı 1963 yapımı "The Great Escape" filmiyle tanınır. Yine yer aldığı "Crossroads" adlı televizyon dizisindede başarılı bir oyunculuk sergiledi. Lennie , Londra, İngiltere'de 84 yaşında ölmüştür. MÃ¼nir Kutluata Münir Kutluata (d. 10 Mayıs 1946, Akçakoca, Düzce), Türk siyasetçi. İstanbul Üniversitesi İktisat Fakültesi mezunudur. Aynı Fakültede Doktora yapmıştır. Atatürk Üniversitesi İşletme Fakültesi Asistanlığı, Amerika Birleşik Devletleri Oklahoma State Üniversitesi’nde çalışma, Ohio State Üniversitesi’nde Misafir Öğretim Üyeliği, İstanbul Üniversitesi İktisat Fakültesi Öğretim Üyeliği, Bölüm Başkanlığı, Enstitü Müdürlüğü, İktisat Politikası Ana Bilim Dalı Başkanlığı, İktisat Fakültesi Dekanlığı, Ulaştırma Bakanlığı Müsteşarlığı, Araştırma Kuruluşu Koordinatörlüğü, Yazarlık, TBMM XXIII. ve XXIV. Dönem Sakarya Milletvekilliği, Türkiye - Litvanya Parlamentolararası Dostluk Grubu Başkanlığı yapmıştır. Evli ve üç çocuk babasıdır. Brian Ackland-Snow Brian Ackland-Snow (31 Mart 1940 ; ö. 30 Mart 2013) , İngiliz film ve sanat yönetmeni. Çevirdiği 1985 yapımı "A Room with a View" filmiyle "Akademi Ödülü" kazandı. Ayhan Sefer Üstün Ayhan Sefer Üstün (d. 21 Ağustos 1970, Adapazarı), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, İlim Yayma Cemiyeti Sekreterliği, İnsan Hakları ve Mazlumlar İçin Dayanışma Derneği, Müstakil Sanayici ve İş Adamları Derneği Sakarya Şubesi Eski Üyeliği, Sakarya Büyükşehir Belediye Meclis Üyeliği, TBMM XXII., XXIII. vd XXIV. Dönem Sakarya Milletvekilliği, TBMM Türkiye - Karadağ Parlamentolararası Dostluk Grubu Başkanlığı, XXIV. Dönem İnsan Haklarını İnceleme Komisyonu Başkanlığı yapmıştır. Evli ve üç çocuk babasıdır. Adalet ve Kalkınma Partisi' nin İnsan Haklarından sorumlu eski Genel Başkan yardımcısıdır. 13 Eylül 2019 tarihinde Adalet ve Kalkınma Partisi üyeliğinden istifa etti. 25 Aralık 2019 tarihi itibarıyla Gelecek Partisi Seçim ve Hukuk İşleri Başkanı olarak partinin genel başkan yardımcısıdır. Hasan Ali Ã‡elik Hasan Ali Çelik (d. 2 Mayıs 1959, Bezirgan, Kocaali, Sakarya), Türk siyasetçi. Gazi Üniversitesi Teknik Eğitim Fakültesi Makine Otomotiv Bölümü mezunudur. Marmara Üniversitesi Fen Bilimleri Enstitüsü Yakıt Ekonomisi Alanında Yüksek Lisans ve Motor Performansı Alanında Doktora yapmıştır. İstanbul Teknik Üniversitesi, Marmara ve Sakarya Üniversitelerinde Öğretim Üyeliği, Ana Bilim Dalı Başkanlığı, Bölüm Başkanlığı, Dekan Yardımcılığı, Fakülte Yönetim Kurulu Üyeliği, Teknik Elemanlar Derneği Sakarya Şubesi Kuruculuğu ve Başkanlığı, Adalet ve Kalkınma Partisi Kurucu Üyeliği, TBMM XXII., XXIII.ve XXIV. Dönem Sakarya Milletvekilliği, XXIII. Dönem Sanayi, Ticaret, Enerji, Tabii Kaynaklar, Bilgi ve Teknoloji Komisyonu Başkanı yapmıştır. Evli ve üç çocuk babasıdır. Erol Aslan Cebeci Erol Aslan Cebeci (d. 1963, Sapanca, Sakarya), Türk siyasetçi. İstanbul Üniversitesi İşletme Fakültesi mezunudur. İstanbul Üniversitesi Sosyal Bilimler Enstitüsü ve ABD Pennsylvania State University’de Yüksek Lisans, Rensselaer Polytechnic’de Doktora yapmıştır. ABD’de Üniversitede Adjunct Proffessor, ABD’de Özel Sektör Üst Düzey Yöneticiliği, Serbest Ticaret, TBMM XXII. ve XXIII. Dönem Sakarya Milletvekilliği, XXII. Dönem NATO Parlamenter Asamblesi Türk Grubu Üyeliği, XXIII. Dönem Avrupa Konseyi Parlamenter Meclisi üyeliği ve Avrupa Güvenlik ve Savunma Asamblesi – Batı Avrupa Birliği (Batı Avrupa Birliği Parlamentolararası Avrupa Güvenlik ve Savunma Asamblesi) Türk Delegasyonu Başkanlığı, Türkiye - Şili Parlamentolararası Dostluk Grubu Başkanlığı yapmıştır. Evli ve beş çocuk babsıdır. Nezir AydÄ±n Nezir Aydın (d. 1953, Yomra, Trabzon), Türk siyasetçi. Bursa İktisadi ve Ticari İlimler Akademisi Vergi Muhasebe Bölümü mezunudur. Serbest Muhasebecilik, Türkiye Büyük Millet Meclisi XX. ve XXI. Dönem Sakarya Milletvekilliği yapmıştır. Evli ve dört çocuk babasıdır. Bursa İktisadi ve Ticari İlimler Akademisi Bursa İktisadi ve Ticari İlimler Akademisi, 1970 yılında 7334 sayılı yasa gereğince, daha sonra Osmangazi kaymakamlığı olan Haşim İşcan İlkokulu'nda, 450 öğrenci ile eğitim-öğretime başlamıştır. 1982 yılında 41 sayılı yasa uyarınca, 1974'te 1873 sayılı yasa gereği kurulmuş bulunan Bursa Üniversitesi İktisadi ve Sosyal Bilimler Fakültesi'yle birleşerek, birlikte Uludağ Üniversitesi İktisadi ve İdari Bilimler Fakültesi'ni oluşturmuştur. Mümtaz Özkök Mümtaz Özkök (d. 1950, Ordu), Türk siyasetçi. Lise mezunudur. Türk Hava Yolları Adana Satış Bürosu Çalışanlığı, Serbest Ticaret, Turizm İşletmeciliği ve Yöneticiliği, Türkiye Büyük Millet Meclisi XVII. ve XVIII. Dönem Sakarya Milletvekilliği, XVIII. Dönem TBMM Başkanlık Divanı Kâtip Üyeliği yapmıştır. Evli ve iki çocuk babasıdır. Karol Dobiaš Karol Dobiaš (d. 18 Aralık 1947) Slovak eski futbolcu ve teknik direktör. Çekoslovakya millî futbol takımı formasını giymiş olan futbolcu, 1970 FIFA Dünya Kupası'nda Çekoslovakya millî futbol takımı kadrosunda yer aldı. Ayrıca şampiyon oldukları 1976 Avrupa Futbol Şampiyonası ve üçüncü oldukları 1980 Avrupa Futbol Şampiyonası'nda mücadele etmiştir. Aşk-ı Memnu (2. sezon) "Aşk-ı Memnu" dizisinin ikinci sezonu 3 Eylül 2009'da Türkiye'de Kanal D'de yayınlanmaya başladı ve 24 Haziran 2010'da sona erdi. Senaryosunu Ece Yörenç ve Melek Gençoğlu'nun yazdığı dizi, Halit Ziya Uşaklıgil'in aynı adlı romanının günümüze uyarlamasıdır. Tüm sezonun yönetmenliğini Hilal Saral yaptı. Dizi zengin iş adamı Adnan Ziyagil'in genç karısı Bihter'le yeğeni Behlül'ün aşkını konu alır. İkinci sezon toplam 41 bölümden oluştu ve Türkiye'de perşembe akşamları gösterildi. Sezonun en düşük reytingi 15,4, en yükseği ise 27,1 milyondur. DÃ¼nya genelinde futbol Bu maddede dünya genelindeki futbol konfederasyonları, alt konfederasyonları ve federasyonlarından oluşan bir liste yer almaktadır. Uluslararası çapta en üst seviye futbol yönetim kurumu Uluslararası Futbol Federasyonları Birliği (kısaca FIFA) iken, bu maddede FIFA ile bağıntısı olmayan kuruluşlar da listelenmiştir. CONMEBOL üyesi tüm federasyonlar aynı zamanda FIFA üyesidir. Lagrange çarpanı Optimizasyon yaparken, Lagrange çarpanı methodu (Joseph Louis Lagrange'dan sonra isimlendirildi), bir fonksiyonun maksimum ve minimum noktalarını bulmak için kullanılan bir yöntemdir. Ã–rnek olarak, (bkz. resim 1), optimizasyon problemine bakarsak; Burada f ve g fonksiyonlarının ilk kısmi türevilerinin devamlı olması gerekmektedir. Lagrange çarpanı diye isimlendirdiğimiz yeni bir değişken tanımlıyoruz (λ), ve lagrange işlevimiz aşağıdaki şekilde tanımlanıyor; burada işleve "λ" çıkarabilir de eklenebilir de, iki durumda da aynı sonuç elde edilebilir. Eğer orijinal sınırlandırılmış problemde 'nin maksimum noktasıysa, öyle bir noktası olacaktır ki ve durgun nokta olur (durgun noktalar, "Λ" fonksiyonunun ilk kısmi türevinin sıfır olduğu noktalardır.). Gelgelelim, original problemin her sabit nokta için bir çözümü olmayabilir. Lagrange methodu, sınırlandırılmış problemde optimizasyon yapabilmek için gerekli işlevi elde etmemizi sağlar. Ayrıca, gerekli koşullar, en küçük (minimum) ve en büyük (maksimum) noktalar için vardır. Calculustaki en popüler problemlerden biri, bir fonksiyonun maksimumunu veya minimumunu bulmaktır ama genellikle zordur, kapalı bir yapı bulmak karışık fonksiyonlar için. Ne zaman bir fonksiyonu mümkün olduğunca küçük veya büyük yapmaya çalıştığımızda karşılaşabiliriz. Lagrange çarpanı methodu güçlü bir araçtır, bu tarz problemleri, açıkça çözme gereksinimi olmadan çözer ve fazladan değişkenleri yok etmek için kullanır. Aşağıda tanıtılan iki boyutlu problemi ele alalım: Sezgisel olarak lagrange çarpanını, maksimum noktasında, fonksiyonu, bu fonksiyonun komşu noklarının yönünde artamaması gerektiğidir. Eğer artıyorsa, yönünde daha büyük bir değere gidilebilir, bu başlangıç noktası aslında maksimum noktası değil demektir. Bir fonksiyonun eşyükselti eğrileri gözümüşde canlandırabiliriz. Örnek olarak bir "f" fonksiyonu için herhangi bir "d" değeri için, ve eşlik yükselti eğrisi için şeklinde yazılabilir. Farz edelim "g=c" hattı üstünde yürüdük. "fnin biz yürüdükçe değişmeyen noktalarını bulmak istiyoruz, çünkü bu noktalar maxima olabilirler. İki bu durum oluşabilir; İlki, biz "f" hattını takip ediyorsak, çünkü "f" tanımı gereği, "f" değişmeyecektir biz onun hattının bulunduğu çizgide yürüdükçe ve bu da "f" ve "gnin yükselti çizgilerinin paralel olduğunu gösterir. İkici olası durum da, "f"'nin yönünün değişmediği bir noktaya ulaştığımız durumlarda ortaya çıkar. İlk olası durumu ele alırsak, kontrol etmek için, fonksiyonun gradyanı yükselti çizgisine dik olduğundan dolayı, "f" ve "gnin yükselti eğrileri paralel olurlar, sadece ve sadece "f" ve "gnin gradyanı paralel ise. Böylelikle biz öyle "(x,y)" noktaları istiyoruzki "g(x,y)=c" olsun ve herhangi bir "λ" için ayrı ayrı gradyanlardır. Sabit olan "λ" gereklidir, çünkü iki gradyan vektörleri paralel olduğu halde, gradyan vektörlerinin büyüklükleri genellikle eşit olmazlar ve eksi işareti geleneksellikten geliyor. Aynı zamanda, bu sabit Lagrange çarpanı diye adlandırılmıştır. Bu method aynı zamanda ikici olası durumuda çözüyor: eğer "f" herhangi bir yönde değişmiyorsa onun gradyanı sıfırdır ve Lagrange çarpanını sıfır seçerek çözüme ulaşabiliriz "g" bağımsız bir şekilde. Bu koşulları tek bir denklemde birleştirmek için, yardımcı bir fonksiyon tanıtacağız, ve 'nin için çözeceğiz. Bu Lagrange çarpanının methodudur. Dikkate alın ki formula_6, demektir. "fnin zoraki oluşturulmuş uç noktası Lagrangian "Λnın kritik noktalarıdır, ama "Λ"'nın lokal uç noktaları değildir. Lagrangian, Hamiltonian olarak yeniden düzenlenebilir ve bu durumda çözümler lokal minimadır Hamiltonian için. Optimal kontrol teorisinde bu yapılmıştır, Pontryagin's minimum prensibi formunda. Lagrangian'nın çözümlerinin extrema olması şart olmadığından dolayı zorluklar ortaya çıkarmaktadır, sayısal optimizasyonlar için. Bunlar gradyanın büyüklüğünü hesaplayarak belirlenebilir. Desti kapama Desti kapama, yöresel olarak kapama testisi diye anılan, kendisine özel dibinde bir altılık çivi geçecek kadar deliği olan küpü ve yine kendine has kapama tavası diye adlandırılan, her iki tarafı kulplu kalaylı bakır pişirme kabı ile hazırlanan Ankara Kızılcahamam çevresine özgü yemektir. Bunun için ateş yakılır, saca (saç ayağı) adı verilen demir ateşin üzerine konur ve bu saca üzerine bakır tava adı verilen derinliği on cm çapı otuz santim olan tava yeterli miktar su konup oturtulur. kapama testisi diye anılan küp içerisine bir el yumruğunu geçmiyecek biçiminde tercihen dana veya koyun kuzu eti bütün olarak soyulmuş soğan konur ve küp ters çevrilerek ocakta kaynayan su üzerine oturtulur. Böylece suyu görmeden kaynayan suyun buharı ile pişen etler bu suya yağ ve suyunu salar. Pişmesine yakın bu suya pirinç salınır suyu çekip pilav bu suda pişince kulplu kapama tavası ile sofraya alınır. Küp içerisinde etler bu pilev üzerine boşaltılır. Küpün pilavdan çıkarılması ile oluşan, pilav ortasındaki boşluğa, yine ayaklı sahan adı verilen, görünüm olarak kadehi andıran içi ayran dolu sahan oturtulur. Yiyen kimseler hem et hem pilav hem ayranı tüketebilir. Soğanlar dahi küp içerisinde muhteşem lezzet kazanır, et pamuk gibi kendine has bir lezzeti ile özellikle düğün ya da cenaze sonrası geleni ağırlamada ya da diğer her hangi gün beher tava sekiz on kişi doyurur. Günümüz kent yaşamı odun ateşi yerine tüp ateşinde pişirme zorunda bırakıyor. HÃ¼sreviye Camii Hüsreviye Camii ( "Camiet-ül Hüsrüviyye") ya da kısaca Halep Hüsrev Paşa Camii, Suriye Cumhuriyeti'nin Halep kenti içinde bulunmakta olan tarihi bir Osmanlı Türk dinî yapımı (külliye kompleksi). Kompleks 1546 M. senesinde Kanuni Sultan Süleyman'ın Halep Valisi Hüsrev Paşa tarafından inşa edildi. Hüsreviye Kompleksi'nin içinde bir camii, bir medrese ve bir türbe bulunmaktaydı. Suriye'nin Esad hükûmeti zamanında komplekse hiç bakmamış ve külliyeyi kendi haline bırakmıştır. 2011'de başlayan Suriye İç Savaşı'nda radikal İslamcıların ele geçirdiği bölgede olan Hüsreviye Külliyesi, Selefi-Vahabi'lerin sözde şirk'e karşı uyguladıkları politikalarından dolayı külliye 2014'ün Ağustos ayında komple yok edilmiş. Serhat (şarkıcı) Ahmet Serhat Hacıpaşalıoğlu (d. 24 Ekim 1964, İstanbul) veya tanınan adıyla Serhat, Türk şarkıcı, söz yazarı, besteci yapımcı ve sunucudur. İstanbul'da doğup büyüyen Serhat, 1994 yılında End Productions adlı şirketi kurarak yapımcılık kariyerine başladı. Aynı yıl, TRT'de yayınlanan ve Amerikan bilgi yarışması "Jeopardy!"nin Türkiye uyarlaması olan "Riziko!"nun yapımcılığını ve sunuculuğunu yapmaya başladı. 1997'de, "Rüya-Ben Bir Daha" adlı ilk single'ını yayınlayarak müzik kariyerine başladı. Diğer sunuculuk ve yapımcılık çalışmalarının yanı sıra müzik kariyerine devam etti ve 2004'te "Total Disguise" (Viktor Lazlo ile düet), 2005'te "Chocolate Flavour", 2008'de "I Was So Lonely", "No No Never (Moscow-Istanbul)" ve "Ya + Ti" ("Total Disguise"ın Rusça sürümü, her üçü de Tamara Gverdtsiteli ile düet), 2014'te ise "Je M'Adore" piyasaya sürüldü. Serhat, Stockholm'de gerçekleştirilen 2016 Eurovision Şarkı Yarışması'nda San Marino'yu "I Didn't Know" adlı şarkıyla temsil etti. 10 Mayıs'taki yarı finalde sahne alan Serhat, bu aşamayı geçemeyerek finalde yarışma hakkı elde edemedi. 2017'de şarkının, Martha Wash ile düet yaptığı disko sürümü yayımlandı. Bu sürüm, Amerika Birleşik Devletleri'ndeki Dance Club Songs listesinde 25. sıraya yükselirken Serhat da bu listeye giren ilk Türk şarkıcı oldu. 2018'de, Serhat'ın Elena Paparizu ile düet yaptığı "Total Disguise"ın yeni bir sürümü yayımlandı. 3 Mayıs 2019'da, ilk stüdyo albümü "That's How I Feel" piyasaya sürüldü. Tel Aviv'de gerçekleştirilen 2019 Eurovision Şarkı Yarışması'nda, ikinci kez San Marino'yu "Say Na Na Na" adlı şarkıyla temsil etti. 1. yarı finali 8. sırada tamamlayarak finalde yarışmaya hak kazanan Serhat, finalde 19. sırayı yer aldı ve ülkenin Eurovision Şarkı Yarışması tarihindeki en iyi derecesini elde etti. Serhat, 24 Ekim 1964 tarihinde İstanbul'da doğdu. Annesi ve babası Trabzon, Çaykaralı olan Serhat'ın babası İsmail Hakkı, bir deniz subayıydı. İlkokulu Üsküdar'ın İcadiye semtinde tamamladıktan sonra Beyoğlu'ndaki Özel Alman Lisesi'nde öğrenim gördü. 1988'de, İstanbul Üniversitesi Diş Hekimliği Fakültesi'nden mezun oldu. 1990 yılında Burdur'da, iki aylık zorunlu askerlik görevini gerçekleştirdi. 1994 yılında End Productions adlı yapım şirketini kurdu. Aynı yıl, yapımcılığını üstlendiği, Amerikan bilgi yarışması "Jeopardy!"nin Türkiye uyarlaması olan "Riziko!"nun TRT'de yayınlanması konusunda konusunda anlaşmaya varıldı. Serhat aynı zamanda, ilk bölümü 3 Ekim 1994'te yayınlanan programın sunuculuğunu da yapmaktaydı. 1995'te, En İyi Erkek Sunucu ve En İyi Yarışma Programı kategorilerinde Altın Kelebek Ödülü'nün sahibi oldu. 1996'da, En İyi Yarışma Programı kategorisinde bir kez daha bu ödülü kazandı. 430'un üzerinde bölümü yayınlanan program, 1996 yılının sonlarında yayından kalktı. Aynı yıl, yapımcılığını End Productions'ın üstlendiği yarışma programı "Hedef 4" ("Connect Four"un Türkiye uyarlaması), TRT 1'de yayınlanmaya başladı. 1997'de Kanal 6'da yayınlanmaya başlanan ve Britanya yarışma programı "Midas Touch"ın Türkiye uyarlaması olan "Altına Hücum"un yapımcılığı da firma tarafından gerçekleştirilirken, 72 bölümü yayınlanan program aynı yıl sona erdi. 1998 yılında "Riziko!", Serhat'ın sunumuyla Kanal 7 ile birlikte ekrana döndü. Aynı yıl "Hedef 4" de Kanal 7'de yayınlanmaya başlarken, program ertesi yıl sona erdi. "Riziko!"nun 1999 yılında sonlanmasıyla birlikte Serhat, Kanal 7'de altı bölüm yayınlanan "Serhat'la Rizikosuz" adlı eğlence programının sunuculuğunu ve yapımcılığını yaptı. Birkaç aylık aranın ardından 2000 yılında bir kez daha Kanal 7'ye dönen "Riziko!"ya, 65 bölümün ardından son verildi. Eylül 2005'te, End Productions'un yapımcılığında Show TV'de yayınlanan "Kalimerhaba" adlı programı Katerina Muçaçu ile birlikte sundu. Serhat'ın 2009 yılı sonlarında oluşturduğu "Caprice the Show" adlı dans ve müzik topluluğu, ilerleyen yıllar içerisinde çeşitli performanslar sergiledi. Yapım şirketi aracılığıyla Liselerarası Müzik Yarışması (1998-günümüz), Megahit-Uluslararası Akdeniz Şarkı Yarışması (2002-2004) ve Dans Maratonu (liseler ve üniversiteler arasında ayrı ayrı düzenlenen dans yarışması, 2009-günümüz) gibi çeşitli etkinlikleri de organize etti. Serhat'ın müzik kariyeri 1997'de, "Rüya" ve "Ben Bir Daha" şarkılarından oluşan ilk single'ını yayınlamasıyla başladı. 2004'te, Fransız şarkıcı Viktor Lazlo ile düet yaptığı ikinci single'ı "Total Disguise" yayınlandı. Şarkının söz ve müziği Olcayto Ahmet Tuğsuz tarafından yazılmış ve şarkı, Fransızca ve İngilizce olarak seslendirilmişti. Single'da ayrıca şarkının çeşitli remix sürümleri de bulunmaktaydı. 2005'te "Chocolate Flavour" adlı single, "Total Disguise" ile birlikte Yunanistan'da piyasaya çıktı. 2008'de, Rus/Gürcü şarkıcı Tamara Gverdtsiteli ile birlikte "I Was So Lonely", "No No Never (Moscow-Istanbul)" ve "Ya + Ti" ("Total Disguise"ın Rusça sürümü) şarkılarını kaydetti. Bu şarkılar "I Was So Lonely-No No Never" adıyla single olarak yayınlanırken, Gverdtsiteli'in 2008 tarihli albümü "Vozduşıy Potsyeluy"da da yer aldı. 2014 yılında Serhat, çalışmalarına Fransa ve Almanya'da devam etmeye başladı. "Je M'Adore" adlı Fransızca şarkıyı içeren beşinci single'ı aynı yıl yayınlanırken, şarkının video klibi Thierry Vergnes'nin yönetmenliğinde Paris'te çekildi. "Je M'Adore"; Deutsche DJ Black/Pop Charts'ta 5 hafta boyunca 1 sırada yer alırken, Black 30'da 1, British Dance Charts'ta 2, French Dance Charts'ta 8, Swiss Dance Charts'da ise 9 numaraya kadar yükseldi. 12 Ocak 2016'da San Marino RTV tarafından, Stockholm'deki 2016 Eurovision Şarkı Yarışması'nda San Marino'yu Serhat'ın temsil edeceğini açıklandı. Yarışmada seslendireceği şarkı olan "I Didn't Know", 9 Mart 2016'da yayınlandı. 10 Mayıs günü gerçekleştirilen 1. yarı finalde, 9. sırada sahne aldı. 18 şarkıcının yer aldığı bu turun sonunda yapılan puanlamada ilk 10 sıraya giremeyerek finale yükselme hakkı elde edemedi. 2 Kasım 2017'de, Serhat ile Martha Wash düetiyle İsveçli müzisyen Johan Bejerholm tarafından düzenlenen "I Didn't Know"un disko sürümü, yeni bir video klip eşliğinde single olarak yayınlandı. Şarkı, 47. sıradan giriş yaptığı Amerika Birleşik Devletleri'ndeki Dance Club Songs listesinde, dördüncü haftasında zirve noktası olan 25. sıraya yükseldi. Bu sayede Serhat, listeye giren ilk Türk şarkıcı oldu. 22 Haziran 2018'de, Serhat'ın Elena Paparizu ile düet yaptığı "Total Disguise"ın yeni bir sürümü, CAP-Sounds tarafından yayımlandı. 14 Eylül'de ise şarkının video klibi yayımlandı. San Marino RTV tarafından 21 Ocak 2019'da yapılan açıklamada, Tel Aviv'de düzenlenecek olan 2019 Eurovision Şarkı Yarışması'nda San Marino'yu bir kez daha Serhat'ın temsil edeceği belirtildi. Yarışmada seslendireceği şarkı "Say Na Na Na", kendisine eşlik eden bir video kliple birlikte 7 Mart'ta yayımlandı. 3 Mayıs'ta, daha önce yayımlanan bazı single'larının da yer aldığı ve toplamda 14 parçadan oluşan ilk stüdyo albümü "That's How I Feel", CAP-Sounds etiketiyle piyasaya sürüldü. 14 Mayıs'ta gerçekleştirilen 1. yarı finalin 17. sırasında sahneye çıkan Serhat, topladığı 150 puanla 17 performans arasında 8. sırada yer alarak finale yükseldi. 18 Mayıs'ta gerçekleştirilen finalde ise 7. sırada performansını sergiledi ve topladığı 77 puanla yarışmayı 19. sırada tamamladı. Bu sonuç, San Marino'nun yarışma tarihindeki en iyi sonucu oldu. 18 Temmuz 2019'da, "Say Na Na Na"nın Almanca sürümü, şarkının özgün video klibinde yapılan birtakım değişiklikler sonrasında oluşturulan bir video klip eşliğinde "Sing Na Na Na" adıyla yayımlandı. Serhat, 2010'dan beri İstanbul Alman Liseliler Derneği (Verein der Ehemaligen Schüler der Deutschen Schule Istanbul) başkanlığı ve 2013'ten beri İstanbul Özel Alman Lisesi İdare Derneği (Verein zum Betrieb der Deutschen Schule Istanbul) yönetim kurulu üyeliği yapmaktadır. Europe (müzik grubu) Europe, 1979'da kurulan İsveçli rock grubu. Vokalist Joey Tempest, gitarist John Norum, basçı Peter Olsson ve davulcu Tony Reno tarafından kurulan grup; 1982 yılında İsveç'te ""Rock-SM"" (Swedish Rock Championships) adlı televizyon yarışmasını kazandıktan sonra büyük çıkış yakaladı. Grup, kariyeri boyunca 8 stüdyo albümü, 3 konser albümü, 3 derleme albüm ve 24 video klip yayımladı. Europe, 1986'da çıkan "The Final Countdown" albümü ile birlikte 1980'li yıllarda uluslar arası şöhrete kavuştu. Bu albüm ABD'de 3 milyon ve dünya genelinde 15 milyon sattı. Europe'un dünya genelinde toplam satış rakamı 25 milyonu aşmıştır. Güncel üyeler Eski Ã¼yeler Sürdürülebilir mimari Sürdürülebilir mimarlık, binaların çevresi ve insanlarla olan ilişkisidir. Sürdürebilir mimarinin amacı minimum enerji tüketimi olan, çevreye minimum zarar veren binalar üretmektir. Sürdürülebilir mimarlığın en önemli özelliklerinden biri yenilebilir enerji kaynaklarına öncelik vermesi ve bulunduğu alandaki enerjiyi etkin biçimde kullanmasıdır. Sürdürülebilir mimari, malzeme, enerji, geliştirme alanı ve genel olarak ekosistem kullanımında, binaların çevresel etkilerini en aza indirgemeyi amaçlayan mimaridir. Sürdürülebilir mimari, inşa edilen çevrenin tasarımında enerji ve ekolojik korumaya bilinçli bir yaklaşım kullanır. Sürdürülebilirlik fikri ya da ekolojik tasarım, halihazırda mevcut kaynakları kullanmamızın kollektif refahımıza zararlı etkileri olmamasını veya uzun vadede diğer uygulamalar için kaynak elde etmeyi imkânsız kılmamasını sağlamaktır. Enerji verimliliği bir binanın tüm yaşam döngüsü boyunca sürdürülebilir mimarinin en önemli hedefidir. Mimarlar binaların enerji ihtiyacını azaltmak ve kendi enerjilerini yakalama veya üretme yeteneklerini artırmak için birçok farklı pasif ve aktif teknik kullanmaktadır. Yerel çevresel kaynaklardan yararlanma ve gün ışığı, güneş ısısı kazanımları ve havalandırma gibi enerji ile ilgili faktörleri etkilemenin anahtarlarından biri saha analizi kullanımıdır. Zaman içinde çok sayıda pasif mimari strateji geliştirilmiştir. Bu tür stratejilere örnek olarak, odaların düzenlenmesi veya bir binanın pencerelerinin boyutlandırılması ve yönlendirilmesi ve cephelerin ve sokakların yönlendirilmesi veya kentsel planlama için bina yükseklikleri ve sokak genişlikleri arasındaki oran verilebilir. Verimli bir ısıtma, havalandırma ve iklimlendirme (HVAC) sisteminin önemli ve uygun maliyetli bir unsuru iyi yalıtımlı bir yapıdır. Daha verimli bir bina ısı üretmek veya dağıtmak için daha az güç gerektirir, ancak kirli iç ortam havasını atmak için daha fazla havalandırma kapasitesi gerektirebilir. Binalardan su, hava ve kompost akışlarından önemli miktarda enerji boşaltılır. Yerinde enerji geri dönüşüm teknolojileri, atık sıcak su ve atılan havadan enerjiyi etkili bir şekilde geri alabilir ve bu enerjiyi gelen taze soğuk su veya temiz havaya aktarabilir. Kompost yapan binalardan bahçecilik dışındaki kullanımlar için enerjinin geri kazanılması, merkezi anaerobik çürütücüler gerektirir. HVAC sistemleri motorlarla desteklenir. Bakır, diğer metal iletkenlerle kıyaslandığında, motorların elektriksel enerji verimliliğini arttırmaya yardımcı olarak elektriksel yapı bileşenlerinin sürdürülebilirliğini arttırır. Saha ve bina oryantasyonunun bir binanın HVAC verimliliği üzerinde bazı önemli etkileri vardır. Pasif solar bina tasarımı, fotovoltaik hücreler veya güneş enerjili sıcak su panelleri gibi aktif güneş mekanizmaları kullanılmadan binaların güneş enerjisini verimli bir şekilde kullanmasını sağlar. Tipik olarak pasif solar bina tasarımları, ısı etkinliğini koruyan yüksek ısıl kütleye ve ısı kaçışını önlemek için işlev gören güçlü yalıtım malzemelerine sahiptir. Düşük enerjili tasarımlar, yazın güneş ısısından kaçmak ve yapay soğutma ihtiyacını azaltmak için tenteler, güneşlikler veya panjurlar aracılığıyla gölgeleme kullanılmasını gerektirir. Ek olarak, düşük enerjili binalar, ısı kaybını en aza indirmek için tipik olarak çok düşük bir yüzey alanı/hacim oranına sahiptir. Bu, yayılan çok kanatlı bina tasarımlarından (genellikle daha “organik” göründüğü düşünülen) çoğu zaman merkezileşmiş yapılar lehine vazgeçildiği anlamına gelir. Amerikan sömürge dönemi tasarımları gibi geleneksel soğuk iklim binaları, küçük ölçekli bir binada merkezi ısı verimliliği için iyi bir tarihsel model sunmaktadır. Pencereler, zayıf bir yalıtkan olan camdan ısı kaybını en aza indirirken, ısı üreten ışığın girişini en üst düzeye çıkarmak için yerleştirilmiştir. Kuzey Yarımküre'de, bu, doğrudan güneş almak için çok sayıda güneye bakan pencerelerin kurulmasını ve kuzeye bakan pencerelerin sayısını ciddi şekilde sınırlandırmayı içerir. Gaz dolgulu boşluklara ve düşük emisyonlu (düşük E) kaplamaya sahip çift veya üç camlı yalıtımlı pencereler gibi bazı pencere tipleri, tek camlı pencerelere göre çok daha iyi yalıtım sağlar. Yaz aylarında güneş gölgeleme cihazları ile aşırı güneş enerjisi kazanımlarının önlenmesi, soğutma ihtiyacını azaltmak için önemlidir. Yaprak döken ağaçlar genellikle yaprakları ile yaz aylarında aşırı güneşi engellemek ve yaprakları düştüğünde kışın ışığın geçmesine izin vermek için pencerelerin önüne dikilir. Güneş ışığının kışın içeri girmesine izin vermek (gökyüzünde güneş açısı düşük) ve yazın (gökyüzünde güneş açısı fazla) engellemek için panjurlar veya hafif raflar monte edilir. İğne yapraklı veya yaprak dökmeyen bitkiler genellikle soğuk kuzey rüzgârlarına karşı korunmak için binaların kuzeyine yerleştirilir. Soğuk iklimlerde, ısıtma sistemleri sürdürülebilir mimari için temel odak noktasıdır çünkü bunlar tipik olarak binalardaki en büyük enerji drenajlarından biridir. Soğutmanın öncelikli olduğu sıcak iklimlerde pasif solar tasarımları da çok etkili olabilir. Yüksek termal kütleye sahip inşaat malzemeleri gün boyunca gecenin serinliğini korumak için çok değerlidir. Ek olarak, inşaatçılar genellikle yüzey alanını ve ısı kaybını en üst seviyeye çıkarmak için yayılmış tek katlı yapıları tercih eder. Binalar genellikle mevcut rüzgârları, özellikle yakındaki su kütlelerinden gelen serin rüzgârları yakalamak ve yönlendirmek için tasarlanmıştır. Bu değerli stratejilerin birçoğu, güney-batı misyon binaları gibi sıcak bölgelerin geleneksel mimarisi tarafından bir şekilde kullanılmaktadır. Dört mevsim iklimlerde, entegre bir enerji sistemi verimi artacaktır: bina iyi yalıtıldığında, doğanın kuvvetleriyle beraber çalışmak üzere konumlandırıldığında, ısı yeniden kazanıldığında (derhal kullanılmak ya da depolanmak üzere), fosil yakıt ya da elektrik gücüyle çalışan ısı tesisi % 100 ya da daha fazla verimli olduğunda ve yenilenebilir enerji kullanıldığında. Fotovoltaik güneş panelleri gibi aktif güneş cihazları, herhangi bir kullanım için sürdürülebilir elektrik sağlamaya yardımcı olur. Bir güneş panelinin elektrik çıkışı, oryantasyon, verimlilik, enlem ve iklime bağlıdır - güneş enerjisi kazanımı aynı enlemde bile değişmektedir. Ticari olarak temin edilebilen PV panelleri için tipik verimlilik % 4 ila % 28 arasındadır. Bazı fotovoltaik panellerin düşük verimliliği, kurulumlarının geri ödeme süresini önemli ölçüde etkileyebilir. Bu düşük verimlilik, güneş panellerinin uygulanabilir bir enerji alternatifi olmadığı anlamına gelmez. Örneğin Almanya'da, Güneş Panelleri yaygın olarak konut ev inşaatına kurulur. Çatılar, fotovoltaik panellerin maksimum verimle enerji toplayabilmesi için genelde güneşe doğru açılıdır. Kuzey yarım kürede, esaslı bir güneye bakan bir yönlendirme güneş panelleri için verimi en üst düzeye çıkarır. Eğer esaslı bir güney yönlendirmesi mümkün değilse, güneş panelleri güneyden 30 °'ye kadar açılandığında yeterli enerji üretebilir. Bununla birlikte, daha yüksek enlemlerde, güney dışı oryantasyon için kış enerji verimi önemli ölçüde azalacaktır. Kışın verimi en üst düzeye çıkarmak için, kolektör yatay enlem açısı +15° olabilir. Yaz aylarında verimliliği en üst düzeye çıkarmak için -15° olmalıdır. Ancak, yıllık maksimum üretim için panelin yatay üzerindeki açısı enlem açısına eşit olmalıdır. Enerji üretiminde küçük boyutlu rüzgâr türbinlerinin sürdürülebilir yapılarda kullanılması birçok faktörün dikkate alınmasını gerektirir. Maliyetler dikkate alındığında, küçük rüzgâr sistemleri genellikle ürettikleri enerji miktarına göre daha büyük rüzgâr türbinlerinden daha pahalıdır. Küçük rüzgâr türbinleri için, bakım maliyetleri, marjinal rüzgâr enerjisi yakalayabilme kabiliyetine sahip tesislerde belirleyici bir faktör olabilir. Düşük rüzgârlı tesislerde bakım, küçük bir rüzgâr türbininin gelirinin çoğunu tüketebilir. Rüzgâr türbinleri rüzgârlar 8 mil hıza ulaştığında çalışmaya başlar, 32-37 mil hızlarda enerji üretim kapasitesine ulaşır ve 55 mil hızın üzerindeki hızlarda hasarı önlemek için kapanır. Bir rüzgâr türbininin enerji potansiyeli, kanatlarının uzunluğunun karesi ve kanatlarının döndüğü hızın küpü ile orantılıdır. Tek bir bina için güç sağlayabilen rüzgâr türbinleri mevcut olmasına rağmen, bu faktörlerden dolayı, rüzgâr türbinininin verimliliği inşaat sahasındaki rüzgâr koşullarına bağlıdır. Bu nedenlerden dolayı, rüzgâr türbinlerinin az da olsa verimli olması için, düzensiz rüzgâr alan yerlerden ziyade, sabit miktarda rüzgâr aldığı bilinen yerlere (ortalama rüzgâr hızı 15 milden daha fazla) kurulmalıdır. Bir çatıya küçük bir rüzgâr türbini monte edilebilir. Kurulum sorunları daha sonra çatının sağlamlığını, titreşimi ve çatı çıkıntısından kaynaklanan türbülansı içerir. Küçük ölçekli çatı rüzgâr türbinlerinin, normal bir konut için gerekli olan elektriğin % 10'undan % 25'ine kadar olan kısmını üretebileceği bilinmektedir. Konut ölçeğinde kullanım için türbinler genellikle 2 m - 8 m arasındadır ve test edilen rüzgâr hızlarında 900 watt ila 10.000 watt arasında elektrik üretir. Binaya entegre rüzgâr türbini performansı, çatıya monte edilmiş bir türbinin üstüne bir aerofoil kanat eklenmesiyle arttırılabilir. Güneş enerjili evsel sıcak su sistemleri olarak da adlandırılan güneş enerjili su ısıtıcıları, bir ev için sıcak su üretmenin uygun maliyetli bir yolu olabilir. Herhangi bir iklimde kullanılabilirler ve kullandıkları yakıt-güneş ışığı-bedavadır. İki tür güneş enerjili su sistemi vardır-aktif ve pasif. Aktif bir güneş kolektör sistemi günde yaklaşık 80 ila 100 galon sıcak su üretebilir. Pasif bir sistem daha düşük kapasiteye sahip olacaktır. Ayrıca iki tür dolaşım vardır; doğrudan dolaşım sistemleri ve dolaylı dolaşım sistemleri. Doğrudan sirkülasyon sistemleri, kullanım suyunu panellerden geçirir. Dolaylı sirkülasyon, güneş panellerinden glikolü veya başka bir sıvıyı geçirir ve kullanım suyunu ısıtmak için bir ısı eşanjörü kullanır. En yaygın kullanılan iki kollektör paneli, Düz Panel ve vakumlanmış tüptür. İkisi de boşaltılmış tüplerin konvektif olarak ısı kaybetmemesi dışında benzer şekilde çalışır, bu da verimlerini büyük ölçüde artırır (% 5 - % 25 daha verimli). Bu daha yüksek verimlerle, vakumlu tüplü güneş kollektörleri ayrıca daha yüksek sıcaklıkta alan ısıtma ve soğurmalı soğutma sistemleri için daha da yüksek sıcaklıklar sağlayabilir. Bugün evlerde yaygın olarak kullanılan elektrik rezistanslı su ısıtıcılarının 4500 kWsaat/yıl civarında bir elektrik talebi vardır. Güneş kollektörlerinin kullanımıyla enerji kullanımı yarıya iner. Güneş kollektörlerini monte etmenin ön maliyeti yüksektir, ancak yıllık enerji tasarrufunda geri ödeme süreleri nispeten kısadır. Hava kaynaklı ısı pompaları (ASHP) tersinir klimalar olarak düşünülebilir. Bir klima gibi, bir ASHP nispeten soğuk bir yerden ısı alabilir (örneğin, 70 °F'deki bir ev) ve sıcak bir yere bırakabilir (örneğin 85 °F'daki dış ortam). Bununla birlikte, bir klimanın aksine, bir ASHP'nin kondansatörü ve buharlaştırıcısı rolleri değiştirebilir ve soğuk dış havadaki ısıyı emebilir ve onu sıcak bir eve bırakabilir. Hava kaynaklı ısı pompaları, diğer ısı pompası sistemlerine göre ucuzdur. Bununla birlikte, hava kaynaklı ısı pompalarının verimliliği, dış sıcaklık çok soğuk veya çok sıcak olduğunda azalır; bu nedenle, yalnızca ılıman iklimlerde esaslı şekilde uygulanabilirler. Ilıman iklimlerde bulunmayan alanlar için toprak kaynaklı (veya jeotermal) ısı pompaları verimli bir alternatif sağlar. İki ısı pompası arasındaki fark, toprak kaynaklı olanın ısı eşanjörlerinden biri yeraltına yerleştirilmiştir-genellikle yatay veya dikey bir düzenlemeye sahiptir. Toprak kaynaklı olan, yer altındaki nispeten sabit, ılıman sıcaklıklardan yararlanır; bu, verimliliklerinin bir hava kaynaklı ısı pompasından çok daha fazla olabileceği anlamına gelir. Yer içindeki ısı eşanjörü genellikle kayda değer miktarda alana ihtiyaç duyar. Tasarımcılar bunları binanın yanındaki açık bir alana ya da otoparkın altına yerleştirmişlerdir. Energy Star toprak kaynaklı ısı pompaları, hava kaynaklı emsallerinden % 40 ila % 60 daha verimli olabilir. Aynı zamanda daha sessizdirler ve kullanım sıcak suyu ısıtma gibi diğer fonksiyonlara da uygulanabilirler. İlk maliyet açısından, toprak kaynaklı ısı pompası sistemi, standart hava kaynaklı ısı pompasının yaklaşık iki katıdır. Ancak, ön maliyetler, enerji maliyetlerindeki düşüş ile dengelenebilir ve artıya geçilebilir. Enerji maliyetlerindeki azalma, tipik olarak sıcak yazlar ve soğuk kışlar olan bölgelerde özellikle belirgindir. Diğer ısı pompası tipleri su kaynaklı ve hava-toprak kaynaklı olanlardır. Bina bir su kütlesine yakın bir yerde bulunuyorsa, gölet veya göl bir ısı kaynağı veya ısı yutağı olarak kullanılabilir. Hava-toprak ısı pompaları binanın havasını yer altı kanallarından geçirir. Daha yüksek fan gücü gereksinimi ve verimsiz ısı aktarımıyla, hava-toprak ısı pompaları genel olarak büyük yapılar için pratik değildir. Sürdürülebilir yapı malzemelerinin bazı örnekleri arasında geri dönüştürülmüş kot kumaşı veya cam elyaf izolasyonu, sürdürülebilir şekilde hasat edilmiş ahşap, volkanik süngertaşı, linolyum (muşamba), koyun yünü, beton (yüksek ve çok yüksek performanslı roman kendini tamir eden beton), kağıt parçalarından yapılmış paneller, fırınlanmış toprak, sıkıştırılmış toprak, kil, vermikülit, keten kumaşı, sisal, deniz yosunu, genişletilmiş kil taneleri, hindistan cevizi, ahşap lifli levhalar, kalsiyum kumtaşı, yerel olarak elde edilmiş taş ve kaya, yapılmış paneller, en güçlü ve en hızlı büyüyen odunsu bitkilerden biri olan bambu ve toksik olmayan düşük VOC yapıştırıcılar ve boyalar. Bina cephehelerine uygulanan bitki örtüsü veya koruması da aynı şekilde yardımcı olur. Orman ağacından üretilen kâğıt yüzde yüz geri dönüşümlüdür. Böylelikle üretim sürecinde aldığı orman ağacının neredeyse tamamını yeniler ve saklar. Sürdürülebilir mimari genellikle geri kazanılmış kereste ve geri dönüştürülmüş bakır gibi geri dönüştürülmüş veya ikinci el malzemelerin kullanımını içerir. Yeni malzemelerin kullanımındaki azalma, malzemelerin üretiminde kullanılan enerjide düşüşe neden olur. Sürdürülebilir mimarlar, gereksiz yapılaşmayı önlemek için eski yapıları yeni ihtiyaçlara hizmet etmek için güçlendirmeye çalışırlar. Kurtarılmış ve geri kazanılmış mimari malzemeler uygun olduğunda kullanılır. Eski binalar yıkıldığında, sıklıkla iyi durumda olan herhangi bir ahşap geri kazanılır, yenilenir ve döşeme olarak satılır. Herhangi iyi durumda bir boyutlandırılmış taş benzer şekilde geri kazanılabilir. Kapılar, pencereler, şömine rafları ve donanımlar gibi başka birçok parça da yeniden kullanılır, böylece yeni malların tüketimi azalır. Yeni malzemeler kullanıldığında, yeşil tasarımcılar, sadece 6 yıllık bir büyümenin ardından ticari kullanım için hasat edilebilen bambu gibi hızla yenilenebilen, sorgum veya buğday samanı gibi ikisi de panel olarak preslenebilecek, veya mantar meşesi gibi sadece dış kabuğun kullanım için çıkarıldığı ve böylece ağacın korunmasını sağlayan malzemeleri ararlar. Mümkün olduğunda, inşaat malzemeleri alanın kendisinden temin edilebilir; örneğin, ormanlık bir alanda yeni bir yapı inşa ediliyorsa, binaya yer açmak için kesilmiş ağaçlardan çıkan odun, binanın bir parçası olarak yeniden kullanılacaktır. Düşük etkili inşaat malzemeleri, uygun olan yerlerde kullanılır: örneğin, formaldehit gibi kanserojen veya toksik malzemeler içeren inşaat yalıtım malzemeleri yerine, düşük VOC (uçucu organik bileşik) yayan geri dönüştürülmüş kot kumaşı veya selüloz gibi malzemelerden yalıtım yapılabilir. Böcek hasarını önlemek için, bu alternatif yalıtım malzemeleri borik asit ile ilaçlanabilir. Organik veya süt bazlı boyalar kullanılabilir. Bununla birlikte, yaygın bir yanılsama, "yeşil" malzemelerin sakinler veya çevre sağlığı için her zaman daha iyi olduğudur. Pek çok zararlı madde (formaldehit, arsenik ve asbest dahil) doğal olarak meydana gelir ve daha önceden iyi niyetle kullanıldıkları bir geçmişleri vardır. Kaliforniya Eyaleti tarafından materyallerden kaynaklanan emisyonlar üzerine yapılan bir araştırma, önemli miktarda emisyona sahip bazı yeşil materyallerin bulunduğunu ve bazı "geleneksel" materyallerin aslında düşük emisyon verici olduğunu göstermiştir. Bu nedenle, doğal malzemelerin her zaman insanlar ve Dünya için en sağlıklı alternatifler olduğu sonucuna varmadan önce emisyon konusu dikkatlice araştırılmalıdır. Uçucu organik bileşikler (VOC) herhangi bir iç ortamda bulunabilir ve çeşitli farklı kaynaklardan gelebilir. VOC'lerin yüksek bir buhar basıncı vardır, suda çözünürlüğü düşüktür ve hasta bina sendromu tipi semptomlara neden olduğundan şüphelenilmektedir. Bunun nedeni birçok VOC'nin hasta bina sendromuna özgü duyusal tahrişe ve merkezi sinir sistemi semptomlarına neden olduğu bilinmektedir. İç ortamlardaki VOC konsantrasyonları dış ortamdaki ortamdan daha yüksektir ve mevcut birçok VOC olduğu zaman, sonuçları ilave ve daha ciddi birleşik etkilere neden olabilir. Yeşil ürünlerin genellikle daha az sayıda VOC içerdiği ve insan ve çevre sağlığı için daha iyi olduğu düşünülmektedir. Miami Üniversitesi'ndeki İnşaat, Mimari ve Çevre Mühendisliği Bölümü tarafından yürütülen, üç yeşil ürünü ve yeşil olmayan türdeşlerini karşılaştıran bir örnek olay çalışması, hem yeşil ürünlerin hem de yeşil olmayan türdeşlerinin farklı seviyelerde VOC yaydığı ancak yeşil ürünlerden yayılan VOC'lerin miktarı ve yoğunluğunun, insanlar için çok daha güvenli ve rahat olduğu sonucuna varmıştır. Malzemelerin genel yapı sürdürülebilirliği konusundaki önemine rağmen, yapı malzemelerinin sürdürülebilirliğini ölçmek ve değerlendirmek zor olmuştur. Malzemelerin sürdürülebilirlik özelliklerinin ölçülmesinde ve değerlendirilmesinde çok az tutarlılık vardır, bugün yüzlerce rekabet eden, tutarsız ve çoğu zaman kesin olmayan eko-etiketler, standartlar ve sertifikalar ile dolu bir manzara ortaya çıkar. Bu uyumsuzluk hem tüketiciler ile ticari alıcılar arasında karışıklığa hem de Enerji ve Çevre Tasarımında Liderlik gibi daha büyük bina sertifikasyon programlarına tutarsız sürdürülebilirlik kriterlerinin dahil edilmesine yol açmıştır. Sürdürülebilir yapı malzemeleri için standardizasyon alanının rasyonelleştirilmesine ilişkin çeşitli önerilerde bulunulmuştur. Atık, ev ve iş yerlerinden, inşaat ve yıkım işlemlerinden ve imalat ve tarımsal endüstrilerden üretilen kullanılmış veya yararsız malzemeler biçimini almaktadır. Bu malzemeler, belediye katı atıkları, inşaat ve yıkım (C&D) enkazı ve endüstriyel veya tarımsal yan ürünler olarak sınıflandırılmaktadır. Sürdürülebilir mimari, bahçelerde kullanım için gri su sistemleri ve lağım atıklarını azaltmak için kompost tuvalet gibi yerinde atık yönetimi kullanımına odaklanır. Bu yöntemler, atıkları yerinde kompostlama ve daha sonra yapılabilecek geri dönüşümle birleştirildiğinde, bir evin atıklarını az miktarda ambalaj atığı kalacak şekilde azaltabilir. Sürdürülebilir mimarinin merkezi ve sıklıkla göz ardı edilen yönü, bina yerleşimidir. İdeal çevreci ev veya ofis yapısı genellikle kalabalıktan uzak bir yer olarak kabul edilmekle birlikte, bu tür bir yerleşim genellikle çevreye zararlıdır. Birincisi, bu tür yapılar genellikle haberleri olmadan banliyö yayılmasının cephe hatları olarak hizmet ederler. İkincisi, genellikle ulaşım için gereken enerji tüketimi değerini arttırır ve gereksiz araba emisyonlarına yol açar. İdeal olarak, çoğu yapılaşma, Yeni Şehircilik hareketi tarafından dile getirilen hafif kentsel gelişim türünden yana banliyö yayılmasından kaçınmalıdır. İtinalı bir şekilde yapılmış karma kullanım bölgeleme, Akıllı Şehircilik İlkelerinde önerildiği gibi ticari, konutsal ve hafif sanayi alanlarını yürüyerek, bisikletle veya toplu taşıma araçları ile seyahat edenler için daha erişilebilir hale getirebilir. Permakültürün bütünsel uygulamasında incelenmesi, enerji tüketimini en aza indiren ve özellikle kırsal ve ormanlık bölgelerde, çevreyle uyumsuz yerine çevreyle uyumlu çalışan doğru bina yerleştirmelerinde de büyük yardım sağlayabilir. Bir sürdürülebilir yapı danışmanı, inşaat malzemeleri, oryantasyon, camlama ve diğer fiziksel faktörlerin sürdürülebilirlik etkilerini tahmin etmek ve projenin özel gereksinimlerini karşılayan sürdürülebilir bir yaklaşımı belirlemek için tasarım sürecinin başlarında devreye girebilir. Normlar ve standartlar, performansa dayalı derecelendirme sistemleri tarafından resmi hale getirilmiştir, örneğin Enerji ve Çevre Tasarımında Liderlik (LEED) ve evler için Energy Star. Karşılanması gereken bilgileşim kriterlerini belirlerler ve performans göstergelerini ve kriterlerin test edilmesini sağlarlar. Bu standartları karşılamak için en iyi yaklaşımı belirlemek projede yer alan tarafların görevidir. Modernizmin indirgemeciliğinin eleştirmenleri, mimarlık tarihinin öğretilmesinin nedensel bir faktör olarak bırakıldığını sıklıkla belirtmiştir. Modernizmden uzaklaşan bazı önemli isimlerin, 1940'larda ve 1950'lerde, tarihi, bir kaynak olarak kullanmanın, tasarım eğitiminin bir parçası olmaya devam ettiği Princeton Üniversitesi Mimarlık Okulu'nda eğitilmiş olmaları gerçeği kayda değerdir. Tarihe olan ilginin artması mimarlık eğitimi üzerinde derin bir etki yarattı. Tarih dersleri daha tipik ve düzenli hale geldi. Mimarlık tarihinde bilgili profesörlere olan talep ile, mimarlık tarihçilerinin daha önce eğitim almış oldukları sanat tarihi doktora programlarından farklılaşmak için mimarlık okullarındaki doktora programları ortaya çıkmıştır. ABD'de, 1970'lerin ortalarında yaratılan MIT ve Cornell ilklerdi, ardından Columbia, Berkeley ve Princeton geldi. Yeni mimari tarih programlarının kurucuları arasında Venedik'teki Mimarlık Tarihi Enstitüsü'ndeki Bruno Zevi, MIT'deki Stanford Anderson ve Henry Millon, Mimarlık Derneği'nde Alexander Tzonis, Princeton'daki Anthony Vidler, Venedik Üniversitesi'nde Manfredo Tafuri, Columbia Üniversitesi'nde Kenneth Frampton ve ETH Zürih de Werner Oechslin ve Kurt Forster. Mimarlıkla ilgili “sürdürülebilirlik” terimi şimdiye kadar çoğunlukla bina teknolojisi ve dönüşümleri bakış açısıyla ele alınmıştır. “Yeşil” tasarım, buluş ve uzmanlığın teknik alanının ötesine geçen bazı akademisyenler, mimarlığı doğa ile insan ilişkileri konusunda daha geniş bir kültürel çerçevede konumlandırmaya başlıyor. Bu çerçeveyi benimsemek, doğaya ve çevreye olan ilişkimizle ilgili farklı tarihsel ve coğrafi bağlamlar açısından zengin bir kültürel tartışmalar geçmişinin izlenmesini sağlar. Aynı zamanda, Yeni Şehircilik ve Yeni Klasik Mimari'nin son hareketleri, akıllı büyüme, mimari gelenek ve klasik tasarıma değer veren ve geliştiren yapılaşmaya yönelik sürdürülebilir bir yaklaşımı teşvik eder. Bu, modernist ve küresel olarak tekdüze mimarinin aksine, münzevi toplu konutlara ve banliyö yayılımına karşı durur. Her iki eğilim de 1980'lerde başladı. Driehaus Mimarlık Ödülü, Yeni Şehircilik ve Yeni Klasik Mimarlık alanındaki çabaları tanıyan ve modernist Pritzker Ödülü'nden iki kat daha yüksek bir ödenek içeren bir ödüldür. Yeşil binlarda Bina Bilgisi Modellemesi BIM, mimarların ve mühendislerin bina performansını entegre etmelerini ve analiz etmelerini sağlayarak sürdürülebilir tasarımın sağlanmasına yardımcı olmak için kullanılır. Kavramsal ve topografik modelleme de dahil olmak üzere BIM hizmetleri, içten tutarlı ve güvenilir proje bilgilerinin art arda ve anında kullanılabilirliği ile yeşil binaya yeni bir yol sunuyor. BIM, tasarımcıların sürdürülebilir binaları tasarlamak için gereken kararları desteklemek üzere, sistemlerin ve malzemelerin çevresel etkilerini ölçmelerini sağlar. Bakış açılarına bağlı olarak çelişkili etik, mühendislik ve politik yönelimler var. Kuşkusuz Yeşil Teknoloji, mimarlık camiasına giriş yaptı, verilen teknolojilerin uygulanması, günümüz mimarisini görme ve algılama biçimimizi değiştirdi. Yeşil mimarinin hem çevresel hem de teknolojik olarak yaşama biçimlerinde büyük iyileştirmeler gösterdiği kanıtlanmış olsa da, soru hala yerinde duruyor, bunların hepsi sürdürülebilir mi? Birçok bina kodu uluslararası standartlara uyumlandı. “LEED” (Enerji ve Çevre Tasarımında Liderlik), inşaatın takip edeceği esnek kodlar kullandığı için eleştirildi. Yükleniciler bunu mümkün olduğunca çok para kazanmak için yaparlar. Örneğin, bir bina güneş paneline sahip olabilir, ancak binanın çekirdeğinin altyapısı uzun bir süre boyunca bunu desteklemezse iyileştirmelerin sürekli olarak yapılması gerekecektir ve binanın kendisi de felaketlere veya geliştirmelere karşı hassas olacaktır. Şirketlerin, yapılarını inşa ederken sürdürülebilir mimariye kısayollar uydurması, "sürdürülebilir" mimarinin hiç de sürdürülebilir olmadığı ironisini besliyor. Sürdürülebilirlik, uzun ömür ve etkinlikten kaynaklanmaktadır. Etik ve Politika ayrıca sürdürülebilir mimarlık ve onun kentsel ortamda büyüme kabiliyetinde de rol oynar. Mühendislik teknikleri ve çevresel etkiler arasındaki çelişkili bakış açıları, mimarlık camiasında konuşulan popüler konulardır. Her devrimci teknoloji veya yenilikte meşruiyet, etkinlik ve ne zaman ve nasıl kullanıldığına dair eleştiriler geliyor. Serhat (anlam ayrımı) Serhat, Osmanlı İmparatorluğu'nun komşu ülkelerle arasındaki sınır bölgesine verilen ad. Şu anlamlara da gelebilir: Wilford Woodruff Wilford Woodruff (d. 1 Mart 1807 - ö. 2 Eylül 1898), İsa Mesih'in Son Zaman Azizler Kilisesi'nin 4. başkanıdır. Son Zaman Azizleri hareketi tarihinde önemli bir yere sahiptir. 1890 yılında, İsa Mesih'in Son Zaman Azizleri Kilisesi'nin üyeleri tarafından uygulanan çok eşliliği kaldıran kişidir. 31 Aralık 1833'te İsa Mesih'in Son Zaman Azizleri Kilisesi'ne katıldı. Daha sonralarında havari de olan Woodruff, 1887'de John Taylor'un ölümü üzerine Kilise Başkanı seçildi. 1890 Manifestosu ile çok eşliliğe açıkça karşı çıktı. Ancak çok eşliliğin yasaklanması 1904'te, bütün üyelere hitaben 5. başkan Joseph F. Smith'in hazırladığı İkinci Manifesto'da, çok eşli olanların Kilise'den aforoz edileceğinin bildirilmesiyle resmileşti ve yürürlüğe girdi. Enbe Orkestrası & Behzat Gerçekler Enbe Orkestrası & Behzat Gerçekler, pop müzik sanatçısı Enbe Orkestrası'ın 3 Şubat 2015 tarihinde DMC etiketiyle yayınlanan beşinci stüdyo albümüdür. Danilo Gabriel de Andrade Danilo Gabriel de Andrade, (d. 11 Haziran 1979), Brezilyalı profesyonel futbolcu, Corinthians'da oynamaktadır. State League FIFA Kulüpler Dünya Kupası Pat Harrington, Jr. Daniel Patrick "Pat" Harrington, Jr. (13 Ağustos 1929 - 6 Ocak 2016),Amerikalı dizi, sinema oyuncusu, seslendirme sanatçısı. Amerikan CBS kanalı dizisi "One Day at a Time" ile sivrildi. Canlandırdğı karakter ile Emmy Ödülü kazandı. Harrington New York şehri doğumlu olup babası sanatçı Pat Harrington, Sr. 'dir. Evli olup ikiz çocuğu vardı. Son zamanlarında alzheimer hastalığına yakalanmıştır. Harrington 6 Ocak 2016'da 86 yaşında Los Angeles, Kaliforniya'da öldü. Uonuma Uonuma ( "Uonuma-shi"), Japonya'nın Niigata prefektörlüğünde bulunan bir şehirdir. Şehir 1 Kasım 2004 tarihinde kurulmuştur. Yüzölçümü 946.93 km² olan şehrin nüfusu 1 Ocak 2009 tarihi itibarı ile 41,894'tür. Uonuma, Japonya'nın en pahalı ve en çok aranan pirinci olan koshihikari pirinci ile bilinmektedir. Bavyeralı Theodo Theodo (625 civarı – 11 Aralık c. 716) ayrıca V. Theodo veya II. Theodo olarak da bilinir, 670'den veya 680'den ölümüne kadar Bavyera Dükalığı'nın düklüğünü yapmıştır. Theodo ile birlikte gerçek Bavyera Tarihi başlamaktadır. Düklüğünü içten ve dıştan güçlendirdi. Freisingli Arbeo'ya göre sınırlarını aşan bir güce ve şana sahip bir prenstir. Theodo'nun soyu tam olarak nereye dayanıyor bilinmemektedir. Agilolfing Hanedanı'nın bir üyesi olduğundan, çok yüksek ihtimalle babası Bavyeralı IV. Theodo (ölüm: 680) ve annesi de Bavyeralı Fara (doğum: 600)dır. Annesi Lombardlıdır Friuli I. Gisulf'un kızıdır. Theodo başkentini "Ratisbona "yaptı. Folchaid ile Avustrasya'da diplomatik ilişkiler kurmak için evlendi. Lombardların Demir Taç'ına sahip olmak isteyip birbiriyle askeri savaşa giren Lombradlı Ansprand ve Liutprand'ın meselelerine karıştı. Liutprand bundan müteşekkir olmalı ki Theodo'nun kızı Guntrude ile evlendi. Theodo ayrıca düklüğünü Avarlardan korumuştur. Theodo Bavyera'nın dört büyük misyonerlerine başkanlık etmiştir: Aziz Rupert, Aziz Erhard, Aziz Emmeram ve muhtemelen Aziz Corbinian. Bavyera kilisesini düzenlemeye çalışan ilk kişiydi, düzenlemeyi Frank Krallığı'na daya yakın olabilmek ve dolayısıyla Papa ile yakınlaşmak için yapacaktı. Roma'ya gitmiş ilk Bavyera düküdür. Papa II. Gregory ile görüşmüştür. Birçok piskoposluk bölgesinde bulunmuştur: Regensburg, Salzburg, Freising ve Passau. İki çocuğu Aziz Emmeram'ın ölümüyle birlikte yükselişe geçtiler. Theodo'nun kızı Uta aşık olduğu adamdan hamile kaldı. Babasının öfkesinden korkuyordu, Aziz Emmeram'a güvendi ve ona olayları anlattı, Aziz Emmeram olayı bastıracağını söyledi. Bu olaya yakın bir zamanda, Uta'nın kötü durumu bilinir oldu. Çocuğun ismini Emmeram koydu. Uta'nın kardeşi Lantpert Roma'ya gitti Emmeram ile buluştu ona "piskopos ve yoldaş" olarak seslendi. Emmeram bunlara kanmış olmalı ki Lantpert'e güvendi. Lantpert öfkeyle Emmeram'ı parçalara ayırdı. Theodo diğer azizleri Regensburg'a taşımak zorunda kaldı. Bundan sonra Lantpert ve Uta'ya dair bir bilgi yoktur. Rönesans tarihçileri Laislaus Sunthaym ve Johannes Aventinus'a göre Theodo, Kral I. Dagobert'in kızı Regintrud ile evlenmiştir. Ancak "Verbrüderungsbuch "adlı kitap hem Theodo'dan hem de eşi Folchaid'den bahsetmektedir. Theodo'nun çocukları şunlar olabilir: Theodo aslına bakarsak dört çocuğu ile başarılı bir evlilik hayatı geçirmiştir. Çocukları yönetmini öğrenebilsin diye düklüğü 715'ten önce bazen bölmüştür. 702 gibi erken bir tarihte en büyük oğlu Theodbert o kadar yükselmiştir ki Salzburg'a 711 ve 712 yıllarında tek başına hükmetmiştir. Düklüğün bölgelere ayrıldığını veya bölgelere naiplerin yönettiğini söylemek çok zordur. Eğer öyle olsaydı Theodbert'in hükmettiği yer muhtemelen Salzburg olmayacaktı. Bazı tarihçiler Dük I. Theodo'nun 680 yılları civarında tahta geçip geçmediği konusunda ayrıma düşmüşlerdir. I. Theodo Aziz Emmerem, Uta ve Lantpert olaylarıyla ilişkili tutulur. II. Theodo Aziz Corbinian ve Rupert ile ilişkilerde bulunmuşken I. Theodo dört azizle de ilişkiler kurmuştur. Çoğu zaman I. Theodo ile II. Theodo karıştırılır. Düklükte hüküm süren V. Theodo IV. Theodo'nun oğludur. Bu ayrım yapıldığında hem Agilolfing hanedanı daha iyi anlaşılmış olur hem de I. ve III. Theodo'nun 550'den daha önceki zamanda hüküm sürdüğü anlaşılır. Mitsuke Mitsuke ( "Mitsuke-shi"), Japonya'nın Niigata prefektörlüğünde bulunan bir şehirdir. Şehir 31 Mart 1954 tarihinde kurulmuştur. Yüzölçümü 77.96 km² olan şehrin nüfusu 11 Ocak 2009 tarihi itibarı ile 41,805'tir. David Otunga David Otunga veya bilinen adıyla David Daniel Otunga Sr. (d. 7 Nisan 1980), Amerikalı profesyonel güreşçi, avukat ve oyuncu şimdi WWE'de yorumcudur WWE ile sözleşmesi vardır. Otunga, Illinois eyaletinin Elgin şehrinde Kenyalı bir babanın ve bir beyaz Amerikan annenin dördüncü çocuğu olarak dünyaya geldi. İlköğretimini 1998'te Larkin Lisesi'nde bitirdi ve Illinois Üniversitesi'nde psikolog oldu.. Sonrasında New York'a yerleşerek Columbia Üniversitesi'nde nöroloji bölümünü okumaya başladı. 8 Ekim 2007 tarihinde I Love New York 2 dizisinde oynamaya başladı. 2013 tarihinde ise Acil Arama filminde oynadı. 2010 yılından 2011 yılının başlarına kadar The Nexus'ta oynamaya başlamıştır. 11 Ocak 2011'den 10 Mayıs 2015'e kadar 2. kadroda oynamıştır. 10 Mayıs 2015 tarihinden beri de 3. kadroda oynamaktadır. Kadınlar Federasyon Kupası Kadınlar Federasyon Kupası, Türkiye Kadınlar Basketbol Ligi'nde yer alan 16 takımın katılımı ile oynanan kupa organizasyonudur. Eleme Turu müsabakaları dört takımlı dört grupta tek devreli lig usulü olarak oynanır. Gruplarının tespiti kura ile sezon öncesinde belirlenir. Eleme grubu müsabakaları sonunda gruplarında ilk iki sırayı alan sekiz takım çeyrek final müsabakalarını oynamaya hak kazanır. Çeyrek final müsabakaları sekiz takım arasında tek müsabaka üzerinden eleme usulü olarak oynanır. Yarı final müsabakaları, çeyrek final müsabakaları sonunda tur atlayan dört takım arasında oynanır. Melih DÃ¼zenli Melih Düzenli (d. 21 Mart 1958, İstanbul), sinema ve tiyatro sanatçısı. 21 Mart 1958’de İstanbul’da doğdu. Orta ve lise öğrenimini Galatasaray Lisesi’nde tamamladı. Tiyatroya lise yıllarında amatör olarak başladı ve aynı yıllar Dostlar Tiyatrosu’nda oyunculuk yaptı. 1979 yılında Paris’e tiyatro eğitimine giden sanatçı, Paris III (Sorbonne-Nouvelle) ve Paris VIII üniversitelerinde eğitim gördü. 90’lı yılların sonuna kadar Fransa’da Işıl Kasapoğlu, Richard Martin, Grégoire Callies adlı yönetmenlerle tiyatro, Jean Jacques Beneix, Joel Séria, Comolli gibi yönetmenlerle sinema oyunculuğu yaptı. 1999-2015 yılları arasında Kocaeli Şehir Tiyatroları’nda çeşitli oyunlarda rol aldı ve kukla oyunları yönetti. 2015’ten beri özel tiyatrolarda sahne almaktadır. 1996 Eurovision Şarkı Yarışması'nda Hırvatistan Hırvatistan, Norveç'in başkenti Oslo şehrinde düzenlenen 1996 Eurovision Şarkı Yarışması'na katılmıştır. Hırvatistan'ı Eurovision'da temsil eden şarkının belirlenmesi için Hırvatistan yayıncısı ulusal final düzenlemiştir. Yarışmayı "Sveta ljubav" şarkısıyla Maja Blagdan kazanmıştır. 18 Mayıs 1996 tarihinde yapılan finalde yarışan Hırvatistan, Malta'dan sonra ve Avusturya'dan önce 7. sırada sahneye çıkmıştır. Afet ve acil durum yÃ¶netimi Afet ve acil durum yönetimi, afet yönetimi veya acil durum yönetimi meydana gelen bir afet veya acil durumun etkilerini azaltmak için yapılan çalışmaların tümü. Afet ve acil durum yönetiminin odaklandığı konu, meydana gelen olayları önlemek veya ortadan kaldırmak değil, etkilerini azaltmak için çalışmalar yapmaktır. Planlama ve uygulamada yapılan hatalar, kitlesel ölüm ve yaralanmalara sebep olabilir. Afet ve acil durum yönetimi kapsamındaki olaylar terör, yangın, tehlikeli madde olayları, deprem, sel, tsunami, fırtına, kasırga, ayaklanma, kıtlık, kuraklık veya büyük kazalar gibi çeşitli olaylar olabilir. Risk yönetimi kapsamında tüm aşamalar için mevcut kaynakları kullanarak, karar vererek, planlayarak, analiz ederek ölüm ve yaralanmaları önlemek ile çevre ve mülkü korumak, afet ve acil durum yönetiminin temel amacıdır. Nispeten yakın zamanda tartışılmaya başlanmış olmakla birlikte, afetler ve dolayısıyla acil durum yönetimi de dört aşamadan oluşur. Bunlar önlem, hazırlık, müdahale ve iyileştirme aşamalarıdır. Belirtilen bu dört aşamanın kısıtlayıcı bir yaklaşım olduğu öne sürülse de, bu süreçlere ilişkin geçerli ve kullanışlı olduğu yaygın biçimde kabul edilmiş bir başka model bulunmamaktadır. Önlem; yapı, tesisat, eşya ve çevresel risklerin tespit edilerek asgari düzeye indirgenmesini içeren süreçtir. Kimi kaynaklarda "zarar azaltma" olarak da anılmaktayken, bazı kaynaklarda ise "önlem ve zarar azaltma" olarak birlikte ele alınmaktadır. Önlem acil durumun oluşmasını engellemek için alınan tedbirlerdir. Bunun mümkün olmadığı durumlarda can ve mal kaybını en aza indirmek için alınan tedbirler ise zarar azaltma olarak adlandırılır. Hazırlık aşaması afet meydana geldiğinde kullanılacak prosedür ile teçhizatın hazırlanmasına ve dolayısıyla eğitime odaklanır. Bu teçhizat ve prosedürler afete karşı açıklığı azaltmak, afetin etkilerini azaltmak veya acil bir durumda daha etkin bir reaksiyon göstermek için kullanılır. Olay anında can ve malı korumak ve kurtarmak için acil durum kaynaklarını kullanarak afetzedeleri tahliye etmek ve ihtiyacı olanlara yiyecek, içecek, barınak ile sağlık hizmetlerini sağlamak, güvenlik gibi kritik kamu hizmetlerinin çalışmasını sağlamak için acil durum eylemlerinin yürütülmesidir. Afet veya acil durum sonrası toplum ve bireyler ile kurumların kendi kendilerine çalışabilmeleri, olaydan önceki normal yaşama dönmelerini kapsayan süreçtir. Devletler ulusal düzeyde etkiye yol açan veya yerel kaynakların müdahalede yetersiz kaldığı afet ve acil durumlar karşısında, yönetim çalışmalarını birtakım kamu kurumları aracılığıyla gerçekleştirmektedir. Günümüzde çalışmalarını sürdüren Federal Acil Durum Yönetim Kurumu, kısa adıyla FEMA "(İngilizce: Federal Emergency Management Agency)", 1 Nisan 1979 tarihinde kurulmuştur. Amerika Birleşik Devletleri'nde il ve eyalet düzeyindeki müdahalelerin yetersiz kaldığı, Amerika Birleşik Devletleri başkanı'ndan FEMA ve federal hükümetin yardımının istenildiği afet ve acil durumlarda müdahale görevi üstlenmektedir. Amacı; "hazırlanma, korunma, müdahale etme, iyileşme ve zarar azaltma kabiliyetinin millet olarak birlikte inşa edilmesi, sürdürülmesi ve geliştirilmesininin sağlandığı konusunda vatandaş ve yardım personelini temin etmek" olarak belirtilmektedir. Kurumun Zarar Azaltma Direktörlüğü; afet öncesi risklerin tanımlanması ile yaralanma ve ölümlerin önüne geçilmesini sağlayacak önlem çalışmalarından sorumludur. Millî Afet Yönetim Kurumu "(İngilizce: National Disaster Management Authority)", kısaca NDMA, Hindistan'ın İçişleri Bakanlığı'na bağlı olarak 23 Aralık 2005 tarihinde kurulmuştur. Organizasyonunda planlama, operasyon, zarar azaltma, yönetim, finans ve proje birimleri bulunan kurumun amacı, felaketler bağlamında güvenli yaşam kültürünün tesis edilmesini sağlayacak sürdürülebilir stratejiler geliştirmektir. Afet yönetim prosedürlerinin belirlenmesi ve bunların uygulanması için gerekli koordinasyonun sağlanması, ulusal plan ve diğer ilgili planların onaylanması, gerekli görülen önlem ve hazırlık çalışmalarının yapılması ile gerektiğinde afetten etkilenen başka ülkelere destek verilmesi, kurumun işlev ve sorumlulukları arasındadır. Rusya Federasyonu Sivil Savunma, Acil Durumlar ve Doğal Afet Sonuçlarını Giderme İşleri Bakanlığı "(Rusça: Министерство России по делам гражданской обороны, чрезвычайным ситуациям и ликвидации последствий стихийных бедствий)", kısa adıyla Acil Durumlar Bakanlığı "(Rusça: Министерство по чрезвычайным ситуациям – МЧС России)" ve uluslararası kısaltmasıyla EMERCOM "(İngilizce: Emergency Control Ministry)", 10 Ocak 1994 tarihinde kurulmuştur. Bakanlık yangın söndürme, sivil savunma ve doğal veya insan kaynaklı afet ve acil durumlarda arama-kurtarma çalışmalarının yürütülmesinden sorumludur. Bugünkü yapılandırması ile Afet ve Acil Durum Yönetimi Başkanlığı, kısa adıyla AFAD, 5902 sayılı kanunun 17 Haziran 2009'da Resmî Gazete'de yayımlanmasıyla kurulmuştur. Kurumun görevi; afet ve acil durum süreçlerini oluşturan önlem, hazırlık, müdahale ve iyileştirme faaliyetlerinin yönetim ve koordinasyonunu gerçekleştirmektir. Europe diskografisi Bu madde İsveçli rock grubu Europe'nın diskografisi ile ilgilidir. Joan Ferguson Joan Ferguson Avustralya yapımı televizyon dizisi Wentworth'ün kurgusal karakteri. Aktris Pamela Rabe tarafından canlandırılan. Joan'ın hikâyesinde ön plana çıkan unsurlar Will Jackson ve Matthew Fletcher ile olan davalarıdır. Ayrıca Bea Smith (Danielle Cormack) ile olan çatışması, Vera Bennett'i manipüle etmesi ve Jess Warner'ı öldürmesi de hikâyesinin öne çıkan unsurlarındandır. Bifrost Bifrost, Cermen mitolojisinde tanrıların dünyalar arası yolculuk etmelerini sağlaya gökkuşağı şeklindeki köprüye verilen isimdir. Heimdall isimli Tanrı, köprünün bekçisidir. Laistrygonlar Laistrygonlar, Homeros'un Odysseia destanında geçen yamyam devlerden oluşan kabile. Akdeniz'de, kayalık bir adada yaşarlar. Kral Antiphates tarafından idare edilirler. Ambryon Ambryon (Gr. ) Aristotle'ye karşı Laertios Diogenes tarafından epigramı alıntı yapılan eser olan Theocritus adlı şiir üzerine çalışma yapmış olan antik Yunan yazarı. Kendisinin yaşamının tarih aralığı ve ""Theocritus Üzerine"" adlı eserinin oluşturulma tarihi ancak milattan önce 3. yüzyıl ve milattan sonra 3. yüzyıl şeklinde daraltılabiliyor ve eserinin artık var olmadığı biliniyor. Dermatofaji Dermatofaji, tırnak etrafındaki derinin yenmesi olarak gözlemlenen dermatolojik bir rahatsızlıktır. Bu rahatsızlık, kişinin kendi derisini dişleriyle yolduğu nörotik bir alışkanlık olarak tanımlanır. Nadir görüldüğü düşünülse de Dünya üzerinde ve Türkiye genelinde sanıldığından çok daha yaygındır. Çocuk veya yetişkin dönemlerde görülebilmektedir. Kişide ciddi bir hastalığa neden olmamakla beraber, psikolojik bir hastalığın habercisi olabilir. Isırılma sonucunda parmaklarda kötü bir görüntü oluşturmanın yanı sıra vücut içine mikroorganizmaların girişi kolaylaşmaktadır. Bu rahatsızlık için bilinen mevcut bir tıbbi tedavi yöntemi yoktur. Fakat rahatsızlığın görüldüğü bireylerin eldiven kullanma, tırnak derisine kötü tat veren sıvılar sürme gibi tıbbi olmayan alternatif yöntemleri uyguladığı bilinir. Amyntianus Amyntianus (Grekçe: Ἀμυντιανός) Roma imparatoru Marcus Aurelius'a I. Fotios'u kötüleme düşüncesi stili ile verilmiş Büyük İskender çalışmasının yazarı.Aynı zamanda Olympias'ın, Büyük İskender'in annesinin ve birkaç kişinin daha hayatını kaleme almıştır. Uzay biliminin anahatlarÄ± Aşağıdaki taslak, uzay bilimi için hem konusal bir kılavuz hem de genel bir bakış olarak verilmiştir: Uzay bilimi – (dış) uzayda bulunan her şeyin araştırılması. Bu konu bazen astronomi olarak da adlandırılmıştır, ancak son zamanlarda astronomi daha geniş olan uzay biliminin bir dalı olarak kabul görmeye başlamıştır. Uzay bilimi alakalı başka alanları içerecek şekilde büyümüştür. Bunlar arasında, Uzay yolculuğu, (Uzay tıbbı da dahil olmak üzere) Uzayın keşfi, Uzay arkeolojisi ve uzayda gerçekleştirilen bilim (bkz. uzay araştırmaları İng:) ile ilgili sorunların araştırılması bulunmaktadır. Bilim insanlarının araştırdığı belirli türdeki nesneler için astronomik cisimler makalesini inceleyiniz. Yön/konum belirleme amacıyla ise Dünya'nın evrendeki yeri makalesini inceleyiniz. Astronotik (İng:) – Uzay yolculuğunun (İng: ) ve Uzay uçuşunun (İng: bilimini ve mühendisliğini konu alan, Uzay mühendisliği alt dalıdır Jiydeş İdirisova Jiydeş İdirisova (, 19 Ocak 1985, Narın), Kırgız şarkıcı. 2015 Türkvizyon Şarkı Yarışması'nda ülkesini temsil eden Jiydeş, Kim Bilet adlı şarkıyla yarışmış ve birinci olmuştur. Wim Bleijenberg Wim Bleijenberg (d. 5 Kasım 1930 - ö. 10 Ocak 2016), forvet pozisyonunda görev yapmış Hollandalı eski millî futbolcudur. Profesyonel kariyerine 1951 yılında Wageningen kulübünde başladı. Daha sonra sırasıyla Rigtersbleek, Ajax, Blauw-Wit, Go Ahead Eagles, AGOVV kulüplerinde oynadı. Bleijenberg 10 Ocak 2016'da 85 yaşında öldü. Reginaldo Araújo António Reginaldo Matias de Araújo (d. 2 Ekim 1977 ; ö. 11 Ocak 2016) , Brezilyalı eski ftubolcu. Defans mevkkinde oynadı. Sırasıyla Coritiba, São Paulo, Santos, Flamengo, Santa Cruz ve Criciúma takımlarının formalarını giydi. Presidente Prudente, São Paulo'da 2 Ekim 1977'de doğpmuştur. Araújo ani bir kalp krizi sonucu henüz 38 yaşında 11 Ocak 2016'da Cornélio Procópio, Parana'da ölmüştür. Peter Powell (mucit) Peter Trevor Powell (d. 1932 – ö.3 Ocak 2016) , ingiliz mucit ve uçurtma imalatçısı. İlk uçurtma tararımını 1972'de tasarladı. Powell tasarladığı uçurtmalarda alümünyumda kullanmış bu da ilklerden olmuştu. Uçurtma tasarımcısı ve mucidi Powell Gloucester'da 1932'de doğdu. İnme nedeniyle doğum yeri, Gloucester'da 83 yaşında ölmüştür. HernÃ¡n Gamboa Hernán Gamboa (d.18 Haziran 1946 ; ö.10 Ocak 2016) , Venezuellalı ünlü müzisyen, besteci ve şarkıcı. Kariyerine 10 yaşında 1956'da başladı. 1971-1984 arası "Serenata Guayanesa" adlı yerde müzik çalışmaları yaptı. Müzisyen Gamboa; San Tomé, Anzoátegui'de 18 Haziran 1946'da doğmuş. Yakalandığı kanserden kurtulamayarak 10 Ocak 2016'da Buenos Aires, Arjantin'de 69 yaşında öldü. Teofil Codreanu Teofil Codreanu (d. 1 Şubat 1941 - ö. 10 Ocak 2016), Rumen eski millî futbolcudur. Orta sahada oynamıştır. Futbol yaşamında Rapid București ve Romanya millî takımı formalarını giydi. Sporcu 10 Ocak 2016'da 74 yaşında öldü. Buhran BÃ¶lgesi Buhran veya Behran (Arapça: البحران), Mekke ve Medine şehirleri arasındaki Vadiyu’l Fur’ (Wadi al-Fur’) nahiyesinde bulunan ve Medine’nin 24 km güneyinde yer alan bölgenin ismidir. Buhran bölgesi, Muhammed’in gazvelerinden biri olan Buhran Gazvesi’nin burada vuku bulmasından dolayı ün kazanmıştır. Buhran ismi Abdullah b. Cahş’ın seriyyesinde de zikredilmiştir. Lene Espersen Lene Espersen (d. 26 Eylül 1965, Hirtshals, Danimarka) Danimarkalı muhafazakâr siyasetçi ve eski bakan. 1994 yılında milletvekili seçilmiş, Muhafazakâr Halk Partisi'nin (KF) sözcülüğünü yapmış, 2001-2008 yıllarında Adalet, 2008-2010 yıllarında Ekonomi ve 2010-2011 yıllarında Dışişleri Bakanı olmuştur. 2008-2011 yıllarında KF genel başkanlığı yapmıştır. Evli ve 2 çocuk annesidir. Hükûmet Parti YÃ¶netimi Josip Tadić Josip Tadić (d. 22 Ağustos 1987), Hırvat futbolcudur. A lyga ekiplerinden Sūduva Marijampolė'de oynamaktadır. Laila Freivalds Laila Freivalds (d. 22 Haziran 1942, Riga) İsveçli siyasetçi, eski dışişleri bakanı. II. Dünya Savaşı sürecinde doğmuş ve ailesiyle İsveç'e iltica etmiştir. Uppsala Üniversitesi'nden, hukuk eğitimi alarak, 1970 yılında mezun olmuştur. İsveç Sosyal Demokrat Partisi'nde siyaset yapmış, 1988-1991 ile 1994-2000 yıllarında adalet bakanı olmuş ve Anna Lindh'in öldürülmesi üzerine dışişleri bakanlığına getirilmiştir, bu görevi sırasında Avrupa Anayasası'nın imzacıları arasında yer almıştır. 2006'da Muhammed karikatürü yayınlayan bir sitenin kapatılması konusunda basına yalan söylediği ortaya çıkınca istifa etmek zorunda kalmıştır. Frits Korthals Altes Frederik "Frits" Korthals Altes (d. 15 Mayıs 1931, Amsterdam) Hollandalı siyasetçi. Leiden Üniversitesi'nde hukuk eğitimi almıştır. 1975-1981 yıllarında Özgürlük ve Demokrasi için Halk Partisi'nin (VVD) başkanlığını yapmış, senatörlük ve milletvekilliği yapmış, 1982-1989 yılları arasında adalet bakanlığı görevinde bulunmuş ayrıca 2 defa kısa süre ile içişleri bakanlığına vekalet etmiştir. 1997-2001 yıllarında ise senato başkanı olmuştur. 26 Ekim 2001 tarihi itibarıyla Devlet Bakanı unvanı verilmiştir. Parti YÃ¶netimi Senato Hükümet 1995 Eurovision Şarkı Yarışması'nda Hırvatistan Hırvatistan, İrlanda'nın başkenti Dublin şehrinde düzenlenen 1995 Eurovision Şarkı Yarışması'na katılmıştır. Hırvatistan'ı Eurovision'da temsil eden şarkının belirlenmesi için Hırvatistan yayıncısı ulusal final düzenlemiştir. Yarışmayı "Nostalgija" şarkısıyla Magazin & Lidija kazanmıştır. 18 Mayıs 1995 tarihinde yapılan finalde yarışan Hırvatistan, Türkiye'den sonra ve Fransa'dan önce 11. sırada sahneye çıkmıştır. 1994 Eurovision Şarkı Yarışması'nda Hırvatistan Hırvatistan, İrlanda'nın başkenti Dublin şehrinde düzenlenen 1994 Eurovision Şarkı Yarışması'na katılmıştır. Hırvatistan'ı Eurovision'da temsil eden şarkının belirlenmesi için Hırvatistan yayıncısı ulusal final düzenlemiştir. Yarışmayı "Nek' ti