kullanılmakta ve Dido eksikliğinden oluşan "Dodi sendromu" adlı bir sendromdan bahsedilmektedir. Bu sendroma giren kişiler kesintisiz bir biçimde "dodi dodi" sözlerini sayıklayarak "dodilemek"tedir. Bu sendroma çözüm bulan kişi ise ak saçlı bir doktordur. Bu çözüme göre "Dodi sendromu"nu geçiren tek şey Dido yemektir. Ülker Çokonat, Ülker tarafından üretilen çikolatalı gofrettir. Çokonat'ta üç kat gofret tabakası sütlü çikolatayla kaplanmıştır. Bu çikolatanın üstünde ise fındık kırıntıları yer alır. Ülker'in Topkapı'daki fabrikasında üretilen Çokonat, 33 g'lık paketler hâlinde satılmaktadır. Kimi zaman promosyon amaçlı olarak birden fazla gofret bir arada paketlenerek satılabilmektedir. Çokonat'ın reklamlarında "Nat nat nat Çokonat" sloganı kullanılmaktadır. Alpella, Yıldız Holding'in alt markası olan Ülker'e bağlı 25 Nisan 1995 tarihinden beri üretilmekte olan çikolata markasıdır. Kek, Bisküvi, puding, gofret ve çikolata krema, başta olmak üzere gıda sektörünün hemen hemen her alanında ürünleri bulunmaktadır. Uluslararası Çeviri Günü Uluslararası Çeviri Günü, "çevirmenlerin azizi" olarak kabul edilen İncil çevirmeni Aziz Jerome adına her yıl 30 Eylül'de düzenlenen kutlamadır. Kutlama ilk başladığı 1953 yılından bu yana FIT (İng. kısaltma, Uluslararası Çeviri Federasyonu) tarafından düzenlenir. 1991 yılında FIT farklı ülkelerdeki uzman çevirmenleri (Hristiyan olması gerekli değil) desteklemek için uluslararası bir dayanışma günü fikriyle ortaya çıktı. Bu, giderek küreselleşme sürecinde olan bir dünyada uzman çevirmenleri onurlandırmanın bir yoludur. 2013 Akdeniz Oyunları madalya sıralaması 2013 Akdeniz Oyunları madalya tablosu Ulusal Olimpiyat Komitesi verileri ve ev sahibi Türkiye'nin resmî verilerine dayanmaktadır. 20-30 Haziran 2013 tarihlerinde organizasyona katılan sporcuların kazandığı altın madalya sayısına göre sıralanmıştır. 30 Haziran 2013 tarihi itibarıyla, 2013 Akdeniz Oyunları resmi web sitesinden. Selim Koray Selim Koray (d. 1962, İstanbul), Türk iş adamı ve spor yöneticisi. Lise eğitimini Kadıköy'deki Saint Joseph Fransız Lisesi'nde, üniversite eğitimini ise ABD'de Eastern Michigan Üniversitesi'nde işletme okuyarak devam ettirdi. Türk inşaat sektörünün önde gelen şirketler grubu Koray Grubu'nun kurucusu, Fenerbahçe'nin ilk kaptanlarından milli basketbolcu Hüseyin Ayduk Esat Koray'ın üç çocuğundan biridir. Yapı Kredi-Koray GYO'nun kurucularından olan Selim Koray, 1987'den itibaren Koray Grubu'nun inşaat, gayrimenkul, tesis yönetimi ve sigorta şirketlerinde yöneticilik yapmaktadır. Saint Joseph Fransız Lisesi'nin 70'li yıllarda voleybol takımlarında oyuncu olarak yer alan Koray aynı zamanda 1907 Fenerbahçe Derneği kurucu üyesidir. 1995-1996 yıllarında Fenerbahçe Basketbol Şube Sorumlusu olarak da görev yapmıştır. 2012-2013 yıllarında Türkiye Futbol Federasyonu'nda Millî Takımlar Komitesi Başkanı ve Futbol Gelişim Direktörlüğünden Sorumlu Yönetim Kurulu Üyesi olarak görev yapan Selim Koray, sonrasında bu görevden kendi isteğiyle ayrılmıştır. Doğuş Otomotiv ve DEİK Türk-Amerikan İş Konseyi yönetim kurullarında bir süre görev alan Koray, İngilizce ve Fransızca bilmektedir. Evli ve 2 çocuk babası olan Koray'ın hobileri arasında golf ve futbol önemli yer tutmaktadır. İstanbul Golf Kulübü, KG&CC, Londra Richmond Golf Kulüpleri üyesi ve Fenerbahçe Spor Kulübü Yüksek Divan Kurulu üyesidir. Luis Gil Luis Gil (d. 14 Kasım 1993; Garden Grove, Kaliforniya, ABD), orta saha mevkisinde oynayan ABDli millî futbolcudur. Ülkesinin takımlarından Real Salt Lake'de oynamaktadır. Kısmen Meksika kökenli olan Gil, 2008 yılında Bradenton kulüplerinden IMG Soccer Academy'de futbola başlamıştır. 2010 yılında Utah takımlarından Real Salt Lake ile sözleşme imzalayarak profesyonel olmuştur. 26 Mart 2011 tarihinde, Los Angeles Galaxy takımıyla oynanan ve 4-1 kazanılan maçın ikinci yarısında oyuna girerek ilk kez MLS'de forma giymiştir. 6 Ağustos 2011 tarihindeki New York Red Bulls karşılaşmasında MLS'deki ilk golünü atmıştır. 2009 yılında, CONCACAF U-17 Şampiyonası ve FIFA U-17 Dünya Kupası organizasyonlarında, Amerika Birleşik Devletleri U-17 millî takım kadrosunda yer almıştır. Gil, Kuzey İrlanda'da organize edilen 2011 Süt Kupası turnuvasında Amerika Birleşik Devletleri U-18 kadrosunda yer almıştır. Türkiye'de düzenlenen 2013 FIFA U-20 Dünya Kupası için Amerika Birleşik Devletleri U-20 takımı kadrosuna dahil edilmiştir. 21 Haziran 2013 tarihinde İspanya takımına 4-1 kaybettikleri ilk maçta takımının tek golünü atmıştır. Gola Ã‡etu Gola Çetu (Zazaca: Suların birleştiği yer), Alevilikte kutsal sayılan doğal bir mekan. Tunceli'nin kuzeyinde, Munzur ve Pülümür çaylarının birleştiği yerdedir. Hızır'ın Gölü olarak da bilinir. 2011 yılında Tunceli Belediyesi tarafından doğal park hâline getirilmiştir. Efsaneye göre dargın olan Hızır ve Munzur Baba'nın (Bava Munzur) barıştığı, Hızır'ın Munzur'a musâhiblik (yoldaşlık, kardeşlik) verdiği yerdir. Hızır ve Munzur'un suya dönüşüp birlikte denize katıldığına, o günden beri denizdekilere ve su kıyısındakilere yardımcı olduklarına inanılır. Her perşembe gecesi Gola Çetu'da mumlar yakılarak ibadet edilir ve dargınlar barıştırılır. 1994 yılında yapımına başlanan Uzunçayır Barajı ve Hidroelektrik Santrali (HES) nedeniyle Gola Çetu, su altında kalma tehdidiyle karşılaştı. 2011 yılında Tunceli Belediyesi mekanın baraj gölü su tutma bölgesi içerisinde kalmasını engellemek için park hâline getirdi. 2013 yılında -bu uygulamanın kanunsuz olduğu gerekçesiyle- Tunceli Belediyesi, 2,2 milyon TL para cezasına çarptırıldı ve park için yıkım kararı çıkarıldı. Çağla Büyükakçay Çağla Büyükakçay (d. 28 Eylül 1989, Adana), Türk millî tenisçi. Büyükakçay, Grand Slam turnuvalarında tek kadınlarda ön eleme turlarında oynayan ve turu geçen ilk Türk tenisçidir. 2010 yılında Amerika Açık tenis turnuvasına katılarak ilk Grand Slam turnuvasında ön elemelerde mücadele etti. 2011'de ise Fransa Açık, Wimbledon ve Avustralya Açık turnuvalarında ilk kez ön elemelerde yer aldı. 2016 Fransa Açık tenis turnuvası ön elemelerinde başarılı olarak ana tabloya kalmayı başaran ilk Türk kadın tenisçi oldu. Büyükakçay, Pescara'da düzenlenen 2009 Akdeniz Oyunları'nda teklerde gümüş madalya kazanmıştır. Ülkesinin ev sahibi olduğu 2013 Akdeniz Oyunları'nda ise hem teklerde hem de çiftlerde (Pemra Özgen'le birlikte) altın madalyanın sahibi olmuştur. Çağla Büyükakçay, Katar Açık Kadınlar Turnuvası'nın 2. turunda, organizasyonun son şampiyonu ve dünya 12 numarası Safarova'yı 2-0 yenerek 3. tura yükseldi. Millî tenisçi, bu seviye bir turnuvada 3. tura yükselen ilk Türk raket oldu ve bu ilk katılımında bir tur geçmeyi başardı. Rio'daki 2016 Olimpiyat Oyunları'na katılmaya hak kazanıp olimpik seviyede Türkiye'yi temsil edecek ilk tenisçi olarak kayıtlara geçti. Rio'da ilk turda karşılaştığı Rus tenisçi Yekaterina Makarova'ya 6-3, 0-6, 6-7'lik (tie-break) setler sonunda 2-1'lik sonuçla elendi. Çağla Büyükakçay, 28 Eylül 1989 tarihinde Adana'da doğdu. Tenis oynamaya ailesinin desteğiyle 8 yaşındayken Adana Tenis Dağcılık Kulübü'nde başladı. 12 yaşında Türkiye Klasman Turnuvası ve Türkiye Kapalı Kort Turnuvası şampiyonluklarını kazandı. 14 yaşında Enka Spor Kulübü'ne transfer oldu. 15 yaşında Türkiye Fed Kupası Takımı'na seçilerek Türk tarihindeki en genç kadın millî tenis takımı oyuncusu oldu. 2009 yılında ilk Büyükler Türkiye Şampiyonası kupasını kazandı. 2010 yılında Valladolid'de düzenlenen ITF 25,000 $ turnuvasını kazanarak bu ödülde ITF turnuvası kazanan ilk kadın Türk tenisçisi oldu. Çağla Büyükakçay, kazandığı bu turnuvayla birlikte, aynı sene ilk kez Grand Slam'da oynama hakkı elde etti. 8 Mart 2012 tarihinde Can Üner antrenörlüğünü yapmaya başladı. 2012 yılında İstanbul'da düzenlenen 13. TED Cumhuriyet Kızları Tenis Turnuvası'nda, tekler final maçında Hollandalı Richel Hogenkamp'a 2-0 yenildi. 2014 yılında Malezya'da düzenlenen WTA kapsamındaki BMW Malezya Open turnuvasında Slovak Tadeja Majerič'i yenerek bir WTA turnuvasında çeyrek finale çıkan ilk Türk tenisçi olmuştur. Çeyrek finalde ise Çek Kristýna Plíšková'ya 6-4 ve 6-4 lük setlerle elenerek turnuvaya veda etmiştir. 23 Şubat 2015 tarihinde açıklanan WTA sıralamasında 108. sırada yer alarak kariyerindeki en üst sıraya ulaşmıştır. 2015 yılının Mart ayında FED Kupası Kalp Ödülü'nün oylamasında aday olduğu açıklanmıştır. Oylama sonucunda en çok oyu alan Çağla Fed Cup Heart Award Ödülü’ne layık görüldü. 2015 yılında İstanbul'da gerçekleştirilen TEB BNP Paribas Istanbul Cup turnuvasına katıldı. Ancak 21 Temmuz 2015 tarihinde Slovak rakibi Daniela Hantuchová ' ya 2-1 yenilerek turnuvaya veda etti. Çağla Büyükakçay şu anda WTA sıralamasında 162.sırada yer almaktadır. Büyükakçay, 2016 İstanbul Cup turnuvasında, 22 Nisan tarihinde bir WTA turnuvasında yarı finale yükselen ilk Türk kadın tenisçi oldu. Bir sonraki gün yarı finaldeki 6-0 ve 7-5'lik setlerle 2-0'lık galibiyet ile bir WTA turnuvasında finale çıkan ilk kadın raket oldu. Turnuvanın finalinde de 2-1'lik galibiyetle şampiyon olarak tarihe geçti. Büyükakçay bu başarısıyla grand slam ana tablosunda yer almayı da garantilemiş oldu. ENKA SK ENKA Spor Kulübü, ENKA İnşaat kurucularından Sadi GÜLÇELİK'in vefatı üzerine, iş ortağı, arkadaşı ve kayın biraderi sayın Şarık TARA önderliğinde ENKA Vakfı çatısı altında kurulmuştur. Dönemin Gençlik Spor Bakanlığı ve Genel Müdürlüğü ile yapılan görüşmeler sonucunda İstinye’de bulunan yaklaşık 110 dönümlük arazide hayata geçirilmesi planlanan Spor Kulübünün kuruluşu 28 Aralık 1982 tarihinde yapılan basın toplantısı ile ilan edilir ve 1983 yılında başlayan hummalı bir inşaat çalışması ile çorak bir arazi halinde olan bu alan, günümüzün dünya standartlarına sahip bir spor tesisi haline gelmiştir. Gerek birçok branşın faaliyetlerinin yapılabileceği tesislere, gerekse eğitim ve kültürel etkinlik alanlarına sahip olarak kurulması planlanan spor kompleksinde, sporcuların; ENKA Vakfı'nın; Spor, eğitim ve kültür sanat ile iç içe bir ortamda, bilimsel yöntemlerle eğitilmiş, çağdaş, üreten, sorgulayan ve potansiyelini ortaya çıkartan bireyler yetiştirmek misyonu doğrultusunda yetiştirilmesi amaçlanmıştır. Tesisin kurulmasıyla birlikte faaliyetlerine başlayan ENKA Spor Kulübü “Gelecek Gençlerindir” sloganı ile yola çıkmıştır. Türk gençliğini spora yönlendirerek sporu hayatlarının bir parçası haline getirmek, yetenekli olanların sportif potansiyellerini bilimsel yöntemlerle ortaya çıkartıp eğiterek uluslararası alanda başarılı sonuçlara imza atacak şampiyonları yetiştirmek ve eğitimi ve sosyal yapıyı güçlendirmek amacıyla;başta Atletizm, Tenis, Yüzme, Sutopu, Kadın Güreşi olmak üzere Triatlon ile ENKA Okulları Öğrencilerinden kurulu Voleybol, Basketbol, Masa Tenisi ve Santranç gibi birçok branş için; Spor Okullarında, ENKA Okullarında, çevre okullarda ve tüm yurtta öğrenci taramaları yaparak yetenek tespitinde bulunan ENKA Spor Kulübü; geride kalan yıllar içinde kulüp takımları ve spor okullarında uygulanan kaliteli eğitim sistemi ile binlerce çocuğun fikren ve bedenen üstün özelliklerle donatılması için çalışmış ve pek çok genç yeteneği sporcu olarak yetiştirmiştir. Bu planlı ve sistemli çalışmaların sonucunda da Türk Sporuna sayısız şampiyonlar kazandırılmış ve Vakfın temel amaçlarından biri olan Türk Sporu için alt yapı oluşturarak sporcu kaynağı yaratma ideali gerçeğe dönüşmüştür. Kuruluşundan bu güne kadar 7835 lisanslı sporcu yetiştiren ENKA Spor Kulübü;şu anda aktif olarak 1262 ‘si lisanslı, 667’si alt yapı olmak üzere 1929 sporcuyu, branşlarında uzman antrenörleri gözetiminde ulusal ve uluslararası müsabakalara hazırlamakta ve bu müsabakalarda yer almaktadır. Yıllar içinde gerçekleştirdiği revizyon ve yenilenme çalışmaları ile birlikte Ülkemizin en modern spor tesislerinden biri olan Sadi Gülçelik Spor Sitesinde; bulunmaktadır. ENKA Spor Kulübünün faaliyet göstermekte olduğu branşlarda kulübün sporcu ve takımlarının kuruldu günden günümüze kadar elde etmiş olduğu kayda değer başarılara bakacak olursak; 1992 Barcelona Yaz Olimpiyat oyunlarında ilk olimpik katılımını gerçekleştiren ENKA Spor Kulübü yıllar içinde artan bir grafik ile Türk Sporunu Olimpiyatlarda temsil etme gururunu yaşamıştır. 2012 Londra ve 2016 Rio Olimpiyatlarında Türk Olimpik Takımına en fazla sayıda sporcu gönderen kulüp durumunda olan ENKA Spor Kulübü Tokyo Olimpiyatları içinde çalışmalarını sürdürmektedir. Şu an için 11 sporcusunun kota aldığı TOKYO Olimpiyatları için katılım süreci devam etmektedir. ATLETİZM’DE AVRUPA VE DÜNYA REKORLARI; 5000m Kadınlar Eski Dünya Rekoru (2004-2008), 5000m KadÄ±nlar Eski Avrupa Rekoru (2004-2008), 10000m Kadınlar Avrupa Rekoru (2008’den beri) 3000m Erkekler 23 Yaş Altı Salon Avrupa Rekoru (2015’den beri) 5000m Erkekler 23 Yaş Altı Avrupa Rekoru (2015’den beri) 10000m Erkekler 23 Yaş Altı Avrupa Rekoru (2015’den beri) 5000m Kadınlar 23 Yaş Altı Avrupa Rekoru (2004’den beri) 10000m Kadınlar 23 Yaş Altı Avrupa Rekoru (2016’da iki kere) Yarı Maraton Erkekler 23 Yaş Altı Avrupa Rekoru (2016) Maraton Erkekler Avrupa Rekoru (2019) Gülle Atma Kızlar Gençler Avrupa Salon Rekoru ( 2013'den beri) YÜZME’DE AVRUPA VE DÜNYA REKORLARI; 200m Kurbağalama Kızlar Gençler Avrupa & Dünya Rekoru (2015’den beri) 200m Karışık Kızlar Gençler Avrupa & Dünya Rekoru (2015’den beri) Tour de France dağlar klasmanı Benekli mayo, Tour de France'ta en iyi tırmanıcı bisikletçinin giydiği mayo. Fransa Bisiklet Turu'nda sarı mayo'dan sonra en değerli 2. kategoridir. Dağlarda elde edilen puanlar sonucunda oluşan sıralamada 1. olan bisikletçi Dağların Kralı olarak adlandırılır ve 1975'ten bu yana beyaz üzerine kırmızı noktalar bulunan, kırmızı puantiyeli mayoyu giyer. 1905 yılından bu yana turu organize ede gazetelerden birisi olan, Fransız gazetesi "l'Auto", "Tour de France" 'ta yarışan bir bisikletçiyi "meilleur grimpeur", yani "en iyi tırmanıcı" ilan etti. 1933'te Vicente Trueba bu kategoride üstünlük sağlayan isim oldu. Fakat Trueba, zayıf bir destekçiydi, bu yüzden zirvelere ilk sırada ulaşmanın ona kattığı pek bir şey olmadı. Tour de France başkanı Henri Desgrange, zirvelere ilk ulaşan bisikletçilere bonuslar verilmesine karar verdi. 1934'ten bu yana, zirveye önce ulaşan 1. ve 2. bisikletçi arasındaki fark, zirveye ilk ulaşan bisikletçiye bonus zaman olarak verildi. Bu zaman bonusları zamanla kaldırıldı, fakat "Dağların Kralı" tabiri her zaman kullanıldı. En iyi tırmanıcı seçilmesine 1933'te karar verilmiş olmasına rağmen, 1975 yılına kadar bu kategori için özel bir mayo öngörülmedi. Mayonun rengi sponsorlar tarafından kararlaştırıldı. "Poulain Chocolate" ya da "Chocolat Poulain" adlı çikolata şirketinin, kırmızı puantiyeli çikolata paketleri nedeniyle böyle bir seçim yapıldı. 1993'ten beri mayonun sponsorluğunu Carrefour süpermarketleri yapmaktadır. Başlangçta sponsoruğu "Champion" alt markası yapmaktayken, 2009 yılındaki Tour de France'tan beri sponsorluğu asıl firma olan Carrefour yapmaya başlamıştır. Tur'un mayo renkleri aynı zamanda diğer bisiklet turları tarafından da benimsenmiştir. Büyük Britanya Bisiklet Turu'nda da benekli mayo mevcuttur. 2013 yılında Fransa Bisiklet Turu'nun 100. yıldönümünde en iyi tırmanışçının giymiş olduğu bu mayoyu Kolombiyalı bisikletçi Nairo Quintana kazanmıştır. Benekli mayo sahibi Quintana, genel klasmanda lider Chris Froome'un ardından Tur'u 2. sırada bitirmiş ve genç bisikletçi kategorisinde zirveyi elde etmiştir. Bu liste, " L'Auto " gazetesi tarafından " meilleur grimpeur " seçilen bisikletçileri gösterir. " L'Auto " Tour de France'ı düzenlese de, " meilleur grimpeur " unvanı tur organizasyonu tarafından verilmemişti, bu yüzden liste gayri resmidir. Ancak, daha sonra Dağların Kralı unvanının doğrudan bir öncüsüdür. 1969'da, Eddy Merckx, sadece Tour de France genel klasman ve dağlar klasmanını kazanmakla kalmadı, aynı zamanda Tour de France puan klasmanını da kazandı. Tenis Eskrim Dağcılık SK Tenis, Eskrim, Dağcılık Spor Kulübü (TED), 1936 yılında kurulan Türk spor kulübü. İstanbul'un Tarabya ilçesinde kurulan spor kulübü. Renkleri yeşil, beyaz ve mavidir. TED Spor Kulübü'nün ilk temeli 1933 yılında “Dağcılık, yürüyücülük ve kış sporları” adı altında atıldı. 1942 yılında yapılan kongre ile "Tenis, Eskrim, Dağcılık Spor Kulübü" olarak kuruldu. Kulübün kurucuları arasında Muhterem Sökmen, Avni Şaşa, Cihat Tegin, Mecdi Serdengeçti, Rıza Arseven, Memduh Moran yer aldı. TED Spor Kulübü, özellikle tenis branşında önemli sporcular yetiştirmiştir. Bunun yanı sıra Basketbol, Masa Tenisi ve Eskrim dallarında da faaliyetlerini sürdürmektedir. Bir kereliğe mahsus olan "Ömür Boyu Üyelik Giriş Aidatı" (2750 TL) ödedikten sonra, her yıl bir ücret ödenmesi gerekmektedir. (600 TL Havuz Paketi, 1390TL Fitness paketi, 1500 TL Tenis Paketi veya 2350 TL tam paket) Silver Springs (şarkı) "Silver Springs", Stevie Nicks tarafından yazılan ve Fleetwood Mac tarafından seslendirilen bir şarkı. Vill ha dej "Vill ha dej", İsveçli müzik grubu Freestyle'ın bir şarkısı. Geoffrey Kondogbia Geoffrey Kondogbia (d. 15 Şubat 1993; Nemours, Fransa), defansif orta saha pozisyonunda oynayan Fransız millî futbolcudur. Serie A takımlarından Inter'de oynamaktadır. Kondogbia, Fransa'nın; 16 yaş altı, 17 yaş altı, 18 yaş altı, 19 yaş altı, 20 yaş altı seviyelerindeki millî takımlarında forma giymiştir. Kondogbia, eski altyapı teknik direktörü Eric Assadourian tarafından, "büyük potansiyele" sahip bir oyuncu olarak gösterilmiştir. Orta Afrika asıllı oyuncu, ayrıca stoper veya sol bek pozisyonlarında da görev yapabilmektedir. Kondogbia, 1 Nisan 2010 tarihinde, eski kulübü Lens ile 2014 yılına kadar geçerli olan dört yıllık bir sözleşme imzalayarak profesyonelliğe adım atmıştır. Kondogbia 2010-11 sezonunda, üst düzey takımla antrenmanlara başlamış ve birçok lig maçında yedek kulübesinde yer almıştır. 21 Kasım 2010 tarihinde, yedek olarak başladığı Lyon maçında sonradan oyuna girerek, ilk profesyonel karşılaşmasına çıkmıştır. 2012-2013 sezonunu Sevilla'da geçiren oyuncu, bir sezon sonra Monaco'ya transfer olmuştur. Geoffrey, Belçika takımlarından, RFC Liège'de forma giyen Evans Kondogbia'nın kardeşidir. Türkiye'de organize edilen, 2013 FIFA 20 Yaş Altı Dünya Kupası'nda, Gana ile oynadıkları ve 3-1 yendikleri maçın 65. dakikasında takımını 1-0 öne geçiren golü atmıştır. Yeşilçam Westernleri Yeşilçam Westernleri, 1960'ların başından 1970'lerin ortasına kadar Türkiye'de üretilmiş Western filmlerine verilen gayrıresmi addır. "Türk kovboy filmleri" olarak da adlandırılabilirler. İstanbul'un Beyoğlu semtinde bulunan Yeşilçam Sokağı bir zamanlar Türk sineması ile özdeşleşmiş olduğu için bu filmlere kısaca "Yeşilçam Westernleri" denmiştir. Bu film alt türü için Yeşilçam'ın Spagetti Western'leri tanımlaması da yapılabilir. Konusu 19. ve 20. yüzyılda ABD'nin Vahşi Batı'sında geçen Western filmleri, Sessiz film döneminin ilk günlerinden itibaren büyük bir popülerlik kazanmış ve giderek sinemanın çok geniş bir türünü oluşturmuştur. Bu türe olan ilgi sadece bu filmlerin asıl olarak üretildiği ABD ile sınırlı kalmamış, başta Avrupa ülkeleri olmak üzere dünyada bu filmleri ithal eden tüm ülkelerde aynı ilgi ve iştahla kabul görmüştü. Bu ilginin kaçınılmaz sonucu olarak bir süre sonra başta İtalya olmak üzere Avrupa ülkelerinde de benzer filmler çekilmeye başlamıştır. Bu konuda başı çeken İtalyanların ürettikleri kovboy filmlerine "Spagetti Western" adı verilmiştir. 1960 ve 1975 yılları arasında 600 kadar İtalyan Westerni üretildi. Başka ülkelerde de Westernler çekildi. Uzak Doğu'da çekilen "Oryantal Western"ler, Kanada'da çekilmiş "Northern"ler, SSCB'de çekilen "Ostern"ler bunlara birkaç örnektir. Türkiye de bu furyada yerini almakta gecikmemiş ve İtalya'dakine benzer bir durum yine aynı yıllarda bu ülkede de yaşanmış, 1960'lı ve 1970'li yıllar boyunca hatırı sayılır miktarda Western filmi çekilmiştir. Türk sinemasının nicelik olarak en verimli olduğu, henüz televizyonun da devreye girmediği bir döneme denk geldiği için yılda yüzlerce filmin çekildiği bu yıllarda yaklaşık 50 kadar da kovboy filmi çekilmişti. Film yapım şirketlerinin ofislerinin orada konuşlanmış olması nedeniyle İstanbul'un Beyoğlu semtinde bulunan Yeşilçam Sokağı, o dönemde Türk sineması ile özdeşleşmişti. Bu nedenle bu avantür kovboy filmlerine gayrıresmi olarak "Yeşilçam Westernleri" denmiştir. Bazen "Türk kovboy filmleri" veya Yeşilçam'ın "Spagetti Western"leri olarak da adlandırılmışlardır. Bu yerli 'kovboy' filmlerinin ilki 1962 tarihli Nuri Akıncı filmi Beş Hikaye'dir. Filmde Parla Şenol, Efgan Efekan, Hulusi Kentmen gibi oyuncular rol almışlardı. 1967'de ise bir furyaya dönüşmüş ve 7 yıl boyunca 50 kadar Türk Western filmi çekilmişti. Tamer Yiğit, Cüneyt Arkın, Ayhan Işık, Yılmaz Güney, Kartal Tibet, Sadri Alışık, Öztürk Serengil, Yılmaz Köksal başta olmak üzere Yeşilçam'ın tüm ünlü oyuncuları bu westernlerde gözükmüşlerdi. Antikahramanları canlandıran bu oyuncuların karşısında gişe kaygılarıyla genelde mutlaka bir 'vamp' kadına rol verilmiştir. Çetin İnanç'ın yönettiği ve Yılmaz Köksal'ın başrolünü oynadığı 1970 yapımı Çeko filmi Anadolu'da gişe rekorları kırmıştı. Çoğu düşük bütçeli olan bu filmler genellikle 2 gün ilâ 2 hafta arasında çekiliyordu. Hatta bazen ikisi veya üçü iç içe aynı zamanda çekilip bitiyordu. 1970'li yıllarda İtalyan sinemacılar Türk İtalyan ortak yapımı bazı Westernlere de imza attılar. Bunlardan bir tanesi de Guido Zurli'nin yönettiği, başrollerinde İlker İnanoğlu, Cüneyt Arkın ve Pascale Petit'nin oynadığı 1973 yapımı Yumurcak Küçük Kovboy adlı filmdi. Dönemindeki diğer Türk filmlerinden çok daha fazla bir bütçeyle üretilen bu film Roma’daki Cinecittà stüdyolarında çekilmişti. Yaya Sanogo Yaya Sanogo (d. 27 Ocak 1993; Massy, Fransa), forvet pozisyonunda oynayan Fransız millî futbolcudur. Fransa'nın; 16 yaş altı, 17 yaş altı, 19 yaş altı, 20 yaş altı, 21 yaş altı seviyelerindeki millî takımlarında forma giymiştir. 1 Temmuz 2013 tarihinde Arsenal ile anlaştığı duyrulmuştur. Türkiye'de organize edilen, 2013 FIFA 20 Yaş Altı Dünya Kupası'nda, Gana ile oynadıkları ve 3-1 yendikleri maçın 68. dakikasında bir gol kaydetmiştir. Atlantik ekvator kıyı ormanları Atlantik ekvator kıyı ormanları, Orta Afrika'da Kamerun, Ekvator Ginesi, Gabon, Kongo Cumhuriyeti, Angola ve Kongo Demokratik Cumhuriyeti'nde Atlantik kıyısında tepeleri, düzlükleri ve dağları kaplayan tropik nemli yapraklı ormanlardan oluşan bir ekobölgedir. Bu zengin ormanlı ekobölge Batı gorili, şempanze, Afrika orman fili ve Afrika mandası gibi büyük memelilerin ile birçok küçük memeli, kuş, amfibi, sürüngen ve omurgasız türlerinin evidir. Deccan dikenli fundalık ormanları Deccan dikenli fundalık ormanları Hindistan'da ve Sri Lanka en kuzeyinde bulundan kurak fundalıklardan oluşan bir ekobölgedir. Çok geniş olan bu bölge bir zamanlar ormanlıktı ve içinde çok sayıda fil ile kaplan bulundurmaktaydı. Bu ekobölge Deccan yaylasının kurak bölgelerini kapsar ve Maharashtra, Karnataka, Andhra Pradeş ile Tamil Nadu eyaletleri boyunca uzanarak Sri Lanka'nın en kuzey ucuna kadar yayılır. Halep Sancağı Halep Sancağı, (1516-1918) 1517'de Yavuz Sultan Selim tarafından fethedilerek kurulan sancak kuruluşunda Şam Eyaletine dahil edilmiş. 1534'den itibaren sancak bağımsız olmuş. I. Dünya Savaşı sırasında 21 Eylül 1918 Megiddo Muharebesiyle Suriye Cephesi çökmüş. İngilizler 1 Ekim 1918'de Şam'ı, 16 Ekim 1918'de Hama ve Humus'u sonunda da 25 Ekim 1918'te İngilizlerin Halep'i ele geçirmeleriyle sancak yıkılmıştır. Herdem yeşil yapraklı orman Herdem yeşil yapraklı orman bütün yıl boyunca yeşil yapraklarını koruyan herdem yeşil yapraklı ağaçlardan oluşan bir ormandır. Bu tip ormanlar tropiklerde yapraklı, ılıman ve boreal ekosistmelerde de ibreli ağaçlardan oluşur. Tohum dağılımı Tohum dağılımı, tohumların ana bitkiden dağılımı ve taşınımı sürecidir. Bitkilerin sınırlı hareketliliği bulunduğundan üremek için abiyotik ve biyotik taşıyıcılardan oluşan dağılım taşıyıcılarına gerek duyarlar. Tohumlar ana bitkiden tek tek ya da grup hâlinde hem mekânda hem zamanda dağılırlar. Tohum dağılımı modelleri dağılım mekanizması ile belirlenir ve bitki popülasyonlarının demografik ile genetik yapılarında oldukça önemli bir faktörü oluştururlar. Tohum dağılımının beş ana modeli bulunur: Yerçekimi yolu ile, rüzgâr yardımı ile, balistik, su yolu ile ve hayvanlar sayesinde. Cumhuriyet Senatosu seçilmiş senatörler listesi Cumhuriyet Senatosu seçilmiş senatörler listesi, 1961 anayasası'nda göre oluşturulan ve 1961-1980 yılları arasında görev yapan Cumhuriyet Senatosu'nun halk trafından seçilen üyelerinin listesidir. Halk tarafından seçilen üyelerin görev süresi altı yıldı. Ancak seçimler 2 yılda bir yapılıyordu ve her seçimde üyelerinin sadece üçte biri yenileniyordu. 1961 anayasası'nın geçici 10.Maddesine göre 1961 seçimlerinden iki yıl sonra yapılacak seçimlerle yenilenecek üyeler ile dört yıl sonra yapılacak seçimle yenilenecek olan üyeler ad çekilerek belirlenmiştir. Böylece A, B ve C grubu olmak üzere 3 grup oluşmuştur. Baskınlık hiyerarşisi Baskınlık hiyerarşisi, sosyal hayvan gruplarının üyelerinin, özellikle saldırgan bir biçimde bir öncelik sistemi yaratmak için etkileşimleri sonucunda ortaya çıkar. Sosyal olarak yaşayan hayvan gruplarında üyeler sınırlı kaynaklara ulaşım ve çiftleşme fırsatları için rekâbet hâlindedir. Her karşılaştıklarında dövüşmek yerine, aynı cinsiyete mensup üyeler arasında bağıntılı bir ilişki kurulur. Bu tekrar eden etkileşimler sonucunda ortaya çıkan sosyal düzen baskın olan hayvana alttaki başka bir hayvanın meydan okuması sonucu değişikliğe uğrayabilir. Ayni cinsiyet içinde çıkan anlaşmazlık iki sistem içinde gözlemlenebilir. Sosyal düzen ya doğrusaldır ya da despotik. Doğrusal öncelik sisteminde cinsiyet grubunun içindeki her bir üye bir diğerine göre ya baskın ya da itaatkârdır ve dolayısıyla doğrusal bir öncelik ya da hiyerarşi sistemi kurulmuş olur. Örneğin benekli sırtlan ve kahverengi sırtlan gruplarında doğrusal baskınlık düzeni gözlemlenir. Despotik sistemlerde ise grubun bir üyesi baskındır ve diğer üyelerin hepsi aynı mertebede ve baskın bireye karşı itaatkârdır. Despotik sosyal düzen mirket, kurt, goril ve Afrika yaban köpeği gruplarında gözlemlenir. Alfa Japonya başbakanları listesi Japon İmparatorluğu ve Japonya'nın hükûmet başkanları. Nazmi Bari Nazmi Bari, (d. 13 Kasım 1929, İstanbul - ö. 20 Eylül 2008, İstanbul), Türk tenisçi ve antrenör. 1951-1965 arasında 15 yıl aralıksız Türkiye Şampiyonu olmuştur. Grand Slam turnuvalarına katılan ilk Türk tenisçidir. Tek erkeklerde 1959 yılında Wimbledon'a, 1963 yılında ise Amerika Açık turnuvasına katılmıştır. 1954-1960 yılları arasında yılın sporcusu seçilen Nazmi Bari, 1965 yılında tenis kariyerini noktaladı. 1965-1979 yılları arasında tenis antrenörlüğü yaptı. Nazmi Bari, 20 Eylül 2008 tedavi görmekte olduğu İstanbul'daki hastanede hayatını kaybetmiştir. Nazmi Bari'nin vefatının ardından, anısını yaşatmak için 2008 yılı itibarıyla her yıl uluslararası bir turnuva olan Nazmi Bari Kupası düzenlenmektedir. Beşiktaş (futbol takımı) 1999-2000 sezonu Beşiktaş, 1999-00 sezonunda Türkiye 1. Futbol Ligi, UEFA Şampiyonlar Ligi ve Türkiye Kupası'nda mücadele etmiştir. Beşiktaş, 1999-00 sezonunda Türkiye 1. Futbol Ligi'ni dört puan farkla ikinci bitirirken, Türkiye Kupası'nda Çanakkale Dardanelspor'a üçüncü turda elenmiş ve UEFA Şampiyonlar Ligi'nin ikinci turunda elenmiştir. Gaston Flosse Gaston Flosse (d. 24 Haziran 1931, Rikitea, Mangareva, Fransız Polinezyası), beş ayrı olayda Fransız Polinezyası Cumhurbaşkanı olan bir Fransız Polinezyalı politikacı. Hâlen Fransa Senatosu üyesidir. Flosse, Fransız Polinezyası ve Fransa arasındaki mevcut özerklik düzenlemesini destekledi ve 20 yılı aşkın için muhafazakâr yanlısı özerklik ve anti-bağımsızlık tarafı olan Tahoera'a Huiraatira'nın (Cumhuriyet Partisi Halk Rallisi) kurucusu oldu. 1982-1984 yılları arası hükûmet konseyi başkan yardımcısı oldu ve ülke daha fazla özerklik elde ettiğinde Yönetim Kurulu Başkanı oldu. 1984-1987 ve 1991-2004 yılları arası bu görevi yaptı. 21 Haziran 2006 tarihinde, yolsuzluktan suçlu bulundu ve üç ay ertelenmiş hapis cezası verildi. Mahkeme, bir otel satın alma ile ilgili olarak siyasi görevini kötüye kullandığı hükmünde bulundu fakat Fransız Senatosu üyesi olmaya devam etti. Flosse 23 Şubat 2008 tarihinde yine Fransız Polinezyası Cumhurbaşkanı oldu. Flosse, Eylül 2008 Senato seçimlerinde Fransa Senatosuna yeniden seçildi. Jean-Pierre LaflaquiÃ¨re Jean-Pierre Laflaquière (d. 1947), Eylül 2013'ten bu yana Fransız Polinezyası Yüksek Komiseri olarak görev yapan bir Fransız devlet memuru. Laflaquière, 1 Ağustos 2012 tarihinde Fransız Polinezyası Yüksek Komiseri olarak atandı. 3 Eylül 2012 tarihinde göreve başladı. 28 Ağustos 2006'dan Şubat 2009'a kadar Fransız Guyanası Valisi olarak daha önce görev yaptı. Mehpare Ã‡elik Mehpare Çelik (d. 26 Mart 1950, Ankara). TRT eski spikeri, sunucu, televizyoncu ve radyocu. İlk, Orta ve Lise eğitiminden sonra, A.İ.T.İ.A "Mimarlık ve Mühendislik Yüksek Okulu", "İnşaat Mühendisliği" 'nden 1970 yılında mezun oldu. Aynı yıl TRT'nin açtığı sınavları kazanarak "Ankara Radyosu" 'nda spiker olarak çalışmaya başladı. 1990 yılında Ankara Televizyonu Başspikerliğine atandı. Uzun yıllar TRT'de program yapımcısı ve sunucusu olarak görev yapan Mehpare Çelik, Türkçeyi doğru ve güzel kullanması nedeni ile pek çok ödüle layık görüldü. 7 Haziran 2015 genel seçimlerine Vatan Partisinden milletvekili adayı olmuştur. Blaenavon Blaenavon (Galler dili:"Blaenafon") Galler Ülkesi güney-doğusunda bulunan Torfaen "kontluk beldesi (county borough)"ne dahil bir küçük köy. Pontypool kentinin kuzeyinde bulunan köy Afon Llwyd Irmağı'nın kaynağı yakınındadır. Koyun nüfusu (2001 Nüfus Sayımı itibarıyla) 6.349 kişidir. Blaenavon 1739 yılında bulunduğu kırsal mevkide "Blaenavon Demir Fabrikası" adlı bir demir-çelik sanayi imalat tesisi kurulması nedeniyle ortaya çıkmıştır. Bu eski demir-çelik fabrikasının bir kısmı günümüzde bir sanayi müzesine dönüştürülmüştür. Bundan sonra Blaenavon mevkilinde başak demir-çelik fabrikaları kurulmuş ve kömür madeni ocakları açılmıştır. Böylece koyun bir zamanlar nüfusu 20.000 kişiyi aşmış idi. Fakat ana demir-çelik fabrikası 1900 'da kapanmış ve bunu diğer demir-çelik imalat tesisleri takip etmiştir. Benzer şekilde kömür ve diğer maden ocakları da kapanmış ve en son kömür madeni ocağı ise 1980'de kapanmıştır. Günümüzde Blaenavon'un nüfusu çok düşmüştür ve daha çok yaşlıların yaşadığı bir kırsal köy mevkii haline gelmiştir. Köy bir eski sanayi bölgesinin merkezindedir ve sanayi bölgesi görüntüleri nedeniyle 2000'den itibaren Bleanavon köyü ve etrafından buluna 3.290 hektarlık bir alan UNESCO tarafından Dünya Mirasları Listesi'ne alınmıştır. Blaenavon köyü etrafındaki bölge 19. yüzyılda Güney Galler Bölgesi'nin dünyanın en önemli demir ve kömür üretim ve imalat merkezi olduğuna nişanaeler sağlamaktadır. Bir sanayi bölgesi olamak için gerekli her elemen - kömür ocağı, demir cevheri madeni, taş ocakları, çok ilkel bir demiryolu sistemi, maden fırınları, maden ve fabrika işçilerinin küçük evleri ve bu işçileri sosyal altyapısını sağlayan ögeler. Günümüzde bunlar hemen hemen kaybolmak üzereyken bu köye sağılan statü bunları saklayıp gelecek nesillere göstermeye çalıma çabalarına yol açmıştır. Köyde bir istihdam sağlayan merkez bulunmasını sağlamak için, Galler Ülkesi'nde bulunan Hay-on-Wye adlı köyün başarı ile geliştirdiği modele uyarak, köyün ikinci elden ve antik kitap satan nispeten çok sayıda sahaf dükkanlarının bulunduğu bir "Kitap Köyü"' olması öngörülmüştü. Fakat köyün mevkiinin nüfus merkezlerinden nispeten uzak olması ve köye ulaşan yolun fazla düz olmaması nedeniyle bu projenin gelişmesi çok yavaş olmaktadır. Ayrıca elektronik medya ile ikinci elden ve antik kitap satımı da bu projeye aksi etkide bulunmaktadır. Köyde bulunan en büyük eski derin kömür ocağı "Big Pit (Büyük Kömür Madeni Ocağı)" adı verilerek madencilik müzesine dönüştürülmüştür. Tuğçe Canıtez Tuğçe Canıtez, (d. 11 Kasım 1990; Konak, İzmir), Fenerbahçe'de forma giyen Türk kadın basketbolcudur. Tuğçe 1.90 boyundadır ve uzun forvet pozisyonunda oynamaktadır. Basketbola İzmir'de başlayan ve basketbol eğitimini 2005 yılında Ceyhan Belediyespor alt yapısına gelerek sürdüren İzmir doğumlu Tuğçe Canıtez, genç yaşı dolmadan basketbol kariyerini Amerika' da sürdürme kararı aldı. İlk sezonunda Amerikan Kolej liglerine oyuncu hazırlayan lise takımlarının bir üst ligi olan NJCAA'de Kuzey Idaho Kolejinde forma giyerek iki sezon sonunda oynadığı ligde 15,2 sayı 9,4 ribaund, 1,8 top çalma ve 2,8 top kaybı ortalamalarıyla dikkat çeken 1,88 boyundaki Uzun forvet, bu sezon ise bir ilki gerçekleştirerek bir sezonda iki hafta üst üste ve toplamda 3 kez 'Haftanın oyuncusu' seçildi. Bu sezon, ortalama 28,8 dakikada 21,3 sayı ve 12 ribaundluk performansı ile yeniden ikinci defa yılın oyuncusu seçimlerinde ilk sırada yerini korumaktadır. Westmont Koleji ile 2012-13 sezonunda Amerika Şampiyonluğuna ulaşma başasırı göstermiştir. Tuğçe Canıtez, 2013 yılından itibaren 3 sezon boyunca Fenerbahçe takımında forma giyecektir. Canıtez millî takımda 2006-2007-2008 yıllarında U-18 Genç Millî Takım ve 2009-2010 yıllarında U-20 ümit millî takım formalarını giydi. Tuğçe Canıtez, 2010 U-20 Ümit Kızlar Avrupa Şampiyonasında toplamda ortalama 9,9 ribaund alarak bu alanda şampiyonanın en iyi ikinci oyuncusu olma başarısı gösterdi. Ümit Millî Takımımızda gösterdiği performans ile A Millî Takım kadrosuna çağrılan Canıtez, 2011 Kadınlar Avrupa Şampiyonasında final oynayan takım kadromuzda ve devamında 2012 Londra Olimpiyatlarında Olimpiyat 5.'si olan A Millî Takım kadromuzda yerini almayı başardı. 2019-20 sezonu başında Fenerbahçe ile olan sözleşmesini 2 yıl daha uzattı. Brisa Brisa 1974 yılında Sabancı Holding ortaklarının girişimiyle “Lassa” adıyla kurulan, 1988 yılında ise Sabancı Holding ve Bridgestone Corporation ortaklığının ardından Brisa adını alan şirket, uluslararası lastik ve kaplama sektöründe faaliyet göstermektedir. Sabancı Holding A.Ş. (43,63%) Bridgestone Corp: (43,63%) Diğerleri: (12,74%) 1974 yılında kurulan şirket, 1978 yılında Lassa markası altında lastik üretmeye başlamıştır. Brisa, dünyada lastik sektöründe yaşanan gelişmelere paralel olarak 1988 yılında Sabancı Holding ile Bridgestone Corporation arasında gerçekleşen ortaklık sonucunda bugünkü adını almıştır. 1990'lı yıllarda büyüme ivmesi yakalayarak Türk sanayisinin öncü şirketleri arasına giren Brisa, 1993 yılında ilk Ulusal Kalite Ödülü’nü kazanmıştır. 1996 yılında ise iş mükemmelliği konusunda gösterdiği üstün performans sayesinde Avrupa Kalite Büyük Ödülü’nü kazanan ilk Türk şirketi olmuştur. Bugün Avrupa’nın yedinci büyük lastik üreticisi konumunda olan Brisa, İzmit’te bulunan 361.000 m²'lik kapalı alana sahip üretim tesislerinde, Bridgestone ve Lassa markalarıyla otomobil, hafif ticari araç, otobüs, kamyon, traktör, iş makineleri için, emniyet ve kalite standartlarından ödün vermeyen 600’ü aşkın çeşitte lastik üretimi gerçekleşmektedir. Bridgestone, yüksek teknolojisi ile tüm dünyada olduğu gibi Türkiye’de de çevreci ve emniyet lastiği kimliğiyle ön plana çıkmaktadır. Lassa ise iç pazarda liderliğinin yanı sıra, sağlamlık ve uzun ömürlü ürünleri ile ön plana çıkarken, küresel pazarlarda da 60'tan fazla ülkede varlığıyla farklı coğrafyalara hızla yayılan bir lastik markası olarak yerini korumaktadır. Brisa, Türkiye’nin dört bir yanında 900’e yakın satış ve satış sonrası servis ağı ile hizmet vermektedir. Brisa ürünleri ayrıca Renault, Toyota, Ford, Fiat, Honda, Hyundai, Mercedes-Benz, BMC, Temsa, Isuzu, Otokar, Karsan, Türk Traktör ve MAN gibi otomotiv üreticilerince de orijinal ekipman olarak kullanılmaktadır. Alan Jackson Alan Eugene Jackson (d. 17 Ekim, 1958), Amerikalı country müzik sanatçısıdır. Birçok hit parçasında geleneksel honky-tonk, klasik country özgüleri içerir. Jackson, 14 tane stüdyo albümü, üç tane "Greatest Hits" albümü, iki Christmas albümü ve bir gospel albümü yayınlamıştır. Jackson'un 50'nin üzerindeki teklileri Billboard'lar da "Top 30 Country Şarkıları" listesine girmiştir. Jackson dünya genelinde 60 milyon albüm satmıştır. Melis Sezer Melis Sezer (2 Haziran 1993, İzmir), Türk millî tenisçi. Enka Spor Kulübü oyuncusudur. Melis Sezer, 2010 yılında Avustralya Açık Grand Slam Gençler Turnuvası'na ana tablodan katılmaya hak kazanan ilk Türk tenisçi oldu. Megadeth diskografisi AmerikalÄ± thrash metal grubu Megadeth'n diskografisi. Otpor Otpor 1998-2003 yılları arasında Sırbistan'da Slobodan Milošević rejimine karşı başlamış pasif direniş eylemi gerçekleştiren bir gençlik hareketidir. İki yıl süren pasif direniş hareketi Otpor, bütün ülkeye yayılarak yaklaşık 70.000 destekçi bulmuştur. Slobodan Milošević'in 5 Ekim 2000 tarihinde düşürülmesinde Otpor'un önemli bir rolü olmuştur. Otpor! (Kiril: ; Türkçe: "Direniş!") Sırpça Organizasyon, 2000'den beri de parti olarak, siyasi değişimlerin Dogu Avrupa, Kafkaslarda (Ukrayna, Gürcistan) muhalefet partilerine ve gruplara aktif destek sağlamıştır. Hatta 2011'deki Mısır'daki isyanlarını desteklemiştir. Otpor hareketi üç temel prensibe dayanmaktadır: birlik, planlama ve şiddet içermeyen disiplin. Otpor Ekim 1998'de gençler, genellikle üniversiteliler Belgrad Üniversitesi tarafından muhalefet organizasyonu olarak kuruldu. Otpor Sırbistan ve Karadağ'da yaptığı birikimleri Gürcistan'da da kullandı. Başlangıçta Gül isyanlari. Gürcistan üniversiteli gencler "Kmara!" kurdular ve Otpor'dan Tiflis'te eğitim gördüler. Başak Eraydın Başak Eraydın (21 Haziran 1994, Ankara), Türk millî tenisçi. Başak Eraydın, 2010 yılında Avrupa Gençler Şampiyonası'nda teklerde çeyrek finale çıkan ilk Türk sporcu oldu. Bunun yanında 2011 yılında Amerika Açık gençler kategorisinde tekler ve çiftlerde yarışma başarısı gösterdi. Ezgi Sütçü Ezgi Sütçü Ercan (d. 1987, Ankara), Türk sunucu. Hacettepe Üniversitesi İktisadi ve İdari Bilimler Fakültesi Siyaset Bilimi ve Kamu Yönetimi Bölümü’nden mezun oldu. Mezun olduğu yıl TRT’nin Spikerlik Sınavı’nı kazandı. "Sadece Sinema" programını ve TRT Haber kanalı sabah kuşağında yayınlanan "Günlük" programının "kültür sanat" köşesini sunmuş bu programın TRT Ankara stüdyolarından yayınlanmaya başlamasıyla buradaki görevi sona ermiştir. TRT Haber İstanbul stüdyolarından "Sadece Sinema" adlı programı sunmaya devam etmektedir. Aynı zamanda TRT Haber'de haftasonları yayınlanan kültür sanat programı Parola'yı da sunmaktadır. Çevre mühendisi Ozan Ercan ile evlenerek Ercan soyadını aldı. TRT Spor'da Spor Stüdyosu programını sunmaktadır. Mısır millî basketbol takımı Mısır Millî Basketbol Takımı, Mısır'ı uluslararası basketbol müsabakalarında temsil eden erkek takımı. Mısır Basketbol Federasyonu tarafından yönetilen takım, bölgesel turnuva olarak Afrika Basketbol Şampiyonası'nda mücadele etmektedir. Zor SevdiÄŸimden "Zor Sevdiğimden", Sıla'nın dördüncü stüdyo albümü "Vaveyla"dan bir şarkı. Aslan Gibi (şarkı) "Aslan Gibi", Linet'in "Paylaşmak istiyorum" (2009) albümünden bir şarkı. 2012 yılında, şarkının söz yazarı Sıla tarafından, dördüncü stüdyo albümü "Vaveyla" için tekrar seslendirilmiştir. Mesrûk el-Kûfî Mesrûk el-Kûfî, Mesrûk bin el-Ecdâ veya tam adıyla Mesrûk bin el-Ecdâ bin Mâlik el-Hemedânî el-Vedâî' el-Kûfî (, ö. 683), tabiun dönemi hadis ve fıkıh bilgini. Künyesi Ebu Aişe'dir. Doğum tarihi bilinmemekle birlikte Yemenli olduğu ve Ebu Bekir zamanında Medine'ye geldiği bilinir. Daha sonra Kûfe'ye yerleşti. Müslümanlarla İranlılar arasında gerçekleşen Kadisiye Muharebesi'ne katıldı ve burada yaralandı. Kûfe'de Fırat Nehri'nden su taşıyarak sattığı ve geçimini bu yolla sağladığı rivayet olunur. Mesrûk el-Kûfî, Ebu Bekir, Ömer bin Hattab, Osman bin Affan, Ali bin Ebu Talib, Muaz bin Cebel, Abdullah bin Mesud, Mugire bin Şu'be, Zeyd bin Sabit, İbn-i Ömer, Aişe, Ümmü Seleme ve birçok sahabiden hadis rivayet etmiştir. İslâm bilginleri tarafından güvenilir ("sîka") bir râvî olarak değerlendirilmiştir. Ünye İlçe Stadyumu Ünye İlçe Stadyumu, Ordu'nun Ünye ilçesinde bulunan ve 10.340 seyirci kapasitesine sahip olan futbol stadyumu. 1976 yılında hizmete giren stadyum uzun yıllar profesyonel liglerde mücadele eden Ünyespor'a ve amatör lig takımlarından Ünye Belediyespor'a ev sahipliği yapmıştır. Günümüzde ise Ünye 1957 ve Ünyegücü takımlar maçlarını burada oynamaktadır. MuÃ¢z bin Cebel Muâz bin Cebel (603 - 640), İslam peygamberi Muhammed'in sahabisi ve fıkıh bilgini. 603 yılında Medine'de doğdu. Hazrec kabilesinin Beni Seleme koluna mensuptur. Peygamber Muhammed, Mekke'ye gelen Arap kabileleri ile görüşüyor, onların desteğini istiyordu. 620 yılında Medine'den gelen bir grupla böyle bir görüşmede bulunmuş onlarda müslüman olmuşlar ve biat etmişlerdir. İslam tarihinde Birinci Akabe Biati denilen bu olaydan sonra peygamber Mus'ab bin Umeyr'i öğretmen olarak Medine'ye göndermiştir. Muaz bin Cebel bu dönemde 18 yaşında müslüman olmuştur. Daha sonra yapılan İkinci Akabe Biatı'nda ise peygambere biat etmiştir. Hicret zamanında evini Abdullah bin Mesud ve Cafer-i Tayyar ile paylaşmıştır. Muaz, peygamberle birlikte Bedir, Uhud, Hendek muharebelerine, Hayber ve Mekke fetihlerine katılmıştır. Bundan sonra yapılan Huneyn Muharebesi sırasında Peygamber tarafından Mekke'ye vekil yönetici olarak atandı ve halka Kur’an öğretmesini, dini esasları anlatmasını emretti. Bu vazifesini yapıp Medine'ye döndükten sonra da Kur’an ve din bilgilerini öğretmeye devam etti. Ardından Yemen valisi oldu. Bu ülkeye gidişinde bizzat peygamber tarafından uğurlandı. Bu uğurlama sırasında aralarında geçen diyalog fıkıh biliminde içtihat kavramının ilk defa anıldığı diyalog olmasının yanı sıra İslam bilginlerinin sorun çözmede nasıl bir yol izleyeceklerini göstermesi açısından önemlidir. Muâz bin Cebel, uzun zaman Yemen valiliğinde bulundu. Peygamberin vefat haberini burada aldı. Daha sonra Mekke’ye dönerek ilk halife Ebu Bekir’in şûra meclisinde görev aldı. Bu sırada Suriye’deki savaşlara ve tebliğ faaliyetlerine katıldı. Filistin taraflarında zekât memuru ve Kur'an eğitmeni olarak görev yaparken Kudüs ile Remle şehirleri arasında veba hastalığından 36 yaşında hayatını kaybetti. Muâz bin Cebel, İslam fıkıh tarihinde hakkında açıkça hüküm bulunmayan konularda rey ile hükmetmeyi ilk defa kullanan ve ileride kurulacak Irak Ekolü’nün yolunu açan sahabîdir. 2013 FIFA 20 Yaş Altı Dünya Kupası istatistikleri 2013 FIFA 20 Yaş Altı Dünya Kupası organizasyonunun takım ve oyuncu istatistikleri listelenmektedir. Tablo sıralamasında takımların attıkları gol sayısı baz alınarak, en çok gol atandan en az gol atan takıma doğru sıralama yapılmıştır. Sıralamaya, turnuvada en az 3 gol atan oyuncular dahil edilmiştir. Ivan Basso Ivan Basso, (d. 26 Kasım 1977 Gallarate, Varese, İtalya), şu anda UCI ProTeam Cannondale]] ile yarışan, İtalyan profesyonel yol bisikleti yarışçısı. "Korkunç İvan" lakaplı Basso, 21. yüzyılın profesyonel alandaki en iyi dağ bisikletçileri arasında yer almaktadır ve en güçlü etap yarışı bisikletçilerinden biri olarak kabul edilmektedir. "Team CSC" adına yarışmakta olduğu 2006 yılında ve "Liquigas" adına yarışmakta olduğu 2010 yılında İtalya Bisiklet Turu'nu 2 kez kazandı. Basso, 2007 yılında doping kullanmayı planladığını kabul etti ve iki yıl için spordan men cezası aldı. Cezası, 4 Ekim 2008'de sona erdi. Cezanın bitiminden iki gün sonra, "Damiano Cunego" ve "Giovanni Visconti" arkasında üçüncü sırada bitirdiği, Japonya Kupası'na katılarak tekrar yarışlara döndü. Gallarate, Varese ili, Lombardy'de doğdu. Tour de France eski üç kez etap galibi, birkaç kez doping suçu kanıtlanmış olduktan sonra iki yıl için men cezası alan "Claudio Chiappucci"'nin, bitişiğinde büyüdü. Amatör olarak, 1995 Genç Dünya Şampiyonası ikinci sırada tamamladı ve ilk büyük sonucu 1998 yılında U-23 Dünya Şampiyonası kazanmak oldu. Diğer İtalyan bisikletçilerinden "Giuliano Figueras" ve özellikle "Danilo Di Luca" ile yarıştı. Gençliğindeki hırsıyla ekibinin taktikleri daha farklı olsaydı, U-23 Dünya Şampiyonası'nı kazanmış olurdu. Basso profesyonel olmadan önce, ailesi onun "Teknik Geometri" çalışmalarını bitirdiğini görmek istedi. 1999 yılında "Davide Boifava" ait "Riso Scotti-Vinavil" ekibi ile profesyonel oldu ve ilk Giro d'Italia turunda yarıştı. Üç haftalık yarışı bitiremedi, ama bir gün bu turu kazanmayı kendisine hedef olarak belirledi. 2000 yılında, şimdi "Amica Chips-Tacconi Spor" denilen takımı ile, 2000 "Regio-Tur" 'unda profesyonel anlamdaki ilk zaferlerini kazandı. 2001 yılında sportif direktörü "Giancarlo Ferretti" gözetiminde Fassa Bortolo'ya geçti. 2001 yılında birçok önemli zaferler kazandı ve ilk Tour de France katılımını 2001 yılında gerçekleşti. Bastille Günü etabının atağında, zafer kazanmak için beş bisikletçi kaçış gerçeklştirdi, ama Basso bir dağ inişi sırasında düştü ve yarışı terk etmek zorunda kaldı. Sonraki iki yıl, "Tour de France" onun için umut verici olmasına rağmen, önemli bir galibiyetten yoksundu. 2002 Tour de France'ta, Basso genel klasmanı 11. sırada tamamladı ve 25 yaşın altındaki genel klasmanda en iyi yerde olan bisikletçiye verilen, beyaz mayo ödülünü kazandı. 2003 Turu'na etkisini bıraktı. Yarışın ilk bölümünde çabalarını ithaf ettikleri ancak daha sonra gıda zehirlenmesi nedeniyle yarıştan çekilmek zorunda olan, Alessandro Petacchi'nin 4 etap kazanmasına yardım eden, "Fassa Bortolo" takımındaki arkadaşlarından sadece iki bisiletçinin Basso'ya yardımcı olmasına rağmen genel klasmanı 7. sırada bitirdi. Tour de France'taki İtalyan bisikletçiler arasında en iyi olmasına ve iyi sonuçlar almasına rağmen, İtalya'daki en büyük yarış olan, Giro'da takımdaki hiyerarşi nedeniyle Fassa Bortolo'dan diğer İtalyan takım arkadaşı "Dario Frigo" 'nun arkasında yer almaktaydı. Fassa Bortolo kariyerine umut verici bir başlangıç yapmasına rağmen, Ferretti ile Basso arasındaki ilişki soğudu. Basso, "demir çavuş" yönetim tekniklerine iyi yanıt veremedi ve yeterli yarış kazanamadı. Bireysel zamana karşı etabı hariç olmak üzere, 2003 Turu'nda Basso turu kazanan Lance Armstrong'a yaklaşık olarak bir dakika civarında zaman kaybetmişti ve takımlardan yeni teklifler geldi. ABD Posta Servisi'ne gittiğini söyleyen güçlü söylentilere rağmen, Ivan Basso takım yöneticisi Bjarne Riis gözetiminde, 2004 sezonu için CSC takımına transfer oldu. Basso, asıl hedefi Tour de France olan Team CSC'de, Danimarka forması giyen "Tyler Hamilton" 'un boş bıraktığı, takım kaptanlığını doldurdu. Ivan Basso'nun zayıflığı zamana karşı yarışlarıydı ve 2004 sezonu öncesi kendisi ve takım arkadaşı Carlos Sastre bisiklet üzerindeki aerodinamik konumlandırmayı geliştirmek için Massachusetts Teknoloji Enstitüsü'nde bir rüzgar tünelinde eğitim gördüler. Ivan Basso'nun zamana karşı becerisi önümüzdeki yıllardaki, en temel gelişim noktalarından biri oldu. Basso 2004 Tour de France'ta oldukça etkileyici gözüküyordu. 2004 Tour de France'ta 12. etabı muhtemel tur galibi Lance Armstrong'un önünde kazandı. Bu etap galibiyeti Basso'nun Fransa Bisiklet Turu'ndaki ilk etap galibiyeti oldu ve aynı zamanda 2001'den bu yana kazandığı ilk galibiyet oldu. Genel klasmanda elde ettiği zamanları, zamana karşı yarışlarında kaybetti. Armstrong tarafından yakalanıp geçildiği, 16. etap olan Alpe d'Huez zamana karşı yarışında 8. olabildi ve 19. etaptaki zamana karş yarışı 6. bitirdi. Toplamda her iki etapta, 5 dakika 13 saniye kaybetmiş oldu. Son zamana karşı yarışında kaybettiği dakikalar onu Andreas Klöden'in ardından 3. sıraa itti ve Tur'un kazananı Lance Armstrong'un 6 dakika 40 saniye gerisinde kalmış oldu. Sezonu, Verona'da yapılan 2004 Dünya Bisiklet Şampiyonası'nda bronz madalya kazanan Luca Paolini'ye yardım ederek noktaladı. Sezonun bitişiyle Team CSC ekonomik olarak kötü durumdaydı. Öyle ki "Bjarne Riis" diğer takımlardan iyi teklifler alan bisikletçilerin gitmesine izin verdi. Discovery Channel tarafından kendisine ekonomik olarak çok iyi bir teklif yapılmasına rağmen Basso bu takıma transfer olmadı. Ocak 2005'te Basso, kanserle mücadele eden annesini kaybetti. 2005 yılındaki İtalya Bisiklet Turu'na konsatre olmuştu, aklında tamamen bu turu kazanmak düşüncesi vardı. Hem Giro hem de Tour'u kazanmaya odaklanmaktan ziyade, o dönemde moda haline gelen, özellikle Lance Armstrong'un uyguladığı sadece tek bir büyük tura odaklanmayı taktik olarak belirledi. Basso, midesinden rahatsızlandığı 13. etap olan Passo dello Stelvio'ya kadar, Giro genel klasman liderinin giydiği pembe mayo'yu giyiyordu. Stelvio Pass'ı da kapsayan dağ etabı olan, 14. etapta 40 dakika kadar daha kaybetti. Böylelikle artık genel klasmanda bir tehdit olarak görülmüyrdu. Bu saatten sonra Basso taktiğini değiştirdi ve amacını bireysel etap kazanmak olarak koydu. Bu amacına dağ etabı olan 17. etapta ulaştı. Aynı zamanda 18. etaptaki zamana karşı yarışını takım arkadaşı David Zabriskie'nin önünde kazandı. Böylelikle bu alandaki gücünü de göstermiş oldu. 2005 Tour de France'ta ilk dağ etabı olan, 10. etapta nipeten zayıf başladı ve ön grubu 1 dakika geriden takip etti. Fakat Tur'un geri kalan kısmında, dağlarda genel klasman lideri Lance Armstrong'a rakip olabilen ve onu dağ etaplarında zorlayabilen tek isim oldu. 2004'le kıyaslandığında daha iyi olsa da Basso hala zamana karşı yarışlarda zayıftı. Toplamda her iki zamana karşı etabında 3:47 sn kaybetti. Genel klasmanda Lance Armstrong'un 4:40 sn gerisinde 2. olarak Tour de France'ı tamamladı. 2005 Tour de France sırasında Team CSC ile 3 yıllık yeni bir kontrat imzaladı. Basso, Cassano Magnago, Gallarate, İtalya'da karısı ve üç çocuğu ile birlikte yaşamaktadır. Doğduğu yerde artık kendisine ait toprağı ve burada yerel halka iş imkânı da sağlayacak olan yabanmersini çiftliği bulunmaktadır. Aynı zamanda belirsizlik içide olan Avrupa ekonomisinde, bisikletten emekli olduktan sonra hayatını idame ettirecek gelecek yatırımını da böylelikle yapmıştır. Basso, ekim işlemlerine başlamıştı, çiftliğinin adı "Il Borgo" ya da "köy"'dür. Iago Aspas Iago Aspas Juncal (1 Ağustos 1987) İspanyol futbolcudur. İspanya La Liga takımlarından Celta Vigo'da forma giymektedir. Forvet mevkiinde görev almaktadır. Futbol kariyerinin tamamını Celta Vigo kulübünde geçirdikten sonra 2013 Haziran ayında 8.200.000 Euro karşılığında Liverpool'a transfer oldu. 2014-15 sezonunda Sevilla' da kiralık olarak forma giyen Iago Aspas Juncal, Temmuz 2015'te Celta Vigo' ya geri döndü. Denis Mençov Denis Nikolayeviç Mençov, (), (d.25 Ocak 1978), Oryol, Rusya doğumlu, Team Katusha adına yarışmış, eski profesyonel yol bisikleti yarışçısı. Mençov, genel klasman bisikletçisi, tırmanıcı ve çok iyi bir zamana karşı yarışçısıdır. 2005 yılında Vuelta a España'yı kazandı, daha sonra bu turu bir kez de 2007 yılında kazanmayı başardı. Mençov 2009 yılında 100.sü düzenlenen Giro d'Italia'yı kazandı. 2010 yılında Tour de France'ı genel klasmanda 2. sırada bitirerek, bunu başaran ilk Rus bisikletçi unvanını aldı. IN = Devam etmekte WD = Ã‡ekildi DSQ = Diskalifiye Abşeron Millî Parkı Abşeron Millî Parkı (), Azerbaycan'da millî park. Yüzölçümü 7.83 km²'dir. Bakü arazisinde yer almaktadır. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Milli Park'ın durumuna, muhafazası, korunması ve restorasyonuna ilişkin tedbirlerin yerine getirilmesine, mevzuatta öngörülen kurallara ve taleplerin temininin devlet kontrolünü Azerbaycan Çevre ve Doğal Kaynaklar Bakanlığı gerçekleştirir. Ağ Göl Millî Parkı Ağ Göl Millî Parkı (), Azerbaycan'da millî park. Yüzölçümü 179.24 km²'dir. 5 Temmuz 2003 yılında kuruldu. Ağcabedi Rayonu ve Beylegan Rayonu arazisinde yer almaktadır. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Gölün derinliği 0,5-2,5 metre arasında değişiyor. Göl esasen kamışlıklarla çevrelenmiştir. Gölün suyunun seviyesi yaz mevsiminde azalarak, en aza ulaşıyor. Parkta turizm için elverişli ortam var. Örneğin, sazlıklardan havalanan kuşlar eşliğinde kayık sefası yapılabilir. Altıağac Millî Parkı Altıağac Millî Parkı (), Azerbaycan'da millî park. Yüzölçümü 110.35 km²'dir. 31 Ağustos 2004 yılında kuruldu. Millî Park, 1990 yılında kurulan Altıagac Devlet Doğa Qoruğu ve ona komşu olan devlet orman fonu topraklarının tabanında kurulmuştur. Altıagac Millî Parkı'nın adının kökeni mesafe ölçüm birimi olan "ağaç" kelimesinden alınmıştır. Millî Park Şamahı'dan 6 ağaç mesafesinde yerleşdiğinden ona ve köylerin birine Altıağac adı verilmiştir (bir ağaç yaklaşık 5–6 km'ye eşittir). Hızı Rayonu ve Siyezen Rayonu arazisinde yer almaktadır. Altıagac Millî Parkı arazisinden Ataçay ve onun bir takım küçük kolları geçiyor. Ataçay kendi başlangıcını Dübrar dağı'nın 1870 metre yüksekliğine alarak, Hazar denizi'ne dökülür. Suyundan sulama amaçları için kullanılır. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Göygöl Millî Parkı Göygöl Millî Parkı (), Azerbaycan'da millî park. Yüzölçümü 127.55 km²'dir. 1 Nisan 2008 yılında kuruldu. Millî Park Göygöl Devlet Doğa Qoruğunun tabanında ve ona bitişik orman ve devlet topraklarının hesabına yaratılmıştır. Göygöl Devlet Doğa Qoruğu 1925 yılında Azerbaycan'da oluşturulan ilk koru olmuştur. Göygöl ve onun çevresinin orman manzarası kendi doğa zenginliği ile dünyada yaygındır. Azerbaycan SSC Bakanlar Kurulu 14 Temmuz 1965 tarihli 475 nolu kararına göre koru yeniden organize edilmiştir. Yüzölçümü 6739 hektar idi. Göygöl Rayonu, Daşkesen Rayonu ve Goranboy Rayonu arazisinde yer almaktadır. Arazide kışı kurak geçen soğuk iklim ve kışı kurak geçen mülayim-sıcak iklim tipleri hakimdir. Havanın yıllık ortalama sıcaklığı 4-100 arasında değişiyor. Yıllık yağmur miktarı 600–900 mm'dir. İçme suyu kaynağı olarak Göygöl suyunun depolanması ve temizliğinin sağlanması, Küçük Kafkasya'nın manzarasının, faunasının ve florasının korunması, muhafazası ve öğrenilmesi amacıyla kurulmuştur. Göygöl Millî Parkı'nın temel bölümünün rahatlama için derin vadiler, uzun suayırıcıları, çeşitli yamaçlar tipiktir. Arazi çeşitli nehirlerin vadileri ile hayli parçalanmıştır. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Milli Park'ın durumuna, muhafazası, korunması ve restorasyonuna ilişkin tedbirlerin yerine getirilmesine, mevzuatta öngörülen kurallara ve taleplerin temininin devlet kontrolünü Azerbaycan Çevre ve Doğal Kaynaklar Bakanlığı gerçekleştirir. Hirkan Millî Parkı Hirkan Millî Parkı (), Azerbaycan'da millî park. Yüzölçümü 427.97 km²'dir. 9 Şubat 2004 yılında kuruldu. Lenkeran Rayonu ve Astara Rayonu arazisinde yer almaktadÄ±r. 2008 yılında Hirkan Millî Parkı'nın arazisi 13,037 hektar genişletilerek 29,760 hektardan 42,797 hektara çıkartıldı. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Burada 100'den fazla doğa ve kültür anıtları var. En yaygın doğal orman yapılarından biri Astara bölgesi Züngüleş köyü yakınında bulunmaktadır. Hazar Denizi yakınlığı, doğanın deseniyle arazide ekoturizmin gelişimi ve çevrenin öğrenilmesi için elverişli ortam yaratır. Samur-Yalama Millî Parkı Samur-Yalama Millî Parkı (), Azerbaycan'da millî park. Yüzölçümü 117.72 km²'dir. 5 Kasım 2012 yılında kuruldu. Samur-Yalama Millî Parkı, "Azerbaycan Cumhuriyeti'ni temsil eden Maliye Bakanlığı ve Kreditanştalt für Videraufbau, Frankfurt am Main ("KfW") arasında Güney Kafkasya için Ekoregional Doğayı Koruma Programı çerçevesinde "Samur-Yalama Milli Parkı'nın oluşturulması" projesi üzere Finansman Anlaşması" ve bu sözleşmeye dair Özel Anlaşmaya uygun olarak Azerbaycan'ı aldığı yükümlülüklerin yerine getirilmesini sağlamak amacı ile kurulmuştur. Proje çerçevesinde KfW tarafından Azerbaycan Cumhuriyeti Maliye Bakanlığı'na 2.550.000.00 Euro tutarından fazla olmamak şartıyla mali ödenek verilmesi öngörülmüştür. Haçmaz Rayonu arazisinde yer almaktadır. Milli Park'ın durumuna, onun muhafazası, korunması ve restorasyonu ile ilgili tedbirlerin uygulanmasının devlet kontrolünü Azerbaycan Çevre ve Doğal Kaynaklar Bakanlığı gerçekleştirir. Şahdağ Millî Parkı Şahdağ Millî Parkı (), Azerbaycan'da millî park. Yüzölçümü 1305.08 km²'dir. 8 Aralık 2006 yılında kuruldu. Şahdağ Millî Parkı'nın oluşturulmasında amaç çok sayıda endemik ve nesli tükenmekte olan türleri muhafaza etmektir. O cümleden, bu koru ötesi göçmen hayvanlar da dahil, küresel önemli dağ ormanları ve yüksek dağlık arazilerde bulunan otlaklarınn restorasyonu, korunması ve idare edilmesine teminat verir. Burada araştırma çalışmalarının yapılması için daha elverişli koşulların yaratılması, hem de çevrenin izlenmesi, nüfusu ekolojik yönden eğitmek ve büyük turizm potansiyeli olan bölgede ekoturizmin gelişiminin sağlanması da dikkate alınmıştır. Kuba Rayonu, Kusar Rayonu, İsmayıllı Rayonu, Kabala Rayonu, Oğuz Rayonu ve Şamahı Rayonu arazisinde yer almaktadır. 8 Temmuz 2010 yılında Şahdağ Millî Parkı'nın arazisi 14,608.1 hektar genişletilerek 115,900 hektardan 130,508.1 hektara çıkartıldı. Millî Park'ın arazisinin bulunduğu yükseklik onun ikliminin çeşitliliği, bitki örtüsünün topraklarının ve hayvanlar aleminin zenginliğine tabanlı etki göstermiştir. Buradaki ormanlar zengin, büyüleyici ve güzel manzaralar yaratmakla ünlüdür. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Milli Park'ın durumuna, muhafazası, korunması ve restorasyonuna ilişkin tedbirlerin yerine getirilmesine, mevzuatta öngörülen kurallara ve taleplerin temininin devlet kontrolünü Azerbaycan Çevre ve Doğal Kaynaklar Bakanlığı gerçekleştirir. Arazide isimleri Azerbaycan "Kırmızı Kitap"'ına dahil edilmiş memelilerden bayağı vaşak, çengel boynuzlu dağ keçisi; kuşlardan turaç, kaya kartalı, bozkır kartalı türleri saklıdır. Şirvan Millî Parkı Şirvan Millî Parkı (), Azerbaycan'da millî park. Yüzölçümü 543,73 km²'dir. 5 Temmuz 2003 yılında kuruldu. Salyan Rayonu ve Neftçala Rayonu arazisinde yer almaktadır. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Zengezur Millî Parkı Zengezur Millî Parkı (), Azerbaycan'da, Nahçıvan Özerk Cumhuriyeti'nde millî park. Yüzölçümü 427.97 km²'dir. 16 Haziran 2003 yılında Akademisyen Hasan Aliyev adına Ordubad Millî Parkı ismiyle kuruldu. 25 Kasım 2009 yılında bu millî parkın ismi değiştirilerek, Akademisyen Hasan Aliyev adına Azerbaycan Cumhuriyeti Zengezur Millî Parkı adlandırıldı. Nahçıvan Özerk Cumhuriyeti'nin Ordubad Rayonu, Şahbuz Rayonu ve Culfa Rayonu arazisinde yer almaktadır. Arazinin toprak örtüsü çeşitlidir. Esasen gri, çimen-gri, alüvyon-çimen, dağ-orman, çimli, dağ-çimen toprakları yayılmıştır. Orta yüksekliği 3200 metreye ulaşan Zengezur zinicir Küçük Kafkas Sıradağları'nın tüm dağ zincirlerinden yüksektir. Onun en yüksek zirvesi olan Gemikaya Zengezur Millî Parkı'nın sınırlarında olmak üzere 3906 metredir. Bu aynı zamanda Küçük Kafkasların Azerbaycan Cumhuriyeti topraklarında en yüksek zirvesidir. Zengezur zincirinin son üçüncü bölümü Soğuk dağdır ki, o da Zengezur Millî Parkı'nın arazisindedir. Soğuk dağın yüksekliği 2000-3000 metredir. Bu bölüm 12 km'lik bir mesafede hem güney, hem de batı yönünde alçalır. Burada uçurumlu yamaçlar, dar su ayrıcları var. Aşınmış kayalar çok yaygındır. Soğuk dağda eski buzul rölyefi azalır ve relyeflərin alçalması ile ilgili olarak yok derecesine ulaşır. Milli Parkı topraklarının büyük bölümü dağlıktır. Yayı kurak geçen soğuk iklimi var. Orta sıcaklık Ocak ayında 3-10 C° kadar, temmuzda 10-25 C° oluyor. Yıllık yağış 300–800 mm'dir. Zengezur Millî Parkı'nın su şebekesini esasen araziden akan nehirler oluşturuyor. İran'la sınır boyunca Aras nehri akıyor. Bölgenin en önemli su şebekesi Gilançay, Venendçay, Ordubadçay nehirleridir. Ordubad bölgesinde su şebekesi eşit gelişmemiştir. Araziden akan nehirlerden Gilançay, Düylünçay, Venendçay, Eylisçay, Ordubadçay, Genzeçay, Kotamçay, Kilitçay kendi kaynaklarını çeşmelerden, yağmur ve kar sularından alıyor. Başlangıcını Gök-gölden alan Sağarsu çayı Gilançay'a dökülür. Milli Parkın ana faaliyeti biyolojik çeşitliliğin yenilenip düzeltilmesi ve muhafazası; ekoturizmin yapılanması ve geliştirilmesi; eğitimsel araştırmaların yapılması ve yayılmasından oluşmaktadır. Özlem Gökçe Özlem Gökçe (d. 1972), Türk mimar, finansçı ve iş kadını. İTÜ Mimarlık Fakültesi ve Boğaziçi Üniversitesi'nde finans eğitimi almış, İTÜ'de okuduğu bölümde "Şehir Planlama" bölümünde yüksek lisans yapmıştır. 1991 yılında başladığı iş hayatını 1997'den itibaren gayrimenkul geliştirme konusunda kendini uzmanlaştırarak devam etmiştir. Türkiye'de emlak ve konut sektörüne yön veren GYODER'in başkan yardımcılığı görevi ve yine sektöre yön veren "Extensa" adlı kuruluşun Genel Müdür ve Yönetim Kurulu Üyesi olarak görev yapmaktadır. Breheimen Ulusal ParkÄ± Breheimen Ulusal Parkı (), Norveç’te 2009 yılında kurulan bir ulusal park. Park, Oppland Eyaleti'ne bağlı Skjåk ve Lom şehirleri ile Sogn og Fjordane Eyaleti'ne bağlı Luster şehrinde yer almaktadır. Breheimen Dağları'nın 1.671 kilometrekarelik (645 sq mi) kısmını kapsamaktadır. Park üç diğer ulusal park ile çevrilidir: Jostedalsbreen Milli Parkı, Jotunheimen Milli Parkı ve Reinheimen Ulusal Parkı. Park içerisinde; Hestbreapiggan, Tverrådalskyrkja ve Holåtinden dağları ile Harbardsbreen, Spørteggbreen ve Holåbreen buzulları yer almaktadır. Agonistik davranış Agonistik davranış, etolojide, dövüşme ile ilgili sosyal davranışlar için kullanılan terimdir. Dolayısıyla yalnızca gerçek saldırganlığı kapsayan saldırgan davranıştan daha geniş bir davranış yelpazesini kapsar ve tehdit, nümayiş, geri çekilme, saldırganların yatıştırılması ve uzlaşması davranışlarını da içerir. Terim ilk olarak Scott ve Fredericson tarafından 1951 yılında kullanılmıştır. Besin, barınak kaynakları ve çiftleşme için uygun eşler genellikle sınırlı olduğu için agonistik davranış birçok hayvan türünde gözlemlenir. Agonistik davranışın bazı türleri besin ya da eş gibi bir kaynağa erişim için rekâbet eden iki hayvan arasındadır. Bazen yalnızca güç denemesi ya da hayvanları daha iri gösteren nümayişlerle sınırlıdır. Türler arasında agonistik davranış çeşitlilik gösterse de agonistik etkileşim üç ana davranıştan oluşur: Tehdit, saldırı ve boyun eğme. Bu üç davranış işlevsel ve fizyolojik olarak saldırgan davranış ile bağlantılıdır ancak saldırgan davranış tanımının dışında kalırlar. Bu üç davranış türü iki hayvan arasındaki etkileşimde tek başına görülebilirseler de genellikle aynı sıra ile üçü de gözlemlenebilir. Kaynağın uygunluğuna ve önemine göre davranışlar ölümüne dövüşmeden daha güvenli olan ritüel davranışa kadar değişebilir. Ritüel ve nümayiş davranışları en yaygın agonistik davranışlardır. Ã‡aylak (film, 2003) Çaylak ya da özgün adıyla The Recruit, baş rollerinde Al Pacino, Colin Farrell ve Bridget Moynahan'ın oynadığı, Roger Donaldson tarafından yönetilen 2003 yapımı bir Amerikan casus ve gerilim filmidir. Bu Touchstone Pictures tarafından Kuzey Amerika'da 31 Ocak 2003 tarihinde gösterime girdi. Film eleştirmenlerden karışık eleştiriler aldı. Rotten Tomatoes eleştirmenlerinden 5.5/10 üzerinden bir puan ortalaması ile 163 yoruma göre olumlu eleştiriler aldı. Metacritic bu toplanan 36 değerlendirmeye 100 üzerinden 56 ortalama puan verdi. James Clayton (Colin Farrell), MIT'de bilgisayar programlama uzmanıdır, Ajansı bir pozisyonda test etmek için üst düzey Merkezi İstihbarat Teşkilatı öğretimcisi Walter Burke (Al Pacino) tarafından istihdam edilir. Clayton bilgisayar becerilerinden olağanüstü bir gösteriye tanık olduktan sonra, Burke, ortak bir gazetede, Clayton Burke'ün telefon numarasına veren çözümünün spor sayfasında kodlanmış açık bir bulmaca ile Clayton'ı istihbarat test eder. Clayton, çocukken kaybolan bir CIA ajanı olan şüphelilerin babası ile ilgili bilgiyi bulmak için, kısmen, işe alınacağını kabul eder. Çok sayıda psikometrik, psikanalitik, yetenek, ve yalan testleri geçtikten sonra, Clayton Farm, bir CIA eğitimi tesisi alınır. Bir gözetim egzersizi sırasında, Clayton ve Layla Moore (Bridget Moynahan) görünüşe göre yabancı bir istihbarat servisinin erkekler tarafından kaçırılır. ve Clayton Layla'yı kaçıranların peşine düşer. Filmin yorum karıştırılmıştır. Rotten Tomatoes şu cümle içinde özetlenen 5.5/10 puanı dışında bir "Rotten" ortalama derecesini bildirir: ". Bu bir tahmin içine çok fazla büküm alır kadar bu cilalı bir gerilim filmi çok çekici". Entertainment Weekly, "Owen Gleiberman" B+, ifadesinde, "olsun-gidelim'den itibaren, "Çaylak" olumlu eleştiriler aldı. Film 31 Ocak 2003, tarihinde yayımlandı ve ilk hafta sonu $16.302.063 kazanç elde etti. filmin son hasılatı ise toplam $101.191.884, ABD'de $52.802.140 ve yurt dışında $48.389.744 kazanç elde etti. Hayvanlarda cinsellik Hayvanlarda cinsellik aynı tür içinde bile değişik biçimlerde gözlemlenir. Araştırmacılar hayvanlar arasında monogami, çok eşlilik, türler arası seks, nesnelerden ya da yerlerden tahrik olma, sorla yapılan seks, ölü hayvanlarla çiftleşme, eşcinsel, heteroseksüel ve biseksüel davranışlar, durumsal seksüel davranışlar ve diğer davranışları gözlemlemiştir. Hayvan cinsel davranışı eğer üreme dürtüsü kaynaklıysa genellikle çiftleşme ile sonuçlanır. İnsan dışı memelilerin çoğunda çiftleşme östrusun sonunda yani dişinin en doğurgan olduğu dönemde gerçekleşerek başarılı döllenme şansı artmış olur. Hayvanlarda cinsellik araştırması, özellikle primat cinselliği araştırması oldukça hızlı gelişen bir araştırma alanıdır. Yalnızca insanların ve birkaç türün üreme dışında cinsel davranışlarda bulunduğu ve hayvanlarda cinselliğin yalnızca içgüdüsel olduğu ve doğru uyaranlara karşı cevap olarak görüldüğüne inanılmış olsa da günümüzde eskiden tek eşli olduğu sanılan türlerin çok eşli ya da fırsatçı olduğu; çok sayıda türün masturbasyon yaptığı ve bunu yapmak için de alet kullandıkları; birçok türün üreme amaçlı olmayan cinsel uyarılarda bulunduğu; yaklaşık 1.500 türde eşcinsel davranışlarda bulunduğu bilinmektedir. Hayvan cinsel davranışı erkekler arasında mücadeleyi de içinde barındırır. Dişi hayvanlar yalnızca güçlü ve kendini koruyabilen erkekleri seçer. Örneğin, dövüşen iki erkek hayvandan yalnızca kazanan hayvan daha fazla çiftleşme şansı kazanır ve dolayısıyla da onun genleri bir sonraki soya geçer. Muhammed'in evlilikleri Muhammed, kaynaklara göre 9 ile 19 arasında değişiklik gösteren kadınla evlenmiştir. Müslümanlar, Muhammed'in eşlerini bir saygı ifadesi olarak "Mü'minlerin anneleri" sıfatıyla ifade ederler. Bunun sebebi Ahzab Suresi'nin 6. ayetinde geçen "Peygamber, müminlere kendi nefislerinden önce gelir. Onun hanımları da onların analarıdır." ifadesidir. Muhammed'in hayatı geleneksel olarak Hicret öncesi (Mekke, 570-622) ve Hicret sonrası (Medine, 622-632) olmak üzere ikiye ayrılır. Muhammed evliliklerinden 2'si hariç tümünü Hicret sonrası döneminde gerçekleştirmiştir. Medine döneminde Muhammed'in her bir eşi için Mescid-i Nebevinin duvarlarına bitişik odalar yapılmıştır. Muhammed öldüğü zaman geride 9 adet dul bırakmış ve bu kadınlar müminlerin anneleri sayıldığı için ömürleri boyunca diğer erkeklerle evlenmemişlerdir. Arap kültüründe evlilikler kabile ihtiyaçlarına göre planlanır, kabile içinde ve diğer kabileler arasında ittifaklar oluşturma amacıyla yapılırdı. Watt'a göre Muhammed'in bütün evlilikleri arkadaşlık ilişkilerini güçlendirme politikasına hizmet ediyordu ve Arap gelenekleri üzerine kurulmuştu. Esposito Muhammed'in bazı evliliklerinin dul kadınlara yeni bir yaşam şansı vermeyi amaçladığını ifade eder. Francis Edwards Peters'a göre Muhammed'in evlilikleri hakkında genellemeler yapmak zordur; onlardan bazıları politik, bazıları acıma, bazıları savaşta eşi ölen hanımların sokakta ve yaşam olarak zorluk çekmemeleri işleri ile alakalıydı. Muhittin Akgül Muhammed'in eğitim-öğretim, sosyal, dini-teşrii (şeriat ya da yasa koyma) ve siyasi sebeplerle evlilikler yaptığını ifade eder. Turan Dursun'a göre ise evliliklerinin mal, statü, cinsel arzular gibi çeşitli amaçları bulunmaktaydı. Mekke'nin ticaretle uğraşan en varlıklı ailelerinden birine mensup olan Hatice Muhammed'e önce iş daha sonra da evlenme teklif etti. Evlendiklerinde Muhammed'in 25, Hatice'nin ise 40 yaşlarında olduğu ifade edilir. Hatice ölünceye kadar başka eş almadı. Muhammed'in Hatice'den, 2 oğlan ve 4 kız olmak üzere 6 çocuğu olmuştur. Hatice vefat ettikten 2,5 yıl sonra, 53 yaşından sonra Polijinik evlilikler yapmıştır. Hatice'nin ölümünden sonra, Havla bint Hakim'in ev işlerine yardımcı olur tavsiyesiyle evlendiği dul ve yaşlı bir kadındı. Muhammed ile evlendiğinde 55 yaşlarındaydı. Sevde bint-i Zem’a ile evliliğinden kısa bir süre sonra da Aişe bint Ebu Bekir ile sözlenmiştir. Aişe ile sözlendikten 3 yıl sonra yani hicretten sonra evlenmiştir. Aişe, Muhammed'in önceden evlilik yapmamış tek eşidir. Aişe'nin Muhammed'le evlendiği sırada yaşı hadislerde 9, karşılaştırmalı çalışma yapan kaynaklarda ise 17-18 veya 20 olarak geçer. Süleyman Ateş, Aişe'nin yaşı ile ilgili rivayetlerin Aişe’nin hayatını yazan tarihçilerin verdiği bilgilerle uyuşmadığını "Tarihçilerin ve bibliyografların tespitine göre Ayşe, Peygamberimizin kızı Fatıma'dan beş yaş küçüktür. Fatıma Peygamberlikten 5 yıl önce doğmuştur. Demek ki Ayşe, Peygamberliğin başlangıç yılında doğmuştur. Muhammed Peygamber olduktan itibaren 13 yıl Mekke'de kaldı. Peygamber hicret ettiği zaman Ayşe 13 yaşında olmalıdır. Peygamber Medine'ye göçtükten iki yıl sonra Ayşe ile evlendiğine göre (el-İsâbe: 4/359) demek ki evlendiği zaman Ayşe en az 15 yaşında idi. Ayrıca Ayşe, Peygamber'le nişanlanmadan önce Cübeyr ibn Mut‘im’e nişanlı veya sözlü idi. Bu da onun, Peygamber, kendisini istemeden önce evlenecek yaşta olduğunu göstermez mi? Bu yaş da her hâlde dokuz yaş değildir. Demek ki Peygamber istediği zaman Ayşe, en azından evlenecek çağ olan 15 yaşlarında idi. Bu yaş da Arabistan gibi sıcak ülkelerde tam evlenme çağıdır. Bizde de eskiden kız çocukları erken evlendirilirdi. "14'üne gelince kızı ya ere veya yere vermeli" cümlesi bir ata sözü gibi söylenir. Zaten evlenecek çağda olmayan birisini Peygamber’e önermezlerdi. Çünkü Ayşe'yi direkt olarak Peygamber istememiş, halası onu Peygamber'e önermiş, o da uygun görmüştü. Bir başka rivayete göre Ayşe Peygamberimizin kızı Fatma ile yaşıttır. Fatma’nın doğumunda babası 35 yaşında idi. Bu durumda Ayşe evlendiğinde 20 yaşlarındadır." sözleriyle ifade etmektedir. Türkiye Diyanet Vakfı tarafından çıkarılan İslam Ansiklopedisi'nde 614 yılında doğduğu ve 624 senesinde evlendiği ve on dört, on sekiz yaşlarında evlendiğini söyleyen çağdaş araştırmacıların kaynaklarının sağlam olmadığı yazar. Evlatlığı olan Zeyd'in ayrıldığı hanımı ve halasının kızıdır, 35 yaşında peygamberle evlenmiştir. Hicret'ten sonra Muhammed, savaşlarda ölen Müslümanların dulları ile evlilikler yapmıştır. Bu durumda olan kadınlar: Hafsa bint Ömer bin Hattab, Uhud'da ölen Huneys b.Huzafe'nin dulu ve Ömer bin Hattab'ın kızıdır, 21 yaşında peygamberle evlenmiştir. Uhud'da ölen Abdullah bin Abdilesed'in duludur.) 44 yaşında peygamberle evlenmiştir. Benî Kurayza Gazvesi’nde esir düşmüş, sonradan Müslüman olmuştur. İslam Peygamberi Muhammed ile evliliği Müslümanlığı kabul etmesinden sonradır. 44 yaşında peygamberle evlenmiştir. Bedir'de ölen Ubeyde b. el-Haris'in duludur.,60 yaşında iken peygamberle evlenmiştir. Mustalik oğullarının reisi el-Haris’in kızıdır. 20 yaşında iken müslümanlara esir düşmüş peygamber kendisiyle evlenmesi şartıyla fidyesini ödeyeceğini bildirince kendisi bunu kabul etmiş ve 20 yaşında peygamberle evlenmiştir. Medine Yahudilerinden Nadiroğulları kabilesi reisi Huyey bin Ahtab’ın kızıdır. 18 yaşında iken Ahzab savaşından sonra müslümanlara esir düşmüş peygamberle bir konuşmasından sonra peygamberin teklifiyle 18 yaşında evlenmiştir. Kureyş lideri Ebu Süfyan'ın kızıdır. 30 küsur yaşlarında peygamberle evlenmiştir. Mısır Mukavkısı'nın hediyesi olarak gelmiş ) ve Medine’de İslam Peygamberinin tebliği üzerine İslamı kabul etmiş müslüman ve daha sonra Peygamber ile nikâhlanıp, evlenmiş bir yıl sonra da Muhammed'in erkek çocuklarından İbrahim'i dünyaya getirmiştir. Mısırda kız kardeşi ile beraber hediye cariye olarak geldiği için yaşı tam olarak bilinmemektedir. Maymunah bint al-Harith Âmir b. Sa’sa’a kabilesindendir. Tahminen 20 ila 30 yaşları arasında peygamberle evlenmiştir. Muhammed ve ailesi Medine'deki Mescid-i Nebeviye bitişik küçük odalarda yaşadı. Bunların her birinin genişliği 1,70 metre, uzunluğu 2.30 metre ve tavan yüksekliği ortalama bir adam ayakta durabileceği kadardı. Kapı olarak battaniye gibi bir perde kullanılırdı. Enes bin Malik'in rivayetine göre, "Peygamber her gündüz ve gece boyunca, bütün eşlerini ziyaret ederdi ve mescide bitişik oda sayısı on bir idi." (Buhari,1,5,268) Muhammed'in eşleri "Mü'minlerin Anneleri" gibi özel bir statüye sahip olsa da, Muhammed, onların hiçbirine bu statüyü kullanarak özel muameleye tabi tutulmalarına izin vermedi. Muhammed'in evlilikleri ile ilgili bilgilerin bir bölümü Kur'an'a dayanır. Bunun dışında Hadis, siyer ve tefsir gibi kaynaklardan derlenen bilgiler, bu evliliklerle ilgili bilgi kaynaklarını oluşturmaktadır. Bazı araştırmacılar bu kaynaklarda verilen bir takım bilgilerin doğruluk derecesini sorgulanabilir nitelikte bulmaktadırlar. Muhammed'in kesin sayısı bilinmeyen, çok sayıda evlilik, esire veya cariye edindiği değişik kaynaklarda bulunur. Buna göre Muhammed 9, 11, 11 ya da 13, 12, 13, 12 evlilik ve iki cariye 15, 19, 16 evlilik ve 6 cariye, 10 evlilik, 10-15 cariye, kadın ile evlilik yapmıştır. Yaşına göre erken gelişim Biyoloji'de yaşına göre erken gelişim ya da prekosyal gelişim, doğduğu ya da yumurtadan çıktığı andan itibaren görece gelişmiş ve hareket edebilen yavruları olan türler için kullanılır. Bunun tersi olan gelişme stratejisi doğan ya da yumurtadan çıkan yavruların yardıma ihtiyacı olduğu bakım gerektiren gelişim ya da altrisiyal gelişimdir. Çok gelişmiş olarak doğan türlere "süperprekosyal" türler denir. Bu iç strateji çok kesin sınırlarla ayrılmamıştır. Prekosyal türler doğduktan ya da yumurtadan çıktıktan sonra kısa bir sürede yuvadan ayrılırlar. Mansur Ark (albÃ¼m) Mansur Ark, Türk pop müzik sanatçısı Mansur Ark'ın 19 Agustos 1997 tarihinde yayınladığı albümü. "Maalesef" şarkısı döneminin hit olmuş şarkılarından biridir. Lin Wang Lin Wang (Çince: 林旺, Pinyin: Lín Wàng}} (d. 1917 - ö. 26 Şubat 2003) Çin-Japon Savaşı sırasında (1937-1945) Çin Seferi Kuvvetlerinde hizmet vermiş ve sonrasında Kuomintang kuvvetleri ile Tayvan'a yerleştirilmiş bir Asya filidir. Lin Wang hayatının çoğunu Taipei Hayvanat Bahçesi'nde geçirmiştir ve Tayvan'da en çok tanınan hayvandır. Hem yetişkinler hem de çocuklar tarafından bu erkek fil "Büyükbaba Lin Wang" adı ile anılmıştır. Bir Asya fili için ortalama yaşam süresi 70 yıldır ancak Lin Wang bundan çok daha uzun yaşamış ve 86 yaşında ölmüştür. Esaret altında en uzun süre yaşamış olan hayvandır. Samarra Taarruzu Samarra Taarruzu, 1917'nin baharında olan bir Irak Cephesi savaşıdır. İlk olarak İngilizler 11 Mart 1917'de Bağdat'ı ele geçirdiler. Sonrasında Samarra Taarruzu 13 Mart'ta başladı ve 19 Martta İngilizler Felluce kasabasını ele geçirdiler. 23 Nisan'da Samarra şehri düştü. Fabian Cancellara Fabian Cancellara (d. 18 Mart 1981), "Spartacus" lakaplı, RadioShack-Leopard takımı adına yarışmakta olan İsviçreli profesyonel yol bisikleti yarışçısı. Cancellara, profesyonel bisikletçi olduğu zamandan bu yana büyük başarılara imza attı. Çok kaliteli bir zamana karşı yarışçısı, klasikler uzmanı ve genel klasman iddiası bulunan arkadaşları için de