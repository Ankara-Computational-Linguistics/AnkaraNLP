Tzathius veya Tzathios () Bizans kaynaklarına göre, 521/522 yılından bilinmeyen bir tarihe kadar Lazika krallığını yapmıştır. Sasani İmparatorluğu'nun derebeyliği olmayı reddetmiştir ve yardım almak için Bizans İmparatoru I. Justinus'a (r. 518–527) bağlanmıştır. Tsate, kendisiyle ilgili neredeyse hiçbir şey bilinmeyen Damnaze'nin oğluydu. Babasının ölümü üzerine, 521 ya da 522'de tahta geçti ve Farsların Lazika'ya karşı uyguladığı geleneksel hükümdarlığı tanımayı reddetti ve bunun yerine Bizans İmparatorluğu'na bağlandı. Konstantinopolis'e gitti ve burada İmparator Justin I tarafından vaftiz edilerek Hristiyan oldu ve soylu biri olan Valeriana ile evlendi. Hem kraliyet statüsünü hem de Bizans imparatoruna boyun eğdiğini gösteren nişanlar ve kraliyet kıyafetlerini aldıktan sonra Lazika'ya döndü. Tsate'den son defa 527'deki İberya Savaşı ile ilgili belgelerde bahsedilmiştir. İberya Savaşı'nda, Lazika, isyankar İberyalılar'ı kolayca işgal eden Farslar tarafından saldıra uğramıştı. Tsate, amcası Justin'in yerine tahta geçen I. Justinianus'dan (r. 527–565) yardım istedi. Justinianus, bir ordu göndererek Lazika'nın Farslara karşı başarılı bir şekilde direnmesine olanak sağladı. Profesör Cyril Toumanoff, Tsate'nin saltanatının, oğlu olduğu düşünülen II. Gubaz'ın tahta geçtiği 540 yılına kadar sürdüğünü iddia etmiştir. II. Gubaz'ın amcası Opsite'den, 6. yüzyılda yaşamış Bizanslı tarihçi Prokopius tarafından "Laz kral" ve bir başka pasajında Doğu Abhazya Krallığı'nın prensi olarak bahsedilmiştir. Eğer Opsite gerçekten bir kralsa, Opsite'nin saltanatının Tsate ve II. Gubaz arasında sürdüğü düşünülmektedir. Ancak Toumanoff, Opsite'nin Laz kraliyet ailesinin ve Abhazya prensliğinin bir üyesi olduğunu, ama hiçbir zaman Lazika'ya krallık yapmadığını, böylece Gubaz'ın doğrudan tahta geçtiğini iddia etmektedir. Damnaze Damnaze (; ; ö. 522) 6. yüzyılda, Sasani imparatoru I. Kavad ile aynı dönemde yaşamış Lazika kralıydı. Çağdaş tarihçiler, Damnaze'den, Geç Antik Çağ'da yaşamış diğer Lazika kralları gibi, Bizans ile Sasani İmparatorluğu arasında Kafkasya'da geçen çatışmalarda bahsetmiştir. Damnaze, Bizanslı tarihçi İoannis Malalas'a göre, Lazika kralı I. Tsate'nin babası ve ondan önceki Lazika kralıydı. Anonim bir eser olan "Chronicon Paschale" ("Chron. Pasch." s.a. 522) Damnaze'den "Zamnaxes" olarak bahseder. Profesör Cyril Toumanoff'un yazdığı soy hipotezine göre, Damnaze, oğlunu yardımcı yönetici olarak atadığı bilinen Lazika kralı I. Gubaz'ın oğlu olabilir. Damnaze, Sasani kralına bağlıydı ve nüfusu Hristiyan olan bir ülkeyi yönetmesine rağmen Zerdüşt olduğunu açıklamıştır. Ölümü üzerine oğlu ve halefisi Tsate, İrani taç giyme törenini reddetti ve Bizans imparatoru I. Justinus tarafından tahta çıkmasının onaylanması için Konstantinopolis'e gitti. Dumplin' (film) Dumplin', yönetmenliği Anne Fletcher tarafından, senaristliği ise Kristin Hahn tarafından gerçekleştirilen 2018 çıkışlı Amerikan yapımı komedi filmidir. Film, yazar Julie Murphy'nin aynı adlı kitabından uyarlanmıştır. Filmin dağımtıcılığını Netflix üstlenmiştir. II. Tsate II. Tsate () 556 yılından bilinmeyen bir tarihe kadar Bizans'a bağlı Lazika'nın krallığını yapmıştır. 555 sonbaharında Bizanslı generaller tarafından öldürülen II. Gubaz'ın erkek kardeşidir. O dönemde, Tsate, Bizans'ın başkenti Konstantinopolis'te yaşıyordu. Lazlar, Bizans imparatoru I. Justinianus'a (r. 527–565), hem öldürülen kralları için adalet hem de Tsate'nin yeni Lazika kralı olarak onaylanmasını talep eden bir heyet gönderdi (Bizans'a bağımlı olan Lazika krallarının tahta çıkmalarının imparator tarafından onaylanması gerekiyordu. İmparator, Lazika krallarını kraliyet sembolleri içeren kıyafetlerle ödüllendiriyordu). Tsate, "magister militum" Soterichus'un eşliğinde, 556 baharında Lazika'ya geldi, ve özenle hazırlanmış bir karşılama töreniyle karşılandı. Kendisiyle ilgili bundan başka bir bilgi bilinmemektedir. II. Tsate, Lazika hükümdarlığının bilinen son kralıdır. Lazika Savaşı'nı bitiren, Bizans-Sasani İmparatorluğu arasındaki Dara Antlaşması'ndan sonra, Lazika giderek kaynaklardan kaybolmuştur. Konya'nın il yolları İl yolları, devlet yolları ve uluslararası yollar dışında kalan yollardır. Karayolları Genel Müdürlüğü desteğiyle, İl yerel yönetimleri tarafından yapılır. Konya'nın KGM kayıtlarındaki 66 il yolunun toplam uzunluğu 1.739 km.dir. Bu yollardan, günlük geçen toplam araç sayısı 90.880'dir. En fazla aracın geçtiği yol, 10.521 araçla, 7 km uzunluğundaki numaralı Meram- "Hatip" yoludur. Konya İl Yolları Konya'nın Karayolları I. Gubaz I. Gubaz (; ) 450 ve 460'lı yıllarda Lazika'nın krallığını yapmıştır. Gubaz'ın Roma İmparatorluğu ile olan ilişkilerini Priskos kaydetmiştir. Yaklaşık 456 yılında Gubaz, Roma hegemonyasından kurtulmak için Sasani İmparatorluğu ile ittifak kurmaya çalıştı. Buna cevap olarak 456 yılında Bizans imparatoru Marcianus, Lazika'ya Gubaz'ın tahtan indirilmesi ya da tahtı oğluna bırakması için bir ordu gönderdi. Gubaz'ın oğlu aynı zamanda yardımcı yöneticiydi, "Marcianus iki orta yöneticinin olmasına karşıydı". Çatışma, Gubaz'ın oğlunun lehine sonuçlandı. Gubaz, 466'da Konstantinopolis'e bir ziyarette bulundu. Ziyaretinde imparator I. Leo kınamalarına katlanmak zorunda kaldı, ama sonunda iyi bir şekilde şekilde muamele gördü ve hükümdarlığını bir süre daha sürdürmeye devam ettiği düşünülen Lazika'ya geri gönderildi. Gubaz'ın Konstantinopolis'i ziyareti, “Life of St. Daniel the Stylite” adlı eserde de yer alıyor. Eserde, Gubaz'ın ünlü aziz Daniel'i görmek için Leo'ya eşlik ettiği yazıyor. Daniel, Lazika kralını o kadar çok etkilemiştir ki, iki imparator arasındaki bir anlaşmaya aracılık etmiştir. Bu dönem, "Kartlis Tshovreba"da anlatılana göre, Lazika'nın doğu komşusu İberya'nın kralı I. Vakhtang tarafından Lazika'ya karşı başlatılan bir sefer ile aynı zamana denk gelir. Vakhtang, o dönemde Sasani vasali olmuştu ve Lazika'daki faaliyetleri Sasani "şah"ından dolaylı olarak destek alabilirdi. Aynı teklif, Lazika'nın Bizans ile arasının durgun olduğu dönemde Gubaz'a da yapılmıştı. Yaklaşık 468 yılında Romalılar tarafından desteklenen Gubaz, eskiden Lazika'nın bir derebeyliği olan İran destekçisi Suania dağlık bölgesine saldırdı. Ancak, ele geçirdiği birkaç kale dışında şehri geri almayı başaramadı. Gubaz'ın başarısızlığı, İberyalıların müdahalesi yüzünden olmuş olabilir. "Kartlis Tshovreba"da yazdığına göre, aynı dönemde Vakhtang komutasındaki İberya Krallığı da Lazika'ya saldırmıştı ve muhtemelen savaşı kazanmıştı. Peter Farrelly Peter John Farrelly (d. 17 Aralık, 1956; Phoenixville), Amerikalı film yönetmeni, senarist, yapımcı ve yazardır. Kardeşi Bobby Farrelly ile birlikte yönettikleri romantik komedi filmleri; "Salak ile Avanak", "Alçak Adam", "Ben, Kendim ve Sevgilim gibi filmlerle tanınır. "2018 Toronto Uluslararası Film Festivali"nde Seyirci Ödülü kazanan "Yeşil Rehber" filmi onun tek başına yaptığı ilk film oldu. Tricase Tricase İtalya'nın Apulia bölgesine bağlı Lecce ilinde bulunan bir komündür. Komünün nüfusu 31 Aralık 2015 tarihi itibarıyla 17,261'dir. Maglie Maglie İtalya'nın Apulia bölgesine bağlı Lecce ilinde bulunan bir komündür. Komünün nüfusu 1 Ocak 2018 tarihi itibarıyla 14,196'dır. Christine Tropikal Fırtınası Christine Tropikal Fırtınası 25 Ağustos 1973'te Gine'de doğmuş ve 4 Eylül tarihine dek etkinlik göstermiş hava olayıdır. Kuzey Atlantik kasırgaları içinde en doğuda oluşmuş fırtına olma özelliğine sahiptir. 2 Ekim tarihinde şiddetlenen Christine'in rüzgâr hızı saatte 110 km'yi bulmuştur. 69. Berlin UluslararasÄ± Film Festivali 69. Berlin Uluslararası Film Festivali, 7 - 17 Şubat 2019'da Almanya'nın Berlin şehrinde düzenlenen film festivalidir. Ana yarışma bölümü için şu kişiler jüri seçildi: Aşağıdaki filmler yarışma bölümü için seçildi: Aşağıdaki filmler yarışma dışı seçki için seçildi: Aşağıdaki filmler panorama bölümü için seçildi: Aşağıdaki belgesel filmler "Panorama Dokumente" bölümü için seçildi: Aşağıdaki belgesel filmler "Berlinale Özel" bölümü için seçildi: Türk asıllı yönetmen Mehmet Akif Büyükatalay'ın yönettiği Oray isimli film, en iyi ilk film ödülünü kazanmıştır. Squinzano Squinzano İtalya'nın Apulia bölgesine bağlı Lecce ilinde bulunan bir komündür. Komünün nüfusu 1 Ocak 2017 tarihi itibarıyla 14,100'dir. Küçük Değirmenlik Küçük Değirmenlik ( "Antimilos"), Yunanistan'da Kiklad Adaları'nın parçası olan bir adadır. Ada, Değirmenlik adasının 21 km kuzeybatısında yer almakta olup ada üzerinde yerleşim bulunmamaktadır. Volkanik bir adadır ve krateri hala açıktır. İdari olarak Güney Ege bölgesine bağlı Değirmenlik belediyesi sınırları içerisindedir. Veglie Veglie İtalya'nın Apulia bölgesine bağlı Lecce ilinde bulunan bir komündür. Komünün nüfusu 31 Aralık 2017 tarihi itibarıyla 13,947'dir. Hall County, Teksas Hall ilçesi veya Hall County Amerika Birleşik Devletleri'nin Teksas eyaletinde bulunan bir ilçedir. İlçenin nüfusu 2010 sayımına göre 3,353'tür. İlçenin merkezi Memphis şehridir. Prediyabet Prediyabet, diyabet teşhisi için gerekli olan tüm semptomların bulunmadığı ancak kan şekerinin anormal derecede yüksek olduğu diyabetes mellitusun ön safhasıdır. Bu aşamaya genellikle "gri alan" denir. Bir hastalık değildir; Amerikan Diyabet Derneği'ne göre; "Prediyabet kendi başına klinik bir durum olarak görülmemeli, daha çok diyabet ve kardiyovasküler hastalık (KVH) için bir risk faktörü olarak görülmelidir". Prediyabet obezite (özellikle abdominal veya visseral obezite), yüksek trigliserit ve/veya düşük HDL kolesterol şeklindeki dislipidemi ve hipertansiyon ile ilişkilidir. Bu nedenle metabolik bir diyatezi veya sendromdur, ve genellikle belirti (semptom) vermez ve verdiği tek semptom yüksek kan şekeridir. Bozulmuş açlık kan şekeri ve bozulmuş glukoz toleransı, klinik tanımlamada birbirine benzeyen (her iki durumda da kan glukoz düzeyleri yüksektir), ancak fizyolojik olarak farklı olan iki prediyabet türüdür. İnsülin direnci, insülin direnci sendromu (metabolik sendrom veya sendrom X) ve prediyabet birbiriyle yakından ilişkili durumlardır ve birbirleriyle örtüşen yönlere sahiptirler. Bu prediyabetik durumun insülin direnci ve artmış kardiyovasküler patoloji riski ile ilişkili olduğu ancak bozulmuş glukoz toleransından (BGT) daha az riskli olduğu düşünülmektedir. Bozulmuş açlık glukozu bazen tip 2 diabetes mellitusa ilerler. 10 yıl içerisinde diyabetin ortaya çıkması için %50 oranında bir risk vardır. Yeni teşhis konmuş birçok açık glukozu bozuk hastada, üç yıldan kısa bir sürede diyabet gelişmektedir. Bozulmuş açlık glukozu mortalite için bir risk faktörüdür. Açlık kan glukoz seviyeleri, belirli bir popülasyonda bir devamlılık içerisindedir ve yüksek kan glukoz seviyelerinin neden olduğu komplikasyonlar için daha yüksek bir riske karşılık gelen daha yüksek açlık glukoz seviyeleri vardır. Bozulmuş açlık glukozu, normalin üst sınırından daha yüksek, ancak diabetes mellitus olarak sınıflandırılmaya yetecek kadar yüksek olmayan açlık glukozu olarak tanımlanır. Bozulmuş açlık glukozu olan bazı hastalar da bozulmuş glukoz toleransı ile teşhis edilebilir, ancak çoğu bir glukoz tolerans testine normal yanıtlar verirler. Açlık kan glukoz seviyeleri, belirli bir popülasyonda bir devamlılık içerisindedir ve açlık kan şekeri değerlerinin yüksek olması, yüksek kan glukoz seviyelerinin neden olduğu komplikasyonları arttırması açısından daha yüksek bir riske karşılık gelir. Bozulmuş açlık glukozu, normalin üst sınırından daha yüksek, ancak diabetes mellitus olarak sınıflandırılmaya yetecek kadar yüksek olmayan açlık glukozu olarak tanımlanır. Bozulmuş açlık glukozu olan bazı hastalar, bozulmuş glukoz toleransı ile teşhis edilebilir, ancak çoğu hasta glukoz tolerans testine normal yanıtlar verir. Dünya Sağlık Örgütü'nün (DSÖ) bozulmuş açlık glukozu kriterleri, Amerikan Diyabet Birliği (ADA) kriterlerinden farklıdır çünkü normal glukoz aralığı bu iki kurum tarafından farklı şekilde tanımlanmıştır. Açlık plazma glukoz düzeylerinin 100 mg/dL (5.5 mmol/L) ve daha yüksek olmasının komplikasyon oranlarını anlamlı derecede artırdığı gösterilmiştir, ancak DSÖ, çok sayıda insana bozulmuş açlık glukozu tanısı koyulmasına neden olma korkusu nedeniyle açlık kan şekerinin normalinin üst sınırını 110 mg/dL'nin altında tutmayı seçmiştir. Ancak ADA normal açlık kan şekeri seviyesinin üst sınırını 100 mg/dL altındaki açlık plazma glukozuna indirmiştir. Normal açlık kan şekeri: 6.1 mmol/l (110 mg/dL) ve altı Bozulmuş açlık plazma glukoz seviyesi: 6.1 mmol/l'den (110 mg/dL) 6.9 mmol/L'ye (125 mg/dL) arasındadır. Normal açlık kan şekeri: 5.6 mmol/l (100 mg/dL) ve altı Bozulmuş açlık plazma glukoz seviyesi: 5.6 mmol/L (100 mg/dL) ila 6.9 mmol/L (125 mg/dL) arasındadır. Bozulmuş glukoz toleransı (BGT), diyabet öncesi kan şekerinin yüksek olması durumudur ve insülin direnci ve artmış kardiyovasküler patoloji riski ile ilişkilidir. Bozulmuş glukoz toleransı, tip 2 diabetes mellitustan uzun yıllar önce ortaya çıkabilir. Bozulmuş glukoz toleransı, mortalite için de bir risk faktörüdür. Prediyabet tipik olarak, tek belirtisi olan yüksek kan şekeri olması dışında belirgin bir belirti veya semptom göstermez. Hastalar, susama, artan idrara çıkma ve yorgun hissetme gibi tip 2 diyabetes mellitus belirtilerini ve semptomlarını gözlemlemelidir. Prediabet, vücut insüline karşı direnç kazandığında veya insülini kullanamadığı zaman gelişir. Diyabete neden olan bazı risk faktörleri; Bu durumlar, temelde insülin direnciyle ilişkilidirler ve tip 2 diabetes mellitus gelişimi için risk faktörleridir. Bu zemine sahip kişiler (Bozulmuş glokoz toleransı ya da bozulmuş açlık glukozuna sahip olanlar) artmış kardiyovasküler hastalık riski taşımaktadırlar. Bu iki risk faktörünün arasında, bozulmuş glukoz toleransı kardiyovasküler hastalık ve mortalite için daha büyük bir risk faktörüdür. Bir şekilde düşünüldüğünde, prediyabet diyabetin erken bir aşaması olduğu için bir yanlış bir isimlendirmedir. Günümüzde diyabetin tıbbi teşhisi konulmadan önce tip 2 diyabet ile ilişkili sağlık sorunlarının oluştuğu bilinmektedir. Bir şekilde düşünüldüğünde, prediyabet diyabetin erken bir aşaması olduğu için bir yanlış bir isimlendirmedir. Günümüzde diyabetin tıbbi teşhisi konulmadan önce tip 2 diyabet ile ilişkili sağlık sorunlarının oluştuğu bilinmektedir. Prediabetin bir öncüsü olduğu durum olan 2 tip diyabetes mellitus, ikizlerde genetik olarak % 90-100 uygunluk gösterir ve HLA (Human leukocyte antigen - İnsan lökosit antijeni ilişkisi yoktur. Genetik faktörler, tip 2 diyabetin yaygın olarak ortaya çıkmasında nispeten küçük bir rol oynarlar. Genetik bir yatkınlığın olmaması, batı yaşam tarzındaki ve yine batı diyetindeki önemli değişikliler ile tip 2 diyabetin ortaya çıkmasındaki büyük artış arasında mantıksal olarak bir ilişki olması gerektiği sonucu çıkarılabilir. Günümüzde insan genomu daha fazla araştırıldığı için, tip 2 diyabete farklı derecelerde yatkınlık sağlayan farklı lokuslardaki çoklu genetik anomalilerin bulunabilmesi de olasıdır. Diyabetes mellitus (DM), hiperglisemi ve pankreastaki insülin üretimindeki bozukluklar ve/veya insülin etkilerine karşı zayıf bir toleransla karakterize bir grup metabolik hastalıktır. Diyabetes Mellitus, morbidite ve mortalitenin önde gelen bir nedenidir. Bu hastalığın fazla bir belirti göstermemesi yüzünden, hastalığın tanısı genellikle gecikmektedir. Hastalığın etkileri büyük kan damarlarını (örneğin, kalp damar sisteminin büyük arterleri içindeki ateroskleroz) veya gözün retinasına, böbreğe verilen zarara ve sinirlerin zarar görmesine neden olan daha küçük kan damarlarını etkileyebilir. Normal glukoz homeostazı, birbiriyle ilişkili üç süreçle kontrol edilir. Bu süreçler arasında glukoneojenez (karaciğerdeki glukoz üretimi), vücudun periferal dokuları tarafından glukozun emilmesi ve kullanılması ile pankreatik beta adacık hücreleri tarafından insülin salgılanması yer alır. Kan dolaşımında glukoz varlığı, pankreasın beta adacık hücrelerinden insülinin üretimini ve salınmasını tetikler. İnsülinin ana işlevi, kan dolaşımından glukozun, çizgili kaslar, fibroblastlar ve yağ hücreleri gibi vücudun belirli hücrelerine taşınım hızını arttırmaktır. İnsülnin varlığı, aynı zamanda amino asitlerin taşınması, karaciğer ve iskelet kaslarında glikojen oluşumu, glikozdan trigliserit oluşumu, nükleik asit sentezi ve protein sentezi için de gereklidir. İnsülin, ilk olarak hedef hücredeki insülin reseptörlerine bağlanarak hücreye girer. Diyabetes mellitusu ve prediyabeti olanların bazılarının glukoz toleransının bozulması demek, bu bireylerdeki kan şekeri seviyelerinin anormal derecede yüksek seviyelere çıkmasıdır. Bu, pankreatik hormon (insülin) salınımının olmaması veya hedeflenen dokuların mevcut insüline yanıt vermemesinden veya her iki sebebe birden sahip olmaktan kaynaklanabilir. Genellikle, prediyabet bir kan testi ile teÅŸhis edilir: Bununla birlikte, glikozillenmiş hemoglobin değerinin (HgbA1c) kesinliği de şüphelidir. Açlık glukoz değeri pozitif olduğunda teşhisi doğrulayabilir, ancak açlık kan şekeri değeri negatif olduğunda teşhis için yeterli doğrulukta bir bilgi sağlamaz. 2016'da yapılan bir incelemede kan şekeri seviyesi 100 mg/dL'nin üzerinde ve glikozillenmiş hemoglobin değeri %5.7'nin üzerinde olduğunda sonuçların daha kötü olacağı bulunmuştur. Yukarıda sıralanan sınırların üzerindeki her kan şekeri seviyesi ise diyabet tanısını doğrulayacaktır. Açlık plazma glukoz tarama testleri 30-45 yaşlarında başlamalı ve en az üç yılda bir tekrarlanmalıdır. Risk faktörü taşıyan bireylerde ise daha erken ve daha sık tarama yapılmalıdır. Risk faktörleri aşağıda listelenmiştir: ,Amerikan Endokrinoloji Koleji (ACE) ve Amerikan Klinik Endokrinologlar Derneği (AACE), tip 2 diyabetin başlamasının önlenmesi için yaşam tarzı değişiklikleri içeren kılavuzlar geliştirmiştir. Bunlar; Prediyabetin tedavi edilebilir bir hastalık durumu olduğuna dair pek çok kanıtl vardır. Yoğun kilo kaybı ve yaşam tarzı değişiklikleri, eğer devam ederse, glukoz toleransını önemli ölçüde artırabilir ve bozulmuş glukoz toleransından tip 2 diyabete doğru ilerlemesini önleyebilir. Diyabet Önleme Programı çalışmasında, her bir kilogram kilo kaybının diyabet gelişme riskinde %16'lık bir azalma oluşturduğu bulunmuştur. Az yağlı bir diyetle, vücut ağırlığının %7 oranında azaltılması ve haftada 150 dakika egzersiz yapılması hedeflenir. Gözlemsel çalışmalarda vejetaryen diyetlerini takip eden bireylerin diyabet geliştirme risklerinin, vejetaryan olmayanlarla karşılaştırıldığında yaklaşık yarısı kadar olduğu buiunmuştur. Amerikan Diyabet Birliğinin, ADA, kılavuzları, hafif bir kilo kaybı (vücut ağırlığının % 5-10'u), orta yoğunlukta egzersiz (günde 30 dakika) ve sigara kullanımının kesilmesini önermektedir. Medyada ve sosyal medyada, yüksek yağlı, yüksek proteinli, düşük karbonhidratlı bir diyetin prediyabeti tersine çevirebileceğini iddia eden pek çok anekdot vardır, ancak bu tür diyetlerin etkinliği için kesin kanıtlar sağlamak adına daha fazla bilimsel kanıt gerekmektedir. Ağır risk faktörleri olan hastalar için reçeteli ilaçlar uygun olabilir. Bu yaklaşım, yaşam tarzı değişikliklerinin başarısız olduğu veya sürdürülebilir olmadığı ve tip 2 diyabet gelişimi için yüksek risk altında olan hastalarda düşünülebilir. Metformin ve akarboz, açık diyabetin gelişmesini önlemeye yardımcı olur ve ayrıca bu ilaçlar iyi bir güvenlik profiline sahiptirler. Kanıtlar ayrıca tiyazolidinedionları da desteklemektedir ancak bu ilaç grubu ile ilgili güvenlik kaygıları vardır ve GLP-1 reseptör agonistleri, DPP4 inhibitörleri veya neglitinitler gibi yeni ajanlarla ilgili veriler de eksiktir. Prediyabeti olan hastaların tip 2 diyabetes mellitus teşhisine doğru ilerlemesi kaçınılmaz bir sonuç değildir. Prediyabet hastalığı yaşayan insanların diyabetes mellitus teşhisine doğru ilerlemesi olasılığı üç ila beş yıl içinde yaklaşık % 25'tir. 1988–1994 yılları arasında yapılan araştırmalar, 40-74 yaş grubundaki toplam ABD nüfusunun %34'ünün bozulmuş açlık kan glukozuna, %15'inin bozulmuş glukoz toleransına ve %40'ının prediyabete sahip olduğunu göstermiştir (bozulmuş açlık glukozu ya da bozulmuş açlık kan şekeri seviyeleri ya da her iki durum birden). 2002 yılında 18 milyon kişiye (nüfusun %6'sı) tip 2 diyabet hastası olarak teşhis konmuştur. Diyabetin ortaya çıkma olasılığı büyümektedir. 2014 yılında 29,1 milyon insan veya ABD nüfusunun %9'u diyabet hastasıdır. 2011-2012 yıllarında ABD'de hemoglobin A1C, açlık plazma glukozu veya iki saatlik plazma glukozu tanımlamaların sonuçlarına göre diyabet prevalansı toplam diyabet için %14, tanı konulan diyabet için %9, tanı konmamış diyabet için % 5 ve prediyabeliler için %38'dir. Yatak (meteoroloji) Yatak, havada görece düşük atmosfer basıncına sahip bölgelerin genel adı. Yüzeyde ya da asılı durumda gerçekleşebilen yataklar genellikle bulut ve yağmur oluşumu ile rüzgâr yönünün değişmesine yol açmaktadır. Yağışın nedeni, yatağın altındaki nemli havanın yakınsama nedeniyle yükselmesidir. Fransa-Suriye iliÅŸkileri Fransa ve Suriye arasındaki ilişki, uzun ve köklü bir tarihi geçmişe sahiptir. Suriye; I. Dünya Savaşı'nın ardından çöküşe geçen Osmanlı İmparatorluğu'ndan ayrılıp, Fransa'nın bir mandası haline gelmiş ve yaklaşık yirmi yıl boyunca Fransız boyunduruğu altında kalmıştır. Fransız ordusu tamamen Suriye topraklarını boşaltıp, son birliklerini de bölgeden çektikten sonra bu iki devlet arasında yeni bir dönem başlamış; Suriye'nin bağımsız bir devlet olarak tanınmasının ardından ikili diplomatik ilişkiler hızla gelişmeye başlamıştır. Fransa'nın Şam'da bir büyükelçiliği (2012 yılının Mart ayından beri kapalı durumdadır), Halep ve Lazkiye'de ise konsoloslukları bulunurken; Suriye'nin de Paris'te bir büyükelçiliği ve Pointe-à-Pitre ile Marsilya'da birer tane konsolosluğu bulunmaktadır. Yine de bu tarihsel bağlara rağmen iki ülke arasındaki ilişkilerde, Orta Doğu ülkelerinin değişken siyasi gündemi ve Fransa'nın izlediği dış politikalar sebebiyle sık sık gerilimler yaşanmıştır. Fransa, Ağustos 2011 itibarıyla Suriye ile resmi ilişkilerini kesmiş; İran ve Rusya'nın desteklediği Beşşar Esad'ın aksine ülkedeki muhalif grupları destekleme kararı almıştır. Ayrıca Fransa, 13 Kasım 2012 tarihinde yayınladığı bir açıklamayla, Suriye Muhalif ve Devrimci Güçler Ulusal Koalisyonu'nu tanıyan ilk batılı devlet olmuştur. Suriye'nin Osmanlı Devleti'nden kopmasına sebep olan Arap Ayaklanması'nın ardından; 1918 yılının Ekim ayında Edmund Allenby komutasındaki İngiliz kuvvetleri, ayaklanmanın başlayıp alevlenmesine yardım eden I. Faysal ve Mekke emiri Hüseyin bin Ali'nin refakatinde Şam'a girmiş ve bölgede bir Arap devleti kurulmasına öncülük etmişlerdir. Fakat kurulan bu yeni devlet Arapları tatmin etmemiş ve büyük bir hayal kırıklığı yaratmıştır. Çünkü İngilizler ayaklanmadan önce bölgedeki Arap kabilelerine Suriye'den Yemen'e kadar uzanan toprakların tamamını vadetmelerine rağmen, Fransa ile yaptıkları gizli bir anlaşma ile söz konusu toprakların büyük bir kısmını kendi aralarında bölüşmüşler ve Araplaraysa sadece Suriye'nin iç kısımlarından küçük bir alan vermişlerdir. 8 Ekim'e gelindiğinde Araplar beklenmedik bir olayla karşı karşıya kalmışlar; Fransızlar Beyrut üzerinden karaya çıkarak bütün Lübnan sahil şeridini işgal etmişlerdir. Bununla yetinmeyen birlikler iç bölgelere doğru ilerlemiş ve kurulan Arap devletini feshederek Suriye'deki kontrolü ele geçirmişlerdir. 14 Temmuz 1920'de; general Gouraud Kral Faysal'a bir tercih şansı vererek, teslim olma veya boyun eğme arasında bir seçim yapmasını istemiş ve böylece kararı her ne olursa olsun sonucun değişmeyeceğini bildirmiş olmuştur. Savaş bakanı Yusuf el-Azma'nın bütün diretmelerine rağmen savaştan çekildiğini bildiren Faysal kaçmış; Yusuf el-Azma ise dağılan Arap ordusundan ayakta kalabilmiş olan birkaç birliği ve gönüllü askerlerden oluşan taburları birleştirerek, Maysalun Savaşı'nda 12.000 kişiden oluşan güçlü Fransız ordusuna karşı direnişe geçmiştir. Bu başkaldırıda başarılı olamayan Azma savaş alanında hayatını kaybederken, kurduğu ordunun da büyük bir kısmı telef olmuştur. Çatışmaların başladığı tarihten 10 gün sonra, 24 Temmuz 1920'de; Şam resmen Fransız ordusu tarafından işgal edilmiştir. Fransa-Suriye Savaşı'nın ardından, 29 Ekim 1923 itibarıyla Suriye bir Fransız mandası haline gelmiştir. Fransa, mevcut Suriye topraklarını bölgedeki mezhepsel çeşitliliğe göre altı parçaya bölerek yönetmiştir. Bu bağlamda oluşan 6 devlet; Şam Devleti, Alevi Devleti, Cebel el-Dürzi Devleti, Hatay Devleti, Halep Devleti ve Lübnan Devleti'dir. Bu bölünüşün sebebi, Arapların ileride Fransız mandasına karşı milli bir birlik oluşturup karşı koymalarına engel olmak olduysa da hemen hemen bütün dini gruplar Fransızlara ve onların egemenliği altında yaşamaya karşı çıkmışlardır. 23 Ağustos 1925 tarihinde; Dürzi lider Sultan el-Atraş öncülüğünde bir grup, Fransa'nın Suriye'deki egemenliğine karşı devrimci bir ayaklanma başlatmıştır. Çıkan ayaklanmaya Suriye genelindeki bütün etnik ve dini gruplar destek vermiş, Fevzi el-Kavukçu gibi dönemin önde gelen milliyetçileri de bu başkaldıraya katılmışlardır. Ayaklanmalar her ne kadar 23 Ağustos'ta başladıysa da isyanın temelleri olaylardan yaklaşık bir ay önce, 22 Temmuz 1925 tarihinde atılmıştır. Fransa bölgeye Afrika'daki sömürge noktalarından en son teknoloji silahlarla donatılmış binlerce askeri birlik göndermesine ve çıkan karışıkları Şam Bombardımanı ile bastırmaya çalıştıysa da, bu baskınlık ancak 1927 yılının baharına kadar sürmüş; hakkında idam kararı çıktığı için Mavera-i Ürdün Emirliği'ne kaçan el-Atraş ülkesine geri dönerek Fransızlarla masaya oturmuş ve bir bağımsızlık anlaşması imzalamıştır. İmzalanan anlaşmaya rağmen Suriye hemen bağımsız olamamıştır çünkü Fransız meclisi bölgenin terk edilmesi hakkındaki yasaya onay vermemiştir. Suriye, Fransa Muharebesi yıllarında Vichy Fransası kontrolüne geçmiş; Suriye-Lübnan Savaşı'nda İngiliz ve özgür Fransız kuvvetleri burayı tekrar işgal edene kadar bağımlı bir devlet olmaya devam etmiştir. Nihayetinde 17 Nisan 1946 tarihinde Suriyeli milliyetçiler ve İngilizlerin baskısıyla yönetimi bırakma kararı alan Fransa tüm ordularını geri çekmiş ve bağımsız bir Suriye devleti kurulmasının yolu açılmıştır. Fransa-Suriye ilişkileri, Suriye'nin bağımsızlığından sonra da iyileşmeler göstererek devam etmiştir. Haziran 2000'de Hafız Esad'ın cenaze törenine katılan dönemin Fransız devlet başkanı Jacques Chirac, merasime katılan tek batılı devlet yöneticisi olmuştur. Refik el-Hariri'nin öldürülmesinde rol oynadığı veya olayın baş aktörlerinden biri olduğu düşünülen Suriye, küresel camiada büyük tepki toplamış ve yalnızlığa itilmiştir. Nicolas Sarkozy dönemindeyse Suriye bu siyasi yalnızlıktan çekilmeye çalışılmış, onun sunduğu öneriyle beraber Suriye Akdeniz için Birlik'e katılmıştır. Bu önemli gelişmeden sonra Şam'a bir diplomatik gezi düzenleyen Sarkozy, Hariri suikastından sonra ülkeyi ziyaret eden tek batılı ülke başkanı olmuştur. Beşar Esad ise 13 Temmuz 2008 tarihinde Paris'e giderek iade-i ziyaret gerçekleştirmiş, Sarkozy ile görüştükten sonra Bastille Günü kutlamalarına onur konuğu olarak katılmıştır. Suriye İç Savaşı'nın patlak vermesinin ardından 2012'de Fransa, Esad'ın koltuğu terk etmesini istemiş ve ülkedeki muhalif gruplara tıbbi ve askeri yardımlar yapmaya başlamıştır. 2013 yılının Ağustos ayında Guta'da rejim güçleri tarafından gerçekleştirilen kimyasal saldırının üzerine askeri müdahale isteyen Fransa'nın bu talebi, dönemin ABD başkanı Barack Obama tarafından reddedilmiştir. 2014 Ağustos'una kadar bölgede hiçbir askeri faaliyete doğrudan katılmamış olan Fransa, François Hollande döneminde Suriye'ye ordularını gönderme kararı almıştır. Irak ve Şam İslam Devleti'nin kuruluşunu takiben 2015 yılının Kasım ayından beri Suriye'deki IŞİD hedeflerini havadan vurmaya başlayan Fransa, 2015 Paris saldırılarını bahane göstererek bunu uluslararası hukukun kendini savunma ilkesine dayandırmış ve o tarihten beri gerçekleştirilen bombardımanların sayısı günden güne artmıştır. Fransa'nın düzenlediği hava saldırıları genelde ABD hava kuvvetleri ile koordineli bir şekilde gerçekleşmiştir. Kasım ayı ortalarında Fransa, BM üyelerini İslam Devleti ve El Nusra Cephesi'yle mücadelede "gerekli tüm tedbirleri" almaya çağırmakta olan Birleşmiş Milletler Güvenlik Konseyi kararını hazırlamış; bu karar Birleşik Krallık tarafından da destek görmüş ve 20 Kasım 2015 tarihinde konsey tarafından oy birliğiyle kabul edilmiştir. Ayrıca yine aynı gün Fransa, Rusya'nın 'Suriye'deki Fransız hava saldırılarının petrol tesislerine karşı yasadışı bir hareket olduğu'nu belirten iddialarını reddederek, bunun IŞİD'in saldırılarına "uygun ve gerekli bir cevap" olduğunu açıklamıştır. Fransa cumhurbaşkanı Emmanuel Macron 14 Nisan 2018'de yaptığı açıklamada; Duma'da gerçekleştirilen saldırıları kastederek, Fransa'nın kırmızı çizgisinin geçildiğini söyledi. Fransa, ABD ve Birleşik Krallık, Suriye saatiyle sabaha karşı 04:00'ten itibaren rejim kontrolü altında olan birçok bölgeye uçaklardan ve gemilerden atışları gerçekleştirilen füze saldırılarına başladı. Operasyondan sonra üç ülke de bu saldırıların, 7 Nisan tarihinde Duma'da sivillere yönelik yapılan kimyasal saldırıya karşı bir cevap olduğu savunmasını yaptı. Suriye'deki Esad rejimi Duma saldırılarını kendilerinin düzenledikleri iddialarını reddederek, bu üç devletin Suriye topraklarına yönelik gerçekleştirdikleri askeri saldırıları uluslararası hukukun ihlali olarak nitelendirdi. 2001 yılında Fransa cumhurbaşkanının Beşar Esad'a verdiği Legion d'honneur ödülü de "Esad'ın ABD'nin kölesi olan bir ülke tarafından verilen bu ödülün kabul edilemeyeceği" gerekçesiyle Fransa'ya iade edildi. 2018 Chengdu Açık - Tekler Denis Istomin turnuvanın son şampiyonuydu, ancak bu yıl turnuvaya katılmamayı tercih etti. Bernard Tomic, finalde Fabio Fognini'yi 6-1, 3-6, 7-6'lık setlerle mağlup ederek şampiyon oldu. İlk dört seribaşı tenisçi ilk turu bay geçerek maç yapmadan ikinci tura yükseldi. Naik Yusufov Naik Yusifov (d. 5 Ocak 1970, Tovuz ili, Ağdam - ö. 24 Mart 1992, Tovuz, Koha Nabi), Azerbaycan Ulusal Kahramanı. Naik Yusifov 5 Ocak 1970 yılında Tovuz ilçesinin Ağdam köyünde doğmuştur. 1987'de burada okulu bitirdikten sonra Sovyet Ordusu sıralarına çağırılmıştır. Naik askeri hizmetini bitirdiği zaman cümhuriyetde gergin durum yaranmış, Ermenistan'la sınır bölgeleri neredeyse kontrolsüz kalmıştı. O zaman Ulusal Ordu kurulmadığından, sadece yerel savunma örgütleri bölgeyi denetliyordu. Naik, sırayla, Ana Vatan borcunu yerine getirme yolunda ilk adım olarak köyde kendini savunma örgütüne yazılıyor. Naikin "Çanlıbel" adlı mekandaki ilk başarılı mücadelesi onu bir sonraki davaya ilham kazanmasına neden oluyor. 24 Mart 1992'te ermeni haydutları Tovuz'un Koha Nabi köyüne saldırdılar. Naik kendi savaşa geldiğinde, köy ateşler içinde yanıyordu. O, el bombasını hızla düşmanın PDM'sine doğru çevirdi. Bir anda, makineyi alev aldı. Naik, dostlarını kuşatmadan kurtarmak için hayatını feda etdi. İleri atılan yiğit savaşçını el bombası yere yıktığından ayağa kalkamadı. Fakat ona yaklaşan soygunculara ateş açtı. Ana Vatanın cesur oglu, düşmanın eline düşmenin eline düşmesinu engellemek için son bombasını göğsüne itiyor. Böylece son nefesinde yakındaki ermeni soyguncusunu da yok etmiştir. Elhan Zülfügarov Elkhan Zülfügarov, Azerbaycan'ın Ulusal Kahramanı, Karabağ Savaşı şehiti. Elkhan Zülfügarov 29 Haziran 1954 yılında Füzuli ilçesinin Üçbulag köyünde doğmuştur. 1969'ta Bünyad Serdarov adına 1 sayılı okulun 8.sınfını bitirmiştir. Daha sonra Yevlakh ilçesinde okulu devam etmiştir. 1971 yılında teknik okuluna başlamış. 1972'de askeri hizmete çağırılmıştır. 1974 yılında Ukrayna SSR'de hizmetini tamamlamış ve bitmemiş eğitimini devam etdirmiştir. 1975'te tayinatla Novosibirsk şehrine gönderilmiştir. Faaliyetine bir polis memuru olarak başlamış ve üstteğmen rütbesini almıştır. 1988 yılında azerbaycanlıların Batı Azerbaycan'dan sınır dışı edildiğini ve Karabag olaylarının başladığını bilerek Azerbaycan'a döndü. 1992'de gönüllü olarak Ulusal Ordu'suna katıldı. Lachin, Gubadlı, Zangilan ve Füzuli ilçelerinde giden dövüşlerde yer almıştır. Onu "Edik" kimi tanıyan ermeniler onun için ödül koymuştur. O, 40'tan fazla askeri operasyona katılmış, kısa süre içinde, kaptan rütbesine ve istihbarat grubunun başkan yardımcılığına atanmıştır. Ermenice, rusçası konuşması iyi olduğu için en önemli bilgileri elde edebiliyordu. 4 Ocak 1994 tarihinde, elde edilen istihbarat nedeniyle 19 köy kurtarıldı ve düşman yok edildikten sonra çok sayıda silah ve ağır askeri teçhizat ele geçirildi. Elkhan Zülfügarov 5 Ocak 1994 yılında Şükürbeyli köyü için yapılan savaşta kahramanlıkla şehit olmuştur. Evliydi, 4 çocuğu var. Azerbaycan Cümhurbaşkanının 16 Eylül 1994 tarihli 203 sayılı kararnamesi ile Zülfügarov Elkhan Gaçay oğlu ölümünden sonra "Azerbaycanın Ulusal Kahramanı" makamı ile ödüllendirildi. Bakü şehrinin Şehitliyinde defn edilmiştir. 2018 Chengdu Açık - Çiftler Jonathan Erlich ve Aysam-ül-Hak Kureşi turnuvanın son şampiyonuydu, ancak ikili turnuvaya birlikte katılmamayı tercih etti. Erlich, James Cerretani ile birlikte oynadı, ancak Guido Pella ve João Sousa'ya ilk turda kaybetti. Qureshi ise Santiago González ile takım kurdu ve yarı finalde Ivan Dodig ve Mate Pavić'e kaybetti. Dodig ve Pavić, finalde Austin Krajicek ve Jeevan Nedunchezhiyan'ı 6-2, 6-4'lük setlerle mağlup ederek şampiyon oldu. Hakan: MuhafÄ±z Hakan: Muhafız (özgün adı: "The Protector"), Netflix yapımı dramatik, fantastik, aksiyon ve bilimkurgu türündeki süper kahraman İnternet dizisidir. Türkiye'de çekilen ilk Netflix orijinal dizisi olan "Hakan: Muhafız", ilk gösterimini 5 Aralık 2018'de İstanbul'da düzenlenen özel bir gecede gerçekleştirdi. 14 Aralık 2018'de 10 bölümden oluşan birinci sezon, 26 Nisan 2019'da 8 bölümden oluşan ikinci sezon, 6 Mart 2020'de 7 bölümden oluşan üçüncü sezon ve 9 Temmuz 2020'de dördüncü ve final sezonu Netflix üzerinden yayımlandı. Nilüfer İpek Gökdel'in "Karakalem ve Bir Delikanlının Tuhaf Hikayesi" adlı romanından uyarlanan dizinin yönetici yapımcılığı Onur Güvenatam, Jason George, Özge Bağdatlıoğlu ve Binnur Karaevli tarafından gerçekleştirilmiştir. İstanbul’da bir dükkan sahibi olan Hakan Demir onu evlat edinen babası Neşet’in öldürülmesinden sonra, görevi şehri korumak olan eski bir gizli düzene bağlı olduğunu keşfeder. Hakan Koruyucu olarak ailesinin mirasını benimsemeli, görevi Ölümsüz’ü öldürmek ve şehri yıkımdan korumak olan bir kahraman olmalıdır. Sadık olanlar gizli düzeninin üyeleri olan Kemal ve kızı Zeynep’ten yardım alır. Mehdi Abbasov Mehdi Abbasov (d. 1 Ocak 1960 - ö. 13 Ocak 1992), Azerbaycan Ulusal Kahramanı. Mehdi Abbasov 1 Ocak 1960 yılında Batı Azerbaycan'ın Amasya ilinin (Ermenistan) Yeniyol köyünde doğdu. Ermeni milliyetçilerinin baskısı altında ailesi anavatanlarını terk edib Khazakistan`a gittiği zaman Mehdi 11 yaşındaydı. Onlar Khazakistan`ın Tilkibash köyünün Kulan köyünde yerleştiler. Mehdi, 1980'lerde belgelerini Çimkent Pedagoji Enstitüsü`nün hazırlık departmanına sundu. Bir yıl sonra Karakan Pedagoji Enstitüsü'ne girdi. 1985 yılında aynı liseden mezun oldu ve birincil askeri eğitim ve beden eğitimi öğretmeni ihtisasına sahip oldu. O tayinle Tilkibash ilinin Michurin köyündeki okula gönderildi. Klasik güreş sporu normunu yerine getiren Mehdi, "SSCB spor ustası" adını almıştır. Kasım 1989'da KP Tulkubas Bölge Komitesi'nin kararı ile içişleri ajanslarında çalışmaya gönderildi. 1989-1990 yıllarında "SSCB İçişleri Bakanlığı'nın" Stavropol yüksek kurslarının stajyerleri oldu, sonra Enbeyşn bölgesi İçişleri Departmanı'nda saha görevlisi olarak devam etti. Azerbaycan'ın kara bulutlarında, Mehdi kendi ülkelerindeki vatandaşlarına yardım etmeyi karara aldı Mehdi, 28 Haziran 1991 tarihinde Azerbaycan Cümhuriyeti İçişleri Bakanlığı'na gönderildi. Kariyerine burada İçişleri Bakanlığı'nda Teğmen Yüzbaşı'nın komutanı olarak başladı. Abbasov Mehdi gösterdiği yiğitliye göre "Mikhaylo" lakabını almıştır. O, İçişleri Bakanlığı tarafından dört kez ödüllendirildi. Mikhaylo'nun son savaşı 13 Ocak 1992'de yapıldı. Melikcan postu çevresinde şiddetli savaşlar vardı ve Mehdi her zaman ön sırada savaşıyordu. Bu savaşta keskin nişancı mermisi onu başından ağır yaraladı. Dövüş arkadaşı zor olsa bile, onu tehlikeli araziden çıkarmayı başardı, lakin bir süre sonra ebediyen gözlerini kapattı. BekardÄ±. Binbaşı Abbasov Mehdi Yusuf oğlu, Azerbaycan Cumhurbaşkanı'nın 6 Haziran 1992 tarihli ve 831 sayılı kararı ile "Azerbaycan Ulusal Kahramanı" adıyla ödüllendirildi. Bakü'deki Şehitliğe defn edilmiştir. Ismayilli bölgesinin eski Rushan köyü şimdi cesur bir savaşçının ödülü olarak Mehdikand olarak adlandırılıyor. Ismailli ilinin merkezi caddelerinden biri onun ismini almıştır. Mehdi Abbasov'un yaşamına ve savaşına adanmış "Özel hedef" adlı filmin bir sunumu 2018 yılında Ismayilli'de düzenlendi. Nancy Wilson Nancy Sue Wilson (d. 20 Şubat 1937 – ö. 13 Aralık 2018), Amerikalı siyahi kadın caz şarkıcısı. 1950'li yılların başlarından 2010 yılında köşesine çekilene kadar 55 yılı aşkın müzik kariyerinde birçok ses getirmiş parça seslendiren sanatçı tekli (single) çalışmaları; "(You Don't Know) How Glad I Am" ve "Guess Who I Saw Today" ile bilinir. Kariyeri boyunca 70 civarı albüme imza atan şarkıcı Wilson 3 Grammy Ödülü sahibidir. Müzik kariyeri boyunca yalnız çalışan şarkıcı Nanacy Wilson blues, caz, R&B, pop müzik tarzında parçalar seslendirmiş ve müzik gösterilerine katılarak oyunculukta yapmıştır. Müzikte yağtığı değişik başarılı yorumnlamasıyla kendisine "song stylist" (şarkı stilisti) adı da verilmiştir. Sanatçı müzik kariyeri boyunca sahneye; "Sweet Nancy", "The Baby", "Fancy Miss Nancy" ve "The Girl With the Honey-Coated Voice" adlariyle çıkmıştır. Amerikalı kadın caz şarkıcısı Nancy Wilson 13 Aralık 2018'de kanser sonucu 81 yaşında ölmüştür. Bill Siegel Bill Siegel (24 Aralık 1962 –ö. 11 Aralık 2018), Amerikalı belgesel film yapımcısı ve yönetmeni. Siegel belgesel film çalışmaları; kendisine Emmy Ödülü getiren "The Trials of Muhammad Ali" ve 2003'te Akademi Ödülü adaylığı kazandığı "The Weather Underground" ile dikkat çekmiştir Kariyeri boyunca yapım firması "Kartemquin Filmcilik" adına projeler üreten Amerikalı belgesel film yapımcısı ve yönetmeni Bill Siegel 11 Aralık 2018'de 55 yaşında ölü olarak bulunmuştur. HÃ¼seyin Demirli Hüseyn Demirli ("Hüseyn Zeynal oğlu Demirli"; d. 4 Ağustos 1993, Bilesuvar, Azerbaycan - ö. 2 Nisan 2016, Azerbaycan), Azerbaycan Silahlı Kuvvetleri Komutanı’dır. Nisan savaşları sırasında 2016 yılında şehit oldu ve ölümünden sonra "Askeri Hizmette Farklandığı" için III derece madalyası ile teltif edildi. Hüseyin Demirli 4 Ağustos 1993'te Bilasuvar'da doğdu. Hüseyin Demirli, 6 Ekim 2011 tarihinde Bilasuvar İlçe Askeri Komiserliği'nden askerlik görevine çağrıldı ve birkaç kez askeri birlik yönetiminde örnek bir asker olarak ödüllendirildi. Hüseyin Demirli, 2013 yılında askerlik görevine başladı ve 2014 yılında Beylagan ilçesinden askeri birliğine gönüllü olarak katıldı. Genç Çavuş Hüseyin Demirli, Nisan 2016'da Azerbaycan-Ermenistan hattındakı çatışmada kahramanlıkla şehit oldu. 5 Nisan'da Hüseyin Demirli, doğduğu yer olan Bilasuvar'dakı son evine yollandı. Cenaze törenine binlerce bölge sakini yanı sıra askerler ve askerlerin subayları da katıldı. Cenaze töreninin sonunda bir yaylım ateşi açıldı ve komutan Demirli uğrunda şehit olduğu toprağa emanet edildi. Hüseyn Demirli, Azerbaycan Cumhuriyeti Cumhurbaşkanı İlham Aliyev'in emriyle "Askerlik Hizmetinde Farklandığı" için III derece madalyası ile teltif edilmiştir. Jeff Davis ilÃ§esi, Teksas Jeff Davis ilçesi veya Jeff Davis County Amerika Birleşik Devletleri'nin Teksas eyaletinde bulunan bir ilçedir. İlçenin nüfusu 2010 sayımına göre 2,342'dir. İlçenin merkezi Fort Davis şehridir. Natik Ahund Natik Ahund (tam ismi: "Natik Namık oğlu Ahundov") — Azeri sinema yönetmeni, yapımcısı ve senaristi. Natik Namık oğlu Ahundov 15 Şubat 1975 yılında Azerbaycan'ın Lenkeran şehrinde müzisyen ailesinde doğdu. Lenkeran şehri 1 numaralı okulda eğitim görmüş, 1994-1998 yıllarında Lenkeran Devlet Üniversitesi (LDÜ), Beşeri Bilimler Fakültesi'nde, Tarih ihtisası üzere eğitim gördü. Öğrencilik yıllarından sosyal, ülkede ünlü eğlence kulübü (KVN) olan "Lumu" takımının kaptanı olmuştur. 1998 yılında LDÜ-nü bitirmiş, aynı yıl Azerbaycan Devlet Kültür ve Güzel Sanatlar Üniversitesinin Tiyatro ve Sinema Bölümü "Sinema yönetmenliği" dalında eğitim gördü. Kurs yöneticisi ünlü Azeri film yönetmeni Eldar Kuliyev olmuşdur. 1998 yılından itibaren Bakü'de yaşamış ve yönetmenlik sanatı alanında faaliyet göstermeye başladı. Televizyon kanallarında program yönetmeni, proje başkanı, dizilerde de yönetmen, sunucu vs. gibi işlerde çalışmaya başladı. 2008 yılında Koşan Atlar Production sinema şirketini kurdu ve hala bu şirketin başkanlığını yürütmektedir. Film, dizi, reklam, klip alanı ile ilgili faaliyetleri var. Bu yıllar boyunca Koşan Atlar Production'un ürettiği, toplumsal, güncel konulu sosyal filmlerde yönetmen, senarist, yapımcı, oyuncu gibi faaliyetleri oldu ve hala var. Katıldığı birçok festivallerde yönetmen, senarist dalları üzere galip olmuş, diploma ve ödüle layık görüldü. 2018 yılının Şubat ayından İstanbul'da yaşıyor. Evli ve üç çocuğu var: İki kız, bir erkek: Rukiye, Ebülfez, Esmanur. Birkaç filmlerinde çocukları da rol aldı. ANS televizyon kanalında aşağıdaki yayın ve programların yönetmeni oldu: Azerbaycanın ATV telekanlında yayınlanmış "Doktorlar" dizisinde yönetmenm ve oyuncu. "Hazar TV"de yayınlanmış "Yaşananlar" seri filmler projesinde yönetmen, oyuncu. "İnteraz TV" kanalının Bakü yayınında, ilk tv faaliyet yaratıcısı, baş yapımcı, yönetmen, proje yöneticisi ve "Bir an dur!" bilimsel toplum programı ile "Ebedi Saadete Götüren Yol" projelerinin sunucusu oldu. Azerbaycan, Türkiye ortak internet tv kanalı olan Vision TV-de baş yönetmen gibi faaliyetleri oldu. 2008 yılında tesis ettiği "Koşan Atlar Production" şirketine başkanlık yapıyor. 2017 yılında Natik Ahundun ssenaristliyi ve yönetmenliği ile çekilmiş bir reklam filmi Azerbaycan basınında geniş yankı uyandırmış, Ahund bu olaya göre hatta polise bile çağrıldı. "Dünyada Bir Gün" hayat olaylarından oluşan filmler, sosyal medyada yüksek sayıda seyirci ilgisini çekmiştir. Her biri altyazı ile ingilizceye çevrilmiştir. Bu filmler serisinden olan "Ramazan Payı" filmi, dünyanın değişik ülkelerinde izlenmiş, Türkiye'de, türkçe dahil Almanya'da almanca altyazı ile çevrilmiş ve yayınlanmıştır. 2000: Bibo (etüd, 2000): “Umutlu Gelecek” festivali yönetmen ödülü 2001: Biz kimiz (etüd, 2001): Bakü’de ilk kez düzenlenmiş audiovizyon festivali galibi 2015: Bakü "Yeni Sabah" film festivali başkanı 2016: Hudutsuz (kitap fragmanı, 2016): Kitap fragmanı festivali galiplerinden 2016: Azerbaycan’da ilk kez DSD reklam projesi yönetmeni 2017: Kazan XIII Uluslararası Müslüman Sineması festivali Leverano Leverano İtalya'nın Apulia bölgesine bağlı Lecce ilinde bulunan bir komündür. Komünün nüfusu 30 Eylül 2017 tarihi itibarıyla 14,283'tür. Monteroni di Lecce Monteroni di Lecce İtalya'nın Apulia bölgesine bağlı Lecce ilinde bulunan bir komündür. Komünün nüfusu 30 Kasım 2017 tarihi itibarıyla 13,925'tir. KoÃ§baba Koçbaba ( "Levita"), Yunanistan'da On İki Ada'nın parçası olan bir adadır. Ada, Ege Denizi'nin doğusunda Ardıççık ve Kelemez adaları arasında yer almaktadır ve idari olarak Güney Ege bölgesine bağlı İleryoz belediyesi sınırları içerisindedir. Koçbaba, Türkiye tarafından Ege'de Gri Bölgeler olarak tanımlanan egemenliği tartışmalı adalardan biridir. Bursa Futbol Ligi Bursa Futbol Ligi Bursa'da 1924 ile 1959 yılları arasında düzenlenen bir futbol ligiydi. Önceki adı San'atkâran Spor Derneği olan Acar İdman Yurdu takımı ligi domine ederek açık ara en başarılı takım olmuştur. 1959'da Millî Lig'in kurulmasıyla Bursa Ligi birinci seviye olmaktan çıkmıştır. 1963 yılında beş takımın birleşmesiyle kurulan Bursaspor ilk kez düzenlenen Türkiye 2. Futbol Ligi'ne katılmıştır. Ardıççık Ardıççık ( "Kinaros"), Yunanistan'da On İki Ada'nın parçası olan bir adadır. Ada, Ege Denizi'nin doğusunda Kelemez ve İleryoz adalarının batısında yer almaktadır ve idari olarak Güney Ege bölgesine bağlı İleryoz belediyesi sınırları içerisindedir. Ardıççık, Türkiye tarafından Ege'de Gri Bölgeler olarak tanımlanan egemenliği tartışmalı adalardan biridir. Cumhuriyet MeydanÄ± (Belgrad) Cumhuriyet Meydanı ( "Trg republike"), Sırbistan'ın başkenti Belgrad'da bulunan bir meydan ve mahalledir. Meydan, Belgrad'ın Stari Grad belediyesinde yer almaktadır. Meydan, Sırbistan Ulusal Müzesi, Belgrad Ulusal Tiyatrosu ve Prens Mihailo Anıtı de dahil olmak üzere Belgrad'ın tanınmış yerlerinden bazılarına ev sahipliği yapmaktadır. II. Gubaz II. Gubaz (, ; ö. 555) yaklaşık 541 yılından suikasta uğradığı 555 yılına kadar Lazika'ya hükmeden kraldır. İlk başta Bizans İmparatorluğu'nun vasali olarak tahta çıktı ancak Bizans makamlarının ağır uygulamaları sonucunda Bizans'ın başlıca rakibi Sasani İmparatorluğu'ndan yardım almaya çalıştı. Lazika Savaşı'nın liderlerinden biriydi. 541'de Sasani ordusunun yardımı ile Bizanslılar, Lazika'dan gönderildi; ancak Sasaniler ülkeyi işgal etti. Bunun üzerine 548'de Bizans'tan yardım isteyen Gubaz, sonraki birkaç yıl boyunca Bizans'ın müttefiki olarak kaldı. İki imparatorluk Lazika'nın kontrolü için savaşırken, Petra Kalesi mücadelenin odak noktası olmuştu. Sonunda Gubaz, savaştan bir sonuç alınamaması üzerine Bizans generalleriyle kavga etti ve sonrasında generaller tarafından öldürüldü. Gubaz'ın annesi Valeriana, Bizanslıydı. I. Tsate'nin Valeriana ile olan evliliği, Lazika soyluları ve Bizans elitleri arasında kaydedilen en eski evlilik olarak gözükmektedir. Genellikle senatör aristokrasisinden olmak üzere, Bizanslı kadınlarla evlenmek Laz kraliyet ailesinde yaygındı: Gubaz'ın amcası Kral Opsite (tam olarak hangi tarihlerde hüküm sürdüğü bilinmiyor), Bizanslı soylulardan Theodora ile evliydi. Gubaz'ın kendisinden sonra tahta geçen Tsate adlı küçük kardeşi ve isimsiz bir kız kardeşi olduğu bilinmektedir. Evli ve çocukları olan Gubaz'ın ne çocuklarının ne de karısının adı bilinmektedir. Gubaz'ın babasının adı, antik yıllarda yazılmış kaynaklarda geçmemektedir. Cyril Toumanoff, Gubaz'ın Kral I. Tsate'nin oğlu olduğunu ve ondan sonra tahta geçtiğini, ayrıca amcası Opsite'nin asla bir kral olarak Lazika'yı yönetmediğini varsaymıştır. Gubaz'ın tahta çıkma tarihi bilinmemekle birlikte, ilk kez Lazların kralı olarak onaylandığı 541'e yakın bir tarihte olduğu belirtilmektedir. İmparatorluk sarayında bir makam olan "silentiarius" makamında olduğundan, tahta çıkışından önce Bizans'ın başkenti Konstantinopolis'te birkaç yıl yaşamış olması ihtimalinin yanı sıra; tahta çıkışından sonra onursal bir atama olarak bu unvanın kendisine verilmesi ihtimali de bulunmaktadır. Lazika; Kral I. Tsate, Sasani egemenliğini 522 yılında reddettiğinden beri Bizans'a bağımlı bir devlet olmuştu. Ancak İmparator I. Justinianus döneminde uygulanan Bizans tedbirleri Lazika halkı tarafından hoş karşılanmadı. Özellikle "magister militum" İoannis Tzibus tarafından bir ticaret tekeli kurulması ve Petra şehrinde Lazika'ya yapılan ithalatın sıkı bir şekilde kontrol edilmesi, Gubaz'ın Sasani Şahı I. Hüsrev'den yardım istemesiyle sonuçlandı. 540'ta Hüsrev, Bizans eyaleti Mezapotamya'yı işgal ederek 532 yılında imzalanan Sürekli Barış'ı bozdu. 541 baharında, Laz rehberler liderliğindeki Hüsrev ve askerleri, dağın üstünden geçerek Lazika'ya (Gubaz'ın gösterdiği yere) ulaştılar. İoannis Tzibus komutasındaki Bizanslılar, Petra'da Sasani birliklerine karşı direndiler; ancak Tzibus öldürüldü ve kale de bir süre sonra düştü. Hüsrev, Petra'ya bir Sasani garnizonu bıraktı ve ülkeyi terk etti. Bir süre sonra Lazlar, Hristiyan olmalarından dolayı Sasanilerin Zerdüştçülük dinine sıcak bakmamaları ve Karadeniz ile Bizans arasındaki ticaretin sona ermesinden etkilenerek durumdan rahatsız olmaya başladılar. Prokopius'un yazdıklarına göre, Lazika'nın stratejik konumunun farkında olan Hüsrev, Lazları başka bölgelere yerleştirmek ve onların yerine Sasani halkını Lazika'ya koymak niyetindeydi. Bu amaç doğrulsundan ilk adım olarak, Gubaz'a suikast düzenlemeyi planladı. Hüsrev'in niyetine karşı önceden uyarılan Gubaz, tekrar Bizans'a bağlandı. 548'de Justinianus, Lazika'ya Dagisthaios komutasında 8.000 kadar adam gönderdi. Lazika kuvvetleriyle birleşen Bizans birlikleri, Petra'daki Sasani garnizonunu kuşattı. Dagisthaios, Lazika'ya giden dağ geçitlerini kontrol etmeyi ihmal etti ve Mihr-Mihroe komutasındaki daha büyük bir Sasani askerî birliği bölgeye gelerek kuşatmayı büyüttü. Yine de Sasaniler yeterli kaynağa sahip değildi. Petra'daki garnizonu güçlendiren ve tedarik yollarını güvence altına alması için bölgeye Fariburz komutasında 5.000 asker daha bırakan Mihr-Mihroe, Lazika'dan ayrıldı. Ertesi yılın ilkbaharında güçlerini birleştiren Gubaz ve Dagisthaios, yaptıkları saldırı ile Phabrizus'un ordusunu yok ettiler ve hayatta kalan askerleri İberya'ya sürdüler. Aynı yılın yazında, Gubaz'ın ordusu Horyanların önderlik ettiği yeni bir Sasani ordusuna karşı bir zafer daha kazandı. Ancak müttefikler, bir başka Sasani ordusunun Petra'yı takviye etmesini engelleyemedi. Bunun sonucunda Dagisthaios geri çağrıldı ve yerine Bessas gönderildi. 550 yılında Sasani yanlısı bir isyan, Lazika'nın kuzey komşusu olan Abazglar arasında patlak verdi. Gubaz ile kavgalı olan yüksek rütbeli soylu bir Laz Terdet, isyanı fırsat bilerek Tzibile Kalesi'ni Sasanilere verdi. Ardından, Lazika Krallığı altındaki toplumlardan biri olan Apsililer kaleyi yeniden ele geçirseler de İoannis Guzes tarafından ikna edilinceye kadar Lazika egemenliğinde olmayı reddettiler. 551'de Bizanslılar, sonunda Petra'yı ele geçirip yerle bir etti. Ancak Mihr-Mihroe komutasındaki yeni bir ordu, Lazika'nın doğu kesimi üzerinde bir Sasani kontrolü sağladı. Lazika'daki Bizans kuvvetleri Fasis Nehri'nin ağzının batısına çekilirken, Gubaz ve ailesinin de içlerinde olduğu Lazlar dağlara sığındılar. Gubaz, 551-552 kışınıda Mihr-Mihroe tarafından gönderilen elçilerin sunduğu barış tekliflerini reddetti. 552'de takviyeler alan Sasanilerim kaleye yaptıkları saldırılar, Bizanslılar ve Lazlar tarafından püskürtüldü. Sonraki iki yıl boyunca Bizanslılar, Lazika'daki kuvvetlerini arttırmalarına rağmen nihai bir başarı elde edemediler. Bunun sonucunda Gubaz, Justinianus'a yenilginin sorumlusu olarak generallerin yetersizliğini gösteren ve generalleri suçlayan bir yazı yazdı. Bessas Konstantinopolis'e geri çağrıldı; fakat diğer iki general, Martinus ve "sakellarios" Rusticus, Gubaz'dan kurtulmaya karar verdi. Konstantinopolis'e, Gubaz'ı Sasanilerle ilişki kurmakla suçlayan bir mesaj gönderdiler. Justinianus, Gubaz'ın kendisini sorgulamasını amaçlayarak iki generale gerektiğinde zor kullanarak onu tutuklama yetkisi verdi. Eylül/Ekim 555 döneminde iki Bizans generali, Gubaz'ı, Sasanilere ait bir kalenin kuşatılmasını gözlemlemeye davet etti. Bir araya geldiklerinde, Rusticus'un kardeşi İoannis, kralı hançer ile bıçakladı. Attan düşen Gubaz, Rusticus'un hizmetçilerinden birinin kendisine son darbeyi vurmasıyla öldürüldü. Gubaz suikastının ardından Lazlar, bir süre Sasanilere karşı olan saldırılara katılmayı bıraktılar. Onoguris Kalesi'ne karşı yapılan bir Bizans saldırısı başarısızlıkla sonuçlandı. Lazlardan oluşan bir meclis, olayları Justinianus'a bildirerek soruşturma başlatılmasını ve Gubaz'ın küçük erkek kardeşi Tsate'nin kral olmasını istedi. Bu sırada Konstantinopolis'te yaşayan Tsate, Lazika'nın yeni kralı oldu. Bizans imparatoru istekleri kabul ederek Gubaz'ın öldürülmesinin araştırması için Athanasius (belki de aynı adı taşıyan eski "praefectus praetorio") adında "önde gelen bir senatör" ve Lazika tahtına çıkması için Tsate'yi Lazika'ya gönderdi. Athanasius'un soruşturması, Gubaz'a yapılan ihanet suçlamalarını temizledi. 556 sonbaharında Rusticus ve kardeşi İoannis suçlu bulunarak idam edildiler; ancak Martinus sadece görevinden azledildi. Diyatez (tÄ±p) Diyatez (Yunanca διάθεσις), tıpta ve tıpla ilgili alanlarda, bir hastalığa veya başka bir bozukluğa karşı kalıtsal veya yapısal bir yatkınlığın bulunmasıdır. Atopik diyatezi, saman nezlesi, alerjik rinit, bronşiyal astım veya atopik dermatit durumundan biri ya da fazlasının gelişmesi için bir yatkınlıktır. Belgrad tramvay hattÄ± Belgrad tramvay hattı, Sırbistan'ın başkenti Belgrad'da bulunan bir tramvay hattıdır. Belgrad tramvayı, ilk olarak 14 Ekim 1892 tarihinde açılmış olup 1904 yılında tamamen elektriklendirilmiştir. Sistem 43.5 km uzunlukta olup 11 hat ve 204 durağa sahiptir. Drogenbos Drogenbos, Belçika'da Flaman Brabant'ta bir semttir. 2006 istatistiklerine göre nüfusu 4876, yüzölçümü 2.49 km, nüfus yoğunluğu da 1057 kişi/kmdir. Resmi dili flamancadır. Slavija Meydanı Slavija Meydanı ( "Trg Slavija"), Sırbistan'ın başkenti Belgrad'da bulunan bir meydan ve mahalledir. Meydan, Belgrad'ın Vračar belediyesinde yer almaktadır. Önemli bir ulaşım kavşağı olup Kralja Milana, Beogradska, Makenzijeva, Svetosavska, Bulevar oslobođenja, Deligradska ve Nemanjina caddelerini birleştiği noktada yer almaktadır. Eski adı Dimitrije Tucović Meydanı idi. Waitrose Waitrose & Partners, İngiltere'nin en büyük çalışanı olan perakendeci John Lewis Partnership'in gıda perakende bölümünü oluşturan bir İngiliz süpermarketi zinciridir. Merkez ofisi Bracknell, Berkshire, İngiltere'de yer almaktadır. Waitrose & Partners'ın İngiltere genelinde 353 mağazası, 65 "Little Waitrose" marketleri ve% 5,1'lik pazar payı ile İngiltere'deki altıncı en büyük gıda perakendecisi olmasını sağladı. Ürünleri aynı zamanda 52 ülkeye ihraç ediyor ve Orta Doğu'da yer aldı. Waitrose & Partners The Daily Telegraph ve The Guardian tarafından bir “upmarket” unvanına sahip olarak tanımlanmıştır. Eski yönetim müdürü Mark Price, fiyatlarının rakip Tesco'yla kıyaslandığında bu durumun geçerli olmadığını öne sürdü. Şirketin, Kraliçe II. Elizabeth'e ve 1 Ocak 2011'den itibaren Prens Charles'a yiyecek, şarap ve alkollü içecekler tedarik etmesi için bir kraliyet emri vardır. 1904'te Wallace Waite, Arthur Rose ve David Taylor tarafından kurulan Waitrose & Partners, Acton, London kentinde küçük bir market olan Waite, Rose & Taylor olarak başladı. 1908 yılında, David Taylor işten ayrıldıktan iki yıl sonra, kalan kurucuların isimlerinden "Waitrose" ismi kabul edildi. 1937'de, on mağaza ve 160 çalışandan oluşan şirket, John Lewis Ortaklığı tarafından devralındı. 1944 yılında ortaklık, zincirinde 12 dükkana sahip Güney Essex market işyeri Schofield ve Martin'i satın aldı. Schofield ve Martin'in Southend High Street mağazası, 1951 yılında Waitrose tarafından ilk kez bir self servis mağazaya dönüştürüldü. Schofield ve Martin adı, dükkanların yeniden üretime girdiği 1960'lara kadar kullanıldı. 1955'te, zincir Londra'daki Streatham semtin'daki ilk Waitrose süpermarketi açtı ve 1960'larda Londra ve Güney Doğu İngiltere boyunca genişlemeye devam etti. 1970'lerde Waitrose, Hampshire, Bedfordshire, Essex ve Cambridgeshire'da şubeler açtı. 16 Haziran 2016'da dükkanın en güneydeki şubesi Truro, Cornwall'da açıldı. 1981 yılında, taze et, balık ve peynir için karşı hizmet tanıtıldı ve 1983 yılında, Waitrose organik gıda satan ilk büyük süpermarket zinciri oldu. 2000'den bu yana, Waitrose, Somerfield'den satın alma mağazaları da dahil olmak üzere genişlemesini sürdürdü. Morrisons, Woolworths, The Co-operative Group ve Sandpiper CI, zincirin kuzey İngiltere ve İskoçya'ya taşınmasını sağlayan bir hamleydi. Galmaarden Galmaarden, Belçika'da, Flaman Brabant'ta bir semttir. Semt, Galmaarden, Tollembeek ve Vollezele köylerini içerir. 2006 istatistiklerine göre nüfusu 8058, yüzölçümü 34.93 km, nüfus yoğunluğu da 231/km dir. Resmi dili Flamancadır. Ezidhan Ezidhan , Ezidilerin yaşadiği yerleşim. Sinjar Bölgesinde, Ezidhan bölgesinde Sinjar, Khana Sor, Sinune, Zorava, Gohbal, Borek, Dohula, Dugure, Siba Şeyh Khidir, Til Ezer, Kocho, Tal Qasab, Tal Banat, Hardan vb. Yer almaktadır. Shekhan İlçesi'ndeki Şekhan, Ba'adra, Lalish, Mahad vb. Tel Kaif İlçesine bağlı Khatare, Bozan, Beban, Dokhata, Sreshka, Khawshaba vb. El-Hamdaniya İlçesinde Bashiqa ve Bahzani'de de Yezidiler vardır. Bu yerleşimler Yezidiler tarafından iskan edilmiştir ve kuzey Irak'taki Nineveh Valiliği'nde bulunmaktadır ve Kuzey Irak'ın tartışmalı bölgelerine ait'tir. Yezidi kasabaları Sharya ve Khanke, Kuzey Irak'ın Irak Kürdistan Bölgesi'ndeki Dohuk Valiliği Simele Mahallesinde yer almaktadır. Yezidizm'deki en kutsal tapınak kompleksini içeren Laliş vadisi, şimdi Kuzey Irak'ta bulunan Yezidi yerleşimleri içinde yer almaktadır. Laliş, Kürdistan Bölgesel Yönetimi'nin (KRG) işgali altındaydı, ancak Irak güçleri Irak'ın Kerkük ve Iraklı Kürdistan'ın bağımsızlık referandumundan sonraki Nineveh düzlüklerinin kontrolünü ele geçirmesinin ardından federal bir yetki alanına girmişti. Jean-Pierre Van Rilossem Jean-Pierre Van Rossem (d. 29 Mayıs 1945 – ö. 14 Aralık 2018), Belçikalı ekonomist, suç bilimi uzmanı, yazar ve siyasetçi. 1991 ile 1995 arası Belçika Parlamentosu ve 1992-95 döneminde Flemenk Parlamentosunda delege olarak görev almıştır. Van Rossem 29 Mayıs 1945'te Brüksel, Belçika'da doğdu. "ROSSEM" partisine üye oldu. 1991'de işlediği bir suçtan ötürü hapiste 5 yılı geçmiştir. Belçikalı siyasetçi, yazar, suç bilimcisi ve ekonomist Jran-Pierre Van Rossem 14 Kasım 2018'de bir solunum yolu hastalığı sebebiyle Brüksel, Belçika'da 73 yaşında ölmüştür. 2018 Dünya Kısa Kulvar Yüzme Şampiyonası - Kadınlar 100 metre serbest 2018 Dünya Kısa Kulvar Yüzme Şampiyonası'nda kadınlar 100 metre serbest yarışması, 12 - 13 Aralık 2018'de gerçekleştirildi. Yarışmadan önce mevcut dünya ve şampiyona rekorları aşağıdaki gibiydi. Yarı finaller 12 Aralık günü saat 20:07'de gerçekleştirildi. Final 13 Aralık günü saat 19:09'da gerçekleştirildi. 2018 Avrupa Kadınlar Hentbol Şampiyonası 2018 Avrupa Kadınlar Hentbol Şampiyonası, 29 Kasım - 16 Aralık 2018 tarihleri arasında Fransa'da düzenlenmiştir. Fransa, kadınlar turnuvasına ilk defa ev sahipliği yaptı. Maçlar Brest, Montbéliard, Nancy, Nantes ve Paris'te oynandı. Fransa finalde Rusya'yı mağlup ederek ilk şampiyonluğunu elde etti. Daha önceki 2016 şampiyonasında yer alan 16 takım da bu şampiyonada yer aldı. Not: Koyu ile belirtilmiş yıllar şampiyon olan ülkeyi göstermektedir. "İtalik" ise o yıla ev sahipliği yapan ülkeyi gösterir. Kura çekimi 12 Haziran 2018'de saat 12:00'de Paris, Fransa'daki Maison de la Radio'da gerçekleştirildi. Torbalar 4 Haziran 2018'de ilan edildi. 4 Ekim 2018'de 12 hakem çifti seçildi. "Tüm saatler (UTC+1) yerel saatine göredir." Aynı gruptan bir üst tura çıkmış takımlara karşı elde edilen puanlar devralınacak. Her iki maç da 8 Aralık için planlanmıştı, ancak Sarı yelekliler hareketi nedeniyle maçlar 9 Aralık tarihine ertelendi. All Star Takımı ve ödülleri 16 Aralık 2018'de açıklandı. "14 Aralık 2018 itibarıyla." "14 Aralık 2018 itibarıyla." Sezai Selek Sezai Selek (Mart 1871, İstanbul - 26 Mart 1961, İstanbul), Türk devlet memuru. İstanbul'un Fatih Altımermer semtinde doğmuştur. Babasını 6 Yaşında kaybetmiştir. Darüşşafaka'dan 1889'da mezun olmuştur. Arapça, Farsça ve Fransızca öğrenmiştir. Hazine-i Hassa müdürlüğü, İstanbul Şehreminliği (büyükşehir belediye başkanı), Milli Saraylar müdürlüğü ve Darüşşafaka yönetim kurulu başkanlığı yapmıştır. Ölümünden sonra (1969 yılında) İstanbul, Nişantaşı semtinde 25 yıl boyunca oturduğu sokağa şehreminliği döneminde yaptığı katkılar dolayısıyla Sezai Selek Sokak ismi verilmiştir. 13 Eylül 1890 - 14 Şubat 1913 arasında görev yapmıştır. Muhasebe Kaleminde başladığı görevine sırasıyla Kuyudat Kalemi Müdürlüğü ve Emlak Kalemi Müdürlüğü muavinliği yapmış, 1911'de Muhasebe-i Maliye Müdürlüğüne terfi etmiştir. 1911 yılında Hazine-i Hassa Muhasebe-i Maliye Müdürüyken İttihat ve Terakki Partisi tarafından el koyulan Sultan Abdulhamid'e ait mücevheratın, yaklaşan 1. Dünya Savaşı nedeniyle ihtiyaç duyulan 2 savaş gemisi, denizaltı, torpido ve topları için Paris'te açık arttırmayla satılıp, toplam 7 milyon franklık gelir sağlanması konusunda Nezaret makamından aldığı takdir belgesi almıştır: "Sultan Abdulhamid'e ait olup özel kanun ile Donanma-yı Osmaniye ve Muavenet-i Milliye cemiyetlerine terk edilmiş mücevherlerin gerek İstanbul'da iken tefrik ve Paris'e göndermek için hazırlanması ve gerek Paris'te satışı işinde son derece dikkat ve istikamet göstererek yüksek muhammen kıymetlerinden yüzde 57,5 fazlasıyla satışını tamamlanması hazine tarafından özel şekilde takdir edilerek anılan önemli görevin güvenlilir şekilde hakkıyla yapılmış olmasından dolayı Nezaret makamından tezkere ile takdir ve teşekkür edilmiş olduğu hal tercümesinde yazılıdır." 8 Temmuz 1917 - 27 Ağustos 1918 arasında İstanbul Büyükşehir Belediye Başkanlığı (Şehreminliği) görevini vekaleten yürütmüştür. 1918 yılında kabinenin değişmesi dolayısıyla azledilmiştir. Milli Mücadele'nin zaferle neticelenmesi üzerine yapılan ilk seçimde Cemiyet-i Umumiye-i Belediye üyeliğine ve reisliğine seçilmiştir. 1913 - 1919 yılları arasında yaptığı Şehremanetinde yaptığı farklı görevlerde şöyle tanınmıştır: "Particiliğe yabancı olmadığı halde memurların siyasî kanaatine karışmazdı. İffetli ve temiz bir memur olan Müfettiş-i Umumî Hacı Lütfi Bey'in başkanlığında bir İntihab-ı Memurîn Komisyonu teşkil ederek memur işlerini bu komisyondan geçirtirdi. Terfi ve yükselmede ve maaş arttırmakta eli sıkı muktesid olmakla beraber kimsenin hakkını saklamazdı. Vekâleti zamanında ve Harb-i Umumî'nin en bunalımlı ânında memuriyet şimdiki gibi heves edilir bir şey olmadığı için dışarıdan memur almakta tesir altında değildi. Bundan dolayı boşluk olduğunda Emanet memurlarını ehliyet ve kıdemlerine göre terfi ve terakki ettirmekte serbestti. Bundan dolayıdır ki, memurlar Sezai Bey'e dertlerini serbestçe söyleyebilir ve neticede haklarını vereceğine kanaat beslerlerdi. Bundan dolayı memurlara karşı eslâfından ne İsmet Bey gibi büyüklük taslar, ne de Bedri Bey gibi bencil ve haşin davranmazdı." Atatürk’ün tam desteğine sahip olduğu anlaşılan Sezai Selek, Milli Saraylar’da en uzun süre görev yapmış idarecidir. Sezai Bey, 1 Mayıs 1925'ten 25 Şubat 1945’e kadar 20 yıl boyunca Milli Saraylar Müdürlüğü görevini yürütmüştür. Saray’ın saltanat kapılarında ve muhtelif yerlerindeki Osmanlı tuğralarının kaldırılması yönündeki Bakanlar Kurulu Kararı’na, tarihi eser olukları ve üzerlerinde inşa tarihini gösterdikleri gerekçesiyle karşı çıkmıştır. 1924 yılında Osmanlı hanedanı mensuplarının sürgüne gönderilmelerinden sonra saraylar 3 ay kapalı kalmış, aynı yılın Haziran ayında Milli Emlak Müdürlüğü tarafından kurulan Tahrir ve Tespit Komisyonu, üç ayrı alt komisyonla saraylardaki eşyaların bulundukları yerlerde tespit ve sayımına başlamıştı. Bu komisyonun başkanı, ileride ‘’Selek’’ soyadını alacak olan Hazine-i Hassa Nezareti eski görevlisi Sezai Bey’di. Sezai Bey’in başkanlığında yürütülen sayım ve tespit işlemi esnasında saray mekanlarının numaralandırılması da yapılmış, 19 Ocak 1925 Bakanlar Kurulu Kararı ile Dolmabahçe Sarayı ve Beylerbeyi Sarayı Milli Saraylar ismi altında muhafaza edilmek suretiyle kurulacak Milli saraylar Müdüriyeti yönetimine bırakılmıştır. Bahsi geçen Bakanlar Kurulu Kararı’na istinaden 1 Mayıs 1925 tarihinde, Milli Saraylar Müdüriyeti kurulmuş, Kurumun başına da müdür olarak yine Sezai Bey atanmıştır. İstanbul, Beşiktaş'ta bulunan Swissotel’in arsasının, 1935 yılında Tapu İdaresi’ne tahsisi hususunda, Kadastro Müdürlüğü’nden istenildiği ve bu durum, Milli Emlak Müdürlüğü (Maliye Bakanlığı) tarafından Saraylar Müdürlüğü’ne bildirildiği zaman söz konusu olan arazinin Saray’a ait bir mekan olduğu ve üzerinde başka kurumların tasarruflarının asla mümkün olamayacağını ileri sürerek karşı çıkmıştır. Sezai Bey, aynı zamanda Atatürk’ün de hem şehrisidir. Sezai Bey, 1914 yılı itibarıyla Darüşşafaka Cemiyeti yönetim kurulunda üyelik yapmaya başlamış, 1939-1940 yıllarında ve 1946 yılında Cemiyet yönetim kurulu başkanlığı yapmıştır. 37 sene süren hizmeti sonrasında 1951 yılında Cemiyet'teki görevinden ayrılmıştır. Babası berber esnafı kethüdası (Osmanlı'da berberler aynı zamanda cerrahlık da yaptıkları için cerrahlara da verilebilen unvan) Hüseyin Tevfik Ağa'dır. Ferik Dr. Selami Paşa'nın kızı Güldeste Eynegöllüzade ile evlenmiş ve 4 çocuğu olmuştur. Cabir Selek, Berceste Anter, Yavuz Selek ve Sutude Aras İngiliz Kemal olarak da bilinen Kurtuluş Savaşında büyük yararlılıklar gösteren Ahmet Esat Tomruk'un dayısı olan Sezai Bey, Ahmet Esat'ı babası 5 yaşında öldüğünde himayesi altına almış, daha sonra ise Galatasaray Lisesi'ne kaydettirerek iyi bir eğitim almasını sağlamıştır. Fachhochschule Nordwestschweiz Kuzeybatı İsviçre Yüksek Okulu olarak Türkçe karşılığını bulan, kısaltılmış sekliyle FHNW olarak bilinen Fachhochschule Nordwestschweiz, yüksek okul statüsünde, devlete bağli ve kamuya yönelik üniversite seviyesinde eğitim hizmeti sunan bir yüksel okuldur (Fachhochschule). Normal üniversitelere göre teoriden ziyade uygulamaya yönelik bir eğitim müfredatına sahiptir İsviçre`deki yüksek okullar. Yaklaşık olarak 11.250 öğrencisiyle bünyesinde İsviçre`nin kuzeybatısındaki farklı şehirlerde olmak üzere tam dokuz yüksek okulu barındırmaktadır. Başlıca yükseköğrenim imkânı sunduğu alanlar; pratik psikoloji, mimarlık ve inşaat, sanat, biyoloji ve bağlı bilimler (Life Sciences), müzik, öğretmenlik eğitimi, sosyal mesleki eğitim, teknik ve ekonomi. Kuzeybatı İsviçre bölgesinde bulunan Aargau, Basel-Landschaft, Basel-Stadt ve Solothurn kantonlarının beraberce işletmesini üstlendiği FHNW`nin merkezi ise Aargau Kantonu`nunun Windisch şehrinde bulunmaktadır. Enes bin Nadr Enes bin Nadr (ﺍﻧﺲ ﺑﻦ ﻧﻀﺮ, tam ismi; Enes b. en-Nadr b. Damdam el-Ensârî el-Hazrecî) Medineli bir sahabedir. Benî Adî b. Neccâr kabilesinden olup Enes bin Mâlik’in amcasıdır. Uhud Muharebesi`nde öldürülmüştür. İslam inancina göre ölümün şerefli bir mertebesi sayılan şehitlik makamına sahip olduğu kabul edilmektedir. Kur’ân`da yer alan “Müminlerden öyle yiğitler var ki Allah’a verdikleri sözde durdular." (Ahzâb Suresi 33/23) meâlindeki âyetin Enes bin Nadr hakkında nâzil olduğu belirtilmiştir. Enes’in vücudunda seksenden fazla yara bulunduğu görülmüş, bu sebeple kız kardeşi Rubeyyi‘ onu güçlükle tanıyabilmiştir. Sergius (patrici) Barnucius'un oğlu Sergius, Doğu Karadeniz'de bulunan ve günümüzde batı Gürcistan olarak bilinen Lazika'nın yöneticisiydi ("patrici"). Sergius, Bizans hegemonyasından başkaldırmıştır ve Araplar'ın hükümdarlığını kabul etmiştir. Sergius'un Arap-Bizans savaşları sırasında Arapların tarafına geçmesi Edessalı Theofilus ve Hierapolisli Agapius tarafından kaydedilmiştir. MoonPie MoonPie Amerika'nın birçok yerinde bulunan, merkezinde marshmallow yer alan, sandviç bisküvisidir. Bugün, MoonPie Chattanooga, Tennessee'deki Chattanooga Bakery, Inc. tarafından yapılmaktadır. Geleneksel bisküvi çapı yaklaşık 4 inçtir (10 santimetre). MoonPie, markanın 29 Nisan 1917'deki başlangıcından bu yana Chattanooga Bakery'de günlük olarak yapıldı. Newport, Tennessee, ilk yıllık MoonPie Festivalini Mayıs 2012'de gerçekleştirdi. Birleşik Krallık, Avustralya ve Kanada'da benzer bir ürün "Wagon-Wheels" olarak adlandırılmaktadır. Güney Kore'de, çok benzer "Choco Pie", birkaç şirket tarafından üretiliyor. Japonya'da, Morinaga'nın yanı sıra bir "Choco Pie" markasıyla daha küçük boyutlu "Angel Pies" var. Türkiye ve Mısır'da satılan "Halley" ve "Bimbo" turtaları da benzerdir. Greta Thyssen Greta Thyssen (doğum adıyla: Greta Thysegen ; d. 30 Mart 1927 – ö. 6 Ocak 2018), Danirmarka doğumlu Amerikalı performans modeli ve oyuncu. Oyuncu ve model Greta Thyssen 30 Mart 1927'de Kopenhag, Danimarka'da doğdu. 1956 yapımı başrolünü Amerikalı ünlü sarışın oyuncu Marilyn Monroe ile paylaştığı film "Bus Stop" ile tanındı sonra ardı ardına birçok filmde rol aldı. Oyuncunun yer aldığı diğer bazı yapımlar arasında; "The Three Stooges"., "Accused of Murder", "Terror Is a Man", "Three Blondes in His Life" ve "Journey to the Seventh Planet" sayılabilir. Danirmarka asıllı Amerikalı oyuncu ve model Greta Thyssen 6 Ocak 2018'de Manhattan, New York'ta zatürre hastalığı nedeniyle 90 yaşında ölmüştür. Sinema Filmleri KÄ±sa Filmler Samuel Hadida Samuel Hadida (d. 17 Aralık 1953; Kazablanka, Fas ; ö. 26 Kasım 2018; Santa Monica, Kaliforniya, ABD), Fas asıllı Fransız film yapımcısı. Paris Üniversitesi mezunudur. Aralarında kült olmuş korku klasiği "Silent Hill" ve "Resident Evil" gibi yapımların bulunduğu 70'in üzerinde projede yer almıştır. Fas asıllı Fransız film yapımcısı Samuel Hadida yaşamını sürdürdüğü Kaliforniya'da 26 Kasım 2018'de 64 yaşında ölmüştür. Brian T. Delaney Brian Thomas Delaney (17 Kasım 1976), Amerikalı oyuncu, komedyen, ve seslendirme sanatçısı. "Fallout 4" dizisinde papağan male Sole Survivor seslendirmesi ile bilinmektedir. Horacio Altuna Horacio Altuna (d. 24 Kasım 1941), Arjantinli çizgi roman sanatçısı. Altuna, 1941 yılında Córdoba'da dünyaya geldi. 1965 yılında Columbia Yayınevi için çizgi roman alanında çalışmaya başladı. İlk karakterleri Titan, Superman-benzeri bir süper kahraman, Kabil de Bengala (1971, diğerleri arasında Héctor Germán Oesterheld ve Armando Fernández tarafından yazılmıştır), Big Norman, Hilario Corvalán ve diğerleri idi. Altuna 1973'ten 1976'ya kadar; Fleetway, Ediciones Record, Charlton Comics, "Playboy" ve Fransız Les Humanoïdes Associés ile işbirliği yaptı. Temmuz 1975'te, Arjantin'de günlük yayın yapan "El Clarín" gazetesinde, Altuna yazar Carlos Trillo ile birlikte Arjantin'in en popüler çizgi romanlarından biri "El loco Chavez" olarak bilinen gazeteci karakter Hugo Chávez'i yarattı. Ayrıca Trillo ile Altuna, "Charlie Moon" ve "Las puertitas del señor López" dizisini çizdi. 1982'de, Altuna, İspanya'daki Sitges'e taşındı. Editörlük için hikâyeler ve "Playboy" için kısa erotik hikâyeler çizdi. Şubat 2005'ten beri "El Periódico" gazetesinde "Familia Tipo" çizgi romanına katkıda bulunmaktadır. Altuna'nın baş yazar olarak çalışması (yazar/sanatçı olarak ismi geçen yerler hariç) şunları içerir: Jim Smith Jim Smith ile şu maddeler kastedilmiş olabilir: Jim Smith (1940 doğumlu futbolcu) James Michael "Jim" Smith (17 Ekim 1940, Sheffield - 10 Aralık 2019), İngiliz futbolcu, futbol antrenörü ve teknik direktördür. Orta saha pozisyonunda görev aldığı futbolculuk kariyerini sonlandırmasının ardından teknik direktörlük yapmıştır. Philippe Moureaux Philippe Moureaux (d. 12 Nisan 1939 – ö. 15 Aralık 2018), Belçikalı siyasetçi ve eğitimcidir. 12 Nisan 1939'da Etterbeek, Belçika'da doğdu. Brüksel Üniversitesi'nde profesörlük yapmış ayrıca ülkesi Belçika'da 1981-1985 yılları arasında ve 1988'de Fransız Topluluğu'ndan İlgili Bakan olarak görev yappmıştır. Belçika Sosyalist Partisi üyesi olan Belçikalı siyasetçi ve eğitimci Philippe Moureaux 15 Aralık 2018'de Brüksel, Belçika'da kanser hastalığına yenik düşerek 79 yaşında ölmüştür. Avusturya-Türkiye ilişkileri Avusturya–Türkiye ilişkileri; tarihi geçmişi yüzyıllar öncesine dayanan, uzun ve köklü bir diplomatik ilişkiler zinciridir. Bugünkü Avusturya ve Türkiye'nin temelleri, Habsburg ve Osmanlı hanedanlarına dayandığı için, bu iki modern devlet arasındaki bağlantıları bütün kökleriyle ele almak gerekmektedir. Orta Çağ'dan 20. yüzyıl'a kadar hem Avusturya hem de Türkiye, iki büyük imparatorluğun sınırları içerisinde kalmıştır ve modern çağda bu imparatorlukların ardılları olarak varlıklarını sürdürmektedirler. Hem Habsburg hem de Osmanlı Hanedanı çok kültürlü ve fetihlerle mevcudiyetini korumuş olan iki ailedir. Sadece başka ülkelere karşı değil, aynı zamanda birbirleriyle de sık sık savaşan bu iki devletin esas amacı Balkanlar ve Orta Avrupa üzerinde hakimiyet kurmak olmuştur. Osmanlı Devleti, yükseliş devrinin en parlak yıllarında Avusturya'nın başkenti Viyana'nı ilki 1529, ikincisi 1683'te olmak üzere toplamda iki kez kuşatma girişiminde bulunmuş fakat Türklerin 1699'daki Osmanlı-Kutsal İttifak savaşlarını kaybetmesinin ardından üstünlüğünü Habsburglara kaptırarak, Macaristan ve Hırvatistan'ı kaybetmiştir. Avusturya ve Osmanlı imparatorlukları arasındaki yüzyıllardır süregelen çekişmeler, Yunan İsyanı ve bir sonraki yüzyılda yaşanan Balkan Savaşları sonrasında giderek azalmıştır. Öyle ki, bu iki devlet I. Dünya Savaşı esnasında müttefik olarak aynı safta yer almış ve savaşmışlardır. Savaş sonunda ittifak güçlerin yenilgisi, her iki monarşinin de devrilmesine yol açmıştır. Yaklaşık 116.000 Türk'ün yaşadığı Avusturya ve Türkiye arasındaki ilişkiler özellikle son yıllarda sık sık gerginliklere, diplomatik krizlere sahne olmaktadır. Ayrıca Avusturya, Türkiye'nin Avrupa Birliği'ne katılımına en çok karşı çıkan ülkelerden bir tanesidir. 10 Kasım 2010 tarihinde; Türkiye'nin Avusturya büyükelçisi, Avusturya devletini sosyal ve siyasi alanlarda yabancı düşmanlığı yapmakla suçladı ve uluslararası organizasyonları araya katarak Türk büyükelçiliğinin yerinin değiştirilmesini talep etti. Avusturya ve Türkiye arasında bir diplomatik krize yol açan bu sorun, iki ülke arasındaki ilişkilerin de gerilmesine sebep oldu. Bunun üzerine Avusturya'daki hükûmet Ankara ile diplomatik ilişkilerin askıya alınması ve Türkiye'nin Avrupa Birliği üyelik süreci durdurulması yönünde açıklamalarda bulundu. Aralık 2017'de Türkiye; yeni göreve gelmiş olan Avusturya hükümetini, Türkiye'nin Avrupa Birliği'ne katılmasına sıcak bakmadıklarını açıkladıkları için ayrımcılık ve ırkçılıkla suçlamıştır. Yaşanan gerginlik sadece iki ülke arasında kalmamış, Türkiye aynı zamanda Avusturya'nın bu tutumunu kınamayan diğer AB üyesi ülkeleri sert bir dille eleştirmiştir. Ayrıca Türkiye Cumhuriyeti Dışişleri Bakanlığı; gelen hükûmeti sahtekarlık ile suçlayarak, takındıkları bu tutumun Avusturya'yı "Türkiye'nin dostluğunu kaybetme eşiğine getireceği" ve "hak ettikleri tepki" ile karşı karşıya kalacakları konusunda uyardı. Türkiye'de 15 Temmuz 2016 tarihinde yaşanan darbe girişiminin ardından yurtdışında birçok ülkede Türkler ve dönemin cumhurbaşkanı Recep Tayyip Erdoğan hakkında karalama kampanyaları başlatılmış; bu ayrılıkçı faaliyetlerin en şiddetli yaşandığı ülkelerden birisi de, aynı havalimanında yaşanan birkaç farklı olay yüzünden Avusturya olmuştur. İki ülke arasındaki ilişkilerin gergin olduğu bir dönemde, Viyana'daki havalimanını kullanan Türk yolculara giriş ve çıkışlarda köpeklerle arama yapılması tansiyonun daha da yükselmesine sebep olmuştur. Türk diplomat ve siyasetçilerin havalimanı yönetimiyle iletişime geçmesinden sonra olayın nadir fakat herkese uygulanan bir kontrol olduğu açıklaması yapılmıştır. Avusturya'nın başkenti Viyana'da bulunan, ülkenin en işlek yerlerinden birisi olan Viyana Uluslararası Havalimanı'na "Türkiye tatili ile sadece Erdoğan'ı destekliyorsunuz, gitmeyin." ve "Türkiye'de 15 yaşından küçük çocuklarla cinsel ilişkiye izin veriliyor." sloganlarının yazılı olduğu afişler asılarak, ülke aleyhinde propagandalar yapıldı. Türkiye'de büyük tepkiler çeken bu olay sonrasında dönemin Türk dışişleri bakanı Mevlüt Çavuşoğlu'nun devreye girerek Avusturyalı bürokratlar ve Viyana'daki Türk büyükelçiliği ile iletişime geçmesi sonucunda afişler kaldırıldı. Kenneth Haigh Kenneth Haigh (d. 25 Mart 1931 –ö. 4 Şubat 2018), Tanınmış İngiliz oyuncu. Oyuncu 25 Mart 1931'de Mexborough, Yorkshire, İngiltere'de doğdu. Yer aldığı yapımlar arasında; Tv dizisi olarak çekilen "Man at the Top" (1970–72) onun devamı film versiyonu olan 1973 yapımı "Man at the Top" (1973) ile Brütüs karakterini canlandırdığı 1963 yapımı film "Kleopatra" sayılabilir. Ünlü İngiliz oyuncu Kenneth Haigh geçirdiği beyin ödemi nedeniyle 4 Şubat 2018'de Londra'da 86 yaşında ölmüştür. Wayne Maunder Wayne E. Maunder (d. 19 Aralık 1937 –ö. 11 Kasım 2018), Amerikalı oyuncu. Oyuncu 19 Aralık 1937'de Four Falls, New Brunswick'de doğdu ve Bangor, Maine'da büyüdü. Rol aldığı yapımlar arasında; "The Seven Minutes", "Porky's", "Lancer", "Custer" ve "Chase" sayılabilir. Amerikalı oyuncu Wayne Maunder geçirdiği kalp krizi sonucu 11 Kasım 2018'de Los Angeles, Kaliforniya'da 80 yaşında ölmüştür. Topkapı Mezarlığı Topkapı Mezarlığı, İstanbul'un Avrupa yakasında Zeytinburnu ilçesi sınırları içerisinde Topkapı ve Cevizlibağ yerleşimleri arasında yer alan (Topkapı Çamlık), (Topkapı Kozlu) ve (Topkapı-Bayrampaşa Maltepe) olmak üzere 3 bölümden oluşan oldukça geniş büyük bir alanı kaplayan mezarlıktır. Mezarlık'ta birçok ünlü şahsiyetin; Behçet Nacar, Erol Taş, Hersekli Arif Hikmet, Korkut Özal, İslam Çupi, Nevzat Yalçıntaş ve Nedret Özbek vb. kabirleri bulunmaktadır. Band-Maid Band-Maid, Revolver Records ile anlaşmalı bir Japon hard rock müzik grubudur. Devlet gÃ¶revlisi Devlet görevlisi, devlet yönetiminde önde gelen kişilerin genel adı. Bu terim, ulusal ya da uluslararası alanda siyasetçi ya da diplomat olarak uzun süre görev almış ve saygınlık kazanmış kişiler için kullanılmaktadır. Kedelen Papazlığı Kedelen Papazlığı ( "Ayos Yeoryos"), Yunanistan'da Saron Adaları'nın parçası olan bir adadır. Ada, Antik dönemde Belbina () adıyla bilinmekteydi ve Herodot tarafından Temistoklis ile Afidnes'den siyasi rakibi Timodemos arasındaki diyalogda bahsedilmiştir. İdari olarak Attika bölgesine bağlı Lavreotiki belediyesi sınırları içerisindedir. MacPaint MacPaint, Apple Computer tarafından geliştirilmiş ve Macintosh kişisel bilgisayarlar için yayımlanmış raster grafik editörüdür. 24 Ocak 1984'te dağıtılmaya başlayan yazılım MacWrite adlı sözcük işlemci ile birlikte 195 Amerikan dolarına satılmıştır. MacPaint, fare ve pano yardımıyla kopyalanan görsellerin MacWrite uygulamasına taşınmasını olanaklı kılmıştır. Taurisano Taurisano İtalya'nın Apulia bölgesine bağlı Lecce ilinde bulunan bir komündür. Komünün nüfusu 31 Mart 2012 tarihi itibarıyla 12,668'dir. Tokuz (ada) Tokuz ( "Dokos"), Yunanistan'da Saron Adaları'nın parçası olan bir adadır. Ada, Saron Körfezi'nde Mora Yarımadası yakınlarında yer almaktadır. Adada bazı Ortodoks keşişler ve kalıcı koyun çobanları yaşamaktadır. İdari olarak Attika bölgesine bağlı İdra belediyesi sınırları içerisindedir. Gaz ocağı Gaz ocağı ispirto ya da petrol ürünlerini yakıt olarak kullanarak yemek pişirme ateşi sağlayan gereçtir. Büyük metal tüpte basınç altında saklanan veya gaz