Tales Fly Tales, 1999 yılında yayınlanıp yine 1999 yılında sona eren Kanada menşeli Fransız yapımı bir çizgi filmdir. Toplam 65 bölüm yayınlanmıştır ve her bölüm yaklaşık 5 dakika sürededir. Çizgi filmin konusu bir sineğin dünyayı tanırken başına gelen ilginç olayları konu alır. Gloria&Wilma ve Ben Macera arayan bir genç kız, yüksek sınıftan bir yaşlı hanım ve egzotik bir eski aktris hep beraber Amerika'yı keşfe çıkıyorlar. Âteşbâz-ı Velî Âteşbâz-ı Velî () ya da gerçek adıyla Yûsuf bin İzzeddin, (ö. 1285, Karaman) Mevlânâ Celâleddîn-i Rûmî'nin aşçısı ve Mevleviliğin önemli isimlerinden. 12. yüzyılda adına Konya'da bir türbe yapılmıştır. Ateşbaz-ı Veli, Mevlana' nın muasırı olup, esas ismi Şemseddin Yusuf, babasının adı ise İzzeddin ' dir. Ateşbaz-ı Veli olarak ün yapmıştır. Ateşbaz-ı Veli' nin Baha Veled ile birlikte Belh'ten veya Karaman'dan geldiği, dergahta yetiştiği ve yaptığı rivayet edilir. Ateşbaz, ateşle oynayan demektir. Onun Mevlana ve Mevleviler arasında önemli bir yeri vardır. Ateşbaz makamı bir terbiye ve eğitim makamıdır. Ateşbaz Veli ile ilgili pek çok menkıbe anlatılır. Bunlardan birisi şöyledir: Bir gün, dergahın mutfağında yemek pişirmek için odun kalmamıştır. Dergahın aşçısı olan Ateşbaz Veli, durumu Mevlana'ya bildirince ' Odun kalmadıysa ayaklarını kazanın altına sok da yemeği onunla pişir. ' der. Ateşbaz emre uyar. Mutfağa gider, ayaklarını kazanın altına sokar ve parmak uçlarından çıkan ateşle yemeği pişirir. Büyükler arasında açık keramet göstermek hoş karşılanmadığından Mevlana,Veli'yi men etmiştir ve ismi Ateşbaz olarak anılmıştır. 8 Ateşbaz Veli'nin türbesi şehrin 4 km batısında, Havzan semtinin üst tarafında, Yeni Meram yolu üzerinde, Konya Eğitim ve Araştırma Hastanesi ' nin güneydoğusunda bulunmaktadır. Türbe klasik Selçuklu kümbetleri tipindedir. Kesme taşlardan sekiz köşeli gövdesi ve tuğla ile örülmüş sekizgen piramit (ehrami) külahı vardır. İki katlı olan türbenin altı cenazelik üstü ibadethanedir. Türbenin kıblesinde küçük pencere üzerindeki kitabesi şöyledir: "Bu kabir, merhum, said, şehid, din ve milletin güneşi İzzeddin oğlu Yusufundur.684 senesinin recep ayı ortalarında vefat etmiştir. Allah (Onu) bağışlasın." Moskova'nın Yankısı Moskova'nın Yankısı (, "Eho Moskvı"), Moskova'da yerleşen rus radyo istasyonu. Rusya'nın çok şehirlerinde, bazı eski Sovyet cumhuriyetlerinde, Chicago'da ve İnternet'te yayın yapmaktadır. Bazı dinleyiciler tarafından "Rusya'nın özgür medyanın son kalesi" olarak da adlandırılır. İçeriğin çoğu haberler ve talk-show; sosyal ve siyasal konulara odaklanmaktadır. Şimdiki kıdemli editörü Aleksey Venediktov'dur. Kuzey Makedonya Meclisi Makedonya Cumhuriyeti Meclisi (Makedonca: Македонско Собрание), Makedonya'nın 120 üyeye sahip yasama organıdır. Anayasa'ya göre, Sobranie halkı temsil etmekte olup yasama yetkisine sahiptir. Her biri 20 milletvekili katkıda bulunan, 6 seçmen bölgesinden nispi temsil yoluyla seçilen 120 ila 140 milletvekili (halihazırda 120) ve yalnızca seçmen katılımı yeterli olduğu takdirde verilen Makedon diasporasına seçilen 3 yedek sandalye olabilir. Milletvekilleri dört yıllık bir dönem için seçilir ve yeniden seçilemezler. Teşkilatı ve işleyişi Anayasa ve İç Tüzük ile düzenlenir. Meclis binası başkent Üsküp'tedir. Çanakkale Onsekiz Mart Üniversitesi Ziraat Fakültesi Çanakkale Onsekiz Mart Üniversitesi'ne (ÇOMÜ) bağlı fakültedir. Fakülte binası Çanakkale merkezde Terzioğlu Yerleşkesi'ndedir. ÇOMÜ Ziraat Fakültesi 11 Temmuz 1992 tarihli Resmi Gazetede yayınlanan Bakanlar Kurulu kararı ile 3837 Sayılı Kanunun Ek 21. maddesine göre 1992 yılında kurulmuştur. 1995-1996 eğitim-öğretim yılında Bahçe Bitkileri ve Zootekni Bölümleri’ne öğrenci alarak öğrenime açılan fakülte eğitim-öğretime iki yıl süreyle Üvecik’te bulunan Yahya Çavuş Kampüsü'nde, 1997-1998 öğretim yılından itibaren ise Çanakkale merkezindeki Terzioğlu Kampüsünde Meslek Yüksekokulu binalarında devam etmiştir. 2001-2002 öğrenim yılından itibaren ÇOMÜ Ziraat Fakültesi Terzioğlu Kampüsünde bulunan kendi binasında öğrenime devam etmektedir. Yaklaşık 13 bin metre kare kapalı alana sahip Fakülte binası amfi ile birlikte 18 adet derslik, 1 adet kütüphane ve okuma salonu, 1 adet konferans salonu, 12 adet laboratuvar, 1 adet bilgisayar laboratuvarı ve 1 adet öğrenci kafeteryası ile donatılmıştır. Dersliklerin tamamında slayt, tepegöz, sinevizyon, video ve televizyon gibi görsel araçlardan yararlanma olanağı bulunmaktadır. Ziraat Fakültesi'nin uygulama alanlarından biri ÇOMÜ Dardanos Yerleşkesi'ndedir. 350 dekar araziye yayılan yerleşkenin 100 dekarı aşan kısmı sulu tarıma uygundur ve Fakülte uygulamaları için kullanılmaktadır. TETAM merkez ilçeye bağlı Sarıcaeli köyünde bulunmaktadır. Yaklaşık 250 dekarlık alana sahip olan birimde ağıl, kümes gibi hayvansal üretim tesisleri bulunmaktadır. Tesislerde, Türk Saaneni keçi ırkı da yetiştirilmektedir. Bölgenin damızlık süt keçisi gereksinimi bu birimimizden karşılanmaktadır. Tesisler dışında kalan arazide yem bitkileri yetiştiriciliği yapılmaktadır. Pelléas et Mélisande (opera) Pelléas et Mélisande Claude Debussy'nin bestelediği 5 perdelik (20 sahnelik) bir opera eseridir. Librettosu, Maurice Maeterlinck tarafından, kendisi tarafından yaratılmış sembolist bir tiyatro oyunu olan Pelléas et Mélisande'dan uyarlanmıştır. Bu opera Claude Debussy'nin bestelediği tek opera eseri olup 20. yüzyıl batı klasik müziğinde önemli bir aşama olduğu kabul edilmektedir. Bu eserin konusunun ilk işlenişi Dante Alighieri'nin İtalyanca İlahî Komedya eserinde V. Kanto'da bulunmakta olup, Paolo Malatesta ile onun erkek kardeşinin nişanlısı olan Francesca de Rimini arasındaki trajik aşk hikâyesidir. "Bir orman" Allemonde Kralı Arkel'in torunu olan Prens Golaud bir av sırasında ormanda yolunu kaybeder. Orada bir kaynak ve çeşme önünde oturan ve çok korkmuş görünüp ağlayan bir genç kız ile karşılaşır. Kızın önündeki kaynak havuzu içinde bir taç bulunmaktadır. Genç kız isminin Melisande olduğunu söyler ama nereden geldiğini aslının ne olduğunu söylememekte ısrar eder. Golaud'yu kaynak havuzundaki tacı çıkarıp almaktan da men eder. Golaud onu karanlık olmadan kendiyle birlikte ormandan ayrılıp gitmeye ikna eder. "Åžatoda bir oda" Bir önceki sahnedeki olaydan altı ay geçmiştir. Prens Golaud ile Prens Pellaaş'ın annesi olan Genevieve yaşlı ve nerede ise gözleri kör olan kral Arkel'e bir mektup okumaktadır. Bu mektup Golaud'dan kardeşi Pelleas'a gönderilmiştir. Bu mektupta Golauad, ormanda bulduğu Melisande ile evlendirdiğini ama hala da onun hakkında ormandaki kaynakta öğrendiği haricinde hiç yeni bilgisi olmadığını itiraf etmektedir. Kral Arkel'in onun bu evlilik nasıl karşılayacağını bilemediğini ve belki de gayet aksi karşılayıp kendisine çok kızacağını da düşündüğünü de bildirmektedir. Eğer ihtiyar kral bu evliliğin tamamiyle aleyhinde değilse kardeşi Palleas'dan bu mektubun gelişinden üç gün sonra denize bakan kulenin üstünde bir fener ateşi yakmasını ister. Eğer Golaud bu fener ateşini göremezse şatoya hiç gelmeyeceğini ve gemiyel oradan uzaklara gideceğini söylemektedir. Kral Arkel önceki karısı olmuş olan Golaud'u Prenses Ursule ile evlendirmeyi ve böylece "uzun sürnmuş olan savaşları ve eski nefretler" ortadan kaldırmayı planlamıştı. Fakat kaderin getirdiğine boyun eğip torununun Melisande'ye evlenmesini kabul eder. Pelleas sahneye girer çok ağlamaklıdır. Yakın arkadaşı olan Marcellus'tan bir mektup almış; onun ölüm döşeğinde olduğunu öğrenmiştir ve Marcellus ölmeden önce arkadaşı Pelleas'ı görüp onunla vedalaşmak istemektedir. Bunun için Pelleas yola çıkmak istemektedir. Fakat Arkel torununa Golhaud'un gelmesi için şatoda beklemesini ister ve Pelleas'ın babasının da şatoda gayet ciddi hasta olarak yattığını ve onun yanından ayrılmaması gerektiğini de ona hatırlatır. Genevieve fener kulesine fener ateşi yakmasını unutturmasını da Pelleas'a hatırlatır. "Şato'nun önünde" Geneviève ile Mélisande şatonun bahçesinde dolaşmaktadırlar. Melisande şatonun etrafından buluna orman ve bahçelerin çok karanlık olduğunu söyler. Pelleas sahneye gelir. Denize doğru bakarlar ve limandan bir geminin ayrıldığını ve fener kulesindeki fener ateşinin yandığını görürler. Melisande bu geminin denize açılınca batacağı kehanetinde bulunur. Güneş batıp etraf kararır. Genevieve Golaud'un ilk evliliğinden olmuş olan genç oğlu Yniold'a bakmak için oradan ayrılır. Pelleas dik olan merdivenlerden inmesine yardım etmek için Melsisande'nin ellerinden tutmak ister ama Melisande ellerinde çiçek taşıdığını bildirip bu yardımı istemediğini söyler. Pelleas ona ertesi gün oradan ayrılacağını bildirir . Melisande ona neden ayrılacağını sorar. "Park iÃ§indeki kaynak ve pÄ±nar" Sıcak bir gün. Pelleas Melisande'yi orman içinde çok sevdiği bir mevkiye, "Kör Adam Pınarı"'na getirmiştir. Ahali bu pınar suyunun sağlığa çok yararlı olup körlüğü iyileştireceğine inanmaktadırlar. Fakat ihtiyar kral görmeyi kaybetmeye başlamasından beri ahali bu pınara gelmemekteydiler. Melisanda pınarın yalak duvarı üzerinde yatıp yalak suyunun dibinde ne olduğunu görmeye çalışır. Saçlarını tutan bağ çözülmüştür ve uzun saçları suya erişmiştir. Pelleas onun saçların ne kadar uzun olduğunu görür. Golaud'un onu bu pınar başında ilk defa onu gördüğünü hatırlar ve Melisande'ye o zaman Galoud'un onu öpmeye çalışıp çalışmadığını sorar. Melisande bir cevap vermekten kaçınır. Melisande parmağında olan Galoud'un kendine verdiği yüzükle oynamaya başlar ve yüzüğü parmağından çıkarıp onu havaya atıp tutmaya çalışır. Ama yüzüğü yakalayamadan yüzük şu içine düşer. Pellaeaş yüzüğün kayboluşuna aldırmamasını söyler; ama Malışande yine de kuşkuludur. Pelleas tam bu sırada şato kulesindeki saatin de yüzük tam suya düşmekte iken öğlen on ikiyi çaldığını da dikkatini çeker. Mellisande ona Gollaud'ya ne diyeceğini sorar. Palleas "gerçeği" söylemesini tavsiye eder. "Åžatoda bir oda" Golaud hasta yatağında yatmaktadır ve Melisande başucundadır. Av yapma sırasında attan düşmüş ve ciddi olarak yaralanmıştır. Bindiği at şato kulesinin saat canının on ikiyi çaldığını duyduğu zaman birdenbire saha kalmış ve binicisi olan Golaud'yu üstünden silkip yere atmıştır. Melisade çok üzgündür; şatoya gelme kararının hata olduğunu anlamıştır, kendini hiç iyi hissetmemektedir ve devamlı ağlamaya başlamıştır. Golaud ile birlikte şatodan ayrılmayı istemektedir. Gölaud ona neden kendini bu kadar mutsuz hissettiğini sorar. Melisande bir cevap vermekten çekinir. Bunun üzerine mutsuzluğun nedeninin Pelleas'ın ona karşı tutumu mu olduğunu sorar. Melisande Pellaeaş'ın kendisinden hoşlanmadığını her tavrı ile gösterdiğini söyler. Ama mutsuzluğunun nedeni onun tutumu olmadığını bildirir. Golead karısına Pelleas'ın tutumuna endişe etmemesini söyler, çünkü Palleas'ın yaşının daha küçük olduğunu ve bu genç yaşından dolayı onun bazen çok acayip tavır ve tutumları olmasının olağan olduğunu açıklar. Melisande şatonun çok kasvetli bir yer olduğundan şikayet eder ve o gün ilk defa bulutsuz açık bir hava gördüğünü belirtir. Golaud karısına böyle nedenlerle ağlamasının onun yaşına başına yakışmadığını söyler. Onu teselli etmek için elinden tutar; ama birden Melisande'nin parmağında ona verdiği evlilik yüzüğünün bulunmadığını fark eder. Galaud karısının parmağına bu evlilik yüzüğünü takmamasına gayet çok sinirlenir. Melisande yüzüğü kuuck Yniold'da denizkabukları toplamak için gitmiş olduğu deniz sahilindeki mağaranın önlerinde sahilde kaybettiğini sandığını bildirir. Güneşin batmış olmasına rağmen, Golaud ona hemen bu sahile acele ile gitmesini ve oraya gel gelip sahili suyla kaplamadan bu yüzüğü arayıp bulması için katı bir emir verir. Melisande karanlıkta sahile gitmekten korktuğunu açıklar. Galaud ona Pelleas'ı yanına alarak onunla birlikte gitmesini tavsiye eder . "Bir mağara önünde" Kapkaranlık bir gecede Melisande ve yanında Pelleas deniz sahilide bulunan mağara önüne doğru yola çıkarlar. Melisande mağaraya girmekten korktuğunu bildirir. Pelleas ona yüzüğü nerede düşürdüğünü çok ayrıntılı tarif etmesi gereğini açıklar ve o zaman Galeud'un Melisande'nin doğruyu söylediğine inanacağını bildirir. Tam bu sırada bulutlar ayrılır ve ay ışığı mağara önünü aydınlatır. Mağarada üç dilencinin uyumakta olduğu görülür. Pelleas ülkede kuraklık ve açlık olduğu için her tarafın böyle dilencilerle dolu olduğunu bildirir. Onları rahatsız etmek istemez ve ertesi gün tekrar buraya gelip yüzüğü aramayı tavsiye eder. "Şatoda bir kule içinde. Kule penceresinin önünden kavisli bir yol geçtiği görülmekte" Melisande şatonun kulesindeki pencere önündedir. Sacclarını taramakta ve bir şarkı söylemektedir. Pelleas pencere önüne gelir. Ertesi gün seyahate çıkacağı için elini öpmek istediği için eline pencereden uzatmasını ister. Pelleas, Melisande'nin şarkkittiği eline yetişemez. Ama Melisande'nin uzun saçları pencereden sarkmıştır; onlara yetişip bu saçları okşayıp öper. Pelleas Melisnade'nin bazılarının bunu göreceğinden dolayı protestolarına rağmen, oyun olsun diye Melisande'nin saçlarını bir ağaca bağlar. Ağaçta bulunun bir güvercin sürüsü etrafta uçuşmaya başlarlar. Melisande Golhaud'un ayak seslerini duyar ve paniğe kapılır. Golhaud Pelleas ile Melisande'nin bu oyunlarını görmüştür anma bunu gençlerin şen şakacılığına atfeder. Pelleas'la birlikte oradan ayrılır. "Şatonun bodrumu girişi " Gölhaud Pelleas'ı şatonun bodrumu girişine götürür. Bu bodrumda şatonun zindanı ve yıllarca suyu durgun kalmış (ve bir "ölü kokusu" veren) bir su depolama havuzu bulunmaktadır. Gölhaud Pelleas'a eğilip bodrumun etrafa iyice bakmasını ve düşmemesi için kendini tutacağını söyler. Pelleas bodrumun havasında hiç hoşlanmamıştır ve ikisi hemn oradan ayrılırlar. "Şatonun bodrum girişinde bir teras " Pelleas bodrumdan çıkıp temiz hava alınca hemen ferahlar. Vakit öğlen olmuştur. Şato kulesinin penceresi önünde Melisnade ile Geneviève'yi görürler. Golhaud, Pelleas'a bir önceki akşam Melisande ile oynadığı "çocuksu oyunu" tekrarlamamasını söyler. Melisande bir bebek beklemekte ve hayatını ona bahsettiği bu güzelliği elinden geldiğinde korumak istemektedir. sahhatındeki ani bir değişim bebeğin sağlığına olumsuz yönde etkiyecek hatta ölümüne yol açabilecektir. Pelleas ile Melisande arasında bir ilişki olabileceğini kabul etmiştir. Ama Pelleas'dan hiç kimseye bunu açıkça hissettirmeden bu ilişkiyi daha derinleşmeden hemen kesmesini ister. "Şato önünde. Melisande'nin penceresi önünde" Golhaud, küçük oğlu Yniold ile birlikte şafaktan önceki karanlıkta oturmaktadır. Golhaud oğluna Pelleas ile Melisande hakkında sorulara sormaktadır. oğlu daha çocuktur ve babasının neyi ve neden bu soruları sorduğunu hiç anlamamaktadır. Yniod'un verdiği cevaplar hiç Golhaud'un istediği cevaplar olmamaktadır. Yniold Pelleas ile Melisande'nin kapının önünde birbirleriyle kavga ettiklerini söyler ve Ynigold'a bir gün kendin de babası kadar büyük olacağını söylediklerini bildirir. Golhaud, Pelleas ve Melisande'nin eğer ikisi Yniold'u yalnız bırakırlarsa onun karanlıktan korkacağını ve ağlamaya başlayacağını düşünerek onu yanlarından uzaklaştırmadıklarını öğrenince şaşırır. Yniold bir gün "yağmur yağdığı zaman" Pelleas ile Melisande'nin birbirine öpücük verdiğini gördüğünü söyler. Golhaud oğlununu omzuna kaldırıp koyarak onu pencereden odaya bakmasını sağlar. Fakat babası çiftin ne yaptığını gördüğünü sorduğu zaman çiftin ateş önünde oturup alevleri seyrettiğini söyler. Sonra babasına kendisini omzundan indirmesini söyler ve indirmezse sesinin yettiği kadar bağırıp yardım isteyeceğini söyler. Bundan sonra Golhaud oğlu ile oradan ayrılır. "Şato içinde bir oda " Palleas, Melisande'ye babası Arkel'in kendini biraz daha iyi hissettiğini ve ondan seyahate çıkmak için izin isteyeceğini bildirir. Melisande ile son buluşmasının "Kör Adam Pınarı" önünde olmasını tertip ettiğini de açıklar. "Şato içinde aynı oda " Arkel Melisande'ye şatoya ilk geldiği zaman "çok acayip ve şaşkın bir tavırı olduğu ve hemen bir belanın ortaya çıkmasını bekler bir şekilde tutumu olduğu" için ona çok acıdığını ve bunun için kendini affetmesini söyler. Fakat şimdi her şeyin değiştiğini ve "onun ileriyi görme imkanı bulunan bir döneme kapı açtığına" inandığını ifade eder. Melisande'ye kendi öpmesini istediğini söyler. Bu sırada birden Golaud odaya girer. Alnı kanla kaplıdır ve bunun bir dikenli çalı arasına düştüğü için olduğunu açıklar. Melisande kocasının alnından kanları temizlemeye yeltenince karısına kendisine dokunmamasını ihtar eder. Kendisine kılıcının getirilmesini ister. Bir köylü daha açlıktan ölmüştür. Golaud karşısında titremekte olduğunu görünce ona karısını bir kılıçla öldürmeyeceğini söyler. Arkel "Melisande'nin gayet masum olduğu onun gözlerinden anlaşılmakta" deyince onunla alaya başlar. Melisande'ye gözlerini kapamasını emreder ve "eğer gözlerini kapamazsan ben onları nasıl uzun zaman kapabileceğimi bilirim" diye onu tehdit eder. Melisande'ye kendinden nefret ettiğini söyler ve onu saçlarından tutarak odanın bir tarafından diğer tarafına sürükler. Sonra odadan ayrılır. Oğlunun ayrılmasından sonra Arkel oğlunun sarhoş olup olmadığını Melisande'ye sorar. Melisande onun sarhoş olmadığını söyler; sadece hareketlerinin artık karısını hiçbir şekilde sevmediğini gösterme olduğunu söyler. Arkel buna karşılık olarak "Eğer Tanrı olsaydım insanların kalplerine acırdım" diye cevap verir. "Park içindeki pınar" Yniold kayalar arasında sıkışık kalmış altın topunu almak için topun üstünde bulunan bir tas parçasını kaldırmaya çalışmaktadır. Hava kararmaktadır ve bir koyun sürüsünün devamlı melemesini ve birden melemeyi kestiklerini duyarlar. Çoban bunun nedeninin koyunların kendi akşam ağılına gitmeyen bir patikaya girdiklerini anladığından olduğunu açıklar. Fakat Yniold ile çobanın o geceyi nerede geçirecekleri sorusuna çoban cevap vermez. Yniold ve kendisiyle konuşacak başka bir bir kişi bulmak için çobanın yanından ayrılır. "AynÄ± mevki" Pelleas pınar önüne yalnız başına gelir. Melisande ile çok derin bir şekilde bağlantı kuracağından endişe etmektedir ve bunun sonuçlarının kötü olacağından korkmaktadır. Oradan hemen ayrılmasının daha uygun olacağını bilmektedir ama Melisande'yi son bir daha görmek ve şimdiye kadar kendine sakladığı ona karşı beslediği hisleri ona açıklamak istemektedir. Melisande gelir. Şatodan Gölhaud'a hiç hissettirmeden ayrıldığını sanmaktadır. Önce Palleas'a karşı soğuk ve uzak davranır. Fakat Palleas uzun bir seyahate çıkıp şatodan uzun müddet uzaklaşacağını söyleyince Melisande daha ona çok daha yakın davranmaya başlar. Palleas ona aşık olduğunu itiraf edince Melisande de Pelleas'ı ilk defa gördüğünden beri ona gönülünü kaptırdığı itiraf eder. Pelleas uzaktan şato kapılarının akşam gelmesiyle kapandığını duyar. O gece için şato dışında kalmışlardır. Melisande bunda bir hayır olduğunu düşündüğünü söyler. Pelleas artık ne olacaksa olmasını kabullenmiştir. Melsande ile Pelleas kucaklaşıp öpüşmeye başlarlar. Fakat iki öpücükten sonra birden ağaç gölgeleri arasında birinin bulunup kendilerini gözlediğini hissederler. Bu ağaç arkasında saklanıp çiftin ne yapacağını gözlemekte olan Gölhaud'dur. Gölhaud hemen gelerek kendini savunmadan yoksun olan Pelleas'a kılıcı ile hücum edip onu öldürür. Melisande'de de bir kılıç darbesi ile yaralanır. Ölmekte olan Pelleas'a kocasının önü öldürme girişimine karşı koyacak cesareti olmadığını bildirerek ormanda ağaçlar arasında kaçmaya koyulur. "Şato içinde bir oda " Melisande çocuğuna doğum yaptıktan sonra hasta yatağında uyumaktadır. Doktor, Goluad'ya Melisande'nin yarasına rağmen sıhhatinin ciddi bir tehlikede olmadığını bildirmiştir. Golaud onu öldürmeye çalıştığı için büyük suçluluk duygusu içindedir; karısını bu öldürme girişimine hiçbir gerekçe olmadığını ve Palleas ile Melisande'nin öpüşmesinin sadece bir kızkardeşin erkek kardeşini öpmesinden ileri gitmediğine inandığını bildirir. Melisande uyanıp gözlerini açar; odada bir pencerenin açmasını ister ve böylece güneş batımını görebileceğini açıklar. Golaud karısı ile yalnız olarak konuşmak istediği için doktor ve Arkel'in odadan ayrılmalarını ister. Golaud bütün bu gelişmelerden kendini mes'ul tuttuğunu açıklar ve Melisande'den kendini affetmesine yalvarır. Fakat Golaud Melisande'den Pelleas'a karşı bir aşk duyduğunu itiraf etmesini de istemektedir. Melisande bunun doğru olmadığını kendinin böyle bir aşktan masum olduğuna ısrar eder. Fakat Golaud bu itiraf isteğinde devamlı olarak ısrar etmektedir. Arkel ve doktor odaya geri girerler. Arkel oğlu Golaud'a bu ısrarından vazgeçmesini söyler yoksa zaten zayıf düşmüş olan Melisande'yi öldürebileceğini ihtar eder. Golaud "ben zaten onu yaralıp öldürdüm" cevabını verir. Arkel, Melisande'nin kolları arasına yeni doğurmuş olduğu kız bebeğini verir. Fakat Melisande kız bebeğini kolları arasında tutup kıldıramayacak kadar zayıftır. Bebeğinin hiç ağlamadığından da kuşkuludur ve bebeğinin çok çekilmez bir hayatı olacağını bildirir. Birden onları kimin çağırdığı bilinmemekle beraber, oda hizmetçi kadınlarla dolar. Melisande sessizce hayatına veda edip bu dünyadan ayrılır. Onun ölümü esnasında hizmetçilerin hepsi dizleri üzerine çökerler. Arkel hıçkırıklarla ağlamaya başlayan Golaud'yu teselliye çalışır. Orijinal partisyon notalarına göre orkestrada şu çalgılara bulunması gereklidir: Yuri Kondratyuk Yuri Vasilioviç Kondratyuk (gerçek adı Aleksandr Ignatyevich Shargei, d. 21 Haziran 1897 - ö. 25 Şubat 1942), Ukraynalı mühendis, roket ve uzay yolculuğu teorisinin öncüsü. 20. yüzyılın başlarında Aya ulaşma yolları öngörmüştür. Kondratyuk, 21 Haziran 1897 tarihinde Rus İmparatorluğu'nun (günümüzde Ukrayna sınırları içinde) Poltava şehrinde Aleksandr Ignatyevich Shargei olarak doğdu. Babası Ignat Benediktovich Shargei, annesi Fransızca öğretmeni Ludmila Lvovna Schlippenbach'tır. Küçük yaşta anne ve babası boşandı, bu yüzden babaannesi tarafından büyütüldü. Kondratyuk, babasının kitaplarından yararlanarak fizik ve matematik alanlarında çalışmalar yaptı. Poltava Lisesi'nden mezun olduktan sonra, 1916'da girdiği Petrograd Politeknik Enstitüsü'nden, I. Dünya Savaşı nedeniyle askere alınması ile kısa bir süre sonra ayrıldı. Kondratyuk, Kafkas Cephesi'ndeki askerlik hizmeti süresince, gezegenler arası uçuş fikirlerini içeren dört kitap yazdı. Ayrıntılı hesaplamalarla Dünya yörüngesinden ay yörüngesine bir uzay aracını göndermek ve geri almayı ortaya koydu ve bu yörünge günümüzde "Kondratyuk'un rotası" ya da "Kondratyuk'un döngüsü" olarak da bilinir. Rus Devrimi'nin ardından 1917'de ordudan ayrıldı ve Poltava'ya geri döndü. Çarlık Ordusunun eski bir subayı olması ve Bolşevikler tarafından halk düşmanı olması iddiası ile tutuklanma riski yüksekti. Ertesi yıl, Kondratyuk kaçmak için bir girişimde bulundu. Fakat Polonya sınır muhafızları tarafından durduruldu ve geri dönmek zorunda kaldı. Arkadaşları onun için, gerçekte 1900 yılı Lutsk doğumlu ve 1921'de tüberkülozdan ölmüş olan Yuri Vasilievich Kondratyuk, adı ile sahte kimlik belgesi elde ettiler. Bu yeni kimlikle Kondratyuk, Güney Ukrayna ve Kuzey Kafkasya arasında yer alan Kuban bölgesinde tamirci ve demiryolu işçisi olarak çalıştı. 1927 yılında ise Sibirya'da Novosibirsk'e yerleşti. "Gezegenlerarası Uzay Fethi" başlıklı el yazması kitabını tamamlayan Kondratyuk, 1925 yılında Moskova merkezli bilim adamları ile temas kurdu ve Vladimir Vetchinkin'e el yazmasını gönderdi. O zamana kadar, kendisi ve roket çalışmaları bilinmiyordu. 1930 yılında NKVD tarafından "sabotajcı" olarak soruşturuldu ve Anti-Sovyet faaliyetlerde bulunduğu gerekçesiyle üç yıl hapse mahkûm edildi. (GULAG) çalışma kampına gönderildi. Burada kömür madenciliğinde kullanılmak üzere bir makine tasarladı. Denetçinin isteği üzerine, Kasım 1931 yılında İnceleme Kurulu, Kondratyuk'un "mahkûm" olan statüsünü "sürgün" olarak değiştirdi ve Sibirya tahıl projeleri üzerinde çalışmak için onu gönderdi. II. Dünya Savaşı sırasında Haziran 1941'de gönüllü olarak Kızıl Ordu'ya katıldı. 1942 yılında Kaluga'da öldü. Ölümü ile ilgili kesin bir bilgi bilinmemektedir. II. Åžuppiluliuma II. Şuppiluliuma, IV. Tuthaliya’nın oğlu, MÖ 1207-1178 yıllarında hüküm sürdüğü düşünülen Hitit İmparatorluğu’nun Yeni (Büyük) Krallık Dönemi’nin bilinen son kralı, ve Asur kralı I. Tukulti-Ninurta’nın çağdaşıdır. Komutası altındaki bir donanma Kıbrıslıları yenilgiye uğratmıştır, bu olay aynı zamanda tarihte kaydedilmiş ilk deniz muharebesidir. II. Şuppiluliuma dönemine ait onlarca çivi yazılı doküman ve Luvi Hiyeroglifi ile yazılmış iki anıtsal kitabe Boğazköy'de(Hattuşaş) bulunmuştur. Bu iki kitabe eski vassalı Tarhuntassa’ya ve Alasiya’ya (Kıbrıs) karşı yapılmış savaşları kaydetmiştir. Kitabelerden biri, Nişantepe olarak bilinen mevkide bir kaya yüzeyinde, diğeri ise sarayın hemen güneyindeki reservuar setinin doğu köşesinde inşa edilmiş, kutsal bir mekan olduğu düşünülen ve 2 numaralı oda olarak bilinen yapının iç duvarlarındadır. II.Şuppiluliuma'nın babası IV. Tuthaliya'dır. Tuthaliya'nın ölümünden sonra tahta veliaht III. Arnuvanda çıkmış, ancak çok kısa bir süre sonra ölmüştür. Şuppiluliuma bir dokümanda, bu konuda kendisinin hiçbir günahı olmadığını, ağabeyi hiç varis bırakmadan öldüğü için onun yerine tahta çıktığını belirtir. II. Şuppiluliuma döneminde Hitit ülkesinde büyük bir kıtlık çekildiği de anlaşılmaktadır. Çağdaşı olan Mısır kralı Merenptah'ın Karnak tapınağındaki yazıtlarında 'Hatti ülkesini canlı tutabilmek için' tahıl gemilerinin gönderildiği belirtilmekdir. Ras Şamra (Ugarit) kazılarında bulunan bir mektupta, II. Şuppiluliuma, vassalı olan Ugarit kralından Suriye'den gelecek olan tahıl yardımlarının acilen transfer edilebilmesi için hiç geciktirilmeden gemi ve mürettebat temin edilmesini ister. Hatti ülkesindeki kuraklık Hitit devletinde zafiyete yol açmış olmalıdır. II. Şuppiluliuma'nın Akdeniz bölgesi ve Kıbıs seferlerinin, bu dönemde doğu Akdeniz sahilerinde büyük bir yıkıma sebebiyet verecek olan Deniz Kavimleri'nin yarattığı tehlikelere karşı ve Hitit limanlarını tahıl aktarımı için güvene almak amacıyla yapıldığı şeklinde değerlendirilir. Gene Ras Şamra kazılarında bulunan kayıtlar temel alınarak, batıda oluşan tehdit sonucunda, Hitit Kralı’nın Ugarit’den destek talebinde bulunduğu bilinmektedir. Ugarit’in son kralı olan Ammurapi'ye gönderilen bir mektupta Hitit kralı şöyle der: Ammurapi gerçekten gemilerini ve askerlerini II. Suppiluliuma'nın yardımına göndermiş olabilir. Ancak bu sefer tehlike Ugarit'i vurur. Ammurapi, Alasiya’nın (Kıbrıs) hükümdarı Eşuvara’ya gemilerle yaklaşan Deniz Kavimlerinin tehdidi karşısında şöyle demektedir: Ele geçen dokümanlarda her ne kadar başarılı seferlerden bahsedilmişse de, MÖ 1170'lerin sonunda, Hitit Krallığı Deniz Kavimlerinin ve Kaşkaların işgaliyle sona ermiştir. II. Şuppiluliuma'dan sonra başka bir merkezi Hitit devleti kralı yoktur, ancak "Büyük Kral" unvanı bazı Geç Hitit krallıklarında bir süre daha kullanılmıştır. Arnavutluk cumhurbaşkanları listesi Arnavutluk cumhurbaşkanları listesi, 1912 yılından günümüze kadar görev yapmış Arnavutluk cumhurbaşkanlarının listesini içermektedir. Ruby Payne-Scott Ruby Violet Payne-Scott (d. 28 Mayıs 1912 - ö. 25 Mayıs 1981), Avustralyalı öncü radyo astronom ve radyofizikçi, ilk kadın radyo gökbilimcidir. Subantarktik Subantarktik (İngilizce: Subantarctic),güney yarımkürede yer alan bir bölgedir. Antarktika bölgesinin hemen kuzeyinde bulunur. Bölge Ekvator'un güneyinde 46 ° ve 60 ° güney paralelleri arasında bulunur. Subantarktik bölgesi, Hint Okyanusu, Atlantik Okyanusu ve Büyük Okyanus'un güney bölgelerinde birçok ada barındırır. Subantarktik buzulları da, tanımı gereği, subantarktik bölgesindeki adalarda bulunmaktadır. Bununla birlikte Antarktika kıtası üzerinde bulunan tüm buzullar yine tanım olarak Antarktika buzulları olarak kabul edilmektedir. Hacı Bektaş-ı Veli Anma Törenleri Her yıl 16 Ağustos tarihinde başlayan Anadolu ve Dünyanın her yerinden gelen Alevi-Bektaşi İnancına bağlı insanların katıldığı, Nevşehir'in Hacı Bektaş İlçesinde bulunan Hünkar Hacı Bektaş-i Veli Dergahında başlayan anma etkinliğidir. Domuzlar KÃ¶rfezi Domuzlar Körfezi (İngilizce: Bay of Pigs, İspanyolca: Bahía de Cochinos) Küba'nın güney kıyılarında yer alan Cazones Körfezi'nde (Gulf of Cazones) bir girinti. 1910 yılında Santa Clara Eyaletine dahil idi, daha sonra 1961 yılında Las Villas Eyaletine geçti. 1976'da Küba'nın orijinal altı eyaleti, 14 yeni vilayet olarak yeniden organize edildiğinde Matanzas'a yeniden devredildi. Çanakkale Onsekiz Mart Üniversitesi Güzel Sanatlar Fakültesi Çanakkale Onsekiz Mart Üniversitesi'ne (ÇOMÜ) bağlı fakültedir. Fakülte Üniversite'nin Çanakkale merkezde yer alan Terzioğlu Kampüsü'nda bulunmaktadır. Güzel Sanatlar Fakültesi 19 Eylül 1997 tarih ve 23115 sayılı Resmi Gazete'de yayımlanan 28 Mart 1983 tarihli ve 2809 sayılı kanunun 30. maddesine göre Bakanlar Kurulu kararıyla 09 Eylül 1997'de kurulmuştur. Fakülte 1999-2000 eğitim - öğretim yılı başında Anafartalar Kampüsü'nde büro olarak açılmış ve alt yapı çalışmalarına burada başlanmıştır. YÖK'ün 29 Şubat 2000 tarihli toplantısında 2547 sayılı kanunun 2880 sayılı kanunla değişik 7/d-2 ve 2809sayılı kanunun 3. maddeleri uyarınca bölüm, anasanat dalı ve sanat dallarından oluşması kararı 07 Mart 2000 tarih ve 531-4897 nolu resmi yazı ile alınmıştır. 2000-2001 eğitim - öğretim yılı başında Terzioğlu Kampüsü'ne, Çanakkale Meslek Yüksekokulu binasının 3. katına taşınılmıştır. Fakülte 2012 yılında ise kendi binasına taşınmıştır. halen aynı binada eğitim-öğretimi sürdürmektedir. Fakültede öğretim dili Türkçedir. Fotoğraf ve Heykel Bölümü henüz öğrenci almamaktadır. Holga Holga, 1981 yılında T.M. Lee tarafından Hong Kong'da üretilmiş 120 format bir oyuncak fotoğraf makinesidir. Holga'nın düşük maliyetli tasarımı ve basit menisküs lensi vignet, ışık sızıntısı, bulanıklık ve figürlerde bozukluk içeren fotoğraflar elde edilmesini sağlar. Hata olarak değerlendirilebilecek bu sonuçları sebebiyle kendine kült bir takipçi kitlesi edinmiş ve sanat ve haber fotoğrafçılığı dallarında ödüller kazanmıştır. Saray MÃ¼lk HanÄ±m Saray Mülk Hanım, (Özbekçe: Saroymulkxonim, d. 1343 - ö. 1406, Semerkant), Timur İmparatorluğu'nun kurucusu Timur'un ikinci eşi. Babası Çağatay Hanlığı'nın Hanı Gazan Han Cengiz Han'ın soyundan geliyor. Saray Mülk Hanım ilk evliliğini Emir Hüseyin'le yapmasına rağmen Emir Hüseyin'in Timur'un askerleri tarafından öldürülmesi sonucu Cengiz Han ailesiyle akrabalığa özel bir önem veren Timur Saray Mülk Hanım ile evlenmiştir. Timur bu evlilikten sonra Cengiz Han soyuna damad olduğu için "gürgan" olarak anılmıştır. Bu evlilikten çocukları olmamıştır. Ayrıca imparatorluğun sonraki iki hükümdarı olan Şahruh ve Uluğ Bey'e de eğitim ve terbiye vermiştir. Semerkant'taki 14. yüzyılın en önemli binalarından biri, Timur'un muhteşem camisinin karşısındaki Hanım medresesiydi. Medrese Saray Mülk Hanım tarafından 1397 yılı civarında yaptırıldı. Saray Mülk Hanım birçok eser daha yaptırdı ancak bugüne sadece Hanım medresesi kaldı. Paul Ehrenfest Paul Ehrenfest (18 Ocak 1880 – 25 Eylül 1933), Yahudi kökenli Avusturyalı-Hollandalı fizikçi, kuantum mekaniği ile istatistiksel mekanik ve ilişkiler alanında büyük katkılarda bulundu, faz geçişi ve Ehrenfest teoremi teorisi de dahil olmak üzere birçok geliştirmeyi sağlamıştır. Paul Ehrenfest, Yahudi bir ailenin oğlu olarak Moravya Loštice'de doğdu ve Viyana'da büyüdü. Ailesi, Sigmund Ehrenfest ve Johanna Jellinek bir bakkal işletiyordu. Ailenin aşırı dindar bulunmamasına rağmen, Paul İbranice ve Yahudi tarihi eğitimi aldı. Daha sonraları hep Yahudi köklerini vurguladı. Ehrenfest ilkokulda çok başarılı olmasına rağmen lise hayatı pek parlak geçmedi. En sevdiği ders ise matematikti. Franz Josef Gymnasium'una geçtikten sonra derslerindeki eski başarılarını tekrar yakaladı, 1899'da final sınavlarını geçti. Technische Hochschule'de kimya alanında ihtisas yapmasına rağmen Viyana Üniversitesi'nde Ludwig Boltzmann'ın teklifiyle termodinamik ve kinetik teorisi üzerine dersler aldı. Bu derslerin onun üzerinde derin bir etkisi vardı. Gelecekte yapacakları çalışmalar için ilham veriyordu. Bu arada sıvılarla ilgili (sıvı, katı cisimlerin hareketi ve Hertz mekaniği) bir tez hazırladı. 23 Haziran 1904'te Viyana'da doktorasını aldı. 1904'ten 1905'e kadar Viyana'da kaldı. 21 Aralık 1904 tarihinde, kendisine çalışmalarında yardımcı olan Rus matematikçi Tatyana Alekseyevna Afanasyeva ile (1876-1964) evlendi. İki kızı ve iki oğlu vardı: matematikçi Tatyana ('Tanja') (1905-1984), çocuk kitapları yazarı ve illüstratör Galinka ('Galja') (1910-1979), fizikçi Paul Jr ('Pavlik') (1915-1939) ve Vassily ('Wassik') (1918-1933). Ehrenfest Eylül 1906 tarihinde Göttingen'e döndü. Ehrenfest Boltzmann'ı tekrar göremedi ve 6 Eylül'de Trieste yakınlarındaki Duino'ya taşınarak yaşamını burada sürdürdü. Ehrenfest; Boltzmann'ın başarılarını geniş bir anma yazısında yayınlanmıştır. Eşiyle birlikte, Ehrenfest birkaç yıldır istatistiksel mekanik üzerinde çalıştı; istatistiksel mekanik ilgili makalesi 1911 yılına kadar yayımlanmadı. Temel hipotezler, çözülmemiş sorulara net sınırlarının belirlenmesi ve akıllıca seçilmiş şeffaf örneklerle genel ilkelerin bir açıklama keskin bir mantıksal analizler yaptı. Ehrenfest özellikle Einstein ve Bohr'a yakındı. Onun daveti üzerine Einstein, 1920 yılında Leiden Üniversitesi'nin profesörlük teklifini kabul etti. Yılda birkaç hafta Leiden Üniversitesinde dersler verecek ve bu süre içinde Einstein Ehrenfest'in evinde kalacaktı. 1923 yılında Einstein, 6 hafta boyunca orada kaldı, Berlin'deki aşırı milliyetçilerin tehditleri altında yaşamını sürdüremezdi. Mayıs 1931'de yakın arkadaşları ile yaptığı yazışmalar onu şiddetli depresyon içerisinde olduğunu gösteriyordu. Einstein, Ağustos 1932'de Ehrenfest'in iş yükünün azaltılabilmesi için Leiden Üniversitesi Kurulu'na yazdığı mektupta onun için ne denli endişelendiğini gösterir. 25 Eylül 1933 tarihinde Amsterdam'da depresyon ile yaptığı savaşı kaybetti. 25 Eylül 1933'te intihar ederek yaşamına son verdi. Mylo Xyloto Mylo Xyloto (okunuşu /ˈmaɪloʊ ˈzaɪlətoʊ/) İngiliz alternatif rock grubu Coldplay'in beşinci albümüdür. Dünya genelinde 24 Ekim 2011'de satışa sunulmuştur. Grup, bir önceki albümlerinin başarısının ardından, bu albümde de prodüktör Brian Eno ile çalıştı. Albümün ilk single'ı "Every Teardrop Is a Waterfall", Haziran 2011'de piyasaya çıktı. Üç ay sonra "Paradise" adlı ikinci single çıktı. Onu 2012 yılı boyunca "Charlie Brown", "Princess of China" ve "Hurts Like Heaven" izledi. Albüm, dünya genelinde 34 ülkede bir numaraya yükseldi. "Mylo Xyloto", ilk haftasında 208 bin sattı ve grubun İngiltere'de bir numara olan beşinci albümü oldu. Albüm ABD'de yayınlandığı hafta 447 bin sattı ve "Billboard" 200 listesine zirveden giriş yaptı ve grubun bunu başaran üçüncü albümü oldu. Aynı zamanda, 908 bin kopya ile 2011 yılında İngiltere'de en çok satan rock albümü olmayı başladı. Günümüze dek, dünya çapında 6 milyonluk satış rakamına ulaştı. "Mylo Xyloto"nun aldığı yorumlar farklı farklı oldu. Metacritic'ten 100 üzerinden 65 puan alan albümün bazıları prodüksiyonunu aşırı bulurken, bazıları albümün neşeli tonunu ve yeni elektronik sound'unu övdü. "Paradise" ve "Every Teardrop Is a Waterfall" toplamda üç Grammy'ye aday gösterildi. Dolunay Dolunay, Ay'ın Güneş'e göre Dünya'nın ters tarafında kaldığı evresi. Dolunay, Ay ile Güneş'in jeosentrik zahir (ekliptik) boylamlarının farkı 180 derece olduğunda gerçekleşir. Bu durumda Ay, Dünya'ya göre Güneş ile ters noktalardadır. Sinodik aya göre Ay'ın aynı evreleri arasındaki zaman ortalama 29.53 gündür. Bu sebeple yeniay ile başlayan Ay takvimine göre dolunay 14 veya 15. günde gerçekleşir. Kameri ay hep tam sayılardan oluştuğu için 29 veya 30 gün sürer. Çiçekdağı Höyüğü Çiçekdağı Höyüğü, Yozgat İl merkezinin yaklaşık olarak 42–43 km. güneybatısında, Yerköy İlçesi'nin güneybatısında yer alan bir höyüktür. Höyüğün sadece yüzeyinde W. Orthmann tarafından araştırma yapılmıştır. Yüzeyde yapılan araştırmalarda zengin çanak çömlek buluntuları ele geçmiştir. Bunlar üç grupta incelenmektedir. Açık sarı astar üzerine kırmızı boya ya da sarımsı renkli astarlı açkılı mal, kırmızı kahverengi kil üzerine açık sarımsı astar ve koyu kahverengi boyalı mal, açık sarı veya gri renkli kil üzerine sarımsıdan yeşilimsiye kadar değişken renkli astar ve siyahımsı kahverengi renkli boyalı mal olarak gruplandırılmıştır. Formlar ise düz kenarlı küçük kaseler; içe dönük gövdeli; kalın cidarlı büyük taslar ve testiler olarak görülmektedir. Boya bezeklerde ise çoğu kez çizgi demetleri ve bantlar gibi basit bezekler kullanılmıştır. Boya bezekli mal grubu, Çorum - Alaca İlçesi'ndeki Çıradere Höyüğü yerleşmesinde ele geçen mal grubuna benzemektedir. Boya bezeksiz mal grupları ise Yozgat Alişar Höyüğü ile Kırşehir Hashöyük'ten tanınan mal grubudur. Araştırma başkanı Orthmann, yayımladığı buluntular hakkında bir tarihlendirme yapmamaktadır. Bununla birlikte kesin olmamakla birlikte Erken Tunç Çağı III. evre sonuna tarihlendirilmesi mümkündür. Erken Tunç Çağı III. evre, Erken Tunç Çağı'ndan Orta Tunç Çağı'na geçiş dönemi olarak görülmektedir. Columbia Uzay Mekiği Kazası Columbia Uzay Mekiği kazası 1 Şubat 2003 tarihinde STS-107 adlı mekiğin görev uçuşu esnasında gerçekleşmiştir. İçinde 6 Amerikan ve 1 İsrailli astronot bulunan mekik, inişe 16 dakika kala, saat 16:00'da düşmüştür. Kalkış sırasında ana yakıt tankından kopan bir parçanın mekiğin sol kanadına verdiği zarar sebebi ile mekik Dünya'ya dönüşte atmosferde parçalanmıştır. Columbia Uzay Mekiği kazası, 1986 yılında gerçekleşen Challenger Uzay Mekiği kazasından sonraki 2. uzay mekiği kazasıdır. STS-107'nin kalkışı, 113. uzay mekiği kalkışıydı. 11 Ocak 2001 tarihine planlanan kalkış işlemi, iki yıl içinde 18 kere ertelenerek 16 Ocak 2003 tarihinde gerçekleşmiştir. ABD Ulusal Havacılık ve Uzay Dairesi, her yıl bu kaza sonucu hayatını kaybeden astronotları anmakta ve bu kazanın yıldönümünde hiçbir uzay etkinliği düzenlememektedir. Selahattin Yusuf Selahattin Yusuf Türk yazar. 1974 yılında Trabzon’da doğdu. 1991 yılında Ankara Üniversitesi Siyasal Bilgiler Fakültesi’ne girdi. Fakültede arkadaşlarıyla birlikte dört yıl boyunca çıkardığı Mektebi Mülkiye dergisinde felsefe ve edebiyat yazıları yazdı. Üniversiteden mezun olduktan sonra, aynı üniversitede yüksek lisans yaptı. Siyaset Bilimi dalında hazırladığı tezini savunmadan bıraktı ve akademik çalışmalarına son verdi. Edebiyata yöneldi. Serbest yazarlık yapmaya başladı. Aktüel, Ülke, Gerçek Hayat gibi haftalık dergilerde ve çeşitli gazetelerde köşe yazarlığı yaptı. Arayıcının Efsanesi Legend Of The Seeker, televizyon dizisi. Başrollerinde Bruce Spence (Zeddiccus Zu'l Zorander) Baş Büyücü olarak, Bridget Regan (Kahlan Amnell) İtirafçı olarak, Craig Horner (Richard Cypher) Arayıcı olarak, Craig Parker (Darken Rahl) Kötü Lord olarak yer alır. Bir fantastik aile dizisi olan Legend Of The Seeker, Terry Goodkind'in Büyücünün İlk Kuralı (The Sword Of Truth) adlı kitaptan ve devam eden seriden esinlenilerek çekilmiştir. Richard'ın hayatı, kalan son büyücü Zedd'i ararken Darken Rahl'ın suikastcilerinden kaçan güzel Kahlan'ın hayatını kurtarmasıyla değişir. Zedd'i efsanevi Doğruluk Kılıcının korkunç gücünü kullanabilecek, bozulmamış kalbe ve kararlılığa sahip birisi olarak Doğruluk İzcisi (Arayıcı) atayabilir. Yalnızca Arayıcı, bütün canlılar üzerinde etkili olan güçlerini efendilerinin buyruğuna bahşeden Orden'in Üç Kutusunun Rahl'ın ele geçirmesine engel olabilir. 1. SEZON : Rahl'ın Orden'in Üç Kutusunu ele geçirmeye engel olup onu öldürmeye çalıştılar ve başardılar. 2. SEZON: Gardiyan'ının savaşta açtığı yarığı kapamaya yarayan Gözyaşı taşını arayıp yarığı kapatmaya çalıştılar ve başardılar. Çaltılar Höyüğü Çaltılar Höyüğü, Muğla İl merkezinin doğu-güneydoğusunda, Fethiye İlçesi'nin kuzeydoğusunda, Elmalı İlçesi'nin 30 km. kuzeybatısında, Çaltılar Köyü'nün yanında yer alan bir höyüktür. Orta büyüklükte bir höyüktür. Höyük'ün yaklaşık 3 hektarlık bir alana yayıldığı belirtilmektedir. Höyük, 1988 yılında J. J. Coulton yönetiminde Balbura Antik Kenti'nin doğusunda, yapılan yüzey araştırmalarında saptanmıştır. Yerleşme, David French'in bu buluntular üzerinde yaptığı değerlendirmeye göre MÖ 5. ve 4. binyıllara tarihlendirilmektedir. Diğer yandan Erken Tunç Çağı ve Demir Çağı çanak çömlek parçaları da ele geçmiştir. Yüzeyden toplanan çanak çömlek konusunda ayrıntılı bilgi yoktur. Daha sonra Bristol Üniversitesi, Liverpool Üniversitesi ve Uludağ Üniversitesi işbirliği, Nicoletta, Momigliano, Alan M. Greaves ve Tamar Hodos başkanlığında höyükte 2008 yılında kapsamlı bir yüzey araştırması, topoğrafik ve jeofizik çalışmalar, manyetometre incelemeleri başlatılmıştır. Çalışmalardaki ana yönelim, Klasik Dönem öncesinde genel olarak Güneybatı Anadolu'nun, özel olarak da Likya Bölgesi'nin yerleşme tarihi ve maddi kültürüne ilişkin yeni bilgiler elde etmektir. Hitit belgelerinde "Lukka" olarak geçen, Homeros'un "Likya" dediği bölgenin Tunç Çağı – Erken Demir Çağı hakkında yeterli bilgi sahibi olunmaması, bu projeyi cazip kılmıştır. Yürütülen çalışmalarda 2008 – 2009 yıllarında 33 bin çanak çömlek parçasıyla bin kadar çakmak taşı, cüruf, yanık kerpiç ve el değirmenleri gibi buluntular toplanmıştır. Çok yönlü sürdürülen çalışmalar çerçevesinde günümüzde halen sadece kadınların yaptığı geleneksel seramik üretimi için Esenköy Köyü'nde etno-arkeolojik çalışmalar yapılmıştır. 2008 ve 2009 yıllarındaki çalışmalara dayanılarak Höyük'te Geç Kalkolitik Çağ (MÖ 4. binyıl), Erken Tunç Çağı (MÖ 3. binyıl) ve Demir Çağı (MÖ 1. binyıl) yerleşimleri olduğunun kesinlik kazandığı belirtilmektedir. Bununla birlikte MÖ 2. binyıla (Orta Tunç Çağı ve Geç Tunç Çağı) tarihlenen çanak çömlek parçası da ele geçmiştir. Geç Kalkolitik Çağ'na tarihlenen birkaç tutamakla genişleyen ağızlı, kulplu büyük kaselere Elmalı - Bağbaşı Höyüğü kazılarında ele geçen çanak çömleğe tümüyle benzerdir. Diğer yandan nispeten küçük ve denizden uzak böyle bir yerleşimde ithal buluntuların ele geçmiş olması, üstelik bunun yüzey araştırması sırasında olması dikkat çekici bulunmuştur. Bu buluntulardan biri Erken Tunç Çağı'na tarihlenen ve Melos Adası kaynaklı olduğu düşünülen obsidiyen aletlerdir. Diğer dikkat çekici ithal buluntu grubu ise Frigya, Karya gibi çeşitli Anadolu ve Ege yerleşimlerinden, hatta İyon Adaları, Atina, Eğriboz, Korinthos ve Kıbrıs gibi oldukça uzak bölgelerden gelen Demir Çağı seramikleridir. Orta Tunç Çağı ve Geç Tunç Çağı'na tarihlenen çanak çömlek buluntuları ise kırmızı astarlı kaburgalı kase, çift kalınlaştırılmış ağız kenarlı ve kulpları ağızdan yukarı yükselen buluntular, Beycesultan'dan Troya'ya kadar bazı Batı Anadolu yerleşimindeki Orta Tunç Çağı ve Geç Tunç Çağı buluntusuna oldukça benzemektedir. Diğer yandan Klasik Dönem, Helenistik Dönem, Roma ve Bizans dönemlerine ilişkin buluntu sayısı çok azdır. Bu dönemlerde sınırlı bir iskan olduğu ifade edilmektedir. Yerleşimde iskanın MÖ 600 civarında (6. yüzyıl ortalarında) sona erdiği ileri sürülmektedir. Bu durumun, Likya'nın belirtilen tarihlerde Perslere (Akhamenid) bağlanmasıyla ilişkili olabileceği ileri sürülmektedir. Albert Gölü (Afrika) Albert Gölü ya da Albert Nyanza ya da eski adıyla Mobutu Sese Seko Gölü, Büyük Afrika Göllerinden birisidir. Afrika kıtasının 7. büyük gölü ve hacmine göre dünyanın 27. en büyük gölüdür. Albert Gölü Uganda ve Kongo Demokratik Cumhuriyeti (eski adıyla Zaire) sınırında, kıtanın merkezinde yer almaktadır. Albert Gölü, Doğu Afrika Yarığının batı kolu olan Albertine Yarığı'ndaki göller zincirinin en kuzeyinde yer alır. Yaklaşık 160 km uzunluğunda ve 30 km genişliğindedir. En derin yerinde 51 metre derinliğindedir ve deniz seviyesinden 619 metre yüksekliktedir. Albert Gölü üst Nil'in karmaşık sisteminin bir parçasıdır. I Feel You "I Feel You", Büyük Britanyalı rock grubu Depeche Mode'un 27. single'ı. Şarkı, 15 Şubat 1993 tarihinde piyasaya sürüldü. Bu şarkı UK Singles Chart'ta sekizinci sıraya yükseldi. Bunun yanı sıra Birleşik Devletler'de Modern Rock listesi ve diğer bazı listelerde üst sıralarda yer aldı. Depeche Mode grubunun en iyi şarkılarından biri olarak kabul görür. 1. Martin Gore - backing vocals, electric guitar 2. David Gahan - lead vocals 3. Alan Wilder - drums, backing vocals, keyboard 4. Andrew Fletcher - keyboard, backing vocals, piano Matt Lanter Lanter Massillon, Ohio'da doğmuştur. Joseph "Joe" Lanter ve Jana "Jan" Burson'un oğludur. 1991 yılında Atlanta'ya taşındı. 2001 yılında Collins Tepesi Lisesi'nden mezun oldu. Beyzbol, futbol, basketbol, jimnastik ve golf oynadı. Georgia Üniversitesi Spor Bölümü'nü kazandı, fakat film ve televizyon sektörüne ilgisi arttı ve oyunculuğa adım attı. Actinopodidae Actinopodidae, Güney Amerika ile Avustralya'da yaygın 3 cins ve 40 tür ile temsil edilen örümcek familyası. Kıllarını soluyan memeli ve insanlarda solunum yollarını tıkayabilir. Prosoma ile opisthosoma geniştir. Dişileri parlak siyahtır. Erkekleri ise kırmızı keliserlere ve prosoma üçgenine sahiptir. Bacakları kısa ve kalındır. Agresif olmayan yavaş hareketli örümceklerdir. Güney Amerika ile Avustralya'da yayılım gösterir. Yamal Yarımadası Yamal Yarımadası (), Rusya, kuzeydoğu Sibirya, Yamalo-Nenets Özerk Okrugu bölgesinde bulunan yarımadadır. Kabaca 700 km genişliğindedir. Batıda Kara Denizi, doğuda Ob Körfezi ile sınırlanmıştır. Kendi yerli sakinleri olan Nenets dilinde, "Yamal" "Dünyanın Sonu" anlamına gelir. Yarımadada Rusya Bölgesinin 35 Yıllık (tahmini) Doğalgaz Rezervi Olduğu Sanılmaktadır. Rus Akaryakıt Şirketi Gazprom 2010 yılından Beri bu Bölgede Arama Faaliyeti Yürütmektedir. Hem bu Denli büyük bir Rezerv Barındırmasının Önemi, Hem de Nenets Halkına Duyulan Saygının bir Göstergesi Olarak 2003 Yılında Şirkete Baglı Gazprom Uzay Sistemleri Firmasınca Fırlatılan İlk Haberleşme Uydusunun Adı Yamal Olarak Belirlenmiştir. Uydular sırasıyla; Yamal-100 Yamal-200 Yamal-201 Yamal-202 Yamal-300/K Yamal-402 olarak isimlendirilmiÅŸtir. Bu uydulardan Yamal-100 Ekonomik ve Ticari Ömrünü Tamamlamış, Yamal-201 ve Yamal-202 Faaliyette, Yamal-300/K'nın Fırlatılışı 2014 Haziran'ında, Yamal-402'nin Fırlatılışı ise 2014 Kasım ayında gerçekleştirilmiştir Cairns 1876 yılında İngiliz Koloni Birlikleri içerisinde sivil yerleşme vekili olarak görev yapan William Wellington Cairns tarafından keşfedilen Cairns şehri; Avustralya'nın kuzey kesiminde bulunan Queensland Eyaleti sınırları içerisinde yer alan popüler bir şehirdir. Missulena occatoria Missulena occatoria, Güney Avustralya'da yaşayan öldürücü zehirli bir örümcek türüdür. Erkeklerinin prosoma üçgeni ile keliserleri kırmızıdır ve İngilizcede «kırmızı başlı fare örümceği» ("red-headed mouse spider") adıyla bilinirler. Seksüel dimorfizm hem boyca hem de renkçe belirgindir. Dişileri 24 mm, erkekleri ise 12 mm dir. Dişileri bütünüyle siyah ve ufacık kırmızı lekeli iken, erkeklerin keliser ve prosoma üçgeni kırmızıdır. Erkeğin karnı tunç mavi-siyah renktedir. Açık ormanlık alanlardan çalılıklara kadar değişen habitatlarda yaşar. Yuvası toprakta 55 cm derinde ve iki tuzak kapılıdır. Yavrular Mygalomorphae örümcekleri gibi yerde yürüyerek değil, Araneomorphae örümcekleri gibi balonlama ("ballooning") yöntemiyle rüzgâr tarafından dağıtılır. Çok zehirlidir. ısırığından ölen insan kaydedilmemişse de hastaneye gitmekte fayda vardır. 2012 Yaz OlimpiyatlarÄ±'nda futbol - Erkekler 2012 Yaz Olimpiyatları'ndaki erkekler futbol yarışmaları, 2012 Yaz Olimpiyatları'nın ev sahibi Londra ve diğer beş şehirde yapılmıştır. 19 Nisan 2012'de FIFA hakemleri FIFA resmi sitesinden açıklandı. Loštice Loštice (Çekce telaffuz: [loʃcɪtsɛ]) Çek Cumhuriyeti Olomouc Bölgesi'nde bir şehir. 3.100 nüfusa sahiptir. Žádlovice köyü Loštice'ye bağlıdır. Loštice en iyi bilinen ürünü tvarůžek veya syreček denilen geleneksel peyniridir. Missulena Missulena, Actinopodidae familyasından 11 türü olan bir örümcek cinsidir. Türlerinin biri Şili'de diğerleri ise Avustralya'da yaşar. İngilizcede kullanılan «fare örümceği» ("mouse spider") adı yanlışlıkla fare gibi yuva kazdığı inancından kaynaklanır. Ralph Kronig Ralph Kronig Alman-Amerikan fizikçi (10 Mart 1904-16 Kasım 1995). Parçacık spini keşfini ve x-ışınları soğurma spektroskopisi teorisini belirtti. Teorileri Kronig-Penney modeli, Coster-Kronig geçişi ve Kramers-Kronig ilişkisi'dir. Cornell Ãœniversitesi Cornell Üniversitesi; ABD'de New York Eyaleti'nin Ithaca şehrinde bulunan bir özel üniversitedir. ABD'nin elit 'Sarmaşık Birliği'ne dahil olan üniversite, uluslararası finans ve para transfer şirketi Western Union'un kurucusu iş adamı, politikacı ve hayırsever Ezra Cornell ile tarihbilimci ve eğitmen Andrew Dickson White tarafından 1865 yılında kurulmuştur. Kuruluşundaki misyonu, klasiklerden bilimlere, teoriden uygulamaya kadar birçok alanda eğitim vermek ve bu alanlara katkıda bulunmak olarak belirlenmiştir. Ezra Cornell, ideallerini 'Öyle bir üniversite kurmak isterim ki, ayrımsamaksızın herkes istediği her alanda eğitim görebilsin' olarak dile getirmiş, ve üniversite, kurulduğu günden beri din, ırk, cinsiyet veya ekonomik köken ayrımı yapmadan öğrenci almıştır. Şu anda hayatta olan 245 binden fazla mezunu 31 Marshall ödüllü, 28 Rhodes ödüllü ve 41 Nobel ödüllü bilim insanı mezunu bulunan kurumun yaklaşık 14 bin lisans ve 7 bin yüksek lisans öğrencisi bulunmaktadır. Cornell sıklıkla dünyanın en iyi 20 üniversitesi arasında gösterilmektedir. 2015 yılında 'QS World University Rankings' sıralamasında 19., 'Times Higher Education World University Rankings' sıralamasında yine 19. olmuştur. Belucistan KurtuluÅŸ Ordusu Belucistan Kurtuluş Ordusu, İran'ın güneyi ve Pakistan'da (dağlık bir alan olan Belucistan civarında) temellenmiş ayrılıkçı grup. Bu organizasyon Belucistan çatışmasına katılmış ve İran ile Pakistan topraklarının bir kısmında bağımsız bir Beluç devleti kurmayı hedeflemiştir. 2011 yılında Pakistan'ın Belucistan eyaletinde sınır birliğine ait konvoya düzenlenen saldırıda 10 asker ölmüş ve bu saldırıların sorumluluğunu Belucistan Kurtuluş Ordusu üstlenmiştir. 28 Eylül 2011'de örgüte bağlı militanlarca gerçekleştirilen saldırıda üç kişi öldü ve dört kişi yaralandı. Pakistan, Beluçların ayrılıkçı eylemlerine destek verdiği gerekçesi ile Hindistan'ı suçladı. 17 Temmuz 2006 tarihinde Britanya tarafından terörist örgüt olarak ilan edildi ve bunun bir sonucu olarak üyelerinin Büyük Britanya'ya girişi yasaklandı. Ayrıca bu grubun eylemleri ABD Dışişleri Bakanlığı tarafından terörizm kapsamında sayıldı. Živko Radišić Živko Radišić (; d. 15 Ağustos 1937) Bosna-Hersek'li Sırp siyasetçi ve Bosna-Hersek Cumhurbaşkanlığı'nın eski Sırp üyesidir. 1937 yılında Yugoslavya Krallığına (şimdi Bosna Hersek) bağlı Prijedor doğumlu, Radisic Saraybosna Üniversitesi Siyasal Bilgiler Fakültesi'nden 1964 yılında mezun oldu. 1977'den 1982'ye kadar, Bosna'nın ikinci en büyük şehri Banja Luka Belediye Başkanı olarak görev yaptı. 1982-1985 yılları arasında Bosna-Hersek Sosyalist Cumhuriyeti Savunma Bakanlığı yaptı. 1996 yılında Sırp Cumhuriyeti Sosyalist Partisi'nin kurucu üyesi oldu. Radisic 45.000 oy ile görevdeki Momcilo Krajisnik'in yenerek, Eylül 1998 yılında Cumhurbaşkanlığı Bosnalı Sırp üyesi olarak seçildi. 1998-1999 ve 2000-2001 yılları arasında Bosna-Hersek Cumhurbaşkanlığı görevini yürüttü. GÃ¼len Hareketi Gülen hareketi, Fetullahçılar, Gülen cemaati, ya da Cemaat, Türkiye Cumhuriyeti tarafından Fetullahçı Terör Örgütü (FETÖ) veya Paralel Devlet Yapılanması (PDY), harekete mensup kişilerce de Hizmet hareketi olarak adlandırılmaktadır. Hareket, Fethullah Gülen’in telkinleri ile bir araya gelen insanların oluşturduğu, 1960’ların sonunda İzmir’de ortaya çıkmıştır. Faaliyetlerini başta Türkiye olmak üzere çeşitli ülkelerde gerçekleştiren bir toplumsal hareket olarak ortaya çıktığı iddia edilmektedir. Hareket; Türkiye KKTC, Pakistan İslam İşbirliği Teşkilatı ve Körfez Arap Ülkeleri İşbirliği Konseyi tarafından terör örgütü olarak tanınmaktadır. Ancak, hareketin terör faaliyetleri ABD ve Avrupa Birliği tarafından tanınmamaktadır. Mayıs 2016'dan bu yana Gülen Hareketi, Türkiye Cumhuriyeti Devleti tarafından terör örgütü olarak sınıflandırılmaktadır. 15 Temmuz darbe girişimi sonrası Türk hükümeti, Gülen Hareketi'ni darbeden sorumlu tuttu ve devlet yetkililerince yapılan soruşturmalar neticesinde binlerce asker, hakim, savcı, ve devlet memuru tutukladı. On binden fazla eğitim personeli açığa alındı ve özel kurumlarda çalışan 20.000'den fazla öğretmenin lisansı Gülen Hareketi ile bağlantılı olduğu iddiasıyla iptal edildi. Hareketin İslami bir hareket mi yoksa bir sivil toplum hareketi olarak mı tanımlanacağı tartışma konusudur. Hareket, çeşitli toplum kesimlerince Türkiye içi ve dışında, eğitime, Türk kültürünü tanıtmaya, dinlerarası diyaloğa ve fakirlikle mücadeleye yaptığı katkılardan dolayı desteklenirken başka kesimlerce de dini bir yapı olarak kabul edilemeyeceği din istismarı yaptığı ve laikliğe bir tehlike olarak görülmesinin yanı sıra siyasî ve ekonomik güç ve çıkar hareketi haline geldiği söylenerek eleştirilmektedir. Hareket, Türkiye tarafından "terör örgütü" olarak kabul edilmiştir. Örgüt "Fetullahçı Terör Örgütü", "Paralel Devlet Yapılanması (PDY)" ve "PDY" olarak da isimlendirilmiştir. Hareketin lideri olan Fethullah Gülen 28 Ekim 2015 tarihinden beri, Türkiye Cumhuriyeti İçişleri Bakanlığı tarafından yayımlanan "en çok aranan teröristler" listesinin "kırmızı" kategorisinde yer almakta, Fetullahçı Terör Örgütü ve Paralel Devlet Yapılanması (PDY) lideri olmakla suçlanmaktadır. Aynı zamanda 2016 yılının Ekim ayında İslam İşbirliği Teşkilatı ve Körfez Arap Ülkeleri İşbirliği Konseyi tarafından da terör örgütü olarak tanımlanmıştır. Mayıs 2019’da Pakistan tarafından terör örgütleri listesine dahil edildi. Hareketin faaliyetleri "Işık Evleri" ile başlamış, daha sonra ""cemaat vakıfları"" ve ""himmet toplantıları""nca desteklenen ortaöğretim kurumlarına yönelik öğrenci yurtları faaliyete geçirilmiştir. Daha sonra ise ilk ve ortaöğretime yönelik okullar, dershane, üniversite gibi eğitim kurumları faaliyete geçirilmiştir. Cemaatin basın-yayın kurumlarının faaliyete geçmesi ve kamuoyunda bilinirliği arttıkça dinler ve kültürler arası diyalog faaliyetleri, sosyal yardım amaçlı vakıf ve dernekleri ile ticarî faaliyet hastaneler, finans ve sigortacılık kurumları gibi kuruluşları faaliyete geçerek yaygınlık kazanmıştır. Bu kurum, kuruluş ve faaliyetler; cemaatin ortak amacı hâline gelen Gülen ideolojisini gerçekleştirme amacına hizmet ölçüsünde cemaat yanında değer kazanır. Diyanet İşleri Başkanlığının hazırladığı bir rapora göre Gülen Hareketi dini bir yapı olarak kabul edilemeyeceği, "din kisvesi altında din istismarı yapan güç ve çıkar hareketi olduğu" aynı zamanda "sahte bir mehdi hareketi" olduğu ifade edilmektedir. İhsan Eliaçık, Gülen Hareketi hakkındaki görüşlerini şu ifadelerle dile getirmiştir: Gülen hareketinin öncelikli faaliyet alanı eğitimdir. Fethullah Gülen kendi yazı ve vaazlarında "tekye-medrese-mektep" üçlüsüne vurgu yaparak dini eğitimin tasavvuf ve pozitif ilimlerle bir arada verileceği kurumsal ve sivil (hükûmet-dışı) eğitim merkezleri açılmasını teşvik eder. Ayrıca "ışık evleri" diye tabir edilen kent-içi karakterli yapılanma görülür. Işık evlerinin "Allah'ın, içlerinde şan ve şerefinin yükselmesine ve isminin zikredilmesine izin verdiği evlerdir; Onların içinde sabah akşam O'nu tesbih ederler..' (Nûr/36), 'O evlerde oturan öyle erkek oğlu erkekler, öyle yiğitler vardır ki, ne alış-veriş, ne çarşı-pazar.. onları, yapmak istedikleri şeylerden alıkoyamaz' (Nur/37) gibi bazı Kur'an ayetlerinde özel olarak anlatıldığına inanılır. Bu Ayetlere uygulanan Ebced hesapları ile ışık evlerinin kuruluş tarihleri arasında bağlantılar kurulur ve ayetlerin "hizmet"i anlattığı vurgulanır. Gülen hareketi ve tarafından Türkiye içi ve dışında Fethullah Gülen'in teşvikleri ile açılmış okullardır. Yeni Aktüel dergisi tarafından yapılan bir araştırmaya göre 91 ülkede yaklaşık 489 lise veya ilköğretim okulu, altı üniversite ile çeşitli sayıda eğitim veya dil merkezleri vardır. Bu okullarda Türkçe dersi seçmeli olarak öğrenilebilmekte, İngilizce, ülkenin resmî dili ve bazen başka diller de (Orta Asya'da Rusça, Afganistan'da Farsça, Afrika'da Fransızca, gibi) eğitim yapılmaktadır. Uluslararası Türkçe Olimpiyatları, (eski adıyla "Yabancılar İçin Türkçe Yarışması"), ilki 2003 yılında yapılan ve tüm dünyadan ana dili Türkçe olmayan en alt düzeyden en üst düzeye kadar Türkçe kullananların yetenek ve bilgilerinin sınandığı bir yarışmadır. Katılımcı sayısı ve ülkesi her geçen yıl artmaktadır. 2003 yılındaki 1. Uluslararası Türkçe Olimpiyatları’na 17 ülkeden 62 öğrenci, 2012 yılındaki 10. Uluslararası Türkçe Olimpiyatları'na 135 ülkeden 1500 öğrenci katılmıştır. 2000'li yıllarda Cemaatin faaliyetleri arasına İstanbul merkezli "Kimse Yok Mu Dayanışma ve Yardımlaşma Derneği" kurulmuştur. Kimse Yok Mu Dayanışma ve Kaynaşma Derneği’nin 2860 sayılı Yardım Toplama Kanunu’nun 6. Maddesi kapsamında, izin almadan yardım toplayabilen kuruluşlardan sayılmasına ilişkin 06.02.2007 tarihli ve 2007/11683 sayılı Bakanlar Kurulu kararı, 22.09.2014 tarihli ve 2014/6812 sayılı Bakanlar Kurulu kararı ile yürürlükten kaldırılmıştır. 15 Temmuz darbe girişiminden sonra Olağanüstü Hal Kapsamında Alınan Tedbirlere İlişkin Kanun Hükmünde Kararname'yle, "milli güvenliğe tehdit oluşturduğu tespit edilen Fethullahçı Terör Örgütü'yle ilişkili" olduğu için kapatılmıştır. Daha sonra ABD'de "Helping Hands (Yardım Eden Eller) Derneği", kurulmuştur. Hareket, 1994 yılında Gazeteciler ve Yazarlar Vakfı'nin kurulmasından beri Türkiye'de ve daha sonra benzer vakıflar vasıtası ile dünyanın değişik merkezlerinde (İngiltere'de Dialogue Society, ABD'nin doğu eyaletlerinde Rumi Forum, vb.) diyaloğu geliştirmeyi amaçlayan toplantı (Abant Platformu gibi), aktivite ve yayınlar yapmaktadır. Dinler arası diyalog toplantıları ve yayınları ile bazı sempozyumlar ve Abant Platformu gibi toplantıları bazı yazarlar Ilımlı İslam'a hizmet eden faaliyetler olarak görerek tepki ile karşılamışken bazı akademisyen, aydınlar ise destek vermiştir. Cemaatin, Türkiye'de yüzlerce okulunun yanı sıra televizyon kanalları, bir büyük banka, ülkenin en büyük ticaret örgütü ve yine ülkenin en büyük gazetesine sahip olduğu belirtilmektedir. Türkiye Sanayici ve İşadamları Konfederasyonu (TUSKON) çatısı altında toplanan birtakım varlıklı Türk ile birçok orta ve küçük işletme sahibi, hareketin iş dünyasındaki uzantısı olarak kabul edilir. Bu hareketin faizsiz İslami bankacılık hizmeti sunan Bank Asya, Işık Sigorta adında bir sigorta şirketi ve Asya Finans gibi finans kuruluşları da bulunur. Hareket, Zaman gazetesini, Samanyolu TV adlı televizyon kanalını, Burç FM ve Dünya Radyo (2011 sonunda frekanslarını Radyo Mehtap'a bıraktı) gibi popüler radyo istasyonlarını kurmuştur. Hareket, 1979 yılında Sızıntı dergisi ile yayın hayatına başlamıştır. İlerleyen yıllarda Zaman Gazetesi ve Samanyolu Televizyonu'nu kurmuştur. Hareketin ayrıca Mehtap (kültür), Samanyolu Haber (haber), Yumurcak (çocuk), Irmak (dini), www.kure.tv (internet), Ebru (ingilizce) ve Dünya (Kürtçe) adlı özel yayın yapan kanalları vardır. Bunun yanında Yeni Ümit adlı akademik ilahiyat dergisi, ve Aksiyon haber-yorum dergileri vardır. Fethullah Gülen geçmişte değişik siyasi kişilerle temaslar kurmuş, inanç merkezli çalışmaları, değişik toplumsal katmanlarda olduğu gibi siyasi kişilerce de teşvik edilmiştir. Basın yayın organlarında zaman zaman hareketi suçlayan yayınlar yapılmış, ancak bunlar Gülen hareketini siyasi rakip olarak değerlendirmeyen iktidarlar tarafından ciddiye alınmamıştır. 28 Şubat sürecinde Gülen, hoşgörü ve diyalog çalışmaları görüntüsünün arkasında Cumhuriyet aleyhtarlığı yaptığı, laik düzeni yıkarak şeriat düzenini kurmak için taraftarlarını teşvik ettiği yönünde iddialarla gündeme gelmiş; bu konuda Devlet Güvenlik Mahkemesi’nde, Gülen aleyhine açılan dava, Gülen'in beraatıyla sonuçlanmıştır. "Algı operasyonu" yürütme, "toplum mühendisliği", "fişleme", "kumpas kurma", "sahte delil üretme", "otoriterleşme", "kendi yargı ve polis gücünü oluşturma" vb. suçlamaları AKP-Cemaat tartışmalarında karşılıklı olarak dile getirilen başlıca konularıdır. 2014 Şubat ayında, Recep Tayyip Erdoğan başkanlığında toplanan Millî Güvenlik Kurulu, Gülen hareketi ile özdeşleştirilen "Paralel yapı" cümlesiyle bu hareketi, ulusal güvenliğe tehdit tanımlamasına almıştır. 1994 yılında Gazeteciler ve Yazarlar Vakfı kuruldu. 4 Nisan 1996 tarihinde Fener Rum Patriği I. Bartholomeos ile İstanbul'da görüşen Gülen; 10 Eylül 1997 tarihinde Kalp anjiyosu için gittiği ABD'de İftira ve İnkarla Mücadele Birliği (ADL) başkanı Abraham Foxman ile New Jersey'de ve 19 Eylül 1997 tarihinde de New York Eyaleti Katolik Kilisesi Kardinali John O'Connor'la görüşme yaptı. ADL başkanı Abraham Foxman, Gülen'den İslam'da hoşgörü konusu ile ilgili bir kitap yazmasını ve bunun ADL tarafından İngilizce olarak bastırılacağını söyledi. 21 Kasım 1997 tarihinde Vatikan'ın İstanbul temsilcisi Georges Marovitch ve beraberindeki Süryânî cemaatinden bazı din adamları kendisini ziyaret etti. 9 Şubat 1998 tarihinde ABD Ankara eski Büyükelçisi Morton Abromowitz'in de vasıtasıyla dinlerarası diyalog çerçevesinde Papa II. John Paul ile Vatikan'da buluştu. Abramowitz, Fethullah Gülen ile 1998 yılında CHP eski genel sekreterlerinden Kasım Gülek vasıtasıyla tanışmıştı. Gülen'i Edirne'deki vaizliğinden beri tanıyan ilahiyatçı Prof. Dr. Suat Yıldırım'ın Kuran tercümesinde konu ile ilgili gördüğü bazı ayetlerin sonuna İncil ve Tevrat'ta geçen benzer ayetlerin numaralarını ya da bizzat İncil ve Tevrat 'daki ayeti not düşmüştür. Mesela:"En’am Sûresi 151–152. ayetlerde bildirilen on hüküm, keza İsra 31–34. ayetlerde bildirilen hükümler, aynı zamanda Tevrat, Çıkış, 20,3-17'de ve Matta İncili 5, 17-33’de de geçer." gibi notlar/alıntılar koymuştur. Bu Kuran mealini Zaman gazetesi okuyucularına dağıtırken ulusalcı kesimlerde tepkiler doğmuştur. Aksiyon dergisi 2003 yılının Aralık sayısında Müslüman ve Hristiyanların, İsa'nın manevi şahsiyeti etrafında birleşmesi fikrini işlemiştir. Gülen Hareketi, Türkiye’de ve Türkiye dışında oluşturduğu "ışık evleri", yurtlar, okullar, dershane ağı yoluyla eğitim alanında; Zaman gazetesi, Samanyolu Televizyonu gibi kuruluşlar yoluyla medya alanında sürdürdüğü faaliyetlerin yanında siyaset, finans ve sigortacılık gibi alanlarda da faaliyetler gerçekleştirmektedir. Formal bir yapısı, resmi bir üyelik sistemi mevcut değildir Türkiye’de bir kısmı polis teşkilatından yargı teşkilatına kadar ülkenin önemli kademelerinde yer alan milyonlarca üyesi olduğu; üyelerin gelirlerinin %5-%20’sini harekete bağışladıkları iddia edilmektedir. 1966 ile 1983 yılları arası, kimi araştırmacılar tarafından hareketin kurulma evresi olarak tanımlanmıştır. Gülen, 1960’larda resmi imamlık görevinin yanı sıra vaazler, vaaz kasetleri, gençlik yaz kampları yoluyla görüşlerini geniş kitlelere ulaştırdı 1970'lerde, Gülen’in konferans serilerine dönüşen sohbet toplantıları ve düşük gelirli ailelerin çocukları için başlattığı “"Nur kampları"” adlı yaz kampları, hareketin eğitim faaliyetlerinin ve “"Altın Nesil"” adıyla anılan kuşakların oluşmasının temelini oluşturur. Gülen’in 1979 yılında yayına başlayan Sızıntı dergisinde yazdığı başyazılarda sempatizanlarına eğitim kurumu açmalarını telkin etmesi sonucu bazı işadamlarının maddi durumu yetersiz öğrenciler için kurdukları öğrenci evleri ve tesisler hareketin ilk eğitim faaliyetlerindendir. Turgut Özal’ın başbakan olduğu 1983 yılı, Gülen hareketi açısından da bir dönüm noktası olarak değerlendirilir. Özal döneminde Gülen takipçilerinin okul kurması önündeki engeller kalkmıştır. İzmir'in Bozyaka semtindeki talebe yurdunun ""Yamanlar Koleji"" adıyla koleje çevrilmesi ile hareket ilk kez bir okulu hayata geçirdi. Zamanla sayısı artan bu tür okullar özellikle muhafazakâr ve liberal sağın elit aileleri için çekim merkezi haline geldi. Üniversiteye girecek çocuklar için hazırlık kursu ihtiyacını fark edilince "Fırat Eğitim Merkezi (FEM)" açıldı; kurslar da okullar kadar ilgi gördü ve farklı isimlerle ülke çapında yaygınlaştı. Kurslar cemaatin önemli bir finans kaynağı haline gelmiştir. 1991 yılı sonunda Sovyetler Birliği'nin çözülmesinden sonra cemaat vakıf ve şirketleri öncelikle Orta Asya Türk cumhuriyetleri olmak üzere Kafkas ve Balkan cumhuriyetlerinde, ardından Asya ve Afrika ülkelerinde kolejler açtılar. Azerbaycan’da 1992’de açılan "Nahçıvan Türk Lisesi", hareketin Türkiye dışında açtığı ilk öğrenim kurumu oldu. Orta Asya’da eğitim seferberliğinin en başarılı olduğu ülke Kazakistan oldu; 1992’de bu ülkeye giden Türkler tarafından 2 yılda 29 lise açıldı. 1994 yılında Onursal Başkanlığını Gülen’in yaptığı Gazeteciler ve Yazarlar Vakfı’nın yazılı ve görsel medyada büyük yankı bulan açılışı, hareketin Türk ve dünya kamuoyunda daha da tanınmasını sağladı.. Gülen, vakfın onursal başkanı sıfatı ile 1994 yılından itibaren dönemin Başbakanı Tansu Çiller ve diğer siyasî parti liderleri ile, Türkiye’de bulunan azınlıkların, dini yapılanmaların liderleriyle ve 1998 yılında Papa II. Jean Paul ile görüşme imkânı buldu. 1990’lı yılların sonlarında vakfın bünyesinde kurulan Abant Platformu ile Medialog Platformu, Kadın Platformu, Kültürlerarası Diyalog Platformu gibi oluşumlar ulusal ve uluslararası düşünsel etkinlikler düzenlediler. Gülen, hayatını 28 Şubat sürecinde sağlık sorunları gerekçesiyle gittiği ABD'de sürdürürken 2000'li yıllarda Cemaatin faaliyetleri arasına insani yardım projelerini eklenmiş; ABD'de kurulan "Helping Hands (Yardım Eden Eller) Derneği", İstanbul merkezli "Kimse Yok Mu Dayanışma ve Yardımlaşma Derneği" 'ni kurmuştur. Bilhassa kriminal eylem iddialarinin ardından bazı yorumcular, Gülen hareketinin kült olduğuna dair görüşler bildirmiştir. Hollanda hükûmeti 2008'de hareketin Hollanda'daki aktivitelerini incelemiş ve bu inceleme sonucunda Gülen okullarının entegrasyon karşıtı davranışları teşvik ettiği gerekçesiyle fon desteğini azaltmıştır. Rusya Gülen hareketine bağlı okullarını, "pan-islamist", "pan-türkist" propaganda ve "casusluk" yaptığı gerekçesiyle kapatmış, buna benzer olarak Azerbaycan da bu okullara karşı önlemler aldığını bildirmiştir. Bazı basın ve yayın organlarında Fethullah Gülen'in sağ kolu olarak nitelendirilen ancak 2005’te cemaatten ayrılıp İşçi Partisi'ne geçmiş olan Nurettin Veren'in eleştirileri ise daha çok Gülen ve cemaatin dini tutumlarındaki değişim, Devlet içinde yapılanma, CIA ile iş birliği yapma konularıyla ilgilidir. MİT'in eski İstanbul Bölge Başkanı Osman Nuri Gündeş ise Gülen Hareketi'nin okullarında CIA ajanlarının İngilizce öğretmeni görüntüsünde görev yaptığını ileri sürmekteydi. Eski MİT müsteşarı Emre Taner TBMM araştırma komisyonuna yaptığı açıklamalarda yapılanmanın 1960lı yıllardan beri takip edildiğini Fetullah Gülen'in İzmir Aliağa vaizliğine atanmasıyla yabancı istihbarat servisleri tarafından aranan iyi huylu iyi yüzlü islam anlayışı ile ilgisini çektiğini söyledi. 65. Türkiye Hükûmeti, Temmuz 2016'da Türk Silahlı Kuvvetleri bünyesinde kendilerini Yurtta Sulh Konseyi olarak tanımlayan bir grup asker tarafından gerçekleştirilen darbe girişiminin arkasında Gülen Cemaati'nin olduğunu iddia etmektedir. Darbe girişimiyle alakalı iddiaları kabul etmeyen Gülen basın toplantısında bir gazetecinin "Türkiye'deki bu girişimde size takip çevrenizin bir rolü oldu mu?" sorusuna "Ben takipçilerimi bilmiyorum aslında. Yapılan şeyden dolayı sempati duyanlar olabilir. Ben tüm samimiyetimle söylüyorum takipçilerimin yüzde birini bile tanımam, takipçilerimi tanımam ki rolleri var mı bileyim. Birine alerji duyan kişiler bu nedenle başkalarına sempati duyabilir. Bu CHP olabilir, MHP olabilir, siz olabilirsiniz, ben olabilirim." yanıtını vermiştir. Kürt Yüksek Komitesi Kürt Yüksek Komitesi (KYK, Kürtçe: , DBK), ya da Batı Kürdistan Üst Kurulu 25 Temmuz 2012 tarihinde Kamışlı'da Suriye Kürt Ulusal Meclisi (ENKS) ve Batı Kürdistan Halk Meclisi (MGRK)'nın beşer üyesinin bir araya gelmesiyle oluşturuldu. 2011-2012 Suriye çatışmalarında Suriye Kürt bölgesinde bulunan ve Mesut Barzani'nin KDP çizgisinde olan 11 parti ve örgüt 26 Ekim 2011 tarihinde Erbil'de ENKS çatısı altında bir araya geldiler. Buna karşılık PYD çizgisindeki örgütlerin çatı örgütü niteliğinde kurulmuş olan Demokratik Toplum Hareketi (TEV-DEM) de 16 Aralık 2011'de Batı Kürdistan Halk Meclisi'ni kurdu. Bu mecliste PYD, TEV-DEM, Yekitiya Star, Batı Kürdistan Gençliği, eğitim ve dil hareketi SZK ve şehir aileleri örgütü gibi örgütler vardı. Esad'ın devrileceğine dair beklentiler, Kürt örgütlerinin aralarındaki çatışmaların artması ve PYD çizgisindeki Kürt hareketlerinin KDP çizgisindeki hareketleri zayıflatacağı endişesi Mesut Barzani'yi inisiyatif almaya itti. 11 Haziran 2011'de Erbil'de ENKS ve Batı Kürdistan Halk Konseyi bir araya gelerek bir ortaklığa imza attılar. Toplantının arabuluculuğunu Barzani adına Dr. Hamid Derbendi üstlendi. Varılan mutabakat maddeleri şunlardı: Ancak anlaşma hayata geçirilemedi. İki taraf da birbirini suçladı. PYD'ye göre tüm Kürt partileri taraf olmadığı için sorunlar çıkıyordu. ENKS ise PYD'nin diğer Kürt grupları bastırmaya yönelik tutumlarından dolayı anlaşmanın gerçeklemediğini ileri sürüyordu. Barzani bir yıl sonra yeniden bir çağrı yaptı. ENKS ve Batı Kürdistan Halk Meclisi 9-12 Temmuz 2012'de Erbil'de yeniden bir araya geldi. Toplantıya Barzani adına Irak Kürt Bölgesel Yönetimi Başkanlık Divanı Başkanı Fuad Hüseyin başkanlık etti.ENKS adına İsmaik Hami ve Batı Kürdistan Halk Meclisi adına Salim Mustafa Muhammed ile Abdussalam Ahmed'in imzaladığı metinde önceki anlaşmanın uygulanmasına dönük yeni mekanizmalar da ekleniyordu. Erbil (Hewler) Mutabakatı da denilen anlaşmayı hayata geçirmek için 25 Temmuz 2012'de ENKS ve Batı Kürdistan Halk Meclisi, her iki kanattan beşer üyenin katılımıyla Batı Kürdistan Üst Kurulu (diğer adıyla Kürt Yüksek Komitesi) oluşturuldu. Bu kurula ENKS'den Ahmet Süleyman, Suud Mele, Nesreddin İbrahim, Beşar Emin; Batı Kürdistan Halk Meclisi'nden ise Aldar Halil, Ronahi Delil, Salih Müslim, Sinem Muhammed ve Abdulselam Ahmet üye olarak seçildi. 18 Temmuz 2012'de Şam'da yapılan bir saldırıda Beşar Esad'ın ekibindeki kilit isimlerden Savunma Bakanı Davud Raciha, eski savunma bakanı ve devlet başkanı danışmanı Hasan Türkmani, Genelkurmay Baikan Yardımcısı Asıf Şevket ve Askeri İstihbarat Şefi Hişam İhtiyar öldü. Aynı gün Cerablus ve Menbiç silahlı muhalif grupların eline geçti. Esad yönetimi Suriye'nin tümünde çeşitli cephelerle uğraşmak yerine ana arterlere ağırlık vermeyi kararlaştırarak kuzey hattından çekilme kararı aldı. Esad yönetiminin bu kararı aynı zamanda Suriye muhalafetini organize edilmesi ve silahlandırılması için kendi topraklarını kullandıran Türkiye'ye dönük bir hamle idi. Suriye ordusu 18 Temmuz saldırısının ertesi günü Kürt bölgelerinden çekilmeye başladı. 19 Temmuz'da Kobani'de Kürtler yönetimi aldılar. 20 Temmuz'da Afrin'i, 21 Temmuz'da Derik ve Amude'yi boşaltan ordu birliklerinin binalarına YPG yerleşti. Ancak Kamışlı ve Haseke'yi bırakmak istemeyen ordu birlikleri ile YPG arasında bazı çatışmalar oldu. Kürt Yüksek Komitesinin iki bileşeninden Batı Kürdistan Halk Meclisi'nin askerî gücünü YPG oluştururken, ENKS'nin milis gücü yoktu. Suriye ordusundan kaçtığı söylenen polis ve askerlerden oluşan bir peşmerge gücü YPG'ye karşı güç dengeleyebilmek için eğitiliyordu ama 600 ile 3.000 arasındaki Suriye peşmergelerinin YPG'nin gücünü dengelemesi mümkün değildi. Kontrol noktalarının YPG tarafından ele geçirilmesi Kürt Yüksek Komitesi içindeki ENKS kanadının sert itirazlarına yol açtı. PYD Ağustos 2012'de Barzani'nin eğittiği 650 kişilik bir peşmerge grubunun Rojava'ya geçişine izin vermedi. Eylül 2012'de PYD ve ENKS üyelerinden ortak bir askerî güç oluşturulacağı ilan edildi. Bunun üzerine YPG kendisinin Rojava'nın tek meşru askerî gücü olarak görülmediğini söyleyerek Kürt Yüksek Konseyi ile işbirliğini bitirdiğini ilan etti. YPG'ye göre Irak Kürdistan'ında olduğu gibi KDP ve KYB'nin ayrı ayrı Peşmerge güçlerinin olmasına benzer biçimde Rojava'da ikinci bir askerî güç olamazdı. Kürt Yüksek Komitesi sürecin hızla ilerlemesi sonucunda etkisi kalmayan bir yapıya dönüştü. Ağustos ve Eylül 2012'de yapılan gösterilerde "Kürt Birliği" sloganı altında hareket edilip "Peşmerge ve gerilla birdir" denilse de, Barzani ve Öcalan posterleri taşınsa da bu ortaklık yürümedi. Karşılıklı suçlamalarla fiilen gerçekleşmemiş bir ortaklık olarak kaldı. Aralık 2012'de yine Erbil'de Kürt Ulusal Komitesinin canlandırılması için görüşmeler yapıldı. Barzani, Leyla Zana ve Osman Baydemir'in arabuluculuğu ile gerçekleştirilen görüşmelerde Cenevre 2 toplantılarına tek heyet ile katılma kararı alındı. Ancak PYD'nin Cenevre 2 toplantılarına katılması sorunlara yol açınca ENKS toplantıya kendi temsilcileriyle katıldı. Böylece Suriyeli Kürtlerin Kürt Ulusal Komitesi adıyla tek heyet ile temsil edilmesi gerçekleşmemiş oldu. Joselito Vaca Joselito Vaca (d. 12 Ağustos 1982, Santa Cruz de la Sierra), Bolivyalı eski millî futbolcudur. Futbol kariyerine 1999 yılında Bolivya ekiplerinden Oriente Petrolero'da başlamıştır. 2001-2004 yılları arasında MSL takımlarında görev alan oyuncu kısa boyu ile kornerlerde etkili bir isim olmuştur. 2005-2008 yılları arasında Club Blooming'e transfer olan oyuncu en iyi kariyerini burada geçirmiştir. 2009-2012 sezonlarında ilk futbol takımı olan Oriente Petrolero'ya geri dönmüştür. 2012'de ise Kolombiya ekiplerinden Deportivo Pasto'ya transfer olmuştur. Dallas Burn'da oynadığı etkili futbol ile millî takıma çağrılmıştır. George MacDonald George MacDonald (10 Aralık 1824 – 18 Eylül 1905) İskoç yazar, şair, ve Hristiyan papazıdır. Özellikle yazdığı dokunaklı masallar ve fantezi romanları ile bilinir. W. H. Auden, J. R. R. Tolkien, C. S. Lewis, E. Nesbit ve Madeleine L'Engle gibi birçok yazar MacDonald'ın eserlerinden etkilenmiştir. C. S. Lewis, MacDonald'dan "ustam" diye bahsetmiş ve şöyle demiştir: "Bir gün tren istasyonundaki kitapçıdan "Phantastes"'ın bir kopyasını aldım ve okumaya başladım. Birkaç saat sonra, büyük bir öncü ile karşılaştığımı anlamıştım." G. K. Chesterton, "Prenses ve Goblin" kitabını "varoluşumda büyük değişim yaratan kitap" olarak tanımlamıştır. En bilinen eserleri; "Phantastes", "The Prenses ile Goblin", "Kuzey Rüzgarının Gerisinde", "Lilith" ile "Ağırlıksız Prenses", "Altın Anahtar", "Kayıp Prenses" masallarıdır. Yazma amacını "Çocuklar için yazmıyorum, yaşlarının beş, elli ya da yetmişbeş olması fark etmez ama çocuk gibi olanlar için yazıyorum." diye anlatmıştır. MacDonald, Charles Ludwig Dodgson'un ya da yazar ismiyle "Lewis Carroll"'un da akıl hocası sayılabilir. Dodgson'u "Alice Harikalar Diyarında"'yı yayınlatmaya ikna eden, MacDonald'ın tavsiye ve ısrarları ve onun sayısız erkek ve kız çocuğunun kitaba olan ilgisi olmuştur. Ä°slam mitolojisi İslam mitolojisi, İslam ile ilişkili bazı gerçeküstü dini anlatıların ve kavramların işlendiği mitoloji dalıdır. Geleneksel dinî literatürde genellikle İsrâîliyyât olarak ifade edilen mitolojik unsurların, İsrâîliyyât teriminden daha kapsayıcı ve bilimsel bir çerçeveye sahip olan "İslam mitolojisi" başlığı altında ele alınmaları önerilmiştir. Mitoloji bir hikâyesi olan söylence veya anlatı kültürüdür ve "kutsal bir hikâyeyi" veya hikâyelerin anlamlarını çözmeyi amaçlayan çalışmaları konu alır. İnsanlar tarihte yaşayan kişilerin gerçek hikâyelerine ilgi duymamakta, ister bir peygamber ister bir komutan olsun, kahraman, gerçek kişiliğinden uzaklaştırılarak, insanüstü bir konuma getirilmektedir. Halkın belleği olayları kategoriler, şahısları arketipler halinde saklar, gerçek şahısları veya gerçek olayları saklamakta zorlanır. Bu nedenle herhangi bir olay ve tarihsel bir kişilik sözlü olarak aktarıldığı her dönemde arkaik zihniyetin oluşturduğu kahramana dönüştürülür. Sözlü anlatımlara dayalı, anlatıcılarına sosyal-maddi olanaklar sağlama yanında dinleyenleri eğlendirme, ders ve ibret yoluyla terbiye etme gibi fonksiyonlar yüklenen Kıssacılık İslam kültür tarihinde önemli bir yere sahiptir. Kaynakça; Yanı sıra İsrâîliyyât ve Kabala gibi Yahudi ve Hristiyan anlatıları ve Kaynakçaı ile kutsal kitapları ya da sonradan Müslüman olan toplumların eski dini inançları, örf ve adetleri ile ilgili anlatılar. Geleneksel anlayışta hurafe tanımı yapılarak İsrailiyyat İslam mitolojisinin kaynağı olmakla sorumlu tutuluyordu. Ancak bu yaklaşımın mitolojik inançların kaynakçasını tümüyle kapsamadığı görülmüştür. Araplar ve Orta Doğu, komşuluk ilişkileriyle Mezopotamya, İran, Anadolu, Kenan, Fenike, Mısır mitolojileri ve diğer yakın bölgelerin inanç hikâyeleri birtakım adaptasyonlar ile İslamileştirilmiş veya İslam dini anlatılarına eklemlenmişlerdir. Muhammed İslamda Yahudi ve Hıristiyanlığı da içine alan tek tanrılı dinler silsilesinin son halkası kabul edilir ve Kur'an'da Kitab-ı Mukaddes kaynaklı birçok mitolojik hikâye bulunur. Siyer hikâyeleri, içlerinde birçok mucizeyi ve ders alınması istenen olay ve korkutmaları barındırır. Örnekler: Muhammed'in doğum mitosu, Miraç, mucizeler, kerâmetler, ilahi yardım (Bedir Savaşı'nda meleklerin İslam ordusuna yardım etmesi), kâfirlerin cezalandırılmaları, Fil Vakası, Ay’ın yarılması, Güneşin doğuşu veya batışının iki kişi hatırına geciktirilmesi (Ali ve Muhammed), Muhammed'in şeytanla konuşması... Prof. Dr. Mehmet Özdemir Siyer yazıcılığı ile ilgili makalesinde, İbni İshak-İbni Hişam örneklerine, bu kitap ve risalelerde anlatılan yüceltmeci, olağanüstücü ve mucize olarak anlatılan rivayetlerin zaman içerisinde artan sayılarına dikkat çekmektedir. Bu tespitlerden bir diğeri de ilk yazılan siyer kitaplarında bulunmayan veya çok az bulunan, ancak zaman içerisinde siyer kitaplarında geniş yer işgal eden, Muhammed'in doğum mitosu, çocukluk ve gençlik dönemlerinde yaşadığı olağanüstülükleri irhasat rivayetleri ile ilgilidir. Bu hikâyelerde Kâbe ve etrafında örgülenen hikâyeler önemli