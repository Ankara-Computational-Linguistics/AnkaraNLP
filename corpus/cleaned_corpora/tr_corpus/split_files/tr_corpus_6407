yeniden lige katılması gerektiğini, Gary'nin de bu lig için yolculuğa çıktığını öğrenmiştir. Bunun üzerine, kendisi de Johto'ya yolculuk etmeye karar veren Ash, Profesör Oak'ın isteği üzerine Johto'da bulabileceği bir bilge olan Kurt'e ulaşmayı ve GS Topu'nu ona iletmeyi de hedeflemiştir. Tracey, Profesör Oak'ın yanında çalışmaya karar verirken, Ash yeniden bir araya geldiği Brock ve Misty ile birlikte Pallet Kasabası'nı terk etmiş ve Johto'ya, yeni bir serüvene başlamıştır. Ash, yol arkadaşları Misty ve Brock ile Johto bölgesine en kısa sürede ulaşmıştır. Burada da sekiz rozet topladıktan sonra katılabileceği bir Pokémon Ligi olduğunu öğrendikten sonra, tıpkı Kanto bölgesinde yaptığı gibi, Pokémon'ları ile birlikte rozet toplayarak Johto Ligi'ne katılma amacıyla yeni bir yolculuğa başlamıştır. Violet Şehri'ne gitmektelerken uğradıkları bir ormanda, Heracross ile Pinsir sürüsünün bölgeleri arasında çıkan anlaşmazlıklar dolayısıyla bir mücadele içinde olduklarını öğrenen Ash ve arkadaşları, burada aralarındaki savaşa son vermeye çalışırken bir yandan Heracross sürüsü ile arkadaş olmuşlardır. Bu sorunu çözdükten sonra sürüye ait bir Heracross'u yakalayan Ash, böylece Johto bölgesine ait ilk Pokémon'unu elde etmiştir. Yolculuklarına devam ederken karşılaştıkları bir Chikorita, Ash'in ilgisini çekmiştir. Onu yakalamak üzere ilk önce Bulbasaur'ını, ardından Charizard'ını kullanmış olsa da, Chikorita, iki Pokémon'a karşı da direniş göstermiş, neticesinde Charizard'ı da alt ettikten sonra yorgun düşerek bayılmıştır. Her ne kadar gücü ve kararlılığıyla kendini kanıtlamış olsa da, nihayetinde yorgun düşmesi Ash ve arkadaşlarını telaşa sokmuş, neticesinde onu bir Pokémon Merkezi'ne götürmeye zorlamıştır. Burada tedavi altına alınan Chikorita, iyileşme süreci gösterirken, Roket Takımı'nın Pokémon Merkezi'ni basıp Chikorita'yı kaçırması, işleri daha karmaşık bir hâle sokmuştur. Ash, yanına yalnızca Pikachu'yu alarak Roket Takımı'nın izini sürerek Chikorita'ya ulaşmaya çalışmış, neticesinde saklandıkları kabini bulmuştur. Bunun üzerine karşı saldırıya geçen Roket Takımı, Pikachu'yu da Ash'in elinden alarak kaçmaya yeltenmiş, ancak balonlarına bindikten sonra iki Pokémon'u da ellerinden kaçırmıştır. Bu alanda işlerinin bittiğini anlayan Ash, Pikachu ve arkadaşları, oradan ayrılmak üzere Hemşire Joy'a veda ederken, Chikorita yeniden görünmüş ve Ash'e kur yapmıştır. Hemşire Joy'un, Chikorita'nın, Ash'in takımına katılmak istediğini söylemesi üzerine Ash bunu kabul etmiş, ve Chikorita'yı Johto'da yakaladığı ikinci Pokémon olarak takımına dahil etmiştir. Violet Şehri'ne ulaşan Ash, bu bölgedeki birinci rozet maçını yapmak üzere salon lideri Falkner'a meydan okumuştur. Maç teklifini kabul eden Falkner, ilk olarak bir Hoothoot kullanmıştır. Buna karşılık Chikorita ile karşılık veren Ash, Chikorita'ya çimen saldırıları emretse de, Hoothoot sürekli uçarak ve hızlı ataklarda bulunarak tüm saldırıları atlatabilmiştir. Bunun üzerine Chikorita'ya saldırması, Chikorita'nın bayılarak maçtan elenmesine neden olmuştur. İkinci seçenek olarak Pikachu'yu kullanan Ash, kısa sürede Hoothoot'u bayıltmıştır. Dodrio kullanan Falkner, daha önce hiçbir eğitmenin o Pokémon'u yenemediğini söylemiştir. Dişli bir mücadeleye devam eden ikili, Pikachu'nun nihayetinde Dodrio'yu bayıltmasıyla Ash'in öne geçtiği bir skorla sonuçlanmıştır. Son Pokémon'u olan Pidgeot'u kullanan Falkner, önceki maçından yorgun olan Pikachu'yu kısa sürede bayıltabilmiştir. Son seçenek olarak Charizard'ı seçen Ash, kendi Pokémon'u ile Pidgeot'un gökyüzünde geçen maçına tanık olmuştur. İki Pokémon da kısa sürede yorgun düşmeye başlasa da, ikili olabildiğince inatçı bir şekilde maçı devam ettirmeye gayret göstermiştir. En nihayetinde Charizard'ın Pidgeot'u sahaya çarparak onu etkisiz hâle getirmesi, Ash'in ilk rozet maçını zaferle sonuçlandırmasına sebebiyet vermiş, akabinde de ilk rozeti olan Esinti Rozeti'ni kazanmıştır. İkinci rozet maçı için yolculuğuna devam eden Ash ve arkadaşları, Charicific Vadisi'ne uğramışlardır. Burada güçlü Charizard'lar eğiten bir eğitmen olan Liza'ya rastlamışlardır. Liza, Charizard'ın diğerlerinden zayıf ve yetersiz olduğu kanısına vardığında buna sinirlenen Ash ve Charizard, Liza'nın söylediklerini kabul etmemiş, bir Pokémon Maçı ile Charizard'ın ne kadar güçlü olduğunu kanıtlamak istemiştir. Liza'nın Charizard'ına karşı yaptığı maçı kaybeden Ash ve Charizard, gerçekleri kabullenmeye başlamıştır. Ardından Charizard'ın asıl potansiyelini ortaya çıkarmaya hakkı olduğuna inanan Ash, Charizard'ını Liza'ya bırakarak yolculuğuna o olmadan devam etmiştir. Azalea Kasabası'na olan yolculuklarına devam ederken bir ormanda kendilerini bulan Ash ve arkadaşları, burada karşılaştıkları bir eğitmenin bir Cyndaquil görüp görmediklerini sorması, ormanda yapmaları gereken bir görevi olduklarını anlamalarını sağlamıştır; Ash, Cyndaquil'i diğer eğitmenden önce yakalamalıdır. Bir mağaranın girişinde Cyndaquil'i gören Ash, onun peşinden gitmek üzereyken ona Cyndaquil'i soran eğitmen ve onun Sandslash'i tarafından tuzağa düşürülmüştür. Toprak Saldırısı (İngilizce: "Sand Attack") ile yavaşlatılan Ash ve Pikachu, eğitmenin gerisinde kalmıştır. Önce Cyndaquil, ardından eğitmen mağaraya yeniden girmiştir. Ash ve Pikachu ise peşlerinden takip etmiştir. Mağarada diğer eğitmenin saldırmak üzere olduğu Cyndaquil'in önüne atlayarak onu koruyan Ash, ilk fırsatta Cyndaquil ile mağaradan çıkmıştır. Ancak çıktıklarında Roket Takımı ile karşılaşmışlardır. Ash'e saldırmak üzere olan Roket Takımı'na ateş saldırısı yaparak Ash'i koruyan Cyndaquil, Roket Takımı'nın sebep olduğu patlamadan hasar almak üzereyken, Pikachu'nun onu korumasıyla sağ salim kurtulmuştur. Sonuç olarak Cyndaquil'i yakalayan Ash, diğer eğitmen, Misty ve Brock tarafından bulunmuştur. Diğer eğitmen, Ash'i bir Pokémon maçına davet etmiştir. Kazanan, Cyndaquil'e sahip olabilecektir. Brock'un, Ash'in çoktan yakaladığı için maçı kabul etmesi gerekmediğini söylemesine rağmen, Ash, diğer eğitmenin maç teklifini kabul etmiştir. Bu maçta Cyndaquil'i kullanan Ash, Sandslash'in saldırılarını ıskalayarak maça başlamıştır. Defans yeteneklerinden etkilenmiş olsa da, Cyndaquil'in, Sandslash'a saldırı yapamaması maça dezavantajla devam etmesine sebebiyet vermiştir. Ancak nihayetinde sırtındaki alevleri yakabilen Cyndaquil, güçlü bir ateş saldırısıyla eğitmenle Sandslash'ini alt edebilmiş, neticesinde Ash ile nihai birlikteliğin ilk adımını atmıştır. Azelea Kasabası'nda ikinci rozet maçını yapan Ash, salon lideri Bugsy'ye meydan okumuştur. Böcek türü uzmanı olan Bugsy, ilk olarak Spinarak kullanmıştır. Buna karşılık Cyndaquil'i kullanan Ash, Cyndaquil'in yeniden ateş saldırısı kullanamaması dolayısıyla maça kötü bir başlangıç yapmıştır. Spinarak'ın ağ saldırısıyla onu yavaşlatması ve zehir saldırısıyla Cyndaquil'i zehirlemesiyle hiçbir ilerleme sağlayamayan Ash, Cyndaquil'i geri çağırarak Chikorita'yı kullanmıştır. Jilet Yaprağı (İngilizce: "Razor Leaf") ve düz saldırılarla Spinarak'a meydan okuyan Chikorita, neticesinde Spinarak'ı bayıltarak zafer elde edebilmiştir. İkinci seçenek olarak Metapod'u seçen Bugsy, üstün defans gücüyle Chikorita'nın saldırılarından etkilenmemeyi başarmıştır. Bunun üzerine Chikorita'ya saldıran Metapod, ilk atak saldırısıyla Chikorita'yı bayıltmıştır. Bunun üzerine Pikachu'yu kullanan Ash, Metapod'u kısa sürede bayıltabilmiştir. Son seçenek olarak bir Scyther seçen Bugsy, birkaç saldırı kullanarak Pikachu'nun saldırılarını ıskalatabilmiş, neticesinde de onu bayıltabilmiştir. Son olarak Cyndaquil'i yeniden çağırmak durumunda kalan Ash, başlangıçta Scyther'ın yapmaya yeltendiği güçlü saldırıları ıskalatarak öne geçmeye çalışmıştır. Hâlâ ateş saldırıları kullanamayan Cyndaquil, neticesinde normal türü saldırılar kullanarak Scyther'ı alt edebilmiş, böylece Ash'i zafere götürmüştür. Bu şekilde ikinci rozetini kazanan Ash, yolculuğuna kaldığı yerden devam etmek üzere Azelea Kasabası'nı terk etmiştir. Üçüncü rozet maçı için yolculuğuna devam ettiği esnada bir yarışmadan haberdar olan ekip, kendileri de katılmaya karar vermiştir. Yarışma, eğitmenlerin Pokémon'larıyla birlikte takım ve uyum halinde yangın ateşi söndürmeleriyle ilgilidir. Yalnızca su Pokémon'larının katılabildiği bu yarışmaya Ash, Squirtle ile katılmıştır. Burada Memur Jenny ve Squirtle'ın eski takımı olan Squirtle Ekibi ile katılacaktır. Burada gösterdiği performanstan sonra, Squirtle Ekibi ile birlikte daha mutlu ve başarılı olduğu kasısına varan Ash, Squirtle'ını Memur Jenny'ye emanet ederek onu yanından ayırmaya karar vermiştir. Bir Totodile ile karşılaşan Ash ve Misty, aynı anda kararlılık ve mücadele içinde onu yakalamaya çalışmıştır. Bu rekabet öyle bir hâl almıştır ki, ikisi de aynı anda Poké Topu fırlattığı için, Totodile bunlardan birine yakalandığında kimin yakaladığı bir gizem olarak kalmıştır. Bunun üzerine Totodile'ı kimin alması gerektiği konusunda anlaşmazlığa varan ikili, Brock'un hakemlik yaptığı bir Pokémon maçı ile buna çözüm getirmeye karar vermiştir. Ash'in bu maçı kazanması, Totodile'ı kendisinin aldığı anlamına gelmiştir. Yolculuğuna devam ettiği esnada Parlak Pokémon olan bir Noctowl ile karşılaşan Ash, renginin ve boyunun sıradan Noctowl'lardan farklı olduğunu anlamıştır. Noctowl diğerlerinden daha küçük olduğu gibi, tüyleri kendi türünden daha farklı bir renge sahiptir. Bu sırada başka bir eğitmenin Noctowl'ı yakalamak isteyip başarısız olduğunu gören üçlü, eğitmenle konuşmuşlardır. Kendini Dr. Wiseman olarak tanıtan eğitmen, Parlak Noctowl'ın diğerlerinden daha küçük ve zeki olduğunu, kendisinin ise nadir Pokémon'lara ilgi duyduğunu, bu sebeple onu yakalamak istediğini belirtmiştir. Bunun üzerine Noctowl'ı yakalamak üzere daha kararlı olan Ash, bir Poké Topu fırlatsa da, Noctowl toptan kurtulup uzaklaşmıştır. Dr. Wiseman, Noctowl'ın sürekli onu kandırdığını, bu sebeple yakalayamadığını söylemiştir. Bir plan yapan ekip, Noctowl'ın bir aynayla karşılaşmasını sağlamıştır. Kendi yansımasından irkilen Noctowl, Hipnoz (İngilizce: "Hypnosis") saldırısıyla savunmaya geçerek kendisin uykuya koymaya başlamıştır. Bunun üzerine aldığı taşla ona saldırmaya teşebbüs eden Dr. Wiseman'ı fark eden Noctowl, oyunu anlayarak Dr. Wiseman'ı safdışı bırakmıştır. Kendisinden çok daha zeki olduğunu kabullenen Dr. Wiseman, Ash'e, Noctowl'ı yakalamak için bir fırsat vermiştir. Sonuç olarak Noctowl ile bire bir maç yapan Ash, nihayetinde Noctowl'ı Pikachu ile alt ederek onu yakalayabilmiştir. Üçüncü rozet maçı için nihayet Goldenrod Şehri'ne ulaşan Ash, Whitney'le salon maçı yapmıştır. İlk olarak bir Nidorina seçen Whitney'e karşılık, Ash, Cyndaquil'i seçmiştir. Nidoran'ın saldırılarını alev saldırılarıyla geri püskürten Cyndaquil, Nidorina'yı kısa sürede bayıltmıştır. Bunun üzerine Clefairy'yi seçen Whitney, Metronom (İngilizce: "Metronome") saldırısıyla maça başlamıştır. Metronom saldırısının herhangi bir saldırıyı çağırabileceğini bilen Ash, Cyndaquil'e her şeye hazırlıklı olmasını söylemiştir. Ancak hiçbir zararı olmayan Sıçrama saldırısını (İngilizce: "Splash") çağıran Metronom saldırısına karşılık Ash, Cyndaquil'e ateş saldırısı kullanmasını emretmiştir. Clefairy'nin hasar almasına daha fazla dayanamayan Whitney, Clefairy'yi bayılmadan Poké Topuna geri çağırarak ikiye sıfır olarak geride kalmıştır. Son olarak en güçlü Pokémon'unu çıkaran Whitney, bir Miltank kullanmıştır. Miltank, güçlü saldırılarıyla Cyndaquil'i kısa sürede bayıltmıştır. Enerjiyle dolan Miltank'a karşılık Ash, Totodile'ını kullanmıştır. Ancak Totodile'ı da hemen bayıltan Ash, son çare olarak Pikachu'sunu öne sürmüştür. Pikachu'nun hızını bastırabilecek oranda hızlı olan Miltank, sonunda Pikachu'yu da bayıltarak Whitney'i zafere taşıyarak Ash'in maçı kaybetmesine neden olmuştur. Rövanş maçı için geri döndüğünde, Whitney, kendi Miltank'ına karşılık Ash'in önceki maçta kullandığı üç Pokémon'unu kullanmasını kural olarak koymuştur. Yine ilk önce Cyndaquil ile başlayan Ash, Pokémon'unun hemen bayıltılmasına seyirci kalmıştır. Totodile ile maça devam eden Ash, Totodile'ın ardı arkası kesilmeyen darbeler alması sonucu onu yeniden topuna çağırmıştır. Son olarak Pikachu'yla karşı karşıya kalan Miltank, Pikachu'ya karşı bu defa galibiyet sağlayamayarak maçı kaybetmiş ve Whitney'in maçı kaybetmesine neden olmuştur. Bunun üzerine Whitney'den Ova Rozeti'ni kazanan Ash, yolculuğuna dördüncü rozet maçını kazanmak üzere arkadaşlarıyla devam etmiştir. Ecruteak Şehri'ne ulaşan Ash ve arkadaşları, burada Morty'ye karşı dördüncü rozet maçını yapmıştır. Hayalet türü üzerinde uzman olan Morty, ilk olarak bir Gastly ile maça başlamıştır. Buna karşılık Noctowl'ı seçen Ash, maça Hipnoz saldırısıyla başlamaya yeltense de, Gastly bu saldırıyı atlatabilmiştir. Buna karşılık Yalama (İngilizce: "Lick") ile karşılık veren Gastly, Noctowl'a saldırmaya başlamıştır. Öngörü (İngilizce: "Foresight") komutu veren Ash, böylece Morty'nin Pokémon'larının maç boyunca görünmez olmalarının önüne geçmesine ve Normal türü saldırılardan da hasar almasına sebebiyet vermiştir. Ancak Noctowl bayılmadan yorulduğunu anlayan Ash, onu geri çağırmıştır. Maça Pikachu ile devam eden Ash, Gastly'ye Hızlı Saldırı (İngilizce: "Quick Attack") ile ciddi hasar vermiştir. Ancak Gastly'nin kararlılıkla maça devam ettiğine tanık olan Ash, Pikachu'yu da bayılmasının üzerine geri çağırarak Cyndaquil ile maça devam etmiştir. Bu maçta alev saldırıları ve normal türü saldırılarla mücadele eden Cyndaquil, nihayetinde Gastly'yi bayıltabilmiştir. Buna karşılık Morty'nin ikinci seçeneği bir Haunter olmuştur. Maça aynı şekilde devam eden Ash, Cyndaquil'in aldığı darbelerin sonucunda bayılmasına tanık olmuştur. Bunun sonucu olarak elinde sadece Noctowl kalmıştır. Maça aynı mücadeleyle devam eden ikili, Noctowl'ın yenilgiye çok yaklaşmasıyla farklı bir seyir almıştır. Noctowl'ın bu maç esnasında Kafa Karışıklığı (İngilizce: "Confusion") saldırısını öğrenmesi, maçın tüm akışını değiştirmiş ve Haunter'ın bayılmasına sebebiyet vermiştir. Morty, son olarak Gengar'ı kullanmaya karar vermiştir. Ancak Gengar'ın sürekli olarak görünmez olması Noctowl'ın ona saldırmasını neredeyse imkânsız hâle getirmiştir. Buna karşılık, tüm binaya Kafa Karışıklığı kullanmasını söyleyen Ash, Noctowl'ın yetenekleri karşısında Gengar'a karşı avantaj elde etmesini sağlamıştır. Bunun üzerine Öngörü ile görünmez olmasına engel olmuş, ardından ardı arkası kesilmeyen saldırılar kullanarak Gengar'ı bayıltabilmiştir. Bunun sonucu olarak dördüncü olarak Sis Rozeti'ni kazanan Ash, yolculuğuna kaldığı yerden devam etmiştir. Yolculuğunun devamında, Roket Takımı üçlüsü tarafından kaçırılan Ash ve Chikorita, bir kapana kısılarak Pikachu'yu ellerinden kaçırmıştır. Yanında hiç Pokémon'u olmadığı için başka bir yardım alamayan ve çaresiz kalan Ash'in güvenebileceği yalnızca Chikorita'dır. Ancak küçük vücudu ve yetersiz olan gücü dolayısıyla kısılı kaldıkları tuzaktan onları kurtaramayacak olan Chikorita, Ash'e duyduğu derin saygı ve beslediği büyük sevgi dolayısıyla kendi evrimini tetikleyerek bir Bayleef'e evrim geçirmiş, kendisini ve Ash'i kapandan kurtarmış, kaçırılan Pikachu'yu da geri almıştır. Uzun bir yolculuğun sonucunda Olivine Şehri'ne varan Ash ve arkadaşları, burada salon lideri olan Jasmine'e meydan okumaya karar verir. Ancak Jasmine, hasta Pokémon'u Ampharos iyileşmeden maçı kabul edemeyeceğini belirtir. Tek tedavinin, Cianwood Şehri'nden getirilmesi gereken bir ilaç olduğunu ve Cianwood Şehri'nde de bir salon olduğunu öğrenen Ash, Jasmine'e yardım etmeye karar verir. Cianwood Şehri'ne gidip ilacı Olivine Şehri'ne gönderecek, Cianwood salon liderini yenerek rozetini kazanacak, ardından Olivine Şehri'ne geri dönecek ve Jasmine'e meydan okuyacaktır. Bunun üzerine yolculuğa çıkan Ash ve arkadaşları, Olivine Şehri'ni hemen terk etmiştir. Hemen sonrasında Cianwood Şehri'ne ulaşan Ash ve arkadaşları, söz verdikleri gibi ilacı Olivine Şehri'ne göndermiştir. Sonrasında Cianwood Şehri salon lideri Chuck'a meydan okuyan Ash, burada beşinci rozet maçını yapmıştır. İlk maçta kazandığı rozetiyle birlikte derhal şehri terk eden Ash ve arkadaşları, Olivine Şehri'ne geri dönmeden önce Whirl Adaları'nda düzenlenen bir turnuvaya katılmaya karar vermişlerdir. Su Pokémon'ları ile katılma zorunluluğu olduğu için yalnızca Brock katılım göstermemiştir. Ancak ne Ash, ne de Misty yüksek bir derece yapabilmiştir. Ardından Olivine Şehri'ne geri dönen Ash ve arkadaşları vakit kaybetmeden Jasmine'i salonunda ziyaret etmişlerdir. Maç derhal başlamıştır. Kurallara göre ikiye iki bir maç olacaktır ve yalnızca meydan okuyan, Ash, maç esnasında Pokémon değiştirebilecektir. Jasmine Magnemite kullanırken, Ash Pikachu ile maça başlamıştır. Başta birbirlerine yalnızca elektrik saldırıları kullanmaya teşebbüs etmişler ve sürekli saldırıları ıskalamışlardır. Bunun üzerine Ash, elektrik saldırılarından farklı saldırılar denemesi gerektiğini anlamış ve Pikachu'ya Hızlı Saldırı kullanmasını emretmiştir. Bu sayede maçın seyrini değiştiren Ash, Magnemite'ı bayıltabilmiştir. İkinci olarak bir Steelix kullanan Jasmine, Demir Kuyruk (İngilizce: "Iron Tail") saldırısıyla Pikachu'yu kısa sürede bayıltabilmiştir. Bunun üzerine Pikachu'yu geri çağıran Ash, onun yerine Cyndaquil'i maça çağırmıştır. Cyndaquil ile Steelix arasında uzun süren bir mücadelenin sonucunda Kazma (İngilizce: "Dig") saldırısı ile sahadan ayrılarak ve yer altından çıkarak Cyndaquil'e ciddi hasar vermeyi hedefleyen Jasmine'e karşılık Ash, Cyndaquil'e, sahadaki deliklerin içine doğru ateş saldırısı kullanmasını emretmesi üzerine kendi tuzağında yakalanan Steelix, maçı nihayetinde kaybederek Ash ve Cyndaquil'e zafer kazandırmıştır. Altıncı rozeti olan Mineral Rozeti'ni de kazanan Ash ve takımı, yolculuklarına yedinci rozet maçı için devam etmişlerdir. Yolculuklarına devam ettikleri esnada, Profesör Oak'ın ansızın Ash'i arayarak ondan yardım istemesiyle olaylar gelişmiştir. Profesör Oak'ın laboratuvarında çimen türü olan tüm Pokémon'lar bir savaşa başlamıştır ve Bulbasaur'ın geçmişinde yaşadığı köyde diğer Pokémon'ları koruyup oranın düzenini sağlamış olması, Profesör Oak'ın Bulbasaur'ın yardım edebileceğini düşünmesine neden olmuştur. Ash, Bulbasaur'ını Profesör Oak'ın laboratuvarına göndererek sorunu çözmesinde yardımcı olmasını istemiştir. İşe koyulan Bulbasaur, nihayetinde laboratuvarın huzurunu yeniden sağlamıştır, ancak kendisinin ayrılması, sorunların tekrar baş göstermesine sebebiyet vermiştir. Bu nedenle Bulbasaur'ı bir süre daha tutmak istediğini söyleyen Profesör Oak'a karşılık, Ash, Bulbasaur'ını laboratuvarda bırakarak yolculuğuna devam etmiştir. Yolculuklarının devamında tanıştıkları bir Pokémon Yetiştiricisi (İngilizce: "Pokémon Breeder") olan Bay Shellby'den bir Pokémon yumurtası alan Ash, yolculuğuna devam ettiği çok kısa bir süre sonra yumurtanın çatlamasına şahit olmuştur. Yumurtadan bir Phanpy çıkmıştır. Böylece Ash, ilk defa yumurtadan çıkan bir Pokémon'a sahip olmuştur. Mahogany Kasabası'na ulaşan Ash ve arkadaşları, nihayetinde salon lideri olan Pryce ile karşılaşmışlardır. Kısa bir süre sonra rozet maçı yapmışlardır. Buz türü uzmanı olan Pryce, Ash'e karşı olan ilk rozet maçında önce Dewgong çıkarmıştır. Buna karşılık Ash, Cyndaquil'i seçmiştir. Başta maça Dewgong'un isabet eden saldırılarıyla geriden başlasa da, defans taktiği geliştirebilen Ash, kısa sürede aradaki farkı kapatarak Dewgong'u bayıltarak ikiye iki yapılacak olan maçın ilk turunun galibi olmuştur. Bunun üzerine Piloswine'ı kullanan Pryce, bu maçta Cyndaquil'i kısa sürede bayıltmıştır. Berabere devam eden maçı, Ash'in Pikachu'yu seçmesi yönlendirmeye devam etmiştir. Sürekli Dinlenme (İngilizce: "Rest") saldırısı kullanarak uykuya dalıp tüm enerjisini yeniden toparlayarak öne geçen Piloswine'ı yenmek, Ash ve Pikachu için oldukça zorlu ve meşakkatli bir işe dönüşmüştür. Ancak Piloswine'ın sahadaki suya düşürülmesi ve ardından Dinlenme saldırısını kullanmaya fırsat tanımadan Pikachu'nun elektrik saldırılarıyla büyük hasar verebilmesi, Ash'in aradaki farkı kapatarak maçı kazanmasına ve ihtiyaç duyduğu sekiz rozetten yedincisini kazanmasına olanak sağlamıştır. Ardından Blackthorn Şehri'ne ulaşan Ash ve arkadaşları, salon lideri olan Clair ile karşılaşmıştır. Ash, rozet maçı teklifinde bulunduktan sonra maça başladıklarında ejderha türü uzmanı olan Clair, bir Kingdra çağırarak ilk Pokémon'unu seçmiştir. Buna karşılık Pikachu'yu kullanan Ash, maçın ilk turunu resmen başlatmıştır. Maç boyunca elektrik saldırıları kullanmasını emretse de, Pikachu'nun saldırılarından çok fazla etkilenmeyen Kingdra, Ash'i ve arkadaşlarını şaşırtmıştır. Bunun üzerine Clair durumu izah etmiş, Seadra'nın evrim geçirmesi üzerine türünün ikincil olarak ejderha olmasıyla elektrik türüne olan dayanıklılığının arttığını belirtmiştir. Bir süre daha Pikachu ile maça devam eden Ash, bunun bir sonuç sağlamayacağını anladıktan sonra Pikachu'yu geri çağırmış, yerine Noctowl'ı kullanmıştır. Bu maçta Kafa Karışıklığı ve Hipnoz gibi saldırılarla öne geçmeye çalışan Noctowl, Kingdra'nın saldırıları atlatması ve Noctowl'ın ıskalaması nedeniyle öne geçememesine sebebiyet vermiştir. Ancak bir taraf diğer tarafı bayıltmadan önce alarmların çalması, maçın yarıda kesilmesine sebebiyet vermiştir. Roket Takımı, Blackthorn salonundan bir Ejderha Dişi çalmaya çalışmıştır. Bunun üzerine maçı yarıda kesen ekip, alarmları takip ederek Roket Takımı'na ulaşmıştır. Ancak maçın bölünmesine sebebiyet veren Roket Takımı yüzünden maça devam edemeyen ikili, Clair'in bir rövanş maçı davetiyle sonuca varmıştır. Rövanş maçı için salonu yeniden ziyaret etmeden önce Ash, Charizard'ı ile yeniden bir araya gelmiştir. Ash, ertesi gün Clair'in salonunu ziyaret ederek rövanş maçını başlatmıştır. Üçe üç olan bu maçta Clair ilk olarak Kingdra'yı seçmiştir. Buna karşılık Ash, Profesör Oak'tan geri aldığı Snorlax'ı seçmiştir. İlk önce Hiper Işın (İngilizce: "Hyper Beam") ile başlayan Ash, buna karşılık Clair'in Kingdra'ya saldırıyı ıskalatmaya çalışmasıyla karşılaşmıştır. Buna karşılık Kingdra'nın saldırıları da Snorlax'ı çok fazla etkilememiştir. Güçlü bir saldırıya başvurması gerektiğini anlayan Clair, Kingdra'dan Hidro Pompası (İngilizce: "Hydro Pump") kullanmasını istemiştir. Snorlax saldırıyı atlatamamı ve hasar almıştır. Bunun üzerine Hiper Işın saldırısıyla yüzleşmek zorunda kalan Snorlax, suya atlayarak bu saldırıyı da atlatmıştır. Bir süre bu şekilde karşılıklı saldırmaya devam eden iki Pokémon, Snorlax'ın en nihayetinde Buz Yumruğu (İngilizce: "Ice Punch") kullanmasıyla Kigdra'yı bayıltmasına sebebiyet vererek maçı bire sıfır önde götürmesine neden olmuştur. İkinci seçenek olarak bir Gyarados seçen Clair, yorgun olan Snorlax'a Hidro Pompası kullanmasını emretmiştir. Buna karşılık Hiper Işın ile karşılık veren Ash, iki saldırının ortada çarpışarak birbirini etkisiz hale getirmesine sebebiyet vermitşri. Buna karşın, Ejderha Nefesi (İngilizce: "Dragon Breath") saldırısıyla karşılık veren Clair, Snorlax'ın felç olmasına neden olmuştur. Aldığı son darbe Hiper Işın olan Snorlax, daha fazla dayanamayarak bayılmıştır. Maça Pikachu ile devam eden Ash, Gyarados'un Hidro Pompası saldırısını ıskalamasını emretmiştir. Bu saldırıdan kurtulan Pikachu, Yıldırım Oku (İngilizce: "Thunderbolt") kullanarak Gyarados'u tek saldırıda bayıltmıştır. Son, ancak en güçlü Pokémon'u olan Dragonair'i seçen Clair, Pikachu'yu tek saldırıyla yenebilmiştir. Buna karşılık Ash'in Charizard'ı seçmesiyle salonun çatısı açılmış, Pokémon'lara gökyüzünde maç yapma şansı tanımıştır. Suda saklanarak bir avantaj sağlayan Dragonair'e karşılık, Charizard Alev Fırlatıcı (İngilizce: "Flame Thrower") ile sahadaki tüm suyu eritmiş, böylece Dragonair'in avantajını dezavantaja çevirmiştir. Demir Kuyruk (İngilizce: "Iron Tail") ile saldırıya başlayan Dragonair, Charizard'ı ıskalamıştır. Charizard onu yakalayarak gökyüzüne taşımış, ardından yere çarpmaya yeltenmiştir. Ancak Dragonair'in son anda Ejderha Öfkesi (İngilizce: "Dragon Rage") kullanması, Charizard'a hasar vererek kendine saldırmasını engellemiştir. Ardından Clair, yeniden Demir Kuyruk ile saldırmasını emrettiğinde, Charizard yeniden Dragonair'i yakalayarak havaya kaldırmış, yeniden yere çarpmaya yeltenmiştir. Sahaya yaklaştıkları sırada Clair, yeniden Ejderha Öfkesi ile Charizard'dan kurtulmasını istemiştir. Ancak Charizard darbe almadan kısa süre önce Dragonair'e alev saldırısı yaparak onu saf dışı bırakmış, ardından zemine vurarak Dragonair'e ciddi hasar vermiştir. Buna karşılık Dragonair'e kalkmasını emreden Clair, Pokémon'unun bayılmasına seyirci kalmış, böylece maçı kaybetmiştir. Zorlu bir mücadelenin sonrasında Yükselen Rozeti'ni kazanan Ash, Johto ligi için ihtiyaç duyduğu sekiz rozete sonunda sahip olmuştur. Bunun üzerine Ash, Silver Kasabası'nda gerçekleşecek olan Silver Konferansı'na kayıt yaptırmıştır. Ön eleme turunda üç farklı eğitmeni yenerek bu turları başarıyla geçmiştir. Devam eden turlarda Jackson'la ve Gary'yle yaptığı maçları da galibiyetle sonuçlandırarak çeyrek finale ulaşır. Ancak çeyrek finalde Harrison adlı eğitmenle yaptığı maçı kaybederek mücadeleyi ilk sekizlide bitirerek sonuçlandırır. Konferans sona erdikten sonra Misty'nin kardeşlerinin salonu Misty'ye devretmeye karar vermesinin üzerine Misty, yolculuğunun sonuna gelerek Ash'ten ve Brock'tan ayrılarak Cerulean Şehri'ne dönmeye karar vermiştir. Bunun üzerine Ash, ona bisikletini tamir ederek geri vermiştir. Brock da Pokémon Yetiştiricisi olma yolundaki adımlarına Pewter Şehri'nde devam etmek üzere gruptan ayrılmaya karar kılmıştır. Bunun üzerine ikiliden ayrılan Ash, Pallet Kasabası'na geri dönmüştür. Bir süre ne yapacağını bilemeyen Ash, Gary'nin tüm Pokémon'larını laboratuvarda bırakarak yanına yalnızca Blastoise'ini alıp yeni bir yolculuğa çıktığını öğrenmiştir. Gary'yle karşılaştığında Gary, Ash'e ne yapacağını sorduğunda Ash henüz bir fikri olmadığını itiraf etmiştir. Bunun üzerine Gary'nin bir süre düşünmesi tavsiyesine uyan Ash, bir ağacın dibinde Pikachu ile dinlenirken semada uçan Ho-Oh'un Hoenn bölgesine doğru uçtuğunu görmüştür. Bu ona, tıpkı Gary gibi Pikachu dışındaki tüm Pokémon'larını ardında bırakarak yeniden bir yolculuğa başlama hevesi uyandırdığı için, Ash Pokémon'larını Oak'ın laboratuvarında bırakarak Hoenn'e doğru uzanan bir yolculuğa başlamaya karar vermiştir. Pikachu, evrim geçirmeden önce bir Pichu olarak Pallet Kasabası yakınlarında bir ormanlık alanda vahşi bir Pokémon olarak yaşamaktadır. Burada bir Kangaskhan ve yavrusu ile birlikte bir süre yaşamıştır. Ancak hem yavrunun, hem Pichu'nun büyümesi, anne Kangaskhan'ın ikisini birden taşımasını zorlaştırdığında Pichu, bir gece vakti ailesini terk ederek kendi başına yaşamaya karar vermiştir. Duyduğu derin minnetkârlığın verdiği mutlulukla evrim geçiren Pichu, Pikachu onlarak onlara veda ederek kendi başına yaşamaya dönmüştür. Bu olaylardan sonra ise Profesör Oak tarafından yakalanmıştır. Ash, Pokémon yolculuğuna başlayacağı gün Profesör Oak'tan üç başlangıç Pokémon'u olarak bilinen Bulbasaur, Charmander ya da Squirtle'dan birini almak üzere laboratuvarına gitmeyi amaçladıysa da uyuyakalması, üç Pokémon'u da kaçırmasına sebep olmuştur. Bunun üzerine Ash'e Pikachu'yu teklif eden Profesör Oak, Pikachu'nun sorun çıkaran bir Pokémon olduğunu belirtmiştir. Yine de Pikachu'yu kabul eden Ash'in Pikachu'yla ilk tanışması, Pikachu'nun Ash'i elektrik saldırısıyla çarpmasıyla gerçekleşmiştir. Yolculuğun başında inatçı ve bağımsız tavırlar sergileyen Pikachu'nun Ash'e güvenmesi hemen gerçekleşmemiştir. Pikachu'nun ve Ash'in, bir Spearow sürüsü tarafından saldırıya uğraması esnasında Ash'in koruyucu tavrıyla Pikachu'ya zarar gelmemesi için kendini feda etmeye çalışması, Pikachu'nun Ash'e güven ve saygı beslemesine sebep olmuştur. Bu olayın sonunda ise Pikachu, Ash'e itaat eden bir Pokémon olmuş ve büyük dostlukları böyle başlamıştır. Kısa bir süre sonra tanıştığı Roket Takımı üçlüsü olan Jessie, James ve Miyav, Pikachu'nun gücünden oldukça etkilenmiş ve onu olağanüstü potansiyele sahip bir Pokémon olarak değerlendirmiştir. Bu sebeple Ash ve Pikachu maceralarına devam ettiği sürece Roket Takımı üçlüsü her zaman bu ikilinin peşinde olmuş ve Pikachu'yu Ash'ten alıp patronları Giovanni'ye ulaştırmak için ellerinden geleni yapmışlardır. Kanto yolculuğu boyunca Pikachu, Ash'in en sadık Pokémon'larından birisi olmuştur. Ash onu hiçbir zaman topunda saklamamıştır. Bu yolculuk esnasında Brock'a, Teğmen Surge'e, Sabrina'ya, ve Blaine'e karşı salon maçları yaparak Ash'in Indigo Ligi'ne katılması için gereken rozetleri kazanması hususunda yardımcı olmuştur. Indigo Ligi'nde de aynı performansı göstermiş, ancak Ash'i şampiyon yapmaya yeterli olamamıştır. Ash'in Pokémon yolculuğunu bitirmemesi, Pikachu'yla birlikte serüvenine devam edeceği anlamına gelmiştir. Kanto'dan sonra ziyaret ettiği Portakal Adaları'nda ve Johto'da da Ash'in yanında olmuştur. Burada da Kanto'da olduğu gibi Ash'in rozet kazanmasına ve maçları galibiyetle sonlandırmasına istendiğinde yardımcı olmuştur. Johto yolculuğunun sonunda Ash, elindeki tüm Pokémon'ları Profesör Oak'ın laboratuvarında bırakıp Hoenn bölgesinde bir yolculuğa başlamaya karar vermiştir. Ancak Pikachu bir istisna olmuştur ve Ash ile kalmıştır. Ash'in bundan sonra düzenli olarak her yeni bir bölgede yolculuğuna devam ederken elindeki tüm Pokémon'ları Profesör Oak'ın laboratuvarına bırakırken Pikachu'yu alması daha sonra kendini tekrar eden bir olaya dönüşmüştür. Alola bölgesinde Ash'in son şampiyona maçı Profesör Kukui'ye karşı gerçekleştirilmiştir. Bu maçta efsanevi Pokémon olan Tapu Koko, Profesör Kukui'nin tarafında maça katılırken son rakibi Pikachu olmuştur. Burada iki Pokémon'un birbirine karşı Z Saldırısı kullanmasının sonucunda Tapu Koko bayılmıştır. Bunun sonucu olarak Ash ve Pikachu maçın galibi olmuş, böylece Ash'i ilk kez şampiyonluğa taşımıştır. Ash ile birlikte Alola'dan sonra Kanto'ya dönen Pikachu, Galar bölgesine yaptıkları bir ziyarette Gigantamax formuna dönüşerek bir amatör, bir profesyonel maç sergilemiştir. Pikachu'nun, Ash'in birlikte yolculuk ettiği kızlarla tanışması genellikle kızların bisikletlerini ya da kendilerini çarpmasıyla başlamıştır. Misty, May ve Dawn ile kızların bisikletlerini, Iris ve Bonnie ile ise bizzat kendisini elektrikle çarparak ilk kez etkileşime geçmiştir. Mr. Mime ilk olarak bir sirkte görülmüştür. Delia'nın sirki ziyaret ettiğinde Mr. Mime'ı palyaço kostümü giymiş Ash sanması üzerine Mr. Mime'ın karnını doyurmuştur. Bu sebeple Delia'yı sevmeye başlayan Mr. Mime, Roket Takımı sirke saldırıp tüm Pokémon'ları çalmaya yeltendiğinde Mr. Mime ve Delia güçlerini birleştirerek Roket Takımı'nı alt etmiş, böylece çalınan Pokémon'ları kurtarmışlardır. Bunun sonucu olarak Mr. Mime, Delia'yla birlikte yaşamaya başlamıştır. Delia, Mr. Mime'a "Mimey" takma adını vermiştir. Bundan sonraki süreçte birlikte yaşamaya başlayan ikili, bu uyumunu hiç yitirmemiştir. Mimey ev işlerine koşturarak Delia'ya yardımcı olmuştur. Mimey hastalandığında Delia ona çok iyi bakmıştır. Ash her yolculuğunun sonunda evine döndüğünde Mimey kısa süreli olarak görülmüştür. Ash'in Kalos yolculuğu sona erdikten sonra Mimey çekilişten para kazanmıştır. Bunun sonucu olarak üçlü Alola'ya tatile gitmişlerdir. Ash burada bir Pokémon okuluna gitmeye başladığında ise Mimey ve Delia kendi başına Kanto'ya geri dönmüştür. Ash Alola bölgesinden döndükten sonra Vermilion Şehri'nde Profesör Sakugari'nin laboratuvarında takım arkadaşı Go ile asistanlık yapmaya başladığında Delia Mimey'yi, Ash'in arkasını kollaması için Ash'in yanında bırakmıştır. Daha sonra Ash'in Hoenn bölgesinde bir turnuvaya katılması esnasında Mimey'yi maçta kullanması, Ash'in Mimey'yi resmen yakaladığını göstermiştir. Ash, Dragonite ile ilk olarak Dragonair olarak Dragonite Adası'nda karşılaşmıştır. Diğer Dragonair'ların aksine bu Dragonair uçamamaktadır. Ona yardımcı olmak isteyen Ash, birlikte egzersiz yaparak ona kanatlarını kullanma pratiği yaptırıp uçma alışkanlığı kazandırabilmiştir. Ancak Roket Takımı üçlüsünün bir Wailord ile Ash'e ve arkadaşlarına saldırması sırasında havaya uçan Ash, düşmek üzereyken Dragonair'in yardımını almıştır. Onu havada yakalamaya çalışan Dragonair, kaygan teni dolayısıyla Ash'i sabit tutamamıştır. Bunun üzerine Dragonite'a evrim geçirerek Ash'in yere çakılmasını önlemiştir. Bu olayın üzerine Ash ile gelmek istediğini belirten Dragonite, Ash'in kendisini yakalamasını istemiştir. Gengar ilk önce Profesör Sakuragi'nin laboratuvarında asistanlardan biri olan Renji'yi ve diğer çalışanları korkutmak gibi haylazlıklar yaparken görülmüştür. Ash ve Go, Gengar'ı yakalamaya karar verip onu bulmaya çalışmıştır. Go, onu bulduğunda onlarca Poké Topu atarak yakalamaya çalışmıştır ancak Gengar, Koharu'nun Yapmer'a saldırı komutunu vermesiyle Gengar kaçmıştır. Aradan biraz daha zaman geçince Gengar laboratuvarda tekrar gezinmeye başlamış ve Ash'in gölgesinde gizlenmiştir. Ash, Gengar'ın eski eğitmeniyle karşılaştığında Gengar, eski eğitmeninin ondan ve lanetinden kurtulduğu için ne kadar mutlu olduğunu duyunca öfkesine hakim olamayarak ortaya çıkıp eski eğitmenine saldırmaya başlamıştır. Eğitmeni kaçınca Gengar da peşinden gitmiştir. Bu defa Roket Takımı'yla karşılaşan Gengar, onların saldırısına maruz kaldığında Ash imdadına yetişerek Gengar'a saldırı komutları vererek onu Roket Takımı'ndan kurtarmıştır. Bunun üzerine Ash'e Poké Topu'nu gösteren Gengar, onun takımına katılmak istediğini ima etmiştir. Böylece Ash, Gengar'ı yakalayarak takımına dahil etmiştir. Gengar'ın rengi diğer Gengar'lardan daha açık bir tona sahiptir. Sinnoh bölgesinde bulunmuş bir yumurta, elden ele dolaşarak uzun bir süre gezmiştir, ancak içindeki Pokémon yumurtadan çıkmak istememiştir. En nihayetinde Kanto bölgesindeki bir Pokémon Merkezi'ne ulaşmıştır. Ash bir eğitmenle yaptığı maç sırasında yumurtadan güçlü bir aura almış ve aldığı aurayı takip ederek yumurtaya ulaşmıştır. Buna karşın, Pokémon Merkezi'ndeki hemşire yumutayı Ash'e vermeye karar vermiştir. O gece yumurta çatlamış ve içinden bir Riolu çıkmıştır. İlk olarak laboratuvardan kaçan Riolu, Ash'in ve Go'nun onu takip etmesine sebep olmuştur. Ash onu bulduğunda Riolu bir Onix tarafından saldırıya uğramaktadır. Bu maçta Riolu, Ash'in aurasından etkilenmiştir. Bu maçta Onix'i yenmeyi başaran Riolu ve Pikachu, daha sonra Pokémon Merkezi'ne dönerek iyileştirilmiştir. Bunun sonunda Riolu, Ash'in takımına katılmak istediğini ifade ettiğinde, Ash Riolu'yu yakalamıştır. Doğancı, Tirebolu Doğancı, Giresun ilinin Tirebolu ilçesine bağlı bir köydür. Tarihi hakkında pek fazla bilgi yoktur.Gümüşhanenin kürtün kazasından göç edildiği bilinmektedir. Giresun il merkezine 43 km, Tirebolu ilçesine 7 km uzaklıktadır.Denize sıfır bir tatil köyüdür.hava sıcaklığı nisan ayında artmaya başlayıp ekim ortalarına doğru azalmaya başlar kendine has bitki örtüsüne sahiptir.köyde yeşil çay üretimide yapılmaktadır. Doğancı Doğancı, bir yer ismi, şu anlamlara gelebilir: Jean Dubuffet Jean Philippe Arthur Dubuffet (d. 31 Temmuz 1901 - ö. 12 Mayıs 1985), Fransız ressam ve heykeltıraş. Debuffet, Fransa'nın Le Havre kentinde dünyaya geldi. 1918 yılında "Académie Julian"'da ressamlık okumak için Paris'e taşınmadan önce Le Havre'da bulunan Güzel Sanatlar Okulu'na devam etti. Paris'e taşındıktan sonra Suzanne Valadon ve Max Jacob ile arkadaş oldu. Raul Dufy'nin stüdyosunu ziyaret etti. 1924 yılında resim yapmayı bırakan Dubuffet bu dönem boyunca seyahat etti. Tekrar sanata 1933 yılında döndü. Alaylı ressamlara olan ilgisinin gün yüzüne çıkmasının tarihi 1942 oldu ve "Art Brut" kelimesini onlar için türetti. 1948 yılında Dr. Hans Prinzhorn'un "Artistry of the Mentally II" isimli kitabını okuduktan sonra Andre Breton ile birlikte "Art Brut" topluluğunu kurdu. Amaçları kendi kendini yetiştiren ressamların eserlerini desteklemekti. Dubuffet, kazanılmış kültürün ürünleri olan sanatları reddetti ve Art Brut'nun ateşli bir savunucusu oldu. Kendi resimlerinde de bu yaklaşımı açıkça görülmektedir. O dönemden sonra sadece Art brut için çalışan Dubuffet 1985 yılında sanat için geldiği Paris'te hayatını kaybetti. Çağrı Bey Çağrı Bey tam adıyla Ebu Süleyman Davud Çağrı Bey bin Mikail (989 - 16 Temmuz 1060, Serahs), Oğuzlar'ın Kınık boyundan Selçuklu hükümdarı Selçuk Bey'in torunu, Mikail'in oğlu ve Tuğrul Bey'in ağabeyi ve Alp Arslan'ın babasıdır. Çağrı ismi o zamanlar sık kullanılan Türkçe'de harfi harfine Doğan veya Boz doğan anlamına gelir. Divân-ı Lügati't-Türk'te "çagrı": doğan kuşu, çakır kuşu anlamında yazılmıştır. Çağrı Bey ve Tuğrul Bey, daha Oğuz boylarının Horasan ve Harezm'in kuzeyinde bulunduğu dönemde Orta Asya bozkırlarında doğmuşlardır. Çağrı Bey diğer Türk boyları arasındaki düşmanlık ve halkın baskısı sonucunda Maveraünnehir bölgesinden Horasana göç etmiştir. Horasan o zamanlar Gazne Devleti'nin bir parçasıydı. Tuğrul Bey ile devleti ortak yönetti ve Horasan Melikliği yaptı. Bizans'ın kaleleri olan Vaspurakan ve Ani kalelerine karşı sefer düzenleyerek büyük kazanç sağladı. 1035 yılında Gazneli hükümdarı I. Mesut üstüne yapılan seferde Mesut yenildi. Bir antlaşma yapıldıysa da buna uymayan Mesut'u Çağrı Bey yendi ve Türk Hakanı Afrâsîâb'ın kurduğu rivayet edilen Merv şehrini Çağrı Beğ 1037 yılında feth ederek, iç kaleye girmiş ve atının örtüsünü yere koyup "taht gibi" üstüne oturmuştur. 1040 yılında Dandanakan Savaşı yapıldı. Çağrı Bey komutasındaki Selçuklular Gaznelileri yendiler ve böylece bu savaş Selçukluların devlet olmasında büyük rol oynadı. Çağrı Bey egemenlik alanını ikiye bölüp kardeşi ile paylaşmış, günümüz Irak'a kadar uzanan batı bölümünü Tuğrul Bey, doğu bölümünü (Horasan) de kendisi yönetmiştir. Çağrı Bey kardeşi Tuğrul Bey'le her zaman iyi ilişki kurmuşlar, Çağrı Bey, Tuğrul Beye karşın birkaç evlad geriye bırakmıştır. Tuğrul Bey, 1056 yılında Bağdat'ta hüküm süren Şii Büveyhoğulları devletine son vermiş batıya doğru topraklarını genişletmiştir. Büveyhoğulları tarafından baskı altında tutulan Sunni Halifeler Selçukluları kutlamışlar. Halife Kaim, Tuğrul Bey'e "Ruknu ʾd-daula" (Hanedan desteği), "Maliku ʾl-maschriq wa-ʾl-maghrib" (Doğu'nun ve Batı'nın Hükümdarı) ve "Sultan" unvanını vermiştir. Öbür Türk boylarıyla akrabalıklar kurdu (Mesela oğlunu Kıpçak hükümdarının kızıyla evlendirmesi gibi.). 1059'da Tuğrul Bey'e karşı ayaklanan kuzeni İbrahim Yınal'ın ayaklanmasını bastırdı. 1060'ta hastalanarak Serahs (İpek Yolunda Nişabur ile Merv arasındaki önemli bir vaha) adı verilen yerde vefat etti. Anadolu'ya ilk defa akın yapan Türk komutanlarındandır. Türk tarihine ve kültürüne baktığımızda, Türk devletlerinin yükselmesinde ve gelişmesinde zaman zaman birtakım liderlerin ön plana çıktıklarını görürüz. Mesela Bumin Kağan ve İstemi Kağan, Bilge ile Köl Tigin, daha sonraları Tuğrul Bey ve Çağrı Bey gibi. Hanedanlar arasında dostluk ve siyasi bağların kurulması ve Tuğrul Bey'in İslam peygamberi nesli ile kuçaklaşmasi için Abbasi Halifesi El-Kâim’in kızı "Seyyide Fâtıma el-Betül" ile Çağrı Bey'in kızı Hatice Arslan Hatun'da halife ile evlenmiştir. Tarihi kaynaklarda Tuğrul Beye karşın Çağrı Beyin hayatı ile ilgili fazla bir bilgi bulunmaz. Ariel Ariel, aşağıdaki anlamlara gelebilir: Seçmen katılımı Seçmen katılımı bir seçimde oy kullanan kayıtlı seçmenin yüzdesidir. Onlarca yıl süren artıştan sonra 1960lardan itibaren birçok gelişmiş demokraside seçmen katılımında bir düşüş eğilimi oluştu. Genellikle düşük seçmen katılımı demokrasi inancındaki zayıflığa, ilgisizliğe veya mevcut durumun yarattığı rahatlığa bağlanabilir. Düşük seçmen katılımı istenmeyen bir durum olarak görülmektedir ve katılımı etkileyen etkenler ve bunun nasıl artırılacağı hakkında bir tartışma mevcuttur. Bu konudaki ciddi çalışmalara rağmen araştırmacılar düşüşle ilgili nedenler konusunda bölünmüşlerdir. Bunun nedenleri ekonomik, demografik, kültürel, teknolojik ve kurumsal etkenler şeklinde geniş bir yelpaze oluşturmaktadır. Katılımı artırmak ve oy vermeyi cesaretlendirmek için birçok çaba gösterilmektedir. Farklı ülkelerin çok farklı seçmen katılım oranları vardır. Mesela ABD’de oy kullanabilecek seçmenin %70’i oy kullanmak için kayıtlıdır, ki bu bile tek başına düşük seçmen katılımını açıklayacak bir etkendir ve bu oran son yıllarda başkanlık seçimlerinde oy kullanacak nüfusun %50 sine kadar düşmüştür. Oy kullanmanın zorunlu olduğu Avustralya ve Malta’da katılım oranı %95leri bulmaktadır. Bu farklılıkların nedenlerinin kültürel ve kurumsal etkenlerin bir karışımı olduğu düşünülmektedir. Büyük bir seçimde bir kişinin kullanacağı oyun sonucu etkileme şansı çok düşüktür.. Bu, akıllı bir seçmenin oy kullanmaması gerektiği sonucu çıkan akılcı seçim kuramı için ciddi bir zorluk çıkartmaktadır. Bu “özgür kovboy sorununun” bir parçasıdır, çünkü kuramda bir seçmen bilgilendirilme, bir karar verme ve oy kullanmaya gitme çabalarını gösterme zorunda olmaksızın akılcı bir karar vermek için nüfusun geri kalanına güvenebilir. Seçmenlerin etkileşim yeteneğini hesaba katan oyun kuramını kullanan çalışmalar büyük bir seçimde beklenen katılımın sıfır olması gerektiğini bulgulamıştır. Bir kişinin oy kullanıp kullanmayacağını gösteren temel formül şudur PB + D > C. Burada P bir seçmenin oyunun bir seçim sonucunu etkileme olasılığıdır, ve B de eğer seçmenin beğendiği siyasal parti ya da aday seçilirse elde edeceği düşündüğü faydanın algısıdır. D köken olarak demokrasi inancı veya yurttaşlık görevidir ancak bugün bir bireyin oy kullanmaktan aldığı toplumsal veya kişisel tatmini temsil etmektedir. C oy kullanmada harcanan zaman, güç ve parasal harcamadır. P gerçekte birçok seçimde sıfırdır, PB de sıfıra yakındır ve D böylelikle insanları oy kullanmaya teşvik eden en önemli öğe olmaktadır. Bir insanın oy kullanması için bu etkenler mutlaka C’den üstün olmalıdır. Riker ve Ordeshook D’nin çağdaş anlamını geliştirdi. İnsanların oy kullanmaktan insanların hissettiği beş büyük tatmin biçiminin listesini yaptılar: oy kullanmaya dönük toplumsal yaptırıma uymak, bireyin siyasal sisteme sadakati beyan etmek, partililik tercihini beyan etmek ( aynı zamanda anlamlı oy verme olarak da bilinmektedir veya her hengi bir menfaat beklemeksizin bir aday için desteğini belirtmek) bireyin siyasal sistemde önemini beyan etmek; bu aynı zamanda siyaseti ilginç ve keyifli bulanlar, araştırma yapanlar ve bir karar vermek isteyenler için de geçerlidir. Diğer siyasal bilimciler başka teşvik ediciler eklediler ve Riker ve Ordeshook’un varsayımlarını sorguladılar. Tüm bu kavramlar nitelikleri gereği mutlak olmadıklarından insanların neden oy verdiklerini kesin olarak keşfetmek güçleşmektedir. Bu konu halkın tercihi konusunda uzmanlaşan siyasal bilimciler ve ekonomistler arasında önemli bir tartışma başlığı olsa da genellikle yüksek seçmen katılımının arzu edilen bir durum olduğu düşünülmektedir. Yüksek seçmen katılımı genellikle mevcut sistemin meşruluğunun bir kanıtı olarak görülmektedir. Diktatörler bu nedenle sıklıkla vitrin seçimlerde yüksek katılım oranları uydurular. Mesela Saddam Hüseyin’in 2002 referandumunun %100 katılıma ulaştığı iddia edilmişti. Muhalefet partileri bazen seçimlerin adil olmayacağını veya kanuna aykırı olacağını veya bir seçimin bir kanundışı olduğu düşünülen bir hükümet için yapıldığını hissettiklerinde boykot ederler. Örnek vermek gerekirse, İtalyan Devleti kurulduktan sonra, Kutsal Deniz İttifakı onlarca yıl İtalyan Katoliklerinin seçimleri boykot etmelerini sağladı. Bazı ülkelerde, 2005 Irak seçimlerinde olduğu gibi, seçmene dönük baskıya örnek olarak, oy kullananlara dönük şiddet tehditleri söz konusudur. Ancak bazı siyasal bilimciler yüksek seçmen katılımının sistemin örtülü bir kabulü olduğu görüşünü sorgulamaktadır. Sert (albÃ¼m) Sert, Türk rock grubu Kurban tarafından 2004 yılında piyasaya sürülmüş rock albümü. Albümün prodüktörlüğünü grubun vokalistliğinide yapan Deniz Yılmaz üstlenmiştir. Apollo (anlam ayrımı) Apollo aşağıdaki anlamlar gelebilir: Muhammed Mes'ad Muhammed Mes'ad el-Muvelled (d. 17 Şubat 1983), orta saha pozisyonunda görev yapan Suudi millî futbolcudur. Profesyonel kariyerine 2001 yılında El-Ehli kulübünde başladı. Daha sonra sırasıyla Al-Hilal kulüplerinde oynadı. Suudi Arabistan millî futbol takımında da görev yapan futbolcu, 2006 FIFA Dünya Kupası'nda Suudi Arabistan millî futbol takımının kadrosunda yer aldı. II. Nikolay II. Nikolay ya da Nikolay Aleksandroviç Romanov (Rusça: Никола́й II, Никола́й Алекса́ндрович Рома́нов, d. 18 Mayıs 1868 – ö. 17 Temmuz 1918, Yekaterinburg), Romanov hanedanına mensup tüm Rusya İmparatoru, Polonya Çarı ve Finlandiya Büyük Prensi (1 Kasım 1894-15 Mart 1917) , Albay (1892); buna ek olarak, İngiliz Filo Amirali (10 Haziran 1908 ) ve İngiliz Ordusu Saha Mareşali (31 Aralık 1915) idi. Saltanatı sırasında Rus İmparatorluğu, dünyanın önde gelen büyük güçlerinden biriydi ancak ekonomik ve askeri çöküşe geçti. Sovyet tarihçiler tarafından verdiği kararlar sebebiyle askeri yenilgilere ve milyonlarca insanın ölümüne yol açan zayıf ve beceriksiz bir lider olduğu ifade edildi. Batılı tarihçiler ise genel anlamda II. Nikolay'ı Sovyet sistemiyle eşdeğer gördü. Nikolai Tolstoy "Çar'ın rejimi hakkında birçok kötü şey vardı, ama otokrasiyi miras aldı, eylemleri şimdi perspektifte ve Sovyetler tarafından işlenen korkunç suçlarla karşılaştırıldığında görülüyor." ifadelerini kullandı. İmparator olarak Nikolay, üst düzey yardımcılar Sergey Vitte ve Pyotr Stolypin tarafından teşvik edilen ekonomik ve politik reformlara sınırlı destek verdi, ancak güçlü aristokrat muhalefet bunların tamamen etkili olmasını engelledi. Dış kredilere ve Fransa ile yakın ilişkilere dayanan modernleşmeyi destekledi, ancak yeni parlamentoya (Duma) büyük roller vermeye direndi. Khodynka izdihamı, anti-semitik katliyamlar, Kanlı Pazar, 1905 Rus Devrimi'nin şiddetli baskıları, siyasi muhaliflerin baskısı ve Rus-Japon Savaşı'ndaki (1904-1905) yenilgi için algılanan sorumluluk nedeniyle eleştirildi. Rus Baltık Filosu'nun Tsushima Muharebesi'nde imha edildiği; Mançurya ve Kore üzerindeki Rus etkisinin kaybı ve Sahalin Adası'nın güneyinin Japon ilhakı bunlara örnektir. Nikolay, Almanya'nın Ortadoğu'da nüfuz kazanma girişimlerine karşı koymak üzere tasarlanmış 1907 Britanya-Rusya Antantı imzaladı; Rusya ve Britanya İmparatorluğu arasındaki Büyük Oyunu sona erdirdi. Sırbistan'ı destekledi ve 30 Temmuz 1914'te Rus Ordusu'nun seferberliğini onayladı. Buna karşılık, Almanya 1 Ağustos 1914'te Rusya'ya ve müttefiki Fransa'ya 3 Ağustos 1914'te savaş ilan etti. Aristokrasi, aşağılanmış köylü rahip Grigori Rasputin'in Çar üzerindeki güçlü etkisinden endişe duyuyordu. Ciddi askeri kayıplar, cephede ve Rusya'da moralin çökmesine yol açtı ve 1917 Şubat Devrimi'nde Romanov Hanedanı'nın tahttan indirilmesine neden oldu. Nikolay kendisi ve oğlu adına tahttan feragat etti. Ardından kendisi ve ailesi Çarskoye Selo'daki Aleksandr Sarayı'nda ev hapsinde kaldı.1917 yazında Geçici Hükûmetin kararı ile Tobolsk'ta ailesi ve yakınları ile sürgüne gönderildi ve ertesi yıl 16/17 Temmuz 1918 gecesi, eşi, çocukları, aile hekimi, uşakları ve aşçısıyla birlikte Bolşevikler tarafından kurşuna dizilerek idam edildi. 1981'de Nikolay, karısı ve çocukları, New York'ta bulunan Rusya dışındaki Rus Ortodoks Kilisesi tarafından şehit olarak kabul edildi. Mezar yerleri 1979'da keşfedildi, ancak 1989'a kadar kabul edilmedi. Komünizmin çöküşünden sonra, ailenin kalıntıları çıkarıldı, DNA analizi ile tanımlandı ve 17 Temmuz 1998'de St.Petersburg'daki ayrıntılı bir devlet ve kilise törenine yeniden defnedildiler. 20 Ağustos 2000 yılında şehit olarak kabul görüldü ve Rus Ortodoks Kilisesi tarafından aziz ilan edildi. II. Nikolay, 18 Mayıs 1868'de İmparator III. Aleksandr ve İmparatoriçe Maria Fyodorovna'nın en büyük oğlu olarak Çarskoye Selo'da Aleksandr Sarayı'nda dünyaya geldi. Baba tarafından II. Aleksandr'ın, anne tarafından ise Danimarka Kralı IX. Christian'ın torunuydu.Kardeşleri Ksenia (1875–1960), Mihail (1878–1918), Olga (1882–1960), Aleksandr (1869–1870) ve George (1871–1899) ile birlikte altı kardeşlerdi. Babası III. Aleksandr'ın 1894'te ölümünden sonra, sıklıkla notlarında nostaljik olarak babasından bahsetti.Birbirlerine yolladıkları mektuplarında anlaşıldığı üzere annesine çok yakındı. Nikolay öncelikli olarak Alman ve Danimarka kökenliydi. Etnik olarak ise Ruslara, atası Büyük Petro'nun kızı olan Rusya Büyük Düşesi Anna Petrovna (1708-1728)'dan ulaşmaktaydı. İmparator Nikolay'ın, Avrupa'daki birçok hanedan ile kan bağı mevcuttu. Annesinin kardeşleri arasında VIII. Frederik Danimarka Kralı, I. Georgios Yunanistan kralı ve Alexandra (Kral VII. Edward'ın eşi) Britanya Kraliçesi idi. Ayrıca eşi Alexandra, Britanya Kraliçesi Victoria'nın torunu ve Alman İmparatoru II. Wilhelm ile İngiltere Kralı V. George'un birinci dereceden kuzenidir. Bununla birlikte II. Nikolay hem Kral VII. Haakon hem de Norveç Kraliçesi Maud'un yanı sıra Danimarka Kralı X. Christian ve Yunanistan Kralı I. Konstantin 'in birinci dereceden kuzeniydi. Çocukluğunda Nikolay, ebeveynleri ve kardeşleri ile birlikte büyükanne ve büyükbabalarını, ziyaret etmek için Danimarka'daki Fredensborg ve Bernstorff kraliyet saraylarına yıllık ziyaretler yaptı. Ziyaretler aynı zamanda annesinin kardeşlerinin de Birleşik Krallık, Almanya ve Yunanistan'dan aileleriyle birlikte geleceği için aile toplantıları olarak da hizmet etmiştir. 1883'te İngiliz kuzeni ile flört etti. 1873'te Nikolay, iki aylık, yarı resmi bir ziyaret için İngiltere'ye gitmek üzere annesi ve iki yaşındaki erkek kardeşi George'a eşlik etti. Londra'da Nikolay ve ailesi, Marlborough House'da kaldı. Büyükbabası Çar II. Aleksandr'ın suikastının ardından Nikolay, babası III. Aleksandr'ın tahta geçmesi ile birlikte Rus tahtının yeni mirasçısı oldu. Nikolay ve diğer aile üyeleri, saldırıdan sonra getirildiği St.Petersburg'daki Kış Sarayı'nda bulunan II. Aleksandr'ın cenazesine tanıklık ettiler. Güvenlik nedeniyle, yeni Çar ve ailesi birincil konutlarını şehir dışındaki Gatchina Sarayı'na taşıdılar ve sadece çeşitli tören işlevleri için başkente gitmekteydiler. Sosyal hayattan uzaklaşan izole edilmiş yaşam tarzı, sonunda Nikolay'ın İmparatorluğun tüm toplumsal katmanlarından kopmasına yol açtı. Nikolay, bu dönem de Çar danışmanı olan muhafazakâr-din adamı hukukçu Konstantin Pobedonostsev'in gözetiminde büyüdü. Pobedonostsev, Çareviç Nikolay'ın dünya görüşü üzerinde büyük bir etkiye sahipti. Batı liberalizmini reddetmekte ve Tanrı'nın lütfuna layık olmak için otokratik güce ihtiyaç olduğunu vurgulamaktaydı. İngiliz öğretmeninin eğitimi ve talimatı ile biraz kendinden emin olarak nitelendirilen Nikolay, sakin, kendini kontrol edebilen ve görev duygusu için erken yaşlarda beceriler geliştirdi, ancak bir hükümdarın faaliyetlerine çok az ilgi göstermekteydi.1885-1890 yılları arasında Nikolay, St.Petersburg Üniversitesi Hukuk Fakültesi'nde Siyaset bilimi ve ekonomi derslerine katıldı. Aynı zamanda memur kariyerine 19 yaşında başladı ve seçkin Preobrazhensky Alayı'na katıldı. Orduya katılması, ilk kez akranlarıyla sürekli temas hâlinde olan Çareviç üzerinde özgürlükçü bir etkiye sahipti. Ardından kısa süre içinde albay rütbesine yükseldi. 1890/91 yılında Nikolay, kardeşi Georgi ve kuzeni Georg von Greece eşliğinde,Pamjat Asowa adlı gemi ile Süveyş Kanalı, Hindistan, Seylan, Bangkok, Singapur ve 1891 baharında Japon İmparatorluğu gibi dünyanın dört bir yanında seyahatlere başladı. 11 Mayıs 1891'de, bir Japon polis memuru (Ōtsu olayı) tarafından bir kılıçla saldırıya uğradığında Çareviç Nikolay'a bir suikast girişimi yapıldı ancak başarısız oldu. 23 Mayıs'ta babası babası adına Trans-Sibirya Demiryolu'nun temel atma törenine katıldı.Rusya'ya dönüşü üzerine Nikolay, hükûmet işleri ilk görevini III. Aleksandr tarafından aldı. Ardından danıştay üyeliğine atandı. Ancak Çar'ın meclisi, 45 yaşındaki Çar'ın yakın gelecekte görevini oğluna teslim etmek zorunda olmadığı görüşüne sahip olduğu için, siyasi karar alma süreçlerinde çok az rol oynadı. 8 Nisan 1894'te Nikolay ile ikinci den kuzeni Alix von Hessen-Darmstadt arasındaki ilişki Coburg'da resmi olarakaçıklandı. Alix, Hessen Büyük Dükü Ludwig'in kızıydı ve İngiltere Kraliçesi Victoria'nın torunuydu.Çift, 1884'te Alix'in ablası Elisabeth'in ve Sankt-Peterburg'daki Nikolay'ın amcası Büyük Dük Sergei Aleksandroviç'in düğünü sırasında tanıştılar. Annesinin bir Alman prensesi ve Kraliçe Victoria'nın Rusya hakkındaki endişelerine ve başlangıçta Alix'in Rus Ortodoks Kilisesi'ne tabii olmayı reddetmesine rağmen, daha sonra Nikolay ile nişanlanmayı kabul etti. III. Aleksandr'ın ani ölümü, 1 Kasım 1894'te yeni hükümdarın hızla evliliğini yapmasını gerektirdi. Bu sebeple,1895 için planlanan evlilik töreni 26 Kasım 1894'te yapıldı. Avrupa hanedanlarının birçok üyesinin katılımı ile düğün Kış Sarayı'nda yapıldı ve yas süresi nedeniyle tören, o zamandaki standartlar nedeniyle olağanüstü mütevazıydı. Rus Ortodoks Kilisesi'ne geçmesi ile birlikte Alix, adını Aleksandra Fyodorovna olarak değiştirdi. III.Aleksandr'ın ölümünden (1 Kasım 1894) sonra tahtın varisi Çareviç Nikolay saray ve devlet yetkililerin katıldığı yemin töreni ile birlikte Rusya İmparatoru oldu. 1894 Kış Sarayı Büyük Kilisesi'nde Aleksandra Fyodorovna ile evlendi; balayı anma törenleri ve cenaze ziyaretleri atmosferinde yapıldı. İmparator II. Nikolay 'ın ilk kararlarından biri, Aralık 1894'te İosif Gurko'nun Polonya Krallığı Genel Valisi görevinden ve Şubat 1895'te Dışişleri Bakanı Aleksey Lobanov-Rostovsky'nin görevinden alınmasıydı. Avam Kamarası tartışılırken gözlemlediği ve anayasal monarşinin mekanizmalarından etkilendiği İngiltere'yi ziyaret etmesine rağmen, II. Nikolay Rusya'daki seçilmiş temsilcilere herhangi bir yetki verme fikrine yanaşmadı. İmparatorun ilk büyük uluslararası eylemi, Üçlü Müdahale - eşzamanlı olarak (23 Nisan 1895), Rusya Dışişleri Bakanlığı'nın inisiyatifiyle, (Almanya ve Fransa ile) Japonya ile yapılanShimonoseki barış anlaşmasının şartlarını gözden geçirerek Liaotung Yarımadası üzerindeki hak iddialarını reddetmesi oldu. Çareviç Aleksandr Aleksandroviç'le (1881'den sonra Rus Çarı III. Aleksandr) ile Çariçe Maria Fyodorovna'nın (Danimarka prensesi Dagmar) büyük oğluydu. 1 Kasım 1894'te babasının ölümü üzerine tahta çıktı. 14 Mayıs 1896 tarihinde Moskova yakınlarındaki Kodinka'da düzenlenen taç giyme töreninde halkın bulunduğu tribünler çökmüş ve yaklaşık 1.400 kişi yaşamını kaybetmişti. Nikolay yetiştirilişi ve kişiliği bakımından mutlakiyetle yönetilen büyük bir imparatorluğun hükümdarı olarak kendisini bekleyen görevelere uygun bir insan değildi. 26 Kasım 1894'te evlendiği Alman asıllı karısı Hessen-Darmstadt Prensesi Aleksandra Fyodorovna kendisine dört kız ve bir erkek çocuk verdi. Nikolay üzerinde güçlü bir etkiye sahip olan Aleksandra Fyodorovna'nın ailesinden gelme hemofili hastalığı yüzünden, veliaht Aleksey de hemofili hastasıydı. Nikolay, kamu yaşamından elverdiğince uzak kalarak çoğunlukla Çarskoye Selo'da yaşadı. Saraydaki aşırı lükse de önemli bir darbe indirdi. Karısının etkisiyle çevresine topladığı Rasputin gibi mistiklere ve telkinle iyileştirme gücü olan kişilere danışmadan karar vermiyor, entelektüel açıdan kendisinden üstün olduklarını düşündüğü ve ayrıcalıklarını elinden almalarından korktuğu bakanlarına güvenmiyordu. Gücünü Tanrı'dan aldığına ve yalnız ona karşı sorumlu olduğuna inanıyor, mutlak iktidarını korumayı kutsal bir görev sayıyordu. Ama görevini bu kadar önemseyen birinde bulunması gereken irade gücünden yoksundu. Tahta çıktıktan hemen sonra zemstvo'ların (yerel meclis) liberal üyelerine yaptığı bir konuşmada, yönetime katılma beklentilerini "anlamsız düşler" olarak niteleyip reddetti. "Otokrasi ilkesini, unutulmaz babası kadar enerji ve azimle korumaya" kararlı olduğunu açıkça ortaya koydu. Böylece, kararsızlık ya da zayıflıkla suçlanan Nikolay, sahip olduğu otokrat çar ayrıcalıklarını inatla savundu. Halk arasında giderek artan hoşnutsuzluklara, polis baskısını yoğunlaştırarak yanıt verdi. Nikolay, nüfusu hızla artan ve hızlı bir sanayileşme sürecine girmiş bir ülkenin karmaşık sorunlarıyla karşı karşıya bulunuyordu. İki asırdır süren modernleşme çabalarına karşın, Rusya nüfusunun yüzde 90'ını köylüler oluşturuyordu ve bu insanlar Orta Çağ koşullarından daha kötü koşullarda yaşıyorlardı. Petrograd, Moskova, Bakü, Odessa ve Kiev gibi kentlerde telefon ve elektrik vardı, ama ülkenin geri kalanı kandillerle aydınlatılıyordu. Rusya o tarihlerde Fransa'dan yüzölçümü olarak 40 kez daha büyük bir ülke olmasına rağmen, tüm yolların uzunluğu Fransa'dakilerin yarısına bile ulaşmıyordu. Son yıllarda işletilmeye başlanan petrol yataklarında yoğunlaşan işçi sınıfı ise, çok kötü koşullarda yaşıyordu. Bu koşullar içinde sosyalist düşünceler de yavaş yavaş gelişmeye başlamıştı. Maliye bakanı İvan Vıyşnegradskiy ve arkadan Sergey Vitte, Fransa ile sanayinin gelişmesini sağlayacak devlet istikrazları için görüşmeler yaptı. Sanayileşme, sorunları giderek ağırlaşan toprak sahipleri, köylüler ve soyluların zararına gelişti. Vitte, imparatordan, köylü sınıfının gereksinimleri konusunda bir konferans toplanması için gerekli izni aldı (1902). Köylülerin özleyişlerinin radikalleşmesinden memnun olmayan Nikolay, Pleve'yi karışıklığı bastırmakla görevlendirdi ve Vitte'yi uzaklaştırdı (1903). 1902'den başlayarak gelişen bunalım, toplumun bütün katlarını (zemstvolardaki liberaller ve serbest meslek sahipleri, eylemleri terörizme kayan öğrenciler, Ukrayna ve Orta Volga'da isyanlar çıkaran köylüler ve grevleri 1903'ten itibaren yayılan işçiler) sardı. Öte yandan ülkesiyle Almanya'nın geleneksel düşmanı Fransa arasındaki ittifaka karşın, Temmuz 1905'te Alman imparatoru II. Wilhelm'le Björkö'de bir ittifak antlaşması imzalamasının da gösterdiği gibi, Rusya'nın uluslararası yükümlülükleri karşısındaki umursamaz tutumu ve saflığıyla zaman zaman Rus diplomatlarını zor duruma soktu. Nikolay Asya'ya kişisel ilgi gösteren ilk Rus çarıydı. Henüz çareviçken Hindistan, Çin ve Japonya'yı kapsayan bir geziye çıkmıştı (1891). Daha sonra Trans Sibirya Demiryolu'nun yapımıyla yakından ilgilendi. Rusya'nın Japonların da toprak sahibi olduğu Kore'deki nüfuzunu korumaya ve güçlendirmeye yönelik girişimleri, Rus - Japon Savaşı'nın (1904 - 1905) başlamasında önemli rol oynadı. Ocak 1904'te, Nikolay, taht çevresinde ulusal birliği yeniden sağlamak umuduyla, Japonya'ya karşı savaşa girdi. Ancak Rusya'nın savaşta uğradığı yenilgi hem Nikolay'ın Rusya'yı Çin, Tibet ve İran'ı denetimi altında tutan büyük bir Avrasya imparatorluğu durumuna getirme düşlerinin sonu oldu, hem de halkın hoşnutsuzluğunu artırarak 1905 Devrimi'ne yol açtı. Pleve'nin (temmuz 1904'te öldürüldü) yönettiği baskı ve Rus-Japon Savaşı'nda (1904-05) uğranılan bozgunlar, bunalımı daha da ağırlaştırdı; Japon yenilgisi halk üzerinde büyük bir hiddet ve aşağılanma duygusu yarattı. Nitekim, Port Arthur limanının Japonların eline geçmesinden sonra, 22 Ocak 1905 günü Petrograd'ta büyük bir protesto gösterisi gerçekleştirildi. Kışlık Saray önündeki meydanı dolduran yüzbinlerce insan, hem iş ve ekmek, hem de II. Nikolay'dan Japon yenilgisinin intikamını hemen almasını talep etmekteydi. Ne var ki, böyle kritik anlarda esnek bir politika uygulayacak kişiliğe sahip olmayan Nikolay, halkın karşısına çıkacağına Petrograd yakınlarındaki Çarskoye Selo malikanesine kaçarak, halkını, İçişleri Bakanı Prens Sviatopolk-Mirskii ile Silahlı Kuvvetler Komutanı Grandük Vladimir'in insafına bıraktı. Bu iki yeteneksiz bürokrat, kışkırtıcıların marifetiyle protestolarını arttıran çocuklu kadınlı kalabalığın üstüne ateş açtırdı. Başkomutan Vladimir bununla da yetinmeyerek, aynı kalabalığın üzerine kılıçlarını çekmiş atlı Kazak birliklerini sürdü. Tarihe "Kanlı Pazar" olarak geçen (22 Ocak 1905) bu felaket, "halkın babası çar" efsanesi yıktı ve 1905 Devrimi'nin patlak vermesine yol açtı. Nikolay, devrimci dalga karşısında 3 Mart 1905'te danışma meclisi niteliğindeki temsile dayalı bir devlet meclisini ("Duma") toplantıya çağırmayı kabul etmek zorunda kaldı. Ekim Manifestosu'yla da (30 Ekim 1905) Duma'nın onayı olmadan hiçbir yasanın yürürlüğe konmayacağı, demokratik oy hakkıyla sivil özgürlüklerin güvence altına alınacağı anayasal bir rejime geçileceğine söz verdi. Ama baskı altında verdiği sözleri tutmaya niyeti olmadığından eski gücünü yeniden kazanmak için harekete geçti. Ordu Uzakdoğu'dan dönünce Petrograd ve Moskova Sovyetleri'ni ezdi (aralık 1905-ocak 1906). Duma'nın, Kurucu Meclis'e dönüşmesini önlemek amacıyla Mayıs 1906'da yürürlüğe giren Temel Yasalar'da, mutlak yetkilere sahip bir hükümdar olarak tanımlanmasını sağladı. Bu yasalar göre çar, otokrat unvanını, askeri, diplomatik ve dinsel sorunların yönetimini üstlenmeye devam ediyor, Duma'yı toplama, dağıtma ve oturumlar arasında yasa gücünde kararnameler çıkarma hakkına sahip oluyordu. Ayrıca şiddet yöntemleri kullanan ve Yahudi karşıtı propaganda etkinlikleri yürüten "Rus Halkının Birliği" adlı aşırı sağcı örgütü koruması altına aldı. Ekim Manifestosu'nun yayımlanmasından sorumlu tuttuğu Başbakan Kont Sergei Vitte'yi görevinden alıp ilk iki Duma'yı süresinden önce dağıttı. Vitte'nin yerine geçen ve 16 Haziran 1906'da ikinci Duma'yı dağıtan Pyotr Stolipin çara sadık ve yetenekli bir devlet adamı olmasına karşın, Nikolay, güvenmediği Stolipin'e karşı entrikalar düzenlenmesine ve bunun sonucunda konumunun sarsılmasına göz yumdu. Devrimci partilere karşı baskıyı arttırmaya ve köylüleri mir'in zincirlerinden kurtaracağı varsayılan bir tarım reformunu gerçekleştirmeye çalışan Stolipin'in öldürülmesinden (1911) sonra, imparator, Vladimir Kokovtsov'u göreve çağırdı (1911-1914), ardından çevresini dar görüşlü ya da yeteneksiz gerici bakanlarla doldurdu. Kamuoyunun gözünde, Stürmer ve Protopopov, sarayca rezilce işlere giren Rasputin'in sadık bendeleriydi. Nikolay, temmuz 1905'te Björkö'de Alman İmparatoru II. Wilhelm'le yaptığı gizli görüşme sırasında, Almanya ile bir savunma ittifakı imzaladı, ama daha sonra bu antlaşmadan vazgeçerek daha çok Fransız-Rus ittifakını tercih etti. Daha sonra Büyük Britanya'ya yanaşarak, 1907'de bu ülkeyle bir antlaşma imzaladı ve İtilaf Devletleri'ne katıldı. Uzak Doğu'ya ilişkin yayılmacı planları Japonlarca engellenen Nikolay, dikkatini Balkanlar'a çevirdi. Nikolay Slavların milliyetçi isteklerine sempati besliyor ve Boğazlar'ı denetim altına almak için sabırsızlanıyordu. Ama büyük devletler arasındaki barışın korunmasını istediğinden yayılmacı eğilimlerini dizginliyordu. Balkan Savaşları'yla Osmanlı egemenlinin sona erdiği Balkanlar'da, İzvolskiy'in teşvikiyle, etkin bir politikaya sürüklenen Nikolay, Avusturya-Macaristan İmparatorluğu ile ittifak kurmuş olan Bulgaristan'a karşı Sırbistan'ı destekledi. Böylece, Rusya'yı aşılması olanaksız güçlüklere sokan I. Dünya Savaşı'na girmek zorunda kaldı. Avusturya arşidükü Franz Ferdinand'ın Saraybosna'da öldürülmesinden sonra savaşı engelleyebilmek için yoğun diplomatik çaba harcadı. Ama ordudan gelen baskılar karşısında 30 Temmuz 1914'te genel seferberlik ilan etmek zorunda kaldı. I. Dünya Savaşı monarşiye geçici olarak güç kazandırdıysa da, Nikolay halkının kendisinden beklediği şeylerin hiçbirini yapmadı. Duma'ya gereken önem verilmedi ve gönüllü yurtsever örgütlerin yönetime destek olma çabaları engellendi. Yönetici kadrolarla halk arasındaki uçurum giderek büyüyordu. Nikolay, karısı Aleksandra'nın kışkırtmasıyla, 5 Eylül 1915'te babasının kuzeni Prens Nikolay'ı görevden alarak başkomutanlığı bizzat üstlendi. Hemen hemen bütün bakanlar Nikolay'ın savaş deneyimi olmamasının ordunun moralini bozacağı gerekçesiyle karara karşı çıktılar. Ama görüşleri dikkate alınmadığı gibi, çok geçmeden görevden uzaklaştırıldılar. Nikolay askeri kararlara gereksiz müdahalelerde bulunmadıysa da, saraydan ayrılması ciddi siyasi sonuçlar doğurdu. Mogilev'deki genel karargahında soyutlanmış durumda olan Nikolay, "ruhani danışmanı" Rasputin'in etkisi altına giren Çariçe Aleksandra'nın yönetimde giderek artan bir rol oynamasına göz yumdu. Çarın yetkilerini devralan Çariçe Aleksandra'nın, değerli bakan ve subayları görevden alarak yerlerine Rasputin'in aday gösterdiği yeteneksiz kişileri getirmesi ve sarayın ihanet içinde olduğu düşüncesinin halk arasında yayılması çar ailesine karşı beslenen düşmanlığı arttırdı. Nikolay'ın vurdumduymazlığı karşısında sivil toplum, zemstvolar, meslek dernekleri, savaş ekonomisini örgütlemeye çalıştılar; böylece 1916'da askeri durumda kısa süreli bir iyileşme görüldü. 1915'te Duma bünyesinde kurulan "İlerici Blok", ülkenin güvenini kazanmış bir hükûmet kurulmasını istedi ve Nikolay'ı devirmeye yönelik bir komplo tasarladı. Muhafazakârların monarşinin geleceğini kurtarma umuduyla Nikolay'ı tahttan indirme planları yapması ve Rasputin'in Aralık 1916'da öldürülmesi bile Nikolay'ı durumun ciddiyetini kavrayarak gerekli önlemleri almaya yöneltmedi. İktisadi güçlükler, 1916-17 kışında iaşe bunalımına yol açtı ve Çar karşıtı muhalafetin Duma'yı aşarak halk ayaklanmasına dönüşmesine neden oldu. Bu durumda, sosyalist devrimciler ve sosyal demokratlar tarafınadan örgütlenen Petrograd halkı ayaklandı. Nikolay, 8 Mart 1917'de Petrograd'da (Sankt-Peterburg) başlayan ayaklanmanın ardından kentin komutanına sert önlemler almasını emrederek düzeni sağlamak üzere destek birlikleri gönderdi. Ancak, olayların önünün alınamaması sonucunda Nikolay, ordunun da desteğini alan Duma'nın çağrısına uyarak 15 Mart 1917'de Pskov'da kardeşi Mihail lehine tahttan çekildi. Ancak Mihail'in tacı reddetmesiyle Romanovların saltanatı ile birlikte Rusya'da bin yıllık monarşi yönetimi son buldu. Georgi Lvov başkanlığındaki geçici hükûmet döneminde Çarskoye Selo'da gözaltında tutuldu. Ailesiyle birlikte İngiltere'ye gönderilmesi planlansa da Petrograd İşçi ve Asker Temsilcileri Sovyeti'nin buna karşı çıkması nedeniyle çar ve ailesi önce Batı Sibirya'daki Tobolsk'a, Bolşevik İhtilali'nden sonra da Nisan 1918'de de Urallar'daki Yekaterinburg'a götürüldü. Bolşeviklere karşı savaşan Beyaz Ordu kuvvetlerine bağlı Çek Lejyonunun bölgeye yaklaşması ve çarı kurtarmaları olasılığı üzerine, yerel yetkililerin kararıyla, 16-17 Temmuz gecesi Çar II. Nikolay, Çariçe Aleksandra, kızları Olga, Tatyana, Anastasia, Maria, oğulları Aleksey, aile doktoru Yevgeniy Botkin, halayık Aloiziy Trupp, Çariçe'nin hizmetkarı Anna Demidova ve aşçı İvan Haritonov hapsedildikleri evin bodrumunda kurşuna dizilerek öldürüldüler. Cesetler terk edilmiş bir maden ocağında yakıldıktan sonra yakınlardaki ormanlık araziye gömüldü. II. Nikolay ve aile üyelerinin naaşları, o dönemde bölgedeki Bolşeviklerin lideri olan Yakov Yurovski'nin kayıtlarından yola çıkılarak, amatör arkeolog Aleksandır Avdonin tarafından 1979'da ortaya çıkarıldı. Ancak bu keşif Sovyet yetkilileri tarafından 10 yıl kamuoyundan gizlendi. Sovyetler Birliği'nin dağılmasından sonra kemiklerin gerçekten Çar'a ve ailesie ait olup olmadığının belirlenmesi için kimlik testi uygulandı. 17 Temmuz 1998'de yapılan devlet töreniyle ailesiyle birlikte Sankt-Peterburg'da St. Peter ve Paul Katedrali'nde defnedildi. Çar ailesi, 2000 yılında Rus Ortodoks Kilisesi tarafından Aziz ilan edildi. 2008 yılında, Rusya Yüksek Mahkemesi Çar ailesinin öldürülmesinin haksız siyasi baskılar sonucu olduğuna, dolayısıyla siyasi cinayete kurban gittiklerine karar verdi ve itibarlarının iade edilmesini kararlaştırdı. Salyut 1 Salyut 1 (DOS 1, Rusça: Салют-1), tarihteki ilk uzay istasyonu, Salyut serisi uzay istasyonlarının ilki. 19 Nisan 1971 tarihinde Sovyetler Birliği tarafından fırlatıldı. Uzay Yarışı'nda ABD'nin Ay'a ilk insanı göndermesine Sovyetler'in cevabı olarak görülür. İlk mürettebatı Soyuz 10 güvertesinde kenetlenmeyi başardı, ancak bir arıza nedeniyle istasyona geçemedi. İkinci mürettebatı Soyuz 11 ile istasyona ulaştı ve 23 gün kalarak verimli çalışmalarda bulundu. Ancak Soyuz 11'in dönüş kapsülündeki basınç eşitleme süpabının atmosfere girmeden açılması üzerine üç kişilik mürettebat uzayda öldü. Bu, uzayda gerçekleşen ilk insan kaybıydı. Salyut 1, 11 Ekim 1971'de atmosfere girerek yandı. Mersa Matruh Muharebesi Mersa Matruh Muharebesi, II. Dünya Savaşı'nın Kuzey Afrika Cephesi'nde, Mihver güçleri ile Birleşik Krallık 8. Ordu'su arasında 26 Haziran 1942 tarihinde gerçekleşen muharebedir. Gazala Muharebesi'ndeki yenilginin ardından 8. Ordu'nun geri çekilmesinde, Sallum-Halfaya Geçidi hattında mevzilenmek kararı verilmişti. 8. Ordu komutanı General Ritche, 21 Haziran 1942 tarihinde Tobruk'un düştüğü haberini alınca, zaman kazanmak açısından daha gerideki Mersa Matruh hattına çekilmeye karar vermiştir. 25 Haziran tarihinde üst komutanı General Auchinleck, General Ritche'i görevden alarak 8. Ordu'nun komutasını kendi uhdesine almış ve daha gerideki El Alameyn mevzilerine çekilmeye karar vermişti. Ancak Erwin Rommel'in hızı, Mersa Matruh'tan çekilmeye fırsat vermemiş, Birleşik Krallık kuvvetleri bu mevzilerde savaşı kabul etmek durumunda kalmışlardır. Mersa Matruh mevzilerini General Holmes’in komutasındaki 10. Kolordu ile General Gott’un 13. Kolordusu savunmak durumundadır. İki kolordu arasında 15 km.lik mayın sahası vardır. Rommel, 26 Haziran 1942 günü öğleden sonra Mersa Matruh istihkamına karşı saldırıya geçmiştir. İtalyan Ariete ve Trieste tümenleri ile 15. Panzer Tümeni İngiliz mevzilerine cephe taarruzu başlatarak 10. ve 13. İngiliz kolordularını sabitlerken Rommel’in eksik kadrolu 90. Hafif Tümen’i ile 21. Panzer Tümeni iki koldan aradaki mayınlı araziye dalmışlardır. 90. Hafif Tümen’in ilerleme hattı daha sığ bir mayın alanıdır ve daha hızlı ilerleyebilmişlerdir. 21. Panzer Tümeni ise daha yavaş ilerlemişti ve mayınlı sahayı geçince keskin bir dönüş yaparak Yeni Zelanda Tümeni’ne taarruz etti. Uğradığı kayıplara rağmen bu tümen dağılmamıştır ama çekilme hattı kesilmiştir. Cephe taarruzunda bulunan 15. Panzer Tümeni, İngiliz tanklarınca engellendi ve belirgin bir ilerleme sağlayamadı. Buna karşın 21. Panzer Tümeni’nin derinlemesine geri hatlara ilerlemesi her iki İngiliz kolordusunu zor duruma düşürmüştür. Her iki kolordu da geri çekilmeye başladılar ama çok kısa sürede bu çekilme bir bozguna dönüştü. Üstelik her iki kolordu da diğerinin geri çekilmekte olduğunu bilmiyordu. İngiliz birliklerinin üçte ikisi izleyen gecenin karanlığında çemberden çıkmışlardır. Güneyde Yeni Zelanda Tümeni motorize bir tümendir ve İngiliz hava kuvvetlerinde belirgin bir biçimde destek almıştır. Ancak kuzeyde Hint ve Güney Afrika tümenlerinin bu olanakları yoktur. Tüm kadrosuyla, ellerine ne geçtiyse onunla savaşarak gece boyunca çekilmişlerdir. Mahmut Demir Mahmut Demir, 21 Ocak 1970 tarihinde Amasya ilinin Suluova Dereköy'de ailesinin 5.nci ferdi olarak dünyaya gelen; Avrupa, Dünya ve Olimpiyat şampiyonu olmuş, Türk Millî mayosunu 220 kez giymiş, dünya güreş literatürüne adını "Türk Tankı" olarak yazdırmış bir güreşçidir. 1984 yılında güreşe başladı. Ulaştırma ve TEDAŞ spor kulüplerinde güreş yaptı. Güreş kariyeri boyunca Alaattin Yıldırım, Nabi Bayram ve Yakup Topuz ile çalıştı. Atlanta 1996 Olimpiyat Oyunları finalinde Beyaz Rus eski olimpiyat şampiyonu Aleksandr Medvedev'in oğlu Aleksey Medvedev'i yenerek serbest güreşte 28 yıl aradan sonra Türkiye'ye altın madalya kazandırdı.1993 yılında bu son yüzyılın İran'da yapılan Cihan şampiyonluğu unvanı nı Türkiye adına bulunduran tek sporcudur. 1997 yılında güreşi bıraktı. Doğduğu yerde yapılan bir spor salonuna kendisinin ismi verildi. FILA nezdinde düzenlenen 2006 yılı Avrupa Şampiyon Kulüpler Kupası Şampiyonluğunu kazanan Amasya Şekerspor Kulübü'nün onursal başkanlığı yanında;1996- 16 Aralık 2010 yılları arasında, Amasya Pancar Ekiciler Kooperatifi Yönetim Kurulu Başkanlığı ve Amasya Şeker Fabrikası Yönetim Kurulu başkanlığını da sürdürmüştür.Halen kendisine ait MD İnşaat Limited Şirketi bünyesinde konut inşaatları alanında Müteahhitlik yapmaktadır. Amasya'nın Türkiye Cumhuriyeti Devlet Üstün Hizmet Madalyası sahibi tek ismidir ve aynı zamanda Devlet sporcusudur. Evli iki çocuk babasıdır. Bernard Arnault Bernard Arnault (5 Mart 1949) bir Fransız iş adamı. Arnault, Forbes dergisinin Ocak 2020 raporuna göre $117 milyar Doları bulan servetiyle en zengin iş adamıdır. Arnault, François Hollande'ın Fransa başkanı seçilmesinden sonra vergi oranlarında artışın gündeme gelmesi üzerine 2012 Ağustosunda Belçika vatandaşlığına başvurdu.. Bu haberi izleyen haftalarda Arnault'nun Belçika'daki daha avantajlı vergi mevzuatından yararlanmak için grup şirketlerine ait 4,1 milyar Euro aktifi bu ülkeye aktardığı duyuruldu. Arnault %51 LVMH (Moët Hennessy Louis Vuitton), ve Christian Dior SA. Arnault şirketlerin başkanı ve CEO görevlerini üstlenmektedir.. Kızı Delphine Arnault LVMH başkan yardımcısı. Arnault sanat açık artırma şirketi olan Phillips de Pury & Company sahibidir. Arnault'nun rakipleri: Ahmet Suphi Furat Ahmet Suphi Furat (d. 22 Şubat 1940, Uzunköprü, Edirne Günümüz 1961 yılında İ.Ü. Edebiyat Fakültesi'nin o zamanki adıyla Arap-Fars Filoloji'sinden mezun oldu. Ertesi yıl (1962) aynı fakültenin adı geçen filolojisinde asistan olarak göreve başladı. 1966 yılında el-Hatib el-İskafi ve Kitab el-Mecalis'i adlı çalışmasıyla Arap Dili ve Edebiyatı dalında doktor oldu. "al-Mubarred, Arap Filolojisindeki yeri, dil ve edebiyat hakkındaki çalışmaları" adlı doçentlik tezini 1971 yılında tamamladı. 1978 yılında profesör oldu. Bu sefer "el-Firuzabadi'nin el-Sıhah'ı Tenkidi" adlı bir profesörlük tezi hazırlamıştı. Hüseyin Süleymani Hüseyin Abdülgani Süleymani (), Suudi futbolcudur. Defans mevkiinde görev yapan futbolcu, Al Nassr kulübünde forma giymektedir. Suudi Arabistan millî futbol takımında da görev yapan futbolcu, 1998 FIFA Dünya Kupası'nda, 2002 FIFA Dünya Kupası'nda ve 2006 FIFA Dünya Kupası'nda Suudi Arabistan millî futbol takımının kadrosunda yer aldı. Sanal seks Sanal seks, cinselliğin fiziki cinsel temas yolu ile değil de, fiziki olmayacak şekilde beyinde yaratılması veya kafada yaşanılmasıdır. Örnek olarak rüyasında sevişen erkeğin ereksiyon olması ve orgazm sonucu spermlerini boşalması gösterilebilir. İnternet ortamında yaşanılan cinsel yazışmalar da kişi üzerinde aynı etkileri gösterebilir. Kişi bundan haz duyabilir. Sanal (İnternet) ortamında olan bu türüne siber seks denir. Telefon seksi de bir tÃ¼r sanal sekstir. Charles-Augustin de Coulomb Charles Augustin de Coulomb (14 Haziran 1736, Angoulême – 23 Ağustos 1806, Paris), Fransız fizikçidir. Coulomb; Angoulême, Fransa'da doğmuştur. Henry Coulomb ve Catherine Bajet'nin oğludur. Paris, Collège des Quatre-Nations'da okumuştur. Pierre Charles Monnier'den aldığı matematik dersleri Coulomb'a tıp eğitimini bırakma kararını almasına yardımcı olmuştur. 1757 ile 1759 arasında Montpellier'e dönmüş, akademiyi bırakmıştır. Babasının onayıyla 1759'da Paris'e dönmüş, Mézières'teki askeri okul giriş sınavlarında başarılı olabilmek için Abbot Camus tarafından yürütülen hazırlık enstitüsüne girmiştir. 1761'de askeri okulu bitirmiş ve Britanya'da bir süre çalıştıktan sonra 1764'te Martinique'da göreve gönderilmiştir. Burada Fort Bourbon'un inşaasında görev almıştır. Coulomb burada sekiz yıl çalışmıştır. Yüzbaşı unvanıyla döndükten sonra La Rochelle'de çalışmaya başlamıştır. 1789'da Fransız devrimi patlak verdikten sonra görevinden istifa edip emekli olmuştur. Daha sonra ölçüm birimleriyle ilgili olarak tekrar göreve çağrılmıştır. Ulusal Enstitü'nin ilk üyelerindendir. Ancak zaten sağlığı yerinde olmadığından dört yıl sonra Paris'te ölmüştür. Elektriksel iki yük arasındaki kuvvetin, yüklerin çarpımı ile doğru, yüklerin arasındaki uzaklığın karesiyle ters orantılı olduğunu belirleyen Coulomb kanununu geliştirmiştir. Coulomb, kendi adıyla anılan kanunu, İngiliz meslektaşı Joseph Priestley'nin başlattığı çalışmaları sonucunda geliştirmiştir. Coulomb, mekanik, elektrik, ve manyetizma'nın tarihinde önemli bir isimdir. 1779'da sürtünme yasalarına ilişkin bir araştırmasını ("Théorie des machines simples, en ayant égard au frottement de leurs parties et à la roideur des cordages"), 20 yıl sonra da viskozite üzerine bir çalışmasını yayımlamıştır. 1785'te, elektrik ve manyetizma üzerine üç rapor sundu. Coulomb, elektrik yükleri ve manyetik kutupların birbirlerini çekme ve itme kanunlarını açıkladıysa da iki kavram arasında bir ilişki bulamadı. Çekme ve itmenin farklı akışkanlar nedeniyle olduğunu düşünüyordu. SI sisteminde yükün birimi coulomb, ve Coulomb kanunu, onun adına ithafen verilmiştir. Ramazanoğlu Yeni ontoloji Yeni ontoloji, kurucusu ve temsilcisi Nicolai Hartman' ın olan felsefe akımı. 20. yüzyıl felsefesinin bütünü bakımından çok yaygın ve güçlü bir etkiye sahip olarak görünmese de, kendisini kabul ettirmiş ve özellikle yüzyıl başlarında, özellikle de Alman felsefesinde etkili olmuştur. Yeni ontolojide Husserlci fenomenoloji anlayışının etkisi görülür. Fenomenoloji yeni ontolojinin bir anlamda çıkış noktası olmuştur. Hartmann bu etkiyle gerçekçi ve eleştirel bir ontoloji anlayışı geliştirmeye yönelir. Genel hatlarıyla ifade edilecek olursa, varlık'ı bilginin öncesine koyan ve bilgi teorisinin öncel bir ontolojiye dayanması gerektiğini öne süren bir anlayıştır. Yeni ontoloji, bütünlüğü bakımından varlığı temel alan ve varolanların en temel niteliklerini açıklamayı üstlenen bir felsefe yönelimi olarak ortaya konulmuştur. Varlık felsefeleri antik çağ felsefelerinden itibaren ortaya çıkmış olmakla birlikte (Parmenides, Herakleitos, Aristoteles), belirli bir disiplinle ve sistematikle bunun ontoloji olarak ele alınması daha sonraları şekillenmiştir. Ontoloji bu anlamda birçok noktada metafizik'in yerine geçme ya da o alana ait konuları üstlenme eğilimi gösterir.Yeni ontoloji ise bu gelismenin son halkalarından biridir. Varlık'ı varlık olarak inceleme ve ortaya koyma fikri bu disiplin içinden yeniden yürütülmeye çalışılmıştır. Bu çaba epistemolojinin ontolojiye indirgenerek yürütülmesi şeklindedir. Yeni ontoloji düşüncesinin ana ilkelerinin başında, "varlığın çokluk içinde birlik" olduğu önermesi gelir. "Varlığın katmanları" ve "varoluş biçimleri" şeklinde kavramlaştırmalar da bu düşünceyi izler. Bunlar varlık'a ait şeylerdir ve bir anlamda onun yüzünü, görünümünü oluştururlar. Bu nedenle fenomenolojiden esinle yeni ontoloji, ""betimleyici-fenomenolojik yöntem"i" benimser ve bunu ""aporetik yöntem"" denilen yöntemle birlikte felsefi yöntemi olarak kullanır. Birinci yöntem olgu ve gercekliklerin fenomenolojik bir ortaya çıkarılışını yapmayı hedefler; ikinci yöntemse, bu olgu ve gerçekliklerin görünür olmayan çelişkilerini irdelemeye yönelir. Böylece yeni ontoloji, varlığın temel yasalarını, varlık çeşitleri arasındaki bağlantıları, dahası bu bağlantıların oluşumunu ve varlık'ın farklı katmanlardan oluşan bir bütünlük olduğunu kanıtlamaya ve açıklamaya çalışır. Bu bütünlüklü varlık fikrinin iki temel kategorisi vardır; ""ideal varlık"" kategorisi ve ""real varlık"" kategorisi. İlk kategori değişime kapalıdır, ikincisi ise değişir. Bu iki kategori arasında buna rağmen ortak bir bağ mevcuttur. Dudak-damak yarığı Dudak-damak yarığı (orofasiyal yarık), embriyolojik dönemde çeşitli nedenlerden dolayı bebeğin yüz bölgesindeki yapıların birleşme kusuru nedeniyle ortaya çıkan bir hastalıktır. Türkçede, halk arasında tavşan dudaklılık olarak bilinir. Uterus içi yaşamda, fetüsün dudak yapısını oluşturan hücrelerin birleşmesi 4 veya 5. haftada, damak yapısını oluşturan hücrelerin birleşmesi ise 8 veya 9. haftada başlamaktadır. 12. haftanın sonunda, fetüsün damak ve dudak dokularının birleşmesi tamamlanmış olur. Birleşmenin tam olarak sağlanamaması durumunda fetüste oral yarıklar meydana gelir. Bazı hastalarda sadece yarık dudak veya yarık damak olmakla birlikte, bazılarında ise hem dudak hem de damak yarığı