Fırkası'ndan katıldı. 4 Aralık'ta belli olan sonuçlara göre, 21 adayın arasında dördüncü sırada yer aldı. Belediye heyeti tarafından 7 Aralık 1924 tarihinde İzmir Belediye Başkanlığına seçildi. Önce vali sonra belediye başkanı olan Aziz Bey'in İzmir'de uğraştığı ilk sorunlardan birisi, mübadil göçmenlerin yerleştirilmesi oldu. Vilayetin birçok yerinde terk edilmiş bağlar olduğu ve bağcılıktan anlamayanların elinde buraların ziyan olacağı düşüncesiyle, özellikle bağcılıkla uğraşan Girit göçmenlerinden bin kişilik bir kafilenin Urla yöresine yerleştirilmesi için, Vekalet nezdinde girişimde bulunmuştur. Aziz Bey zamanında İzmir önemli imar faaliyetlerine de sahne olmuştur. Meşrutiyet yıllarında Rahmi Bey'in valiliği döneminde ortadan kaldırılan maşatlık, Aziz Bey zamanında bütünüyle yeniden düzenlenerek, İzmir'in en güzel park, dinlenme ve eğlence alanı haline getirilmiştir. Bu parkın karşısında ve deniz kenarında güzel bir bahçe yapılmış ve buraya şimdi İzmir Devlet Tiyatrosu olarak kullanılan Türk Ocağı binası inşa ettirilmiştir. Aziz Bey'in valiliği döneminde, Fransız şehircilik uzmanı R. Danger ile 1924 Eylül sonunda teslim edilmesi öngörülen bir sözleşme imzalanarak, İzmir'in imar planı çalışmaları başlatılmıştır. Ayrıca şehrin bir de kanalizasyon planını yaptırdı. İzmir'in beş yıllık imar projesi, Aziz Bey'in belediye başkanlığı zamanında hazırlanmış ve İzmir şehri yerleşim, ticaret ve sanayi bölgelerine ayrılmıştır. Ayrıca gençlerin spor faaliyetlerinde bulunabilmeleri için Alsancak'ta bir spor sahası yapılmıştır. Erikson şirketi ile anlaşılarak, yüzde 51 hissesi İzmir Belediyesi'ne ait olmak üzere, İzmir'de ilk defa olarak otomatik telefon tesisi faaliyete geçirilmiştir. Hüseyin Aziz Bey 1927 genel seçimlerinde Erzurum'dan milletvekili adayı gösterildi. 12 Ekim 1927 tarihinde Erzurum milletvekili oldu ve İzmir'deki görevinden istifa etti. 1 Kasım 1927 tarihinde başladığı milletvekilliğinde Dönem boyunca Bütçe Komisyonunda çalıştı ve genel kurulda 4 konuda 21 kez söz aldı. Erzurum milletvekilliği görevini 4,5,6 ve 7. Dönemlerde de sürdürdü. 25 Mayıs 1932'de kurulan Parlamenterler Birliği Türk Grubu'nda yer almış ve genel kurulda çeşitli konularda konuşmalar yapmıştır. 5. Dönemde Irmak-Filyos demiryolu açılma törenine katılacak heyete seçildi. 8. Dönemde seçilemediğinden 5 Ağustos 1946 tarihinde milletvekilliği son bulmuştur. Hüseyin Aziz Akyürek 29 Mayıs 1947 tarihinde Vakıflar Genel Müdürlüğü İdare Meclisi Başkanlığı'na atanmıştır. 13 Temmuz 1947 tarihinde yaş haddinden emekliye ayrıldı ve emekli olarak yaşadığı Ankara'da 15 Ağustos 1951 tarihinde öldü. Paris (mitoloji) Bugün Çanakkale ili sınırlarında yer alan antik Troya (Troia) kralı Priamos ile Hekabe'nin oğludur ve diğer adı "Aleksandros"tur. Hekabe Paris'in doğumundan önce rüya görür; rüyasında bir alev topu doğurur ve bu alev topu bütün şehri sarar. Rüya'yı iyiye yormayan kahinin üzerine anne babası, Paris doğduktan sonra onu İda dağına bırakırlar. Ancak dişi bir ayı bebeği emzirir. Sonra da bir çoban yanına alır ve büyütür. Zeus, Tanrılar arasında Peleus ile Thetis'in düğününde nifak tanrıçası Eris'in attığı" 'En güzeline' "yazan altın elmanın yol açtığı anlaşmazlığın hakemliğini Paris'e bırakır. Bunun üzerine o sıralar basit bir çoban olan Paris'e giderler. Paris bu sıralarda Oinone isimli bir nemf ile beraber yaşamaktadır. Athena altın elmanın karşılığında çok büyük bir bilgeliği ve savaşlarda yenilmezliği vaat ederken Hera tüm Asya kıtasını önerir. Aphrodite ise Akha kral Menelaos'un karısı, dünyanın en güzel kadını Helen'i vaat eder. Paris altın elmayı Aphrodite'ye verir. Aphrodite'nin yardımıyla davetli olarak katıldığı bir gece Helen'i kaçırır. Bunun üzerine Troya savaşı patlak verir. Akhalı Menalaos'un karısı Helen'e olan aşkı kendisinin ve ülkesinin sonunu hazırlar. Kendisine düşman olanların arasında Athena ve Hera da vardır. Bunun üzerine tanrılar da savaşa dahil olurlar. Helen'e aşık olması ve onu kaçırması üzerine Troya ile Yunanistan Krallıkları arasında gerçekleşen Troya savaşı 10 yıl sürer, zaman zaman kazanan taraf değişse de çoğunlukla durum berabere gider. Sonunda 'cin fikirli' Odysseus tarafından planlanan, içine gizlenmiş askerlerin bulunduğu "Truva Atı" şehre alınır. Gece geç saatte askerler attan çıkarak kapıları açarlar ve Yunan ordusunun içeri girmesini sağlarlar. Bu sırada Paris Yunan savaşçı Akhillus'u (Aşil) topuğundan okla vurarak öldürür. Rivayete göre "Paris" savaş sırasında Troya'nın düşmesine sebep olacak kehanetlerden birinin yerine gelmesi sonucunda Herakles'in okunun omzunu sıyırması fakat üzerindeki Hera'nın kanı olarak bilinen zehrin vücuduna yayılması sebebiyle ölmüştür. Jakob BÃ¶hme Jakob Böhme, (d. 24 Nisan 1575 – ö. 17 Kasım 1624), Alman Hristiyan mistik. Böhme, Doğu Almanya'da Görlitz yakınlarında dünyaya geldi. Luteryan olarak büyütüldü ve Görlitz'de kunduracılık yaptı. Gençliğinde mistik deneyimler yaşamış olan Böhme, 1600 yılında yaşadığı bir vizyoner deneyimde bir ışık süzmesi içine alındığını öne sürmüştür. Kendisi bu vizyonun dünyanın iyi ile kötü arasındaki ilişki kadar spiritüel yapıya sahip olduğunu da gösterdiğine inanmıştır. Zamanla yaşadığı deneyimleri açıkça paylaşmak yerine eserlerinde ifade etmeyi ve bir aile babası olarak görünmeyi tercih etti. 1610'daki başka bir vizyon ile ilk risalesi olan ""Aurora"" veya ""Die Morgenroete im Aufgang"" adlı eserini yazmaya başladı. Böhme'nin yazıları, neoplatonik etkileri ve Paraselsus gibi simyacı yazarların etkisini yansıtmakla birlikte, sıkı bir şekilde Hristiyan geleneği içinde kalmaktadır. Böhme fikirleri Filadelfiyanlar (Philadelphians), Martinizm ve Teosofi hareketi gibi sonraki mistik grupları etkilemiştir. Böhme aynı zamanda Alman Romantik felsefesi ve Hegel'i de etkilemiştir. Ä°brahim Bodur H. İbrahim Bodur (1928; Yenice, Çanakkale - 23 Mayıs 2016), Türk iş adamı. İlkokulu Yenice İlkokulu'nda, ortaokulu Balıkesir Lisesi'nde okuduktan sonra İstanbul'a Robert Kolej'e girdi. Robert Kolej'de ekonomi ve edebiyat bölümlerini aynı sürede bitirerek mezun oldu. Amerika Birleşik Devletleri'nde İş İdaresi ihtisasını (MBA) tamamlayıp, 1951'de Türkiye'ye döndü. Babasının ve kayınpederinin ortaklığı ile 1951 yılı sonunda, Türkiye'nin ilk 3,200 iğlik 80 numara penye pamuk ipliği fabrikası olan, Bodur-Eğinlioğlu Edirnekapı Pamuk İpliği Fabrikası'nı kurdu. 1956 yılına kadar bu fabrikayı yönetti. Çanakkale'nin Çan ilçesinde 1957 yılında kurduğu Çanakkale Seramik fabrikaları bugün dünyanın en büyük seramik tesisleri haline gelmiştir. Her yıl 27 Temmuz günü seramik bayramı olarak kutlanır. 23 Mayıs 2016 tarihinde tedavi gördüğü hastanede vefat etmiştir. İstanbul'da Fatih camii'nde cumhurbaşkanı Recep Tayyip Erdoğan'ında katıldığı cenaze namazı sonrası ünlü iş adamının cenazesi memleketi Çanakkale'nin Çan ilçesindeki tören sonrası Yenice'nin Nevruz köyüne götürülerek defnedilmiştir. Ceza ehliyeti Ceza ehliyeti, ceza hukuku açısından, bir kişinin işlediği suçtan dolayı sorumlu tutulabilmesi için gerekli niteliklerdir. Bu nitelikler yaş ve algılama ve yönlendirme yetenekleridir. Burada vurgulanmalıdır ki ceza ehliyeti faile suçtan dolayı kusur izafe edip etmemekle ilgilidir; gerçekten medenî hukukta kusur sorumluluğu kural olarak kabul edilmekteyken ceza hukukunda mutlak/istisnasız olarak kabul edilmektedir. Bu yüzden kusuru olmayan veya kusurlu sayılamayanlar (12 yaşını doldurmamış çocuklar, akıl hastaları vb.) ortada suç olsa bile cezalandırılmazlar. Yaş sınırı çeşitli ülkelerde farklılıklar gösterir. Farklılıkların alt ve üst sınırları 7–21 yaşları arasında değişmektedir. Ceza ehliyeti yaş sınırı denebilecek alt sınır çeşitli ülkelerde farklı olarak uygulanmaktadır. Türk Ceza Kanunu m. 31/1 ve Çocuk Mahkemelerinin Kuruluşu, Görev ve Yargılama Usulleri Hakkında Kanuna göre; Fiili işlediği sırada 12 yaşını doldurmamış olanlar hakkında kovuşturma yapılamaz ve ceza verilemez; fiili işlediği sırada 12 yaşını bitirmiş olup da 15 yaşını doldurmamış olanlarda farik-i mümeyyizlik (İşlediği suçun anlam ve sonuçlarını kavrayabilme yeteneği) ve yönlendirme yeteneğinin yeterince gelişip gelişmediği (irada yeteneği) araştırılır. 15 yaşını bitirmiş, 18 yaşını bitirmemiş olanlarda ise dürtü kontrolünün yetersiz olması nedeniyle verilecek ceza, suç ağırlaştırılmış müebbet hapis cezasını gerektirdiği takdirde on sekiz yıldan yirmidört yıla; müebbet hapis cezasını gerektirdiği takdirde on iki yıldan on beş yıla kadar hapis cezasıdır. Diğer cezaların üçte biri indirilir ve bu hâlde her fiil için verilecek hapis cezası on iki yıldan fazla olamaz. Ehliyet (hukuk) YerupajÃ¡ Yerupajá veya Nevado Yerupajá, Merkezi Peru'nun kuzeyinde Cordillera Huayhuash grubunda bir dağ ve Andlar 'ın yüksek dağ zincirinde bir bölüm. 6.635 m yüksekliği ile (bazı kaynaklara göre 6.617 m) Peru 'nun en yüksek ikinci zirvesi ve Cordillera Huayhuash 'in en yüksek yükseltisidir. Zirveye ilk olarak 1950 yılında Jim Maxwell ve Dave Harrah tarafından tırmanılmıştır. Kuzey zirvesine ("Yerupaja Norte") ise 1965 yılında Wellington'lu Roger Bates ve Graeme Dingle tırmanmıştır. Dağ, And zirveleri içinde tırmanışı en zor olanlardan biri olduğu için, şu ana kadar Yerupajá zirvelerine az sayıda başarılı tırmanış gerçekleşmiştir. En sık kullanılan geçiş, Huaraz'dan çıkarak Chiquian ve Jahuacocha üzerindendir. Yakınca, Yeşilyurt Yakınca, Malatya'nın Yeşilyurt ilçesine bağlı bir mahalledir. Aleister Crowley Aleister Crowley (12 Ekim 1875 - 1 Aralık 1947), İngiliz okültist, yazar, mistik, satranç ustası, dağcı, şair, ressam ve astrolog. Eylemleriyle henüz yaşarken "Dünyanın En Kötü Üne Sahip Adamı" şeklinde adlandırılan Crowley, Altın Şafak Hermetik Cemiyeti, A∴A∴, Ordo Templi Orientis gibi farklı okült organizasyonların üyesiydi. Ayrıca Ozzy Osbourne çok ünlü Mr. Crowley isimli şarkısını Aleister Crowley adına yazmıştır. Aleister Crowley ya da doğum adıyla Edward Alexander Crowley, 1875 yılında İngiltere, Warwickshire'de doğdu. Babası Edward Crowley bira fabrikası işletmiş ve Aleister doğduğunda emekliye ayrılmıştı. Kökleri Devon ve Somerset ailelerine dayanan annesi Emily Bertha Bishop ve babası Protestanlığın en uç kanadı olan ve Exclusive Brethren olarak bilinen Darbyte'nin üyesiydiler. Babası Edward Crowley günlük işlerini bitirdikten sonra vaazlar verirdi ve çocuğu için de gündelik Kitâb-ı Mukaddes çalışmaları için özel öğretmen tutmuştu. Babasının ölümünden sonra annesinin oğlu üzerindeki denetimi Crowley'in Hristiyanlığa olan şüphesini arttırmaktan başka bir işe yaramamıştı. Asi oğlunu "The Beast" (canavar) diye çağırmaya başlamıştı ve Crowley hayatının ileriki yıllarında annesinin kendisine İncil'in Vahiy bölümünden alarak taktığı bu lakabı daha sonra kendisi için severek kullanacak ve "günah" olarak değerlendirilen eylemleri hayatın en önemli ve keyifli aktiviteleri olarak görecekti. 1895'te Trinity Koleje gitti. Kolejde felsefe, psikoloji ve ekonomi okudu. Okul yıllarında çeşitli cinsel aktivitelere kendini vermişti. 1896'da üstü kapalı olarak geçtiği bir olay sonrasında kendini okültizm ve mistisizme verdi. Bir sonraki yıl simyacı, mistiklerin eserleri ve büyü üzerine okumaya başladı. Bir sonraki yıl ilk şiir kitabını (Aceldama) yayınladı ve kendisini Samuel Liddell MacGregor Mathers ve Altın Şafak (Golden Dawn) tarikatıyla tanıştıracak olan Julian L.Baker ile tanıştı. Oğullarından birine 'Atatürk' ismini vermesi Türk ve Müslüman toplumlar için ilgi çekici bir konu olarak değerlendirilmiştir. Aleister Crowley, insanların spiritüel deneyimler dediği şeyleri araştırmakta bilimsel metodu kullanmak gerektiğini öne sürmüştür. Yayınladığı The Equinox dergisinin sloganı "Bilimin Metodu, Dinin Hedefi" (The Metot of Science, the Aim of Religion) idi. Bununla mistik deneyimlerin değersiz görülmemesi gerektiği ancak altta yatan dini veya nörolojik anlama ulaşmak için deneyimlenmesi ve eleştirilmesi gerektiğini kastetmekteydi. Bu yönüyle Crowley, kendisinden sonra gelen ve psikodelik (halisünojen) uyuşturucularla bilimsel metodu kullanarak deneyler yapan Timothy Leary'nin de habercisi gibiydi. Ancak Leary'den farklı olarak Crowley'in metodu kendi Telema ("Thelema") çevresinin dışında bilimsel dikkati pek az çekebilmişti. Alentejo Alentejo bölgesi, Portekiz'in Avrupa kıtasında bulunan 5 istatistiki bölgesinden biridir. Adı ""Tejo Nehri'nin ötesi"" anlamına gelen Portekizce ""além do Tejo""dan gelmektedir. Kuzeyindeki Tejo Nehri ile Portekiz'in diğer bölümlerinden ayrılmaktadır. Güneyinde Algarve bölgesi bulunur. Atlas Okyanusu'na kıyısı bulunan bölge doğuda İspanya ile komşudur. Alentejo bölgesi 5 istatistiki alt bölgeden oluşmaktadır: Bölgede 58 belediye (Por.: "concelho") yer almaktadır. Emre Ã–zkan Emre Özkan (d. 24 Aralık 1988, İstanbul), Sol bek mevkiinde görev yapan Türk futbolcudur. Futbola 11 yaşında Feneryoluspor'da başladı. 2002'de bir süre Bağlarbaşıspor'da oynadı. Aynı yıl oradaki takım arkadaşı merhum futbolcu Emre İncemollaoğlu ile birlikte Beşiktaş'a transfer oldu. 2004-2005 sezonunun sonunda Beşiktaş A2'de oynamaya başladı. 2005-06'da A2 performansını sürdürürken, A takım ile de profesyonel sözleşme imzaladı. 21 Şubat 2006'da İnönü Stadı'nda Sarıyer ile oynanan Türkiye Kupası maçında 75. dakikada Çağdaş Atan'ın yerine girerek ilk kez Beşiktaş forması giydi. 12 Mart'ta ise Samsun'da Samsunspor ile oynanan lig maçında 65. dakikada sakatlanan İbrahim Üzülmez'in yerine oyuna girerek ilk kez ligde forma giydi. Sonraki sezon ise A takımda tercih edilmedi ve A2'de oynamaya devam etti. 2007-08 sezonunda takım arkadaşları Rıza Şen ve Nail Tilbaç ile Zeytinburnuspor'a bir yıllık kiralandı. Ancak devre arasında takımla sorunlar yaşadı. İkinci yarı MKE Ankaragücü ile anlaştı ancak burada hiç forma giyemedi. 2008-09 sezonunda Beşiktaş'a geri döndü. 16 Ağustos'ta Oktay Derelioğlu'nun jübilesi için Azerbaycan'ın Hazar Lankaran takımı ile yapılan maçta forma giydi. 28 Ağustos'ta Siroki Brijeg ile oynanan UEFA Kupası elemeleri maçında son 13 dakika Matias Delgado yerine oynadı. Ancak sonra forma şansı bulamadı. 2009-10 sezonuna Beşiktaş A2'de başlasa da kısa süre sonra 1. Lig takımlarından Orduspor'a kiralandı. Burada tekrar formunu buldu ve Türkiye Kupası da dahil olmak üzere 32 maçta forma giydi. 2010-11 sezonunda bir kez daha kiralandı. Sezona Türkiye Kupası maçları ile başladı. Ocak 2011 itibarıyla takımın değişmez isimlerinden oldu. Play-off maçlarına kaldılar. 3 maçta da forma şansı buldu ve Süper Lig'e yükseldiler. 2011-12 sezonunda Orduspor, kendisini üçüncü kez Beşiktaş'tan kiraladı. 12 Eylül 2011'de Fenerbahçe'ye 1-0 yenildikleri maç ile Süper Lig'e geri dönmüş oldu. Teknik direktör Metin Diyadin'in ilk tercihlerinden biri oldu. 2013-2014 sezonu öncesi bonservisiyle birlikte Karabükspor'a transfer olup 3 yıllık sözleşme imzalamıştır. Karabükspor da ilk sezonunda daha çok yedek beklemiştir sadece 3 sÜper lig maçında forma giymiştir.2 sezonunda da oynadığı bölgenin yedeği olarak görev bekleyip daha çok Türkiye Kupasında forma şansı bulmuştur. Özkan, 26 Nisan 2006'da Hollanda ile oynanan U-18 hazırlık maçında 58. dakikada oyuna girerek ilk kez millî oldu. Süt Kupası turnuvasındaki 3 maçta da forma giydi. 15 ve 17 Ağustos 2008'de Belçika ile oynanacak U-19 hazırlık maçlarına çağrıldı ve ikisinde de ilk 11'de oynaYArak U-19 forması da giydi. 2008 ve 2009 yıllarında ise U-21 oldu. 4 kez forma giydiği U-21'de Avrupa Şampiyonası 2011 elemelerinde İrlanda'ya bir gol attı. Cerro Torre Cerro Torre, 3.133 Metre yüksekliğinde bir granit dağ. Cerro Torre, Campo de Hielo Sur bölgesinde, Arjantin-Şili sınırında bulunur. Ünlü Torres del Paine Milli Parkı'nın yaklaşık 50 km kuzeyindedir. Cerro Torre'ye tırmanış sıradışı zordur. Bu yüzden Dünya 'nın en zor ve en çok arzulanan zirvelerinden birisi olarak kabul edilir. İlk tırmanış 1959 yılında İtalyan Cesare Maestri ve Avusturyalı Toni Egger tarafından başarılmış, ancak bu tırmanışta Egger ölümcül bir kaza geçirmiştir. Zirve fotoğraflarının kayıtlı olduğu ona ait fotoğraf makinesı kaybolunca, Maestri asla gerçekten zirveye ulaştığını kanıtlayamaz. Birçok dağcı arkadaşı betimlemelerinden şüphe ettiğinden, Cerro Torre bugüne kadar hala tırmanılmamış kabul edilir. 46 yıl boyunca hiçbir halat tırmanıcısı en yeni teknik araçlarla bile "Maestri-Egger-Rotası"'ından başarılı bir şekilde tekrarlayamaz. Deneme riskine giren 20 den fazla ekspedisyonun dağ tırmanıcıları, güya Maestri'nin yerleştirmiş olduğu çelik kancaların eksikliğini rapor eder. 12-13 Kasım 2005 tarihinde Maestri-Egger-Rotası nihayetinde "Alessandro Beltrami", "Ermanno Salvaterra" ve "Rolando Garibotti" tarafından "tekrarlanır". Rotanın ismi "El Arca de los Vientos"'dur ve zorluk derecesi ABO ile değerlendirilir. Detaylı bir rapor aşağıdaki linklerdedir ("İspanyolca") 11 yıl sonra Maestri, Torre'ye tekrar geri döner. Bu sefer bir kompresör delici yardımıyla dener. 2 Aralık 1970'te zirvenin alt kısmındaki duvara ulaşır. Ancak stabil olmayan karlı zirve mantarına çıkmaktan vazgeçer (burası bir gün rüzgâr tarafından süpürülür). Kompresör bugün hala bir halat üstünde zirvenin altında asılı durmaktadır. Alman film yönetmeni Werner Herzog ""Schrei aus Stein"" ("Taştan çığlık") filmini Cerro Torre çevresinde çevirmiştir. Manu GinÃ³bili Emanuel David "Manu" Ginóbili (d. 28 Temmuz 1977; Bahía Blanca, Arjantin) Arjantinli basketbolcu. Arjantin millî basketbol takımında ve NBA takımlarından San Antonio Spurs'te forma giymektedir. Ginóbili genel olarak şimdiye kadar Latin Amerika'dan gelen en iyi basketbolcular arasında kabul edilir. Guard pozisyonunda oynayan Ginóbili, oyunun tüm alanlarında üst düzey yeteneklere sahiptir. Ginóbili basketbolun içinde olan bir aileden gelir. Büyük kardeşleri "Sebastian" ve "Leandro" Arjantin ve İspanya'da profesyonel olarak basketbol oynamışlardır. Babaları "Jorge", Ginóbili'nin basketbol oynamayı öğrendiği Bahia Blanca'daki bir kulüpte antrenördü. Çoğu Arjantinli gibi, Manu Ginóbili de İtalyan göçmenlerin soyundan gelmiştir. Basketbol kariyeri 1995'te başlamıştır. İlk yılı Andino SportClub'da geçmiştir. 1996-1998 yılları arasında doğduğu şehrin ve şu anda babasının teknik direktörlüğünün yaptığı "Estudiantes de Bahia Blanka'da" oynamıştır. 1998-2000 yıllarında İtalya'nın Viola Reggio Calabria takımında forma giymiştir.1999 yılında NBA takımlarından San Antonio Spurs tarafından 2.tur 57.sırada draft edilmiştir ancak Avrupa'da oynamaya devam etmiştir NBA'deki hakları elinde olan San Antonio Spurs'de ilk kez 2002'de forma giymiştir. 2000 yılında Kinder Bolognaya transfer olarak Avrupa kariyerinin zirvesine ulaşmıştır. Bu kulüpde büyük başarılar elde etmiştir ve NBA'in kapısını aralamıştır.2002 yılında San Antonio Spurs formasını giymiştir.Spurs formasıyla 4 şampiyonluğu bulunmaktadır. Ginóbili basketbol tarihinde Eurolig'i kazanan, NBA'de şampiyonluk yüzüğü'nü takan ve olimpiyatlarda altın madalya alan iki oyuncudan biridir . ( Diğeri Bill Bradley ) Rolando Blackman'den sonra NBA ALL-Star'a seçilen ikinci Latin Amerikalı oyuncudur. Truva (anlam ayrımı) Truva ÅŸu anlamlara gelebilir: PiSi Paket YÃ¶neticisi PiSi (açılımı "Packages Installed Successfully as Intended"), 2011.2 sürümüne kadar Pardus'un güncel olarak da Pisi Linux ve Solus'un paket yöneticisidir. Bağımlılıkları takip ederek paket inşa etme, kurma, kaldırma, yükseltme ve benzeri işlevleri yerine getirir. Kullanıcı dostu bir grafiksel arayüz ve kapsamlı bir komut satırı arayüzü içerir. Geliştiriciler için tanıdık ve basit bir geliştirme ortamı sunar. PiSi paketleri PKZIP formatında arşivlerdir, paketin içerdiği dosyalar dışında paketle ilgili gerekli bilgileri taşıyan metadata.xml adlı bir XML dosyası, yükleme sonrası ve kaldırma öncesi çalıştırılan betikler ve ÇOMAR yapılandırma betikleri içerir. Paket kaynakları da temel olarak pspec.xml adlı bir tanım dosyası , actions.py adındaki kaynak codeun yapılandırılması, inşa edilmesi ve istenilen dizine yerleştirilmesi için gerekli komutları içeren python betiği ve paketlerin özet ve açıklamalarına yerelleştirme desteği verilebilmesi için translations.xml dosyasından ibarettir. Buna ek olarak, yamalar, sözü geçen diğer betikler ve ek dosyalar içerir... PiSi Python'da yazılmıştır, bu sayede performans kaybetmeden taşınabilirlik ve paketlerin boyutunun küçültülmesi sağlanmıştır. Kaynak paketler basit XML dosyaları ve python programcıklarıyla ifade edilir. Paketler kaynak tabanlı paket sistemlerindeki gibi kısa ve anlaşılabilir bir inşa reçetesiyle tanımlarır, bunun için geliştirilmis olan bir API gereken ortak komutları toplar. Yüksek seviyeli ve düşük seviyeli paket yönetim işlevlerini tek bir yazılımda birleştirir. Bağımlılıkları takip etmek ya da depoları yönetmek için ayrı bir yazılıma gereksinim duymaz. Hangi dosyanın hangi pakette olduğu ve bağımlılıklar gibi paket bilgilerinı takip etmek için Berkeley DB'yi kullanır. Bağımlılıklar hızlı algoritmalarla hesaplanır. Paketler bileşen ve kategorilerle düzenlenir. İkili paketler PKZIP arşivleridir. Birçok işlemde şeffaf biçimde URL desteği verilir, http ve ftp protokolleri desteklenir. Örneğin sadece bir pspec.xml URL'i verilerek uzaktaki bir kaynak inşa edilebilir. Kaynak arşivini URL ile gösterir, orijinal kaynak code'unu içermez, bu da subversion gibi sürüm sistemleriyle geliştirmeyi kolaylaştırır. Kitaplık yaklaşımıyla tasarlandığı için üzerinde uygulama geliştirmek kolaydır. Program mesajları için özgür yazılımlarda yaygın olarak kullanılan gettext uluslararasılaştırması, xml dosyaları için xml:lang uluslararasılaştırması kullanılmıştır. Depolar bir dizinin altındaki paketlerin indeksini içeren bir XML dosyasının URL'i ile tanımlanır (pisi-index.xml). Paket bağımlılıklarının takibi iyi bilinen basit çizge algoritmaları ile yapılır. Önce paket ilişkilerinin gerekli alt kümesi database'den gereken en az sayıda erişim yapılarak getirilir, sonra “topological sort” ile basit ama güvenli bir plan hesaplanır. Paket yükleme, kaldırma ve yükseltme işlemleri için oluşturulan planlar, bir hata durumunda sistemin tutarlı durumda kalmasını sağlamaya çalışır. Yükseltme planlarında hem düz hem ters bağımlılıklar hesaba katılır. Bir emniyet mandali önemli paketlerin kaldırılmasını öntanımlı olarak önler. Yazılım dağıtımında önemli bir sorun gelişme tarihini takip etmektir. PİSİ'nin çözümü orijinal, paket kaynağı ve ikili paket inşa sürümlerini ayırmaktır. Paket sürüm numarası bir paket kaynağının kaç kere değiştirildiğini ve paket inşa numarası bir ikili paketin kaçıncı inşa olduğunu tutar. Bu sayede farklı boyutlara ayırılan sürüm numarası pratikte karşılaşılan bazı sorunları çözmektedir. Kaynak paketlerin sayısı büyük olduğu için (yazım esnasında 800 civarı) bir organizasyon gereklidir. Web Ontology dilleri yazılım paketleri için fazla karışıktır. Yaptığımız araştırmaya göre sadece iki ilişkiyi belirtmek temel gereksinimler için yeterlidir: Burada bileşen Pardus'un bir alt-sistemini göstermektedir. Örneğin system.base konsolda çalışan taban sistemidir, desktop.kde ise KDE masaüstüdür. Bir paket tek bir bileşenin parçası olabilir, yani bileşenler paket toplamalarıdır. system.base ve system.devel özel bileşenlerdir. Bütün programlar çalışmak için system.base'in sağladığı temel UNIX ortamına gereksinim duyarlar. Paket inşa komutu için gerekli kaynaklar ise system.devel içerisindedir. Kategori paket tipini gösterir. Örneğin app:gui grafiksel uygulamaları, app:cli komut satırı uygulamalarını, library ise kitaplıkları göstermektedir. Bir paket birden çok kategoriye sahip olabilir. Anahtar sözcük araması (search komutu) özetler ve tanımlar üzerinde çalışır. Hızlı işlem için bir ters indeks (inverted index) kullanır ve çok dilli çalışır. Ayrica search-file komutu dosya adıyla paket bulur. Özelleştirilebilir ve esnek olması sebebiyle berkeley veritabanı tercih edilmiştir (örneğin liste saklamak vs. kolaydır). Bütün ara (intermediate) veri XML olarak saklanır. XML yapıları otomatik olarak python nesnelerine aktarılır. Felaket durumunda bütün veritabanı saklanan XML dosyalarından yeniden yaratılabilir (rebuild-db komutu). SVN tarzı komut satırı işlemcisi 29 komut içerir. Aşağıda komut çeşitlerine göre bir ayrım verilmiştir. Bilgi/arama komutlarÄ±: search, search-file, info, list-available, list-components, list-installed, list-pending, list-repo, list-upgrades, graph Depo komutlarÄ±: index, add-repo, remove-repo, update-repo Paket inÅŸasÄ±: build, build-until,build-build, build-install, build-package, build-setup, build-unpack İkili paket işlemleri: install, remove, upgrade, check, configure-pending Yardımcı komutlar: rebuild-db, clean, delete-cache Qt tabanlı arayüze sahiptir. Sadece Pisi Linux kullanmaktadır . SolusOS, GTK tabanlı bir paket yöneticisi geliştirmektedir, henüz tamamlanmamıştır Kullanımının mümkün olduğu kadar basitleştirildiği düşünülen bir arayüzdür. Bütün işlemler için tek bir pencere ve depo ayarları için ayrı bir pencereden oluşur. Paket işlemleri için üç ayrı kip bulunmaktadır (yükseltme, yükleme, kaldırma). Arama fonksiyonu paketlerin üstünde tanıdık bir arama çubuğu ile sağlanır. Paketler bileşenlere ayrılır. Öntanımlı olarak sadece uygulamaları gösterir, bir filtre seçeneği ile bütün uygulamalar seçilebilir. Bütün sistem tek bir tuşla güncellenir. Hukuki pozitivizm Hukuki pozitivizm, hukuk felsefesi ve hukuk biliminde bir düşünce okulu. Hukuki pozitivizmin başlıca iddiaları şunlardır: Hukuksal pozitivizmin temelinde, yalnızca meşru yasa koyucu tarafından usulüne uygun olarak çıkartılan normların hukuk olarak kabul edilmesi fikri yatmaktaydı. Böylece hukuk, dünyevî bir iktidarın iradesinin sonucu olarak karşılığını bulacaktır. Bu yaklaşıma göre hukuk, insan iradesinden önce tabii olarak var olan ya da Tanrı iradesine bağlanabilecek normlar anlamına gelmemektedir. Bugün hukuku var eden, yine insanlar tarafından öngörülmüş yasa koyma kurallarına uygun olarak gerçekleştirilmiş olmasında yatmaktadır. Bu yönüyle hukuksal pozitivizm temel olarak, hukuk kavramının açıklanmasındaki metafizik unsurların dışlanmasını gerektirir. Hukuki pozitivizm, doğal hukuk geleneğinden gelen çeşitli fikirlere karşı taraf tutar. Doğal hukuk, hukuk ve adalet arasında esaslı bir bağ olduğunu savunur. Hukuki pozitivizm "ayrılabilirlik tezini" içerir ve bu düşünceye göre hukuki geçerlilik ve adalet arasında esaslı bir ilişki yoktur. Abrakadabra Abrakadabra, büyü sırasında kullanılan ve kimileri tarafından diğer dillere çevrilmeksizin en fazla kullanılan sihirli söz. Sözcüğün kökeniyle ilgili teorilerden biri Aramice'de "Söylediğim gibi yaratacağım" anlamına gelen אברא כדברא "Avra Kedabra" ibaresinden geldiğidir. Sözcüğün aramiceden geldiğini iddia eden bir başka görüşe göre אבדא כדברא "abhadda kedhabhra" anlamı 'bu dünya gibi yok ol' demektir ve hastalıkların iyileştirilmesinde kullanılır. Diğer bir görüşe göre sözcük, İbranice'de takdis, kutsama anlamına gelen ve lanet olarak da kullanılabilen "ha-brachah" ve öldürücü hastalık anlamına gelen "dever" ifadesinden gelmektedir ve körlüğe karşı kullanılan kabalistik bir şifa ifadesidir. Bazı bilginler bu köken konusunda şüpheci olmuşlar ve tüm antik dünyada şeytani güçlerin yok edilmesi fikrinin bulunduğu ve Abrakadabra'nın bu tip şeytanlardan birinin adı olduğunu öne sürmüşlerdir. Bir başka görüş sözcüğün Tanrı'yı ifade eden Gnostik Abraxas'dan geldiği yönündedir. Yine Suriye'deki bir tanrı ismi Aracalan'dan geldiği de iddia edilmiştir... Hatta Ünlü kitap serisi harry potter ın ölümcül büyüsü affedilmez lanetlerin en korkuncu avada kedavra bu isimden gelmiştir. Günümüzde her ne kadar en fazla sahne illüzyoncuları tarafından kullanılıyor da olsa abrakadabra sözcüğünün kökeni antik döneme kadar gitmektedir. Sözcüğün geçtiği bilinen ilk kaynak M.S. 2. yüzyılda Roma imparatoru Caracalla'nın doktoru olan Serenus Sammonicus tarafından yazılan "De Medicina Praecepta" adlı şiirdir. Sözcük bir rahatsızlığı olan imparatorun boynundaki amuletin üzerinde şu şekilde yazılıdır: A B R A K A D A B R A A B R A K A D A B R A B R A K A D A B A B R A K A D A A B R A K A D A B R A K A A B R A K A B R A A B R A B A Musevilikte yukarıda verildiği gibi bir üçgen biçiminde yazılıp deri içinde muska şeklinde taşınırsa tılsım olarak birçok hastalık, ateş humma gibi rahatsızlıklardan koruyacağı inancı yaygındı. Neolitik dönemde inanca bağlı nesnelerin doğrudan bedende taşınması ya da bulundurulması saklı değildi, orta çağın baskısı ile muska/muskacılık gizil hale gelmiş oldu. Serenus Sammonicus'un açıklamasına göre bu yazılış hastadaki rahatsızlık ruhunu yok edecektir. Publius Septimius Geta ve Alexander Severus gibi Roma imparatorları da Serenus Sammonicus'un tıbbi öğretilerini benimsemiş ve aynı büyüyü kullanmışlardır. Sözcük, Thelema'da Abrahadabra şeklinde büyü ifadesi olarak kullanılır. Thelema'nın kurucusu Aleister Crowley Gematria adlı denemesinde sözcüğü Kabalistik metotlar kullanarak kendisinin ortaya koyduğunu öne sürmüştür. Crowley'in 1901'de yayınladığı The Equinox'de sözcük geçmektedir. Güneş Duru Güneş Duru (d. 29 Eylül 1973, İzmit), Türk müzisyen, Redd grubunun gitaristi, arkeolog, aktivist, köşe yazarı ve besteci. Güneş Duru'nun çocukluğu Kocaeli'ne bağlı Yarımca'da geçmiştir. Duru lisenin son yıllarında kendi imkanlarıyla gitar öğrenmeye ve çalmaya başlamıştır. 1991 yılında kardeşi Doğan Duru ile birlikte üniversite okumak üzere İstanbul'a taşınan Güneş, kardeşi ve çocukluk arkadaşları Serhat Ersöz ile birlikte çeşitli barlarda, daha çok cep harçlığı çıkarmak adına müzik yapar. Serhat Ersöz'ün o yıllarda yeniden toplanan Moğollar'da çalmak üzere ayrılması sonrasında ikili bu kez Doğan Duru'nun İstanbul Devlet Konservatuvarı'ndaki okul arkadaşlarıyla birlikte yeni bir grup kurarlar. Invictus Band adını verdikleri grupta Doğan Duru (vokal, gitar), Güneş Duru (gitar, vokal), Ömer Diler (piyano, obua), Zülfikar Bagirov (klarinet), İlgen Küçükseller (keman), Nazlı Başak Başak (keman), Burak Çelikoba (bas), Cüneyt Delaloğlu (davul) yer alıyordu. Yarı senfonik rock müzik yapan Invictus Band, kurulduğu haftadan başlayarak üç yıl boyunca her hafta Hayal Kahvesi Beyoğlu'nda ve Sappho'da sahne almıştır. Birçok önemli festivalde de konser veren grupta zaman içerisinde bazı değişiklikler olmuş, Sahir Ünal (davul), Hakan Açıkalın (davul), Derya Bozkurt (davul), Metin Karaşahin (perküsyon) gibi müzisyenler Invictus'a eşlik etmiştir. 1996 yazında grubun yarı senfonik, akustik yapısını değiştirmek isteyen Doğan Duru, gruba Berke Hatipoğlu'nu dahil ederken, Güneş Duru ve Ömer Diler dışındaki diğer müzisyenler gruptan ayrılır. 1996 sonbaharında Invictus yoluna Doğan Duru, Güneş Duru, Berke Hatipoğlu ve Ömer Diler'le devam eder. Grubun bas gitaristliğini ise kısa süreli de olsa birkaç ay sonra Duman'ı kuracak müzisyenlerden biri olan Ari Barokas yapmaktadır. Barokas'ın kısa süreli Invictus macerası sonrasında Ege Göktuna (bas), Serkan Ayman (davul) gruba katılırlar. Aynı yıl İlke Hatipoğlu'nun da Invictus'a dahil olmasının ardından bir süre daha Invictus ismiyle çalan grup daha sonra Ten adını alır. Önceleri cover çalarak yoluna devam eden Ten, 2000 yılında kendi şarkılarını yapma kararı alır. Doğan Duru ve Berke Hatipoğlu'nun evde küçük demo kayıtlarında İlke Hatipoğlu, Güneş Duru ve Ege Göktuna vardır. Aynı yıl gruba Suat Ayyıldız (davul) da katılılır. Grup bu yeni oluşuma "Red" ismini verir. Red uzun süre albüm yapmak için çeşitli plak şirketlerinin kapısını çalmış ancak her seferinde bir nedenden ötürü albüm aşamasına geçememiştir. Grubun elinde çok sayıda demo şarkı birikmiştir. Bunun üzerine grup elemanları şarkıları kendi imkanıyla profesyonel bir stüdyoda kaydetme kararı alır. Bu kayıtların bir kısmının tamamlanmasının ardından Güneş aldığı bir bursla İngiltere'ye gider. Bu sırada yeni kurulan Stardium isimli plak şirketi Red'e albüm yapmak istediğini söyler. Güneş Londra'ya gitmeden Red şarkıların bir bölümünü grubun kendi imkanlarıyla kaydedilmiştir. Güneş'in Londra'da bulunduğu sürede şarkıların bir bölümü daha kaydedilmeye başlar. Güneş bu gelişmeler üzerine Türkiye'ye dönme kararı alır. Grubun yeni adı için Berke Hatipoğlu ve İlke Hatipoğlu "Vertigo" önerisinde bulunmuş Güneş Duru ise grubun adının "Redd" olmasının daha uygun olacağını savunmuştur. Duru'nun dönmesinin ardınan Redd Ocak 2005'te ilk albümünü yayınlar. Doğan Duru, Güneş Duru, Berke Hatipoğlu, İlke Hatipoğlu'ndan oluşan Redd'in "50/50" adını verdiği albümde basları Ege Göktuna, davulları da Suat Ayyıldız çalmıştır. Her iki müzisyen de o dönemde kendi istekleriyle grup elamanı olmayı tercih etmemişlerdir. 2005 yılının sonlarında Redd Stardium'la yolları ayırma kararı alır. Bu süreçte Suat Ayyıldız gruba katılma kararı alır. Grup ilk albümden dokuz ay gibi kısa bir süre sonra "Kirli Suyunda Parıltılar" albümü yayınlar. Güneş bu albümde gitar, geri vokal ve düzenlemeleriyle yer alır. Grup bu albümün hemen sonrasından topluca askere gitme kararı alır. Askere gitmeden önce yapılan canlı "Plastik Çiçekler ve Böcek" albümü ve yine canlı "Gecenin Fişi Yok" konser DVD'si Redd'in askerliğini tamamladığı günlerde, 2008 Şubat ayılında satışa çıkar. 2008 yılında Suat Ayyıldız'ın gruptan ayrılmasıyla birlikte Redd'le birlikte çalan Berke Özgümüş'le birlikte grup "21" adını verdikleri 74 dakikalık, konsept bir albüm yayınlar. Bu albüm birçok otoriteye göre Redd'in müzikal, sözel ve düşünsel anlamda yeni bir döneme girdiğinin işaretidir. Bu albümde Güneş Duru gitar ve geri vokallerin yanı sıra bestecilik ve düzenlemeleriyle de albüme katkı yapar. 21 albümünün hemen öncesinde (2008) medyayla sorunlar yaşayan Redd'in kendini herhangi bir aracı olmaksızın dinleyenlerine iletmesi gerektiğini savunan Redd, Redd Seyir Defteri adını verdikleri; grubun hikâyeleri, güncel olaylar, müzik röportajları, tur ve kayıt günlüklerini içeren bir sayfa oluşturmaya karar verir. Güneş Duru sayfanın içerik sorumluluğunu üstlenir ve buradaki yazıların büyük bölümünü kaleme alır. Redd'in seyirdefteri adını verdiği bu mecra birçok açıdan Türkiye adına bir ilk olma özelliği taşır. Henüz sosyal medya ve bu türden blogların yeni yeni yapılandığı dönemde, Redd tamamen kendi elinden çıkan yazı ve görsel içeriği arada herhangi bir aracı olmaksızın doğrudan izleyicileriyle paylaşarak birçok gruba öncülük ederken, aynı zamanda da kendini daha iyi ifade etmeyi başlar. 2010 yılında ise Redd "Prensesin Uykusu" film müziklerinden oluşan bir albüm yayınlar. Bu albüm Çağan Irmak'ın Redd'in Prensesin Uykusuyum şarkısından etkilenerek çektiği filmin müzikleridir. Redd'in tüm elamanları filmin bir bölümünde konuk oyuncu olarak yer alırlar. 2010 yılında Berke Özgümüş Redd'in daimi elemanlarından biri olur ve grup iki yıllık bir süreci yoğun konserlerle geçirir. 2011 Eylül ayında yeni albüm için provalara başlayan Redd uzun prova dönemi sonunda müzikal kariyerinin en farklı albümünü yapar. İsmini Doğan ve Güneş Duru'ya ait bir şarkıdan alan "Hayat Kaçık Bir Uykudur" albümünde Güneş, gitar, geri vokal ve besteciliğin yanı sıra, söz yazarlığı ile albüme katkı yapmıştır. Güneş Duru Redd'in "Aşık Oldum Celladıma" isimli şarkısına çektiği kliple ilk kez yönetmenlik koltuğuna oturmuştur. Güneş Duru Redd'in Softcore adını verdiği ve her yıl sadece bir kez gerçekleştirdiği konserlerde şarkı söylemektedir. Duru bu konserlerde "Across the Universe (Beatles), While my guitar gentley weeps (The Beatles), Don't Panic (Coldplay), One (U2) şarkılarını seslendirmiştir. Bon Jovi'nin The Circle turnesinin 2011 Avrupa Turu kapsamında, 8 Temmuz 2011 Cuma akşamı İstanbul'da Türk Telekom Arena stadyumunda verdiği konserde, alt grup olarak sahneye çıkan Redd, 127 gündür hapiste olan Ahmet Şık ve Nedim Şener'in gerçek boyutlardaki maketleriyle Masal şarkısını seslendirdirmiştir. Organizasyon komitesi ve Bon Jovi ekibinin bilgisi dışında gerçekleştirilen bu eylem, Ahmet Şık'ın gazeteci arkadaşı Gökhan Tan, Güneş Duru ve Doğan Duru'nun "nasıl bir protesto gerçekleştirebiliriz?" sorusuna cevap aradıkları sırada doğmuştur. Redd'in video klibinde aynı konuyu işlemiş olduğu Masal şarkısı konser sırasında tutuklu gazetecilere ithaf edilirken, Doğan Duru'nun; "Bu parçamızı 127 gündür suçsuz yere hapiste olan Ahmet Şık ve Nedim Şener'e ithaf ediyoruz ve biz onların da bu konseri izlemesinin bir hak olduğunu düşünüyoruz" sözleriyle Redd, bu önemli sorunun görünür olmasına önemli bir katkı sağlamış ve olay kamuoyunda büyük yankı bulmuştur. 2011 yılında Van'da meydana gelen depremle aynı gece tesadüfen bir araya gelen Güneş Duru, Nadir Duman, Doğan Duru ve Aylin Erenman deprem sonrasında konserlerin iptal edilmesi yerine, büyük bir konser yaparak depremzedelere destek olmak gerektiği hususunda hemfikir olurlar. Bunun üzerine Güneş Duru Twitter'a attığı “Bu defa ertelemesek, bir an önce harekete geçsek ve Van için bir konser düzenlesek” mesajı karşılık bulmuş ve bu kolektif çaba Türkiye tarihindeki en geniş katılımlı ve en büyük yardım konserinin ortaya çıkmasını sağlamıştır. Van İçin Rock adı verilen bu organizasyonda her şey bedelsiz olarak sağlanmış, hiçbir markanın görünür olmadığı, 600'ün üzerinde gönüllünü yer aldığı 40 grup ve sanatçının, 250'den fazla müzisyenin sahneye çıktığı ve 15.000 biletin satıldığı konserde 500.000 TL'ye yakın gelir elde edilmiştir. Elde edilen gelirin tamamı Van'ın Üçgen köyündeki ilköğretim okulu ve öğretmen lojmanı yapılmak üzere Milli Eğitim Bakanlığı'na bir protokolle teslim edilmiştir. Okul 2013-2014 öğretim yılında hizmete girecektir. Duru, Redd'in yanı sıra, Mehmet Turgut, Doğan Duru, Nadir Duman'dan oluşan ve ağırlıklı olarak DJ performansı üzerine kurulu NFIGHT konserlerinde gruba gitarıyla eşlik etmektedir. Güneş Duru ve Doğan Duru Inbetwin adını verdikleri projeyle zaman zaman sadece cover şarkıların seslendirdiği konserler vermektedir. Güneş Duru Sivas Katliamı'nda öldürülen Metin Altıok'a saygı albümün için şairin "Sis" isimli şiire beste yapmış ve bu şarkıyı seslendirmiştir. 1991 yılında Yıldız Teknik Üniversitesi Mimari Restorasyon bölümünde üniversite eğitimine başlayan Güneş Duru aynı yılın yaz ayında Aşıklı Höyük kazı ekibine öğrenci olarak katıldı (1992). 1993 yılında üniversite eğitimini tamamlayan Duru, Prof. Dr. Ufuk Esin'in davetiyle İstanbul Üniversitesi, Prehistorya Anabilim Dalı'nda Aşıklı projesi dahilinde fahri asistanlık yaptı. Duru'nun bu görevi Ufuk Esin'in emekliliğine dek sürdü (2001). Bu süre zarfında Aşıklı Höyük olmak üzere çok sayıda kazı ve araştırma projesine katılan Duru, 1997 yılında çok yeni kurulmuş olan İstanbul Üniversitesi'nde yeni kurulan Taşınabilir Kültür Varlıklarını Onarım ve Koruma bölümüne öğrenci olarak kabul edildi. 2001 yılında bu bölümden mezun olan Duru, aynı yıl İstanbul Teknik Üniversitesi Sanat Tarihi programında yüksek lisans eğitimine başladı. 2002-2003 yılarında aldığı burslarla University College London, Institute of Archaeology'ye misafir öğrenci olarak kabul edilen Güneş Duru, 2004 yılında bu kez "An Architectural Perspective On The Issue Of The Origins of Settled Society In the Mid-Anatolian Region: A Comparison With Developments In The Levant, Middle Euphrates and Eastern Taurus Cultural Regions" başlıklı araştırması ile ARIT (American Research Institute of Turkey) tarafından Hanfmann Bursu'na layık görüldü. Bu bursla University of Cambridge'e misafir araştırmacı olarak kabul edildi. Yurt dışında kaldığı süre zarfında yüksek lisans tezini tamamlayan Duru 2005'te "Yakındoğu Neolitiğinde Orta Anadolu Neolitik Mimarlığının Yeri" başlıklı teziyle yüksek lisansını tamamlamıştır. 2003 yılında World Archaeological Congress'e (Dünya Arkeoloji Kongresi) Güneybatı Asya Temsilcisi olarak önerilen Güneş Duru 2003-2012 yılları arasında başta Hasankeyf'in sular altında kalmasını önlemek olmak üzere, Ilısu ve Kargamış Barajı Projeleri ve II. Irak Savaşı'nın kültür varlıkları ve bölge halkları üzerine etkilerini inceleyen, önleyici raporlama çalışmalarında yer almıştır. Duru halen aynı örgütün yönetim kurulunda, Üyelik Sekreteri unvanıyla yer almaktadır. 2002 sezonunda Ian Hodder tarafından davet edildiği Çatalhöyük kazısında Oğuz Erdur'la birlikte arkeolojinin sorunları üzerine bir toplantı yapma fikri üzerine çalışan Erdur ve Duru, birçok üniversiteyi kapsayan tanıtım ve fikir alma ziyaretleri sonunda, 2003 Nisan ayında Bilgi Üniversitesi'nde, ilk defa arkeologların diğer sosyal bilim dallarıyla birlikte tartıştığı bir kongre organize etmiştir. Toplumsal Arkeoloji Platformu adını verdikleri bu oluşumun amacı arkeoloji disiplinine Niye? Nasıl? Ne İçin? sorularını sormak, arkeolojinin sosyal bilimlerden ve toplumdan uzak, içine kapalı, elitist tavrını sorgulayarak yeni farkındalıklar yaratmak olmuştur. Aynı yılın Mayıs ayında Ege Yayınları'ndan kitaplaştırılan bu çalışma Türkiye'de ilk defa arkeolojinin tarihsel, metodolojik ve düşünsel durumunun eleştirisi niteliğinde önemli bir manifestodur. Kitap aynı isimle, güncellenmiş iki yeni yazıyla 2013 Mayıs ayında 2. baskısını yapmıştır. Duru 2006 yılında İstanbul Üniversitesi Prehistorya Anabilim Dalı'na başladığı “TARİHÖNCESİNDE İNSAN-MEKAN, TOPLULUK-YERLEŞME İLİŞKİSİ: MÖ 9.bin yıl sonu - 7.bin yılbaşı, Aşıklı ve Akarçay Tepe” başlıklı tezini 2013'te tamamlayarak Doktor unvanı almıştır. Yerli ve yabancı çok sayıda akademik makalesi bulunan Güneş Duru, yurt içinde ve yurt dışında birçok seminere konuşmacı olarak katılmıştır. 2004-2006 yılları arasında Trakya Üniversitesi'nde gönüllü olarak arkeoloji dersleri de veren Güneş Duru, 2010 yılında Ian Hodder ve Scott Hutson'un "Reading The Past" kitabının Türkçe baskısının bilimsel editörlüğünü yapmıştır. Bu kitap "Geçmişi Okumak" adıyla Phoneix kitabevi tarafından yayınlanmıştır. Güneş Duru halen devam eden Aşıklı Höyük kazı ve araştırma projesinde başkan yardımcılığı görevini yürütmektedir. Kuramsal arkeoloji, arkeoloji ve devlet ilişkisi, yerleşme ve mekan arkeolojisi, mimarlık tarihi, deneysel arkeoloji gibi konularda araştırma ve yayınlarını sürdürmektedir. Gitarlar Amfi Pedallar Redd Redd, 1996 yılında Doğan Duru, Güneş Duru, Berke Hatipoğlu ve İlke Hatipoğlu tarafından kurulan Türk rock müzik grubudur. Grup 2020 itibarıyla altı stüdyo albümü, bir soundtrack albüm ve bir DVD yayımladı. 2010 Ocak ayında askerden dönen Berke Özgümüş resmen gruba katıldı. Berke ve İlke Hatipoğlu 12.09.2014 tarihinde Redd'in resmi Twitter sayfasından yaptığı açıklamayla Redd'den ayrıldıklarını ve bu nedenle Redd'in dağıldığını ilan ettiler. Hatipoğlu tarafı bu açıklamada Redd isminin kullanılması durumunda yasal işlem başlatacaklarını açıkladılar. Buna karşın Güneş Duru, Doğan Duru ve Berke Özgümüş 15.09.2014 tarihinde Redd'in resmi web sitesi ve Facebook sayfasından yaptıkları açıklamada dağılmaya ilişkin bir kararın hiçbir zaman alınmadığını; Redd'in bundan böyle yoluna Doğan Duru, Güneş Duru ve Berke Özgümüş olarak devam edeceğini açıkladılar. Redd, verdiği röportajlarda Redd'in sadece bir müzik grubu olmadığı, bir yaşam ve ifade biçimi olduğunu, bu nedenle gruptan ayrılanların Redd isminin yok olmasını istemesinin kabul edilemez olduğunu belirtmiştir. Redd'in müzik yolculuğu 1996 yılı Eylül ayında başladı. Doğan Duru ve Güneş Duru Invictus Band isimli gruplarında değişiklik kararı aldılar. Doğan Duru gruba Berke Hatipoğlu nu davet etti. Daha sonra gruba İlke Hatipoğlu dahil oldu. Bir yılı aşkın bir süre Invictus Band ismiyle çalan grup daha sonra isim değişikliğine karar vererek yola Ten ismiyle devam etti. Ten zamanla Red adına dönüştü ve grup İstanbul'da çeşitli mekanlarda İngilizce sözlü rock müzik yapmaya başladı. 2000 yılında çeşitli mekanlarda çalmaya devam ederken bir yandan da beste çalışmaları yapmaya karar verdiler. İlk beste çalışmaları Berke ve Doğan'ın yazdıklarını evde kaydetmesiyle başladı. 2002 yılında, beste çalışmaları devam ederken, İstanbul'daki canlı müzik mekanlarının ve canlı müziğin hızlı bozulması Red'i bar programlarını askıya almaya itti. Grup 2003 yılında beste ve düzenleme çalışmalarını evden stüdyoya taşıma karar verdi. 2003 yılında işin stüdyoya taşınmasıyla birlikte Red, sahnede davulda Suat Ayyıldız, bas gitarda Ege Göktuna ile birlikte çalışma fırsatı buldu. Bir yılı geçen sürede onlarca şarkı yazıldı. Bu şarkılar defalarca düzenlenerek tekrar tekrar kaydedildi.Yoğun prova temposunu kiralık stüdyolarla devam ettiremeyeceğini anlayan grup kendi stüdyosunu kurma kararı aldı. 2004'te kendi prova stüdyosunu oluşturan grup, burada altı ay süren oldukça yoğun bir çalışma temposuna girdi. Grup, ilk albümü olan "50/50" yi kendi başına aşamalar halinde kaydetmeye karar verdi. Bu süreçte grup ismini değiştirme kararı aldı. Çeşitli arayışlar sonunda o sırada İngiltere'de olan Güneş Duru 'nun önerisiyle Red, Redd'e dönüşmüştürüldü. Albümde yardımcı yapımcı olarak Redd'in yanında yer alan Levent Büyükün de desteğiyle Redd ilk albümünde de yer alan "50/50", Meleksin Güzeli kaydetti. "Kirli Suyunda Parıltılar" albümünde yeniden düzenlenerek yer alacak olan "Aşık" yine aynı dönemde "Stüdyo 18"de kaydedildi. Bu süre içinde Stardium ile görüşmelere başlayan Redd, ilk stüdyo sürecinin bitmesine yakın bir tarihte 2005 yılının Şubat ayında Stardium firması ile albüm için anlaştı ve firmanın ilk sanatçısı oldu. Kayıtlara kaldığı yerden devam eden grup yaklaşık bir ay içinde albümü yayına hazır hale getirdi.Haftalarca liste başı olacak olan Mutlu Olmak İçini provalar sırasında albüm listesinden çıkaran grup, şarkıyı Levent Büyük ve Stardium'un ısrarıyla tekrar gündeme aldı. Albüm kayıtlarından önceki gece, şarkı beş yıl aradan sonra yeniden düzenlendi ve Redd'in çıkış şarkısı olarak seçildi. 2005 Mart ayında çıkan "50/50" isimli albümün çıkış parçası "Mutlu Olmak İçin", birçok radyo ve müzik kanalının listelerinde haftalarca üst sıralarda yer buldu. Daha sonraki klip parçaları Öperler şarkısına çeken grubun bu şarkısının klibi yasaklanmasına ve bazı kanallarda yayınlanmamasına rağmen uzun süre liste başı oldu Son klip şarkıları Bahçelere Daldık ile hayran kitlesini genişleten grup, albümün çıkması üzerinden yaklaşık sekiz ay geçmişken ikinci albümü için çalışmalara başladı. İkinci albüm çalışmalarına başlandığı sıralarda Redd, kendilerine uzun süredir sahnede ve albümde eşlik eden Suat Ayyıldız'ın da resmen katılımıyla beş kişi oldu. İlk albümün çıkmasından bir süre sonra Stardium'la yollarını ayıran Redd ikinci albüm için Pasaj Müzik'le anlaştı. Bu albüm de Redd'e bas gitarda Zafer Şanlı eşlik etti. Yine yoğun bir prova süreci yaşayan grup 24 Nisan 2006'da Kirli Suyunda Parıltılar ismiyle ikinci albümünü yayınladı. Falan Filan isimli çıkış parçası altı hafta boyunca Türkiye müzik listelerinde birinci oldu. Müzik kanalı MTV'de yayınlanan "World Chart Express" programında on numaradan giriş yapan Redd, "Falan Filan" ile U2, Black Eyed Peas, Nelly Furtado gibi birçok önemli isimle aynı listeyi paylaştı. İkinci klipleri "Hala Aşk Var Mı"yı 2006 Kasım ayında çıkaran grup, bu şarkıyla da uzun süre liste başı oldu.Grup albümün son klibini "Dünya" isimli parçaya çekti. Bu albümde Bülent Ortaçgil'in 2. Perde albümünde yer alan "Çığlık Çığlığa" şarkısı grup tarafından yeniden düzenlendi. Redd, 2005 ve 2006 yılında Türkiye'nin birçok yerinde konser verdi. Grup, 31 Temmuz 2006 yılında Bulutsuzluk Özlemi'nin yirminci yılı için Açık Hava Sahnesi'nde düzenlenen konserde, grubun 1998 yılında yayınlanan "Yol" albümünde yer alan "Mekanik Fanatik" isimli şarkısını seslendirdi. Bu konserdeki sahne performansı ve farklı müziği ile çok konuşulan grup 2006 yılı Barışarock konserlerinin de en çok dikkat çeken gruplardan biri oldu. Yine bu dönemde Ali Kocatepe'nin şarkılarının yorumlandığı "41 Kere Maşallah" isimli albümünde konuk sanatçı olan Redd bu albümde Ali Kocatepe'nin 1981 yılında Eurovision Şarkı Yarışması'nda Türkiye'yi temsil eden, Modern Folk Üçlüsü ile Ayşegül Aldinç'in seslendirdiği "Dönme Dolap" isimli şarkıyı seslendirdi. Şarkının düzenlemesi de Redd tarafından yapıldı. Bu şarkıda gruba bas gitarda Faruk Korkmaz eşlik etti. Grubun gitaristi Berke Hatipoğlu bu şarkıda ses teknisyeni olarak görev aldı. Redd askere gitmeden önce son konserini 20 Temmuz 2007'de, İstanbul Ghetto'da vermiştir. Diğer konserlerden farklı olarak "unplugged"(akustik tarzı) bir konser veren Redd, bu konseri canlı olarak kaydedip Gecenin Fişi Yok ismiyle DVD haline getirdi. Bu konser DVD'sinde gruba bas gitarda Ege Göktuna, davulda Suat Ayyıldız eşlik etti. Gecenin Fişi Yok, Türkiye'de canlı akustik olarak kaydedilip, yayınlanan ilk DVD olma özelliğine sahiptir Redd'in askerlik öncesi yaptığı bu konserin yanında yine aynı haftalarda MMA Stüdyoları'nda 25 Temmuz 2007'de Plastik Çiçekler ve Böcek albümü kaydedildi. Bir gün gibi kısa bir sürede kaydedilen albümde tüm şarkılar canlı olarak çalındı. Bu albümlerde gruba davulda Berke Özgümüş, bas gitarda ise Ege Göktuna eşlik etti. Gecenin Fişi Yok DVD'si 14 Şubat 2008 tarihinde, Plastik Çiçekler ve Böcek albümü ise 15 Şubat 2008 tarihinde yayımlandı. 2008 yılında Boğaziçi Üniversitesi'nin her yıl düzenlediği "Radyo Boğaziçi Müzik ödülleri"nde yılın en iyi grubu seçilen Redd, askerden döndükten sonra kendilerine hem sahnede hem de "Kirli Suyunda Parıltılar" albümünde ve "Gecenin Fişi Yok" konser DVD'sinde eşlik eden Suat Ayyıldız ile yollarını ayırdığını açıkladı. 14 Nisan 2009'da Redd'in dördüncü stüdyo albümü olan 21 yayınlandı. Albüm, dört bölümden oluştuğu gibi, 74 dakikalık süresi ile "21" isimli karakterin yaşam öyküsünü sözel ve müzikal bir bütünlük içinde ifade etmektedir. Kayıtları Modern Müzik Akademisi (MMA) ve Garaj Stüdyoları'nda, mastering'i Londra'da yapılan albüm, bir yıllık yoğun bir çalışmanın ürünüdür. Albümün tüm aşamaları grubun kendi elinden çıkan yazı, fotoğraf, röportaj ve videolarla oluşturduğu blog sayfasında da yayınlandı. Bu blog sayfası grubun albümün çıkmasıyla beraber resmi siteye taşındı. Redd halen resmi sitesinde blog sayfası anlayışını devam ettirerek konser haberlerini, çeşitli videoları ve haberleri dinleyicileri ile paylaşmaktadır. Bu albümde Doğan Duru vokalistliğinin yanı sıra provalar dışında ilk kez albüm kayıtlarında bas gitarı ile eşlik etti. Redd'in "21" albümünde sözlerin büyük kısmı Doğan Duru tarafından yazılırken, albümde yer alan bestelerde tüm grup elemanları yer almıştır. Bu albümün ilk video klibi Cemil Ağacıklıoğlu tarafından Don Kişot, isimli parçaya çekildi. Şarkı, Billboard Türkçe Rock Top 20 Listesi'nde dört numaraya yükseldi. Ayrıca şarkı Balkan ülkelerinde de popüler olduğu gibi, Balkanika TV'de yayına girmeyi başardı. Grup "21" albümünün ikinci klibini Temmuz ayında Emir Khalilzadeh yönetmenliğinde Seni Buldum isimli şarkıya çekti. Albümün üçüncü klibi ise Ekim ayında yine Emir Khalilzadeh yönetmenliğinde Her Neyse parçasına çekilmiştir. 2007 yılından bu yana Redd'e konserlerde, "Plastik Çiçekler ve Böcek" ve "21" albümlerinde eşlik eden Berke Özgümüş askerden döndüğü 2010 Ocak ayında gruba resmen katılmıştır. Grup Haziran 2010'da televizyon kanallarında resmi olarak yayınlanmayan, fakat internette dinleyicileri ile paylaşmak için Gökhan Palas yönetiminde Tamam Böyle Kalsın şarkısına akustik klip çekmiştir. Redd, 12 Nisan 2011 tarihinde 21 albümünün 4. resmi klibini, Masal şarkısına Alper Çağlar'ın yönetmenliğinde İstanbul'da çekmiştir. Klip henüz televizyon kanallarında yayınlanmamış olup, ilk olarak Redd'in resmi sitesinde 21 Nisan 2011 tarihinde yayınlanmıştır. Klip, Türkiye'de otoriteye, günümüz Türkiye'sinde yaşanan olaylara karşı yapılmış ilk klip olma özelliğine sahiptir. Redd Masal klibi hakkında gelen yorumlar üzerine yaptığı basın açıklamasın da şunları söylemiştir; ""Türkiye bir süredir olağanüstü bir dönemden geçiyor. Toplumsal kutuplaşmanın giderek tırmandığı bu süreçte her türlü muhalefete karşı yoğun bir baskıya tanıklık ediyoruz. Farklı ya da karşıt görüşlerin orantısız güç kullanarak bastırılması toplumsal vicdanı yaralıyor." "Yüzleşmemiz ve temizlememiz gereken geçmişimize ait "gazetecilerin öldürülmesi, yazarların tutuklanması, kitapların yasaklanması" motiflerini içeren karanlık bir hikâye yeniden hayatımızın parçası kılınmaya çalışılıyor. Bu ortamda sessiz kalmanın bu durumun gitgide kanıksanmasına ve sıradanlaşmasına katkı sağlamak anlamına geldiğini düşünüyoruz." "Basılmamış kitapların toplatıldığı, yazarların hapse atıldığı, bütün bunlara tepki gösteren, konuşan, yazan, yürüyen, muhalif olanların ise yaftalandığı, insanların giderek korku-paranoya-sessizlik üçgenine hapsedildiği bu dönemde bu videoyu çekmedeki amacımız; düşüncenin ve özgürlüklerin hangi kesimine ait olurlarsa olsunlar serbestçe, baskılanmadan ifade edebilmelerine yönelik istek ve inancımızdır." Redd 21 albümünün 5. resmi klibi 2011 Ağustos ayında Aşktı Bu şarkısına çekmiştir. İstanbul'da çekilen klibin yönetmenliğini Sinan Uçkan üstlenmiştir. Rüya Önal ve Sezgi Mengi'nin rol aldığı klip, 16 Eylül 2011'de gösterime girmiştir. Redd'in ilk soundtrack albümü 14 Ekim 2010 tarihinde Most Production ve İmaj müzik ortaklığıyla yayınlanmıştır. Çağan Irmak'ın senaryosunu yazıp, yönetmenliğini yaptığı filmi Prensesin Uykusu film müziklerini hazırlayan grup, filme de adını veren "Prensesin Uykusuyum" şarkısına Çağan Irmak yönetmenliğinde 11 Eylül 2010'da klip çekti. Bu albümde gruba 2010 yılında gerçekleştirdikleri softcore konserlerinde çello'da yer alan Yasemin Özler bu albümde iki şarkıda gruba eşlik etmiştir. 2006 yılında grubun üyesi olan Suat Ayyıldız, bu albümün iki şarkısında davulda yer almıştır. Albümde yedi enstrümantal şarkı vardır. 19 Kasım 2010'da gösterime giren filmde Redd konuk oyuncu olarak yer almıştır. Redd üyeleri, filmde 10 yaşındaki Gizem'in hayran olduğu grubu canlandırmışlardır. Filmin ilk yarısında bulunan küçük kızı günlüğünü okuyan kahramanımız Aziz, küçük kızın üç dileği ile karşılaşır. Ve bu dilekleri gerçekleştirmek için küçük kızın annesi Seçil'i ikna eder. Gizem ilk dileğinde hayranı olduğu Redd'in sadece kendisine şarkı söylemesini ister. Bu isteği okuyan Aziz, Gizem'in dileğini gerçekleştirmek için arkadaşları vasıtasıyla Redd grubuna ulaşmaya çalışırlar ancak başarılı olamaz. Gizem'in ikinci dileğinde yer alan ve emekli bir rejisör olan İskender karakteri ile tanışan Aziz ve ev arkadaşı Neşet, filmin yarısında İskender'in tanıdıkları yardımıyla Redd'e ulaşırlar. Ve Redd üyeleri, hastanede uzun bir uykuya dalan Gizem'in yanına giderler. Hastane de Gizem'in annesi ve Aziz ile karşılaşan grup üyeleri hastane odasında derin uykusunda olan Gizem'in yanına giderler ve Prensesin Uykusuyum şarkısını söylerler. Doğan Duru'nun şarkı boyunca elini tuttuğu, saçını okşadığı Gizem'i yanından ayrılırken alnından öper. Şarkı bittikten sonra gitarist Berke Hatipoğlu kullandığı Redd baskılı penasını Gizem'in avucuna bırakır ve grup hastaneden ayrılır. Prensesin Uykusuyum şarkısı, Avrupa'da filmin gösterildiği ülkelerde Norveç, Belçika, Fransa, İzlanda ve İrlanda'da müzik listelerine girmeyi başarmıştır. Metropol FM ve Sky Radyo gibi yurtdışına yayın yapan radyolarda istek alan şarkı, BBC Radyo aracılığı ile de yurt dışında tanınmaya başlanmıştır. Redd, Prensesin Uykusu film müzikleriyle 4. Yeşilçam Ödülleri'nde en iyi film müziği dalında aday gösterilmiştir. Kral TV 'nin her yıl düzenlediği Kral TV Video Müzik Ödüllerinde Prensesin Uykusuyum ile, en iyi film müziği dalında aday gösterilmiştir. Redd, Eylül 2011'de beşinci albüm hazırlıklarını kendi stüdyolarında gerçekleştirmiştir. 20 Şubat 2012 tarihinde albüm kayıtlarına başlayan grup 1 Mayıs 2012 tarihinde 5. stüdyo albümleri Hayat Kaçık Bir Uykudur'u yayınlamıştır. Pasaj müzik etiketiyle çıkan albümün lansman konseri 5 Mayıs 2012 tarihinde Garaj İstanbul'da gerçekleşmiştir. 13 şarkının yer aldığı albümde daha önce Plastik Çiçekler ve Böcek albümünde yer alan Senden Sonra ve Prensesin Uykusu soundtrack albümünde yer alan Ormanda Kaybolmuş Bir Yaprak yeniden yorumlanmış hali albümde yer almaktadır. Hayat Kaçık Bir Uykudur albümünün ilk klibi sözleri ve müziği Doğan Duru tarafından yazılan Yavaş Yavaş Yavaş şarkısına Ömer Faruk Sorak yönetmenliğinde çekilmiştir. Redd ilk defa bu albümde düet bir şarkı seslendirmiştir. Şebnem Ferah Sevmeden Geçer Zaman şarkısında Redd'e eşlik etmiştir. Redd, 11 Ekim 2012 tarihinde Nihan Buruk'un İstanbul Fashion Week defilesinde yer almıştır. Albümün ikinci klibi Cemil Ağacıklıoğlu tarafından "Beni Sevdi Benden Çok"a çekildi. Albümün üçüncü klibi ise grubun gitaristi Güneş Duru tarafından "Aşık Oldum Celladıma"ya çekilirken HKBU'un dördüncü videosu "Bir Yol Bulursun"a çekildi. Redd 8 Mayıs 2010 tarihinde Softcore konserleri adında akustik konserler serisine başlamıştır. Dinleyiciler tarafından yoğun ilgi gören bu konserlerde Redd'e sahnede Özge Fışkın, Melis Danişmend, Şebnem Ferah, Nejat Yavaşoğulları, Aylin Aslım, Harun Tekin, Burak Güven, Feridun Düzağaç, Birsen Tezer gibi sanatçılar eşlik etmiştir. Aynı zamanda değişik enstrümanlarıyla Yuri Ryadchenko, Yasemin Özler, Yeşim Bastoncu, Siney Yılmaz gibi müzisyenlerde enstrümanlarıyla bu özel konserlerde yer almışlardır. 8 Mayıs 2010 tarihinde yapılan ilk konserde çalınan Aşktı Bu ve Don Kişot şarkıları Babylon'un 2011 yılında yayınlandığı Babylon Unplugged albümünde yayınlanmıştır. 4 Şubat 2011'de gösterime giren, yönetmenliğini Ömer Faruk Sorak'ın yaptığı, başrollerinde Mehmet Günsur, Belçim Bilgin Erdoğan ve Altan Erkekli'nin oynadığı Aşk Tesadüfleri Sever filminde, Redd'in ilk albümü olan 50/50'de Nefes adıyla yayınlanan ve Plastik Çiçekler ve Böcek albümünde Nefes Bile Almadan adıyla tekrar yayınlanan şarkı soundtrack olarak kullanılmıştır. Aynı zamanda filmin onuncu dakikasında, Redd'in canlı performans sergilediği bir sahne vardır. Aşk Tesadüfleri Sever albümünde Redd'in yanı sıra Demir Demirkan, Şebnem Ferah, TNK, Müslüm Gürses gibi çeşitli sanatçılarda yer almıştır. Aşk Tesadüfleri Sever albümü D&R'ın satış listelerinde ilk beşe girerek en çok satılan albümler arasında yer almıştır. Redd, Fox Tv'de Şubat 2011'de yayınlanmaya başlayan Derin Sular dizisinin jenerik müziğini hazırlamıştır. Dizi ile aynı adı taşıyan Derin Sular şarkısının sözü ve müziği Doğan Duru'ya aittir. Feridun Düzağaç'ın şarkılarının seslendirdiği, TEGV yararına 24 Mayıs 2011 tarihinde Sony Müzik etiketi ile yayınlanan, 11 Feridun Düzağaç şarkısının seslendirildiği İyilik Güzellik Spor albümünde Redd, sözü ve müziği Feridun Düzağaç'a ait Nadas şarkısını seslendirmiştir. Albümde, Hayko Cepkin, Melis Danişmend, Emre Aydın, Cem Adrian, Pinhani, gibi çeşitli gruplar ve sanatçılar yer almıştır. 24 Ekim 2011 tarihinde Van'da meydana gelen depremzedelere destek olmak amacıyla, 30 Ekim 2011 tarihinde düzenlenen Van İçin Rock konserinin gerçekleşmesinde Güneş Duru tarafından atılan bir twit etkili olmuş, Güneş Duru ve Doğan Duru konserin düzenlenmesi gerçekleşmesi için yoğun çaba harcamıştır. Güneş Duru'nun Twitter'dan yapmış olduğu çağrıya rock sanatçıları ve gruplarının da desteğiyle konser organize edilen konserde 15.000'den fazla bilet satılmış, televizyonda reklamları, konser alanında satılan ürünler ve sms yoluyla toplanan 500.000 TL'ye yakın gelirle Van Üçgen köyünde okul ve öğretmen lojmanı yaptılımıştır. Agos Gazetesi Genel Yayın Yönetmeni Hrant Dink’in ölümünün 5. yılında anmak amacıyla 20 Ocak 2012 tarihinde Ghetto’da özel bir konser düzenlenmiştir. Etkinlik ve sanat direktörlüğünü Ruken Tekeş Çalışukuşu’nun yaptığı bu özel konserde Redd’in yanı sıra Café Aman İstanbul, Gripin, Kardeş Türküler, Jehan Barbur, Moğollar, Mor ve Ötesi, Aylin Aslım, Şevval Sam ve Rojin sahne almıştır. Emin Senyer Ara Güler ve Mario Rizzi, gibi birçok sanatçının da destek verdiği etkinliğin tüm geliri Hrant Dink Vakfına bağışlanmıştır. Grup ayrıca 21 albümünde yer alan "Özgürlük Sırtından Vurulmuş" şarkısını Hrant Dink için yazıp bestelemiştir. Bon Jovi'nin The Circle turnesinin 2011 Avrupa Turu kapsamında, 8 Temmuz 2011 Cuma akşamı İstanbul'da Türk Telekom Stadyumunda konser vereceğini açıkladı. 27 Ekim 2010 tarihinde grubun resmi internet sitesinde duyurulan bu konserde, Redd Şebnem Ferah ile birlikte ön grup olarak sahne alacaktı ancak Şebnem Ferah'ın annesinin vefatından dolayı Redd tek ön grup olarak sahneye çıkmıştır. Redd bu konserde, 127 gündür hapiste olan Ahmet Şık ve Nedim Şener'in gerçek boyutlardaki maketleriyle Masal şarkısını seslendirmiştir. Tutuklu gazetecilere ithaf edilen şarkı öncesi solist Doğan Duru yaptığı konuşmada demiştir ki: "Bu parçamızı 127 gündür suçsuz yere hapiste olan Ahmet Şık ve Nedim Şener'e ithaf ediyoruz. Biz onların da bu konseri izlemesinin bir hak olduğunu düşünüyoruz." Rohirrim Rohirrim, J.R.R. Tolkien'in kurgusal Orta Dünya evreninde bir halktır. Eotheod soyundan gelen ve daha sonra Rohan'a yerleşmiş olan insanlara verilen isimdir. "Yüzüklerin Efendisi" üçlemesinde büyük bir yeri vardır. Yüzük Savaşı sürecinde kralları Theoden'dir. Rohirrim, Rohan halkına Gondor tarafından verilen isimdir ve anlamı At Efendileri'dir. Rohirrimler, ilk olarak saldırılarını yaparlar ve bu saldırı düşmanın savunma hattını her yandan yarma ve ardından düşmanı ezerek mevzilerini boydan boya geçmektir. Daha sonra düşman saldırmaya fırsat bırakmadan yaya olanları ezerek geçerler. Atlılara ise okla saldırırlar; bu sayede düşman sıcak çarpışma göremeden ya oklarla öldürülmüştür ya da kaçmıştır. Eğer kaçmadıysa ezilmiştir. Rohirrim ordusunun tamamı -Éohere-, 100 bölükten oluşuyordu ve her bölük -Éored- en az 120 süvariden meydana geliyordu. Dolayısıyla Éohere'nin toplam gücü en az 12000 süvariydi. UÃ§urtma Uçurtma, hafif malzemeden yapılmış yüzeylerin, rüzgâra direnç oluşturan yükselme yönünde oluşturduğu kuvvet ile bağlı bulunduğu ipin oluşturduğu kuvvet arasındaki etkileşim sonucunda gökyüzünde asılı kalabilen nesnelere verilen genel isimdir. Uçurtma fırtınalı havalarda uçurtulursa elektrik akımı nedeniyle oluşacak şelalede insan yaşamını kaybedebilir. İlk defa Çin de bulunmuştur. Avrupa'ya gelişi ise 12 yıl Çin'de yaşamış olan Marco Polo tarafından gerçekleştirilmiştir. Doğan Duru Doğan Duru (d. 29 Eylül 1973, İzmit), Türk müzisyen, Redd grubunun solisti, bas gitaristi, söz yazarı, besteci ve tenor. Üniversite öğrencisi iken kardeşi Güneş Duru ile kurdukları "Invictus Band" grubu ile uzun süre İstanbul'da çeşitli mekanlarda konserler verdi. 1996 yılında Berke Hatipoğlu ile "Ten" grubunu kurdu. Daha sonra, gruba Güneş Duru ve İlke Hatipoğlu'nun katılmasıyla grup çekirdek kadrosunu oluşturdu. Bu grupla 2002 yılına kadar İstanbul'da çeşitli barlarda sahne aldılar. "Ten" grubu, adını Redd olarak değiştirerek 2000-2004 yıllarında albüm için çalışmalara başladı. Doğan Duru 1993-2000 yıllarında, İstanbul Üniversitesi Devlet Konservatuvarı Opera Bölümü'nde lisans ve yüksek lisans eğitimlerini tamamladı. Bu dönemlerde İtalya'dan gelen özel bir davet üzerine Milano'ya gitti ve opera eğitimini burada devam ettirdi. Scuola Musicale Di Milano'da bulunan, Scala Operası'ndan Carlos Del Bosco'la birlikte opera çalışmalarına devam etti. 2001 yılında Ripatransone Workshop çalışmalarına, konuk sanatçı olarak davet edildi ve bu orkestra ile İtalya'nın güney bölgesinde verdikleri konserlerde solist olarak Puccini aryalarını seslendirdi. 2002 yılında, İtalyan hükûmeti tarafından, özel yetenekli öğrencilere İtalyan hükûmeti tarafından verilen sanat bursuna hak kazandı. Guisseppe Verdi Konservatuvarı'nda opera ile ilgili araştırmalarını ve çalışmalarını sürdürdü. Bu dönemlerde Milano'da şan resiltalleri ve konserler verdi. 2002 Mart ayında Türkiye'ye dönen Doğan Duru İstanbul Operası'nın sınavlarını kazanıp İstanbul Operası'nın sözleşmeli sanatçısı oldu. Korolarda ve operalarda çeşitli roller alan Doğan Duru, 2002'de İstanbul Operası'ndan ayrıldı. 2002 yılında Temmuz ayında İspanya'da yapılan II. Uluslararası Malaga Jimena Festivali'ne davet edilen Duru, Malaga Pablo Ruiz Picasso orkestrası ve Coda Ensemble grubu ile orkestra şefliğini Andrés Rodrigo López'in yaptığı konserlerde solist sanatçı olarak sahne aldı. Burada Missa Brevis ve Mozart Requiem seçkin eserlerini seslendirdi. Yönetmenliğini Tunca Yönder'in yaptığı, Kemalettin Tuğcu'ya ait iki ayrı dramanın film müziklerini yapan Doğan Duru. 1997 yılında, yönetmenliğini Mehmet Birkiye'nin yaptığı, Atilla Birkiye'nin yazdığı, Serdar Yalçın'ın bestelediği "Anlat Şehrazat" müzikalinde yaklaşık 1.5 yıl kadar oyunculuk ve şarkıcılık yaptı. Yıldız Teknik Üniversitesi'nde bulunan Sanat ve Tasarım Fakültesi'nde, Sanat Eleştirisi, Müzik ve Sahne Sanatları Bölümü'ndeki yüksek lisans eğitimini 2006 yılı eylül ayında popüler kültür üzerine yaptığı tez çalışması ile tamamlayan Doğan Duru,2007 yılında Sabancı Üniversite'sinde şan dersleri, 2008 - 2009 yılında da Aralık Derneği'nde de opera tarihi dersleri vermiştir.14 Ağustos 2008 tarihinde müzik yönetmenliğini Sabri Tuluğ Tırpan, denetmenliğini Işıl Kasapoğlu'nun yaptığı Rock on Broadway müzikalinde yer aldı. 1996'dan bu yana birlikte müzik yapan, 2005 yılında ilk albümleri olan 50/50'yi yayınlayan Redd grubu ile çalışmalarını sürdürmektedir. 50/50 (2005), Kirli Suyunda Parıltılar (2006), Plastik Çiçekler ve Böcek (2008), Gecenin Fişi Yok DVD (2008),Prensesin Uykusu (2010) ve Hayat Kaçık Bir Uykudur (2012), albümlerinde şarkı sözlerinin tamamı, müziklerin büyük bir bölümü Doğan Duru'ya aittir. 2011 yılında Fox TV'de yayınlanmaya başlayan Derin Sular dizisinin jenerik müziğinin besteleyen ve sözlerini yazan Doğan Duru, 2011 yılında da yönetmenliğini ve senaryosunu Cemil Ağacıkoğlu'nun yaptığı Eylül filminin müziklerini yapmıştır, bu film 6. Dadaş Film Festivali'nde en iyi film müziği dalında ödül kazanmıştır. Lomo Lomo - Leningradskoye Optiko Mechanichesckoye Obyedinenie (Leningrad Mercek ve Mekanik Fabrikası) Sankt-Peterburg'da bulunan ve Sovyetler Birliği'nin önemli mercek üreticilerinden biri olan fabrikanın adıdır. 1914 yılında kurulan fabrika I. Dünya Savaşı sırasında tüfek dürbünleri, 1930 yılındaysa ilk Rus fotoğraf makinesini yılında üretmiştir. 1993 yılında Rus borsası RTS aracılığıyla halka açılmıştır. ISO 9001 onaylı ürünlerinin %30'unu teleskop ve gece görüş dürbünleri oluşturan firma çoğunlukla Almanya'ya satış yapmaktadır. Maksutov model teleskopları amatör astronomlar, LC-A olarak bilinen fotoğraf makineleri ise amatör fotoğrafçılar tarafından çok kullanılmaktadır. LC-A LC-A, Sovyetler Birliği Savunma ve Sanayi Bakanlığı'nın üstdüzey isimlerinden General Igor Petrowitsch Kornitzky ile Lomo fabrika müdürü Michail Panfilowitsch Panfiloff tarafından 1970'li yıllarda bir Japon fotoğraf makinası temel alınarak üretilen Lomo Compact Automat modelinin kısa ismidir. 1991 yılında Viyanalı bir grup öğrencinin Çek Cumhuriyeti gezileri sırasında denedikleri bu fotoğraf makinesi dünya çapında üne kavuşur ve meraklıları tarafından alternatif bir fotoğraf anlayışı olarak tanımlanan lomografi akımının başlamasına yol açar. Normatif etik Normatif etik, belirlenimci etik, değer etiği ya da faydacılık gibi farklı etik türlerinden biridir ve asıl olarak Kant'ın etik üzerine felsefi düşüncelerinde belirginleşen bir eğilimin adıdır. Lomografi Lomografi; eski Rus mercek fabrikası Lomo tarafından üretilen ve hâlen çok ilgi çeken LC-A modeli, 1991 yılında Çek Cumhuriyeti gezileri sırasında bir grup Viyanalı öğrenci tarafından özel merceği ve ilginç etkilerle şekillendirdiği farklı fotoğraf dokusu üreten bir makina olarak keşfedilince, doğu bloğu ülkelerinde uzun zamandır bilinen bu fotoğraf makinası batı ülkelerinde de bir moda halinde tanınmaya başladı. 1994 yılında New York ve Moskova'da açılan ilk Lomo sergilerinin ardından kendine has bir doku üreterek çalışan bu makinanın kullanıcıları Lomografi akımını tanımladılar. Vizörden bakmadan, belli bir konum ve çerçeveye bağlı olmadan çekilen, netlik, doğru kadraj gibi teknik sınırlamaların reddedildiği bu anlayışla çekilen fotoğrafların yayımlandığı özel sergiler ve daha sonra internet siteleri açıldı. Alanda en çok tanınan sitenin yürütücüsü Avusturyalı Lomographische AG, Lomography markasını ticari anlamda saklı tutmaktadır. Eastman Kodak tarafından ortaya atılan "Kodak anı" kavramına benzer biçimde, Lomografi de "düşünme, çek" deyişini temel alan bir fotoğraf anlayışı yaratmıştır. Rastgele, yakın-plan, her tür bozulma etkisine açık, net olmayan ve genellikle doğal olmayan renklerden oluşan lomoğraflar kendi içinde, bu yaklaşıma bağlı bir estetik içinde değerlendirilmektedir. Lomographische AG tarafından, Lomo LC-A dışında Holga, Holga 35mm, Actionsampler, Frogeye, Pop-9, Oktomat, Fisheye, Fisheye2, Colorsplash, Colorsplash Flash, F-stop Bang, SuperSampler, Horizon 202, Seagull, TLR ve Smena 8M modellerinin satışını sürdürmektedir. Lomografçıların akıma sadakat anlamında şekillendirdikleri ve Lomographisce tarafından desteklenen 10 Kural bulunmaktadır: 10 Altın Lomografi Kuralı 1. Kameranızı gittiğiniz her yere götürün. Nerede ne ile karşılacağınızı asla bilemezsiniz. 2. Kameranızı günün her saati kullanın, gündüz ve gece. Çünkü her anın ayrı bir hissi var. 3. Kameranız hayatınızın akışını engellememeli; onun bir parçası olmalı. Tıpkı yemek, içmek, konuşmak, yürümek, düşünmek gibi... 4. Kameranızı farklı açılarda tutun. Deklanşöre basarken, ne çektiğinizi görmek zorunda değilsiniz. 5. Kameranız elinizdeyken, yakınlaşmaktan korkmayın. İçinizde fotoğraf çekme arzusu oluşturan nesne ya da kişiyi mümkün olduğunca yakın markaja alın. 6. Düşünmeyin! Kameranızı alın, dışarı çıkın ve önünüze geleni çekin. 7. Hızlı olun! Saniyenin onda biri bile Ã¶nemli. Ayarlarla vakit kaybetmeyin. 8. Film üzerine ne kaydettiğinizi önceden bilmek zorunda değilsiniz. Rastlantılara izin verin. Hayatın keyfini çıkartmaya bakın. 9. Sonradan da... “Aaa! O ne? Bunu ne zaman çekmişim? Nerde çekmişim?” Beyninizi bu tür sorularla meşgul etmeyin. 10. Kuralları kafanıza takmayın. 10 Altın Kural’ı unutun. Canınız ne istiyorsa, onu yapın. Lomo LC-A+ Lomo LC-A+ RL Diana+ Holga Fisheye Colorsplash Diana F+ Holga Fisheye Set Horizon Perfekt SuperSampler Cotopaxi Cotopaxi, Ekvador'un 5.897 m yüksekliği ile ikinci en yüksek dağı ve ülkenin en yüksek aktif volkanı. Aynı zamanda Dünya 'nın en yüksek aktif volkanlarından biridir. Bir Ekvador dağı olarak 6310 m ile Chimborazo daha yüksek olsa da artık volkanik olarak aktif değildir. Dünya çapında en yüksek aktif volkan olarak şu an 6887 m yükseklikle Arjantin/Şili'deki Ojos del Salado kabul edilir. Cotopaxi Doğu-Andlar'a ait olarak, merkez Ekvador'da, kendi ismiyle anılan milli parkın sınırları içinde, Quito'un yaklaşık 50 km güneyinde yer alır. Faal bir volkan olmasına rağmen, ülkenin en çok tırmanılan dağı ve büyük ihtimalle tüm Güney Amerika'nın en çok ziyaret edilen zirvesidir. İstikrarlı koni biçimindeki şekli ve zirvedeki buz takkesi sebebiyle, "strato" tipi volkanlara uygun olarak ideal bir resim verir. Zirvedeki krater'in ağız kesiti 800 m X 550 m derinliği ise yaklaşık 350 m dir. Sıklıkla duman salınımı gözlenebilir. Cotopaxi 1738'den beri 50 kez patlamıştır. Bunların içinde en şiddetli olanları 1744, 1768, ve 1877'deki patlamalardır. 1877'deki büyük patlama zirvedeki buzulu eritmiş, böylelikle oluşan çamurlu çığ 100 km mesafede taşkına sebebiyet vermiş, Latacunga şehri komple harap olmuştur. Son büyük patlamayı 1904'te yaşayan Cotopaxi 1975-76 aralığında son büyük faaliyetlerini göstermiştir. Bu zaman aralığında ısı yükselmesi, duman oluşumu ve küçük çapta depremler meydana gelmiştir. Dağa tırmanmayı deneyen ilk avrupalı, 1902 yılında yaklaşık 4.500 m ye kadar ulaşan Alexander von Humboldt'du. Yaklaşık 70 yıl sonra jeolog Wilhelm Reiss zirveye kadar ulaşmıştır. Günümüzda, ekvadorlu seyahat bürolarının sunduğu rehberlik eşliğinde düzenli tırmanışlar yapılmaktadır. 4800 m yükseklikte turistlerin geceleyebileceği ve buradan tırmanışa başladığı "Jose-Rifa korunma kulübesi" bulunur. Cotopaxi aynı adlı Cotopaxi Eyaleti 'indedir Ortak hukuk Ortak hukuk ya da Anglo-Sakson Sistemi, (İngilizce: "common law"), özellikle tarihinde Birleşik Krallık sömürgesi olan birçok ülkenin hukuki temellerini oluşturur. Emsal kararlar yansıtan, kapsamlı yasallaşmamış kanunları dikkat çeken özellikleri arasında yer alır. Bu emsal kararlar yüzyıllarca yargıçlar tarafından gerçek davalarda verilen hükümlerden elde edilmiştir. 1066 yılında İngiltere'nin Normanlar tarafından istilasından sonra Normanlar bütün ülkede geçerli olacak bir hukuk sistemi yarattılar. Ülkenin her bir tarafına gezici yargıçlar gönderildi. Bu yargıçlar gittikleri bölgedeki örf ve adetleri de göz önünde bulundurarak hukukî sorunları çözmeye başladılar. Bu sistemdeki amaç ülkenin tamamının yargıçlar tarafından oluşturulan ortak bir hukuka sahip olmasıydı. Nitekim bu nedenle sistemin adı Common Law, yani "ortak hukuk" adını almıştır. Common Law bu dönemde oldukça katı ve şekilciydi. Dava açabilmek için Lord Chancellor'dan (Adalet Bakanı) ""writ"" (ferman) almak gerekiyordu. Üstelik bu fermana uygun olmayan durumlarda dava açılması mümkün değildi. Bunun yanında, Common Law sistemine göre sözleşmeye uyulmaması hâlinde mahkemenin verebileceği tek karar, uymayan tarafın tazminat ödemesiydi, yani aynen ifa gibi bir yetkisi yoktu. Common Law mahkemelerinde adaleti bulamayanlar ""Tanrı aşkına ve merhameten (for the love of God and the way of charity)"" Kral'a başvurmaya başladılar. Bu başvurularla ilgilenilmesi görevi önce Curia Legis (Kral'ın danışma meclisi) isimli kurula, sonra da Lord Chancellor'a verildi. Böylece "Chancellor Mahkemeleri" kurulmuş oldu. Common Law sisteminden farklı olarak, bu mahkemelerde dava açmak için ferman almak gerekmiyordu, bir dilekçe yazmak yeterliydi. Bu mahkemede, Common Law sisteminden eksik kalan biçimsel kuralları telafi edebilmek için birtakım hakkaniyet ve nesafet kuralları geliştirildi. 1474 yılı itibarıyla bu kurallar iyice belirginleşti ve bu sisteme Equity Law, yani "eşitlik hukuku" adı verildi. Bu sistem, Common Law sistemine göre daha kolay işleyen bir sürece sahip olduğu için oldukça hızlı bir şekilde büyüdü. Öyle ki, ilerleyen süreçle birlikte Common Law sistemi ile çatışmaya başladı. Artık hangi sistemin diğerinden daha üstün olduğu tartışılmaya başlanmıştı. Kral I. James, çatışma hâlinde Equity Law sisteminin daha üstün olacağına karar verdi. Fakat yine de bu çatışmalar devam etti. Nihayet, 1873 ve 1875 yıllarında çıkarılan kanunlar ile, mahkemeler istedikleri sistemi uygulayabilme yetkisi elde etti. Geçmişten gelen Common Law ve Equity Law sistemleri, gelişen ve değişen hayat şartlarına uyum sağlayamaz hâle gelince, oluşan bu soruna çare olması amacıyla Statute Law sistemine geçildi. Bu sistem, oluşan yeni sorunların yasama faaliyetleriyle çözülmesine dayanıyordu, bu nedenle de adı Statute Law ("kanun hukuku") olmuştu. Kuralların kaynağı, bizzat parlamento idi, hâkimler de bu kuralları aynen uygulamak mecburiyetindeydi. Common Law terimi, dar anlamda yukarıda da anlatıldığı gibi çeşitli biçimsel ve esasa dair özellikleri olan hukuk sistemi anlamına gelmekle birlikte, aynı zamanda geniş anlamda da bu üç hukuk sistemini de içine alan bir kavram olarak kullanılır. Yani günümüz Anglo-Sakson hukuk sistemi de Common Law olarak bilinir. “Common Law” (Ortak Hukuk) adı verilen sistem “Anglosakson Hukuku” olarak da bilinir. Anglosakson sözcüğü İngiliz ırkını ifade eder. Bileşik bir kelimeden oluşan kavram İngiltere’yi tarih içinde istila eden iki kavmin adıdır; Angluslar ve Saksonlar. Bu hukuk sisteminde yazılı olma zorunluluğu yoktur. Örneğin İngiltere’nin bugün yazılı bir Anayasası yoktur. Yazılı Medeni Kanunları ve Ticaret Kanunları bulunmaz. İngiliz Töresi yazılı hukuka eşdeğer sayılır (Örfi Hukuk). Fakat yazılı kısımlarda mevcuttur (Yazılı Hukuk: Statute Law). Ör: İngiliz Ceza Kanunu yazılıdır. Common Law'ın eksikliklerini gidermek için Hakkaniyet Mahkemeleri (Equity Court) sistemi kurulmuştur. Buna da Equity Law (Hakkaniyet Hukuku) denildi. İngiliz Sisteminde her yargıç davayı sonuçlandırırken daha önce görülmüş benzer davaların kararlarını dikkate almak zorundadır. Hukuk bölümlere ayrılmamıştır, bütündür. Mahkemeler uzmanlaşmış değildir geneldir. Kamu Hukuku - Özel Hukuk ayrımı ile Adli Mahkeme - İdari Mahkeme ayrımı yoktur. Töre, hukukun asli kaynakları