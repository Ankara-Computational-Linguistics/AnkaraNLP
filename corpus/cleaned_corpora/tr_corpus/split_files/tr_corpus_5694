karar verirken bazı soruların cevapları göz önüne alınmalıdır: Tüm bu sorulara olumlu yanıtlar verebilen bir bileşen örneği arabanın yolcu tutma(restraint) sistemidir. Biz aslında farketmesek de "birincil" yolcu tutma sistemi kütleçekimidir. Eğer taşıt yuvarlanırsa ya da şiddetli g-kuvveti (kütleçekimi kuvveti) değişimi yaşarsa, o durumda bu yolcu tutma birincil yöntemi başarısız olabilir. Böyle bir kaza sırasında yolcunun "tutulması/sabitlenmesi/emniyete alınması" güvenlik için muazzam derecede önemlidir, böylece ilk sorunun yanıtı olarak bileşenin çok önemli olduğunu söyleyebiliriz. Emniyet kemerlerinden önce yolcuların taşıttan fırlamasına yol açan kazalar yaygındı, böylece ikinci sorunun yanıtı olarak birincil yolcu sisteminin arızalanmaya çok yatkın olduğunu söyleyebiliriz. Emniyet kemerleri gibi bir yedek tutma/sabitleme sisteminin maliyeti oldukça düşüktür hem ekonomik olarak hem de ağırlık ve alan olarak, böylece üçüncü sorunun yanıtı olarak birincil yolcu tutma sistemine (kütleçekimi) yedek olarak eklenecek olan ikincil yolcu tutma sisteminin (emniyet kemeri) maliyetinin düşük olduğunu söyleyebiliriz. Bu yanıtlardan varılacak sonuç şudur: tüm taşıtlara emniyet kemerleri eklemek mükemmel bir fikirdir. Hava yastıkları gibi diğer "ek tutma/sabitleme sistemleri" daha maliyetlidirler ve aynı sorulara alacağınız yanıtları bir test olarak düşünürseniz, bu testten daha dar bir başarı aralığı ile geçerler. Arızaya dayanıklılığın temel gereksinimleri aşağıdaki gibidir: Ek olarak, arızaya-dayanıklı sistemler hem önceden kararlaştırılmış hizmet kesintileri hem de belirsiz hizmet kesintileri açısından ele alınırlar. Bu tür çözümlemeler sadece donanım seviyesinde değil de genel olarak yazılım seviyesinde yapılır. İşe yararlık değerine hizmet verebilirlik ( ) denir ve yüzde olarak ifade edilir. Örneğin, 5-9 () türünde bir sistem istatistiksel olarak 99.999% "hizmet verebilirlik" sağlayabilir. Arızaya-dayanıklı sistemler genelde yedeklilik kavramı üzerine kurulurlar. Yedek bileşenler arızaya-dayanıklılığın ilk özelliğine üç şekilde hitap ederler: RAID 0 dışındaki tüm RAID (Bağımsız Disklerin Artıklıklı/Yedekli Dizisi) uygulamaları, veri yedekliliği () özelliğine sahip, arızaya-dayanıklı kayıt ortamı örnekleridir. Koşut yedekli düzen() türündeki arızaya-dayanıklı sistemler birbirleriyle koşut olarak çalışan çoğaltılmış bileşenleri kullanır. Herhangi bir anda, bir bileşen ve tüm çoğlatılmış yedekleri aynı işlem durumunda olmalıdırlar. Bileşene ve çoğaltılmış her yedeğine aynı girdiler sağlanır, ve hepsinden de aynı çıktılar beklenir. Bu bileşenin ve çoğaltılmış yedeklerinin çıktıları oylama devresi kullanılarak karşılaştırılır. Her bileşeni için toplamda iki adet çoğaltım (bileşen ve yedeği) içeren bir makine, çifte modüler yedekli ( - DMR) sistem olarak tanımlanır. Oylama devresi böyle bir sistemde sadece uyumsuzluğu bulabilir ve veri kurtarma için başka yöntemlere başvurulur. Her bileşeni için toplamda üç adet çoğaltım (bileşen ve iki adet yedeği) içeren bir makine, üçlü modüler yedekli ( - TMR) sistem olarak tanımlanır. Oylama devresi böyle bir sistemde 2'ye 1 oylamanın oluştuğu durumda hangi bileşenin arızalı olduğunu bulabilir.Bu durumda, oylama devresi doğru sonucu çıktı olarak verir ve arızalı sonucu atar. Bundan sonra, arızalı sonucu üretmiş olan çoğaltımın iç durumunun kalan ikisinden farklı olduğu varsayılır ve oylama devresi arızalı yedeği kullanmaktan vazgeçerek DMR olarak işlem görmeye başlar. Bu işlem modeli pek çok uygulamada kullanılmaktadır. Koşut yedekli düzendeki arızaya-dayanıklı makinelerin çok kolayca birbirleriyle eşzamanlı () hale getirilebilirler ,bu her bir çoğaltımın her kapısının (gate) aynı sayaç anında aynı durum geçişini yapması ile ve her çoğaltımdaki sayacın saatinin birbiriyle kesinlikle aynı fazda olması ile sağlanır. Ancak Koşut yedekli düzeni bu gereksinim olmadan da kurmak mümkündür. Çoğaltılmış yedekleri eşzamanlı hale getirme içlerinde saklanan durumunun aynı yapılmasını gerektirir. Çoğaltımlar ön-tanımlı bir başlangıç durumundan başlatılabilirler, örneğin yeniden başlama durumu gibi. Ayrıca,bir çoğaltımın iç durumu başka bir çoğaltıma aktarılabilir (böylece her iki çoğaltımın da iç durumları aynı olur). DMR yönteminin başka bir çeşidi ise çiftli-yedek (pair-and-spare) yöntemidir. İki adet çoğaltılmış yedek bileşen koşut yedekli düzende bir çift olarak işlev görürler, bu durumda oylama devresi bu çiftin işlemlerinde bir uyumsuzluk tespit ettiğinde Koşut yedekli düzenin o ayağında bir arıza olduğunu belirtmek için bir sinyal üretir. Diğer başka bir çift de tamamen aynı şekilde işler. . "Çiftli-yedek" yöntemi TMR yöntemindeki üç adet çoğaltımın yerine toplamda dört adet çoğaltılmış yedek gerektirir, ancak ticari olarak kullanılabilmiştir (Stratus XA/R Series 300). Arızaya-dayanıklı tasarımın olumlu tarafları belirgin iken, aşağıda listelenen olumsuz tarafları aynı oranda fark edilmemektedir: Donanımsal Arızaya dayanıklılık bazen bozuk parçaların, sistem hala işler haldeyken, çıkarılıp yenileriyle değiştirilmelerini gerektirir (bilgisayar sistemlerindeki karşılığına "Çalışırken Parça Değişimi" - "" denmektedir ). Tek bir yedekle oluşturulmuş böyle bir sisteme tek noktada dayanıklı (single point tolerant) denmektedir, ve Arızaya dayanıklı sistemlerin büyük çoğunluğu bu şekildedir. Böyle sistemlerde "Bozulmalar arası ortalama süre" ( - MTBF); işletmenlerin, yedek de ayrıca bozulmadan önce, bozuk aygıtları değiştirmesine yetecek kadar uzun olmalıdır (Ortalama onarım süresi- - MTTR). Bozulmalar arası sürenin olabildiğince uzun olması işleyişe yardımcı olacaktır, ancak bu özellik arızaya-dayanıklı sistemlerde özel olarak gerekmemektedir. Arızaya dayanıklılık bilgisayar uygulamalarında belirgin bir şekilde başarılıdır. şirketi bu tür sistemlerin pazarlanması amacıyla kurulmuştur, Aralıksız (NonStop) çalışan sistemlerinde tek-noktada dayanıklılığı kullanmışlardır. Şirketin bu tür sistemlerinin Kesintisiz çalışma süresi () yıllarla ölçülmektedir. Arızaya-hazırlıklı mimariler ayrıca bilgisayar yazılımını da kapsayabilir, örneğin işlem (process) çoğaltılması gibi. Veri biçimleri de ayrıca zarifçe bozulmak üzere tasarlanabilirler. Örneğin HTML , ileriye uyumlu olacak şekilde tasarlanmıştır. Böylece yeni HTML nesnelerinin/tanımlarının, onları anlayamayan/tanımlayamayan Web tarayıcıları tarafından göz ardı edilmesi sağlanmakta ve yüklenen HTML belgesinin dengesiz olması engellenmektedir. Arızaya dayanıklılık ile nadiren sorun yaşayan sistemler arasında bir fark bulunmaktadır. Örneğin,Western Electric şirketinin Çapraz bağlantı() sistemlerinin kırk yılda toplam iki saatlik arıza oranları vardı,ve dolayısıyla yüksek oranda arıza oluşmamasına yatkın idiler. Ancak bir arıza meydana geldiğinde tamamen duruyorlardı, ve dolayısıyla arızaya dayanıklı değillerdi. Dale Midkiff Dale Alan Midkiff, (d.1 Temmuz 1959), Amerikalı oyuncu Jamey Sheridan Jamey Sheridan (d. 12 Temmuz 1951; Pasadena), AmerikalÄ± oyuncu. Samut Prakan (il) Samut Prakan (), Tayland'ın illerinden biridir. İl kuzeyde ve batıda Bangkok ve doğuda Chachoengsao ili ile komşudur. İlin merkezi Samut Prakan'dır. İl, Bangkok metropol bölgesinin bir parçasıdır. Suvarnabhumi Uluslararası Havalimanı, Bang Phli'de yer almaktadır. Samut Prakan, altı ilçe ("amphoe"), 50 bucak ("tambon") ve 396 köye ayrılmaktadır. Ayrıca il yedi adet seçim bölgesine ayrılmıştır. Osmanlı döneminde İstanbul Osmanlı döneminde İstanbul Konstantinopolis, Dördüncü Haçlı seferi sırasında büyük zarar görmüş ve nüfusu 50 bine kadar düşmüştü. Bu nüfus o dönemin önde gelen şehirleriyle karşılaştırıldığında düşük olmamasına rağmen, şehrin eski nüfusuna oranla oldukça düşük bir rakamdı. Dış saldırılar nedeniyle halkın çoğunluğu göç etmiş ve şehir küçük köy yerleşimlerine benzeyen bölgelere bölünmüştü. Bizans tarihi yazarı Dukas şehri şöyle tasvir etmektedir: ""şehir ıssız, ölü gibi, çıplak ve sessizdi; güzellik adına hiçbir şeye sahip değildi."" Fetih sonrasında II. Mehmed şehri devletin yeni başkenti ilan etti. Ancak bir süre daha eski başkent Edirne'de yaşamaya devam etti. II. Mehmed'in oğullarının sünnet düğünü yeni başkent yerine 1457'de Edirne'de yapılmıştır. Fetih sonrasında şehrin nüfusunu artırmak ve nüfuslandırma politikaları çerçevesinde zorunlu göç ve imar faaliyetleri ile gönüllü göç çalışmaları gerçekleştirildi. Şehre ilk yerleşenler savaşa katılanlar oldu ve ilk 20 yıl boyunca halk eski konutlarda oturdu. 1466'dan sonra Anadolu'dan zorunlu göç ile şehrin yeni sakinleri getirilmiştir. Zorunlu göç ile şehre yeni gelen bu insanlara II. Mehmed yer tahsis edeceğini söylemiş olsa da, 10 yıl boyunca kirada oturmuşlardır. Bu durumdan halk rahatsız olmuş ve daha sonra ise bu kiralama yönteminden vazgeçilmiş, şehre yeni gelenlere bedeli karşılığında ya da bedelsiz olarak yer tahsisleri yapılmıştır. Anadolu ve Rumeli'den farklı yerlerden göç edenler İstanbul'un yeni mahallelerini oluşturdu. Örneğin; Aksaray şehrinden gelenler Aksaray, Balat'tan gelenler Balat,Karaman ve Konya'dan gelenler Büyük ve Küçük Karaman, Üsküp'ten gelenler Üsküp mahallesini oluşturdular. Bunun yanında Tokat ve Sivas'tan ermeniler, Ege adaları ve Trabzon'dan rum, Selanik'ten Yahudi aileleri şehre göç ettirildiler. Osmanlı'nın gerçekleştirdiği ilk imar faaliyetleri şur dışında bir yerleşim olan Eyüpsultan'da gerçekleşti. İnşa edilen ilk selatin cami Ebu Eyyûb el-Ensarî'nin mezarı ve çevresinde 1459'da inşa edilen yapılardır. İlk Eyüp mahallesi de bu camii çevresinde oluştu. Şehre ilk yerleşen komutanlar, ulema ve yüksek düzeyli memurlar tarafından şehrin birçok yerine kendi adlarını taşıyan mescitler yaptırılmış ve İstanbul'un ilk mahalleleri bu mescitlerin etrafında şekillenmeye başlamıştır. İlk mescitler 1454'te Haliç kıyısında bulunan Tahtakale ve Unkapanı'nda kuruldu. Anadolu'dan gelen göçle nüfusu artan şehirde yeni mahalleler bu mescitler etrafında kurulmuş ve mahalleler mescit adıyla anılmıştır. Öyle ki II. Mehmed dönemi sonu II. Bayezid dönemi başında İstanbul'daki 181 mahallenin 154'ü içinde barındırdığı mescitle aynı adı taşıyordu. II. Mehmed döneminde şehre dört adet saray yapıldı. Bunlardan ilki günümüzde Beyazıt olarak adlandırılan mahallede inşa edildi. İnşası 1454'te tamamlanan ve o dönem "Kale" olarak adlandırılan Eski Saray'da padişah 19-20 sene ikamet etti. Günümüzde İstanbul Üniversitesi ve Süleymaniye Camii'nin bulunduğu geniş bir alanda inşa edilen Eski Saray I. Süleyman döneminde çıkan bir yangında kullanılamaz hale gelmiş ve devlet yönetiminde artık Topkapı Sarayı'nın kullanılması nedeniyle eski saray yeniden inşa edilmemiştir. Eski sarayın Haliç tarafında kalan ve günümüzde Tahtakale olarak bilinen semt, adını bu dönemde kazanmıştır. Tahtakale, kalenin altında anlamına gelen arapça "Taht al-kal'a" sözcüğünden türemiştir. 1455'te şehrin en büyük hamamlarından "Tahtakale Hamamı"nın buraya yapılmasıyla Tahtakale sözcüğü yerleşmiştir. Yine aynı dönemde Topkapı Sarayı'nın inşasına başlandı. Zeytinlik denilen Sarayburnu bölgesinde inşa edilen saray Osmanlı tarihi boyunca inşa edilen en büyük saraydır. Bu dönemin bir diğer sarayı Mahmud Paşa Sarayı, 1459'da Sadrazam Mahmud Paşa tarafından yaptırılan saraydır. Yeri bilinmeyen saray 17. yüzyılda yıkılmıştır. Mahmutpaşa semtinde bulunan Mahmutpaşa Hamamı bu sarayın parçasıdır. 1453'ten itibaren İstanbul yeni imar çalışmalarıyla bir müslüman şehri görüntüsü kazanmaya başladı. Fetihten sonra şehre göç edenler arasında gayrimüslimler olsa da, şehir nüfusu müslümanlar lehine değişmiştir. Fetihten sonra İstanbul'da yeni kilise açmak yasaktı. Onarımı için Divan'dan izin almak gerekirdi ve devletin bunun için maddi bir katkısı olmazdı. Yine fetihten sonra 1839 Islahat Fermanı'na kadar kiliselerde çan çalınması yasaktı. Fetih sonrasındaki kısa dönemde inşa edilen en büyük yapı Fatih Külliyesi'dir. II.Mehmet ve 1481'de tahta çıkan oğlu II. Bayezid döneminde yaptırılan en öneml külliyeler Mahmut Paşa, Murat Paşa, Gedik Ahmet Paşa, Mustafa Paşa, Çandarlı İbrahim Paşa ve Hadım Ali Paşa külliyeleridir. I. Süleyman döneminde üst üste kazanılan yeni fetihler ile imparatorluk hazinesi zenginleşti. Osmanlı Devletinin altın çağı olarak adlandırılan 16. yüzyılda maddi imkânların da artmasıyla İstanbul'daki önemli anıtsal yapılar bu dönemde inşa edildi. Hassa mimarları ocağının kurulduğu, inşaat yapım tekniklerinin geliştiği 16. yüzyıl İstanbul'da yoğun inşaat faaliyetlerinin görüldüğü bir dönemdir. Sultan Selim Külliyesi (1522), Şehzade Külliyesi (1548), Kara Ahmet Paşa Külliyesi (1555), Edirnekapı Mihrimah Sultan Külliyesi (1565), Sokullu Mehmet Paşa Külliyesi (1571) 16. yüzyılda inşa edilen önemli yapılardır. Bu yüzyılın en büyük yapısı imparatorluğun zenginliğinin ifadesi olarak görülen Süleymaniye Külliyesi'dir. Bu dönemin mimarı Mimar Sinan'a atfedilen 300 eserin 120'si İstanbul'dadır. Klasik Osmanlı minyatür sanatının 16. yüzyılda oluşmasıyla beraber Osmanlı dönemindeki İstanbul'un en ünlü tasvir çalışmaları bu yüzyılda Matrakçı Nasuh'un "Mecmu'a-i Menazil" adlı eserinde ve Lokman'ın "Hünername" ve "Şehinşahname" adlarındaki eserlerinde yer almaktadır. İstanbul, günümüzde olduğu gibi Osmanlı döneminde de sürekli göç almaktaydı. Kırsal yörelerden gelen nüfusun ortaya çıkardığı şehrin kontrolsüz büyümesi ve bu nüfusun asayiş ve altyapı sorunları nedeniyle göçün engellenmesi için birçok ferman ve emirnameler çıkarıldı. Bu dönemde nüfusu 700-800 bin olarak tahmin edilmektedir. Bu sayı ise 1535'teki nüfusun yaklaşık iki katıdır. Bunun yanında 16. ve 17. yüzyılda şehirdeki gayrimüslüm nüfusu azalma gösterirken, bu yüzyıl sonunda artar. 16. yüzyıl aksine bu dönemdeki inşa faaliyetlerinde azalma görülür. Eski Bizans Sarayı arazisine inşa edilen Sultanahmet Külliyesi (1616) ve Eminönü'nde Yeni Camii (1597-1663) bu dönemin önemli anıtsal yapılarıdır. Vaka-i Vakvakiye 18. yüzyılda Avrupa Mimarisi'nin ilk örnekleri görülmeye başlar, ancak bu dönemde inşa edilen Avrupa tarsındaki saraylar çıkan isyanlar sonucu yıkılır. Bu dönemde inşa edilen Avrupa tarzındaki yapılar yıkılmış olsa da mimari etkisi devam etmiş ve Osmanlı Barok tarzı ortaya çıkmıştır. Nuruosmaniye Camii (1775) ve Laleli Camii (1763) Osmanlı Barok tarzında inşa edildi. 18. yüzyıldaki kentsel gelişmeler Galata'da görüldü. Bu döneme kadar "Pera Bağları" olarak bilinen ve bağ, bahçelerin bulunduğu Beyoğlu büyümeye başladı. Lâle Devri Patrona Halil İsyanı 19. yüzyıl ile beraber Batı tarzında bir başkent oluşturma çabası görülür. Viyana, Roma ve II, Napoleon'un girişimiyle Paris gibi Avrupa'nın önemli şehirleri bu yüzyılda yeniden inşa edilmeye başladı ve İstanbul'da da bu dönemde şehrin yeniden imarı konusunda çalışmalar yapıldı. Bu dönemde kent planlaması ile ilgili kanun ve yönetmelikler çıktı, sık sokak ağına sahip şehirde yeni yollar ve anıtsal meydanlar oluşturuldu ve sokak cepheleri değiştirilerek tek tip kent oluşturulmaya çalışıldı. Fethin hemen sonrasında II. Mehmet tarafından Saraçhane'nin güney tarafına Yeniçeri Ocağı yerleştirilmişti. 19. yüzyıl başında bu ocağın buradan kaldırılmasıyla Saraçhane bölgesi sivil hale gelmiş ve sosyal yaşam artmıştır. Bunun sonucu o dönemde Direklerarası olarak adlandırılan bu bölgede suriçi İstanbulu'nun tiyatro etkinlikleri gibi ilk sanatsal ve kültürel mekanı ortaya çıktı. Direklerarası 1910'da elektrikli tramvay hattı inşası sırasında ve sonrasında büyük bölümü yıkılmış, günümüze bu yapıya ait az sayıdaki dükkân kalmıştır. Alemdar Vakası, Kabakçı Mustafa İsyanı, Tanzimat, Birinci Meşrutiyet (1876) Çırağan Baskını, İkinci Meşrutiyet (1908) 31 Mart İsyanı, Sultanahmet Mitingleri Bâb-ı Âli Baskını D3.js D3.js (ya da D3) açık kaynak kodlu, sayısal verileri web tarayıcılarına uygun şekilde görselleştirebilen Javascript kütüphanesi. Verileri SVG, HTML5 ve CSS bileşenlerini kullanarak görsel hale getiren D3.js, Protovis çatısının devamı olarak geliştirilmektedir. Bootstrap (önyüz çatısı) Twitter Bootstrap (ya da kısaca Bootstrap) açık kaynak kodlu, web sayfaları veya uygulamaları geliştirmek için kullanılabilecek araçlar bütünü ve önyüz çatısı. Bootstrap, web sayfaları veya uygulamalarında kullanılabilecek, HTML ve CSS tabanlı tasarım şablonlarını içerir. Bu şablonlar form, navigasyon çubuğu, buton gibi arayüz bileşenleri oluşturmakta kullanılabilmektedir. Temmuz 2015 itibarı ile Bootstrap, Github üzerinde 83 binin üzerinde "star" ile 33 binin üzerinde "fork" sayılarına ulaşarak, sitenin en popüler projelerinden biri olmuştur. Bootstrap Framework Satellit "Satellit" (Türkçe: "Uydu"), 1979 Eurovision Şarkı Yarışması'nda İsveç'i temsil eden Ted Gärdestad tarafından seslendirilen İsveççe şarkıdır. İsveç, yarışma sonunda 8 puanla on yedinci olmuştur. Det blir alltid värre framåt natten "Det blir alltid värre framåt natten" (Türkçe: "Gece geldiğinde her zaman daha kötü olur"), 1978 Eurovision Şarkı Yarışması'nda İsveç'i temsil eden Björn Skifs tarafından seslendirilen İsveççe şarkıdır. İsveç, yarışma sonunda 26 puanla on dördüncü olmuştur. Kütahya Yeşil Cami Yeşil Cami veya Receb Ağa Mescidi, Kütahya'da bulunan ve Osmanlı devrinde inşa edilmiş cami. Kütahya'da Eski Hükûmet Konağı civarında olan bu camiyi ilk olarak 1689'dan önce Kütahya mütesellimi Receb Ağa ahşap olarak yaptırmıştır. Daha sonra mescit harap olduğundan, vakfı olmamasından dolayı 1749 ve 1752 senelerinde Anadolu Eyaleti Valisi olarak bulunan Yahya Paşa camiyi iki katlı olarak yeni baştan inşa ettirmiş ve yanına da sıbyan mektebi ilave edilmiştir. 1824 senesinde Seyyid Ömer Medresesi müderrisi Ahmed Edip Efendi caminin altındaki arsaya üç mağaza ve iki dükkân yaptırarak camiye vakfetmiştir. Cami daha sonraları bir yangında yanmış olduğundan 1858 senesinde yine ahşap olarak bina edilmiştir. Receb Ağa Mescidi (Yeşil Cami), en son 1903 senesinde Kütahya Mutasarrıfı Ahmed Fuad Paşa'nın ve halkın yardımlarıyla kâgir olarak güzel bir şekilde yaptırılmıştır. Caminin 1858 senesindeki inşasına âit kitabesi tahta levha üzerine caminin içerisine asılmıştır. Bu kitabe ve vakfiyeden anlaşıldığına göre camiye 1858 senesine kadar Receb Ağa Mescidi denilirken bu tarihten sonra Yeşil Cami denmiştir. Yeşil Cami'nin mimarisi bizzat Ahmed Fuad Paşa'ya ait olup nakışlarını II. Abdülhamid zamanında Kütahya'da ikamete memur edilmiş olan ve hükûmet dairesinin çinilerini de yapan çini mütahassısı Rıza Bey yapmıştır. Kubbe kasnağının üstünde 8 pencerenin hizaları işlemeli olarak ayrılmış olarak mihrabın hizasında besmele ile başlayan ayet-el kürsi 7 kısım tamamlanmış ve 8 inci bölümde "bi hürmet -i Seyyid-el Mürselin ve -l hamdü lillahi rabb-il alemin" sülüs yazı ile açık gri renkte yazılmış geniş bir şerit üzerine yazılan bu hattın üstüne altın yaldızla ve küfi harflerle “la ikrah-e fi-ddin" ve diğer ayetler 8 bölümde yazılmıştır. Yine ayet-el kürsi yazısı üzerine bu sefer kırmızı sülüs ile daha ince olarak "eş-şeref-ü nurullah" diye başlayan ve her bölümde (Allahümme) lerle başlayan 8 ayrı dua fevkalade bir sanatla yazılmıştır. Buradaki korkulukların bulunduğu mahale merdivenden çıkılan yerde de 1321 (1903) tarihi yazılıdır. Kubbenin altında ve caminin giriş kapısının üstündeki kemer üstüne çok zarif kabartma işlemeli hilalin ortasında tarikatların alemi olan 7 adet tac-ı şerif ile aynı kemerin tam karşısındaki doğu cephesindeki duvardaki hilal içine de 7 adet tac-ı şerif olmak üzere 14 tarikat temsil edilmiştir. Bu hilallerin geniş olan kısmında batı tarafındakine besmele ve doğu tarafındakine de “İnna fetahna leke feth-an mübina" ayeti küfi yazı ile altın yaldızla yazılmıştır. Kıble duvarında mihrabın üstünde mihrap ayeti ve mihrabın etrafını süsleyen tezyinatın üstünde “Allah Muhammed” ile sağ pencerenin üstünde "Ebu Bekir", sol pencerenin üstünde "Ömer", batı duvarında "Osman ve Hasan", doğu duvarında "Ali ve Hüseyin" isimleri kubbeli bir daire yapraklar ve çiçeklerle bezenmiş zemin üzerine kabartma altın yaldızla yazılmıştır. Mihrap çok özel hazırlanmış ve bir metre genişliğinde ve dalgalı yaprak uçlarını andıran bir kompozisyonla ve muhtelif motiflerle süslenmiştir. Keza minber de çok orijinal bir şekilde tezyin edilmiştir. Kubbeye bağlı olan avize de zamanının hususiyetlerini aktaran bir şaheserdir. Eskiden mihrapla minber arasında bulunan duvar saati ise Neyzen Saatçi Mustafa Efendi tarafından her şeyi kendisi tarafından imal edilmiştir. Cami kare plan üzerine yapılmış olup duvarlar ve pencere kenarları yontma taştan yükseltilmiş ve sekizgen kasnak üzerine kubbe oturtulmuştur. Gerek ana kubbe gerekse giriş kapısı önündeki mermer direkler üzerine oturtulmuş olan küçük kubbe kurşun kaplıdır. Giriş kapısı demirdir. Minare 12 köşeli olarak merhum Ahmet Minareci tarafından yapılmış olup şerefesinin üstü kapalı ve Arap stilindedir. Caminin doğusunda üç ve diğer duvarlarında ikişer pencere vardır. Caminin kuzeybatı köşesinde mahfile çıkılan ahşap ve yağlı boya ile müzeyyen burma bir merdiveni orijinal dir. Genişliği 3.60 m. olan bu mahfilin de altı yağlı boya motifler ve yıldızlarla bezenmiştir. 24 basamakla çıkılan bu mahfilden minareye ve kubbe kasnağının içindeki demir parmaklıklı kısma çıkılır. Beatles (şarkı) "Beatles" (Türkçe: "böcekler"), 1977 Eurovision Şarkı Yarışması'nda İsveç'i temsil eden Forbes tarafından seslendirilen İsveççe şarkıdır. İsveç, yarışma sonunda 2 puanla on sekizinci olmuştur. Death Valley Days Death Valley Days, eski Batı Amerika'daki ve özellikle de Ölüm Vadisi'ndeki gerçek hikâyeleri içeren Amerikan radyo ve televizyon antoloji serisi. 1930 yılında Ruth Woodman tarafından oluşturuldu, 1945 yılına kadar radyoda yayınlandı ve 1952-1970 yıllarında televizyon dizisi olarak sürdürüldü. 1 Ağustos 1975 tarihinde televizyonlara geri dönüş yaptı (yeni rivayetler ile güncellendi). Radyo ve televizyon versiyonları gösterisinde "yayın tarihinin en uzun soluklu batı programlarından birisi" olarak kombine yaptı. Loire Vadisi Loire Vadisi (), Fransa'da bulunan Loire Irmağı'nın orta bölümünde, 280 kilometre uzunluğunda bir vadidir. 800 km'lik bir alanı kaplamaktadır. Irmağın kıyısında bulunan bağlar ile kiraz, enginar ve kuşkonmaz tarlalarından ötürü "Fransa'nın Beşiği" ve "Fransa'nın Bahçesi" olarak adlandırılmaktadır. Tarihi kentleri, mimarisi ve şarabıyla tanınan vadideki ilk yerleşim örneklerinin Orta Paleolitik dönemine uzandığı sanılmaktadır. Vadi, UNESCO tarafından 2000 yılında alınan kararla Dünya Miras Listesi'ne eklenmiştir. 2018 Yaz Gençlik Olimpiyatları Buenos Aires 2018 Yaz Gençlik Olimpiyatları üçüncüsü düzenlenecek çok sporlu bir organizasyondur. 1 Ekim 2018 tarihinde başlaması planlanan organizasyon 18 Ekim 2018 tarihinde sona erecek. 6 şehir resmi olarak aday oldu. IOC uygun olan 3 adayı belirledi. Lozan'da yapılan oylamayı Buenos Aires şehri kazandı. 2016 Kış Gençlik Olimpiyatları 2016 Kış Gençlik Olimpiyatları ikincisi düzenlenen çok sporlu etkinlik. Oyunlara tek aday olan Lillehammer, oyunlara ev sahipliği hakkını kazandı. Zazadin Hanı Zazadin Hanı, Konya'da 13. yüzyıl Anadolu Selçuklu devrine ait kervansaraydır. 1235-1236 yılları arasında I. Alaeddin Keykubad'ın ve II. Gıyaseddin Keyhüsrev'in emirlerinden biri olan Sadeddin Köpek tarafından inşa ettirilmiştir. Dikdörtgen planlı kesme taştan, yazlık ve kışlık olarak, avlulu inşa edilen han bir kale görünümündedir. Taç kapısı üzerinde bir kitabesi bulunmaktadır. 2017 yılında Selçuklu Belediyesi tarafından restore edilerek turizme açılmıştır. Aziziye Camii Aziziye Camii, Konya'da 17. yüzyıl Osmanlı dönemine ait tarihi camidir. 1671-1676 yıllarında Şeyh Ahmet tarafından yaptırılan cami yanmış, 1867 yılında Sultan Abdulaziz'in annesi Pertevniyal Sultan tarafından yeniden inşa ettirilmiştir. Son dönem Osmanlı eserlerinden olan cami, Avrupa barok mimarisinin izlerini taşımaktadır. Tek kubbeli, çift minareli cami, üç küçük kubbeli son cemaat yerine sahiptir. İşçi Demokrasisi Partisi İşçi Cephesi süreli yayını etrafında örgütlenen çevrenin 2014 yılında inşasını duyurduğu Troçkist parti. Parti eylem programında kendini "bir araya gelmiş kadın ve erkek işçilerin, emekçilerin ve gençlerin bir araya geldiği demokratik merkeziyetçi bir partidir. Partinin politik hattını belirleyen tüm kararların bütün üyelerinin katıldığı özgür ve demokratik tartışmalarla alınması ve ardından bu kararların tek bir beden halinde uygulamaya konması İDP'nin parti olarak ayırt edici özelliğidir." şeklinde tanımlar. İşçi Cephesi, bir siyasi akım olarak, 1990’ların başından itibaren Uluslararası İşçi Birliği - Dördüncü Enternasyonal (LIT-CI) Türkiye seksiyonu Enternasyonal Bülten dergisinin oluşumuna katkı koymuş ve etrafında örgütlenmiştir. 2000'lerin ortalarından itibaren dünyadaki devrimci durum, "yeniden sömürgeleştirme" gibi konularda dünya partisi ile anlaşmazlığa düşen akım LIT-CI'den kopuş yaşamak durumunda kalmıştır. Ocak 2009'dan itibaren tekrar İşçi Cephesi adı ile yayın çıkarmaya ve bu yayın çevresinde örgütlenmeye devam eden akım İspanya'dan Enternasyonalist Mücadele (LI) ile beraber Ekim 2009'da Uluslararası Birlik Komitesi'ni (International Liaison Committee / Comité de Enlace Internacional) oluşturmuştur. Kuzey Afrika ve Ortadoğu devrimci süreçleri, Avrupa'da gelişen sınıf mücadelesi ve Latin Amerika'daki halk cephesi hükümetlerine karşı ortak görüş ve tutumlara sahip olan Uluslararası Birlik Komitesi (UBK) ile İşçilerin Uluslararası Birliği - Dördüncü Enternasyonal (UIT-CI) arasında 2011 yılında başlayan karşılıklı iletişim ve dayanışma 4 Kasım 2012 tarihinde Koordinasyon Komitesi kuruluşu ile devam etmiştir. Bu süreç sonucunda UIT-CI çatısı altında birleşme kararı verilmiştir. Meksika'dan Sosyalist İşçi Partisi (POS), İspanya'dan Enternasyonalist Mücadele (LI) ve Türkiye'den İşçi Demokrasisi Partisi'nin (İDP) enternasyonale katıldığı UIT-CI (5. Dünya Kongresi) Birleşme Kongresi, 31 Temmuz, 1, 2 ve 3 Ağustos günlerinde Arjantin Buenos Aires'te gerçekleştmiştir. Birleşme sonucunda UIT-CI Latin Amerika ve Avrupa'nın 15 ülkesinde varlık gösteren bir yapı halini almıştır. Bir devrimci akım olarak kendini var ettiği günden itibaren enternasyonalist mücadelenin önemine dikkat çeken İDP günümüzde İşçilerin Uluslararası Birliği - Dördüncü Enternasyonal Türkiye seksiyonu olarak uluslararası devrimci partinin inşası için uğraşmakta ve farklı ülkelerdeki devrimci süreçlere katkıda bulunmaya çalışmaktadır. İDP 2010 yılında Tunus Devrimi ile başlayan Ortadoğudaki ayaklanmaları "Şubat Devrimleri" olarak tanımlamakta ve bu ülke halklarına ve devrimci sosyalist akımlarına desteğini sunmaktadır. Bu amaçla 11-12 Temmuz 2015 tarihlerinde İstanbul'da farklı kıtalardan enternasyonalistlerin ve Suriyeli devrimcilerin katılımıyla gerçekleşecek uluslararası bir toplantının çağrıcılığını yapmıştır. Bu toplantı sonucunda ""Suriye devriminin üzerindeki kuşatmayı kıralım! Suriye halklarının yanındayız: Esad'a, IŞİD'e ve emperyalist müdahalelere hayır!"" başlığıyla "İstanbul Deklarasyonu" yayınlanmıştır. "İşçi Cephesi (İC)", aynı adı taşıyan aylık gazete etrafında örgütlenen siyasi kuruluş. Ocak 2014 itibarıyla İşçi Demokrasisi Partisi'nin inşasını duyurmuştur. İşçi Cephesi, bir siyasi akım olarak, 1979 yılında ortaya çıkmıştır. Süreli yayın olarak ilk sayısını 1980 Şubat'ında çıkarmış, 12 Eylül Darbesinin ardından yayınına ara vermek zorunda kalmıştır. 1980 sonrası dönemde, bir akım olarak kendini "Zemin", "İşçi Sözü", "Sınıf Bilinci", "Sosyalizm" ve "11. Tez" dergilerinde ifade etmiştir. 1990’ların başından itibaren de "Enternasyonal Bülten" dergisinin etrafında örgütlenmiştir. İşçi Cephesi, Ocak 2009 tarihinden Mart 2018'e kadar, kendi adını taşıyan aylık gazete etrafında faaliyetlerini sürdürdü. Daha sonra mizanpaj ve isim değişikliğine gidilerek Gazete Nisan adını aldı. Gazete Nisan'ın ilk sayısı Mart 2018'de çıktı. O günden beri aylık olarak çıkmaya devam etmektedir. Ayrıca, Uluslararası Birlik Komitesi’nin (International Liaison Committee / Comité de Enlace Internacional) kurucu üyelerindendir. 4 Şubat 2020'deki resmî verilere göre partinin üye sayısı 0'dır. Abdominal gebelik Abdominal gebelik, sperm ile birleşen yumurtanın abdomende gelişmesi sonucu oluşan dış gebelik türüdür. Diğer ektopik gebelikler ve normal gebelikler ile kıyaslandığında abdominal gebelikler morbidite oranı ve mortalite oranı en yüksek türdür. Buna rağmen abdominal gebelikler ara sıra sağlıklı bebek doğumuyla sonuçlanabilmektedir. Hamilelik sırasında karın ağrısı ve vajinal kanama olabilir. Abdominal gebelik sonucu karın içi kanama oluşabilir. Karın içi kanama kan basıncının düşmesine ve hatta ölüme neden olabileceği için tehlikelidir. Maternal ölümün diğer sebepleri anemi, pulmoner emboli, enfeksiyon ve koagülasyon bozukluklarıdır. İmplantasyon abdomendeki herhangi bir yerde olabilir. Uterus üzerindeki periton, excavatio rectouterina (Douglas çıkmazı), omentum, bağırsak, bağırsakları karın duvarına bağlayan zar (mezenter), mezosalpinks, pelvis ve karın duvarındaki periton zarı ve hatta diyaframın altı implantasyon bölgesi olabilir. Büyümekte olan plasenta birkaç karın içi organla temas halinde olabilir. Nadiren embriyo karaciğer veya dalağa tutunur. Bu durumlara sırasıyla hepatik gebelik ve splenik gebelik denir. Abdominal gebeliğe sahip kişi anormal hiçbir şey hissetmeyebilir veya kişide karın ağrısı, vajinal kanama ve/veya gastrointestinal semptomlar oluşabilir. Abdominal gebelik vakalarının çoğuna ultrason ile tanı konulabilir. Tanı, ultrason cihazını kullanan kişinin becerisine bağlıdır. Her 8000 gebeliğin yaklaşık 714'ü ektopik gebeliktir. Her 1000 ektopik gebeliğin %1,4'ü abdominal gebeliktir. Her 8000 gebeliğin 1'i abdominal gebeliktir. Irina Vlah Irina Vlah (d. 26 Şubat 1974, Komrat), Gagavuz siyasetçi, Gagavuzya'nın 8. başkanı. 22 Mart 2015 tarihinde Gagavuzya başkanı seçildi. Moldova Parlamentosu'nda iki dönem görev yaptı. AtatÃ¼rk Camii Atatürk Camii şu yerlerde bulunmaktadır: İzmir'deki en yüksek binalar listesi İzmir'deki en yüksek binalar listesi, Türkiye'nin üçüncü büyük şehri olan İzmir'deki en yüksek yapıların listesidir. Dolar Üçlemesi Dolar Üçlemesi (İtalyanca: "Trilogia del dollaro"), bilinen adıyla İsimsiz Adam Üçlemesi, Sergio Leone tarafından yönetilen üç spagetti western filminden oluşan film serisi. Seride Bir Avuç Dolar (1964), Birkaç Dolar İçin (1965) ve İyi, Kötü ve Çirkin (1966) filmleri vadır. Filmler konu olarak birbirinden bağımsızdır. Clint Eastwood başrol olarak her üç filmde de gözükmektedir. Filmlerin dağıtıcısı United Artists'tir. Seri, Spagetti Western türünün kurulmasıyla bilinen hale gelmiştir ve daha birçok spagetti western filmlerinin oluşturulmasına ilham kaynağı olmuştur. Üç film sürekli tüm zamanların en iyi Western filmleri arasında yer almaktadır. Magna Graecia Magna Graecia ya da Büyük Yunanistan (, "Megálē Hellás"), Antik Yunan koloni çağında İtalyanın Güneyi ve Sicilya Adasını belirtmek için kullanılan coğrafi bir adlandırmadır. Bölgedeki mevcut yoğun Yunan kolonilerine atıfta bulunarak, bu toprakların Yunan kültür sahasının bir parçası olduğunu vurgulamak için kullanılır. Güney İtalya'nın önemli şehirlerinden Napoli ve Taranto gibi birçok şehir antik çağda kurulan Yunan kolonilerden gelir. Yine bir Yunan kolonisi olan Siraküza'da doğan Arşimet bölgede yetişen önemli isimlerdendir. Günümüzde bölgede yaşayan Yunan kökenlileri Griko denir. Jules Bianchi Jules Bianchi (3 Ağustos 1989 - 17 Temmuz 2015), Fransız eski Formula 1 pilotu. Fransa'nın Nice kentinde dünyaya gelmiştir. Motor sporlarına karting ile başlamış, 2007 yılında karting yarışlarını bırakarak Formula Renault serisinde mücadele etmeye başlamıştır. 2007'de Formula Renault 2.0'da, 2009'da Formula 3 Euro Series'te şampiyon olmuş, aynı sene GP2 Asia Series'te yarışmaya başlamış ve 2010 sezonunda GP2 pilotu olmuştur. GP2'de pistlere çıktığı dönemde, Scuderia Ferrari takımında test sürücülüğü yapmıştır. 2012 sezonunda Ferrari tarafından Force India takımına kiralanmış ve yeni takımında da yedek pilot olmuş, yarışların antrenman turlarında piste çıkmıştır. 2013 sezonu öncesinde, sözleşmesi feshedilen Luiz Razia'nın yerine, Marussia F1 takımında pilotluğa başlamış ve 2014 sezonunda da devam etmiştir. 5 Ekim 2014 tarihinde, Japonya'nın da etkilendiği Phanfone Tayfunu sebebiyle oluşan sağanak yağmur altında, Suzuka Pisti'nde 2014 Japonya Grand Prix düzenlenmiş; 43. turda aracının kontrolünü kaybeden Bianchi, daha önce kaza yapan bir başka aracı kaldıran kurtarma vincine çarpmıştır. Kaza sonrasında Bianchi'nin bilincini kaybettiği rapor edilmiş, kaza alanında ilk yardım uygulanmış ve pistin sağlık merkezine taşınmıştır. Sonrasında hastaneye gönderilmesi kararlaştırılmış; hava koşulları nedeniyle helikopter ile ulaşım uygun olmadığından, 15 km uzaklıktaki en yakın hastaneye, polis eskortu altında 32 dakikalık yolculuk ile ulaştırılmıştır. Hastanede ağır kafa travması geçirdiği belirlenmiş ve ameliyatlara başlanmıştır. Kasım 2014'te yapay komadan uyandırılmış ve doğduğu kent olan Nice'te bulunan üniversite hastanesine taşınmıştır. Kazadan 9 ay sonra, 17 Temmuz 2015 tarihinde hayatını kaybettiği duyrulmuştur. 21 Temmuz gününde Nice Katedrali'nde cenaze töreni düzenlenmiştir. Muhammed Tayyib OkiÃ§ Muhammed Tayyib Okiç (Boşnakça , d. 1 Aralık 1902, Gračanica - v. 9 Mart 1977, Erzurum), Bosnalı hadis profesörü Bosna-Hersek reisu'l-ulemâ yardımcısı Hafız Mehmed Tevfik Efendi'nin oğludur. Saraybosna'da ilköğrenimini, rüştiyeyi ve modern ilahiyat koleji olan Okruzna Medresa'yı tamamladı. Zagreb Üniversitesi'nde Latin Dili ve Edebiyatı kursundan mezun oldu. Paris'te Sorbonne Üniversitesi Edebiyat Fakültesi'nden lisans öğrenimini tamamladı. Arkasından Tunus'ta ez-Zeytûne Üniversitesi'nde ihtisasını Arap Dili ve Edebiyatı üzerine yaptı. Okiç, çalışma hayatını 1934-1941 yıllarında Saraybosna'da öğretmen olarak başladı. II. Dünya Savaşı sırasında Alman Nazi yanlısı Hırvatistan'ın parçası hâline gelen Bosna-Hersek'te Almanlarca sekiz ay boyunca gözaltına alındı. 1945'te savaştan sonra Türkiye'ye gelen Okiç, beş yıl süreyle Başbakanlık Arşivi'nde araştırmacı olarak çalıştı. 1949 yılında da yeni kurulan Ankara Üniversitesi İlahiyat Fakültesi'nde hadis profesörü olarak tayin edildi. Kendisi sadece bu üniversitenin değil, aynı zamanda Erzurum, Konya ve İstanbul ilahiyat fakültelerinin kurucularından sayılır. 1950'den itibaren aynı üniversitede tefsir ilmi dersleri de vermeye başladı. Bu görevilerini 1969 yılına kadar devam ettiren Profesör Okiç, aynı zamanda 1964-71 yılları arasında Konya Yüksek İslam Enstitüsü'nde tefsir dersleri verdi. Türk vatandaşlığına geçmediğinden bu çalışmalarını sözleşmeli olarak sürdürebilen Okiç, sözleşmesi uzatılmayınca 1969'da Ankara Üniversitesi İlahiyat Fakültesi'nden ayrılmak zorunda kaldı. 1971'de sözleşmesi Yüksek İslam Enstitüsü'nde de yenilenmeyince birkaç sene açıkta kaldı. Prof. Tayyip Okiç, üniversitede çalıştığı yıllarda yetiştirdiği talebeler arasında Prof. Dr. İhsan Süreyya Sırma ve Prof. Dr. Mehmed Said Hatiboğlu gibi Türkiye'nin yirmiden fazla ilahiyat fakültelerinde araştırma yapan şahsiyetlerin önemli bir kısmı bulunmaktadır. 2010 yılında Saraybosna'da Prof. Tayyip Okiç Sempozyumu düzenlenmiştir. Okiç, 9 Mart 1977'de Erzurum'da vefat etti. Cenaze namazı dönemin Diyanet İşleri Başkanı Süleyman Ateş tarafından kıldırıldı. Vasiyeti üzerine Saraybosna'ya nakledilerek oradaki Bare Mezarlığı'na defnedildi. Chrysler Crossfire Chrysler Crossfire, Chrysler tarafından 2003-2007 yılları arasında üretilen spor otomobil modelidir. Araç, Almanya'da Osnabrück'teki Karmann fabrikasında üretilmiştir. Crossfire, Daimler ve Chrysler'in birliği sırasında geliştirilmiş olup Mercedes-Benz R170 platformuna dayanmaktadır ve üretimi durmul olan R170 Mercedes-Benz SLK320 parçalarının %80'ini paylaşmaktadır. Başlangıçta 2001 yılında Eric Stoddard tarafından tasarlanan bir konsept otomobil iken 2003 yılında üretime geçmeden önce Andrew Dyson tarafından değşiklikler yapılmıştır. Ayrıca 330 bg (246 kW) güç ve 420 N·m tork üreten süperşarjlı AMG motorlu yüksek performanslı SRT-6 modeli üretilmiştir. Daewoo Espero Daewoo Espero, Daewoo tarafından 1990-1997 yılları arasında üretilen orta sınıf otomobil modelidir. Araç teknik olarak GM J platformuna dayanmaktadır ve gövdesi Bertone tarafından tasarlanmıştır. Espero, Nexia ile birlikte Avrupa'ya ihraç edilen ilk Daewoo modelidir. Navy Log Navy Log, başlangıçta CBS'de bir sezon için yayınlanan bir Amerikan drama antoloji dizisi. Amerika Birleşik Devletler Donanması'nın tarihinin en büyük hayatta kalma savaş hikâyelerini konu alır. Dizi 20 Eylül 1955 tarihinde yayına başladı ama ertesi yıl 25 Eylül 1958 tarihinde ABC kanalına transfer olmuştur. Program toplamda üç sezon ve 102 bölüm yayınlandı. Tarım politikası Tarım politikası, yerli tarım ile ilgili bir dizi yasayla yabancı tarım ürünlerinin ithalatını açıklar. Hükûmetler yerli tarım ürünü pazarında belli bir hedefe ulaşmak için tarım politikaları uygularlar. Garantili arz seviyesi, fiyat istikrarı, ürün kalitesi, ürün seçimi, arazi kullanımı ve istihdam gibi çıktılar içerebilir. Ekibastuz Ekibastuz (; ), Kazakistan'ın kuzeydoğusunda Pavlodar Eyaleti'nde bulunan bir şehirdir. Şehrin nüfusu 2009 yılı itibarı ile 125,012'dir. Ekibastuz'a Ekibastuz Havalimanı hizmet vermektedir. Ekibastuz'da GRES-1 ve GRES-2 olmak üzere iki adet kömürle çalışan elektrik santrali bulunmakta olup GRES-2, 419.7 metre ile dünyanın en uzun bacasıdır. Ayrıca Ekibastuz-Kokshetau iletim hattı ile Ekibastuz'dan Kökşetav şehrine elektrik verilmektedir. H1Z1 H1Z1 Daybreak Game Company (eski Sony Online Entertainment) tarafından geliştirilmekte olan post apokaliptik dünyada zombilerle ve diğer oyuncularla mücadele etmeniz gereken bir hayatta kalma oyunudur. H1Z1 adı altında King of the Kill ve Just Survive olarak iki farklı oyun vardır. King Of The Kill modunda kısaca sadece öldürme odaklı olan ve haritada canlı kalabilen son kişi olma hedeflenen moddur. H1Z1 oyunu Microsoft Windows ve Play Station 4 platformlarÄ±nda oynanabilmektedir. Firmanın Şubat 2016 tarihinde yaptığı açıklamaya göre oyun iki farklı oyuna bölünmekle beraber H1Z1'in devre dışı kalacağını belirtmiştir. Shah Alam Shah Alam, Malezya'nın Selangor eyaletinin başkentidir. Şehir başkent Kuala Lumpur'un 25 kilometre batısında yer almaktadır. Yüzölçümü 290,3 km² olan şehrin nüfusu 2011 yılı itibarı ile 646,890'dır. Shah Alam, Kuala Lumpur 1974 yılında federal bölge haline getirilince 1978 yılında eyaletin başkenti oldu. Shah Alem inşa edildiğinde dünyanın en yüksek minarelerine sahip olan Sultan Selahaddin Abdülaziz Camii'ne ev sahipliği yapmaktadır. Modüler aritmetik Modüler aritmetik, tamsayılarda kullanılan bir hesap yöntemidir. Saatin her on iki saatte bir yinelenmesi gibi "modül" denen belli bir değere gelindiğinde yeniden sıfıra dönülmesiyle olur. Birçok eski kültürde insanlar modüler aritmetikte söz etmişlerdir. Çinlilerin kalan teoremi buna örnek verilebilir. Çağdaş gösterimi ile tanımını Carl Friedrich Gauss açıklamıştır. Kaifeng Kaifeng (), Çin'in Henan eyaletinde bulunan bir il düzeyi şehirdir. Şehir, Sarı Nehrin güney kıyısında yer almaktadır. Yüzölçümü 6,247 km² olan şehrin nüfusu 2010 yılı itibarı ile 5 milyona yakındır. Kaifeng, bir zamanlar Song Hanedanı'nın başkentiydi. Kaifeng, batıda eyalet merkezi Zhengzhou, kuzeybatıda Xinxiang, doğuda Shangqiu, güneydoğuda Zhoukou ve güneybatıda Xuchang il düzeyi şehirleri ile kuzeydoğuda Shandong eyaleti ile komşudur. Kaifeng, 11. yüzyılda altın çağını yaşamış olup 1013-1127 yılları arasında dünyanın en büyük şehri olduğu tahmin edilmektedir. Şehrin posta romanizasyonu "Kaifeng". Çincedeki tek karakterlik kısaltması 汴 (Biàn). Tarihi olarak şu isimlerle de bilinmiştir: "Kaifeng" ismi ilk kez Çin'in M.Ö. 2. yüzyılda Çin (Qin) Hanedanı tarafından fethinin ardından ortaya çıktı ve kelime anlamıyla "sınırları genişlet" anlamına gelir. Şehrin ismi özgün olarak Qifeng (啓封) idi, ancak Liu Qi (İmparator Jing)'ye ilişkin adlandırma tabusu nedeniyle "qi" hecesi, esasen eş anlamlı "kai" hecesiyle değiştirildi. Kaifeng şehri beş semt ve beş ilçeye oluşmaktadır. Further Further, The Chemical Brothers'ın yedinci stüdyo albümü. 14 Haziran 2010'da Freestyle Dust ve Parlophone etiketiyle yayınlandı. "Further", grubun konuk sanatçılara yer vermediği ilk albümü oldu. Üç şarkıda Stephanie Dosen vokalleriyle yer aldı. Albümdeki sekiz parçanın her biri için Adam Smith ve Marcus Lyal yönetmenliğinde çekilen kısa filmler DVD formatında albümle birlikte satışa sunuldu. Albüm, 2011 Grammy Ödülleri'nde En İyi Dans/Elektronika Albümü ödülüne aday gösterildi, ancak ödülü kendi adını taşıyan albümüyle La Roux kazandı. Smesnitsa Smesnitsa (Makedonca: Смесница, Arnavutça: Smesnica), Kuzey Makedonya'nın kuzeyinde bir köydür. Zelenikova Belediyesi'ne bağlı olan köyün nüfusu 2002 sayımlarına göre 104'tür. 1950'lerde ve 60'larda Türkiye'ye göçen Türklerden sonra köyün nüfusu ağırlıklı olarak Arnavut'tur. Köy Vardar nehri ve Kadina Reka nehrinin birleştiği yerde bulunur. Köy Üsküp'ün 23 km güneydoğusundadır. Sıcak ve ılıman bir iklim hakimdir; Smesnitsa'da belirgin yağış görülmektedir. En kurak aylarda bile yağış miktarı oldukça fazladır. Köppen-Geiger'e göre iklim Cfa'dır. Yıllık ortalama yağış miktarı 515 mm'dir. 30 mm yağışla ağustos yılın en kurak ayıdır. Ortalama 59 mm yağış miktarıyla en fazla yağış mayıs ayında görülmektedir. Smesnitsa'nın yıllık ortalama sıcaklığı 12,2'dir. 22,5 sıcaklıkla temmuz yılın en sıcak ayıdır. Ocak ayında ortalama sıcaklık 0,5 olup yılın en düşük ortalamasıdır. Şor ağzı , Hakasça Hakasça'nın Şor ağzı — Hakasça'nın yerel bir ağzı. Geçmişte Şor Dağları, Dağlık Şorya'dan (17.yy. başı — 19. asır ortası) Hakasya'ya gelen Şor Türklerinin, Şor dilinin özelliklerini de koruyup Hakasça ile uyumlaşmış halidir. Günümüzde Hakasça'nın bir ağzı konumundadır. Hakasyada Taştıp rayonunda ormanlık alanlarda yaşamaktadırlar. Açıkça Şorca'nın şeklini korumuştur. Tıva Türkçesine de çok yakındır. Ağızda dikkat çekici unsurlar yer alır. "e" sesi literatürde"i" ("ede" literatürel dilde "idi"); ses değişimlerinden bazısı ise "ş, j" olup literatürel dilde "s, z," iledir; fonemde "m, b, p," değişimleri görülür. Eklerde "-çar" sözü literatürde "-ça", "—çe" şeklinde olup misal verilirse ("turçar" yerine "turça"); "çathan", — çetken . Şor diyalektiğinin şu şekli bulunur "—çan, —çın, — çin" ("parçın", "kilgin" olmaktadır. Literatür dilde ise "parçathan, kilçetken"). 1969 yılında N.N. Mejekov tarafından yapılan doktora tezinde Şor ağzının monografisi hazırlanmıştır. Asit-baz homeostazı Asit-baz homeostazı insan homeostazının asitler ve bazlar arasındaki denge (pH) ile ilgilenen dalıdır. İnsan dokuları küçük pH değişikliklerine oldukça hassastır; bu nedenle pH'ı düzenleyen güçlü mekanizmalar vardır. Uygun pH aralığının dışındaki pH değerlerinde proteinler denatüre olur, enzimlerin çalışması durur ve kişi hayatını kaybedebilir. Vücut sıvılarının pH değerleri çok dar aralıklarda sürekli sabit tutulur. Solunum sistemi, böbrekler ve tampon sistemleri kan asit-baz dengesini sağlamada görevlidir. Böylece arteriyal kan pH'ı 7,38 ve 7,42 arasında tutulur. Bazı tampon sistemleri hidrojen iyonlarını bağlayarak pH değişimlerini önler. Bikarbonat ve amonyak ekstrasellüler sıvıdaki, proteinler ve fosfat ise intrasellüler sıvıdaki tamponlayıcılardır. Hatipoğlu Hatipoğlu bir özel isim olup şu kişiler veya yerler kastedilmiş olabilir: Taştıp aymağı Taştıp aymağı (Hakasça: Таштып аймағы / Taştıp aymağı) — Rusya Federasyonu'na bağlı özerk Türk cumhuriyetlerinden Hakasyanın belediyeli olarak idari ilçesi. İdari merkezi — Taştıp köyüdür. Taştıp ilçesi Hakasyanın güney kesiminde yer alır. Krasnoyarsk krayı, Kemerova Oblastı, Altay Cumhuriyeti ve Tıva Cumhuriyeti ile ilçe sınırı vardır. Yüzölçümü 19690 km²dir. Ortalama nüfus yoğunluğu km başına — 0,8 kişidir. 1989 nüfus sayımına göre: Ruslar — % 73,2 , Hakas Türkleri − % 21,2 , Ukraynalılar — % 1,4 , Almanlar — % 0,9 oranı kadardır. Yahudi Muharebe Örgütü Yahudi Muharebe Örgütü, 28 Temmuz 1942 yılında oluşturulan yeraltı direniş örgütüdür. Örgütü kuranlarda Varşova Gettosu'nda yaşayanlardı. Kurulma sebebi ise Yahudilerin bu gettodan alınıp ölüm kamplarına gönderilmesidir. En büyük eylemde burada gerçekleşti (bkz: Varşova Gettosu Ayaklanması). Örgütün amacı II. Dünya Savaşı sırasında Almanlar tarafından başlatılan Holokost'u engellemektir. Örgüte sol görüşlü Siyonistler katılım gösterdi. Anti-Faşist Blok, Bund, Hashomer Hatzair, Dror, Cukunft, Akiba ve Poale Zion bu örgüte katılan Siyonist örgütlenmelerdir. Örgüt Polonya Sosyalist Partisi'in kontrolündeydi. Örgütün ilk komutanı Mordechai Anielewicz'dir. Armia Krajowa, Gwardia Ludowa, ve daha sonra bunun yerini alacak Armia Ludowa silah konusunda hem eğtim verdi hem de donanımını sağladı. Varşova Gettosu Ayaklanması'nda kızıl bayraklarla çatışmıştır. Tomakomai Tomakomai ( "Tomakomai-shi"), Japonya'nın Hokkaidō prefektörlüğüne bağlı Iburi alt prefektörlüğünde bulunan bir şehirdir. Yüzölçümü 561.49 km² olan şehrin nüfusu 29 Şubat 2012 itibarı ile 174,216 olup Hokkaidō'nun en büyük beşinci şehridir. Saha Türklerinde kişi adları Saha Türkleri antroponimi (Rusça: Якутские имена‎)— Saha (Sakha) Türkleri tarafından kullanımı yaygın kişi adları çoğunlukla Türk dili ve Rus dili menşelidir. Rusçadan da öbür Türk halklarında olduğu gibi faydalanılmışsa da Sahaca'ya uydurulmuştur. Saha dili, köken olarak Türk diline dayandığı için kişi adlarında Türk dili adların yaygın olduğu görülür. Erkek adlarÄ±: Kız adları: MÃ¡rta Lacza Márta Lacza (d. 2 Aralık 1946), Macar grafik sanatçısı ve portre ressamı. 1967'de üniversite eğitimini tamamlayıp sanat resim ve grafik alanına yöneldi. 28 Ağustos 2015'te ölen kendisi gibi ressam olan eşi Dékány Ágoston ile Budapeşte'de yaşadılar. Lacza, bir dönem üniversitelerde resim alanında ders de vermiştir. 1974-1998 arası birçok sergi düzenlemiş olan Lacza, Macaristan'ın dünya çapında resim ve grafik sanatçılarından birisidir. Lacza, 1980 ve 1983 yılları arasında Derkovits bursunu ve 1983 yılında Munkácsi ödülünü kazanmıştır. Kendisi üzerine ulusal Macar televizyonunda 40 dakikalık bir program yayınlanmıştır. Belçika'daki uluslararası "Frans Masereel Rijkscentrum voor graphite" grafik sanatçıları etkinlik serisinin en başından beri davetli katılımcısı olmuştur. Ayrıca Norveç "Atelier Nord" katılımcısıdır. Kilise vergisi Kilise vergisi, din işleri için kilise üyelerinden toplanan vergilere denir. Bu uygulama Almanya, Danimarka ve İtalya gibi ülkelerde görülmektedir. Bu verginin amacı kilise için yapılan harcamanın adil olmasını sağlamak ve kiliseden yararlanmayan kişilerden vergi almamaktır. Lean On "Lean On", Major Lazer'ın Danimarkalı şarkıcı MØ tarafından seslendirilen bir şarkısı. Prodüktörlüğünü Major Lazer ve DJ Snake'in üstlendiği şarkı, Major Lazer'ın üçüncü stüdyo albümü "Peace Is the Mission"ın çıkış single'ı olarak 2 Mart 2015'te Mad Decent tarafından yayınlandı. "Lean On" trap, EDM ve elektropop etkileri taşıyan bir dancehall ve moombahton şarkısıdır. "Lean On", ticarî anlamda dikkat çekici bir başarı gösterdi. Amerika Birleşik Devletleri "Billboard" Hot 100 listesinde dört ve İngiltere 45'likler listesinde iki numaraya yükseldi. Dünya çapında Avustralya, Danimarka, Hollanda ve Yeni Zelanda'nın da aralarında olduğu birkaç ülkede bir numaraya yükselmeyi başardı. Şarkı için Maharaştra, Hindistan'da çekilen video klip 23 Mart 2015'te yayınlandı. Video klip Ocak 2016 itibarıyla YouTube'da 1 milyarı aşkın izlenme sayısına ulaştı. Eynular Eynular (ya da Äynu, Aynu, Abdal, ve Ayni) Çin'in batı kesiminde yer alan Sincan Uygur Özerk Bölgesi'nde yaşayan bir toplum. Nüfusları 30.000 kişidir. Çoğunlukla Taklamakan Çölü dolayında yaşarlar. Eynuların kökeni tartışmalıdır. Bazı tarihçiler tarafından İran'dan göç ettikleri ve İran kökenli olarak belirtilmektedir. Eynu dilinde Farsça kelimeler çok vardır. Eynuların kendi diline Eynuca denir ve Türkçe ile Farsça çok birbirine girmiştir. Fakat çoğunlukla Türkçe kelimeler yaygındır. Eynuca sadece evde konuşulur, dışarıda Uygur Türkçesi konuşurlar. Bir alt kültür özelliklerini gösterirler. Eynular kendilerini "Abdal" olarak da tanımlarlar. Uygur Türkleri ile evlilikler yaygın değildir. Buna karşılık Çin hükûmeti Eynu halkını Uygur saymaktadır. Eynular Müslümanlığın Şiilik mezhebindendirler. Uygur Türkleri'nde ise Sünniliktir. Bess Armstrong Bess Armstrong (11 Aralık 1953, Baltimore), Amerikalı oyuncu. 1983 yapımı "Jaws 3" filmiyle tanındı. Vanderley Dias Marinho Vanderley Dias Marinho (d. 29 Aralık 1987) Brezilyalı futbolcudur. SL Benfica'da forma giymektedir. Ölümcül Takip (film) Ölümcül Takip (İngilizce: "Survivor"), James McTeigue tarafından yönetilen ve Philip Shelby tarafından yazılan 2015 yapımı ABD-Birleşik Krallık casusluk ve gerilim filmi. Başrollerinde Milla Jovovich, Pierce Brosnan ve Dylan McDermott yer almaktadır. ABD'de 29 Mayıs 2015'te gösterime giren film, Birleşik Krallık'ta 5 Haziran 2015'te yayımlandı. James May James Daniel May (d. 16 Ocak 1963, Bristol) bir ingiliz sunucu ve gazetecisidir. Birçok kişi tarafından Richard Hammond ve Jeremy Clarkson ile sundukları ve hazırladıkları Top Gear isimli program ile bilinmektedir. James May aynı zamanda birçok teknoloji, modern zamanlar ve kültür gibi konularda yaptığı televizyon programları ile bilinmektedir. Otomobiller ile ilgili The Daily Telegraph gazetesinde köşe yazarlığı yapmaktadır. Ölümcül Takip Ölümcül Takip şu anlamlara gelebilir: Sinyal-gürültü oranı Sinyal-gürültü oranı, arka plandaki gürültü seviyesiyle istenilen sinyalin düzeyini karşılaştıran bir ölçüdür. Bu gürültü gücünün sinyal gücüne oranı olarak tanımlanır. Genellikle desibelle açıklanır. Molla Bey Camii Molla Bey Camii, Kütahya'nın Pirler Mahallesi'nde bulunan Osmanlı devri eseri cami. Kütahya eşrafından Müfti zade İbrahim Ethem Bey tarafından 1855'te yaptırılmıştır. İbrahim Ethem Bey camiyi eşi Esma Hanım için, kütüphaneyi babası Abdurrahman Efendi için, minareyi annesi Fadik Hanım için, medrese; sıbyan mektebi, şadırvan ve sebilleri de kendi adına yaptırmıştır. Cami iki katlı olup yarı kâgirdir. Cami avlusunda medrese odaları ile kütüphanesi bulunur. Türkiye'de ilk Kur'an kursu izni 1934 senesinde Kütahya Müftüsü Hafız İbrahim Akgün Hoca'ya, Molla Bey Camii'ne verilmiştir. Cami avlusunun kuzeyinde, yanında hazîresi bulunan kütüphane binası kârgir olup özelliğini bozmadan bugünlere kadar gelmeyi başarmıştır. Kütüphane geniş silmeli mermer kapısı ve üzerinde ışınlarla bezenmiş kitabesi ve iki yanında geniş penceresi ile XIX. yüzyıl Osmanlı Mimarisi özelliğini aksettirmektedir. Doğu ve batı duvarlarının kapıya yakın yerinde de aynı tip pencereler vardır. Kare biçimindeki bu yapının tavanı geniş aynalı tonoz biçiminde bağdadi olup çatısı kiremit örtülüdür. Kütüphanenin batısında külliyenin banisi Müftü zade İbrahim Ethem Bey (Molla Bey) ve ailesinin kabirlerinin bulunduğu hazîre vardır. Kütahya Dar-ül Hadis'i yıkıldığı zaman kitapları önce bu kütüphaneye daha sonra da Vahid Paşa Kütüphanesi'ne aktarılmıştır. İbrahim Bey Koca müfti diye şöhret bulan Hacı Abdurrahman Efendi'nin oğludur. Müfti zade olduğu için "Molla Bey" diye bilinir. Babası Abdurrahman Efendi bin Osman Andız Köyün'dendir. Abdurrahman Efendi 1832 senesinde Kütahya müftüsü iken Halil Kâmilî Ağa (Paşa) tarafından yaptırılmış olan Muvakkithâne'ye mütevelli olmuştur. İbrahim Ethem Bey; babasına gösterilen hürmet sebebiyle nüfuz kazanmış ve o sayede kapıcıbaşılık rütbesine nâil olmuştur. Daha sonraları memlekete ait işlerde gösterdiği faaliyet ve gayretten dolayı Bursa eyaleti müşiri Dilâver Paşa'nın isteği üzerine 1842 senesinde istablı âmire müdürlüğü rütbesini almıştır. İbrahim Ethem Bey 1846 tarihinde Kilisli Münip Paşa'nın yerine Kütahya Kaymakamlığı'na (mülhak mutasarrıf) tayin edilip 1847 senesinde ayrılarak yerine Osman Seyfi Bey gelmiştir. İbrahim Bey 1858'de vefat etmiş olup kabri medresenin avlusundaki hazîrededir. Molla İbrahim Bey, cami, medrese ve kütüphanesinin vakfiyesini 1855 senesinde tanzim ettirmiştir. İbrahim Ethem Bey 1846 senesinde Kütahya muhassılı iken Pirler Mahallesi'nde Hacı Fatma Hanım'ın yaptırdığı mektebi tamir ve mektep ile altındaki çeşme ve diğer üç çeşmeye Kuruçay Köyü yakınındaki Çarık Değirmeni'ni vakfetmiştir. İki yanında kemerli, tonozlu iki dükkân arasından bir koridorla girilen giriş kapısında kitabe bulunur. Koridorun sonundan soldan ahşap U şeklindeki merdivenden camiye çıkılır. Sağda eskiden depo ve müderris odası olarak kullanılan dernek idarehanesi vardır. Caminin arkasındaki avluda bir şadırvan ve karşısında bir kütüphane ile yanında yakınları ile beraber külliyenin banisi Molla Bey olarak bilinen İbrahim Ethem Bey'in de kabirlerinin bulunduğu hazîre bulunmaktadır. Caminin üst katına ahşap merdivenden yukarı çıkıldığında kitabeli minareye çıkış kapısı, solda avluya bakan camlı ve ahşap bir çıkma (tahtı boş) ve sağda da camiye giriş kapısı (kitabeli) ve iki pencere bulunur. Cami kare planlı ve ahşap olup ahşap minberi ve kuzeyindeki müezzin mahfilinin üzerinde yine ahşap bir merdivenle çıkılan kadınlar mahfili vardır. Bekir Subaşı Hadisesi Bekir Subaşı Olayı ya da Bekir Subaşı Vakası, 1623 yılında Osmanlı idaresindeki Bağdat'taki idarecilerin sebebiyet verdiği ve anılan kentin Safevî Devleti tarafından kuşatılarak alınmasına neden olan isyan ve kargaşa. Kanuni Sultan Süleyman'ın ölümünden sonra tahta çıkan II. Selim, III. Murad ve III. Mehmed devlet idaresi ve askerî konularla yeterince ilgilenmemişler, çocuk yaşta tahta çıkan I. Ahmed ve aklî melekeleri bozuk I. Mustafa'nın dönemlerinde bocalama devam etmişti (Kanuni 46 yıllık saltanatında 13 kez sefere çıkarken, 1566-1621 arasındaki 45 yıllık dönemde altı padişah sadece tek sefere çıkmıştı). Bunun sonucunda Osmanlı Devleti ekonomik anlamda 1580'den itibaren enflasyon derdiyle uğraşırken, Cezayir, Tunus, Libya, Mısır ve Habeş gibi uzak eyaletlerde devlet otoritesi simgesel bir konuma gerilemiş, Celali isyanlarıyla Anadolu, Suriye ve Lübnan da kargaşaya sürüklenmişti. Bu dönemde İran ile yapılan savaşlarda Osmanlı orduları 1514 tarihli Çaldıran Muharebesi'nden beri süregelen üstünlüğünü kaybetmiş, Şah Abbas komutasındaki ve modernize edilmiş Safevi ordusuna karşı 1603-1612 ve 1615-1618 yıllarındaki savaşlarda ciddi yenilgilere uğrayarak geniş topraklar kaybetmişlerdi. 1618 yılında 14 yaşında tahta geçen II. Osman devlet yönetiminde ve başarı kazanılamayan Osmanlı-Lehistan Savaşı (1620-1621) sonrasında orduda ıslahat yapmak istemiş, ancak büyük bir isyan sonucunda tahttan indirilerek 20 Mayıs 1622 tarihinde öldürülmüştü. Bu olayın ardından birçok eyalette arka arkaya ayaklanmalar, düzensizlikler ve kargaşalar baş göstermişti. Bu ayaklanmalardan biri de Bağdat'ta çıktı. Osmanlı Devleti'nde Duraklama dönemi olarak adlandırılan bu devrede Safevî Devleti 1587 yılında Şah Abbas'ın tahta çıkmasının ardından süratli bir gelişme dönemi yaşıyordu. Abbas önce devletin kuruluşunda önemli rol oynayan Türkmen Kızılbaş aşiretleriyle 1590 yılından itibaren mücadele ederek bunların güçlerini kırmış ve merkezi yönetimi güçlendirmişti. 1592 yılında Osmanlı etkisindeki Gilan'ı da ülkesine katan Abbas, 1594 yılında Luristan ayaklanmasını bastırmış, 1601 yılındaysa Laristan'ı ülkesine katmıştı. Basra Körfezi'ne inen Abbas, 1602 yılında Portekiz nüfuzundaki Bahreyn'i İran'a bağladı, 1622 yılında ise İngiliz donanmasıyla ortak yapılan bir harekatla Hürmüz'ü ele geçirerek Portekizlilerin Basra Körfezi'nde bir yüzyıla yakın süren egemenliğini sona erdirmişti. 1594-1599 arasında Özbek Hanlığı'nı yenilgiye uğratarak Horasan ve Herat'ı tekrar ülkesine katan Abbas, Batı'da 1603-1607 arasında Osmanlılara 1578-1590 savaşında kaybettiği tüm toprakları almış, ardından tekrar doğuya yönelerek Babür İmparatorluğu'ndan Kandehar'ı geri almayı başarmıştı. 1623 yılı geldiğinde Safevi Devleti batıda Osmanlılar, kuzeyde Özbekler, güneyde Portekizliler ve doğuda Babürlüleri mağlup etmiş bir şekilde Şah İsmail dönemindeki sınırlarına aşağı yukarı ulaşmış ve gözünü 1534 yılında kaybedilmiş Bağdat ve Irak'a dikmişti. Osmanlı Devleti'nin derin karışıklıklara sürüklenmesi ve Bağdat'taki ayaklanma Şah Abbas'a bu fırsatı verdi. Burada bir süreden beri Beylerbeyi Yusuf Paşa ile Subaşı Bekir arasında var olan sürtüşme sonunda Yusuf Paşa'nın öldürülmesiyle sonuçlandı. Eyaletin idaresine el koyan, uydurma bir beratla paşa unvanı alan ve beylerbeyi alametleri kuşanan Bekir Subaşı'nın bu hareketleri İstanbul tarafından asi sayılmasına neden oldu ve üzerine Diyarbekir Beylerbeyi Hafız Ahmed Paşa serdarlığında bir ordu gönderildi. Osmanlı serdarı tarafından kuşatılan Bağdat'ta mahsur kalan Bekir Subaşı çareyi Safevilerin Luristan hâkimi Kasım Han'dan yardım istemekte buldu. Onun göndereceği bir miktar askerle Osmanlı ordusunun çekileceğini umuyordu. Ancak Kasım Han'a yolladığı elçinin onun yerine Şah Abbas'a gitmesiyle olaylar farklı gelişti. Bağdat'ı kolaylıkla ele geçirme fırsatını bu kez kaçırmak istemeyen Şah Abbas hemen harekete geçerek Bağdat valiliğine tayin edildiğini bildiren bir belgeyi hemen bazı hediyelerle birlikte Bekir Subaşı'ya gönderdi. Ardından Karçakay Han'ı otuz bin kişilik bir orduyla Şehriban'a, Safi-kulu Han'ı da bir miktar askerle şehri teslim almak üzere Bağdat'a yolladı. Kendisi de kutsal yerleri ziyaret ve Şiîleri Sünnî zulmünden kurtarmak bahanesiyle sefer hazırlıklarına başladı. Aslında Şah Abbas, Uzun Ahmed meselesinde olduğu gibi bir sürprizle karşılaşma ihtimaline karşı Bağdat yakınlarında bulunmayı ve gerektiği takdirde duruma bizzat el koymayı planlıyordu. Nigel Hawthorne Nigel Hawthorne (d. 5 Nisan 1929, Coventry - ö. 26 Aralık 2001, Hertfordshire), dünyaca ünlü İngiliz aktör. İngiltere'nin Coventry kentinde 1929 yılında doğan Nigel Hawthorne, Güney Afrika'da büyüdü ve 1950-1960 yılları arasında İngiltere'de tiyatro kariyerine başladı. Ancak dünya çapında ününü Emret Bakanım'da "Sir Humphrey Appleby" karakteriyle kazandı. Üçkağıtçı devlet adamlarının bozguna uğrattığı talihsiz bir bakanın canlandırıldığı hicivli diziyi, dönemin Başbakanı Margaret Thatcher`ında sevdiği belirtilmişti. Hawthorne, 1991 yılında Shadowlands oyununda yazar C.S. Lewis yorumuyla Tony Ödülü'ne, "3. George`un Çılgınlığı" (The Madness of George III) oyunuyla 1992 yılında en iyi aktör dalında "Oliver Ödülü" 'ne layık görülmüştü. "Kral George`un Çılgınlığı" oyunun film uyarlamasıyla Oscar ödülüne aday gösterilen Nigel Hawthorne'a, 1999 yılında Kraliçe Elizabeth tarafından "Sir" unvanı verilmiştir. İngiltere'nin "Emret Bakanım" (Yes Minister) adlı televizyon dizisinde "Sir Humphrey Appleby" karakterini canlandıran Nigel Hawthorne 72 yaşında öldü. 2016 Eurovision Şarkı Yarışması'nda Finlandiya Finlandiya, İsveç'nın başkenti Stockholm'da yapılan 2016 Eurovision Şarkı Yarışması'na katılımını onaylamıştır. Finlandiya'nın şarkısı ve şarkıcısı Finlandiya kanalı Yleisradio (Yle) tarafından düzenlenen "Uuden Musiikin Kilpailu" (UMK) adlı yarışma ile seçilmiştir. Finlandiya'yı Sandhja, Milos Rosas, Heikki Korhonen, Petri Matara ve Markus Savijoki yazarlığında Sing It Away adlı şarkısıyla Sandhja temsil etmiştir. Finlandiya 10 Mayıs 2016 tarihinde yapılan Eurovision Şarkı Yarışması'nın birinci yarı finalinde yer almıştır. Birinci yarı finalde Sing It Away şarkısı açılış şarkısı yani 1. sırada çıkmış ve gecenin sonunda 14 Mayıs 2016 tarihinde yapılan finale çıkmayı başaramamıştır. Daha sonradan Finlandiya'nın yarı finalde 18 ülke arasından 51 puanla 15. olarak çıkamadığı açıklanmıştır. 2016 Yarışması öncesinde, Finlandiya 1961 yılında bu yana Eurovision Şarkı Yarışması'na kırk dokuz kez katılmıştı. Finlandiya ilk kez Lordi tarafından seslendirilen "Hard Rock Hallelujah" ile 2006 yılında yarışmayı kazandı. 2014 yılında Finlandiya 2006'daki zaferlerinden sonra en iyi dereceyi almış, ülkelerini temsil eden Softengine grubunun seslendirmiş olduğu "Something Better" adlı şarkıyla finale yükselmiş, finalde de 11. olmuştur. Finlandiya kanalı YLE genellikle temsilcisini Ulusal final ile seçmiş, 2012 yılına kadar Ulusal finalin ismi Eurovisiut, 2012 yılından bu yana Uuden Musiikin Kilpailu (UMK) ile temsilcisini seçmeye devam etmektedir. 26 Mayıs 2015 tarihinde Finlandiya kanalı 2016 Eurovision Şarkı Yarışması'na katılacaklarını duyurmuş, aynı zamanda seçim sistemi hakkında bilgi vermiş, temsilcilerini önceki dört yılda olduğu gibi Uuden Musiikin Kilpailu 2016 adlı Ulusal Final ile seçeceklerini belirtmiştir. Uuden Musiikin Kilpailu 2016, Finlandiya'nın 2016 Eurovision Şarkı Yarışması'nda yarışacağı şarkıyı seçmesi için düzenlenen ulusal finalin beşincidir. Yarışmanın Yarı finalleri 6, 13 ve 20 Şubat 2016 tarihlerinde finali ise 27 Şubat 2016 tarihinde gerçekleştirilecektir. Yarışmanın sunuculuğunu oyuncu ve şarkıcı Roope Salminen ve 2013 Eurovision Şarkı Yarışması'nda Finlandiya'yı temsil eden Krista Siegfrids üstlenmiştir. Yle 5 Haziran 2015 tarihinde yarışmanın kurallarını yayınlamıştır. Yarışmanın formatı ve kuralları önceki yıllarda olduğu gibi olacaktır. Yazar ve şarkıcı(ların) yarışmaya katılabilmeleri için en az Finlandiya vatandaşı olmaları ya da uzun bir süre Finlandiya'da yaşamamış olmaları ve Avrupa Yayın Birliği'nin kuralları gereğince yarışmacıların yarışmanın yapıldığı vakitte 16 yaşında olmaları gerekmektedir. Yarışmaya katılmak isteyen şarkıcılar şarkılarının demo sürümlerini 1 Eylül ile 8 Eylül 2015 tarihleri arasında ulusal kanallarına gönderebilecektir. Şarkılar üç dakikadan uzun olabilecektir fakat EBU'nun belirlediği kurallar gereğince yarışma öncesinde üç dakikaya indirilmesi gerekecektir. Katılımcılar 12 Ocak 2016 tarihinde kamuoyuna duyurulmuştur. Jüri paneli UMK 2016 gösterilerinde yer almayacak, geçen yıl olduğu gibi gösteriler öncesi canlı performans günü uygulanmayacak ve katılımcılar bütün gösterilerde performanslarını canlı sergilemişlerdir. Katılımcılar şarkılarını 30 Ocak 2016 tarihinde tanıtmış, oluşturulan jüriler Essi Hellén, Mikko Silvennoinen, Jaana Pelkonen ve Tommi Manninen yarışmadaki en iyi şarkının ve klibi seçmiştir. Birinci yarı final gösterisi 6 Şubat 2016 tarihinde yapılmış ve halk oylamaları sonucunda en yüksek puanı alan altı katılımcıdan üçü finale yükselmiştir. İkinci yarı final gösterisi 13 Şubat 2016 tarihinde yapılmış ve halk oylamaları sonucunda en yüksek puanı alan altı katılımcıdan üçü finale yükselmiştir. Üçüncü yarı final gösterisi 20 Şubat 2016 tarihinde yapılmış ve halk oylamaları sonucunda en yüksek puanı alan altı katılımcıdan üçü finale yükselmiştir. Final 27 Şubat 2016 tarihinde yapılmış yarı finallerden yükselen üçer katılımcı yarışmıştır. "Sing It Away" adlı şarkısıyla Sandhja yarışmanın kazananı olmuştur. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerindeki ülkeler kim yakınsa aynı fanusta yer almıştır. 25 Ocak 2016 tarihinde, özel kura çekimi töreninde, hangi yarı finalin hangi yarısında yer alacağı belirlenmiştir. Finlandiya, 10 Mayıs 2016 tarihindeki birinci yarı finalde yarışmasına karar verilmiş, ve Yarı final'in birinci yarısında yer alacağı belirlenmiştir. 2016'nın bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlenmiştir. Yarışmanın yönetmenleri Finlandiya'nın Yunanistan'dan önce 1. sırada sahne almasına karar vermiştir. Finlandiya'da yarışmanın tüm gösterileri Fince dilinde Yle TV2 kanalında Mikko Silvennoinen'in yorumu eşliğinde ve İsveççe dilinde ise TV Finland kanalında Eva Frantz ve Johan Lindroos'un yorumu eşliğinde ̹̹̹̹̹̹̘yayınlanmıştır. Finlandiya'nın jüri oylamasında 12 puanını Jussi-Pekka Rantan okumuştur. Sandhja teknik provaları 2 ve 6 Mayıs tarihlerinde gerçekleştirmiş, Kostümlü provaları ise 9 ve 10 Mayıs tarihlerinde gerçekleştirmiştir. 9 Mayıstaki Jüri gösterisinde jüriler katılımcı ülkeleri izlemiş ve performanslarına göre puanlamıştır. Finlandiya'nın performansında Sandhja mavi tulum giymiş, ona eşlik eden beş vokali siyah kıyafetler giymiştir. Sahnede Sandhja vokalistlerle birlikte dans figürleri sergilemiştir. LED ekranlara mor renk yansıtılmıştır. Sahnede Sandhja'ya beş vokal eşlik etmiştir: Heini Ikonen, Reetta Korhonen, Jepa Lambert, Tuuli Ikonen ve Linda Ilves. Gösterinin sonunda, Finlandiya şanslı 10 ülke arasında olmadığı açıklanarak büyük finale çıkmaya hak kazanamamıştır. Daha sonradan Finlandiya'nın 51 puan alarak on beşinci olarak finale çıktığı açıklanmış, puanların 16'sı televoting ve 35 puanı juriden gelmiştir. Yeni oylama sistemi Melodifestivalen'den ilham alınarak oluşturulmuş olup iki aşamadan oluşmaktadır: ilk olarak her ülkenin jüri oylarıyla belirleyeceği 1-8, 10 ve 12 puanlar ve her ülkeden toplanacak olan halk oyları yarışmanın birincisini belirleyecektir. İlk olarak sunucular teker teker ülkelere bağlanarak profesyonel jüri üyeletirinin vereceği oyları 1-8, 10 ve 12 puan şeklinde alacak ve her ülkeden gelen halk oyları kombine edilerek toplu bir şekilde favori şarkılara paylaştırılacaktır. Bu halk oyları sunucular tarafından, en az oyu alan ülkeden başlayarak en çok oy alan ülkeye doğru sıra sıra açıklanacaktır. Eğer bir ülke tele oylama yapamazsa ya da geçersiz sayılırsa, bu ülkenin oyları yarışmanın Referans grubu üyeleri tarafından verilecektir. Bu yeni oylama sistemi yarı finallerde de kullanılmıştır. Aşağıda puan tabloları Finlandiya'ya verilen ve ilk yarı final ve yarışmanın büyük finalinde Finlandiya tarafından verilen ve jüri oylama dökümü ve iki gösteri sırasında yapılan televoting bir dökümünü göstermektedir. Beş kişiden oluşan Fin jüriler şunlardır: Lynn Redgrave "Lynn" Rachel Redgrave, OBE (d. 8 Mart 1943, Londra ; ö. 2 Mayıs 2010; Connecticut), Dünyaca ünlü İngiliz aktris. Oyunculuğa genç yaşta başlayan Lynn, 1960'ların sansasyonel filmi "Georgy Girl'’deki rolüyle tanınmış, özellikle otobiyografik, "Shakespeare for My Father" (Babam için Shakespeare) ve "Nightingale" (Bülbül) oyunlarındaki performansıyla büyük beğeni toplamıştır. Hiçbir zaman kardeşi Vanessa Redgrave kadar ünlü olmasa da "Georgy Girl" ve "Gods and Monsters" filmlerindeki rolleriyle Oscar’a, "Mrs. Warren’s Profession", "Shakespeare for My Father" ve "The Constant Wife" oyunlarındaki performansıyla "Tony Ödülleri" ’ne aday gösterildi. Lynn Redgave son yıllarında ‘"Ugly Betty"’, ‘"Law & Order"’ ve ‘"Desperate Housewives"’ gibi ünlü televizyon dizilerinde çeşitli roller almıştır. Üç kuşak ünlü oyuncular yetiştiren Redgrave ailesinin bağımsız ruhlu ferdi Lynn Redgrave uzun süredir mücadele ettiği göğüs kanseri sonucu 67 yaşında öldü, cenazesi yakılmıştır. Wrexham AFC Wrexham Association Football Club (), Galler'in Wrexham kentinde bulunan bir futbol kulübü. 1864'te kurulmuş olan kulüp, ülkenin en eski spor kulübü olmasının yanı sıra dünyanın en köklü futbol kulüpleri arasında da yer almaktadır. Mayıs 2015 itibarıyla kulübün 4129 üyesi bulunmaktadır. Janet Fielding Janet Fielding (d. Janet Claire Mahoney, 9 Eylül 1953), Avustralyalı oyuncu. Brisbane'de doğan Fielding, "Janet Claire Fielding" adını kullanarak ilk kez "Hammer House of Horror" dizisinin "Charlie Boy" bölümünde oynadı. Ekim 1980'de "Doctor Who" dizisinde yol arkadaşı olacağı açıklandı. 1981 ve 1984 yılları arasında BBC bilimkurgu dizisi "Doctor Who"da Dördüncü ve Beşinci Doktor'un yol arkadaşı Tegan Jovanka rolünde oynadı. 1985 yılında Altıncı Doktor rolünü oynayan Colin Baker'la beraber "Jim'll Fix It" programında yayınlanan "A Fix with Sontarans" skeçinde yer aldı. Yedinci Doktor rolünü oynayan Sylvester McCoy'un ek videosunda Mel karakterini oynadı. 1984 yılında ITV kanalında "Murphy's Mob" adlı çocuk dramasında bir rol aldı. Bir süre oyunculuğa ara veren Fielding 2006 yılında Big Finish Productions tarafından yapılan "Doctor Who" radyo oyunu bölümü "The Gathering" ile geri döndü. 2010 yılında "Cobwebs" ve "The Cradle of the Snake" bölümlerinde Beşinci Doktor'u oynayan Peter Davison ile beraber yer aldı. Geçmişte Tegan rolünü tekrar oynamak istemese de Sileride radyo oyunlarında Tegan rolünü oynayacağını söylemişti. Fielding 1982 yılında "Daily Mirror" editörü Nicholas Davies ile evlendi. 1991 yılında boşandılar. Eylül 2012'de Fielding'in kanserle mücadele ettiği ortaya çıktı. Seleksiyon (genetik algoritma) Seleksiyon (seçilim), gelecek nesilleri üretmek için kullanılacak genomların seçildiği genetik algoritma aşamasıdır. Seçilim süreci genel olarak aşağıdaki gibi gerçeklenebilir: Bu işlemin yeterli sayıda birey seçilene kadar tekrarlanmasıyla gerçekleştirilen yönteme oransal uygunluk seçilimi ya da "rulet tekerleği seçilimi" denir. Hayali bir rulet tekerleği üzerinde her bireyin uygunluk değerine oranla yer kaplayacağı bir düzenek tasavvur edilir, rulet tekerleği her dönüşünde ibrenin denk geldiği birey seçilir. Bireyin rulet tekerleği üzerinde kapladığı alan (uygunluk değeri) ne kadar büyükse seçilme şansı o kadar çoktur. Eğer bir ibre ve çok kez döndürülen bir düzenek yerine, eşit aralıklarla yerleştirilmiş çok sayıda ibre ve bir kez dönüş içeren bir düzenek tasavvur edilirse, bu yönteme rastgele genel örnekleme denir. Nüfustan rastgele seçilmiş bireyler arasında birkaç turnuva düzenlenir ve her turnuvanın galibi seçilir, bu yönteme turnuva seçilimi denir. Bu yöntemlerin yanı sıra sadece uygunluk değeri bir eşik değerinden daha yüksek olan bireylerin dahil olabildiği seçilim yöntemleri de mevcuttur. "Elitist seçilim" en iyi uygunluk değerine sahip sınırlı sayıdaki bireylerin çaprazlama ve mutasyon işlemlerine dahil edilmeden sonraki nesillere doğrudan aktarılması stratejisidir. Tegan Jovanka Tegan Jovanka, Janet Fielding tarafından canlandırılan Birleşik Krallık yapımı kült bilimkurgu dizisi "Doctor Who"da kurgusal bir karakter. Brisbane kökenli bir hostes olan Tegan, 1981 ve 1984 yılları arasında düzenli olarak Dördüncü, Beşinci Doktor'un yol arkadaşı olmuştur. Şira aymağı Şira aymağı (Hakasça: Шира аймағы / Şira aymağı ; Сыра аймағы / Sıra aymağı) — Rusya Federasyonu'na bağlı özerk Türk cumhuriyetlerinden Hakasyanın belediyeli olan bir aymağı. Aymak merkezi — 2009 yılından beri Şira köyüdür. Hakasyanın kuzey kesiminde yer alır. Yüzölçümü 6880 km²dir. Nüfus yoğunluğu ise km²ye 3,89 kişi düşer. 2015 yılı istatistiklerine göre toplam nüfusu 26 775 kişidir. Hakasya ve Krasnoyarsk dolayını Rus istilasına kadar Yenisey Kırgız beyleri Altay ve Sayan Dağlarının olduğu batı yönleri yönetmekteydiler. Altınzarhı (ve Altı Sar) ulus olarak geçmektedir. Büyük Kırgız Kağanlığı yönetiminde dolaydaki Türk toplulukları bütünleşmişlerdi. Eski Türk devlet geleneğinde görülen büyük kağan ve yardımcı hakanlar bulunmaktaydı. Büyük kağanların adlarından bazıları Nomçı, İşey, İrenek olarak kaynaklar belirtir. Ülke yapısı belirli bölümlere ayrılırdı. Bu bölümlere veya oymaklara ayrımda Türk aşiret yapısı dikkate alınırdı. Hangi Türk boyundan geliyorsa kendi içinde denetim mekanızması bulunurdu. Bütün Türk boylarının beyleri ulu kağana bağlı kalırdı. Kağanın buyrukları tutulur ve bu töreye uygun hareket edilirdi. Kaynaklara göre Türk topluluklarına göre adlandırılmış bölge adları şöyledir: Şira aymağı idaresine bağlı 15 belde ve bu beldelere bağlı 37 yerleşim yeri bulunur. SavaÅŸ Buldan Savaş Buldan (1964, Yüksekova, Hakkâri - 4 Haziran 1994, Yığılca, Bolu), Susurluk skandalına karışan Kürt kökenli Türk vatandaşı. Siyasetçi Pervin Buldan'ın eşidir. Haziran 1994'te kimliği bilinmeyen kişilerce kaçırıldı ve öldürüldü. Babasının adı Şükrü olup, Susurluk Raporu'na göre 1979'dan itibaren Yüksekova'da PKK paralelinde faaliyet gösterdi. Mart 1979'da Yüksekova'da meydana gelen olaylarla ilgili olarak yargılandı. Yine Susurluk raporuna göre, 1980'de Kızıltepe ve Diyarbakır'da Kürdistan Ulusal Kurtuluşçuları (KUK) ile PKK arasındaki çatışmalar esnasında bazı PKK mensuplarını evinde barındırdı. 1986'da teyzesinin kızı Pervin Buldan ile evlendi. Haziran 1992 itibarıyla İstanbul'da ikamet ederken, uyuşturucu ticaretinde bulunup ve elde edilen gelirin büyük bir bölümünü PKK'ya aktarmakla suçlandı. 28 Temmuz 1992'de İstanbul Haznedar'da ele geçirilen silah ile ilgili olarak gözaltına alındı ve sevk edildiği Devlet Güvenlik Mahkemesince tutuklandı. Savaş Buldan, 2 Haziran 1994'te İstanbul Yeşilyurt Çınar Oteli'nden, polis kimlikli, polis yelekli ve telsizli sekiz kişi tarafından Adnan Yıldırım ve Hacı Karay'la birlikte kaçırıldı ve sonrasında öldürüldü.. Buldan ve arkadaşlarının cesetleri, 4 Haziran 1994'te Bolu'nun Yığılca ilçesi Melen çayı kenarında bulundu. İşkence yapıldığı, vücudunda yanık izleri görüldüğü, derisinin soyulduğu, göğsüne ve başına kurşun sıkıldığı otopsi raporu ile belgelendi. Tansu Çiller 4 Kasım 1993'te yaptığı bir konuşmada, "Elimizde PKK’ya yardım eden Kürt işadamlarının listesi var. Listede 60 kadar isim bulunuyor. Devlet PKK’yla olduğu gibi, PKK’ya mali destek sağlayanlarla da her biçimde mücadele edecektir." demişti. Cinayet, diğer faili meçhul cinayetlerle birlikte Susurluk Davası'nda söz konusu edildi. Eski özel harekat polisi Ayhan Çarkın’ın Ankara Cumhuriyet Başsavcılığı’nda verdiği ifade sonrası İstanbul ve Bolu-Adapazarı-Sapanca üçgeninde cinayete ilişkin keşifler yapıldı. Pervin Buldan davaya müdahil olma isteğiyle başvurdu. Ayhan Çarkın suikastleri itiraf etmesi sonrasında tahliye edildi. Avrupa İnsan Hakları Mahkemesi, 2004 yılında, yeterli soruşturma yapılmadığı için Avrupa İnsan Hakları Sözleşmesi’nin yaşama hakkıyla ilgili 2’inci maddesinin ihlal edildiğine hükmederek Türk Hükümetini suçlu buldu. Mahkeme "devlet memurlarının cinayetle ilgilerinin yeterince araştırılmaması, Susurluk Raporunda adı geçen özel timle Savaş Buldan cinayeti arasında bağlantı olasılığının göz ardı edilmiş olması" gibi gerekçelerle, davacı Nejdet Buldan’a masraflar da dahil olmak üzere 16 bin Euro, Savaş Buldan’ın dul eşi ve çocuklarına da toplam 10 bin Euro tazminat ödenmesine karar verdi. Bir dönem Yüksekova belediye başkanlığı yapan ve Savaş Buldan'ın ağabeyi olan Nejdet Buldan, kardeşinin öldürülmesinden sonra ölüm tehditleri aldığı gerekçesiyle Avrupa'ya gitmiş, 19 yıl sonra 2014'te yeniden Türk vatandaşlığına geçerek Türkiye'ye dönmüş ve 2011 yılında "Savaşa Mektuplar" adında bir kitap yazmıştır. Mehmet Ağar, İbrahim Şahin, Korkut Eken ve Ayhan Çarkın'ın aralarında bulunduğu 19 kişi hakkında, Savaş Buldan, Behçet Cantürk, Namık Erdoğan gibi isimlerin de öldürüldüğü faili meçhul cinayetler hakkında "cürüm işlemek amacıyla kurulan silahlı örgütün faaliyeti çerçevesinde adam öldürmek" gerekçesiyle hapis cezası istenen bir dava açıldı. Millî İstihbarat Teşkilatı Kontrterör Dairesi eski başkanı Mehmet Eymür davada verdiği ifadede, "Yapılan bütün eylemelerin MGK'den çıkan kararlar ile MİT'e geldiğini ve öldürmelerin de bu çerçevede yapıldığını" belirtti. Eymür ifadesinde, MİT haber elemanı Tarık Ümit'in Savaş Buldan'ı Yeşilyurt Çınar Oteli'nden aldığını, Buldan'ın "serbest bırakılması için arabasındaki 165 bin dolar, daha sonra da 1 milyon dolar vermeyi" teklif ettiğini, Ümit'in bu teklifi kabul etmeyip Buldan'ı Düzce’de infaz edildiği yere götürdüğünü ve burada sorguladığını, Buldan'ın eski İstanbul Emniyet Müdür Yardımcısı Hüseyin Kocadağ'a 300 bin dolar rüşvet verdiğini ve "uyuşturucu parasını PKK'ya yardım ettiğini" itiraf ettiğini ve bu nedenle Buldan'ı bizzat Ümit'in infaz ettiğini dile getirdi. Ümit'in işlediği bu ve diğer cinayetleri adli makamlara neden intikal ettirmediği sorulduğunda Eymür, “Ama devlet adına yaptığını söyledi” demekle yetindi. Battleground (2015) Battleground (2015) WWE tarafından 19 Temmuz 2015'te St. Louis, Missouri'deki Scottrade Center'da düzenlenmiş üçüncü geleneksel Battleground profesyonel güreş izle ve öde etkinliği'dir. Gölge (şarkı) "Gölge", Demet Akalın'ın "Pırlanta" albümünün ikinci teklisidir. Şarkının söz ve müziği Elif Nun İçelli'ye, düzenlemesi ise Erdem Kınay'a aittir. Jaguar XJ Jaguar XJ, Jaguar Cars tarafından 1968 yılından bu yana üretilen full-size lüks otomobiller serisidir. Jaguar XJ, Britanya kraliyet ailesi ve Birleşik Krallık başbakanının resmi makam araçlarından biridir. Temmuz 2019 itibarıyla üretimi durdurulmuştur. https://www.motor1.com/news/352183/jaguar-xj-production-end-july/ Aston Martin DB9 Aston Martin DB9, Aston Martin tarafından 2004 yılından bu yana üretilen iki kişilik grand tourer otomobil modelidir. DB9, ilk kez 2003 Frankfurt Otomobil Fuarı'nda tanıtılmış olup DB7'nin yerini almıştır. Araç, coupé veya Volante adı ile bilinen cabriolet gövde tiplerine sahiptir. Araç, Aston Martin'in Gaydon fabrikasında üretilen ilk modelidir. Aston Martin DB9'un tasarımı Ian Callum ve Henrik Fisker tarafından gerçekleştirilmiş olup araç çoğunlukla alüminyumdan üretilmiştir. Araç, Aston Martin DBS'de de bulunan VH platformunu kullanmaktadır. DB9, Aston Martin V12 Vanquish'ten alınan 5.9 L V12 motor ile güçlendirilmiş olup aracın son hızı 295 km/h'dir (183 mph) ve 0–100 km/h hıza 4.1 saniyede çıkmaktadır. Mustafa KaraÃ§eper Mustafa Karaçeper (d. 13 Nisan 1957 Erzincan, Refahiye-Kürelik) Türk Halk Müziği Sanatçısı, Bağlama Üstadı ve Müzik Yönetmeni. Küçük yaşlarda ailesi ile birlikte İstanbula yerleşen Mustafa Karaçeper, çocukluğunu, hayat ve müzik yaşsantısını ağırlıklı olarak İstanbulda geçirdi. Bir bekcinin oğlu olan Mustafa Karaçeper, bağlama ile 12 yaşında tanıştı ve pratikten yetişmesine rağmen ilerleyen yıllarda bu konudaki merakını, çalışkanlılığı ve sahip olduğu büyük yeteneğiyle birleştirmesi ile birlikte bağlamayı ustaca çalabilmeyi başardı. 1970’li yılların orta ve sonlarında