olarak görev aldı. Dalida daha çocukken viyolonsel ve şarkıcılık dersleri aldı. 1951'de bir güzellik ajansına girdi ve ardından da Kahire'de bir moda evinde model olarak çalışmaya başladı. 1954'te Mısır Güzellik Kraliçesi seçildi. Bu yıllarda bir yönetmen olan Marc de Gastyne ile tanıştı ve ardında evlenip Paris'e gitti. Burada eşinin bağlantılarının da yardımıyla bazı filmlerde rol aldı. Güzelliğine rağmen, ilk filmlerinde pek başarılı olamadı ama varyete şovlar ve kabarelerde Fransızca,İtalyanca,Arapça ve diğer dillerde şarkılar söyledi.Dalida sahne adıydı. Şarkıcı olarak Dalida ismini kullandı.İkinci singılı olan Bambino'yla erken şöhrete kavuştu.1957'de Paris Olympia'nın açılışında Charles Aznavour ile birlikte bulundu ve aynı yıl Gilbert Bécaud'ya vokalistlik yaptı.Daha sonra Türkçe dahil olmak üzere bir sürü dilde şarkılar söyleyen Dalida , dünya turnelerine çıktı.70'lerde Léo Ferré'nin 'Avec le temps' ı, SergeLama'nın 'Je suis malade' ı gibi büyük klasikleri yorumlamaya başladı. 1974 yılında 'il venait d'avoir 18 ans' ve 'Gigi l'amoroso' isimli şarkıları ile dünya çapında ödüller aldı. 1973 yılında ise Alain Delon ile birlikte, o herkesin bildiği efsanevi düet: 'Paroles paroles' u gerçekleştirdi. Dalida şarkılarını, Fransızca, İtalyanca, Arapça, Almanca, İspanyolca, İbranice, İngilizce, Danca, Japonca ve Yunanca olarak 10 dilde icra etmiştir. Kariyerinde 500 Fransızca şarkı bulunmaktadır. Bunların 200'ü İtalyancaya, 300'ü ise diğer dillere çevrildi. Dünya çapında 150 milyon albüm satmıştır. Aynı zamanda pek çok ödül kazanan Dalida 55 kez Altın Plak almıştır. Hayatındaki bu şan ve şöhrete rağmen, kişisel hayatı zorluklarla,dramla ve trajedi ile doludur.1961'de akıl hocası olan Lucien Morisse ile evlenmiştir. Evlilik birkaç ay sürmüş, Jean Sobieski(Amerikalı Aktris Leelee Sobieski'nin babası) ile ilişkisi başlayınca bitmiştir. 1967'de yeni aşkı olan İtalyan şarkıcı Luigi Tenco intihar etmiş, Dalida da intihara kalkışmıştır. Daha sonra Richard Chanfray ile birlikte gösterişli bir hayat sürdüren Dalida, Chanfray'ın intiharı ile karşı karşıya kalmıştır. Bu acıları es geçip şarkı söylemeye devam eden Dalida kendi anlatımıyla hayatın anlamının küçük olduğunu belirtmiş ve kişiliği geliştirmek için çok zaman harcamıştı. Buna Nepal'a gidip Hinduizm dinini araştırması da dahildir. 3 Mayıs 1987'de Montmartre'daki evinde aşırı dozda uyku ilacı alarak intihar etmiştir. Şöyle bir not bırakmıştır: "Hayat artık çekilmez hale geldi. Beni affedin." Mezarı Paris'te Montmartre Mezarlığı'ndadır. Mezarında normal haliyle birebir yapılmış bir heykeli bulunmaktadır. 1997'de Montmartre semtinde Girardon ve Abreuvoir caddelerinin köşesindeki meydana büstü konulmuş ve meydanın ismi Dalida Meydanı olmuştur. 2001'de ise Fransız Posta İdaresi adına posta pulu çıkarmıştır. Farmakokinetik Farmakokinetik, farmakoloji biliminin ilaçların vücuda emilimi, dağılımı, dönüşümü ve atılması gibi süreçlerini matematiksel modeller kurarak inceleyen bir alt dalıdır. Farmakokinetik genel olarak dört ana bölümden oluşur: İlacın uygulama yerinden kan veya lenf dolaşımına geçmesidir. İlaç emilimini değiştiren bazı etkenler vardır. Bunlar ilaç molekülüne ait olabileceği gibi (örneğin molekül büyüklüğü, ilacın yağda çözünürlüğü, iyonize olup olmadığı) ilaç uygulanan bireye ait de olabilir (örneğin ilacın uygulandığı dokunun emilimi sağlayacak yüzey alanının büyüklüğü, oradan geçen kan miktarı, kan akımını yavaşlatan bazı hastalıkların olup olmaması) İlacın, uygulandığı yerden emildikten sonra önce kan dolaşımına ardından da vücuda dağılması olayıdır. İlaçlar kanda albümin gibi büyük proteinlere bağlanarak taşınır. Bu bağlanma % olarak ifade edilir ve albümine bağlı olan ilaç kısmı damardan dışarı çıkamaz (ne dokuya geçip etki gösterir, ne de yıkım veya atılım organına geçer). Bu nedenle proteine yüksek oranda bağlanan ilaçların etki süresi uzundur. İlacın karaciğer veya diğer dokular tarafından kimyasal olarak başka maddelere (metabolit) dönüştürülmesidir. Vücuda giren çeşitli kimyasal maddeleri etkisizleştirmek (detoksifiye etmek) için KARACİĞER oksidaz enzim sistemi (mikrozomal enzimler veya sitokrom p450 enzimleri olarak da bilinir) bu olaydan sorumludur. Vücuttaki diğer enzimlerden farklı olarak mikrozomal enzimler daha önce hiç karşılaşılmamış olan bir maddeyi (örneğin bir ilacı) tanıyıp onu etkisizleştirmek için molekülü parçalamak ve/veya bir başka molekül eklemek suretiyle başka maddelere dönüştürür (metabolitler). İlacın ve veya metabolitinin idrar, safra, solunum havası gibi yollar aracılığıyla vücuttan atılmasıdır. Bu işlev başlıca böbrekten atılım ile gerçekleştirilir. İdrar oluşumunun hızı, miktarı, ilacın proteinlere bağlanma oranı, idrar pH'sı gibi etkenler ilacın veya metabolitinin atılım hızı ve miktarını belirler ilaçlar vücuda alındıktan sonra lipofilik değerlerine göre kompartmanlara homojen veya heterojen dağılırlar. vücut sıvısı 42 lt olmasına karşılık, vücuttaki plazma ilaç konsantrasyonunu bulmak için sanal bir dağılım hacmine gerek duyulur. bu terim ilacın bazı dokularda birikmesi sonucu oluşan plazma konsantrasyonu düşümünün kompanse edilmesi için oluşturulmuştur. bazı ilaçlarda sanal dağılım hacmi 350 l'ye kadar çıkar. GNOME Files GNOME Files (GNOME Dosyalar), önceki adıyla Nautilus, GNOME masaüstü ortamının resmi dosya yöneticisidir. GNOME Files, önceleri Nautilus adıyla Eazel adlı eski şirketin baş projesi olarak geliştirilmeye başlandı. Şirketin, geliştiricileri işten çıkarmasıyla beraber Nautilus'un gelişimi, özgür yazılım toplulukları tarafından devam ettirildi. Nautilus, 2001 yılında GNOME 1.4 numaralı sürümünde Midnight Commander yerine kullanılmaya başlandı. GNOME 2.0 sürümünden itibaren GNOME'un varsayılan dosya yöneticisi olarak gelmektedir. GNOME Files, GNU Genel Kamu Lisansı ile lisanslı bir özgür yazılımdır. VHDL VHDL sayısal devrelerin tasarlanması ve denenmesi amacıyla yaygın olarak kullanılan bir donanım tanımlama dilidir. Dilin adı "yüksek hızlı tümleşik devreler için donanım tanımlama dili" teriminin İngilizce karşılığı olan "Very high speed integrated circuit Hardware Description Language" tümcesindeki sözcüklerin baş harflerinin bir araya getirilmesiyle oluşturulmuştur. VHDL'nin özellikleri aşağıdaki gibidir: VHDL ile programlama üç temel bölümden oluşur; Batı Marksizmi Batı Marksizmi, ilk olarak genel anlamda Perry Anderson'un Batı Marksizmi Üzerine Düşünceler kitabında bahsettiği anlamda, 19. yüzyıldan ve 20. yüzyıla Marksizmin Batı'daki hikâyesinden oluşur. Bu anlamda Marks'ın eserinden bugüne kadarki gelişimi, ayrışmaları, iç bölümlenmeleri, farklılıklarıyla teorik ve politik bir sistematik öğreti olarak Marksizmin Batı düşüncesindeki ve pratiğindeki yeri değerlendirilir. Karl Kautsky ve Lenin'in tartışmaları da bu bağlamda genel anlamdaki bu Batı Marksizmi içinde yer alır. Daha özgül olaraksa 20.yüzyılın başlarından itibaren Fransa, Almanya ve İtalya'da ortaya çıkan Marksist düşünürlerin yönelimlerinden oluşan eğilimlerin bileşkesini ifade etmektedir "Batı Marksizmi" terimi. Antonio Gramsci, Georg Lukács, Karl Korsch ile başlatılan ve "klasik-sonrası Marksizm" olarak adlandırılan dönem, bir anlamda Batı Marksizmi'nin başlangıç evresidir. Onların ardından pek çok Marksist düşünür Marksizmin iç-kuramsal-politik sorunlarına farklı yönelimlerde cevaplar bulmaya çalıştı ve bunların genel ifadesi Batı Marksizmi olarak adlandırıldı. Pek cok ismi sıralamak mümkün olmakla birlikte, özellikle Frankfurt Okulu ve Louis Althusser'in bu isimlere eklenmesi zorunludur. Bazı İngiliz akademisyenleri (E.P.Thompson gibi) ve özgün bir Marksist olarak Sartre'ı buraya katmak mümkündür. Bu yönelim, somut olmaktan çok soyut, politik olmaktan çok teorik nitelikte bir konumdan hareket etti ve bu alanda çalıştı. Tam da böyle olduğu için Batı marksizmini Marksizm içinde bir sapma ve zaaf olarak değerlendirmek genel bir eğilimdir; özellikle ana akım olarak kabul edilen Politik-pratik icindeki Marksizmler bu alanı tümüyle yok saymaktadır. Bununla birlikte, Batı Marksizmi içinde yer alan bu düşünürler, geliştirdikleri kuramsal argümanlarla yalnızca Marksizm içinde degil, Marksizm dışında da etkili oldular ve günümüze kadar uzanan teorik-politik tartışmaların merkezinde durdular. Perry Anderson, Batı Marksizmi'nin ortaya çıkışını ve yaygınlaşmasını, bir dizi ekonomik ve sosyal olayla bağlantılandırır. Bu olgular sonucunda, Marksizmin siyasal alandan giderek üniversitelere ve araştirma merkezlerine kaydığını belirtir. Bu kayma sonucunda Marksizmin yalnızca etkinlikleri değil ilgileri de farklılaşmıştır der. Alt-yapının ve sınıfların analizinden, İdeolojinin ve kültür gibi üst-yapı kurumlarının analizine geçiştir kastedilen. Batı Marksizmini oluşturan teorisyenler, işçi hareketinden kopuk aydınlardır. Tüm bunların sonucunda batı Marksizmi genelde bir zaaf olarak değerlendirilmekte ve bu kişiler reformist olarak ele alınmaktadır. Batı Marksizmden beklenen yeniden politik alanda yer almaları ya da politik hareketlerle buluşmalarıydı, ancak bu düşünürler bir şekilde kuramsal düzlemde Marksizmi sınırlarına vardırdılar. Bugün Gramsci, Frankfurt Okulu ve Althusser üzerinden Marksizm-dışına çıkış söz konusudur, bu anlamda örneğin Post-Marksizm olarak bilinen eğilim tamamen Batı Marksizmi denilen alanın bir ürünüdür. Batı Marksizmi, Marksizmden Marksizm-sonrasına geçişin kuramsal evresini oluşturdu; ancak bu düşünürlerin etkilerinin ve önermelerinin Marksizm-içi meselelerden çok daha ötelere gitmesinin söz konusu olduğu da unutulmamalıdır. Kültür kuramı, İdeoloji teorisi, Özne, Kimlik, Hegemonya ve benzeri konular bu düşünürler olmaksızın bugünkü noktaya gelemezlerdi. Batı Marksizminin, Marksizmin sorunları olarak ortaya koydukları ve çözmeye çalıştıkları meseleler ve bu çözüm arayışında ürettikleri kavramlar bir andan sonra Marksizmi geçersizleştiren argümanlara dönüştü. FarmasÃ¶tik kimya Medisinal ya da farmasötik kimya kimya ile eczacılığın kesiştiği noktadaki etkin madde dizaynı, organik sentez ve ilaçlar geliştirmek ile ilgili bilimsel daldır. Medisinal kimya yeni terapotik kullanım için uygun olan kimyasal oluşumların tanımlanması, sentezi ve geliştirilmesini içerir. Ayrıca halihazırdaki ilaçların biyolojik özellikleri, kantitatif yapı-etki ilişkileri üzerinde çalışır. Farmasötik kimya ilaçların kalite durumu üzerine odaklanarak ilaçların amacına uygunluğunun sağlanmasını amaçlar. Medisinal Kimya organik kimyayı; biyokimya, computational kimya, farmakoloji, moleküler biyoloji, istatistik, vücut kimyası ile birleştiren çok alt dalları olan bir bilim dalıdır. İlacın keşfinde ilk aşama istenen biyolojik özellikleri gösteren bileşenlerin bulunması için birçok maddenin taranarak sonuçta yeni aktif bileşenlerin teşhisidir. Bu aktif bileşenlerin kaynağı bitkiler, hayvanlar veya mantarlar gibi doğal olabilir. Diğer yandan bu keşiflerin kaynağı sentetik de olabilir. Otomatik makinelerdeki gelişmeler sonucunda araştırma süreci çok hızlanmış ve bu süreç makineleşerek otomatikleşmiştir. İlacın keşfinin ikinci aşaması, bileşiğin farmakofor biyolojik özelliklerini geliştirmek için, darbelerin sentetik olarak değiştirilmesini gerektirmektedir. Murat Hacıoğlu Murat Hacıoğlu, (d. 10 Haziran 1979, Ardeşen), Türk eski millî futbolcudur. Futbola MKE Ankaragücü altyapısında başladı ve burada oynamanın avantajıyla Türkiye genç millî takımlar için erken keşfedildi. Yaşı as takım için oynama seviyesine geldiğinde as takım antrenmanlarına çıkmaya başladı ve resmî karşılaşmalarda maç kadrosuna dahil edildi. Böylelikle Ankaragücü için ilk resmî karşılaşmasına 18 Ocak 1998 tarihinde Galatasaray'a karşı oynanan Süper Lig karşılaşmasında çıktı. Sezon sonu takımdan ayrılarak Şekerspor'la 28 Temmuz 1998 tarihinde profesyonelliğe mukavelesi imzalyarak buraya transfer oldu. Hacıoğlu 2004-2005 sezonunda Diyarbakırspor takımından Fenerbahçe'ye transfer oldu. Bu transfer Diyarbakırspor'da tepkiyle karşılandı. 2004-2005 sezonu sonunda Konyaspor'a 1 yıllığına kiralanmıştır. Forvet mevkiinde sol tarafta oynamaktadır. Fenerbahçe'deki ilk maçı, 14 Temmuz 2004'te SV Waldhof Mannheim - Fenerbahçe hazırlık maçıdır. Fenerbahçe'deki ilk resmi maçı, 6 Ağustos 2004 tarihinde oynanan Çaykur Rizespor-Fenerbahçe, lig maçıdır. Futbola MKE Ankaragücü alt yapısında başlayan Murat, aynı zamanda Ankara 50.Yıl Lisesi futbol takımıyla Peru'nun Lima kentinde 1997'de düzenlenen Liseler arası turnuvda Dünya şampiyonluğu yaşamıştır. Şekerspor ve Bursaspor'da geçen 4 sezondan sonra Diyarbakırspor'a ardından Fenerbahçe'ye transfer oldu. Bir yıl sonra Konyaspor'a kiralık gitti ve tekrar Fenerbahçe'ye geri döndü ama genç yaşında yedek kulübesinde oturmak istemediğinden dolayı Ankaraspor'a transfer oldu. 2008 - 2009 döneminde Murat Hacıoğlu Kocaelispor'da top koşturmuştur. 2009-2010 transfer döneminde Denizlispor ile sözleşme imzalamıştır. 2010-11 sezonu itibarıyla Altay'da top koşturmaktadır. Sezon sonu sözleşmesinin bitimiyle serbest kaldı ve bunun üzerine daha önce forma giydiği 1. Lig ekiplerinden Çaykur Rizespor'a transfer oldu. 2012-13 sezonu öncesi sözleşmesi feshedildi ve devre arasında Gaziosmanpaşa'ya transfer oldu. 2014-2015 sezonunda Ankara kulüplerinden Etimesgut Belediyespor'a transfer oldu. Sezon sonunda takımı ile birlikte şampiyon olarak 2. Lige yükselmeye hak kazandı. 23 kez millî takımlara çağrılan Murat Hacıoğlu, 4 kez Türkiye U-17, 10 kez Türkiye U-21, 1 kez Türkiye A2 ve 4 kez de Türkiye forması olmak üzere toplam 19 kez millî formayı giymiştir. Kuzey Kıbrıs Türk Cumhuriyeti'ndeki yerleşim yerleri listesi Bu sayfada Kuzey Kıbrıs Türk Cumhuriyeti'nin yerleşim yerlerinin listesini ve eski isimlerini bulabilirsiniz. "Kuzey Kıbrıs Türk Cumhuriyeti"nin adı ilk kez 1983 yılında kullanıma geçmiştir. Bu ülkenin coğrafyası 1983 yılına kadar 3 ilçeye ayrılmaktaydı. Listemizdede KKTC'nin toplam 199 yerleşim yeri bu üç ilçeye paylaştırılmıştı: Aşağıdaki yerleşim yeri isimleri "Yeni isim - Eski isim" olarak yazılmıştır. Kıbrıs Cumhuriyeti idari kaza yapılanmasındaki bazı yerleşim birimleri KKTC idari yapılanmasında oluşturulan Güzelyurt ve İskele ilçelerine bağlanmıştır. Bu değişiklikten sonraki yerleşim yerleri dağılımı: Uçan balık Uçan balık, Exocoetidae familyasını oluşturan balık türlerinin ortak adı. 64 cinsten oluşan familyaya ait balıklar yüzgeçlerini kanat olarak kullanıp kısa mesafeleri uçabilirler. Çoğunun görünüşleri sardalyalara benzer ama bunlarla akrabalıkları yoktur. Uçan balıklar özellikle tropik ve subtropik denizlerde bulunurlar. Bu familyanın [[Türkiye\]\]'deki "[[Exocoetus volitans]]" türü, güney [[Ege denizi]] ve [[Akdeniz]]'de bulunur. Boyları 45 cm'ye kadar ulaşabilir. Bilinen en eski uçan veya kayan balık fosili, 235-242 milyon yıl önceye ait Potanichthys xingyiensis'tir, Ancak bu balık modern uçan balıklarla bir akrabalığı yoktur. Modern uçan balıklar 66 milyon yıl önce bağımsız bir tür olarak ortaya çıkmıştır. Mayıs 2008'de Japon NHK televizyonundan bir ekip Yakushima Adası açıklarında bir uçan balığı görüntülediler. Balık havada 45 saniye kaldı. Bundan önceki rekor 42 saniye idi. Uçan balıkların uçuşları genel olarak 50 metre civarındadır, fakat dalgaları ve akıntıları kullanarak 400 metreye kadar uzağa gidebilirler. Hızları saatte 70 kilometreye varabilir. En fazla uçuş yüksekliği deniz seviyesinden 6 metre yukarıdadır. Bazen yanlışlıkla küçük teknelerin içine düşebilirler. Uçan balıklar sudan dışarı sıçrayabilmek için kuyruklarını saniyede 70 kereye kadar sallarlar. Daha sonra havalanmayı sağlaması için ön yüzgeçlerini yana açıp hafif aşağı doğru çevirirler. Suyun üzerinde kaymayı bitirdiklerinde yüzgeçlerini tekrar kapatır veya kuyruklarını suya vurarak yeniden başka bir yöne doğru kayarlar. Uçan balıklar Japonya, Vietnam, Çin ve Endonezya'da ticari olarak ağ veya kepçe ile avlanmaktadır. Salomon Adalrında balıklar uçarken kanoların üstünde elde tutulan ağlarla yakalanırlar. Balıklar el feneri ışığına gelmektedir, avlanma sadece ayışığı olmadığı günlerde yapılmaktadır. Japon mutfağında kurutulmuş olarak tüketilir veya tobiko adı verilen sushi yapımında kullanılır. Uçan balıklar Tayvan'da Orkide Adaları'nda yaşayan Tao halkının da günlük diyetlerinde yer alır. Uçan balıklar 'Uçan balık ülkesi' olarak adlandırılan Barbados'un milli yiyeceği kabul edilir. Barbados pasaportunun üzerinde hologram olarak bulunur. Uçan balıklar Venezuela'da bulunan Orinoko Irmağının etrafı ile Barbados etrafında plankton tarafından zengin Atlantik mercanlarının arasında göç ederler. Ancak günümüzde göç en fazla 120 km ötede bulunan Tobago adasına kadar sürmektedir. Uçan balık avcılığı Tobago ve Barbados arasında diplomatik sorunlara yol açmaktadır. [[Kategori:Uçan balıkgiller| ]] [[Kategori:Hayvan uçuşu]] Akdeniz uçan balığı Akdeniz uçan balığı ("Exocoetus volitans"), Exocoetidae familyasına Akdeniz'e özgü bir balık türü. Antik çağın büyük düşünürü Aristoteles'in yazılarında bile sözü edilmektedir. Akdeniz uçan balığı 200 metreye kadar uçabilir. Güney Ege ve Akdeniz'de dibe inmeden deniz yüzeyinde yaşar. Bazen büyük balıklardan kurtulmak, bazen de 80 km/sa.'i bulan yüzme hızı gereği, su yüzeyinden 25–50 cm yükselip büyük kanatlarıyla 2-13 sn. ve 50–250 m'lik planör uçuşları yapar. Bu uçma şekli kuşların uçuşu gibi değildir; balık sudan dışarıya sıçrar, göğüs ve karın yüzgeçlerini gerip yelken olarak kullanır ve böylece 200 metreye kadar havada ilerleyebilir. Tekrar suyla temasa geldiğinde, kuyruk yüzgeci ile yaptığı çok hızlı bir hareket ile tekrar havalanabilir. Bunu birkaç kez peşpeşe tekrarlayabilir. Genelde balıkların bu uçma kabiliyetlerini kendilerini yemek isteyen büyük balıklardan kaçmak için kullandıkları düşünülür.Saros körfezindede bulunurlar kıyıya yakın sığ kumlukta insan tarafından sıkıştırılınca kaçmak için hızlanıp 40–50 cm su yüzeyinden yükselerek 70-80 metre uçar. Alexander von Humboldt ise uçan balıkların bunu sırf keyiflerinden yaptıklarını savunmuştur. Planktonlar, omurgasızlar ve yavru balıklarla beslenir. Boyu 20–30 cm. olabilir. Thanatos (anlam ayrımı) Buz Devri 2: Erime Başlıyor Buz Devri 2, yönetmenliğini Carlos Saldanha'nın üstlendiği, Blue Sky Studios tarafından 2006'da yapılan bir animasyon film. Tahmini 80.000.000 dolarlık bütçesine karşılık 428.500.000 dolar gişe hasılatı yaparak dünya listesinde 20. sıraya oturmuştur. Buz Devri'nden hatırlayacağımız, tüylü mamut Manny, bir smilodon Diego ve üç parmaklı tembel hayvan Sid bu filmde de mevcut, film Buz Devri'nin sonunda bir vadide yaşayan karakterlerin, erimeyle oluşacak su baskınından kaçışını konu alıyor. Manfred (mamut) hala kendi türünden biriyle karşılaşmamıştır. Dünya'da kalan son mamut olduğuna inanmaya başlarken Ellie ile tanışır, ancak Ellie kendisinin mamut olduğunu kabul etmemektedir. Kardeşlerim dediği Eddie ve Crash, ilk filmden tanıdığımız karakterlere katılır ve su baskınından kaçış başlar. Scrat (firavun faresi) bu filmde de bir önceki gibi arada sırada ortaya çıkıp meşe palamudunu kovalamaya devam ediyor. Ebrary Ebrary, 30.000'in üzerinde elektronik tam metin kitap içeren Ebrary Academic Complete E-Kitap veritabanı, ebrary firmasına ait 8 akademik koleksiyonu kapsamaktadır. Bu koleksiyonlar, lisans ve lisansüstü eğitimi gören öğrenciler, araştırmacılar ve akademisyenler için bir başvuru kaynağı oluşturmaktadır. Erişimin sağlanması için üniversitelerin ebrary veritabanına abone olmasi gerekmektedir. Abone olan üniversitelerin IP aralıklarından ya da Proxy hizmeti varsa Proxy aracılığıyla bu veritabanına erişilebilmektedir. Kitapların görüntülenebilmesi için Ebrary Reader adinda bir program yüklenmesi gerekmektedir. Sistem, aynı anda sınırsız sayıda kullanıcıya erişim imkânı vermektedir. Ebrary Academic Complete veritabanının içinde bulunabilecek akademik koleksiyonlar şunlardır: Şrek, Oscar ödülü kazanmış 3D animasyon filmi serisidir. William Steig'in 1990'da yazdığı bir masaldan filme uyarlanmıştır. Yeni Zelandalı yönetmen Andrew Adamson tarafından yönetilip yapımcılığını sonradan bu piyasaya katılıp Disney gibi köklü yapımcılara kafa tutan DreamWorks Animation SKG üstlendi. Serinin ilk filmi olan Şrek, 11 Şubat 2002'de hazırlandı. Ayrıca Şrek filmi Oscar törenlerinde Animasyon filmi dalının açılmasıyla birlikte ödül alan ilk film olma özelliğine de sahip. "Şrek" sözcüğünun muhtemelen İbranicedeki שרעק (Okunuşu Şreck) sözcüğünden ya da Almancadaki "korku, şiddet" anlamlarına gelen "schreck" sözcüğünden geldiği düşünülüyor. Şrek karakteri güreşçi Maurice Tillet'den ilham alınarak yaratılmıştır. Türkçe sürümünde Şrek'i Okan Bayülgen, Fiona'yı Oya Presciler ve Eşek'i ise Mehmet Ali Erbil seslendirdi. Şrek bataklıkta yalnız yaşayan ve çevresindeki köy halkı tarafından çok korkulan yeşil bir devdir. Bir gün evine döndüğünde bütün masal kahramanlarının bataklığına toplandığını görür. Onları kovmaya çalışsa da beceremez. Sonunda pes edip niye buraya geldiklerini ve ne yaparsa gideceklerini sorar. Onlar da Duloc kralı Lord Farquaad'ın kendilerini öldürmek istediğini ve ancak Şrek'in onu vazgeçirebileceğini söylerler. Şrek, bunun üzerine o gün hayatını kurtardığı ve o andan itibaren hep peşinde dolanan geveze Eşek'le birlikte Lord Farquaad'ın bulunduğu Duloc Krallığı'na doğru yola koyulur. Oraya vardığında hayatında görmediği kadar büyük bir şehirle karşılaşır; fakat ortalıkta kimse yoktur. Uzaktan gelen sesleri takip ederler ve kendilerini bir gladyator gösterisinin içinde bulurlar. Shrek iyi niyetle krala durumu anlatmaya çalışır fakat kral onu öldürme emri verir. Shrek ve eşek de üzerlerine saldıran herkesi bir yere fırlatırlar. Kral da mecburen dinlemek zorunda kalır. Kral, o günlerde ancak evlenirse gerçek bir kral olabileceğini duyduğu için prenses arayışına girmiştir. Bu arada Farquaad Zencefil Adam'a işkence yaparak kalan masalın yerini belirledi. Sihirli Ayna ona gerekli bilgileri vermek zorunda kalır. Ayna ona prensesle evleneceği halde kral olabileceğini söyledi. Farquadd bir prenses beğendi, fakat beğendiği prenses olan Prenses Fiona'nın ejderhayla korunan bir kalenin en yüksek kulesinin en tepesindeki odada olduğunu öğrenmiştir. Bunun üzerine Shrek'e istediklerinin olması için o prensesi ona getirmesini söyler. Shrek de kabul eder. Şrek ve Eşek Prenses Fiona'yı bulurlar. Prenses yıllardır hayatının aşkını beklediği için kafasındaki zırhı çıkarmasını ister. Şrek de çıkarır ve prenses hayal kırıklığına uğrar. Prenses eğer onu gerçekten seviyorsa onu kendisinin gelip kurtarması gerektiğini söyler ve geri dönmek ister, fakat Shrek izin vermez. Uzun bir yolculuğun sonunda Şrek, Fiona'ya karşı bir şeyler hissettiğini fark eder fakat ertesi gün saraya varacaklarından ne yapacağını şaşırır. Prenses Shrek'ten geceleri çirkin bir hale dönüştüğünü gizlemek için güneş kararmadan yatmaktadır. Eşek bunu şans eseri görür ve prenses olanları ona anlatırken Shrek elinde çiçekle ona aşkını itiraf etmeye gelecektir. Kapıdayken olanları duyar fakat prensesin çirkin diye bahsettiği kişinin kendisi olduğunu düşünür ve çok üzülür. Şrek bu üzüntüyle tüm gece boyunca kaleye kadar yürür ve güneş doğduğunda kralla beraber gelir. Fiona da aslında Shrek'i sevmektedir. Fakat Shrek ona kızgın olduğu için onu sevmediğini ve gitmesini istediğini söyleyince prenses de üzülüp gider. Şrek Eşek'le konuşurken gerçekleri öğrenir fakat Fiona'nın evlenmesine çok az zaman kalmıştır. Ama Eşek Şrek'e sürpriz yapar. Ve ejderha ile evliliklerine yetişirler.Şrek tam içeri girmek için kapıya yaklaştığı anda Eşek Şrek'in önüne geçer. Ona Rahibin sözünü söylemesi için beklemesini ister ama rahip o sözü çoktan söylemiştir. Tam Lord Farquaad Fionayı öperken Şrek "İtiraz ediyorum." der. Fionayla Lord Farquaad'ın birbirini öpmesini engeller. Lord Farquaad için bu durum komik aynı zamanda sinir bozucudur. Bir devin prensese aşık olamayacağını söyleyerek alay eder ve Şrek'i uzaklaştırmak ister. Fiona bu duruma karşı çıkacağı sırada güneş batar ve Fiona deve dönüşür. Lord Farquaad çileden çıkar ve askerlerini Şrek ile Fionaya saldırmalarını söyler. O sırada Eşek ile Ejderha gelir. Ejderha Lord Farquaadı yer. Daha sonra Şrek ile Fiona, Eşek ile Ejderha evlenirler. Ve sonsuza dek mutlu yaşamaya başlarlar. Türkçe seslendirenler Şrek 2, 2004 ABD yapımı animasyon film. İlkinin başarısından sonra çekilen film Amerika'da 441.226.247 $, uluslararası 479.439.411 $ olmak üzere toplamda 920.665.658 $ hasılata ulaşmıştır Türkçede Şhrek'e Okan Bayülgen, Eşek'e Mehmet Ali Erbil ve Çizmeli Kediye Engin Alkan sesleriyle hayat vermiştir. Midas Kral Midas ya da Asur kaynaklarındaki adıyla Muşkili Mita, MÖ 738 - MÖ 696 yılları arasında, Frigya'nın Polatlı'da kurulmuş olan başkenti Gordion'da, yaşamış olan efsanevi Frigya kralıdır. Krallığı gibi yaşamı ve ölümü üzerine de mitolojiler yazılmıştır. Yaşamı boyunca acılar çekmiş olan Midas, "eşek kulak"larıyla ya da "dokunduğu her şeyi altına çevirmesiyle" ünlenmiştir. Yapılan bilimsel çalışmalarda, Midas'ın anne karnında bir hastalığa yakalandığı ve kulak kanalları asimetrik olarak doğduğu anlaşılmıştır. Asimetrik kulak yapısı nadir görülen bir hastalık şeklidir. Önden veya arkadan bakıldığı zaman bir kulağın diğerinden çok daha yukarıda veya aşağıda olduğu görülür. Çirkin bir görünüm oluşturan bu hastalık Midas'ın kafatasında belirgin izler de bırakmıştır. Halkından utanan Midas'ın sürekli olarak başına geçirdiği bir "serpuş"la gezdiği, kulaklarını hiçbir zaman göremeyen halkının ise, krallarının kulakları hakkında yorum yaparak, göremedikleri kulakları eşek kulağına benzeterek kralları hakkında dedikodu yaptıkları düşüncesi kuvvet kazanmıştır. "Telmessos'tan başlayıp, Ankara'da sona eren kader çizgisinin ünlü yolcusu Kral Midas'ın acı dolu yaşam öyküsü" demir çemberli tekerlerin aşındırdığı Kral Yolu'nda bir gün eski bir araba yol almaktadır. Arabayı kullanan gence yaşlı annesi ve orman işçisi babası eşlik etmektedir. Annesinin doğduğu Telmessos'u (bugünkü Fethiye) ve liman kenti Patara'yı arkalarında bırakalı günler olmuştu. Bey dağlarını ve Batı Toroslar'ı aşıp kuzeye Frig ülkesine doğru yönelmektedirler. Frig Kralı Gordios ölmüştür. Halk çok üzgündür. Kralın yerine geçecek kimse yoktur. Ülkenin ileri gelenleri toplanır ve kahinlerden yardım ister. Kahinler kehanette bulunurlar ve şu andan itibaren Gordion'a arabasıyla ilk giren kraldır. Kral Midas'tır artık o. Midas Frig ülkesinin bilinen iki kralından bir tanesidir. Frig kralları ya Gordios ya da Midas olarak anılırdı. Ele geçirilen çok az belgeye dayanarak başkent Gordion'un Gordios ünvanlı bir kralın kurduğunu, Midas'ın ise bundan sonra krallık yaptığı tahmin edilmektedir. Arkeolojik belgelere göre MÖ 1360 yılında Anadolu ve Yunanistan çok şiddetli bir depremle sarsılır. Bu arada birçok kent yerle bir olur. Söylentilere göre Atlantis kıtası da bu depremde yok olmuş, sulara gömülmüştür. İşte bu felaketten sonra Eski Yunanistan ve Makedonya'nın Trakya kavimleri topraklarını terk ederek yeni yurtlar ararlar. Bunlardan bir bölümü Karadeniz'in kuzeyine yönelir. Aralarına İran adlı bir kavminde bulunduğu bu grup Kırım üzerinden Kafkasya'yı aşar ve bugün İran olarak anılan topraklara yerleşirler. Diğer bir bölümü ise deniz yoluyla Mısır'a yerleşir. Ancak Firavun III. Ramses kendi deyişiyle ülkesini arslanlar gibi korur ve onları Mısır'a sokmaz. Bu dönemde Anadolu'da hüküm süren Hitit Krallığı ise ülkeyi saran veba hastalığı ve isyan eden yerli kavimlerle uğraşmaktan zayıf düşmüştür. Trakya'dan göç eden diğer bir grup MÖ 1200 yıllarında boğazları geçerek Anadolu'ya girer ve Anadolu'da Hitit hakimiyetine son verir. Frig'ler başkenti Gordion olan bir krallık kurarak, kısa zamanda büyür ve Orta Anadolu'nun tümünü kaplarlar. Frigya en parlak dönemini Kral Midas'la yaşamıştır. Midas şüphesiz çağının en ünlü krallarından biridir ve Asur kralı Sargon'un çivi yazılı yıllıklarında Muşkilerin Mita'sı olarak adı geçer. Kral Midas'in ölümünden sonra Gordion kenti MÖ 6. yy sonlarına kadar bolluk ve refah içinde yaşamıştır. Midas'ın kral seçilişi ve yaşamına hüzün veren eşek kulakları ne kadar efsanevi ise ölümü de o denli efsanelere konu olmuştur. Midas kendini görkemli ve zapdedilmesi imkânsız bir başkente sahip sanır. Ancak bugün daha surları ve kale kapısı ile görenleri şaşırtan Midas'ın Gordion'u M.Ö 695 yılında Kafkaslar'dan gelen ve adeta çekirge sürüsü gibi Anadolu'yu yiyip bitiren Kimmer Baskınına dayanamayarak yerle bir olmuştur. Midas bu baskından sağ kurtulur ama o günden sonra sıkıntılı bir hayat sürmüştür. Gordion'lu Midas artık kendi kaderini kendi tayin etmiş ve harap olan Gordion yıkıntıları üzerinde dolaşırken mitolojiye göre boğa kanı içerek intihar etmiştir. Fakat uzmanlar tarafından Kral Midas'ın kafatası 3 boyutlu tomogrofisi çekilerek incelenmiştir. Bu incelemeler sonucunda kafatasının iç yapılarında büyük ölçüde değişiklikler tespit edilmiştir. Kafatasının göz çukurunun sağ köşesinden yukarı doğru giden bir kırık hattı görülmüştür.Alınan küçük bir parça patoloji uzmanları tarafından dikkatle incelenerek kemik dokusunda büyük bir değişiklik olmamakla beraber mikroskobik seviyede yer yer kahverengi lekeler olduğu saptandı. Kullanılan özel boya ile bu yer yer görülen kahverengi lekelerin demir içeren ve kan elemanlarının kalıntısından ortaya çıkan pigment olduğu patologlar tarafından ortaya çıkarılmıştır. Midas'ın ölüm sebebinin mitolojide söylendiği gibi boğa kanı içerek intihar etmesinden değil, başının sağ tarafına aldığı ağır bir darbe ile öldürüldüğü ispatlanmıştır. Yapılan çalışmalar sırasında ilgililerce var olduğu söylenen Midas'a ait vücut iskeletinin kaybolduğu iddia edilir. 1992 yılından başlayarak üzerinde çeşitli araştırmalar yapılan kafatası ise bugün layık olduğu yer olan Ankara Anadolu Medeniyetleri Müzesi'nde sergilenmektedir. Kral Midas ile ilgili farklı efsaneler vardır. Bunlardan en ünlüleri "Eşek Kulaklı Kral Midas" ve "Dokunduğu Her şeyi Altına Çeviren Midas" tır. Şarap tanrısı Dionisos'un (Bacchus) yoldaşı Satiros, Frigya'yı gezerken Midas'ın gül bahçesinde uyuyakalmış. Satiros'u bulup, on gün on gece sarayında ağırlayan Midas'ın konukseverliğinden etkilenen Dionisos, kralın bir dileğini gerçekleştireceğini söylemiş. Kral Midas da her dokunduğunun altına dönüşmesini ve böylece daha zengin olmayı istemiş. Ancak yemek için dokunduğu yiyecekler, içecekler ve ünlü gül bahçesi bile altına dönüşünce, kral Dionisos'dan bu uğursuz gücü geri almasını istemiş. Midas'ın durumuna acıyan tanrı Dionisos krala Paktalos Irmağı'nda yıkanmasını söylemiş. Bu ırmakta yıkanan Midas, her tuttuğunun altına dönüşmesinden kurtulmuş. Ve o günden bugüne bu ırmakta bulunan altın parçacıkları bu efsaneye bağlanmıştır. Müziğin, sanatların, güneşin, ateşin ve şiirin tanrısı Apollon ve Kır Tanrısı Pan arasında yapılacak bir çalgı çalma yarışmasında Midas yargıçlardan biri olarak seçilmişti. Kır tanrısı, kavalıyla hoş sesler çıkarıyordu; ama Apollon'un gümüşten lir'i her çalgıdan üstünmüş. Apollon; çalmaya başladığında Musalar bile durup onu dinlermiş. Yargıçlardan ikincisi dağ tanrısı Tmolos, yengi çelengini Apollon'a vermiş. Ama Midas oyunu yarışma sonunda Pan'a yönelik kullanınca Tanrı Apollon çok kızmış ve "güzel müziği ayırt edemeyen kulak insan kulağı olamaz , sana eşek kulağı yakışır" diyerek Midas'ın kulaklarını eşek kulağına dönüştürmüş. Midas bir süre, tanrının armağanlarını koca bir külah içinde saklamış. Saklamış ama onun saçlarını kesen berber sonunda kulaklarını görerek kralın sırrını öğrenmiş. Ancak sır bu insan ağzına sığar mı? Berber sancılar geçirip, dayanılmaz ıstıraplar yaşadıktan sonra sırrını bir kuyuya söylemeye karar vermiş. Kuyuya eğilmiş ve Midas'ın kulakları eşek kulakları diye bağırmış. Sırrı kuyudaki su sazlara, sazlarsa rüzgarda salına salına bütün etrafa yayılmış. Böylece bütün ülke Midas'ın sırrını kısa zamanda öğrenmiş. Daha sonra halk Midas hakkında gölge oyunları oynamaya başlamış. Midas artık bıkkınlıkla kulaklarını kestirmeye karar vermiş ve kulaklarını kestirmiş. Kulakları kesilen Midas'ın sonradan kulakları sarmaşık kadar tekrar uzamış. Herkes onunla "eşek kulaklı Midas" diye dalga geçmeye başlamış. Kral Midas Tanrıya yalvarmaya başlamış, "Tanrım benim bu kulaklarımı düzelt ama bütün servetimi elimden al" demiş. Tanrı onu bağışlamış ve Midas kulaklarını geri almış. Ama kimse görmeden canını da alıp, mezara gömmüş. Köpekbalığı Hikayesi Köpekbalığı Hikayesi (İngilizce: "Shark Tale'), 2004 Amerikan yapımı animasyon. 10 Mart 2004'te gösterime girdi. Oscar, isimli temizlik şirketinde çalışan bir balığın ve Lenny adında vejetaryen bir köpekbalığının etrafında gelişen hikâye, Oscar'ın söylediği yalan ve Lenny'nin ona uymasıyla devam eder. Animasyonun en ilgi çekici yanlarından biri, karakterler ve onları seslendiren oyuncular arasında bağ kurulmuş olmasıdır. Karakter çizimlerindeki ayrıntılar ve yüz yapıları sonucu seslendirmeyi duymadan önce karakter oyuncu eşlemesini yapmak mümkündür. İhsan Servet Künçer Hüseyin İhsan Künçer (d. 1900, İstanbul - ö. 21 Ekim 1963, Ankara), Türk klarnet virtüözü, orkestra şefi. Türkiye’de cumhuriyet dönemi müzik kurumlarının oluşturulmasında emeği geçen asker kökenli bir müzik adamıdır. Türk müzik tarihinde önemli yeri olan Osman Zeki Üngör-Veli Kanık-İhsan Künçer takımının en gencidir. Cumhuriyet dönemi müzik kurumlarının oluşturulmasında, Polis Mızıkası’nın kurulmasında emeği geçmiştir. Bestesini Osman Zeki Üngör’ün yaptığı İstiklal Marşı’nın bando düzenlemesini yapmıştır. 1900 yılında İstanbul’da dünyaya geldi. 1907 yılında Mızıka-yı Hümayun'a alındı. Veli Kanıkile klarnet, Saffet Bey ile müzik teorisi ve piyano çalıştıktan sonra "323-3" sicil numarası ile göreve başladı. Hegei'den piyano, Edgar Manas'tan armoni ve M. Radeglia 'dan piyano ve kontrpuan dersleri alan İhsan Servet, yeteneği ile ön plana çıktı. I. Dünya Savaşı yıllarında kurumun hem filarmoni, hem de armoni muzikalarında öğretmeni Veli Kanık ile birlikte solo klarnet partilerini seslendirmeye başladı. Cumhuriyetin ilk yıllarında Mızıka-i Humayun’un Ankara’ya taşınıp Riyeset-i Cumhur Musiki Heyeti bünyesine katıldığı yıllarda Ankara’ya giden İhsan Servet Bey, yeni kurulan Musiki Muallim Mektebi’nde piyano dersler verdi. Uzun yıllar bu kurumdaki öğretmenlik görevini sürdürdü. Filarmoni orkestrası ile armoni muzikasının ayrıldığı 1933 yılında askerlikten vazgeçmeuerek hocası Veli Kanık ile birlikte Riyaset-i Cumhur Armoni Muzikası'nı tercih etti. Veli Kanık'ın büyük çabası ve Genelkurmay Başkanlığı'nın özel izniyle gittiği Fransa'da, "Garde Républicaine Armoni Mızıkası"nda özel izinli olarak klarnet çaldı. Fransa’da bulunduğu dönemde bir yandan Pierre Dupont'tan Orkestrasyon ve Transkripsiyon dersleri alırken diğer yandan da ""Schola Cantorum Yüksek Müzik Okulu"nu dereceyle bitirdi. Yurda döndükten sonra hocası Veli Kanık onun Albay rütbesini almasını sağladı ve 1943'te albay olan Künçer'e "Cumhurbaşkanlığı Armoni Muzikası" şefliği görevini devretti. Kanık'ın emekli olduğu 1945'ten 1960'a kadar Armoni Muzikası şefliği görevini İhsan Künçer yürüttü. 1949 yılında Askeri Muzika Meslek Lisesi'nin kurulmasında büyük emek sarf etti. Repertuvar ve orkestra düzeni üzerine çalışmalarıyla Armoni Muzikası'nı, senfonik bir tınıya kavuşturdu. 1945-1960 arasında Ankara Radyosu’nda Polis Mızıkası'nın verdiği haftalık klasik müziği konserlerini idare etti. Emekliliğinden sonra kısa bir süre Polis Armoni Muzikası'nı çalıştırdı. İhsan Künçer, 21 Ekim 1963 tarihinde hayatını kaybetmiştir. Senfoni orkestrasından armoni orkestrası için yaptığı düzenlemelerinden en önemlileri:Ulvi Cemal Erkin'in "Köçekçe" adlı eseri ve Osman Zeki Üngör'ün bestelediği İstiklal Marşı'dır. Künçer'in tek bestesi ise "28.Tümen Marşı" adını taşır ve bu eser arşivlerde bulunamamakta olup kayıptır. Burukan aÅŸireti Burukan veya Burukiler, Doğu Anadolu Bölgesi'nde mevcudiyet gösteren bir aşiret. .Brukan Horasan Belh (Mezari Şerif /Afganistan) şehri yakınlarında bir belde adıdır.İsmini buradan alması muhtemeldir. Ancak Başka bir rivayete göre Karacadağ'dan göç ederken kürtçede akrabalarından ayrılma anlamına gelen "BIR" kelimesinden türetildiği anlatılmaktadır. İran Menşeyli bir çok kaynak Brukanlıları kürt tarihinin en büyük aşiretlerinden olan Celali Aşiretinden ayrılan bir aşiret olarak tanımlar. Brukanlar 1600’lü yıllarda Siverek Karacadağ bölgesinde göçebe olarak yaşayan bir aşiret iken, aşiret reisi Şemdin Bey ile Osmanlı bölge komutanları arasında çıkan sürtüşmelerden dolayı Karacadağ’dan göç etmişlerdir. Göç esnasında Tendürek Dağları’nda aralarındaki sürtüşmelerden dolayı iki kola ayrılan Brukanların bir bölümü Erivan, Bakû civarına, diğer bölümü Makü ve Hoy bölgesine yerleşir. Bu göç olayından bir müddet sonra tekrar bugünkü Türkiye sınırlarına dönen (1919 -1933) Brukanlar birleşerek Van ve civarına yerleşir. Van civarındaki nüfusları 20.000’in üzerindedir. Şemdinli’de de bir kabileleri vardır. Burukan aşiretinin bir kısmı günümüzde Kazakistan’da yaşamaktadır. Kendi aralarında Bişke ve Karke diye iki kabileye ayrılırlar. Burukanlar Eyyubi devletinin asker aşireti olarak bilinir. Günümüz sosyologlarına göre BRUKAN aşiretin bilinen tarihi 1600 lü yıllara dayanmaktadır. Brukan aşiretinin KARACADAĞ dolaylarından göç yoluyla dağıldığı TÜRKİYE DAHİL 7 ülke de varolduğu bilinmektedir.Türkiye de VAN başta olmak üzere DİYARBAKIR MUŞ KARS IĞDIR ŞEHİRLERİNDE KÖY YAPISI ŞEKLİNDE YAŞAMAKTADIRLAR. Ayrıca ERMENİSTAN İRAN gibi ülkelerde yaşayan aşirete mensup kişilerin halen de TÜRKİYE de bulunan aşiret mensuplarıyla ilişkilerini sürdürmesi dikkati çekmektedir.Bu aşireti diğer aşiretlerden ayıran en önemli özelliği aşiret ağasının bulunmamasıdır. Aşirete mensup insanların kendilerine reis olarak seçtikleri TÜRKİYE DE de yakından tanınan 20 yıl milletvekilliği yapmış eski meclis başkanı olan KINYAS KARTAL BEY dir.Aşiretin VAN da 115 köyü bulunmakla beraber KARS IGDIR şehirlerin de de birçok köyü bulunmaktadır. Günümüzde aşiret yapısını mafyalaştırmaya çalışan ve birer oy kapısı olarak gören siyasiler aşiret yapısını kuklalaştırmaktadırlar.Yapımına başlanacak olan 20 bin avro hasılatlı BRUKAN filminin başrolünde SEAN CONNERY İN oynayabileceği söyleniyor. Aşiretin TÜRKİYE de yarım milyonun üzerinde nufusu vardır. vanda bulunan aşiret üyelerinin başlıca soyisimleri,kartal aytin özğökçe kızıltaş kandaşoglu eryigit alıcı bukay yıldız erekın özhekti demir çinar uçar tuncil olgun, erbenzer bunlar sadece bazıları.. Hamidiye alaylarında Brukanlılar görev almamıiştır. Bunun nedeni ise Hamidiye Alayları kurulduğunda Brukanlılar o sırada Erivan da bulunmakta ve Kafkas cephesinde Rus birlikleri içinde Enver Paşaya karşı savaşa girmişlerdi. Kinyas Kartal'ın dedesi Bedir Bey Brukan Alaylarının komutanı olarak 93 harbinde Osmanlı kuvvetlerine karşı Rus saflarında yer almışsa da Savaş esnasında Fethi Bey Saf değiştirerek Enver Paşanın kuvetlerine katılmıştır. Ancak Harbi Ruslar kazanınca Osmanlı kuvvetleri dağılarak geri çekilir, Daha sonra alaylardan geri kalan 400 Brukan suvarilerinin başına Bedir beyin oğlu Fethi Bey (Kinyas Kartal'ın Babası) geçer.Fethi Bey Erzururmda Rüştu Paşa komutasındaki 9.Kafkas tümenine ilhak eder ve bu ilhaktan 3 gün sonra çarpışmada vurularak şehit düşer.(Prof.Ahmet Özer.Doğuda Aşiret düzeni ve Brukanlılar) Her ne kadar Brukan aşireti Hamidiye alaylarında görev almamasına rağmen Bu aşiretin Kollarından olan Mamka aşiretinden Hasané Nado miralay rütbesi ile görev alarak Rus ve Ermeni güçlerine karşı Doğu anadolunun savunmasına katkıda bulunmuştur. Ereğli Ereğli, Konya ilinin güneydoğusunda yer alan, Aksaray, Niğde, Karaman ve Mersin'e sınırı olan ve Konya'ya 147 km uzaklıkta bulunan ilçe. İlçe adını, Bizans İmparatoru Herakliyüs'tan alır, bu ad ise Yunan mitolojisinde yarı tanrılaşmış bir kahraman olan Herakles'ten gelmektedir. “Herakliyüs” kelimesi zaman içinde Türkçenin ses yapısına uygun olarak sırasıyla; "Herakle", "İrakle", "Eregle", "Eregli", "Eregliyye" ve son olarak "Ereğli" şeklini almıştır. Evliya Çelebi Seyahatnamesinde ise I. Alaeddin Keykubad'ın Ereğli'den bir sefer dönüşü geçerken "Peygamber Pınar'ı" denilen (şu anda Akhüyük köyünde bulunan) çamurun, yaralı askerlerinin yaralarına şifa olduğundan dolayı buraya "Erkili" (Ereğli) dediği için adını buradan aldığı yazılır. Tarih boyunca Hitit, Asur, Kimmer, Frig, Lidya, Pers, İskender İmparatorluğu, Roma İmparatorluğu ve Bizans idaresinde kalan Ereğli, 9 asırda Bizans ile Abbasiler arasındaki mücadeleye sahne oldu. Anadolu Selçukluları zamanında Türklerin idaresine giren ve 1211 ve 1216 yılları arasında Kilikya Ermeni Krallığı işgalinde kalan Ereğli, Anadolu Beylikleri zamanında Nure Sufi Bey'in kurduğu Karamanoğlu Beyliğinin 1250 ve 1256 yılları arasındaki ilk başkenti olmuştur. İlçe, Fatih Sultan Mehmet devrinde Osmanlı topraklarına katıldı. 1553'te Kanuni Sultan Süleyman İran seferi dönüşünde çadır kurup konaklamış ve oğlu Şehzade Mustafa'yı Ereğli'de boğdurtmuştur. Bağdat Demiryolu'nun ilçeden geçmesi ile Ereğli'nin önemi daha da arttı. Osmanlı Devleti'nin son döneminde Konya vilayetine bağlı bir kaza merkezi olan Ereğli, cumhuriyet döneminde de ilçe olma durumunu devam ettirdi. Deniz seviyesinden 1054 m yüksekte bulunan Ereğli'nin nüfusu 148.161'dir (95.734'ü merkezde). 2260 km² yüzölçümüne sahip ilçenin 6 belde belediyesi, 44 köyü ve 36 mahallesi bulunmaktadır. İlçe halkının yarıdan fazlası geçimini tarım ve hayvancılıktan sağlamaktadır. İlçenin en önemli akarsuyu İvriz Çayı üzerinde kurulu olan İvriz Barajı, Ereğli'de hem tarım alanlarını sulamakta hem de içme suyu ihtiyacını karşılamaktadır. İlçede baklagiller, sanayi bitkileri, meyve, sebze ve yem bitkileri yetiştirilmektedir. Ereğli’de yetiştirilen kirazların bir bölümü ihraç edilmektedir. Ereğli, Güney Kore'nin Kwangjin kenti ile kardeş şehir anlaşması imzalamıştır. Türkiye'deki göçer toplulukların yoğun olarak yerleştikleri bir bölgedir. Tarihi süreçte göz önüne alındığında Toros eteklerinde yaylayan ve kışlayan göçer grupları bu bölgeyi zamanla mesken tutmuşlardır. Beğdili, Afşar, Varsak Türkmen boylarının yoğunluğu vardır. Ayrıca Türkmen nüfusunun yanında; Horzum, Işıklı, Honamlı ve Tekeli yörük boylarının da yerleşik oldukları açıktır. Ruhların Kaçışı Ruhların Kaçışı [(Özgün adı: Sen to Chihiro no Kamikakushi) (Japonca: 千と千尋の神隠し)], Hayao Miyazaki tarafından yazılıp yönetilen 2003 yılında 'Uzun Metrajlı En İyi Animasyon Filmi' Oscar'ını kazanan Studio Ghibli yapımı Japon animasyon filmidir. Birçok ödül kazanan film aynı zamanda Oscar kazanan ilk animedir. 23 Ağustos 2016'da BBC tarafından yayımlanan "21. Yüzyılın En İyi Filmleri" listesinde 4. sırayı almıştır. Chihiro, kasabasından taşınmış on yaşında küçük bir kızdır. Yeni taşındığı kasabada ise karşılarına ilginç bir yapı çıkar. Her ne kadar bu yapının içine girmek istemese de anne ve babasının peşinden girer. İşte bu ilginç yolculuk böyle başlar. Önceleri terk edilmiş görünen bu yapı geceleri büyük bir canlılık kazanır. Bu yapı ruhların bir tür dinlenme ve temizlenme yeridir. Chihiro sihirli yiyeceklerden yiyen ve domuza dönüşen anne babasını kurtarabilmek için genç Haku'nun yardımı ile oradan kurtulmaya çalışır. Chihiro bu kasabadan kurtulmak ve ailesini domuz olmaktan kurtarmak ister. Bu sırada Haku'yu daha önceden tanıdığını anlar. Büyük Nizam Partisi Büyük Kuruluş Partisi (), Azerbaycan'daki merkez sol siyasi partilerden biridir. 2003 yılında kurulan parti 2005 yılında devlet tarafından tanındı. Kurucusu ve başkanı Dr. Fazıl Mustafa'dır. Prenses Mononoke Prenses Mononoke (Japonca: もののけ姫, Hepburn: Mononoke-hime), Hayao Miyazaki yapımı bir Japon animasyon (anime) filmidir. Japonya'da 12 Temmuz 1997'de gösterime girmiştir. Film, ormanı koruyan doğaüstü yaratıklarla, doğanın kaynaklarını hızla ve acımasızca tüketen insanlar arasındaki mücadeleyi anlatır. "Mononoke" bir isim değildir, Japonca'da ruhlar veya canavarlar için kullanılan genel bir ifadedir. Aşitaka, köyüne saldıran şeytanlaşmış domuz tanrıyı öldürürken şeytanın koluna bıraktığı izi ölene kadar taşıyacaktır. Aşitaka, bu lanetin geldiği yeri öğrenmek için köyünden uzaklaşır. Gittiği yerlerde Demir Şehri adında demir madenini işleyip ölümcül silahlar yapan ve bu silahları ormanın hayvanlarıyla savaşmakta kullanan Leydi Eboşi ile karşılaşır. Aşitaka bu savaşa son vermek için daha önce karşılaştığı kurt kızı San ile birlikte kendini bu savaşın içinde bulur. Aşitaka hem barışı getirmek hem de kurt kızı San'ın güvenini kazanmak için mücadele edecektir. Meksika açmazı Meksika açmazı (İngilizce: Mexican standoff) olaya karışan hiçbir tarafın kazançlı çıkamayacağı içinden çıkılmaz durum, çıkmaz, açmaz olarak İngilizce'de kullanılan argo bir deyimdir. Popüler kültürde ise Meksika çıkmazı genel olarak iki ya da daha fazla kişinin birbirlerine doğru silah çekmesiyle oluşan yüksek gerilimli durum için kullanılır. Gerilimi arttırıcı nokta karşı tarafın kendisine ateş edeceğinden korktuğu için hiç kimsenin silahı bırakmamasıdır. Bu durum olaya karışanları ya diplomasiye, ya teslim olmaya ya da ilk olarak vurmayı denemeye iter. Soğuk Savaş sırasında Sovyetler Birliği ile Amerika Birleşik Devletleri arasındaki nükleer karşı karşıya gelmelerde özellikle de 1962 yılındaki Küba Füze Krizi'nde bu deyim sıklıkla kullanılmıştır. Bu deyim 19. yüzyılın sonlarına doğru büyük olasılıkla Amerikan güneybatısında kullanılmaya başlanmıştır. Yine de güvenilir bir kaynak bu terimin Avustralya kökenli olduğunu söyler. Bir olasılık bunun 19. yüzyılın sonu ve 20. yüzyılın başında Meksika'daki zor ve paradoksal toplumsal ve ekonomik durum ile ilgisi olmasıdır. Bu deyim çoğu kişi tarafından aşağılayıcı olarak bulunsa da aşağılayıcı olmayan anlamda kullanılmasının geniş kabul görmesi çoğu İngilizce konuşan kişi için saldırgan amlamda kullanılmadığını göstermektedir. Spaghetti Westernlerde ve ikinci seviye filmlerde sık sık kullanılması nedeniyle "Meksika açmazı" artık bir sinema klişesi haline gelmiştir. Yüksek gerilimli dramatik bir unsur yarattığından ötürü popüler kültürde yer etmiştir. Ataköy, Çaykara Ataköy, Trabzon ili Çaykara ilçesine bağlı mahalledir. Çaykara'ya 9 kilometre uzaklıktadır. Eyüp Holografi Holografi, lazer ışınlarına dayanılarak gerçekleştirilen üç boyutlu görüntü işlemine verilen addır. Uzayda bir cismin varlığına ait bilgi bize genellikle ses veya ışık dalgaları halinde ulaşır. Holografi, cisimlerden gelen dal­galardaki bilgileri belirli bir şekilde depo edip, bu bilgide hiçbir kayıp olmadan tekrar ortaya çıkartmayı sağlayan bir tekniktir. Tekniğe "Holografi" adını bu konuda ilk çalışmaları yapan Dennis Gabor vermiştir. Yunancada "holos" bütün anlamına gel­mektedir. Hologram bir cisimden gelen dalgaya ait toplam bilgiyi yani hem genlik hem faz değerlerini kaydeder. İstendiğinde bu kayıt ortamından orijinal dalga yeniden elde edilir. Gabor 1948 de yayınlanan ilk makalesinde holografik kayıt esas­larını ortaya koymuştur. Normal fiziksel dedektörler ve kayıt ortam­ları sadece dalga şiddeti U2 ye hassas olduklarından tp fazı kaydedi­lemez. Cisimden gelen ışık dalgası kendisi ile frekans ve faz bakı­mından uyumlu (coherent) bir referans dalga ile girişim yaptığında meydana getirilebilen dalganın şiddeti sadece bu dalgaların teker teker şiddetlerine bağlı olmayıp aralarındaki faz farkına da tabidir. Bu ise holografinin esasını teşkil etmektedir. Optik mercekler birkaç asır önce keşfedilmiş ve optik görüntüle­rin mercekler yardımı ile nasıl meydana getirilebileceği 1900 senele­rinden önce tamamen çözümlenmişti. Bundan sonra fotoğraf tekniği büyük bir ilerleme kaydetmiştir. Fotoğraf ve holografi teknikleri arasında prensip bakımından çok büyük bir fark bulunmaktadır. Fo­toğraf tekniğinde, görüntü iki boyutlu bir dağılım olarak kaydedilir. Her sahnede ışığın yansıtıldığı çok sayıda nokta mevcuttur. Bu nok­talardan çıkan çeşitli dalgaların meydana getirdiği tek kompleks dalgaya "cisim dalgası" denir. Bu kompleks dalga, fotoğraf tekni­ğinde optik bir mercek yardımı ile dönüştürülerek radyasyon yapan cismin görüntüsü elde edilir. Hologram tekniğinde ise cismin optik olarak meydana getirilmiş görüntüsü değil, cisim dalgasının kendisi kaydedilir. Bu kayıt uygun şekilde yeniden aydınlatıldığı zaman ori­jinal cisim dalgasını tekrar meydana getirmek mümkündür. 1947 yılında Danis Gobar bir cisimden yayılan ışık ile ikinci bir koharent ışının girişim etkilerinin bir fotoğraf filmi üzerine kaydedilebileceğini ortaya atmıştır. Böyle bir film kırınım şebekesinin çok özel bir türüdür. Işık şebekeden geçtiğinde kırınıma uğrar ve cismin tamamen 3 boyutlu görüntüsünü oluşturur. Yani girişim etkileri kullanılarak bir cismin görüntüsünün kaydedilip görüntünün yeniden oluşturulması yöntemine holografi denir ve içerisinde girişim deseninin bulunduğu filme de hologram denir. Holografi normal fotoğraf tekniğinden bazı farklılıklarla ayrılır. Her ışık dalgasının üç özelliği vardır: Dalga yüksekliğiyle tanımlanan şiddeti, dalgaboyu uzunluğuyla tanımlanan rengi ve doğrultusu. Gümüşlü levha üzerine çekilen ve siyah beyaz fotoğraflarda, ışıktaki şiddet değişiklikleri kaydedilirken, renkli fotoğraflarda dalgaboyu değişiklikleri de kaydedilebilmektedir. Hologramdaysa, ışığın şiddetiyle birlikte, ışık dalgalarının doğrultusu da kaydedilerek bir cismi üç boyutlu görmemiz sağlanır. Bu, tek renk hologramlar için geçerli olsa da renkli hologramlar için ışığın her üç özelliği de kaydedilmektedir. Üç boyutlu bir görüntü elde edebilmek için, cisimden(kaynaktan) yayılan ışığın fotoğrafını çekmek gerekmektedir. Işığın hareket eden ve bu sırada çeşitli tepe ve çukur noktaları oluşturan dalgaları bir an için dondurulup fotoğraflanabilirse ışığı yansıtan cismin üç boyutlu özelliklerini taşıyan dalga örneği yeniden oluşturulabilir. Bu noktadan hareket edilerek, cisimden yansıyan lazer dalgalarından üç boyutlu bir görüntü elde edebilmek için, kaynaktan yayılan ışığın fotoğrafını çekmek gerekir. Işığın hareket eden ve bu sırada çeşitli tepe ve çukur noktaları oluşturan dalgaları bir an için dondurulup fotoğraflanabilirse, ışığı yansıtan cismin 3 boyutlu özelliklerini taşıyan dalga örneği yeniden oluşturulabilmektedir. Bu noktadan hareket edilerek, cisimden yansıyan lazer dalgalarının genlikleri ve fazları kaydedilip hologram elde edilebilir. Ancak hologram elde edebilmek için sürekli dalga lazeri, atmalı lazer ya da yakut atmalı lazer gibi bir lazer kaynağına, özel holografik filme ve cisimin hareketsiz kalmasını sağlayacak düzeneğe gereksinim var. Böyle bir düzenek ve lazer kaynağı sağlayabilmekse pek kolay bir iş değil. Bu düzenek sağlanmadan da evde hologram elde etmek pek olası değil gibi. Kırınım genlikleri ve fazları kaydedilip hologram elde edilebilmektedir. Hologramı oluştururulacak cismi tek renk ışıkla aydınlatılır ve cismden saçıklacak ışık ve kaynaktan gelen ışık bir fotoğrafik levhaya gönderilir. Işık kaynağı olarak lazer kullanılmalıdır. Saçılan ve kaynaktan gelen ışıkların girişimi film üzerinde karmaşık bir desenin oluşmasına ve kaydedilmesine yol açar. Şekilde görüntü oluşturmak için sadece işlenmiş film üzerine gönderilir. Levhada iki görüntü meydana gelmektedir ve film tarafında, kaynağa daha yakın sanal bir görüntü ve ters tarafa gerçek görüntü meydana gelmektedir. Gerçekte bir hologram oluşturmak için iki problemin üstesinden gelinmelidir. İlk olarak kullandığımız ışık cismin boyutlarından ve filme uzaklığından daha uzun mesafelerde faz uyumlu olmalıdır. Bu yüzden sıradan ışık kaynakları bu şartı sağlamamaktadır. Bu nedenle hologram yapmak için lazer ışığı kullanılmalıdır. İkincisi olarak ise mekanik kararlılık çok iyi olmalıdır. Kaynak cisim veya kayıt sırasında en küçük bir hareketi dalga boyunun çeyreği kadar olsa bile, girişim desenini bulandırıp net görüntü oluşumunu engelleyecektir.Bu engeller aşılmaz değildir ve bugün hala holografi bilimsel araştırma, eğlence ve birçok teknolojik alanda kullanılmaktadır. Hologram kullanım alanları üç boyutlu görüntülerin etkileyici güzelliğinin çok ötesine ulaşmıştır. Holografi ile oldukça kapsamlı bilgi depolama sistemleri oluşturma olanağı bulunmaktadır. Yazılı bir sayfanın her noktasında yansıyan ışık hologramdaki her noktaya ulaştığından birkaç dalga boyundan daha büyük bir film karesinin her bölgesi daha az ayrıntılarıyla da olsa bütün bir sayfayı yeniden oluşturabilir. Ayrıca,birbirini izleyen sayfaların art arda hologramları kalın fotoğraf film tabakası içerisinde yapılabilir. Her sayfanın pozlandırılma işlemi biraz farklı bir açıyla yönlendirilmiş bir kılavuz ışınına yapıldığında, elde edilen hologramı belli bir açıdaki ışık ile aydınlatarak uygun bir noktadan sadece istenen sayfa görülebilmektedir. Bir sanat müzesindeki bütün tablolar bu şekilde sırayla ve gerçekten çok küçük bir alan içine yüksek bir doğrulukla kaydedile bilmektedir. Diğer bir kullanımı ise aynı cismin aynı film üzerine ardışık iki zamanda iki ayrı hologramının yapılabilmesidir.Eğer cisim hologramların çekildiği anların arasındaki zamanda biraz hareket ettirilirse,(sabun köpüğünün iki yüzeyinden yansıyan ışığın yaptığı gibi) iki görüntü birbirleriyle girişim yapar.Hologramın yapımında oluşuturulan girişim ve karıştırılmaması gereken bu girişim deseni, başka bir şekilde görülmesi mümkün olmayan hareketin ayrıntılarını ortaya çıkarır.Benzer şekilde havadaki yoğunluk değişimleri de aynı hologramın üzerine havanın iki ardışık görüntüsünün oluşturduğu girişim kaydedildiğinde,gözle görülebilir hale gelebilmektedir.Bu yöntem sayesinde bir mumun ısıttığı hava veya bir uçağın ürettiği şok dalgaları üzerinde çalışmalar yapılabilmektedir. Yeniden Yönlendirme Bildirimi şekilde bir kemanın görüntüsünün elde edilmesinde girişim ve kırınım rol oynamaktadır ve bu çizgiler titreşen tellerin hareketini gösterirler ve iki ayrı holografik görüntünün girişimi ile oluşmaktadır. Servo motor Servo, herhangi bir mekanizmanın işleyişini hatayı algılayarak yan bir geri besleme düzeneğinin yardımıyla denetleyen ve hatayı gideren otomatik aygıttır. Robot teknolojisinde en çok kullanılan motor çeşididir. Bu sistemler mekanik olabileceği gibi elektronik, hidrolik, pnömatik veya başka alanlarda da kullanılabilmektedir. Servo motorlar; çıkış, mekaniksel konum, hız veya ivme gibi değişkenlerin kontrol edildiği, özetle hareket kontrolü yapılan bir düzenektir. Servo motorlar batlerli motordurlar Servo motor içerisinde herhangi bir motor AC, DC veya step motor bulunmaktadır. Ayrıca sürücü ve kontrol devresini de içerisinde barındırmaktadır. DC servo motorlar, genel olarak bir DC motoru olup, motora gerekli DC aşağıdaki metotlardan elde edilir. 1- Bir elektrik yükselteçten. 2- AC akımın doyumlu reaktörden geçirilmesinden. 3- AC akımın tristörden geçirilmesinden. 4- Amplidin, retotrol, regüleks gibi dönel yükselteçlerden. DC servo motorlar çok küçük güçten çok büyük güce kadar imal edilirler (0,05 HP'den 1000 HP'ye kadar). Bu motorlar klasik DC motorlar gibi imal edilirler. Bu motorlar küçük yapılıdır ve endüvileri (yükseklik . uzunluk / Çap oranıyla) kutup atalet momentini minimum yapacak şekilde tasarlanırlar. Küçük çaplı ve genellikle içerisinde kompanzasyon sargısı olan, kuvvetli manyetik alanı boyu uzun doğru akım motorlarına da servo motor denir. DC servo motor çalışma prensibi açısından aslında, Statoru Daimi Mıknatıs bir DC motordur. Manyetik alan ile içinden akım geçirilen iletkenler arasındaki etkileşim nedeniyle bir döndürme momenti meydana gelir. Bu döndürme momenti manyetik alan vektörü ile sargı akım vektörü arasındaki açı 90° olduğunda maksimum değerini alır. Bir DC servo motorda fırçaların konumu, her iki dönüş yönü için de döndürme momenti açısının 90° olmasını sağlayacak şekilde belirlenmiştir. Kolektör segmentlerinin fazla olması neticesinde momentin sıfır bir noktada rotorun hareketsiz kalması engellenmiş olur. Sanayide kullanılan çeşitli doğru akım motorları vardır. Servo sistemlerde kullanılan doğru akım motorlarına ise DC servo motorlar adı verilir. DC servo motorlarda rotor eylemsizlik momenti çok küçüktür. Bu sebepten piyasada çıkış momentinin eylemsizlik momentine oranı çok büyük olan motorlar bulunur. Bazı DC servo motorların çok küçük zaman sabitleri vardır. Düşük güçlü DC servo motorlar piyasada genellikle bilgisayar kontrollü cihazlarda (disket sürücüler, teyp sürücüleri, yazıcılar, kelime işlemciler, tarayıcılar vs.) kullanılırlar. Orta ve büyük güçlü servo motorlar ise sanayide genellikle robot sistemleri ile sayısal denetimli hassas diş açma tezgâhlarında kullanılır. DC motorlarda alan sargıları rotor sargılarına seri veya paralel bağlanır. Endüvi sargılarından bağımsız olarak uyartılan alan sargılarının akısı endüvi sargılarından geçen akımın fonksiyonu değildir. Bazı DC motorlarda manyetik akı sabittir. Uyarma sargıları endüviden bağımsız olan veya sabit mıknatısla uyartılan motorlarda hız kontrolü endüvi gerilimi ile yapılabilir. Bu tip kontrol yöntemine endüvi kontrol yöntemi denir. Uyarma sargılarının yarattığı akı ile yapılan denetlemede ise endüvi akımı sabit tutulur. Statorda bulunan uyartım sargılarının yarattığı akının kontrolü ile hız ayarlanır. Bu tip motorlara alan kontrollü motorlar denir. Fakat rotor sargılarından geçen akımın sabit tutulabilmesi ciddi bir problemdir. Zira rotor akımı yükün ve kaynağın birer fonksiyonudur. Endüvi kontrollü motorlara göre alan kontrollü motorların alan sabitleri daha büyüktür. Büyük aralıklarda değişen hız ayarlarında rotor geriliminin değiştirilmesi; buna karşılık küçük aralıklarda hassas hız ayarı gereken yerlerde ise alan sargılarının yaratmış olduğu manyetik akı hız kontrolü yöntemi tercih edilir. DC servo motorlar genellikle “elektronik hareketli denetleyiciler” adı verilen servo sürücüler ile kontrol edilirler. Servo sürücüler servo motorun hareketini kontrol eder. Kontrol edilen büyüklükler çoğu zaman noktadan noktaya konum kontrolü, hız kontrolü ve ivme programlamasıdır. PWM (Pulse width modulation) tekniği adı verilen darbe genişlik modülasyonu genellikle robot kontrol sistemlerinde, sayısal kontrol sistemlerinde ve diğer konum denetleyicilerinde kullanılır. Fırçasız servo motorlar DC servo motorların bakım gereksinimlerini ortadan kaldırmak amacıyla geliştirilmiştir. Modern servo sistemlerde kullanılan fırçasız servo motorların en önemli üstünlüğü fırça ve komütatör elemanlarının bulunmamasıdır. Bu nedenle fırçaların bakımı diye bir olaydan bahsedilemez ve fırçalardan kaynaklanan birçok problem önlenmiş olur. Kolektörlü DC servo motorlarda oluşan problemler bazen çok açık bir şekilde belli olmaz. Bazen fırçalarda olan kirlenme bile problem oluşturabilir. Fırçaların performansı ve ömrü atmosferik şartlarla bile değiştiğinden, değişik ortam koşullarında değişik yapılı fırçalar kullanılabilmektedir. Fırçasız servo motorlarda verim, eş ölçüdeki bir DC servo motora oranla daha yüksektir ve fırçaların sürtünme etkisi olmadığından, sürtünme kuvveti verime katkıda bulunur. Kolektör ve fırça aksamının yokluğu motor boyunu düşürür. Bu sadece motor hacmini düşürmekle kalmaz rotor destek rulmanları arasındaki mesafe ve rotor boyunun kısalması dolayısıyla rotorun yanal rijitliği de arttırılmış olmaktadır. Bu özellik hız/eylemsizlik oranına gereksinim duyulan uygulamalarda önemlidir. Fırçasız konfigürasyonda sarımların sabit stator içine sarılması sebebiyle ısı yalıtımı için daha fazla en kesit alanı sağlanabilmekte ve sargılarda oluşabilecek ısı artışı algılama elemanları vasıtasıyla kolayca algılanabilmektedir. Modern servo sistemlerde pozisyon sinyalinin belirlenmesi amacıyla bir kodlayıcı (encoder) veya resolver kullanılır. Kodlayıcı ve motorun tek bir ana iskelet üzerinde toplanması ile sistem daha kompakt bir yapıda olmaktadır. Bu motor yapısında manyetik akıyı üretmek için gerekli olan mıknatıs rotora monte edildiğinden, döner-alan tipli motor yapısındadır. Senkron motor tipli fırçasız servo motorların yapılarının doğru akım servo motorlarından farklı olması nedeniyle bu tipteki servomotorlar fırçasız DC servo motor olarak adlandırılır. DC servo motorlardaki kolektörün aksine fırçasız DC servo motorlar akımı yarı iletken güç elektroniği elemanları ile doğrulturlar. Diğer yönden rotor manyetik alanının kodlayıcı vasıtası ile algılanıp, algılanan bu pozisyona uygun düşecek şekilde stator sarımlarına üç fazlı alternatif akım verilmesi dolayısıyla kalıcı mıknatıslı senkron motor tipindeki fıçasız servo motorlar aynı zamanda AC servo motorlar olarak da adlandırılır. Fırçasız servo motorlarda rotor manyetik alanı ile statora verilen akımlar dikey şekilde kontrol edildiği takdirde DC servo motorlarla aynı olan hız-moment karakteristikleri elde edilir. Servo motorlar kullanımları gereği çok sık şekilde ivmelenme ve yavaşlama işlemlerine maruz kaldıklarından, maksimum moment değeri anma momentlerinin katbekat fazlası olmalıdır. DC servo motorlarda anma momentlerinin aşılması durumunda komütatör aksamında kıvılcımlaşma olayı meydana gelir. Aynı şekilde hız arttıkça moment değeri de çok hızlı bir şekilde düşer. Zümrüt (anlam ayrımı) Zümrüt, bir maden türüdür. Ayrıca şu anlamlara da gelebilir: Dagerreyotipi Dagerreyotipi ("Fransızca: Daguerréotype"), gümüş nitratla ışığa duyarlı hale getirilen bakır levhaların, camera obscura içinde 10 ila 20 dakika pozlanarak, cıva buharına tabi tutulup geliştirilmesiyle fotoğrafik görüntü elde etme yöntemidir. Sülfür ile gümüş plaka üzerine işlenmesi esasına dayanır. Kalitesi, yüzeyinin pürüzsüzlüğü ile doğru orantılıdır. Zorluğu ve fiyatı, fotoğrafın kapladığı alan arttıkça logaritmik olarak artar. Bu tekniğin çekici yanı, teorik olarak sonsuz çözünürlük sağlamasıdır. Örnek olarak, mikroskopla fotoğraftaki ufak bir şeyi inceleyip, katilin belirlenebilmesi ancak dagerreyotipi uygulanmış bir gümüş plakada gerçekleştirilebilir. Pozlama süresi çok uzun olduğundan dolayı, hareketli cisim ya da hareket anında fotoğraf çekmek için uygun bir yöntem değildir. Stüdyoda bu teknikle fotoğraf çekilirken, arkadan sırtın ve kolun sabit durmasının kolaylaşması için bağlı oldukları birer aparat mevcuttur. İşte bu yüzden, mevcut tüm fotoğraflardaki insanlar dimdik bir şekilde pozlanmış olarak görülmektedirler. Oldukça pahalı bir yöntem olması nedeni ile, ticari olarak dünyada sadece 10 kişi tarafından uygulanmaktadır ve bunun sebebi masrafların herkes tarafından kolaylıkla karşılanamayacak olmasıdır. Özellikle Amerika'da, lüks tüketimin en elit ürünlerinden birisidir. Elit ürün sayılmasının nedenleri olarak; yüzyıllarca saklanabilmesi, maksimum çözünürlüğe sahip olması, gümüşün çekiciliği, renk dokusu ve pahalı olması gibi sebepler düşünülebilir. Tarihte çekilen ilk insanlı fotoğraf 1838 yılında Louis Daguerre'in Dagerreyotipi tekniği ile çektiği fotoğraf olduğu düşünülmektedir. Fotoğraf, ayakkabısını parlattığı için uzun süre pozlanan ve fotoğrafta görüntülenen bir insanı ve Paris'in bir sokağını içermektedir. Türkiye'de engellilerle ilgili vakıflar listesi Niccolò Machiavelli Niccolò di Bernardo dei Machiavelli (3 Mayıs 1469 – 21 Haziran 1527), tarih ve politika biliminin kurucusu sayılan Floransalı düşünür, devlet adamı, askerî stratejist, şair ve oyun yazarı. İtalyan Rönesans hareketinin en önemli figürlerindendir. En ünlü eseri Prens'te, politik yazın tarihinde ilk kez iktidarın alınışı ve korunması gibi bir sorunu dinsel ya da ahlaki kaygıları dikkate almaksızın kendinde bir amaç olarak inceledi. Tüm yaşamı boyunca İtalya'nın birliği ideali için mücadele verdi. Fikirleri politik yazında olduğu gibi yaygın düşünüşte de giderek büsbütün olumsuz ve ilkesiz bir politik hırsın anlatımı olarak görüldü, "Makyavelizm" terimi bir düşünce sisteminden çok "amaç için her yolu mübah gören" politikacının tutumunu anlatan suçlayıcı bir sıfat haline geldi. Yine de Diderot, Rousseau, Fichte ve Hegel gibi büyük düşünürler Machiavelli düşüncesinin olumlu yönünü açığa çıkarmaya çalıştılar. Hegel'e göre ""Machiavelli'nin gayesi, yani İtalya'nın bir devlet mertebesine çıkarılması, bu yazarın eserinde tiranlığın haklı gösterilmesinden ve muhteris bir despot için imal edilmiş altın yıldızlı bir aynadan başka bir şey görmeyen bütün görme özürlülerce anlaşılamadan kalmıştır."" Hegel O'nun yöntemini şöyle özetler: ""Kangren olmuş uzuvlar lavanta suyuyla iyileştirilemez."" İtalyan komünist filozof Antonio Gramsci ise O'nu ""erken gelmiş Jakoben"" olarak tanımlar. Floransa Cumhuriyeti'nin Floransa kentinde, ailesinin üçüncü çocuğu olarak dünyaya geldi. Ailesi zaman içinde soyluluktan burjuvalığa düşmüştü. Babası Bernardo orta hâlli bir avukattı. Öğrenim hayatı hakkında pek bilgi bulunmayan Machiavelli'nin Latinceyi, ayrıca klasik Latin ve Yunan edebiyatını öğrendiği bilinmektedir. Floransa toprakları 1494'te Fransa Kralı VIII. Charles tarafından işgal edildiğinde, şehri yöneten Medici ailesi de kentten sürüldü. Bunun ardından Savonarola adlı bir rahip yönetimi ele aldı ve 4 yıl boyunca teokrasi temelli bir yönetim tesis etti. Fakat 4 yıl sonra burjuvalar, Savonarola'yı devirerek yeniden demokratik bir rejim kurdu. Bu yeni yönetime “Onlar Kurulu” adı verilen bir kurul liderlik etmeye başladı. Machiavelli, işte bu kurulun sekreterliğine atandı. Sekreterliğe atandığında 29 yaşında olan Machiavelli, hem iç hem dış siyaseti tanıma fırsatı bulduğu bu görevini 14 yıl boyunca sürdürdü. 1512'de yapılan Ravenna Savaşı'nda İspanyollar, Floransa'yı işgal ederek Medici hanedanını yeniden yönetime getirdi. Dolayısıyla Machiavelli'nin sekreterliği de sona erdi. Machiavelli, görevine son verilmesinin üstüne ağır bir para cezasına çarptırıldı ve 1 yıl boyunca Floransa'yı terk etmesi yasaklandı. 1513'te, Medici ailesine düzenlenen bir komploya adı karışan Machiavelli, 3 ay hapis cezası aldı ve işkence gördü. Ardından serbest bırakıldı ancak işsiz kaldı. Bunun üzerine Floransa'ya birkaç kilometre uzaklıkta bulunan Santa Andrea kasabasında bir çiftliğe yerleşti. Machiavelli, çiftlik hayatında tanışıp dost olduğu Francesco Vettori'ye 10 Aralık 1513'te yazdığı bir mektupta "De Principatus" (Türkçe: Prenslikler Üzerine) adlı bir eser yazdığından söz eder. 6 yılda tamamladığı bu eseri sonradan Prens adıyla yayınlayacaktır. 1518'de farklı bir alana el atarak "La Mandragola" adlı bir satirik komediyi kaleme alır. Bu oyunlar 2 yıl içinde sahnelenir. Bu yıllarda Floransa'nın yönetimine Kardinal Giulio de Medici geçer. Machiavelli, kardinalle ve Medici ailesiyle ilişkilerini güçlendirir ve onların himayesine girer. Bu sayede 1521'de Savaş Sanatı adlı kitabını yayımlama imkânı bulur. Giulio de Medici, Machiavelli'yi sadece himayesine almakla kalmaz, ona anayasa taslağı hazırlama ve Floransa tarihini yazma görevi verir. Kardinal Giulio de Medici, 1524'te Papa seçilir ve VII. Clemens ismini alır. Yeni Papa'nın tutarsız dış politikası sebebiyle Kutsal-Roma İmparatoru Şarlken, 1527 Mayıs'ında Floransa'ya savaş açar ve şehri işgal eder. Böylelikle Floransa'daki Medici iktidarı bir kez daha sona erer. Medicilerin yıkılmasının ardından burjuvalar yeni bir demokratik rejim kurar. Yeni yöneticiler, Medicilere yakın olan kimseye güvenmez ve hepsini devlet kurumlarından uzaklaştırır. Böylece diğer insanlarla beraber Machiavelli de işsiz kalır. Kendisine güvenilmediği için hayalkırıklığına uğrayan Machiavelli, hızla hastalanır ve 22 Haziran 1527'de hayata gözlerini yumar. Ertesi gün, Santa Croce Bazilikası'na defnedilmiştir. Machiavelli, siyasal düşünüşün laikleştirilmesi ve bilimselleştirilmesi gerektiğini savunurdu. Ancak, her ne kadar kiliseye karşı olan Machiavelli, laikliği savunmuş biri olsa da hükümdarın gerektiği zaman dini de alet olarak kullanması gerektiğini belirtmiştir. Machiavelli, İtalyan birliğini kurmaya aday yöneticinin (dindar olsun ya da olmasın) son derece dindar görünmesini isterdi. Kendini dünya olaylarını "kader" ile açıklayan dini görüşten tümüyle soyutlamıştır. Machiavelli, insan doğasını kötü ve bencil olarak tanımlardı. Ayrıca, başarıya ulaşmak için her yola, her araca başvurulması gerektiğini savunurdu. Bir devlet adamının, siyasi tutumlarında bu gerçeği kabul ederek davranması gerektiğini ve hatta devlet adamı bu realiteyle birlikte, kendi de pragmatist davranmalı ve bencil olmak zorunda olduğuna inanırdı. Machiavelli'ye göre bencillerden oluşan bir toplumda bencil olmayan bir lider davasını başarıyla yürütemez. Gene Machiavelli'ye göre, insanlar en çok mala mülke yani maddi şeylere önem verir. Machiavelli, İtalyan birliğinin kurulmasında önemli derecede çaba göstermiştir. Ona göre; İtalyan birliğinin sağlanmasının önündeki en büyük engellerden biri Papalık Devleti idi. Cicero ve Seneca'nın çizdiği adil, cömert ve yüce gönüllü hükümdar idealini eleştirdi. Machiavelli, bu niteliklerin devlet işlerini yürütmede uygun olmayacağına inanıyordu. Machiavelli, insanın özünde kötülük bulunduğunu düşünür. Bu kötülük yine bizzat insanın kendinden kaynaklanır. Özellikle insanlarda görülen ‘elde etme’ arzusu, bu kötülüğün en çok yansıdığı davranıştır. Machiavelli'ye göre ahlakın kökenini toplum oluşturmaktadır. İnsanı evrensel bencil olarak tanımlamaktadır. Prensi ahlak dışı tutar ve toplumda düzeni sağlayacağına inanır. Ahlakın temel ilkesinin sevgi olduğu görüşündedir. Din, birleştirici olmalıdır. Bunun için de din, devlete bağlı durumda olmalıdır. Machiavelli, bu şekilde laikliği gerçekleştirmiş olur. Ona göre insan, her şeye sahip olmak ister ve bu arzusunun sınırı yoktur. Ancak insanın hem ömrü, hem de maddî imkânları sınırlıdır. Dolayısıyla bir insanın her şeyi elde etmesi asla mümkün değildir. O hâlde bireyin, elde edemeyeceği şeylerin peşinden koşması da yanlış bir eylemdir. En ünlü eseri "Prens"'te; bir kişinin hiçbir etik, ahlak veya hukuk kuralı olmadan tek başına nasıl iktidar haline gelebileceğinden bahseder. Kuvvetli bir iktidarın nasıl kurulabileceğini ele alır. Machivaelli, bunu yaparken felsefeden uzaklaşıp siyasete yaklaşmaktadır. Orta çağ ile bağlantıyı kesmiş ve yepyeni bir sistem getirmiştir. Onun yaşamış olduğu devirde İtalya beş devlet arasında bölüşülmüş halde idi. Machiavelli'nin odak noktası İtalya'nın siyasal birliğinin sağlanmasıydı. Siyasal düşüncelerini bu amaca yönelik olarak oluşturmuştur. Bu önerileri ve geliştirdiği yöntemler de "Makyavelizm"in doğmasına neden olmuştur. Makyavelizm; "her şeyi hiçbir sınır yokmuş gibi yapma" düşüncesidir. Makyavelizm'in temeli ""araç, aracı haklı kılar"" fikri etrafında şekillenir. Machiavelli, başarıya ulaşmada hiçbir koşul tanımaz. Machiavelli'nin görüşüne göre İtalyan birliğinin sağlanabilmesi hem Papalık, feodal prensler gibi siyasal kalıntılar, hem de kent devletleri ile uğraşılmasına bağlıydı. İtalya'yı birliğe ulaştıracak tek yol mutlak monarşiydi. Yetkisiz ve sınırsız bir prensti. Prensin yetkileri sınırsız olmalıydı ve prensi bağlayan hiçbir kurum, sınıf veya yasa olmamalıydı. Hükümdar, kendini erdemli bir kimse olarak tanıtmalıydı fakat gerektiğinde hiç de öyle davranmamalıydı. Hükümdar, dindar biri gibi gözükebilirdi ama dini buyruklarını belirli şartlar altında çiğneyebilecek bir kimse olmalıydı. Machiavelli, iktidar gücünü miktarı asla değişmeyen bir pastaya benzetir. Buna göre herhangi bir kişi, sahip olduğu iktidar gücünü ne kadar arttırırsa, muhaliflerin ve diğer kişilerin gücü de aynı ölçüde azalacaktır. Yani iktidar miktarı asla değişmeyecek; ancak bu miktarın payı her zaman değişecektir. Machiavelli, bu düşüncesini "virtù" kavramını kullanarak Discorsi adlı eserinde şöyle açıklar: İktidar mücadelesi veren tüm siyasal aktörler, Machiavelli'ye göre kuşku içinde hareket eder. Her insanın özünde kötülük bulunduğu için, siyasetçiler hiç kimseye güvenmemelidir. Böylece tüm siyasetçiler hem etraflarına güvenmezler, hem de etraflarındaki kişiler için güvenilmez bireylere dönüşürler. Ancak yetenekli siyasetçiler, bu kuşku ve güvenilmezlik hâlini saklamaya çalışır. Ancak eninde sonunda güvenilmezliğini ortaya çıkartır. Kayıp Balık Nemo Kayıp Balık Nemo (İngilizce özgün adı: "Finding Nemo"), Pixar tarafından yapılmış ve Walt Disney Pictures tarafından yayınlanmış bir Amerikan 3 boyutlu animasyon filmidir. ABD'de 30 Mayıs 2003'te gösterime giren "Kayıp Balık Nemo", ilk üç günde 70 milyon dolar hasılat yaparak, o zamana dek bir canlandırma filmi için en iyi açılış rekorunu kırmıştı. Kasım 2003'te ABD ve Kanada'da piyasaya verilen DVD'si de 28 milyon kopya satarak bir başka rekor getirdi. Ünlü animasyon stüdyosu Pixar'ın 5. filmi olan "Kayıp Balık Nemo", 2004'te En İyi Canlandırma (animasyon) Filmi Oscar'ını da kazanmıştır. Bir palyaço balığı olan Marlin, belki de karısının zamansız ölümü nedeniyle küçük oğlu Nemo için fazla kaygılanmaktadır. Ancak Nemo'nun da kendi başına hareket etmesi gerektiği zamanlar gelir çatar. Deniz altı dünyasının okuluna gidip, eğitim görmek zorundadır. Nemo bu okula giderken Marlin'in korktuğu başına gelir ve oğlu arkadaşları ile oynadıkları tehlikeli bir oyun sırasında gözünün önünde kaybolur. Film Marlin'in oğlunu bulmak için harcadığı çabaları ve Nemo'nun da geri dönmek için verdiği büyük mücadeleyi anlatıyor. Filmde, çok güçlü bilgisayarların yardımıyla gerçek ve sayısal görüntüler kaynaştırılarak, insanlar gibi davranan ve konuşan tüm deniz altı canlıları inandırıcı bir şekilde canlandırılmış. "Kayıp Balık Nemo", Pixar'ın "Oyuncak Hikayesi" (Toy Story, 1995 ve 1999) ve Sevimli Canavarlar'dan (Monsters, Inc., 2001) sonra canlandırma sineması tarihinde başarılı bir adım sayılan üçüncü filmleri oldu. TÜMOSAN TÜMOSAN, (tam adı:TÜrk MOtor SANayi ve Ticaret Anonim Şirketi), 1975 yılından beri faaliyet gösteren ve 2004 yılında özelleştirilip Albayrak Holding'e satılan traktör ve motor üretimi yapan, Türkiye'nin ilk yerli traktör fabrikasıdır. TÜMOSAN'ın yıllık traktör üretme kapasitesi 45 bin, motor üretim kapasitesi ise 75 bin olup, traktör pazar payı yüzde 15, dizel motorda pazar payı ise yüzde 23'tür. İtalyan Fiat Endüstri lisansı ile üretime başlayan ve lisans anlaşması 1988 yılına kadar devam ettikten sonra tamamen yerli teknoloji kullanılarak üretime devam edilmiştir. Dizel motor ve traktör üretim tesisleri Konya'da bulunmaktadır. Ayrıca şirket Türkiye'nin ilk yerli üretim tankı Altay'ın 2014 yılında yapılan motor sağlayıcı ihalesini kazanıp, Altay tankının motorlarını imal etme hakkını kazanmıştır. TÜMOSAN Türk Sanayi ve Motor Ticaret A.Ş. 13 Kasım 1975 tarihli ve 7/10905 sayılı Bakanlar Kurulu Kararı ile 26 Haziran 1976 tarihinde 100.000.000 TL sermaye ile Ankara merkezli olarak kurulmuştur. İki büyük sermayedarı Makina ve Kimya Endüstrisi Kurumu (%29) ile Türkiye Kalkınma Bankası'nın o günkü adıyla DESİYAB (%41) olmuştur. TÜMOSAN'ın kuruluş amacı know-how anlaşmaları da yaparak yerli traktör ve traktör motoru, kamyon motoru ve minibüs-kamyonet motorları üretmektir. Bu doğrultuda; alınarak faaliyete geçmiştir. MKE Kurumu yerli ve özel sektörün gelişmesi maksadıyla birçok alanda üstlenmiş olduğu öncülük misyonu çerçevesinde TÜMOSAN tesislerinin kuruluşunda ve üretim altyapısının oluşturulmasında bizzat yer almıştır. Ayrıca yetişmiş kalifiye insan kaynağının önemli bir kısmını TÜMOSAN ile paylaşarak aktarmıştır. Zamanla gelişen şirket, traktör ve traktör motoru üretimi odaklı üretim yapısı dolayısıyla 1985 yılında alınan karar ile merkezi Ankara'dan Konya'ya taşınmıştır. 1988 yılına kadar Fiat lisansı ile traktör ve traktör motoru üretimine devam etmiş ancak aynı yılın Ağustos ayında lisans sözleşmesinin sona ermesi sonucu edinmiş olduğu yetenek ve tecrübelerle kendi adıyla üretimlerini sürdürme kararı almıştır. TÜMOSAN, Ağustos 1998'de özelleştirme kapsamına alınmıştır. Bu doğrultuda şirketin, MKE Kurumuna ait hisseleri Özelleştirme İdaresi Başkanlığı'na devredilmiştir. 2000 yılında yapılan ihale sonucu, kazanan tarafların sözleşme imzalarının gecikmesi dolayısıyla ihalelerden sonuç alınamamış ve bu süreç neticesinde 2003 yılında Sümer Holding bünyesine katılmıştır. Özelleştirme dönemi süreci olan 1998-2004 tarihleri arası TÜMOSAN üretim faaliyetleri oluşan belirsizlik durumu ile oldukça zayıflamıştır. 2004 yılında Özelleştirme İdaresi Başkanlığı'nın ikinci ihalesi kapsamında Albayrak Holding ile anlaşılmış ve böylelikle TÜMOSAN resmen özelleştirilmiştir. 2004 yılından itibaren Albayrak Holding bünyesinde traktör ve dizel motor üretimi ve çalışmalarını geliştirerek sürdürmekte olup Türkiye'de söz konusu alanlarda en önemli kuruluşlarındandır. Enrico Macias Enrico Macias (d. Gaston Ghrenassia, 11 Aralık 1938), Fransız şarkıcı. Cezayirli Yahudi kökenlidir. Cezayir'in Konstantin kentinde doğmuştur. Babası Arap-Endülüs müziği türü olan Maluf kemancısı olan Macias, 15 yaşındayken daha sonra kayınbabası olacak olan Cheikh Raymond Leyris'in orkestrasında çalmaya başladı. İş yaşamına öğretmen olarak başladı, ancak bu arada gitar çalışmalarını da sürdürdü. 1961 yılında, Cezayir Bağımsızlık Savaşı kızışırken, Yahudi ve Avrupa kökenliler genellikle Fransa'nın yanını tuttular, bu nedenle de bağımsızlık yanlılarının tepkisini çektiler. 22 Haziran 1961'de kayınbabası Cheikh Raymond Leyris bağımsızlığa karşı olduğu ve Fransa'nın yanını tuttuğu için öldürüldü. Bunun üzerine şarkıcı 29 Temmuz 1961'de, karısı Suzy ile Cezayir'den ayrılıp Fransa'ya gitti. O zamandan beri Cezayir'e dönmesine izin verilmemiştir. Fransa'ya geldikten kısa bir süre sonra Paris'e yerleşen Macias, iş yaşamını müzik alanında sürdürmeye karar verdi. Önceleri Arap Maluf parçalarını Fransızcaya çevirip söylemeyi denedi. Daha sonra yeni Fransızca parçalar yaparak kafelerde ve kabarelerde seslendirmeye başladı. Genel olarak Fransa'da Arap-Endülüs müziğinin, Arap-Musevi müziğininb bir yorumcusu olarak tanındı. Bu dönemde adını Gaston Ghrenassia'dan 'Enrico Macias'a çevirdi. 1962 Yılında Cezayir'den Fransa'ya gelirken gemide bestelediği "Adieu mon pays" ("Hoşçakal ülkem") adlı parçayı yayınladı. Parçayı TV'de seslendirmesi parçanın bir günde Fransa'da tanınmasını sağladı. Bunun sonucu olarak ilk Fransa turunu 1963'te Paola ve Billy Bridge'in alt şarkıcısı olarak yaptı. 1964 Yılında da Türkiye, İsrail ile Yunanistan'da ilk yurt dışı dinletilerini verdi. Bunu Güney Avrupa ülkelerindeki, Sovyetler Birliği, Japonya ve daha sonra ABD ile Kanada'daki dinletileri izledi. Şarkıları daha çok Fransızca konuşulan ülkelerde ve eski Fransız sömürgelerinde tutuldu. Türkiye'de de bir dönem çok