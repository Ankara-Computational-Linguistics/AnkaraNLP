anlamına gelmektedir. Köyün 1928'deki adı Dikan olarak geçmektedir. Köy, Ardahan il merkezine 33 km, Hanak ilçe merkezine 5 km uzaklıktadır. Köyün kuzeyinde Koyunpınar köyü, kuzeybatısında İncedere köyü. Batısında Güneşgören köyü ve köye ait yayla, Güney sınırında Ardahan ili, doğusunda ise Alaçam mahallesi bulunmaktadır. Köyün batısında Artvin ili ile doğal sınır oluşturan Yalnızçam Dağları ve kuzeydoğusunda da Kol Dağı'nın uzantıları bulunmaktadır. Eski Hanak-Ardahan Karayolunun bir kısmı köyün sınırlarından geçmektedir. BinbaÅŸak, Hanak Binbaşak, Ardahan ilinin Hanak ilçesine bağlı bir köydür. Köyün eski adı, 1899 ve 1928 yılı kayıtlarında Gügübe ya da Kükübe olup, Gürcüce'de "kukuba" sözcüğü "kambur köy" anlamına gelmektedir. Köy, Ardahan il merkezine 50 km, Hanak ilçe merkezine 22 km uzaklıktadır. BÃ¶rk, Hanak Börk, Ardahan ilinin Hanak ilçesine bağlı bir köydür. Börk, Ardahan ilinin Hanak ilçesine bağlı bir köydür. Bilinen en eski adı Berk ya da Börk’tür. Köyde bulunan kalenin adının Gürcüce Mağlisa (მაღლისა) olmasına rağmen, Gürcü yönetimi altında olduğu dönemde Börk’ün Gürcüce bir adının olup olmadığı bilinmemektedir. Osmanlı kayıtlarında Berk (برق) olarak geçen bu ad, 1928 tarihli Osmanlıca "Son Teşkilat-i Mülkiyede Köylerimizin Adları" adlı yayında Berk (بورك) biçimini almıştır. Türkiye'deki köylerin eski adlarının verildiği 1968 tarihli devlet yayınında da sadece Börk adı geçer. Tarihsel Eruşeti bölgesinde yer alan Börk'ün kuruluşu hakkında bilgi yoktur, ama 10. yüzyılda inşa edilen bir kilisenin varlığı köyün eski bir yerleşme olduğunu göstermektedir. Osmanlı kayıtlarında Berk (برق) olarak geçen Börk köyünü Osmanlılar 16. yüzyılda Gürcü yönetiminden ele geçirdi. Berk, yaklaşık olarak tarihsel Tao-Klarceti toprakları üzerinde kurulan Çıldır Eyaleti içinde kaldı. 17. yüzyılda, bu eyaletin bir sancağı olan Ardahan-i Küçük'e bağlı Kuzey nahiyesinde yer alan bir köydü. 1877-1878 Osmanlı-Rus Savaşı’ndan sonra, 1918 yılına kadar Rusya İmparatorluğu, 1918-1921 arasında Gürcistan sınırları içinde kaldı. 1886 tarihli Rus nüfus sayımına göre, Ardahan ilçesine ("uçastok") bağlı köyde 163 kişi yaşıyordu ve nüfusun tamamı Türklerden oluşuyordu. Börk, Ekim 1921’de imzalanan Kars Antlaşması’yla Türkiye’ye bırakıldı. Börk köyünde iki kilise vardır. Her ikisi de köy kilisesidir. 10. yüzyıldan kalmış olan kilise, tek nefli bir yapıdır. Kilisenin duvarları büyük ölçüde bugün de sağlamdır. İkinci kilise, köyün merkezinin 1 kilometre güneyinde yer alır. Bu kilise de tek nefli bir yapıdır ve tamamen yıkılmıştır. Gürcü mimarisi üzerine çalışmalarıyla tanınan Fahriye Bayram bu iki kiliseyi Ardahan’daki tek nefli Gürcü kiliseleri arasında sayar. Börk köyünün merkezinin 2,7 kilometre doğusunda yer alan Mağlisa Kalesi (Gürcüce: მაღლისა; "Mağlisa") 2.310 metre yükseklikte bir tepede inşa edilmiştir. Günümüze yıkıntıları ulamış olan kale simetrik olmayan bir plana sahiptir. Türkçeye “ulu kale” olarak çevrilebilecek olan Mağlisa Kalesi, gerçekten de adı gibi oldukça yüksek bir yerde, tarihsel Eruşeti, Artaani ve Cavaheti bölgelerine hakim bir tepede yer alır. Eski çağlardan kaldığı anlaşılan kale, orta çağda da kullanılmıştır. Bu dönemden günümüze bir kule ve bazı yıkıntılar ulaşmıştır. Köy, Ardahan il merkezine 44 km, Hanak ilçe merkezine 16 km uzaklıktadır. Çatköy, Hanak Çatköy, Ardahan ilinin Hanak ilçesine bağlı bir köydür. Köyün eski adı, hem 1889 hem de 1928 kayıtlarında Çat olarak geçmektedir. Köy, Ardahan il merkezine 50 km, Hanak ilçe merkezine 22 km uzaklıktadır. Ã‡avdarlÄ±, Hanak Çavdarlı, Ardahan ilinin Hanak ilçesine bağlı bir köydür. Köyün eski adı, 1899 yılı kayıtlarında Virane Nakalakevi olup, Gürcüce'de "nakalakevi" sözcüğü "şehiryeri" anlamına gelmektedir. Köyün 1928'deki adı kayıtlarda Viran Nakala olarak geçmektedir. Köy, Ardahan il merkezine 41 km, Hanak ilçe merkezine 13 km uzaklıktadır. Çayağzı, Hanak Çayağzı, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Oragaz (büyük ve küçük), 1928 yılı kayıtlarında Uragas olarak geçmektedir. Köy, Ardahan il merkezine 24 km, Hanak ilçe merkezine 4 km uzaklıktadır. Çiçeklidağ, Hanak Çiçeklidağ, Ardahan ilinin Hanak ilçesine bağlı bir köydür. Köyün eski adı 1928 yılı kayıtlarında Fayatlı olarak geçmektedir. Köy, Ardahan il merkezine 45 km, Hanak ilçe merkezine 19 km uzaklıktadır. Çimliçayır, Hanak Çimliçayır, Ardahan ilinin Hanak ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 40 km, Hanak ilçe merkezine 14 km uzaklıktadır. Dilekdere, Hanak Dilekdere , Ardahan ilinin Hanak ilçesine bağlı bir köydür. Köyün eski adı 1928 yılı kayıtlarında Gürcüce kökenli Hoşire olarak geçmektedir. Köy, 2007-2012 yılları arasında Ortakent Beldesi'nin bir mahallesi olarak kayıtlarda yer almıştır. Köy, Ardahan il merkezine 43 km, Hanak ilçe merkezine 17 km uzaklıktadır. Geçköy, Hanak Geçköy, Ardahan ilinin Hanak ilçesine bağlı bir köydür. Köyün eski adı, 1889 ve 1928 kayıtlarında da Geç olarak geçmektedir. Köy, 2007-2012 yılları arasında Ortakent Beldesi'nin bir mahallesi olarak kayıtlarda yer almıştır. Köy, Ardahan il merkezine 41 km, Hanak ilçe merkezine 15 km uzaklıktadır. Güneşgören, Hanak Güneşgören, Ardahan ilinin Hanak ilçesine bağlı bir köydür. Köyün eski adı 1889 ve 1928 yılı kayıtlarında Kerkeden olarak geçmektedir. Köy, Ardahan il merkezine 41 km, Hanak ilçe merkezine 15 km uzaklıktadır. Ä°ncedere, Hanak İncedere, Ardahan ilinin Hanak ilçesine bağlı bir köydür. Köyün eski adı, 1899 ve 1928 yılı kayıtlarında Piklob olup, Gürcüce'de "pikalobai" sözcüğü "kayalı" anlamına gelmektedir. Köy, Ardahan il merkezine 39 km, Hanak ilçe merkezine 13 km uzaklıktadır. Karakale, Hanak Karakale, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Karakale Meşa, 1928 yılı kayıtlarında ise Karakale olarak geçmektedir. Köy, Ardahan il merkezine 46 km, Hanak ilçe merkezine 20 km uzaklıktadır. Osmanlı Ahrar Fırkası Osmanlı Ahrar Fırkası (kısaca Ahrar Fırkası veya Fırka-i Ahrar), İkinci Meşrutiyet döneminde faaliyet gösteren siyasi parti. 14 Eylül 1908'de, Prens Sabahattin'in önderliğinde Teşebbüsü Şahsi ve Adem-i Merkeziyet Cemiyeti çatısında örgütlenen liberal Jön Türk kanadı tarafından kuruldu. Prens Sabahattin, kendisine önerilen parti başkanlığını kabul etmedi, ancak girişimi destekledi. Fırkaya resmi bir başkan seçilmedi. Parti programı, kurucu üye Nurettin Ferruh Bey tarafından hazırlandı. Programın hazırlanmasında Kont Léon Ostrorog yabancı parti programlarını tercüme ederek yardımcı oldu. Ahrar Fırkası İngiliz siyasi parti geleneğini esas almıştır. Parti 1908 seçimlerine katıldı, ancak İttihat ve Terakki Fırkası karşısında başarı gösteremedi, münhasıran bu partiden gösterilen adaylar meclise giremediler. İttihad ve Terakki karşıtı "İkdam", "Sabah", "Yeni Gazete", "Sadayı Millet" ve "Servet-i Fünun" gazeteleri, Ahrar Fırkası'nı desteklediler. 31 Mart Vakası, Ahrar Fırkası'nın sonu oldu. Prens Sabahattin ve kurucu üye Ahmet Fazlı Bey divanı harpte yargılandı ve suçsuz bulunarak serbest bırakıldı. Fırka üyelerinin bir kısmı yurt dışına kaçtılar. Nurettin Ferruh Bey 1910'da ülkeye döndü ve partinin feshedildiğini belirten bir bildiri yayımladı. Partinin başlıca siyasi görüşleri liberalizm, girişim özgürlüğü, adem-i merkeziyet (yerel yönetimlere güç verilmesi, merkezi otoritenin sınırlanması) ve bireycilik olmuştur. Ahrar, "adem-i merkeziyet" görüşü nedeniyle bölücülükle suçlandı. Ahrar muhtemelen saltanatı bir tür ülkeyi birleştirici gelenek olarak korumayı savunuyordu, ancak programında padişahtan hiç söz edilmemiş olması, partinin baskıcı II. Abdülhamit rejiminden duyduğu rahatsızlığın bir sonucu olarak yorumlanmıştır. Koyunpınarı, Hanak Koyunpınarı, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Sosxara, 1928 yılı kayıtlarında Gürcüce kökenli Saskara olarak geçmektedir. Köy, Ardahan il merkezine 32 km, Hanak ilçe merkezine 6 km uzaklıktadır. OÄŸuzyolu, Hanak Oğuzyolu, Ardahan ilinin Hanak ilçesine bağlı bir köydür. Köyün eski adı Eruşeti'dir. Bugün Oğuzyolu adını taşıyan köyün bilinen en eski adı Eruşeti’dir. 4. yüzyıldan itibaren Gürcüce kaynaklarda adı geçen Eruşeti (ერუშეთი) Türkçeye Oruşet, Örşet, Oruşit gibi farklı biçimlerde girmiştir. Nitekim 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterinde köyün adı Oruşet (اوروشت) olarak geçer. 93 Harbi’nde (1877-1878) bölgeyi ele geçiren Ruslar, 1886 tarihli nüfus sayımında köyün adını Osmanlıcasına uygun biçimde Oruşet (Орушет) olarak kaydetmiştir. Eruşeti adı, 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında ise Oruşit/Oroşit (اوروشيت) olarak yazılmıştır. Bu yazılış biçimleri, İçişleri Bakanlığı’nın 1968’de yayımladığı "Köylerimiz" adlı yayında Örşet'e dönüşmüştür. Türkçede farklı biçimlerde yazılan Eruşeti, “yabancı kökten geldiği ve iltibasa yol açtığı” grelçesiyle Oğuzyolu olarak değiştirilmiştir. Gürcistan'ın Türkiye sınırı boyunca uzanan dağlık tarihsel Eruşeti bölgesinin adı Eruşeti köyünden gelir. Eruşeti’nin de içinde yer aldığı Tao-Klarceti bölgesinde kadın ve erkeğin birlikte sayıldığı ilk nüfus tespiti Rus idaresi sırasında, 1886 yılında yapılmıştır. Bununla birlikte köyün Osmanlı egemenliğine girmesinden bir süre sonra yapılan tahrirle köyün hane sayısı belirlenmiştir. Bu tahririn yer aldığı 595 tarihli "Defter-i Mufassal-i Vilayet-i Gürcistan"’a göre köyde 28 hane yaşıyordu. Her hanenin 5 kişiden oluştuğu varsayılırsa, Eruşeti’nin o tarihteki nüfusunun 140 kişiden oluştuğu sonucuna varılabilir. Bu defterde vergi vermekle yükümlü erke nüfus, "Gabriel", "Gogiça", "Meraba", "İordane", "Eliazar", "Maharebel", "Rahip Elia", "Enuka", "Laşkara", "Şoşita", "Grigol", "Amrosa", "Vardzel", "Batata", "Abram", "Gogina" gibi adlardan oluşuyordu. Köyde yaşayan insan sayısı muhtemelen giderek azalmış olmalı ki Eruşeti’nin nüfusu 1878 yılında 8 hanedan oluşuyordu. Bu durum Osmanlı döneminde nüfusun bir kısmının din değiştirmemek için göç etmiş olmasına bağlanabilir. Rus idaresinin 1886 yılında yaptığı nüfus tespitinde köyde 58 kişi kaydedilmiştir. Bu nüfusun 41 Türk (%70.7) Türk, 17’si (%29,3) Kürttü. 1595 yılında kaydedilmiş erkek adlarına bakınca köyü terk etmeyip kalan nüfusun Türkleştiği, ayrıca köye sonradan Kürt nüfusun yerleştirildiği söylenebilir. Köyün adının değiştirilmesinden sonra, 1960 tarihli genel nüfus sayımında Oğuzyolu (Örşet) olarak kaydedilmiş olan köyün nüfusu, 165’i erkek ve 183’ü kadın olmak üzere 348 kişiden oluşuyordu. Son yetmiş beş yılda nüfusun altı kat artması Rus idaresinin son bulmasından sonra Oğuzyolu’na yeni nüfusun yerleştirilmesiyle açıklanabilir. Oğuzyolu’nun nüfusu 1990 yılında 359, 2019 yılında 152 kişiye gerilemiştir. Bu durum köyden kente göçün özellikle 1990 yılından sonra gerçekleştiğini göstermektedir. Eruşeti’de 4. yüzyılda inşa edilen kiliseden hareketle buranın en geç bu tarihten itibaren bir yerleşim olduğu söylenebilir. Gürcü Kralı Vahtang Gorgasali döneminde Eruşeti piskoposluk merkeziydi. Eski çağlarda bir kent olan Eruşeti, erken ortaçağda Gürcü Krallığı ve birleşik Gürcistan Krallığı, geç ortaçağda Gürcü prensliği Samtshe-Saatabago sınırları içinde yer aldı. 16. yüzyılın ikinci yarısında Osmanlıların eline geçti ve Çıldır Eyaleti içindeki köylerden biri haline geldi. 1595 tarihli "Defter-i Mufassal Vilayet-i Gürcistan" adlı Osmanlı tahririne göre Eruşeti, Ardahan-i Büzürg livasına bağlı Meşe nahiyesinde yer alan bir köydü. Uzun süre Osmanlı yönetimi altında kalan Eruşeti'yi 1877-1878 Osmanlı-Rus Savaşı’nda Rusya İmparatorluğu ele geçirdi. Rus idaresinde Eruşeti Kars oblastında Ardahan sancağına (okrug) bağlı Ardahan kazasının (uçastok) bir köyüydü. I. Dünya Savaşı’nın sonlarına doğru Rus ordusunun bölgeden çekilmesinin ardından Çihireti bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla Eruşeti'nin de içinde yer aldığı Ardahan ve Artvin bölgeleri Türkiye’ye bırakıldı. Eruşeti 1928 tarihli "Son Teşkilat-i Mülkiyede Köylerimizin Adları" adlı Osmanlıca yayına göre Eruşeti (Oroşit), Kars ilinde Ardahan ilçesinin Damal nahiyesine bağlı bir köydü. Hanak’ın 1958’de ilçe yapılmasından sonra Eruşeti de bu kazaya bağlanan Damal nahiyesinin köyü haline geldi ve 1960 yılından önce adı Oğuzyolu olarak değiştirilmiş olan köy bu tarihten itibaren Hanak ilçesinde yer almaktadır. Köy, 2007-2012 yılları arasında Ortakent Beldesi'nin bir mahallesi olarak kayıtlarda yer almıştır. Eruşeti, 5. yüzyılda, Gürcü kralı Vahtang Gorgasali döneminde piskoposluk merkezi haline geldi. Piskoposluk kilisesi olarak Bizans mimarisi tarzında inşa edilmiş üç nefli bir bazilika olan yapıdan günümüze sadece yıkıntıları kalmıştır. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli’nin verdiği bilgiye göre köyün sınırları içinde bir kilise daha vardı. Eruşeti’deki bir diğer tarihsel yapı, yığma taştan inşa edilmiş olan kaledir. Deniz seviyesinden 2.340 metre yükseklikte bulunan kale, köyün merkezinin 2 km kuzeydoğusunda, bir tepede yer alır. Bugün yıkık durumda olan kalenin taşları köyün sakinleri tarafından ahırların yapımında kullanılmıştır. Taşlarının taşınmış olmasından dolayı kalenin eski biçimini tahmin etmek zorlaşmaktadır. 70 x 60 metre ölçülerinde olan kalenin kuzey kısmında daha fazla taş yığını vardır. Bu durum kalenin kulesinin bu kısımda olduğunu akla getirmektedir. Köy, Ardahan il merkezine 44 km, Hanak ilçe merkezine 18 km uzaklıktadır. Sazlıçayır, Hanak Sazlıçayır, Ardahan ilinin Hanak ilçesine bağlı bir köydür. Köyün eski adı, 1889 ve 1928 yılı kayıtlarında Axaşen olup, Gürcüce'de "axalşeni" sözcüğü "yeniköy" anlamına gelmektedir. Köy, Ardahan il merkezine 46 km, Hanak ilçe merkezine 20 km uzaklıktadır. Serinkuyu, Hanak Serinkuyu, Ardahan ilinin Hanak ilçesine bağlı bir köydür. Köyün eski adı 1928 yılı kayıtlarında Danidan olarak geçmektedir. Köy, Ardahan il merkezine 41 km, Hanak ilçe merkezine 15 km uzaklıktadır. Sevimli, Hanak Sevimli, Ardahan ilinin Hanak ilçesine bağlı bir köydür. “Düzlük” anlamın gelen Gürcüce Veli (ველი) adının “ermiş” anlamına gelen Arapça "veli” kelimesiyle benzerlik dışında bir anlam ilişkisi yoktur. Osmanlıların Gürcülerden ele geçirdiği toprakların ilk tahrirlerinde köyün adı Vil (ويل) olarak kayda geçirilmiştir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında da bu yazılış biçimi olduğu gibi korunmuştur. İçişleri Bakanlığı'nın bir yayını olarak 1968'de basılmış "Köylerimiz" adlı kitapta köyün eski adı Vel, yeni adı Sevimli olarak geçer. Veli köyündeki kale de Gürcüce kaynaklarda Velistsihe (Veli Kalesi) olarak geçer. Gürcistan’da da Veli ve Velistsihe (ველისციხე) adını taşıyan yerleşmeler vardır. Tao-Klarceti’nin bir parçası olan tarihsel Artaani bölgesinde yer alan Veli’de bulunan kale ve kiliseler buranın eski bir yerleşme olduğunu göstermektedir. Veli Kalesi’ndeki kiliselerden birinin 10. yüzyılda inşa edilmiş olması, erken ortaçağda bölgeye hakim olan Gürcistan Krallığı zamanında bu kalenin kullanıldığını göstermektedir. 11. yüzyılda Büyük Selçukluların ele geçirdiği Veli, 13. yüzyılın ortalarından itibaren Gürcü atabegleri devleti Samtshe-Saatabago sınırları içinde yer aldı. 16. yüzyılın son çeyreğinde Osmanlılar Gürcü prensliğini yenerek Veli’yi ele geçirdi. Samtshe-Saatabago toprakları 1595 yılında Osmanlılar tarafından "Defter-i Mufassal-i Vilayet-i Gürcistan" adı altında kayda geçirilmiş ve Veli’nin adı Vil (ويل) olarak yazılmıştır. Bu tarihte köyün nüfusu 30 haneden oluşuyordu. Veli, aynı dönemde kurulan Çıldır Eyaleti’nin livalarından biri olan Ardahan-i Büzürg’e bağlı bir köydü. 1828-1829 Osmanlı-Rus Savaşı’nda Ruslar Ahalkalaki ve Ahaltsihe bölgesini ele geçirince, Veli köyünde yaşayan Katolikler göç edip Ahalkalaki’nin köylerine yerleştiler. Etnik olarak Ermeni ve Gürcü olan bu insanlar anadillerini bilmiyor ve Türkçe konuşuyorlardı. Uzun süre Osmanlı yönetiminde kaldıktan sonra Veli 1877-1878 Osmanlı-Rus Savaşı'nda Rusya İmparatorluğu’nun eline geçti. Rus kayıtlarında Vel olarak geçen köy, Ardahan sancağının ("okrug") Ardahan kazasına ("uçastok") bağlıydı. Köyde 1886’da 187, 1896’da 304 ve 1906’da 370 kişi yaşıyordu ve nüfusun tamamı Türklerden oluşuyordu. Rusya yönetimi altındayken I. Dünya Savaşı sırasında Ardahan’ı gezen Gürcü araştırmacı Konstantine Martvileli Veli Kalesi ile Rabat’taki (bugün Yıldırımtepe) kaleyi kıyaslamış ve Veli Kalesi’nin Şeytan Kalesi’nden daha büyük olduğunu yazmıştır. I. Dünya Savaşı’nın sonlarına doğru Rus ordusunun bölgeden çekilmesinin ardından Veli, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Aynı yıl imzalanan Moskova Antlaşması’yla Veli’nin de içinde yer aldığı Ardahan ve Artvin Türkiye’ye bırakıldı. Veli’deki en önemli tarihsel yapı, Gürcüce kaynaklarda Velistsihe olarak geçen Veli Kalesi’dir. 170 × 150 metre ebatlarındaki kale, yığma taşlardan inşa edilmiştir. Köyün merkezinin 600 metre güneybatısında, Kura Nehri'nin sol kıyısında, yarımada biçimli sarp bir tepe üzerinde yer alır. Eski çağlarda bir şehir olduğu sanılan bu yerin orta çağda sadece kale olarak kullanıldığı anlaşılmaktadır. Kalenin yıkıntıları günümüze ulaşmıştır. Veli Kalesi Türkçe kaynaklarda genellikle Vel Kalesi olarak geçer. Veli Kalesi’nin olduğu yerde üç kilise kalıntısı vardır. Vaftizci Yahya’ya adanmış olan ilk kilise 954 yılında inşa edilmiş tek nefli bir yapıdır ve kalenin içinde yer alır. İkinci kilise kalenin alt tarafında, Kura Nehri'nin sağ kıyısında yer alır. Tek nefli yapıdan geriye duvarları kalmıştır. Kalenin doğusunda, surların dışında kalan üçüncü kilise de tek nefli bir yapıdır ve kilisenin duvar resimlerinin izleri bugün de fark edilmektedir. Bu kilise de yıkık durumdadır. Kalenin içinde yer alan kilisenin (10,5 x 7,2 m) kuzey duvarı kalenin duvarına bitişik biçimde, kesme taşlarla inşa edilmiştir. Sunakta duvar resimlerinin izleri günümüze kalmıştır. Doğu duvarında iki adet Hutsuri alfabesiyle yazılmış Gürcüce yazıt vardır, ancak bu yazıtlar zarar görmüştür. Yazıtlardan birinde kilisenin banisi olarak “Gvarami” adı geçer. Güney cephesindeki giriş kapısı üzerinde bulunan yazıt okunamaz durumdadır. Kiliseden düşmüş sekiz köşeli bir taşta banisi adına yazılmış yazıtta kilisenin 954 yılında Vaftizci Yahya adına inşa edildiği belirtilmektedir. Köy, Ardahan il merkezine 44 km, Hanak ilçe merkezine 18 km uzaklıktadır. Sulakçayır, Hanak Sulakçayır, Ardahan ilinin Hanak ilçesine bağlı bir köydür. Eski adı Cvarishevi / Carishev'dir. Bugün Sulakçayır adını taşıyan köyün bilinen en eski adı Cvarishevi’dir. Gürcüce “Haç deresi / haç vadisi” anlamına gelen Cvarishevi (ჯვარისხევი), Türkçede Cvarishev ve Carishev biçimine dönüşmüştür. Nitekim 1694-1732 tarihli "Defter-i Caba-i Eyalet-i Çıldır" adlı Osmanlı tahrir defterinde köyün adı Cvarishev (جوارسخو) biçiminde yazılmıştır. Cvarishev adı zamanla Carishev’e dönüşmüştür. Nitekim 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında köyün adı Carishev (جاریسخو) olarak geçer. 93 Harbi’nde (1877-1878) Cvarishevi köyünün de bulunduğu bölgeyi ele geçiren Ruslar ise 1886 nüfus sayımında köyün adını Carishevi (Джарисхеви) olarak kaydetmiştir. Cvarishevi adının yazılışının zaman içinde değişikliğe uğraması, Gürcücede “haç” anlamına gelen “cvari” (ჯვარი) ile “ordu” anlamına gelen “cari” (ჯარი) kelimelerinin karıştırılmış olmasıyla ilişkili olabilir. Tao-Klarceti bölgesinde başka yerlerde de Cvarishevi adına rastlanmaktadır. Şavşat ilçesindeki Sebzeli köyünün eski adı da Cvarishevi'dir. Cvarishevi’nin de içinde yer aldığı Tao-Klarceti bölgesinde kadın ve erkek nüfusunun birlikte tespit edildiği ilk nüfus sayımı Rus idaresi tarafından 1886 yılında yapılmıştır. Bu sayıma göre Cvarishevi köyünde 266 kişi yaşıyordu. Nüfusun %77,1’i (205 kişi) Türk, %22,9’u (61 kişi) ise Kürt olarak kaydedilmiştir. Köyün nüfusu 1896’da 254 kişiye düşmüşse de sonraki on yıl içinde artarak 348 kişiye ulaşmıştır. Carishevi’nin nüfusu 20. yüzyılın ilk yarısında da artışını sürdürmüş, 1935 yılında 303 kişiye, 1960 yılında ise 270’i erkek ve 316’sı kadın olmak üzere 586 kişiye ulaşmıştır. Bu tarihten sonra ise, köyden kente göçün etkisiyle Sulakçayır’ın nüfusu genel olarak azalmış ve günümüzde 125 kişiye kadar gerilemiştir. Tarihsel Eruşeti bölgesinin bir yerleşimi olan Cvarishevi köyünün ne zaman kurulduğuna dair bilgi yoktur. Bununla birlikte köyde kilise ile kalenin varlığı, 17. yüzyılda Osmanlı tahrir defterinde adının yer alması Cvarishevi’nin eski bir yerleşim yeri olduğunu göstermektedir. Köyün Gürcüce adına bakarak Cvarishevi’nin büyük bir olasılıkla Gürcistan Krallığı döneminde bir yerleşim olduğu söylenebilir. Köy 16. yüzyılın son çeyreğinde Gürcü atabeglerin yönettiği Samtshe-Saatabago’nun büyük bölümünü ele geçiren Osmanlıların egemenliğine girdi ve Çıldır Eyaleti içinde yer aldı. 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterine göre vergi vermekle yükümlü kılınmamış olmalı ki bu defterde adı geçmemektedir. 1694-1732 tarihli "Defter-i Caba-i Eyalet-i Çıldır" adlı Osmanlı tahrir defterine göre ise Cvarishevi, Ardahan-i Büzürg (Büyük Ardahan) livasının Meşe nahiyesine bağlı bir köydü ve Hicri 1118’de (1706) 4.000 akçe, Hicri 1138’de (1725) 25.000 akçe yıllık vergi vermekle yükümlü kılınmıştı. Yaklaşık üç yüzyıl Osmanlı egemenliğinde kalan Cvarishevi 93 Harbi’inde Çarlık Rusyası’nın eline geçti. Köy Rus idaresi sırasında Kars oblastının Ardahan sancağı ("okrug") içinde Ardahan kazasına ("uçastok") bağlı bir köydü. I. Dünya Savaşı’nın sonlarına doğru Rus ordusunun bölgeden çekilmesinin ardından Cvarishevi bir süre Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgelerini fiilen ele geçirdi. 16 Mart 1921’de Ankara Hükümeti’nin Sovyet Rusya’la imzaladığı Moskova Antlaşması’yla Cvarishevi’nin de içinde yer aldığı Ardahan ve Artvin bölgeleri Türkiye’ye bırakıldı. Cvarieshevi, 1928 tarihli "Son Teşkilat-i Mülkiyede Köylerimizin Adları" adlı Osmanlıca yayına göre, Kars ilinde Poshof (Posof) ilçesinin Damal nahiyesine bağlı bir köydü. Adı Sulakçayır olarak değiştirilen köy, 1960 genel nüfus sayımında ise Kars ilinin Hanak ilçesine bağlıydı. Ardahan’ın 1992 yılında il olmasından sonra Hanak ilçesi bu ilin bir nahiyesi haline gelmiştir. Sulakçayır köyünde iki tarihsel yapının varlığı bilinmektedir. Bunlardan biri bir köy kilisesi olan Cvarishevi Kilisesi, diğeri Cvarishevi Kalesi’dir. Cvarishevi Kilisesi köyün hemen yukarısında, kayalık bir tepede bulunuyordu. Geriye izi kalmamış olan kilisenin olduğu yerde bugün köyün camisi bulunmaktadır. Köyün merkezinin 1 km kuzeyinde, bir derenin sağ kıyısında, kayalık bir tepede yer alan kale, harç kullanılmadan inşa edilmiştir. 128 × 70 m ebatlarındaki Cvarishevi Kalesi'nden geriye sadece yıkıntılar kalmıştır. Köy, Ardahan il merkezine 40 km, Hanak ilçe merkezine 14 km uzaklıktadır. YamaÃ§yolu, Hanak Yamaçyolu, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Gürcüce kökenli Vardasan, 1928 yılı kayıtlarında Vardosan olarak geçmektedir. Köy, Ardahan il merkezine 44 km, Hanak ilçe merkezine 18 km uzaklıktadır. Yamçılı, Hanak Yamçılı, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Maçevit (ya da Maçivet), 1960 yılı kayıtlarında ise Macıvat olarak geçmektedir. Köy, Ardahan il merkezine 42 km, Hanak ilçe merkezine 16 km uzaklıktadır. YukarÄ±aydere, Hanak Yukarıaydere, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Gürcüce kökenli Tsurmal yukarı, 1928 yılı kayıtlarında ise Surmal yukarı olarak geçmektedir. Köy, Ardahan il merkezine 48 km, Hanak ilçe merkezine 22 km uzaklıktadır. Yünbüken, Hanak Yünbüken, Ardahan ilinin Hanak ilçesine bağlı bir köydür. Bugün Yünbüken adını taşıyan köyün bilinen en eski adı Çihireti’dir. Gürcüce Çihireti (ჩიხირეთი) biçiminde yazılan bu ad Türkçeye Çikiret, Çihrit, Çıkırhet gibi değişik biçimlerde girmiştir. Nitekim 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterinde köy Çikiret (چكریت) olarak kaydedilmiştir. Rusların bölgeyi ele geçirmesinden sonra 1886 yılında yaptıkları nüfus sayımında köyün adı Gürcücesine uygun biçimde Çihiret olarak yazılmıştır. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında ise köyün adı Çihrit (چیخریت) olarak geçer. İçişleri Bakanlığı’nın yayılmadığı "Köylerimiz" adlı köy listesinde Çihireti’nin yeni adı Yünbüken ve eski adı Çıkırhet olarak geçtiğinden hareketle köyün adının bu tarihten bir süre önce değiştirilmiş oladuğu anlaşılmaktadır. Çihireti büyük bir olasılıkla Çhireti’den (ჩხირეთი) değişikliğe uğramıştır. Gürcüce "çhiri" (ჩხირი) örgü şişi gelir. Çhireti ise, örgü şişinin yapıldığı yeri ifade eder ve bugünkü Yünbüken köyü eskiden ahşap şiş üretimiyle bilinen bir yer olabilir. Köyün adı muhtemelen bundan dolayı Yünbüken olarak değiştirilmiştir. Tarihsel Tao-Klarceti bölgesinde yer alan Çihireti’deki tarihsel yapılardan köyün eski bir yerleşme olduğu anlaşılmaktadır. Çihireti 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterine göre 16. yüzyılın sonlarına doğru Osmanlıların eline geçmesinden önce bir yerleşim yeriydi. Çihireti erken ortaçağda Gürcü Krallığı’nın yönetimi altındaki bölgede yer alıyordu. 11. yüzyılda Büyük Selçukluların eline geçti. Daha sonra birleşik Gürcistan Krallığı Çihireti’nin de yer aldığı bölgeye hakim oldu. Bu krallığın parçalanmasından sonra Gürcü atabeglerin yönettiği Samtshe-Saatabago’nun (1268-1625) bir köyü haline geldi. Osmanlılar bu devleti yıkarak köyü de ele geçirdi ve Çihireti Çıldır Eyaleti içinde yer aldı. 1595 yılında bu eyaletin içinde Ardahan-i Büzürg livasının Meşe nahiyesine bağlı bir köydü. Yaklaşık üç yüz yıl Osmanlı idaresinde kalan Çihireti, 1877-1878 Osmanlı-Rus Savaşı’nda Rusların eline geçti. Rus idaresinde Çihireti Kars oblastında Ardahan sancağının ("okrug") Ardahan kazasına ("uçastok") bağlı bir köydü. I. Dünya Savaşı’nın sonlarına doğru Rus ordusunun bölgeden çekilmesinin ardından Çihireti bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgeleri ile geçici olarak Batum'u fiilen sınırlarına kattı. 16 Mart 1921’de imzalanan Moskova Antlaşması’yla Çihireti’nin de içinde yer aldığı Ardahan ve Artvin bölgeleri Türkiye’ye bırakıldı. Çihireti 1928 tarihli "Son Teşkilat-i Mülkiyede Köylerimizin Adları" adlı Osmanlıca yayına göre Çihireti Kars ilinde Ardahan ilçesinin Damal nahiyesine bağlı bir köydü. Hanak’ın 1958’de ilçe yapılmasından sonra Çihiret de bu kazaya bağlanan Damal nahiyesinin köyü haline geldi ve 1960 yılından önce adı Yünbüken olarak değiştirilmiş olan köy bu tarihten itibaren Hanak ilçesinde yer almaktadır. Yünbüken’in sınırları içinde bir zamanlar var olan kilise ve kalelerin günümüze kalıntıları kalmıştır. Köyün merkezinin 1,5 kilometre kuzeyindeki köyü kilisesi tamamen yıkılmış, bugüne sadece temel taşları kalmıştır. Köyün merkezinin 1,3 kilometre güneydoğusunda, iki vadi arasında kale kalıntıları mevcuttur. Deniz seviyesinden 2.030 metre yüksekte olan ve günümüze yıkıntıları ulaşan kalenin genişliği 46 metre, uzunluğu 50 metredir. Köyün merkezinin 800 metre batısında ise bir başka kale vardır. Kale iki derenin birleştiği noktada bir tepede yer alır. Yünbüken’in merkezinin 2,9 kilometre kuzeybatısındaki kalıntılar burada başka bir kalenin daha olduğunu göstermektedir. Köy, Ardahan il merkezine 33 km, Hanak ilçe merkezine 7 km uzaklıktadır. Çihireti köyünün nüfusuna ilişkin ilk kayıt 1595 tarihli "Defter-i Mufassal-i Vilayet-i Gürcistan" adlı Osmanlı tahrir defterinde yer almaktadır. Buradaki kayda göre köy 10 haneden oluşuyordu. Her hanenin 5 kişiden oluştuğu varsayılırsa, Çihireti’de 50 kişinin yaşadığı söylenebilir. Vergi vermekle yükümlü kılınmış erkek adları olarak "Kazana", "Elia", "Potshera", "İasa", "Sutia", "Eliazar", "Basila", "Vardzel", "Gaga"(nın torunu) ve "İoane" kaydedilmiştir. Osmanlıların kısa bir süre önce Gürcü yönetiminden ele geçirdiği Çihireti’deki nüfusun henüz Müslümanlaşmadığı bu kişi adlarından anlaşılmaktadır. Rus idaresinin 1886 yılında yaptığı nüfus sayımına göre ise köyde 32 kişi yaşıyor ve nüfusun tamamı Kürtlerden oluşuyordu. Üç yüzyıl sonra Çihireti’nin nüfusun hem azalmış hem de sakinlerinin değişmiş olması dikkat çekicidir. Köyün eski sakinlerinin yerine sonradan Kürtlerin yerleştirilmiş olduğu bu kayıtlardan anlaşılmaktadır. 1960 Genel Nüfus Sayımı’nda Kars ilinin Hanak ilçesinde Yünbüken (Çıkırhet) adıyla kaydedilmiş olan köyün nüfusu 198 kişiden oluşuyordu. Bu nüfusun 95’i kadın, 103’ü erkekti. Son tespitlere göre Yünbüken köyünün nüfusu 71’i kadın, 70’i erkek olmak üzere 141 kişi düşmüştür. Altmış yıl sonra nüfusun artması yerine azalmış olması, Türkiye’nin genelindeki köyden kente göçün sonuçlarının Yünbüken köyüne de yansıdığını göstermektedir. İşleme İşleme ya da rendering, (bilgisayarda) çizilmiş veya düzenlenmiş olan ham modeli bir program aracılığıyla işleyip resim veya video haline çevirmektir. Bu işlemi gerçekleştirmek için çeşitli bilgisayar yazılımlarına ihtiyaç duyulur. Bu işlemi yapan yazılımlara "işleyici" denir. İşleme, mimarlık, bilgisayar oyunları, simülatörler, sinema ve televizyon gibi sektörlerde ağırlıkla kullanılır. Bunların dışında bilgisayarla tasarım yapılan bütün sektörlerde gerçekleştirilen bir işlemdir. İşleme, bilgisayarın işlemcisine çok fazla yük bindirdiğinden uzun sürebilir ve yüksek performanslı bir bilgisayara gerek duyulabilir. Kullanılan işlemci hızı ve adeti işleme süresini etkiler. Günümüzde Nvidia CUDA ve AMD OpenCL teknolojiler sayesinden grafik işlemeyi CPU'ya göre daha başarılı olan GPU'ya yaptırarak işleme süresinin kısaltılması sağlanmaktadır. Ayrıca bazı yardımcı programlar ile birden fazla bilgisayarın ortak çalışması sağlanabilmektedir. İşlemede kullanılan matematik dalları şunlardır: doğrusal cebir, kalkülüs, sayısal yöntemler, sayısal sinyal işleme, Monte Carlo benzetimi. İşleme ile ilgili ana akademik/teorik kavram aşağıdaki denklemdir ve bu denklem en geniş ve en soyut anlamıyla işlemenin algısal olmayan formel bir ifadesidir. Bütün tam algoritmalar bu denklemin belli birer çözümüdür. Anlamı: Belli bir pozisyon ve yönde dışarı çıkan ışık (L); yayılan ve yansıtılan ışıkların toplamıdır. Yansıtılan ışık (L), bütün yönlerden gelen ışıkların toplamının yüzey yansıtması ve gelme açısı ile çarpımıdır. Bu denklem, dışarıya doğru olan ışık ile içeriye doğru olan ışığı bir etkileşim noktası vasıtasıyla birbirine bağlayarak, bir ekrandaki bütün ışık transferini ifade eder. Işığın bir yüzeyle etkileşimi ise iki yönlü yansıtma dağılımı fonksiyonu ile ifade edilir. Arıkonak Mental ray mental Ray, Alman Mental Images firması tarafından geliştirilmiş bir render yazılımıdır. en çok 3D Studio Max programı tarafından kullanılmaktadır. Bir plugin'dir. Geliştirilme amacı gerçekçi render lardır. BÃ¶rk Bir şapka türü. Kişi adları: Köy adları: Çavdarlı Çayağzı Güneşgören Ä°ncedere Koyunpınarı Sevimli Kitap adlarÄ±: Nimet Karatekin Nimet Karatekin (1921 - 18 Temmuz 2014), Türk piyanist, öğretim görevlisi. Ankara Devlet Konservatuvarı piyano anasanat dalı eski başkanı. Rengim Gökmen, İbrahim Yazıcı, Emre Şen gibi ardında onlarca yetişmiş büyük sanatçı bırakarak 18 Temmuz 2014'te vefat etmiştir. Aşiyan Mezarlığına defnedilmiştir. Dadaş Dadaş , Erzurum yöresinde yerleşik veya menşe-i olarak bu yörenin insanını ya da özellikle bu yöreye ait bir folklör oyunu olan Erzurum barlarını oynayan oyunculardan her birini ifade eder. Bu sebeple "dadaş" ifadesi üzerinde fikir beyan edenler, bunu Erzurum ve bar sözcükleriyle ilişkilendirirler. Genel olarak Erzurum yöresinde "1- Erkek kardeş, 2- Yiğit, delikanlı, babayiğit kimse. 3- Mert, cesur. 4- Arkadaş, dost." anlamlarında kullanılır. Ayrıca "Ağabey, bar oynayan delikanlı, Erzurumlu arkadaş, hemşeri, geniş anlamı ile Erzurum bölgesinin efesi" şeklinde de ifade edilir. Zaman zaman kişiye hitaben doğrudan söylenilebildiği gibi, bazen de yüceltme sıfatı olarak kullanılır. "numune-yi misal" bir Erzurumlu, bar tutan, at binen, cirit atan, kabadayı, tığ gibi bir delikanlıdır.. Gerek Erzurum ve yöresinde ve gerekse Anadolu 'da "dadaş" olmanın müstesna bir durum olduğu, "efendilik" anlamında fıtrî (doğmatik), asaletli bir ruh hali olduğuna da inanılır.. Bu düşünceden hareketle tarihî bir misyona sahip olan "dadaşlar" için zaman zaman serhat boylarında bekçi; düşkünün, fakirin, kimsesizin kimsesi; eli ve sofrası açık mert bir köylü, bir esnaf; camilerde görev yapan imanlı, toksözlü, nur yüzlü bir din görevlisi; siyasî açıdan medeni cesareti olan cesur bir hatip, yiğit bir komutan, görevini namus bilen bir devlet memuru, bir öğretmen, bir polis; kendisini ailesine ve çocuklarına adamış Erzurumlu bir ana veya babadır" tanımı, Türk halkının geniş bir kesimi tarafından yapılmaktadır. Ayrıca "Dadaş", aile içinde ve dışında herkesin saygınlığını kazanmış, her konuda kendine güven duyulan, sofrası eşe - dosta yoksula düşküne açık, iyi bir aile reisi olarak da bilinmektedir.. Türk İstiklâl Harbi boyunca Anadolu’da çıkarılan çeşitli gazetelerde Millî Mücadeleyi destekleyen yazılar kaleme alan ve Türkiye 'de Cumhuriyet döneminin ilk edebiyat tarihi kitabı “"Türk Teceddüt Edebiyatı Tarihi"” nin de yazarı olan İsmail Habip Sevük " "Yurttan Yazılar, 1943" " adlı eserinde " "Batı Anadolu'nun zeybeğine karşılık Erzurum'un dadaşı var. Dadaş, külhanbeyi değil kabadayıdır" " ifadesi ile birlikte " "dadaşlığın bir davranış biçimi, bir yaşama şekli, bir ahlâk anlayışı olarak kabul edilebileceği" " vurgusunu yaparak " "Dadaşlık" ", yazar tarafından bir ibadet türü paralelinde değerlendirilmiş, hatta adeta bir mezhep olarak kendisince yorumlanmıştır. İsmail Habip Sevük 1943 yılında kaleme aldığı eserinde: " "Bu mezhebin ibadetleri iyi silah kullanmak, güzel cirit oynamak; millî oyunları iyi bilmek ve paraya ehemmiyet vermemektir. Mezhepte en esaslı iki akide kimseden korkmayacak ve kimseyi öldürmeyeceksin. Korkmak en büyük ayıp, öldürmek ondan daha ayıp... Maksat hayat değil galebedir. Yiğitsen yen, hatta yenil, gene öylesin ; öldürdünse, yenmedin, yiğitliği lekeledin..."" şeklinde konuyla ilgili açıklamalara yer vermiştir. Türkiye Cumhuriyeti Devleti 'nin ilk Cumhurbaşkanı olan Türk siyasetçi ve devlet adamı Mustafa Kemal Atatürk 'ün 23 Nisan 1920'de, Ankara'da, Türkiye Büyük Millet Meclisi'nin açılışında, Erzurum mebusu sıfatıyla Meclis ve Hükûmet Başkanlığına seçilmesi çok dikkat çekicidir. Atatürk'ün, Erzurum Milletvekili olarak ilk mecliste dadaşlar diyarı Erzurum 'u, Erzurumluları temsil etmesi; dadaşların ona, onun da dadaşlara verdiği önemi ortaya koymuştur. Günümüzde Türkmenistan'da dadaş ifadesinin kullanılıyor olması kelimenin etimolojisi hakkında kısmen de olsa bilgi vermektedir. Öte yandan, Azerbaycan'da da " Dadașlar " adlı bir belde bulunmaktadır. DÃ¼zenbaz Düzenbaz (İngilizce - "Rogue"), fantastik rol yapma oyunlarındaki sınıflardan birisidir. Hırsızlık konusunda kendini geliştirmiştir. Para basma, çalma gibi olaylarda üstüne yoktur. Ayrıca düzenbazlar kilitli kapıları açar ve sinsice adam öldürebilme yeteneğine sahiptirler. 21. Yüzyılda Türkiye 21. Yüzyılda Türkiye, Emre Kongar'ın 1999 yılında çıkardığı kitap. Kitapta Osmanlı İmparatorluğu'ndan günümüze kültürel, siyasi ve ekonomik alanda yaşanan değişimler vardır. Kongar, kitabında Türkiye'nin geçirdiği toplumsal dönüşümün Avrupa ülkeleriyle paralel olmadığını savunur. Kongar'a göre Türkiye siyaseti her zaman gelenekçi-liberal ve devletçi-elit partilerin siyasi çekişmeleriyle geçmiştir. Toros Can Toros Can (d. 1971) TÃ¼rk piyanist. H.Ü. Devlet Konservatuvarı’nda lisans, Londra RCM’de lisansüstü, Texas-SMU Meadows Sanat Okulu’nda solistlik, Yale Üniversitesi’nde master ve Arizona Üniversitesi’nde doktora çalışmaları yaptı. .İlhan Baran, Güherdal Çakırsoy, Peter Katin, Edwin Roxburgh, Peter Frankl, Joaquin Achucarro, Nicholas Zumbro ve Tedd Joselson ile çalıştı; Alexander Jenner, Jan Wijn, György Sándor, Boris Berman ve Claud Frank’ın çalıştaylarına katıldı. Fransa’da düzenlenen 3. Orléans Uluslararası 20. Yüzyıl Piyano Yarışması’nda birincilik (Blanche Selva), Chevillion Bonnaud-Fondation de France ve Fondation Yvonne Lefebure ödüllerini kazanan Toros Can ayrıca Green Valley, Quilter, John & Jean Redcliffe Maud, Türk-Amerikan Dernekleri Federasyonu, Charles S.Miller, Joel Estes Tate, Constant & Kit Lambert, Else & Leonard Cross Charitable Trust, Phillis Wright, Marjorie & Arlond Ziff, John & Jean Redcliffe Maud ve Anadolu Üniversitesi’nin 2002-Sanat ödüllerine layık görüldü. Sanatçının Fransız CD firması L’Empreinte Digitale/Nocturne tarafından çıkartılan dört CD kaydı (Ligeti, Hindemith, Crumb, Purcell) iki kez Diapason d’Or, Diapason-5, Le Monde de la Musique-CHOC, Telerama-ffff, Repertoire-9, Repertoire-10, Observateur-3, Piano le Magazine-Coup de Coeur ve Classica-5 ödüllerini kazandı. Salle Cortot, Théâtre du Châtelet, George Enescu Concert Athenaeum, Theater aan het Vrijhof, Cite de la Musique, Invalides ve St-Martin-in-The-Fields başta olmak üzere; Türkiye, Fransa, ABD, İngiltere, Hollanda, İtalya, Avusturya, Almanya, Singapur, Romanya, Kosova, Bulgaristan, İsviçre, Polonya ve Gürcistan’ın birçok salonunda konserler verdi. İstanbul Müzik Festivali, Antalya Piyano Festivali, Münster Müzik Festivali, Holland Music Sessions, Saint-Riquier Müzik Festivali ve La Roque d'Antheron Piyano Festivali gibi festivallerde yer aldı. Prof. Toros Can, Ekim 2009’da Paris’te düzenlenen dünyaca ünlü Marguerite Long Piyano Yarışmasında jüri üyeliği yaparak, Paris valiliği tarafından madalya ile onurlandırılmıştır. Toros Can’ın menajerliğini OdeonArts ve Zarkovic Agency yapmaktadır. http://www.toroscan.com Kızılcıkgiller Kızılcıkgiller (Cornaceae), Cornales takımına ait, genellikle kısa boylu ağaçcıkları kapsayan bir familyadır. Familya üyelerinin basit ve karşılıklı dizilmiş yaprakları vardır. Familya üyelerinden kızılcık ("Cornus mas") Türkiye'de yetişir. Sarmaşıkgiller Sarmaşıkgiller (Araliaceae), sarılıcı ve tırmanıcı bitkileri kapsayan bir çiçekli bitkiler familyasıdır. Familya, 2 alt familya, yaklaşık 254 tür içerir. Üyelerin çoğu sıcak bölgelerde yaşar. Sözlü tarih Sözlü tarih, tarihi yazılı belgelere ek olarak yaşayan bireylerin belleğe dayalı anlatıları aracılığıyla yazma ve sıradan insanları, gündelik yaşamı ve öznelliği tarihin araştırma alanına dahil etme dürtüsüyle şekillenen ve ses kaydetme teknolojilerinin gelişmesiyle de desteklenen disiplinler arası bir çalışma alanı ve araştırma yöntemidir. Sözlü tarih, "ulusal ses/görüntü" arşivi oluşturma ve kullanılabilirliğini artırmaya odaklı araştırma projeleri, eğitim atölyeleri, konferans, seminer, yayın ve bazıları faaliyetlere ağırlık verilerek yapılır. Sözlü tarihin geleneksel biçimi kişisel yaşam öykülerinin saptanmasıdır. Böyle olduğu için kişisel arşivler önem kazanmaya başlamıştır. Ancak zamanla kurum tarihi, olay tarihi, sözlü tarih çalışma konuları arasına girmiştir. Sözlü tarih yaşayan bellektir. Her insanın kendi yaşamına ilişkin varolan ve anlatabilecekleri yaşam öyküleri yüzyılımızın tarihi için değerli bilgiler içerir. Bunlar, değişiklik dönemlerinin, bu değişiklikleri yaşayanların aracılığıyla doğrudan anlatımıdır. Sözlü tarih bir bilimsel disiplinden çok bir bilimsel yöntemidir. Ancak disiplin olarak tarihe, sosyolojiye yakındır ve antropoloji ile benzerlikler gösterir. Çünkü sözlü tarih çalışması salt bir kayıt faaliyeti değildir. Görüşme hazırlığı, görüşme süreci ve görüşme sonrası 'katılımcı gözlemcilik' tekniklerinin de kullanıldığı bir anlama faaliyetidir. Sözlü tarih kaynakları tarihî şiirler, hikâyeler, efsaneler, mitoslar, destanlar, menkıbeler, fıkralar ve atasözleri olmak üzere çeşitlendirilebilir. Fuat Köprülü; tarihi, sadece kronoloji ve biyografiye indirgeyen yaklaşımların tutarsız ve eski olduğunu belirtir. Edebiyat eserlerinin zaman zaman aslî kaynakları aşabileceği kanaatindedir. Fakat bu yararlanma esnasında sağlam bir filoloji kültürü, tenkit yeteneği gerektiğini vurgular. Ailedeki yaşı ilerlemiş kişilerle nereden gelindiği, akrabalık ilişkileri, evlilikler, doğumlar ve ölümlerle ilgili görüşmeler tam olmasa bile tahmini tarihlerin elde edilmesi ve kronoloji bilgisinin daha sonradan olaylarla tutarlı bir biçimde oluşturularak sosyolojik bilgilerin öğrenilmesini amaçlamaktadır. Toplumda çok az kişi kendi başına, toplumdan ayrı olarak yaşar. Çoğu zaman insanların hayatları ve davranışları bir arada yaşadıkları insanlarla bağlantılı olarak gelişir. Böylece yalnızca kişilerin bir anlamda kişiye özgü olabilecek hayat hikâyeleri değil aynı zamanda toplumdaki kadın-erkek ilişkileri ile çocuk dünyaya gelir.Dünyamızda örneğin:25 milyon erkek ve 25 milyon kadın vardır.Yarıları evli yarıları dul yarıları bekar yarıları sözlü yarıları nişanlı olabilirler.Örneğin:1999 yılında annem ile babam evlendi.Örneğin:2005 yılında ben doğmuşum.Atamız'ın yıllarından başlar.Bu yıla kadar dolu insan evlenmiştir.Dolu insan dul kalmıştır.Dolu insan boşanmıştır.Dolu insan nişanlanmıştır.Ve evlilerden çocuklar oluşur. Mustafa Kemal Atatürk'ün yıllarından başlar. 2009'a kadar biten tarihe Kurum Tarihi denir. Kişinin anısı arasında bir yeniden üretim süreci vardır. Sözlü tarih çalışmaları, bireysel değerlerin ve eylemlerin geçmişi nasıl biçimlendirdiğini ve geçmişin bugünkü değerleri ve eylemleri nasıl biçimlendirdiğini de ortaya çıkartan bir araç olmaktadır. Türkiye'de bu alanda şimdiye değin yapılan en kapsamlı çalışmalardan biri, Tarih Vakfı’nın şimdiye kadar gerçekleştirdiği en büyük sözlü tarih projesi olan "Tarihe Bin Canlı Tanık" projesi kapsamında, 70 yaş üzeri 1000 kişi ile yapılan sözlü tarih çalışmasıdır. Bu proje ile, toplumun farklı kesimlerinden, kültürel gruplarından ve sektörlerinden belli sayıda kişinin anı ve tanıklıklarının yer alacağı ulusal bir sözlü tarih arşivinin oluşumu amaçlanmaktadır. İstanbul merkezli Bilim ve Sanat Vakfı da kendi bünyesinde İstanbul Şehir Üniversitesi işbirliğiyle bir sözlü tarih veritabanı oluşturmuştur. Caryophyllales Caryophyllales, çiçekli bitkilere ait bir bitki takımıdır. Achatocarpaceae - Aizoaceae - Amaranthaceae - Ancistrocladaceae - Asteropeiaceae - Barbeuiaceae - Basellaceae - Cactaceae - Caryophyllaceae - Didiereaceae - Dioncophyllaceae - Droseraceae - Drosophyllaceae - Frankeniaceae - Gisekiaceae - Halophytaceae - Molluginaceae - Montiaceae - Nepenthaceae - Nyctaginaceae - Physenaceae - Phytolaccaceae - Plumbaginaceae - Polygonaceae - Portulacaceae - Rhabdodendraceae - Sarcobataceae - Simmondsiaceae - Stegnospermataceae - Tamaricaceae Barış Partisi Barış Partisi, 1996-1999 yılları arasında Türkiye'de etkinlik göstermiş siyasi parti. 1995'te kurulan ve ertesi yıl partileşen Demokratik Barış Hareketi'nin, programında Diyanet İşleri Başkanlığı'nı devlet kurumu olmaktan çıkarmayı savunduğu için hakkında kapatılma talebiyle dava açılması üzerine, 10 Aralık 1996'da gene DBP'nin lideri olan CHP eski milletvekili ve iş adamı Ali Haydar Veziroğlu öncülüğünde kuruldu. Veziroğlu da genel başkanlığa getirildi. 2 Kasım 1997'de yapılan ilk kongrede ise Yeni Demokrasi Hareketi, Barış Partisi'ne katıldı. Katıldığı 1999 genel seçimleri'nde yüzde % 0,25 oy oranıyla başarılı olamadı. 9 Mayıs 1999'da yapılan son kongresinde fesih kararı aldı. Ludmilla Assing Ludmilla Assing (d. 22 Şubat 1821 Hamburg, ö. 25 Mart 1880 Floransa) Alman yazar. Rosa Maria Varnhagenin (1783-1840) ve yahudi hekim David Assur Assing'in (1787-1842) ikinci kızı olan Ludmilla Assing, liberal bir aile ocağı'nda yetişmiştir. Yasemin Ã‡ongar Yasemin Çongar (d. 22 Aralık 1966), Türk gazeteci ve yazar. 1995'te vefat eden piyanist Gülay Uğurata'nın kızıdır. Babası Jeoloji Mühendisi Behiç Çongar Jeoloji Mühendisleri Odası başkanlığı yapmıştır. Liseyi ABD'de bitirdi. Gazeteciliğe 1984'te, ANKA Haber Ajansı'nda başladı. Gazetecilik yaparken, Mülkiye'nin İktisat Bölümü'nden mezun oldu. Mülkiye'de öğrenci derneği çevresindeki siyasal etkinlikleriyle tanındı. Çongar'ın, ABD'deki Georgetown Üniversitesi'nden Amerikan Etüdleri alanında master derecesi var. Behice Boran'ın liderliğindeki Türkiye İşçi Partisi'ne yakınlığıyla bilinen "Yarın" ve "Bilim ve Sanat" dergilerinde yazdı. Yarın'ı çıkaran ekiptendi. Bu dönemde, İstanbul DGM'de "komünizm propagandası" suçlamasıyla yargılandı ve beraat etti. ANKA'da diplomasi muhabiri olarak çalıştı. Daha sonra Hasan Cemal'in yönetimindeki "Cumhuriyet" gazetesi'nde çalıştı. 1990’ların başında Londra'ya giderek BBC'de, çalışmaya başladı. Londra'dan Türkiye'ye dönünce, İstanbul'da Strateji-Mori araştırma şirketinde yöneticilik yaptı. Daha sonra buradan ayrılıp "Yeni Yüzyıl" gazetesini hazırlayan kadroya katıldı ve Taha Kıvanç'a göre, gazetenin "siyasi editörü" iken, Ufuk Güldemir'in teklifi üzerine "Milliyet"'e geçti. "Milliyet"'in Washington muhabiri ve köşe yazarı oldu. 1995-2007 arasında Washington'da gazetecilik yaptı. Amerika'nın politikalarını yansıtan pazartesi yazılarının yanı sıra, gazetenin pazar ekinde edebiyat, sanat ve günlük hayat yazıları yer aldı. 2007'de, Orhan Pamuk, Paul Auster, Salman Rüşdi gibi romancılarla uzun röportajları yayımlandı. 2007’deki Hudson olayı haberiyle gündeme geldi. CNN Türk'ün Washington temsilciliğini de yapan Çongar, 2006’dan itibaren bu televizyonda "Burası Washington" adlı bir aylık program sundu. 2007’de Milliyet ve CNN Türk'ten ayrılarak, "Taraf'’ gazetesinin kurucu kadrosuna katılan Çongar, bu gazetede beş yıl süreyle Genel Yayın Yönetmen Yardımcısı ve köşe yazarı olarak çalıştı. “Ya Da” adlı köşesinde politik gündeme ilişkin makaleler, “Ex Libris” köşesinde ise kitaplardan yola çıkan denemeler yazdı. 14 Aralık 2012'de, Ahmet Altan ile birlikte "Taraf" gazetesindeki görevinden istifa etti. Çongar, 2013’te Hasan Cemal, Doğan Akın, Yavuz Baydar’la birlikte Punto24 Bağımsız Gazetecilik Platformu’nu kurdu. "Çok Sevdiklerimiz, Yarım Bıraktıklarımız”, “İnşaata Girmek Tehlikeli ve Mubahtır”, “İsyan ve Yerçekimi” adlı deneme kitapları ile “Artık Sır Değil” adlı bir inceleme kitabı vardır. Evli ve bir kız çocuğu annesidir. SÄ±nav (film) Sınav, 2006 yapımı bir Türk dram filmidir. İstanbul Beykoz'da Barbaros Hayrettin Paşa Anadolu Denizcilik Meslek Lisesi'nde çekilmiştir. Mert (İsmail Hacıoğlu), Sinan (Yağmur Atacan), Gamze (Rüya Önal), Kaan (Caner Özyurtlu) ve Uluç (Volkan Demirok), gelecek kaygısı, aile baskısı, yoğun okul temposu ve sınav depresyonu nedeniyle iyice bunalmıştır. Ekibin önce okuldaki yazılı sorularını ele geçirmekle başlayan macerası ÖSS Soru Bankası soygununa dek uzanır. Aynı zamanda filmde ünlü aktör Jean-Claude Van Damme da yer almaktadır. Gottfried Benn Gottfried Benn (d. 2 Mayıs 1886 Mansfeld/Brandenburg, ö. 7 Temmuz 1956 Berlin) Alman doktor ve şair. Şiirlerinde kimi zaman okurda tiksinti uyandıran, anatomik bir üslup kullanan Gottfried Benn, Dışavurumculuk akımının önde gelen temsilcilerindendir. Gottfried Benn'in babası Gustav Benn (1857-1939) bir protestan papazıydı. Annesi Caroline [doğ. Jequier] (1858-1912) ise İsviçre asıllıdır. Benn, Frankfurt Oder'deki Friedrichs-Gymanasium'da orta öğrenimine baslar. 1903'te liseyi bitirir. Sair Klabund ile dostluk dönemi başlar. Marburg ve Berlin şehirlerinde teoloji ve filoloji öğrenimleri görür ve ardindan Berlin'deki Kaiser-Wilhelm-Akademisi'nde tıp öğrenimine başlar. 2. hassa alayında görev üstlenir. 1908 Paskalyası'nda tıp öğrenimi çerçevesinde arasınavını verdikten sonra 1910'da ""Bluğ çağı epilepsisi etiolojisi"" yazısıyla Berlin Üniversitesi Tıp Fakültesi'nin birincilik ödülünü alır. Benn artik Berlin'deki ünlü Charité hastanesinde hekim kökenli bir subay adayıdır. 1912'de sunduğu ""Ordu dahilinde diabetes mellitus sıklığı üzerine"" başlıklı disertasyonla doktorluk unvanını elde eder. Önceleri etkin askeri hekimlik ancak daha sonra sağlık nedeniyle ayrılış. Berlin'in Charlottenburg ilçesindeki Westend Hastanesi'nde yardımcı hekim olarak işbaşı. Yaklaşık üç yüz kadar diseksiyona katılır veya bizzat yapar. Else Lasker-Schüler ile dostluk. Tiyatro oyuncusu Eva Brandt [Edith Brosin, doğ. Osterloh] ile tanışır. 1914 yılının Mart ve Haziran ayları arasında New York'a gemi hekimi olarak yolculuklar yapar. Aynı yıl Edith Osterloh ile evlenir. Savaş sırasında Belçika'da askeri hekim olarak görev yapar. Antwerpen'in işgalinden sonra Brüksel'e tayin edilir. 1915'te kızı Nele dünyaya gelir. 1916'nın Kasım ayında Benn cildiyeci ve zührevi hastalıklar uzmanı olarak Belle-Alliance-Strasse 12 adresinde bir muayenehane açar ve nitekim burada 1935 yılına kadar mesleğini icra eder. 1922'de eşi Edith ölür. Aynı yıl kızı Nele'yi bakmak üzere yanına alacak olan Ellen Overgaard ile tanışır. 20'li yıllarda Erich Reiss, Heinz Ullstein, George Grosz, Albert Flechtheim ve Tilly Wedekind ile dostluklar. Johannes R. Becher ve Egon Erwin Kisch ile polemikler. 1928'de Berlin'deki PEN-Klub üyeliğine alınır. 21. Kasım 1931 tarihinde ""Das Unaufhörliche"" (Daimi Olan) oratoryosunun prömiyesi gerçekleşir (güfte: Gottfrien Benn, beste: Paul Hindemith). 1932'de Benn Prusya Sanat Akademisi'nin de Ã¼yesidir. 1933-1934 yıllarında Benn kendini iyiden iyiye nasyonal sosyalizm'in çekimi altında bulur. "Yeni Devlet"i destekleyen yazılar kaleme alır. Nasyonal sosyalistlerin 1934 Haziran'ı sonunda 200 kadar rejim karşıtını elimine etmesi halkı ilk kez faşizmle karşı karşıya getirmişti. Bu oalyla birlikte Benn de politik bağlamda yanlış yolda olduğunu farkeder. Bu yılın ikinci yarısında Dr. Oelze'ye yazdığı mektupta ""sizinle aynı fikirdeyim. Bu trajedi için artık kelimeler yetersiz."" tümcelerini kaleme alır. 1935'te muayenehanesini kapatıp Hannover'de hekim binbaşı rütbesi ile askeri göreve yeniden döner. Ancak 1937'de Berlin'e tayini çıkar. İkmal hekimi olarak "Wehrmacht" (Alman Ordusu) tarafından bakım ve emeklilik sorunlarında bilirkişilik görevine getirilir. Benn ertesi yılın hemen başında Herta von Wedemeyer ile evlenir. III. Reich edebiyat külliyesinden dışlanması ve akabinde gelen yazma yasağı'da bu yıla tekabül eder. 1943-1945 yıllarını Benn, son kez hekim albay olarak görev yaptığı üssünün bulunduğu Landsberg a.d. Warthe'de geçirir. Savaşın son döneminde Benn'i yeniden Berlin'de görüyoruz. Benn burada yeniden bir muayenehane açar. Ancak eşi Herta yaklaşan Rus askerlerinin tecavüzüne uğrama korkusuyla Elbe kıyısındaki Neuhaus'da canına kıyar. 18. Aralık 1946'da Benn üçüncü kez evlenir. Bu kez eş olarak bir meslekdaş seçmiştir kendine: Dr. İlse Kaul. 1948, Benn'in geç dönem yapıtlarının yayınlanmaya başladığı yıldır. Son 15 yıldır Benn ürünlerini derleyen Dr. Oelze'ye, Benn, bir mektubunda ""lütfen benimle ilgili elinizdeki hiçbir şeyi kimseye vermeyiniz, bunu sizden özellikle rica ediyorum"" diye yazar (17.01.48). 1949 üreteim anlamında tam bir Benn Yılı'dır. Çeşitli şiir kitapları yayınlanır. 21 Ekim 1951'de Almanya'nın en önemli ödülü olan Georg Büchner Ödülü'nü alır. Marburg'da bu ödülü alırken yaptığı "Probleme der Lyrik" (Lirizm Sorunları) başlığını taşıyan konuşması, 20. yüzyıl şiir teorisinin önemli mil taşlarından biridir. Benn 1952'de Almanya'yı temsilen Belçika'nın Knokke kentinde 'Biennale Internationale de Poésie' toplantısına katılır. Ertesi yılın neredeyse tamamını evinde geçiren Benn Thea Sternheim'a yazdığı bir mektupta (07.03.1953) şöyle bir cümle kurar: ""Karım her zamanki gibi şirin, asla inini terketmeyen benim gibi somurtkan bir ayıcık için fazla iyi."" 1954'te Fribourg'dan bir edebiyat profesörü, Benn'e, Nobel Ödülü için listede bulunduğunu söyler. Ölümünden bir yıl önce Gottfried Benn artık oldukça defansif günler yaşamaktadır: ""...marazlı bir yorgunluk ve hissizlik var üzerimde, öyle günler oluyor ki, sadece kanepe üzerinde yatıp kalıyorum... Bu yıl her şeyi geri çevirdim, hâttâ Roma, Floransa, Basel ve Zürih'i dahi. Artık istemiyorum. Başarıya yeteri kadar ulaştım, zaten bunların bir anlamı da yok artık benim için."" (Tilly Wedekind'e mektuptan, 04.05.1955). 1956, Benn'in ömrünün son yılı... Benn yılın henüz başında Berlin'deki bir hastahanede bir süre bakım altına alınır. 2. Mayıs'ta 70. yaşgünü kutlayacak kadar ömür yeter. Dr. Oelze'ye son mektubunda Benn şunları yazar: ""İşte o an kapıda.. korkmayacağım, sakin olunuz, düşmeyeceğiz, çıkacağız zira - dostunuz Benn"" (16.06.1956). Nitekim Benn, bu mektubu yazdıktan üç hafta sonra, 7 Temmuz 1956'da Batı Berlin'deki evinde, sabah 8 sıralarında karısının yanıbaşında kanserden öldü ve Berlin'de, Waldfriedhof Dahlem'e gömüldü. Küçük Yıldız Çiçeği Bir bira arabasının boğulmuş sürücüsünü masanın üstüne kaktılar. Birisi adamın dişleri arasına koyu-açık eflatun yıldız çiçeği sıkıştırmıştı. Göğüsten şöyle bir dalıp derinin altında uzunca bir bıçakla dili ve damağı kesip aldığımda ona dokunmuş olmalıyım ki, yanda yatan beyne kaydÄ±. Tam dikilmek Ã¼zereydi ki, göğüs kafesine, ambalaj talaşlarının arasına yerleştirdim onu. Kana kana iรง vazonda! Nur iÃ§inde yat, küçük yıldız! Türk edebiyatında şiir Türkiye'de genel olarak tüm alanlarda batılılaşma süreci, 1839 yılında ilân edilen Tanzimat Fermanı ile başlamıştır. 1838 - 1860 yılları arasında yetişmiş gençler 1860 yılında sonra Edebiyat alanında batılaşmayı sağlamışlardır. Bu dönem edebiyatına Tanzimat Edebiyatı denmektedir. Türk şiirinin halk ağzından derlenmiş en eski ürünlerinden bazıları "Divân-ı Lügati't-Türk" 'tedir. Çuçu adlı bir Türk şairinin adının da anıldığı bu kaynaktaki şiirler aşk, doğa, kahramanlık, ahlaksal öğütler gibi dünya şiirinin en eski ve yaygın konularını kapsar. Burada verilen örnekler hece vezniyle söylenmiş, uyaklı dörtlüklerden oluşur. VIII.-XIII. yüzyıllardan kalma manici ve buddhacı Uygurlar'a ait şiirler "koşuğ, küğ" gibi adlar taşır. Bazılarının adları" (Aprınçur Tigin, Sıngku, Seli Tutung)"da bilinen bu dönem şairlerinin ürünlerinde hece vezni ve uyak gibi öğelerin yanında dize başındaki uyaklardan, dize yenilemelerinden, aliterasyondan da geniş biçimde yaralanılmıştır. Şölen, sığır, yuğ gibi dinsel törenlerde kopuz eşiliğinde söylenen eski Türk şiiri İslam dininin benimsenmesinden sonra Türk halk şairlerin ürünlerinin prototipidir. İslam uygarlığı çerçevsinde din, tasavvuf, konularını ele alan şiir yanında aşk, şarap temalarını işleyen din dışı şiirin esin sonucu oluştuğuna inanılmıştır. Halk şiirinin hece ile söylenmiş dörtlüklerine karşın aruz vezniyle beyit birimine dayanılarak oluşturulan divan şiiride, İran şiiri aracılığıyla alınan biçimler yanında yerli biçimler de "(tuyuğ, şarkı)" görülür. Şiirin kapalı olmaması, kolay anlaşılması daima istenmiştir. Büyük ölçüde anlatı ustalığına dayanan eski şiirin bilgi kaynağından da beslenmesi ileri sürülmüştür. Bu yoldaki görüşler karşın divan şiiri ve XVIII. yüzyıldan itibaren ondan derin biçimde etkilenen halk şiiri, gerçek yaşamdan ve toplumdan alabildiğine uzaklaştı. Tanzimat dönemi şiirin gelişme süreci 1860 - 1896 yıllarına rastlar. 1839 yılında ilân edilen Tanzimat Fermanı'ndan sonra yetişen gençlerin, Batı Edebiyatı etkisinde kurmuş oldukları edebiyat türü olan Tanzimat Edebiyatı bu dönemde gelişmiştir. Önceleri dil üzerine tartışmalar yaparak etkileşimleri genişleten şair ve yazarlardan, Şinasi ve Agâh Efendi çıkardıkları Tercüman-ı Ahvâl(1860) ve Şinasi'nin tek başına çıkardığı Tasvîr-i Efkâr'da Batı uygarlığına çağdaş yaşamı geliştirerek ulaşılabileceğini vurgulamış, halkın düzeyini çıkardıkları mecmualar ile yükseltmeye çalışmışlardır. Bu süreçte yalın bir şiir dili ve düzyazı anlayışı benimsenmiştir. Bu dönemde Namık Kemal ve Ziya Paşa da yazılarıyla politikalarını duyurmuşlardır. Fransız Edebiyatı ve Romantizm akımının etkisinde olan Şinasi, Fransız şairlerden çeşitli çeviri kitapları yayınlamıştır. Tanzimat döneminin süren etkisine rağmen Divan şiiri bırakılamamıştır. Hece ölçüsü sık kullanılmasına rağmen, aruz ölçüleri de kullanılmaya devam etmiştir. Bu dönemin şairlerinden Ziya Paşa, 1874'te "Harâbât" adlı antolojisini yayınlamıştır. Recaizâde Ekrem, yeni nâzım biçimleri denemiş, Türk Edebiyatı'nda daha çok iyi bir kuramcı olarak kabul edilen bir şairdir. Abdülhak Hamit Tarhan, Türk Edebiyatı'na batılılaşma yönünde yoğun şiirler vermiştir. Şiirlerinde Romantizm ve Naturalizm'in etkileri görülmektedir. Servet-i Fünun Dönemi edebiyatı 1896 - 1901 yılları arasında gelişmiştir. Bu dönemde yazılan şiirlerde yine Romantizm ve Sembolizm de etkisi görülmektedir. Ancak siyasal baskılardan ötürü sınırlı tutulan yazım alanında daha çok aşk, doğa ve aile temaları işlendi. Tevfik Fikret bu dönemin en önemli temsilcisidir. Diğer şairlerden Cenap Şahabettin, Süleyman Nazif, Faik Ali Ozansoy ve Celâl Sahir Erozan sayılabilir. Fecr-i Ati Dönemi edebiyatı 1909 - 1912 yılları arasında gelişmiştir. Ahmet Haşim, Emin Bülent, Tahsin Nahit ve Mehmet Behçet bu dönemin en önemli şairleri arasındadır. Ahmet Haşim, en tanınan şiir kitabı "Göl Saatleri"'ni 1921 yılında yayınlamıştır. Orhan Veli, Melih Cevdet ve Oktay Rıfat'ın kurduğu şiir akımıdır. Garip akımı şairleri, Garip adıyla ortak bir şiir kitabı yayınlamış; ayrıca tek yaprak yayımlanan Yaprak dergisini de uzun bir süre çıkarmışlardır. Orhan Veli şiiri, halka daha yakın görülmüş, benimsenmiş; Orhan Veli'yi de Türk şiirinin en bilinen şairi yapmıştır. Milli edebiyat akımı ve konuşma diline, günlük yaşama, sokaktaki adamın serüvenine yönelen Garip şiiri ve daha sonraki hareketlerde şiirde vezin, uyak, söz ve anlatım sanatı gibi doğallığa aykırı anlatım öğelerini adım adım geride bıraktı. Cemal Süreya, Ece Ayhan, Edip Cansever, Ülkü Tamer ve Turgut Uyar İkinci Yeni'nin en tanınmış şairleridir. İkinci Yeni'yi bir akım olarak reddetmiş, şiirde eşya ve maddelere de dil vermişlerdir. Yer yer iç monolog da kullanan, şiirin vezin ölçülerinden ve uyaktan arınması gerektiğini imleyen şairler; şiire yeni bir ivme kazandırmış, döneminde çok eleştiriler almasına rağmen Türk şiirine belirgin bir şekilde yön vererek, gelişimine büyük katkıda bulunmuştur. Toplumcu gerçekçilik, 1960 sonrasında yaygın olarak görülmektedir. Bu akımın şairleri İkinci Yeni'yi eleştirmiş, toplumcu şiiri savunmuşlardır. Toplumculuk ise yerini giderek devrimciliğe bırakmıştır. İsmet Özel ve Ataol Behramoğlu'nun 1970 - 1971 yıllarında çıkardığı "Halkın Dostları" adlı dergi de bu atılımın bir parçası sayılmaktadır. 1980 sonrasında yazılan şiir, 70'li yılların slogancı şiiri politik amaç için araç olarak kullanan anlayışına karşı "şiir her şeyden önce şiir olmalıdır" diyerek estetik kıstasları savundu. Çok renkli, şairden şaire değişen dile, söyleyişe, imgeye önem veren, kolayca kategorize edilemeyen bir şiir anlayışı oluştu Küçük İskender,Metin Celal, Adnan Özer, Tuğrul Tanyol, Haydar Ergülen, Metin Cengiz gibi şairler 80'li yılların öncü şairleridir. 2000'li yıllarla beraber kabuk değiştirmeye başlayan şiir, somut ve deneysel şiir olarak şekil bulmuştur. Kimi şiir tarzında deneysel ve somut kavramları birleşmekte, kiminde ise sadece deneysel şiir örnekleri görülmektedir. Türkiye'de sadece deneysel şiir yayımlayan Adana çıkışlı Heves dergisi bulunmaktadır. Dergide yeni denenen şiir örneklerinin, çoğunlukla genç şairlere ait olduğu görülmektedir. Hippolyte Taine Hippolyte Adolphe Taine (d. 21 Nisan 1828 ö. 5 Mart 1893) 19. yüzyıl Fransız olguculuğunun önde gelen adlarından olan düşünür, eleştirmen ve tarihçi. Bilimsel yöntemi insan bilimlerinin incelenmesine uyarlamaya çalışmıştır. Edebiyat eleştirisine bilimsel bir yaklaşım kazandırmaya çalışmıştır. Orta sınıf bir ailenin çocuğu olarak doğdu. Bir süre evde özel öğrenim gördü. Avukat olan babasının ölümü üzerine annesi ile birlikte Paris’e gitti. College Bourbon ve yüksek öğretmen okulu (Ecole Normale Superievre)’nda yükseköğrenimini tamamladıktan sonra 1851’de fikir ayrılığı yüzünden felsefe agrejesi olamadı. Önce Nevers Koleji öğretmenliğine, sonra Poitiers kolejinde Belagat Kürsüsü öğretim üyesi yardımcılığına tayin edildi. Kısa süre sonra gözden düşerek Besancon Lisesi 6. sınıf öğretmenliğine verildi ve psikolojik meseleleri ele aldığı doktora tezi reddedildi. Bunun üzerine görevinden ayrılarak Paris’e döndü. Çok genç yaşta Hristiyanlığı reddederek usçu bir tutum benimsemiş, bilginin tümü ile duyumsal deneyime, gözleme ve kontrollü deneye dayanması gerektiğini savunan ideoloji akımına yakınlık duymuş. Ayrıca Hegel ve Spinoza’nın metafizik düşüncelerinden etkilenerek, yaşamın ve evrenin nedenselliği üzerinde düşünmeye başlamıştır. Paris’te verilen felsefe eğitimi, Victor Cousın’in o dönemde yaygın kabul gören eklektik felsefesine dayanıyordu. Öğrenimi boyunca üniversite ile sık sık çatışmaya girdiği için, sonunda Taine’in diploma alması engellendi. Üniversite yaşamında uzak kaldığı dönemde, son derece üretken bir yazar olarak kendini gösteren Taine, polemiğe yatkın üslubuyla olduğu kadar, kitaplarının konularıyla da dikkat çekti. Taine, 1852’de Paris’e dönerek edebiyat doktorası için De Personis Platonicis (Platon’un Karakterleri Üzerine) adlı tezi yazdı. Ardından La Fontaine et ses Fables (1861; La Fontaine ve Fablları) adıyla kitaplaştırdı. 1853’te doktorasını tamamladıktan sonra Essai sur Tite-Live (1856; Titus Livius Üzerine Deneme) adlı yapıtını yayımladı. Bu yapıttaki felsefi bakışıyla sert eleştirilere hedef olduysa da, Academie Francaise tarafından ödüllendirildi. Bu dönemde bilim derslerine de girerek özellikle fizyoloji konusunda bilgi edindi. İleride gerçekleştireceği psikoloji çalışmalarında bu bilgilerden yararlanacaktı. 1854'te hastalığı nedeniyle çıktığı tatilden yararlanarak Voyage Aux Eaux Des Pyreneese (1855; Pirene Surlarına Yolculuk) adlı kitabını yazdı. Théodule-Armand Ribot Théodule-Armand Ribot (1839 - 1916) Fransız psikolog. Ribot önce Sorbonne'da, sonra da Collège de France'da profesörlük yaptı. İlk Fransız deneysel psikoloji kuramcısıdır. Çalışmaları kişiliğin psikofizyolojik öğretisi doğrultusundadır. Araştırmaları sonucu belleğin çözülme yasalarını ortaya koymuştur. En az durağan anılar, en son, en karmaşık ve en az duygusal anlama sahip anılar olup kolayca kaybolmakta, heyecanla yüklü en eski anılar ise çok büyük bir dayanıklılığa sahip bulunmaktadır. Slaven BiliÄ‡ Slaven Bilić (; d. 11 Eylül 1968, Split, Yugoslavya), avukat, müzisyen, teknik direktör ve Stoper mevkiinde forma giymiş eski Hırvatistan Millî futbolcu olan Hırvat futbol adamı. Hukuk Fakültesi mezunu ve Rock'çı olan teknik adam, Hırvatistan millî takımı ile 1996 Avrupa Futbol Şampiyonası ile üçüncü oldukları 1998 FIFA Dünya Kupası kadrolarında yer aldı. Henüz 40 yaşındayken İngiltere'nin de olduğu grubu Hırvatistan ile lider tamamlaması iz bırakmıştır. İtalyanca, Almanca, İngilizce ve Fransızcayı akıcı bir şekilde konuşabiliyor. Futbola doğdu şehir Split'in takımı olan Hajduk Split'de 1977'de oynamaya başladı. 1987 yılında profesyonel sözleşme imzaladı. 1993 yılında Hajduk Split'deki 6 sezonun ardından Bundesliga'nın köklü takımlarında Karlsruher SC'ya £750,000 bedelle transfer oldu. Karlsruher ile ilk sezonunda, 1993-94 UEFA Kupası yarı finali oynadı. Bu turnuvada 9 maçta oynarken, FC Valencia'ı evlerinde 7-0 yendikleri maçta bir de gol kaydetti. Ligde ise 26 maçta 2 gol kaydetti. Karlsruhe, son hafta aldığı mağlubiyet ile Avrupa kupalarına katılma hakkını kaçırırken Biliç, bir önceki maçta gördüğü kırmızı kart nedeniyle bu maçta oynamamıştı. Bilić'in Karlsruher performansı ile çok kısa bir sürede kendini beğendirdi ve takımın da kaptanı oldu ve Bundesliga'da en iyi Defans oyuncusu seçildi Ocak 1996 yılında İngiliz futbol takımı West Ham United teknik direktörü Harry Redknapp tarafından £1.300.000 bedelle Premier League'e transfer oldu ve bu rakamla West Ham United tarihinin transfer rekoru kırıldı. West Ham United'daki formu ile İngiltere'de yapılacak olan Avrupa Futbol Şampiyonası'na tarihinde ilk kez katılmaya hak kazanan Hırvatistan millî takım kadrosuna çağrıldı. Mart 1997 yılında Everton teknik direktörü Joe Royle tarafından £4.500.000 karşılığında transfer edildi. Ağustos 1997 yılında Everton da forma giymeye başlayan Bilić, kendisini transfer eden Everton teknik direktörü Joe Royle yerine gelen teknik adam Howard Kendall tarafından Defans yerinde Orta saha'da oynatılmaya başlandı. Everton'daki performansı ile kariyerin sonlarına gelmesine rağmen 1998 FIFA Dünya Kupası finallerine gitmeye hak kazanan Hırvatistan millî takımına çağrıldı. Futbola başladığı takım olan Hajduk Split'de 1 sezon forma giydikten sonra futbolu 33 yaşında bıraktı. İngiltere'deki formu ile 1996 Avrupa Futbol Şampiyonası'na tarihinde ilk kez katılmaya hak kazanan Hırvatistan millî takım kadrosuna çağrıldı. D Grubununda yer alan Hırvatistan, Portekiz'in ardından 2.olarak tamamladı ve çeyrek finalde C Grubunun lider tamamlayan Almanya ile eşleşti. Tarihinden ilk kez katıldığı Avrupa Futbol Şampiyonası'nda çeyrek finale çıkmaya başarısını gösteren Hırvatistan, Almanya'ya 2-1 mağlup olarak turnuvadan elendiler. İngiltere'deki başarılı performansı 1998 FIFA Dünya Kupası finallerine gitmeye hak kazanan Hırvatistan millî takımına da çağrıldı. Fransa'da düzenlenen 1998 FIFA Dünya Kupası'nda sürpriz bir 3. lük elde eden kadroda yer almıştır. Hajduk Split’te İlk hocalık deneyimine imzasını atan 34 yaşındaki Bilić, Arsène Wenger ve Marcello Lippi’yi de bu dönemde ziyaret ederek, iki ünlü hocanın deneyimlerinden yararlanmıştı Teknik direktörlüğe, futbola başladığı takım olan ve jübilesini de yaptığı kulüp olan Hajduk Split'te başladı. 34 yaşında teknik direktör olan Bilić, 2001-2002 sezonunda görev yaptı. 21 Kasım 2001'de göreve başlayan Biliç, Nenad Gračan'ın yerine geçmişti. 4 gün sonra NK Osijek karşısında ilk maçına çıkıp, ilk galibiyetini 2-1 ile aldı. Oynadığı 15 maçın 11'inden galibiyetle ayrılırken, sadece 2 kez yenildi. Sezon sonunda lig şampiyonu NK Zagreb'in iki puan arkasında ikinci oldu. Hrvatski nogometni kup çeyrek finalinde NK Varteks'i 2-1 yense de bir önceki hoca Gracan'ın istifasına yol açan 3-1'lik yenilgi yüzünden elendiler. Sezon sonunda ise görevi bıraktığını açıkladı. Hırvatistan U-21 Takımının Antrenörlüğünü yapmıştır. U-21 dönemi, onu A Takım’a hazırladı. 2004 yılında başladığı bu görevde hedefi, takımı 2006 Avrupa 21 Yaş Altı Futbol Şampiyonası'na hazırlamaktı. 3 Eylül 2006'da Macaristan'ı 1-0 yenerek iyi bir başlangıç yaptı. Hırvatistan, eleme grubunu 10 maçta 8 galibiyet ile birinci bitirmişti. Ancak play-off'larda Sırbistan & Karadağ'a elenip, turnuvaya katılamadılar. 2006 FIFA Dünya Kupasından sonra kovulan Zlatko Krancjar'ın yerine 2006 yılında ise Hırvatistan A millî takımının hocası oldu. Takımı 2008 Avrupa Futbol Şampiyonasına soktu. Burada çeyrek finalde Türkiye’ye uzatmaya giden maçta penaltılarda elendi. Yine de takımı bırakmadı. 2010 FIFA Dünya Kupası’na Hırvatistan gidemedi ama, O takımın başında kaldı. 2012 Avrupa Futbol Şampiyonasında 2008 Avrupa Futbol Şampiyonası ile 2010 FIFA Dünya Kupası şampiyonu İspanya’ya karşı Hırvatistan’ı 'fazla ofansif' oynatmakla eleştirenlere Bilić’in verdiği cevapta: demiştir. Baraj karşılaşmasında Bilić yönetimindeki Hırvatlar, deplasmanda Türkiye'yi 3-0 yendiler, evlerinde de 0-0 berabere kalarak kupanın yolunu tuttular. Ancak finallerde İspanya, İtalya ve İrlanda’nın yer aldığı grupta 3. olarak elendiler. Kendisine birçok teklif gelen Bilić, kulüp takımı çalıştırmaya karar karar verdi. Bu sırada Beşiktaş dahil İngiltere’den ve Rusya’dan teklifler aldı. 2012 Avrupa Futbol Şampiyonası sonrasında Lokomotiv Moskva'nın başına geçmiştir. Lokomotiv Moskva Alınan kötü sonuçların ardından istifası istendi ama kulübün kadın başkanı Olga Smorodskaya, onun yanında oldu. Ancak takım sezonu 43 puanla 9. sırada bitirince, 18 Haziran 2013 tarihinde takımı ile karşılıkla olarak yollar ayrılmıştır. 2013-14 sezon öncesinden Beşiktaş ile 2+1 yıllık anlaşma imzalamıştır. Beşiktaş'tan KAP'a gönderilen açıklamada Slaven Bilić'in Beşiktaş Futbol Takımının teknik direktörlüğü görevine getirildiği bildirildi. Beşiktaş'ın Kamuyu Aydınlatma Platformu'na gönderilen açıklama da; Beşiktaş kariyerinde ilk resmi karşılaşmasına 18 Ağustos 2013 tarihinde Trabzonspor karşısında çıkan Bilić karşılaşmayı 2-0 kazanarak Beşiktaş kariyerine iyi bir başlangıç yaptı. Slaven Bilić'li Beşiktaş Süper Lig'in ilk 4 haftasında 4 galibiyet alırken ilk mağlubiyetini 5. hafta karşılaşmasında 22 Eylül 2013 tarihide Galatasaray karşısında maç 2-1 Galatasaray lehine devam ederken çıkan saha olayları nedeniyle sonradan Türkiye Futbol Federasyonu'nun verdiği kararla 3-0 hükmen yenik sayıldılar. Bu karşılaşmadan sonra inişli çıkışlı bir görüntü çizen Slaven Bilić'li Beşiktaş ligi 63 puanla 3. sırada bitirdi. UEFA Avrupa Ligi'nde 4. turda 2-1 yenildikleri ilk maçın rövanşında rövanşında Tromsø'yu 3-0 mağlup edip turu geçmelerine rağmen UEFA tarafından 1 yıl avrupa kupalarından men edildiler. Türkiye Kupası'da ise 4. turda Bucaspor'a elendiler. Beşiktaş 2014-15 sezonunda Fenerbahçe'nin UEFA Şampiyonlar Ligi'nden men edilmesiyle Fenerbahçe yerine bu turnuvaya katılma hakkı kazandılar ve bu turnuva Bilic'in kariyerinde ilk UEFA Şampiyonlar Ligi deneyimi oldu. 3. turda Hollanda temsilcisi Feyenoord'u deplasmanda 2-1 kendi sahalarında 3-1'lik skorlarla eleyerek play off turuna yükseldiler. bu turda ise İngiliz devi Arsenal ile eşleştiler. İstanbul'daki maç 0-0 berabere bitince umutlar Londra'daki rövanşa taşındı ancak Arsenal maçı 1-0 kazandı ve Beşiktaş UEFA Avrupa Ligi'nde gruplara kaldı. Grup aşamasında Tottenham, Partizan ve Asteras Tripolis takımları ile birlikte aynı gruba düştü ve bu grupta son maçta Tottenham'ı 1-0 yenerek gruptan lider olarak çıktı. Son 32 turundaki rakibiyse İngiliz devi Liverpool oldu. Her iki maçın 90 dakikası 1-0 bitince maç uzatmalara ve uzatmalarda da gol çıkmayınca penaltılara gitti. Beşiktaş penaltılarda rakibini 5-4 mağlup ederek büyük bir başarıya imza attı. Son 16 turunda rakibi karşısında pek favori olarak görünmeyen Club Brugge oldu. Rakibe dramatik bir şekilde deplasmanda 2-1, iç sahada ise 3-1 lık sonuçlarla mağlup olarak elendiler. 29 Mayıs 2015 tarihinde Beşiktaş'ın Gençlerbirliği ile oynadığı 2014-2015 sezonunun son maçında Beşiktaş camiasına veda etmiştir. 9 Haziran 2015 tarihinde West Ham United ile 3 senelik sözleşme imzaladı. 6 Kasım 2017 tarihinde ise görevine son verildi. Sadece sporla ilgilenmeyen Bilić, Aynı zamanda profesyonel müzisyen. New era Rawbau adlı müzik gruplarının gitaristi. 2009 yılında eşinden ayrıldı, 2 çocuk babası. Yalpalayarak yürüyen Bilić, 1998 FIFA Dünya Kupası’ndaki sakatlığı sırasında oynamak için maçlara sürekli iğneyle çıkmış, bu nedenle çok geç ameliyat olmuştur ve yürüme şekli bozulmuştur. Abası Abası (Yakut Türkçesi: "Aбаасы", Dolgan Türkçesi: "Абааһы", Azerbaycan Türkçesi: "Abası", Macarca: "Abaaszi", Bulgarca: "Абааси", Rusça: "Абасы") Yakut Türk mitolojisinde, kötülükleri simgelediklerine inanılan ve korunmak için kendilerine kurbanlar sunulan, kötü ruhlara verilen ad. Abası; Orta ve Batı Türklerinde Albastı, Alkarısı; Osmanlı metinlerinde Albız; Uryanhay-Tuba Türklerinde Albıs; Altay Türklerinde Almış ismini alan karakteristik bir Türk motifi olarak karşımıza çıkar. Karşıtı Ayıhı'dır. Yeraltında yaşadıklarına inanılır. İnsanlara zarar verirler. Tek ayaklı (veya ayaksız), tek gözlü ve kel olarak betimlenirler. Dişleri demirdendir. Zararlı ve iğrenç görünümlü hangi canlı varsa bunların eseridir. İnsanları yoldan çıkartırlar, bazı kimseleri delirtirler. Leş yerler. İnsan ruhunu kaçırabilirler. Arka arkaya sıra halinde yürürler ve yeryüzünde görünmez olurlar. Kara ruhlar, insanoğlunu genelde yalnızken veya korumasız, çaresiz, sayrı (hasta) oldukları ve sıkıntılı dönemlerde yakalarlar. Görünmezdirler, onları ancak şamanlar görebilirler. Türk Halk kültüründe bostanlara dikilen korkuluklara da Abakı adı verilir ve korkutucu olması itibarıyla bu sözcükle doğrudan bağlantılıdır ve aslında daha önceki dönemlerde kötü ruhlardan korunmak için evlere ve bahçelere dikilen heykellerin, ongunların (totemlerin) veya simgesel direklerin dönüşmesiyle ortaya çıkmışlardır. Yeryüzünden yeraltına gelenleri de kendileri göremezler. Çak ve Çor olarak ikiye ayrılır. Buk, Altay ve Moğol mitolojisinde ve halk inancında kötü ruh demektir. Abası'lar ile eşdeğer olarak anılırlar. Bug veya Puh olarak da bilinir. Moğolca da Bukh şeklinde de söylenir. Kötü bir insanın kötü ruhu kastedildiği gibi doğadaki kötücül varlıklar için de kullanılır. Karşıtı Bur (iyi ruh)dur. Sözcük anlamı aynı zamanda afet, felaket, hastalık demektir. Bu kavramların neredeyse tamamının kötü ruhlarla ilişkili olarak bir bağlantısı bulunur. İnsanların ayağına takılan prangaya (ceza zinciri) Türkçede Bukağı (Bukak) denir. Olasılıkla insanların ayağının zincirlenmesi, ona kötü bir ruh bağlanması veya musallat olmasıyla eşdeğer görülmüştür. Eski Moğolca ve Tunguzca Buk, endişe, kaygı gibi anlamlar taşır. Moğolcada Bukınıd/Buhında kelimeleri üzülmek, korkmak gibi manaları belirtir. Puhu (baykuş) sözcüğü ile de alakalı olma ihtimali vardır. Çünkü Baykuş, olumsuz anlamlar yüklenen ve gece ortaya çıkan bir hayvandır. (Ab/Ap/Av) kökünden türemiştir. Aparmak (kaçırmak, alıp götürmek) anlamını içerir. Türkçede Apazlamak sözcüğü avuçlamak anlamına geldiği gibi rüzgarla gitmek de demektir. Abı sözcüğü de can, ruh gibi kavramları ifade eder. Yine köken olarak Av kelimesi ile de bağlantılıdır. Kaçıran ruh veya doyumsuz varlık demektir. Argodaki Abaza (cinsel açgözlülük veya eş yoksunluğu) sözcüğü ile de yakından alakalıdır. Yünbüken Akballı, Posof Akballı, Ardahan ilinin Posof ilçesine bağlı bir köydür. Köyün eski adı, 1928 yılı kayıtlarında Obol olup, Gürcüce'de "oboli" sözcüğü "yetim, garip" anlamına gelmektedir. Köy, Ardahan il merkezine 93 km, Posof ilçe merkezine 21 km uzaklıktadır. Alabalık, Posof Alabalık, Ardahan ilinin Posof ilçesine bağlı bir köydür. Köyün eski adı, 1889 yılı kayıtlarında Saixve olup, Gürcüce'de "güvercinlik" anlamına gelmektedir. Köyün 1928'deki adı Sayho olarak geçmektedir. Köy, Ardahan il merkezine 96 km, Posof ilçe merkezine 24 km uzaklıktadır. Alköy, Posof Alköy, Ardahan ilinin Posof ilçesine bağlı bir köydür. Köy, 1835'den beri aynı adı taşımaktadır. Köy, Ardahan il merkezine 87 km, Posof ilçe merkezine 6 km uzaklıktadır. Abra ve Yutpa Abra ve Yutpa - Türk ve Altay mitolojisinde adları geçen yeraltı yılanları. Abura/Apra ve "Yutma/Utma" olarak da tanınırlar. Yeraltındaki Büyük Deniz (Tengiz)’de yaşayan ve ejdere benzeyen devasa iki yılandır. Timsaha benzer görünümlmeri vardır. Bu canavarların ikisinin adı birlikte anılır. Çatal kuyruklu ve dört ayaklıdırlar. Gözleri parlak bakır renklidir. Ayakları kızıldır. İnanılmaz büyüklüktedir, görenlerin yüreğine korku basar. Yeşil baldırlı, ak göğüslü, kayık gibi yassı çenelidirler. Erlik’in sarayını korurlar, onun hizmetkarı olarak bilinirler. Çok güçlü çeneleri vardır. Bazı metinlere göreyse Toybadım Irmağı'nın kıyılarında yaşayan korkunç canavarlardır. Bir yağna’yı (fili) tek lokmada yutabilirler. Ker Abra, Ker Yutpa, Ker Arat ve Ker Doydu olarak dört yer altı canlısından bazen birlikte bahsedilir. Bazen de bu dördünün aynı varlık olduğu düşünülür. Altay şamanlığında yeşil bir kumaştan yapılmış ve örgülerle süslenmiş Abra'nın tasviri, şamanın giysisine asılır. Abra'nın başı puhu tüyleri (ülberk) ile süslenir. Gözü, parlak bakır düğmelerden, ayakları da genellikle kırmızı kumaşlardan seçilmiş yamalardan yapılır. Bunlara, örülmüş dokuz püskül eklenir. Şaman giysisinde, cübbenin bir yanında yer alan, yeraltı canavarı olarak algılanan yılanı temsil edecek biçimde çatal kuyruklu ve dört ayaklı olarak tasarımlanan, kötü ruhlardan koruduğuna inanılan, siyah kumaştan şeritler Yutpayı temsil eder. Arılı, Posof Arılı, Ardahan ilinin Posof ilçesine bağlı bir köydür. Köyün eski adı, 1889 yılı kayıtlarında Zeda-tsminda olup, Gürcüce'de "yukarı kilise" anlamına gelmektedir. Köyün 1928'deki adı Zidezminde, 1928'deki adı ise Zedezümde olarak geçmektedir. Köy, Ardahan il merkezine 94 km, Posof ilçe merkezine 13 km uzaklıktadır. Arılı Köyü'nün 2 km. kuzeyinde "Marsolat" adında bir mahalle mevcuttur. Armutveren, Posof Armutveren, Ardahan ilinin Posof ilçesine bağlı bir köydür. Köyün eski adı, 1835 yılı kayıtlarında Papalo olarak geçmektedir. Köy, Ardahan il merkezine 95 km, Posof ilçe merkezine 14 km uzaklıktadır. Asmakonak, Posof Asmakonak, Ardahan ilinin Posof ilçesine bağlı bir köydür. Köyün eski adı, 1928 yılı kayıtlarında Sanxolya olup, Gürcüce'de "samxalia" sözcüğü "karnabaharyeri" anlamına gelmektedir. Köy, Ardahan il merkezine 85 km, Posof ilçe merkezine 13 km uzaklıktadır. Aşıküzeyir, Posof Aşıküzeyir, Ardahan ilinin Posof ilçesine bağlı bir köydür.