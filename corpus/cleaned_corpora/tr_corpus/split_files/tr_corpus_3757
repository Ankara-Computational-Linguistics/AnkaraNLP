sosyalist-feminist yazar ve çevirmendir. 1976 yılından itibaren İstanbul Üniversitesi Edebiyat Fakültesi Felsefe Bölümü'nde asistan olarak çalıştı. 2547 sayılı Yükseköğretim Kanunu'nun 1981 yılında kabul edilmesi üzerine üniversitedeki görevinden istifa etti. 1983 yılında Sussex Üniversitesi Felsefe Bölümü'nde "Rousseau, Hegel ve Sivil Toplumun Eleştirisi" ("Rousseau, Hegel and the Critique of Civil Society") başlıklı doktora tezini tamamladı. 1987–97 yılları arasında İstanbul BİLAR’da ders verdi. Boğaziçi Üniversitesi Sosyoloji Bölümünde iki dönem, Mimar Sinan Üniversitesi Sosyoloji Bölümünde ise üç dönem ders verdi. Feminist hareket içindeki faaliyetlerini sürdürürken bir yandan da 11. Tez, Sınıf Bilinci, Sosyalist-Feminist Kaktüs ve Pazartesi dergilerinin yayın kolektiflerinde çalıştı. Ayrıca, Yapıt, Defter ve "Praksis" dergilerinde de yazıları yayınlandı. 2019'da Simone de Beauvoir'in "İkinci Cins"i Türkçeye çevirdi. Peggy Guggenheim Marguerite Guggenheim (26 Ağustos 1898 – 23 Aralık 1979), Amerikalı sanat koleksiyoncusudur. New Yorklu ailenin kızı olarak doğdu. 1912'de Titanic kazasında ölen Benjamin Guggenheim'ın kızı ve Solomon R. Guggenheim Vakfı'nın kurucusu Solomon R. Guggenheim'ın yeğenidir. Peggy'nin babası Yahudi asıllı İsviçre-Almanya vatandaşı, annesi ise Almanya ve Hollanda kökenli bir Yahudiydi. Samuel Beckett'la Aralık 1937 yılında başlayan kısa süreli bir ilişki yaşadı. Lenore Lenore, Amerikalı yazar Edgar Allan Poe'nun şiirlerinden biridir. Farklı bir şiir olarak "A Paean (İng. "Bir Şükran Şarkısı")" adıyla yazılmaya başlayan şiirin son hâli, 1843'de Lenore adıyla basıldı. Şiir, genç bir kadının "öylesine genç ölmüş bu kraliçeler gibi ölümü" ardından takınılması gereken uygun tavrı anlatır. Ölmüş olan "Lenore"'un nişanlısı Guy de Vere, ölenin ardından ağlamayı uygun bulmaz. Bunun yerine, ölen kişinin yeni bir ülkeye yükselişini kutlamak gereklidir. Bu yüzden şiir şöyle sonlanır: Poe'nun ölen kadınlarla ilgili birçok şiirinin aksine "Lenore" cennette yeniden buluşma ihtimaline vurgu yapar. Poe şiiri, karısı Virginia'nın hastalığını anlatmak için yazmış olabilir. Şiirdeki ölen kadının ismi ise, Poe'nun o sıralar ölen kardeşi William Henry Leonard Poe'ya bir gönderme olarak değerlendirilebilir. Şiirsel açıdan, Lenore isminde "L" sesine vurgu vardır. Bu duruma Poe'nun eserlerindeki "Annabel Lee," "Eulalie" ve "Ulalume" gibi diğer kadın karakterlerde de rastlanır. Poe'nun 1845 tarihli "Kuzgun" isimli şiirindeki ölmüş eşin adı da "Lenore"'dur. Şiirin ilk hâli 1831'de ""A Pæan"" adı altında, Poe'nun erken dönem şiir toplamlarından birinin içinde yer aldı. Bu sürüm, sevdiğini kaybetmiş bir kocanın söylediği 11 dörtlükten oluşuyordu. "Lenore" ismine şiirde yer verilmemişti. Bu ismi içeren ilk sürüm, şair James Russell Lowell tarafından yayınlanan bir süreli yayın olan "Pioneer"'da Şubat 1843'te yayınlandı. Poe'ya bu yayın için 10 dolar ödendi. Poe'nun hayatı boyunca defalarca değişiklik geçiren şiirin en son hali, şairin o sıralarda editörlüğünü yapmakta olduğu "Broadway Journal"'da 16 Ağustos 1845'te yayınlandı. Şiirin ilk sürümü "Lenore"'dan o kadar farklıydı ki genelde ayrı bir şiir olarak değerlendirilir. İki şiir antolojilerde genelde ayrı ayrı yer alır. Şiirden ilham alan Roman Dirge, "Şirin Küçük Ölü Kız Lenore"'un başından geçen talihsizliklerin anlatıldığı mizahi bir çizgi roman yazdı. Memet Baydur Memet Baydur, (d. 9 Ağustos 1951, Ankara - ö. 24 Kasım 2001, İstanbul) Türk oyun yazarı. 1974 yılında İngiltere'ye giderek Londra Üniversitesi'nde sosyoloji eğitimi gören Baydur, öğrenimini yarıda bırakarak Türkiye'ye döndü. Kısa öyküler yazan Baydur'un bazı öyküleri yayımlanmaya başladı. İlk yazısı 1979'da "Yeni İnsan" dergisinde yayımlandı. Milliyet Sanat, Gösteri, Kitap-lık ve Sanat Dünyamız dergilerinde yazı ve öyküleri çıkmaya başladıktan sonra, 1982 yılında Afrika'ya giderek Kenya'da "Toplu İletişim Okulu"nda Sinema tarihi, sinematografi ve tiyatro üzerine dersler verdi. Diplomat olan eşi Sina Baydur'un atandığı görev yerleri nedeniyle değişik ülkelerde bulundu. Uğur Mumcu Araştırmacı Gazetecilik Vakfı'nda sinema dersleri verdi, Cumhuriyet gazetesinde yazılar yazdı. İspanya'ya gitti ve Madrid Uluslararası Akdeniz Tiyatro Enstitüsü'nün kurucu üyeleri arasında yer aldı. 1992'den itibaren Bonn Tiyatro Bienali'nin Türkiye danışmanlığını görevinde bulunan Memet Baydur, oyun yazarlığına Afrika'dayken başladı. Oyunlarında Türkçe dil kullanımı konusunda oldukça başarılı olan yazar, ABD'de tedavi gördüğü kanser rahatsızlığından sonra, genç sayılabilecek bir yaşta İstanbul'da yaşamını yitirdi. Mehmet Baydur Hayat Kendisi SeÃ§sin Zeynep Casalini'nin 28 Mayıs 2008 tarihinde çıkarttığı 2.stüdyo albümü Kim Galip Çıkar'ın 2. single'ıdır. 25 Kasım 2007'de piyasaya çıkan Nilüfer single'ının albümde de yer alması dolayısıyla 2.single olmuştur. Şarkı Türkiye'de bilhassa 2004 sonrasında oldukça popülerleşen bir tarz olan pop-rock türünde bir şarkıdır. Gitar ağırlıklı pop müziği diye adlandırılabilecek bu tarzı albümünde benimseyen Casalini, bu single'ın da akılda kalıcı melodisi ve albümün genel havasını iyi yansıtması bakımından yeni single olarak belirlemiştir. Şarkının sözü ve müziği Pervin Oktay imzası taşırken, düzenleme Sunay Özgür'e aittir. Şarkının videosu İstanbul'da Emir Khalilzadeh tarafından çekilmiştir. Klip sanatçının hassas olduğu bir konu olan ve daha önce yalnızca single olarak piyasaya sürülen "Dokunma Bana" adlı parçasının videosunda da değindiği ""küresel ısınma"" konusu işlenmiştir ve şarkının sözlerinde geçen ve kötü bir durumla karşılaşıldığı ve kalbin kırıldığı anlarına ithaf olarak söylenen ""bırak zaman geçsin, hayat kendisi seçsin"" cümleleri, ekranda küresel ısınmanın neden olacağı görüntülerle senkronize edilmiş ve sanatçının bu konuda ne kadar hassas olduğunu bir kez daha görmemize yardımcı olmuştur. Şarkı bir önceki albümün iddialı parçalarından "Duvar" ve single olarak yayınlayıp ses getiren "Dokunma Bana" gibi şarkılar kadar bir hit seviyesine gelemese de, 11 Ağustos 2008 tarihli Türkiye Billboard Listesi'nde en yüksek olarak 21 numaraya kadar yükselmiştir. Elde ettiği 21.liğe rağmen şarkı radyolarda çok sık dönmeyi başaramamıştır. Esas başarısını ekranlarda göstermiş ve başta Kral TV ve Powertürk olmak üzere Dream TV, MTV Türkiye, TürkÇ ve NR1 gibi birçok müzik kanalında yayınlanmayı başarmıştır. Düşüşüm Özgür Çevik'in 4 Haziran 2008 tarihinde çıkarttığı ilk stüdyo albümü Düş/ün/ce'nin ilk single'ıdır. Şarkının videosunun yönetmenliğini, daha önce birçok ünlü ismin kliplerinin de yönetmenliğini yapmış olan Mete Özgencil üstlenirken, şarkı Mayıs ayı sonlarında birçok müzik kanalında gösterime girmeyi başarmıştır. Kim Galip Çıkar (albüm) Zeynep Casalini'nin 28 Mayıs 2008'de çıkan 2. stüdyo albümüdür. Albümde 10 şarkı yer almaktadır. Şarkılar Pervin Oktay, Sunay Özgür, Murathan Mungan, Kenan Vural, Ertuğ Ergin, Can Alper, Genco Arı, Hakan Caneroğlu, Erdem Yörük ve Nedim Ruacan gibi değerli müzisyenlerin imzasını taşımaktadır. Albümün fotoğraflarını Raşit Algül çekerken, resimlerde küresel ısınma ve dünyanın gidişatı hakkında duyarlı olma konusu vurgulanmıştır. İlk albümden farklı olarak Casalini, bu albümde daha keskin ve vurucu olmayı başarmış ve rock altyapılara minimal elektronik öğeler kullanmaktan çekinmemiştir. Albümün ilk single'ı 25 Kasım 2007'de çıkan Nilüfer olmuştur. Bu şarkıya Bozcaada'da bir video klip çeken Casalini, o dönemlerde 28 Mayıs 2008 tarihinde albümle aynı anda klibi de gösterime giren Hayat Kendisi Seçsin ise albümün 2.single'ı olmuştur. Son olarak 7 Ocak 2009 tarihinde, savaş karşıtı videosu ve etkileyici görselliğiyle Kim Galip Çıkar kliplenmiştir. Jan Hus Jan Hus ya da Johannes Huss (1370 civ. Husinec, Bohemya – 6 Temmuz 1415 Konstanz, Kutsal Roma Cermen İmparatorluğu), Hristiyan reformcu teolog. Papaz ve bir dönem Prag Üniversitesi'nin rektörü. Jan Hus’un Konstanz konsili tarafından yakılarak infaz edilmesinden sonra onun eserlerine dayanarak gelişen Hussi hareketi ortaya çıktı. Babası muhtemelen bir arabacı olan Jan Hus, önce Prachatice’deki Latin okulunda, 1390’dan sonra da Prag’da eğitim aldı. Prag Üniversitesi'ndeki eğitiminden sonra 1396 yılında yüksekokul öğretmenliğine başladı. Çek harflerindeki diyakritik işaretlerin (Türkçede c ve s harfine eklenen çengeller ile ç ve ş yapılması gibi ama sesli harflere konuluyor) ve hatsek (bu da sessiz harflere konuluyor. Bizim g’nin üstüne koyduğumuz işaret gibi) işaretlerinin öncüsü kabul edilir. Bohemya kralı IV. Wenzels’in kız kardeşi Anna’nın İngiltere kralı II. Richard ile evlenmesinden sonra Oxford Üniversitesi'nde okuyan Çek asilleri Oxford’lu teolog John Wycliff’in önce felsefi sonra da teolojik ve kilise politikalarına dair yazılarını Prag’a getirmeye başladılar. Hus, bu sayede 1398’den itibaren Wycliff’in öğretileri ile tanıştı. Wycliff, İngiltere'deki din adamlarının ahlaki çöküşünü göstererek kilisenin dünyevi güç ve servetlere yüz çevirmesi gerektiğini yazıyordu. Jan Hus 1398’de teoloji eğitimi yapmaya başladı ve 1400’de papaz olarak kutsandı. 1401 yılında ise felsefe fakültesinin dekanı yapıldı. 1402’de profesör oldu ve 1409’dan 1410’a kadar Prag Üniversitesi rektörlüğünü yaptı. Teoloji ve felsefe dersleri verdi. Rahip Hus 1402’den sonra eski Prag’da yer alan Bethlehem kilisesinde Çek dilinde vaazlar vermeye başladı ve dinî ayinler sırasında Çek dilinde birlikte ilahiler söyleme anlayışına öncülük etti. Hus, önce Hasenberg baspiskoposu Zbynko Zajíc sayesinde büyük bir prestij kazandı ve birçok defa Konsil olarak seçildi. Bavyera kraliçesi Sophie’nin günah çıkarttığı rahip oldu. Hus, zamanın genel düşünce biçimine ve moda olmuş alışkanlıklara karşı çıkıyor, halkın değişik kesimlerine, özellikle de kunduracılar, şapkacılar, kuyumcular, şarap tüccarları ve hancılara güçlü ve erdemli bir yaşam biçimi sürdürmek üzerine vaazlar veriyordu. Hus, John Wyclif’in eserlerinin etkisi ile kilisenin dünyevi mal varlığını, din adamlarının paraya doymazlığını ve bunların çürümüşlüğünü anlatıyordu. Coşku içinde dünyevileşmiş olan kilisenin bir reformdan geçmesi için mücadele ediyor; yerleşmiş bir anlayış olan dinî konularda Papa’nın son karar mercii olmasını reddedip, dinî konulardaki otoritenin sadece İncil olduğunu ileri sürüyordu. John Wyclif’ten kader anlayışını devralmış, buna herkesin kendi ulusal dilinde ibadet etmesi anlayışını eklemişti. 1408’de Prag başpiskoposu Hus’un öğretilerini duydu ve onu konsillikten azletti. Ama Hus yetkilerinin alınmasını umursamadı ve papalık ve piskoposluk kurumuna karşı vaazlarını sürdürdüğü gibi Bohemya’nın önemli bir kesimini de kendi safına çekmeyi başardı. Prag baspiskoposunun, yükselen reform isteklerini bastırabilmek için bulduğu yöntem şöyleydi: O zamanki üç Papa’dan biri olan V. Alexander’e başvurdu ve Hus icin John Wyclif’in kitaplarını iade etmesi ve öğretilerini reddettiğini ilan etmesi şeklinde bir ceza verilmesini sağladı. Bunun dışında da kilisenin öğretileri dışındaki bütün öğretiler yasaklandı. Hus’un cezası 9 Mart 1410’da ilan edildi, Wyclif’e ait 200’den fazla el yazması kitap resmi olarak yakıldı ve Hus hakkında Roma’da dava açıldı. Hus’un Roma’daki avukatının başarısız olması üzerine 1410 Temmuzunda kilise Hus’u aforoz etti. Papa XIII. Georgius, Hus’u Şubat 1411’de lanetledi. Hus hakkında Prag’dan sürgün kararı çıkarıldı. Bunun üzerine Prag’da protestolar yapılmaya başlandı. Hus’un çok sevilmesinden ve halkın yaptığı gösterilerin doruğa ulaşmasından dolayı Hus, kralın koruması altında bir yıl daha Prag’daki vaazlarını sürdürmeyi başardı. Papa XIII. Georgius haçlı ordusuna katılması ve günah çıkarması şeklinde bir karar verdiyse de Hus bunu dinlemedi. Jan Hus'un yaşadığı dönem aynı zamanda Hristiyanlığın yaşadığı bir buhran dönemine denk geldi. Papa VIII. Bonifacius (1234–1303)’nin ölümünden sonra siyasal dengeleri gözeten kardinaller Roma'dan değil Fransa'dan bir papa seçerler. Ne var ki, 1305’te papa yapılan Fransız V. Clemens (1264–1314) Roma'ya değil Fransa’nın Avignon kentine yerleşir. Ve ardından gelen 7 papa Avignon'da oturmayı sürdürür. Avignon papalığı 1377'de XI. Gregorius (1329–1378) Roma’ya geri dönene kadar sürer. Gregorius Roma'ya geldikten bir yıl sonra ölür ve bazı kardinaller geleneksel dinsel uygulamanın aksine bir davranışla İtalya'dan bir papa seçerler. Ama buna karşı çıkan diğer bir kardinal grubu bir Fransız'ı papa seçer. Böylece Hristiyanlık papalık seçimi dolayısıyla ikiye bölünmüş olur. İngiltere ve Roma imparatorluğu Roma'daki papayı tanırken, Fransa ve Kastilya bölgesi Fransız papayı destekler. Soruna çözüm bulmak amacıyla 1409 yılında Piza konsili toplanır. Konsil kararına göre iki konsil de çekilecek ve konsil yeni bir papa seçecektir. Ancak konsil kararı kargaşalığı çözmek bir yana daha da büyütür. İki papa da kendilerini destekleyenlerin etkisiyle çekilmeyi kabul etmez. Böylece ili papa yerine 3 papa olur. Hristiyanlıkta bu büyük bölünmenin yaşandığı dönemde Bohemya bu çekişmenin uzağında kalır ve Hus'un reformist ve milliyetçi görüşleri geniş bir sempati kazanır. Hus bır milli kahraman haline gelir. Büyük Bölünmeye son vermek için 1414 ile 1418 arasında Konstanz'da yeni bir konsil toplanır. Hus'un da bu konsile çağrılarak dinlenmesine karar verilir. Bunu sağlayabilmek için Kutsal Roma-Cermen imparatoru Sigismund Hus'a can güvenliği konusunda garanti verir. Konsil öncelikle 3 papanın da görevlerinden ayrılmaları gerektiğine karar verir. V. Martinus (1368–1431) yeni Papa olarak seçilir ve böylece Büyük Bölünme sona erdirilir. Ardından imparatorun verdiği güvenceye rağmen Hus tutuklanır ve kendisinden yaptıklarının yanlış olduğunu söylemesi istenir. Hus bu teklifi reddeder ve Konsil tarafından yakılarak cezalandırılmasına karar verilir. Hus 6 Temmuz 1415'te kitaplarıyla birlikte yakılır ve külleri Ren Nehri'ne atılır. Milli kahraman Jan Hus'un yakılarak idamı Çek halkı arasında kargaşaya ve ayaklanmaya neden olur. Almanlara karşı duyulan öfke yükselir ve Hussitler Savaşı adı verilen ve 1419-1436 arasında süren savaş başlar. Bu sırada Hus'un destekçileri de aralarında anlaşmazlığa düşerler ve Aşırı Husçular (en güçlü oldukları kent Tabor olduğu için Tabor Husçuları da denir) ve ılımlı Husçular olarak ikiye ayrılırlar. Her iki grup da Kutsal Kitabı temel alıyor ve buna aykırı olan şeylerin Hristiyanlıktan ayıklamak gerektiğini söylüyorlardı. Ilımlı Husçular, Kutsal Kitap'a temelden ve açıkça karşı olanları ayıklamak gerekli derken, Aşırı Husçular kitapta yer almayan her şeyi kökünden kazımaktan yanalardı. 1431'de toplanan Basel Konsili ılımlıları kendi yanına çekerek radikalleri tamamen ortadan kaldırdı. Profesör Tomáš Garrigue Masaryk 6 Temmuz 1915'te Cenevre Üniversitesi'nde yaptığı konuşmada Hus'un adını Avusturya'ya karşı savunmak için ve Temmuz 1917'de Rusya'daki ilk kolordu asker unvanını kullandı. Trablusgarp Vilayeti Trablusgarp Vilayeti, 1864 yılında gerçekleşen yönetim reformu sonucu Trablusgarp Eyaleti yerine kurulan Osmanlı vilayetidir. Trablusgarp Vilayeti, 1864 yılında kabul edilen "Teşkil-i Vilâyet Nizamnâmesi" ile Trablusgarp Eyaleti'nin kaldırılması sonucu kurulmuştur. Trablusgarp'ta idarenin güçlenmesi için merkez tarafından sürekli yöneticiler değiştirilmiştir. Osmanlı Devleti'nin son dönemlerinde Trablusgarp, Osmanlı'nın atadığı valilerce yönetilmiştir. 1908 yılında bölgedeki aşiretlerin çıkardığı bir isyanı Mustafa Kemal bastırmıştır. İtalyan egemenliğine girene kadar Trablusgarp'ı toplam 33 vali yönetmiştir.İtalya kendisine sömürge olarak gördüğü Trablusgarp'a çıkarma yapmıştır.Buradaki işgali önlemek için Kurmay Binbaşı Mustafa Kemal, Kurmay Binbaşı Enver ve Kurmay Albay Neşet görev yapmıştır. 1911 yılındaki Trablusgarp Savaşı'nda Osmanlı Devleti 100.000 kişilik İtalyan ordusuna karşılık 25,000 kişilk ordu ile Trablusgarp'ı korumaya çalışmıştır.Osmanlı ordusuna yerel bir tarikat olan Sanusi tarikatı da yardım etmiştir.Savaşın sonunda bölgeyi İtalyanlar işgal etmiştir.15 Ekim 1912'de İsviçre'nin Uşi (Ouchy) kentinde Uşi Antlaşması ile Trablusgarp İtalyanlara verilmiştir.Trablusgarp Savaşı ile dünyada ilk kez bir savaşta uçak kullanılmıştır.Trablusgarp Osmanlı Devleti'nin Afrika'daki son toprak parçasıdır. Savunma Sanayii Ä°cra Komitesi Savunma Sanayii İcra Komitesi veya kısaca SSİK, 3238 sayılı kanun çerçevesinde oluşturulan, Cumhurbaşkanı'nın başkanlığında, Milli Savunma Bakanı, İçişleri Bakanı ve Genelkurmay Başkanı'ndan oluşan resmî idare ve karar organıdır. Euler teoremi Eğer çokyüzlünün herhangi iki noktasını birleştiren doğru parçası yine bu yüzlünün içinde kalıyorsa, bu çokyüzlüye konveks (dışbükey) çokyüzlü denir. Konveks çokyüzlülerin yüz, ayrıt ve köşe sayıları arasında Euler Teoremi olarak bilinen bir bağıntı vardır. Her bir çokyüzlü için formula_1 sayısını hesaplarsak her zaman sonucun 2 olduğunu görürüz. Bu sadece Platon katıları için değil "tüm konveks çokyüzlüler için geçerli" bir özelliktir. (İspatı tümevarım ile yapılabilir) Bazı bilim adamlarına göre, bu bağıntı Descartes’a aittir. Bunu ileri sürmelerinin sebebi de, Descartes’a ait olan bir teoremin doğrudan sonuçlarından birinin de yukarıdaki bağıntı olmasıdır. Ancak bu bağıntıyı ilk kez 1750 yılında açıkça ortaya atan kişi Euler olduğu bilinmektedir. Euler’in amacı, çokyüzlüleri sınıflandırabilmekti. Ancak bunu yapabilmek için sadece yüzlerin sayısı yeterli değildi; ayrıt köşe sayıları da incelenmeliydi. İşte Euler incelemeleri sırasında bu üç sayı arasındaki bağıntıyı keşfetti. Bağıntının kesin ispatı ise ancak 1847 yılında C. von Saudt tarafından yapılabildi. JJ.VON O'CLOCK Köklerin yer eğrisi Köklerin yer eğrisi (İngilizce: Root Locus), kontrol teorisinde, bir kapalı çevrim transfer fonksiyonunun kutuplarının sistemin formula_1 kazancına göre değişimini gösteren çizimlerdir. Kapalı çevirim döngüye sahip olan her sistem yandaki blok diyagramdaki gibi ifade edilebilir. Burada formula_2 açık sistemin transfer fonkisyonunu, formula_3 ise geribesleme sisteminin transfer fonksiyonunu ifade etmektedir. Bu durumda bütün sistemin transfer fonksiyonu formula_4 olmaktadır. Bu yöntemde K artarken bütün sistemin kutuplarının yani formula_5 ifadesinin köklerinin nasıl değiştiği sorusuna cevap aranmaktadır. Görüldüğü üzere K değiştikçe formula_6 ifadesi farklı s değerleri için sıfır olur. İşte çizilen bu eğriler K arttıkça değişen köklerin eğrileridir. Bu eğriler sistemin kazancı formula_1 sıfırdan sonsuza artarken çizilir. Kural olarak sistemin kazancının negatif olduğu düşününülmez. Kök eğrileri her zaman açık sistemin bir kutubundan başlar ve kazanç arttıkça açık sistemin sıfırlarına ya da asimtotlara doğru hareket eder. Kök eğrileri her zaman reel eksene göre simetriktir. Sistemin kutupları kararlılık açısından önemlidir. s-düzleminde bir transfer fonksiyonunun pozitif reel kısımlı kutubu olması sistemin kararlı olmadığı anlamına gelir. Başka bir ifadeyle kararlı bir sistemin s-düzleminin sağ yarısında kutubu bulunmaz. Köklerin eğrileri bize kutupların hareketini gösterdiğinden sistemin artan kazançla ne zaman kararlılığını yitirdiğini bu eğrilere bakarak kolaylıkla anlayabiliriz. Köklerin yer eğrilerine bakarak sistem tasarımı yapılabilir. Sistemin kutupları kazanca göre hareket ettiği için kazanç değiştirilerek sistemin kutupları hareket ettirilebilir. Bu sistemin karalılık, sönümleme oranı, doğal frekans gibi birçok özelliğini değiştirir. Birçok kontrolcü tasarım teknikleri (led, lag, PD,PID, PI gibi) kök eğrileri çizimlerine bakılarak yapılabilir. Açık döngü transfer fonksiyonu formula_8 olan bir sistemde birim geribesleme uygulandığını düşünelim. Bu durumda bütün sistemin transfer fonksiyonu formula_9 olur. bu sistemin tek kutubu vardır o da paydayı sıfır yapan s değeri olan s = (-K-1)/K değeridir. Görüleceği üzere bu s değeri K değiştikçe değişmektedir. K sıfırdayken eksi sonsuza giden kutup, K sonsuza gittiğinde -1 e yaklaşmaktadır. Dolayısıyla bu sistemin kök eğrisi sonsuzdan -1e uzanan doğru parçasıdır. Kök eğrileri çizilirken aşağıdaki yöntem izlenir. Reel eksen üzerinde kök eğrilerinin geçebileceği yerler açı şartını sağlar. Buna göre reel eksen üzerinde kendisinin sağında tek sayıda sıfır ya da kutup bulunduran doğru parçaları kök eğrilerinin geçmesi muhtemel bölgelerdir. Açık sistemin kutup sayısı formula_10 sıfır sayısı formula_11 olmak üzere asimtot sayısı = formula_12 ifadesiyle bulunur. Asimtotlar arasındaki açı ise Örneğin 5 kutubu 2 sıfırı olan bir transfer fonksiyonunun pozitif reel eksenle 60,180,300 derece açı yapan üç asimtotu vardır. Asimtotların kesiştiği noktaya sentrioid denir. Reel eksen üzerinde olan bu nokta Buradaki formula_15 ifadesi bütün-sistemin kutuplarının toplamını, formula_16 ifadesi ise bütün-sistemin sıfırlarının toplamını ifade eder. Paydadaki formula_10 ve formula_11 ise sırasıyla kutup ve sıfırların ‘sayısını’ belirtir. Kök eğrileri reel eksen üzerindeyken kazancın değişmesiyle reel ekseni terk eder. Bu durumda sistemin kutupları artık sadece reel değil karmaşık sayıdır. Bu noktalar artan kazançla köklerin hareketine göre ayrılma ya da birleşme noktaları olarak adlandırılır.Bu noktalar: Kök eğrilerinin karmaşık kutup ve sıfırlara yakınlaşırken nasıl bir yörünge çizerek ulaştığı önemlidir. Bunu anlamak için ayrılma ve birleşme ayçıları incelenir. Eğer kutuplar/sıfırlar reel eksenin üzerinde ise bu açıların önemi yoktur. Çünkü bu durumda kök eğrileri reel ekseni takip ederek kutup/sıfırlara ulaşır. Dolayısıyla ayrılma/birleşme açıları sıfır ya da 180 derecedir. Kök eğrileri karmaşık ekseni kesebilir. Bu noktada sistemin kutupları tamamen imajiner hale gelir. Karmaşık düzlemin kesildiği noktada kök eğrisi yarı düzlemler arası geçiş yapar. Bu yüzden karmaşık eksenin kesildiği noktalar sistemin kararlılığı için eşik oluşturur. Karmaşık eksenin kesildiği noktalar routh hurwitz kriteriyle ya da transfer fonksiyonunda "s" yerine "jw" koyularak bulunabilir. Transfer fonksiyonu formula_20 olan bir sistemin kök eğrilerini çizelim. Bu sistemin sıfırı yoktur. 0, -1, -2+3j ve -2-3j olmak üzere dört kutubu vardır. Bunları noktaları s-düzleminde işaretleriz. -1 formula_21 yani -1.25tir. Bu noktadan geçen asimtotları bir önceki adımda bulduğumuz açıları gözeterek s düzlemine çizeriz. formula_22 denkeminin çözümünden üç tane kök elde ederiz. -0.467,-1.642+2.067j ve -1.642-2.067j ayrılma/birleşme noktaları tanımı gereği reel eksen üzerinde bulunmalıdır buna göre ikinci ve üçüncü kökler ayrılma ya da birleşme noktası olamaz. s=-0.467 ise reel eksen üzerinde bulunduğundan ve -1 \angle{G(s)} =180*(2k+1) bu ifadeyi kompleks cebir işlemlerini kullanarak açarsak: Eğrilerin s= -2+3j kutbundan -142.13 derecelik açıyla ayrıldığını görürüz. Kök eğrileri reel eksene göre simetrik olması gerektiğinden s= -2-3j kutbundan 142.13 derecelik açıyla ayırılmalıdır. Sıfırımız olmadığı için kutuplarda başlayan kök eğrileri asimtotlarda son bulmak durumundadır. Kök eğrilerinin asimtotları izlediğinde imajiner ekseni keseceğini görürüz. Transfer fonksiyonunda s yerine jw yazdığımızda: Denklemini elde ederiz. Bu ifadeyi çözüdüğümüzde imajiner eksenin s= +-1.612j noktalarında kesildiğini görürüz.Bu noktada sistemin kazancı K=37.44 tür. Bütün bu adımları geçtikten sonra geriye kök eğrilerini çizmek kalır. Her kutuptan bir tane kök eğrisi çıkar. Zira o kök eğrisi artan kazançla kutubun hareketini gösterir. Bu eğriler daha sonra bu örnekte sıfır olmadığı için asimtotlara hareket edeceklerdir. -1 ve 0 kutuplarından çıkan kök eğrileri reel ekseni takip edecek ve ayrılma noktası olan -0.467 noktasında reel ekseni terk ederek yukarı doğru hareket edeceklerdir. 6. adımda bulduğumuz üzere +-1.612j noktalarında karmaşık eksen kesilecek ve kök eğrileri bu noktadan sonra tamamen asimtotları takip edecektir Kompleks kutuplardan çıkan kök eğrileri ise 5. adımda bulunan açılarla çıkış yapacak ve asimtotları takip edecektir. Kompleks kutupların kök eğrilerinin belirleyici özelliği bu çıkış açılarıdır. Bu örneğin kararlılık durumunu düşünecek olursak; kutupların sağ yarı düzlemi geçtiği anı göz önüne almamız gerekir. -1 ve 0 kutupları kazanç K=37.44 iken imajiner ekseni keserek diğer yarı düzleme geçmişlerdir. Bu noktadan sonra sistemin sağ yarı düzlemde kutubu olacağından sistem kararsız olur. Diğer bir deyişle sistemin kararlılığını koruyarak kazancı 37.44'e kadar yükseltebiliriz. Ogata, K Modern Control Engineering, 5th edition Kocaoğlan, E, Lecture Notes on Feedback Systems Tavistock KliniÄŸi Tavistock Kliniği, adını Londra, İngiltere'deki Bloomsbury bölgesindeki Tavistock Meydanı'ndan alan, Britanya Ulusal Sağlık Servisi (NHS) kapsamında bulunan tanınmış bir psikoanalitik terapi merkezidir. Londra'da bulunan ayakta tedavi merkezlerinin yanında, akıl sağlığı, sosyal bakım ve organizasyonel danışmanlık alanında uzman olanlara yönelik mezuniyet sonrası eğitim ve akademik kurslar verilir. Klinik 1967'den bu yana Swiss Cottage'daki Tavistock Meydanı'nda bulunur. Güneş de Doğar (film) Güneş de Doğar 1957 ABD yapımı dramatik filmdir. Özgün adı The Sun Also Rises dır. Senaryosunu Ernest Hemingway'in 1926 tarihli aynı adlı romanından Peter Viertel'nin uyarlayıp yazdığı filmi Henry King yönetmiştir. Yapımcılığını 20th Century Fox şirketi adına Darryl F. Zanuck'un üstlendiği filmin önemli rollerinde Tyrone Power, Ava Gardner, Mel Ferrer, Errol Flynn, Eddie Albert, Gregory Ratoff ve Juliette Gréco oynamışlardır. Film ülkelerinden uzakta ve düş kırıklığına uğramış bir grup Amerikalı yazar ve sanatçının I. Dünya Savaşı sonrası Fransa ve İspanya'sında geçen sefahat dolu, hedonistik yaşantısını anlatır. Dönemin Hollywood formüllerine uyularak starlardan oluşan geniş bir oyuncu kadrosu ile çevrilen film romana oldukça sadık kalmıştır. ABD'de 1926 yılında yayınlanan "The Sun Also Rises" Amerika'lı yazar ve gazeteci Ernest Hemingway'in (d.1899 - ö.1961) ilk önemli eseridir ve adını yayıncısının önerisi ile Eski Ahit'teki dini bir metinden (Ecclesiastes) almıştır, oysa Hemingway romanına ilk olarak Fiesta ismini vermişti ki roman İngiltere, Almanya ve İspanya baskılarında bu isimle anılır. İspanya'da film de romanı gibi bu isimle gösterime sunulmuştur. Yates süreklilik düzeltmesi İstatistik bilim dalında Yates süreklilik düzeltmesi veya Yates'in ki-kare sınaması "isimsel ölçekli"' veya "sırasal ölçekli" iki değişken için "gözlemlenmiş" örneklem verileri bir bağımlılık tablosu (kontenjans tablosu) halinde betimlenmiş iken, ilişkili iki değişken arasında bağımsızlık sınaması yapmak için bazı özel hallerde kullanılır. Genel olarak, iki değişken için "gözümlenmiş" örneklem veriler bağımlılık tablosu (kontenjans tablosu) sunulup ilişkili iki değişken arasındaki bağımsızlık sınaması Pearson'un ki-kare bağımsızlık sınaması ile yapılır. Ancak ki-kare dağılımı surekli bir dagilim olarak yaklasik olarak eldeki aralıklı karekterli "gözümlenmiş çokluk"lara Pearson'un ki-kare bağımsızlık sınaması için uygulanmaktadir. Bu "bağımlılık tablosu" büyük olursa (2 den cok sayıda satırlı ve 2 den çok sayıda sütunlu) yani her iki değişken de 2 kategoriden fazla kategoriyi kapsarsa, bu yaklaşımın sonuçlara tesir etmediği kabul edilmektedir. Ancak veriler her iki değişken için 2 kategorili olup (2× 2) büyüklükte "bağımlılık tablosu"nda özetlenmişse sürekli ki-kare dağılımının aralıklı verilere uygulanmasının sonuca etki yaptığı bilinmektedir. Bu halde İngiliz istatistikçisi Frances Yates Pearson'un ki-kare bağımsızlık sınaması için formülü değiştirip (her bir hücre için 0.5 çıkartılmasını gerektiren) bir "süreklilik düzeltmesi" kullanılmasını önermiştir. Yates süreklilik düzeltmesi ile ki-kare sınaması için (2 × 2) büyüklükte "bağımlılık tablosu" için her hücre için önce "beklenen çokluk" (E). Sonra her hücre için :"gözümlenmiş çokluk" eksi "beklenen çokluk" eksi 0.5 olarak bulunur. Bu 0.5 çıkartılması Yates'in süreklilik düzeltmesidir. Böylece Yates süreklilik düzeltmeli "ki-kare bağımsızlık sınaması" için sınama istatistiği formula_1 şu formülle bulunur: Burada olur. Biraz daha ayrıntılı olarak veriler şu 2 × 2 büyüklükte "bağımlılık tablosu" içinde özetlenmiş olsun: Bu halde "Yates süreklilik düzeltilmesi" ile uygulanan ki-kare sınama istatistiği formülü basitleştirilip şu sekilde sunulabilir: Hesaplanan ki-kare istatistiği ki-kare tablosunda serbestlik derecesi 1 olan %5 veya %1 anlamlılık düzeyi için bulunan ki-kare tablo değeri ile karşılaştırılır. Eğer ki-kare tablo değeri daha büyükse iki değişkenin birbirinden bağımsız olacağına dair sıfır hipotez kabul edilir. Eğer kompüter kullanılırsa hesaplanan formula_1 istatistiği için ki-kare simulasyonu kullanılarak bir p-değer bulunur ve bu p-değer anlamlılık düzeyi olan %5 veya %1den büyükse sıfır hipotez kabul edilip iki değişkenin birbirlerinden bağımsız olduğu sonucuna varılır. Yates düzeltmesi hesaplanan formula_1 istatistiğini genel formula_6 istatistiğinden daha küçük yapar. Bunun sonucu ya küçük sayıda kategoriler dolayısıyla ortaya çıkabilecek anlamlılık düzeyinin fazla tahmin yapmasını önlemiş olur ya da daha büyük bir p-değer ortaya çıkartır. Ancak Yates düzeltmesinin fazladan düzeltme yaptığı ve sıfır hipotezi ret etmesi gerekirken kabul ettiği bilinmektedir. "Yates süreklilik düzeltmesi"nin toplam gözlem sayısı 40dan düşük olduğu (N<40) hallerde kullanılması tavsiye edilmektedir. Ancak birçok istatistikçi her 2 × 2 şekilde "bağımlılık tablosu" şekline konulan veri için Yates süreklilik düzeltmesi kullanmaktadırlar. Sefaköy, Hisarcık Sefaköy, Kütahya'nın Hisarcık ilçesine bağlı bir köydür. 1992 yılında kurulmuştur. Tarihi Bizans yerleşkesi ve bu yerleşke içinde tarihi kaplıcalara sahip olan Sefaköy, Bizans ve Friglerden kalma tarihi eserler de barındırmaktadır. Termal yeraltı kaynak suları açısından da oldukça zengindir. İçerik olarak şifalı birçok minerale sahip olan termal kaplıcalar tedavi ve tatil amaçlı olarak hizmet vermektedir. Kanurice Kanuri dili Nijerya, Nijer, Çad, Kamerun, Libya ve Sudan'da azınlıklar tarafından konuşulmakta olan bir dildir. Batı Sahara dillerine dahildir. Cümlelerinin kelime düzeni Türkçe gibi 'özne-nesne-yüklem'dir. Çok Güzel Hareketler Bunlar Çok Güzel Hareketler Bunlar, ilk bölümü 28 Mayıs 2008'de Kanal D'de yayımlanan eğlence programı. Yılmaz Erdoğan yönetiminde BKM Mutfak oyuncularının sahne aldığı programda, önceleri seyirciler de puan vererek oyunlarda etkin olmuş, daha sonra ise bu uygulamadan kalkıp yalnızca skeçler verilmiştir. Yılmaz Erdoğan'ın kardeşi olan Deniz Erdoğan, çok bilindik bir melodi olan "Camptown Races" isimli Amerikan halk şarkısına söz yazmak suretiyle programın jenerik müziğini hazırlamıştır. Ayrıca ekibin "Çok Filim Hareketler Bunlar" adlı uzun metraj sinema filmleri 26 Mart 2010'da gösterime girmiştir. Program 26 Haziran 2011 tarihinde 90. bölümde bitirilmiştir. Oyuncular konularını tamamen kendi yazdıkları skeçleri oynamaya başlar, her oyunun sonunda programın sunuculuğunu da yapan Yılmaz Erdoğan seyircilerin arasından çıkar ve oyuncuların performanslarının değerlendirilmesini ister. Seyirciler değerlendirirken ÇGH (Çok Güzel Hareket), GH (Güzel Hareket) gibi değerlendirmeler kullanırlar. En yüksek not ÇÇGH (Çok Çok Güzel Hareket), en düşük not Yaniidir. ÇÇGH ilk kez 6. bölümde "Emanet Bomba" adlı skeçte verilmiştir. Programın akışı skeçlerin birbirini sırayla takip etmesi şeklinde sağlanır. Ä°cikler, Demirci İcikler mahallesi 1400 yıllarında üç İcik Yörüğü tarafından kurulmuştur. Bu üç yörükten birisi, Harman Dede'nin güneye bakan kısmına, diğeri Çalca'nın güneye bakan tarafına, öteki ise taş tepe'nin doğusuna bakan büyük taşların dibine yerleşmişlerdir. İcikler, Manisa'nın Demirci ilçesine bağlı bir mahalledir. Yaklaşık 2000 kişilik nüfusa sahiptir. Manisa'nın doğusuna, Demirci'nin kırk kilometre güneyinde bulunur. Lidyalıların önemli yerleşim merkezi olan Sidas antik kenti de İcikler sınırları içindedir. Nuray Tekin Nuray Tekin, (d. 1960 Hadim, Konya) Türk yazardır. Orman mühendisi babanın görevi nedeniyle Türkiye’nin çeşitli il ve ilçelerini dolaştıktan sonra ailesi ile 1965 yılında Ankara’ya yerleşti. İlk ve orta öğrenimini Ankara’da gördü. 1982 yılında yüksek öğrenimi için İstanbul’a yerleşti. İstanbul Üniversitesi Edebiyat Fakültesi Türk Dili ve Edebiyatı Bölümünü bitirdi. 1983 yılından itibaren çeşitli dergilerde yazıları yayımlandı. Uzun yıllar basın-yayın sektöründe çalıştı. İlk kitabı Tek Kişilik Ölüm, 1991 yılında İletişim Yayınları’ndan çıktı. 1996 yılında Ankara'ya yerleşti. 2000 yılına kadar yayınevi editörlüğü, reklam yazarlığı gibi işlerde çalıştı. 2000 yılından beri ODTÜ'de okutman olarak çalışmaktadır. Nuray Tekin, ayrıca Ayrıntı Yayınları, Arkadaş Yayınevi ve Pusula Yayıncılık'tan yayımlanmış birçok kitapta editörlük ve redaksiyon çalışmasında bulunmuştur. “Korku Edebiyatında Kadınlar”, Türkiye-Almanya Kadın Yazarlar Toplantısı, Kadın Eserleri Kütüphanesi, Heinrich Böll Vakfı, Pazartesi dergisi, Alman Kültür Merkezi, 5-6 Nisan 1996, İstanbul. Kitapta Bölüm “Ailenizin Tıp Ansiklopedisi”, Arkadaş Yayınları, 2008. “Temel Bilgisayar ve Internet Kavramları”, Eğitim Noktası Eğitim Kitabı (Windows XP, Office XP), Perspection, Inc., Online Training Solutions, Inc., C. Frye, K. Crupi, N. Tekin, B. Akkoyunlu, Arkadaş Yayınları, 2001. Saint-Germain Antlaşması Saint-Germain Antlaşması (Fransızca: Traité de Saint-Germain-en-Laye), 10 Eylül 1919 tarihinde İtilaf Devletleri ile Avusturya arasında imzalanan ve I. Dünya Savaşı'nın ardından Avusturya-Macaristan İmparatorluğu topraklarının yeniden düzenlenmesini açıklayan antlaşmadır. Antlaşma ile zaten iç karışıklıklar yaşayan Avusturya-Macaristan İmparatorluğu parçalanarak toprakları üzerinde Çekoslovakya, Yugoslavya ve Macaristan devletleri kuruldu. Macaristan savaş sorumlusu tutuldu ve Galiçya'yı Polonya'ya, Hırvatistan'ı Yugoslavya'ya, Tirol ve Trieste'yi İtalya'ya, Bukovina'yı da Romanya'ya bıraktı. Zorunlu askerlik kaldırıldı, Macaristan ağır bir savaş tazminatı ödedi. Ayrıca Versay Antlaşması'ndaki ana fikirlerden biri de bu antlaşmada yer almış, Avusturya ordusu, 30 bin kişi olarak sınırlanmıştır. Antlaşma, Avusturya'nın gelecekte Almanya ile birleşme yönündeki gelişmeleri de engellemiş, bunu Milletler Cemiyeti'nin onayına bağlamıştır. Eryks Eryks, Yunan Mitolojisi'nde Afrodit ile Argonaut Boutes'in oğludur. Adını Sicilya'da bir dağa vermiştir. Efsaneye göre Eryks, Herakles'in kaçan bir boğasını almak için ona meydan okur ama onun tarafından öldürülür. Herakles onun krallığına el koymaz ama bir gün kendi soyundan birinin oraya gideceğini söyler. Gerçekten de ileride onun soyundan gelen bir kişi buraya yerleşerek onun dediğini gerçekleştirmiş olur. Bir başka efsaneye göre ise Perseus, Medusa'nın başı ile onu taşa çevirmiştir. Alpay (şarkıcı) Alpay Nazikioğlu (1935, Ankara) Türk şarkıcı ve besteci. Ankara Hukuk Fakültesinde öğrenimini tamamladıktan sonra müzikal kariyerine 1960'larda başladı. Romantik folk ve rock tarzında deneysel müzikler yaptı. Birçok Fransız Chanson'unun ve İtalyan Napolitan'larının aranjmanlarını Türkçeye uyarlayarak seslendiren sanatçı "Eylül'de Gel" ve "Fabrika Kızı" gibi hit şarkılara imza atmıştır. Müzik kariyerine 22 albüm sığdırmıştır. Attilâ İlhan'ın bazı şiirlerini de kendince yorumlamıştır. Fecri Ebcioğlu ile yakın arkadaşlığı ile de bilinirdi. Alpay, Gezi olayları sırasında Ankara'da başından vurularak öldürülen Ethem Sarısülük için "Ethem'in Sessiz Çığlığı" adlı bir şarkı yaptı. Diğer şarkıları: Catherine Parr Catherine Parr (d. 1512 - ö. 5 Eylül 1548), Sir Thomas Parr ile Mauren Green'in kızıdır. 1543-1548 yılları arasında İngiltere Kraliçesi ve VIII. Henry'nin altıncı ve son karısıdır. İngiltere Kraliçeleri arasında en fazla evlenen Catherine Parr'dır. Catherine 12 Temmuz 1543 tarihinde VIII. Henry ile Hampton Court Sarayında evlendi. Henry'nin iki kızı Mary ve Elizabeth ile yakından ilgilenmiştir. İngiltere Katolik bir şekilde yönetiliyordu ve Catherine Henry'nin tek oğlu yani sonraki krala Protestan bir eğitmen ayarladı. Nedimeleri ile birlikte Protestanlığı benimsemişlerdi ve bununla ilgili kitaplar ellerinde buluyordu. Anne Askew Protestanlığı savunurken yakıldı. Kraliçenin de bununla ilgisi olduğuna dair dedikodular çıktı. Kraliçenin idamı için belge hazırlanmış ama daha sonradan Kral bu fikrin yanlış olduğunu benimsedi. Henry'nin ölümünden sonra Catherine sayesinde Protestan olan VI. Edward tahta geçti. Catherine VI. Edward'ın dayısı Thomas Seymour ile evlendi. Bu evlilikten Mary adında bir kızı olsa da Mary, Catherine'nin ölümünden iki yıl sonra ölmüştür. Elizabeth'in veliliğini kabul etmiş ama Thomas Seymour'un Elizabeth ile ilişkisini öğrendikten sonra Elizabeth'i başka bir yere göndermiştir. Ölümünden bir hafta önce aşırı derecede hastalanmıştır ve zamanının çoğunu yatakta geçirmiştir. Son günlerinde herkesi yanında istemiştir. Ölümünden bir yıl sonra kocası Thomas Seymour, Elizabeth ile evlenmeyi düşündüğünden ve krala ihanetten idam edildi. Mandalzade Hüsameddin Paşa Mandalzade Hüsameddin Paşa Osmanlı devlet adamı ve denizcisi. 1770 yılındaki Çeşme Deniz Savaşı'nda Kaptan-ı Derya sıfatıyla Osmanlı donanmasının komutanıydı. Hüsameddin Paşa tersanede yetişmiş bir denizciydi. 1769 yılında mirmiran rütbesine ulaştı ve mutasarrıflığa tayin edildi. 1770 yılında 1768-1774 Osmanlı-Rus Savaşı devam etmekteyken Eğribozlu İbrahim Paşa'nın yerine Kaptan-ı Derya tayin edildi. Hüsameddin Paşa göreve geldiğinde Osmanlı donanması ihmal edilmiş ve çok zayıf bir duruma gelmişti. Rusya ise Baltık denizindeki donanmasını kuvvetlendirmişti ve donanmasına Akdeniz ve Karadeniz'de üs kurmak istiyordu. İngiltere'yle iş birliği yapan Rusya Mora Yarımadasına yolladığı casusların kışkırtmasıyla Ortodoks vatandaşlar arasında Osmanlı Devleti'ne karşı ayaklanma çıkarttı. Bu ayaklanmayı denizden desteklemek için de Amiral Grigoriy Spiridov komutasındaki Rus donanması Cebelitarık'tan Akdeniz'e girerek Mora'ya doğru hareket etti. 5 Temmuz 1770 tarihinde Hüsameddin Paşa'nın filosu Koyun Adaları mevkiinde Amiral Spiridov'un filosuyla karşı karşıya geldi. Çıkan çatışmada her iki filonun gemileri de yara aldı ve yangın çıktı. Hüsameddin Paşa komutanlarından Cezayirli Hasan Paşa'nın bütün itirazlarına rağmen donanmayı hareket ettirerek İzmir açıklarında Sakız Adası'yla Çeşme limanı arasındaki sulara demirledi. Hüsameddin Paşa'nın bu kararı ertesi gün Osmanlı donanmasının İnebahtı Savaşı'ndan bu yana aldığı ilk büyük yenilgiyi almasına neden olacaktı. 6 Temmuz günü İngiliz donanmasına ait bir ateş kayığı Çeşme limanına girdi. İngiliz ve Rus donanmaları açıklarda bekliyordu. Hüsameddin Paşa Osmanlı donanmasını açık denize çıkararak savaşma cesaretini göstermedi. Kaçacak bir yeri olmayan ve yan yana demirlemiş Osmanlı gemileri tutuştu. Savaş yapmaya gerek bile kalmadan Osmanlı donanması tamamen imha edilmiş oldu. Cezayirli Hasan Paşa yaralı olarak kurtuldu. Çeşme Deniz Savaşı olarak bilinen bu savaştan sonra Hüsameddin Paşa görevden aldı. 22 Ekim 1770 günü Cezayirli Hasan Paşa onun yerine Kaptan-ı Deryalığa tayin edildi. Ankara AtatÃ¼rk Lisesi Ankara Atatürk Lisesi (AAL veya eski adıyla Ankara Erkek Lisesi), Ankara'nın Sıhhiye semtinde bulunan bir Anadolu lisesidir. Okul, Ankara İdadisi adıyla 1886 yılında kurulmuş, 1908'de ismi Ankara Sultanisi olarak değiştirilmiştir. Cumhuriyetin kurulması ile birlikte 1924'te Ankara Erkek Lisesi adını almıştır. Türkiye'de Atatürk'ün adını alan ilk lisedir. Mustafa Kemal Atatürk 30 Aralık 1919'da Ankara Sultanisi'ni ziyaret etmiş ve burada bir konuşma yapmıştır. Okul kuruluş tarihi itibarıyla Türkiye'nin ilk on lisesinden biridir. Anadolu'da Türkçe eğitim yapmak üzere kurulan ilk liselerden biridir. Okulun ilk binası, bugünkü Yüksek İhtisas Hastanesi'nin bulunduğu saha üzerine kurulmuş olup Ankara halkı arasında "Taş Mektep" ismiyle tanınmıştır. Rumi 1302 yılında zamanın Ankara Valisi Sırrı Bey tarafından temeli atılan okul binası, Rumi 1305 yılında tamamlanmıştır. Rumi 1302, Miladi 1886 yılında beş yıllık idadi olarak eğitim ve öğretime başlayan okul, 1908'de sultani hâline getirilmiştir. Atatürk tarafından ilk defa 30 Aralık 1919’da ziyaret edilmiştir. 1921 senesinde Kurtuluş Savaşı şartları gereğince diğer resmî dairelerle birlikte Kayseri'ye nakledilen okul, bir yıl sonra 1922'de tekrar Ankara'ya alınarak eski binasında hizmetine devam etmiştir. Kurtuluş Savaşı'nda birçok öğrencisi muharebelere katılıp yaşamını yitirmiştir. Bu sebeple okula savaş sonrasında bizzat Atatürk tarafından sancak verilmiştir. Söz konusu sancak okulun bahçesinde bulunan 75. Yıl Eğitim Müzesi'nde korunmaktadır. Okulun adı, 3 Mart 1924'te kabul edilen Tevhid-i Tedrisat Kanunu'nun yürürlüğe girmesinden sonra Ankara Erkek Lisesi olarak değiştirilmiştir. Atatürk, lisenin ziyareti sırasında okula bir izci oymağı kurulmasını istemiş ve bu izci oymağına Gazi Oymağı adını vermiştir. Oymağın flaması da 75. Yıl Eğitim Müzesinde korunmaktadır. Okulun yeni binasının hâlen inşaat hâlinde olduğu 1938 yılında, zamanın Orta Tedrisat Genel Müdürü H. Avni Yukaryuç, Ankara Maarif Müdürü Salim Atalık ve okul müdürü İhsan Üngüt´ten oluşan bir heyet okulun isminin Atatürk Lisesi olması hususunu Çankaya Cumhurbaşkanlığı Köşkü'nde Atatürk'e teklif etmiş ve Atatürk'ün izniyle okulun ismi Ankara Atatürk Lisesi olmuştur. Okul, 10 Ekim 1940 tarihinde de yeni yapılan bugünkü binasına taşınmıştır. İlk zamanlar bir bloktan oluşan (bugünkü C blok) okula zamanla iki blok daha eklenmiş (bugünkü A ve B blokları), ayrıca toplantı salonu ve kapalı spor salonları da yapılmıştır. 1960 - 1970 yılları arasında okulun bazı bölümleri Ankara Yüksek Öğretmen Okulu'na tahsis edilmiş, yatakhane, yemekhane ve etüt hizmetleri karşılanmıştır. Yine bu yıllardan itibaren okul öğrencileri için pansiyon (yatılılık) açılmış, ancak ileriki yıllarda ortaya çıkan sıkıntılar sebebiyle 1987 - 1988 öğretim yılının sonunda pansiyon hizmetleri kaldırılmıştır. Okul, 1974-1975 öğretim yılından itibaren kız-erkek karma eğitime geçmiştir. Ankara Atatürk Lisesi, 1991 - 1992 öğretim yılından itibaren bazı derslerin öğretimini yabancı dille yapan Anadolu lisesi statüsüne kavuşmuştur. Ankara Atatürk Lisesi, Ankara'nın tek hazırlık sınıfı olan ve Türkiye'nin beş yıl eğitim veren başarılı 10 okulundan biridir. Ankara'nın en iyi Anadolu lisesi olan Ankara Atatürk Lisesi, her yıl TEOG sınavından yüksek puan alan öğrencileri bünyesine katmakta, hazırlık sınıfından başlayarak temel yabancı dil İngilizce ile birlikte Almanca, Fransızca, İspanyolca, Rusça ve Çince dillerini de 5 yıl boyunca ikinci yabancı dil olarak okutmaktadır. 2015-2016 Eğitim-Öğretim yılından itibaren sayılı proje okullarından biri haline gelecek olan Ankara Atatürk Lisesi, çıtasını her geçen gün yükselterek Türkiye'nin en iyi okulu statüsüne kavuşma yolunda hızla ilerlemektedir. Okulda verilen kaliteli eğitimin yanı sıra öğrencilerin sosyal, kültürel, sanatsal ve sportif yeteneklerinin ortaya çıkarılması için birçok faaliyet gerçekleştirilmektedir. Futbol, basketbol, hentbol, voleybol, satranç, yüzme ve diğer sportif alanlarda öğrenciler bireysel ve takım kategorilerinde ulusal ve uluslararası birçok başarıya imza atmaktadır. Eğitim-Kariyer Günleri, Bilim Fuarı, Sanat Gecesi, Şiir Dinleti Günleri, Resim Sergileri, Yılın En İyileri Ödülleri, Tiyatro, Müzik, Halk Oyunları vb. birçok alanda öğrenciler yeteneklerini ortaya koymaktadır. Ankara Atatürk Lisesi Eğitim Vakfı, okulun öğrencilerini burs, başarı teşvik ödülü, yurt dışında dil eğitimi destekleri, hazırlık sınıfının sonunda yabancı öğretmenlerce verilen dil kursları ve üniversiteye hazırlanmaları için destekleyici kurslar, yol, yemek vb. yardımlarla sürekli olarak desteklemektedir. Atatürk Lisesi mezunlarının oluşturduğu Atatürk Lisesi Mezunlar Derneği, okul kültürünün devamı ve geliştirmesine yönelik birçok faaliyet düzenlemektedir. Ankara Atatürk Lisesi, üniversiteye öğrenci yerleştirmede Türkiye'nin ilk 20 Anadolu Lisesi arasında yer almaktadır. Okulun öğrencileri Boğaziçi Üniversitesi, ODTÜ, İTÜ, Hacettepe Üniversitesi, Ankara Üniversitesi, Bilkent Üniversitesi, Koç Üniversitesi, Sabancı Üniversitesi, Başkent Üniversitesi gibi en önemli üniversitelere yerleşmekte, okulda öğrendikleri İngilizce ve İkinci Yabancı Dil ile birlikte üstün akademik başarılarıyla çalışma hayatına atılmaktadır. Üstün eğitim kalitesi, öğrencilerinin eğitsel yönlerinin yanı sıra kişilik gelişimlerine de önem vermesi, açık ve kapalı spor alanları, satranç, masa tenisi, bilardo salonları, 400 kişilik konferans salonu, fizik, kimya, biyoloji, bilişim teknolojleri laboratuvarları, teknolojik sınıfları, nitelikli yönetim ve öğretmen kadrosu, ön ve arka bahçeleri, ulaşım kolaylığı, güvenliği ve daha birçok üst düzey özelliği ile Ankara Atatürk Lisesi geleceğin nesillerini en üst düzeyde yetiştirmektedir. Osasco VC Osasco Voleibol Clube 1993 yılında Guarujá’da kurulmuş bir Brezilya kulübüdür. Kulüp daha sonra Osasco’ya taşınmıştır. Brezilya süper liginde mücadele eden takımın asıl adı Osasco Voleibol Clube’dır. Maçlarını 4.500 kişilik Ginásio Municipal Prof. José Liberatti’de oynamaktadır. Başkanı Antonio Celso Marzagão Barbuto’dur. Bayan voleybol takımı 1993 yılında Guarujá’da kurulmuştur. Takımın sahibi BCN (Banco de Crédito Nacional)’dir. İlk kurulduğunda adı BCN/Guarujá’ydı. 1996 yılında kulüp Osasco’ya taşınınca adı da BCN/Osasco olarak değiştirilmiştir. 2003-2004 sezonundan başlayarak da süper ligde Finasa/Osasco adıyla mücadele etmeye başlamıştır. 2012 yılında, bir önceki şampiyon Rabita Bakü yenerek, Dünya Kulüpler Şampiyonası Voleybol kazanmak için üçüncü Brezilyalı takım oldu. Sollys Lig sonunda 5 oyuncu bireysel ödüller aldı. Sheilla Castro MVP seçildi ve üzeri oyuncu oldu. Thaísa Menezes en iyi forvet oyuncusu olarak oylandı. Jaqueline iyi geçiş var ve Camila Brait iyi libero ödülünü aldı. AntrenÃ¶r: Luizomar De Moura AntrenÃ¶r: Luizomar De Moura AntrenÃ¶r: Luizomar De Moura Antrenör: Paulo Do R. Barros Junior Antrenör: José Roberto Lages Guimarães Antrenör: José Roberto Lages Guimarães Antrenör: José Roberto Lages Guimarães Baby-Baby-Baby "Baby-Baby-Baby", R&B üçlüsü TLC'nin 1992 çıkışlı şarkılarıdır. Şarkı, grubun ilk albümü olan "Ooooooohhh... On the TLC Tip"ten çıkmıştır. Şarkının yayıncısı ise LaFace Records'tur. Şarkı; ABD'de 2 numaraya kadar çıkarak grubun ilk üçe giren ilk şarkısı olmuştur. Bununla beraber, şarkı Billboard dergisi, 1992 yıl sonu listelerinde, yılın en çok satan 5. teklisi olmuştur. What About Your Friends Ünlü R&B üçlüsü TLC'nin 1992 çıkışlı new jack swing şarkılarıdır. Şarkı, grubun ilk albümü olan Ooooooohhh... On the TLC Tip'ten çıkmıştır. Şarkının yayıncısı ise LaFace Records'tur. Şarkı; ABD'de 7 numaraya kadar çıkmış, ayrıca yıl boyunca büyük ses getirmiştir. Şarkı Lisa Lopes tarafından bestelenmiştir. Hat 2 Da Back "Hat 2 Da Back", R&B üçlüsü TLC'nin 1992 çıkışlı şarkılarıdır. Şarkı, grubun ilk albümü olan Ooooooohhh... On the TLC Tip'ten çıkmıştır. Şarkının yayıncısı ise LaFace Records'tur. Şarkı, ABD'de 30 numaraya çıkmıştır. Bu nedenle grubun nispeten başarısız şarkılarından biri kabul edilmektedir. Kurt binicileri Kurt binicileri, ("İng". wolfriders) J. R. R. Tolkien'in kurgusal Orta Dünya evreninde orkların bir askeri birliğine verilen isimdir. Dağlarda yaşayan Orklar köylere ya da yakın yerleşim yerlerine saldıracakları zaman bazı birlikler kurtları binek olarak kullanırdı. Bu kurtlara warg deniyordu ve akıllı yaratıklardı. Bu birlikler genellikle öncüler, orkların başkanı (ki başkanı genellikle kurtların başkanı taşırdı) ve de başkanın muhafızları olurdu. Elfler ve insanlar arasında ise onlara "kurt binicileri" denirdi. Kurt binicileri çok tehlikeli olurdu.Çünkü hem hızlı hem de çok güçlüydüler. "Batı Sınırları Kırmızı Kitabı"nda anlatılan Beş Ordular Savaşı'nda, Rhovanion orkları savaşa bu şekilde katılmışlardı. Ayrıca Ağaçlar Çağı'nda Beleriandlı Sindar elfleri kurt binicileri ile pek çok savaş yapmışlardır. Vali Vali (), bir ili (vilayeti) ya da federal devletlerde bir eyaleti devlet tüzel kişisini temsilen yöneten en üst düzey idari amirdir. Valiler, yürütme erkinin bir organı olup, devlet hiyerarşisinde devlet başkanının hemen ardından gelir. Belediye başkanı gibi kendi özerk tüzel kişiliği yoktur, onun yerine devlet tüzel kişisine bağlıdır. Bir vali, seçimle ya da atamayla göreve gelebilir. Valilerin yetki alanları ülkeden ülkeye değişiklik gösterir. Bazı valiler, bölgesel hükümetin tümü üzerinde topyekün kontrole sahipken kimilerinin göreviyse tamamen semboliktir. Valiler, doğrudan cumhurbaşkanı tarafından, cumhurbaşkanlığı kararnamesi ile atanırlar. Cumhuriyet tarihinde bugüne kadar dört kadın vali atanmıştır. 1991-1995 yılları arasında Muğla Valiliği yapan Lale Aytaman vali olarak atanan ilk kadın olmuştur. 2011 yılında Yalova Valiliği'ne atanan ve bu görevi 2014 yılına kadar sürdüren Esengül Civelek ikinci kadın vali olurken, 2014 yılından sonra da günümüzde de sürdürdüğü Kırklareli valiliğine atanmıştır. 19 Şubat 2015 valiler kararnamesi ile Sinop valiliğine atanan Yasemin Özata Çetinkaya'nın ardından 31 Mayıs 2016 tarihinde açıklanan yeni valiler kararnamesi ile de Tuğba Yılmaz cumhuriyet tarihinin dördüncü kadın valisi olarak Yalova valisi olarak atanmıştır. Vali yardımcısı veya vali muavini, il idaresi kanunu çerçevesinde ilde valinin işlerini vali adına yapan mülki idare sınıfına mensup görevdeki kişilere verilen unvan. Bir Mahalli İdare birimi olan İl Özel İdaresi'nin başında görev yapar. Valiler her ülkede olmamakla birlikte aşağıdaki ülkelerde belirtilen şekilde görev yaparlar: valiler yÃ¶netir. 5442 sayılı İl İdaresi Kanunu valilerin özlük iş ve işlemleri yönergesi San Marino tarihi San Marino tarihi günümüzdeki San Marino Cumhuriyeti'nin sınırları içinde kalan bölgelerin tarih öncesi zamanlardan günümüze kadar süregelen tarihidir. Dünyanın en eski ülkelerinden biri olan San Marino, rivayete göre 3 Eylül 301 tarihinde Roma İmparatoru Diocletianus'un Hristiyanlara işkencesinden kaçan Hristiyan bir taş ustası Dalmaçyalı Marinus tarafından kurulmuştur. Kurulduğu zaman toprakları Monte Titano (Titano Tepesi) ile sınırlı olan San Marino 1463 yılında Rimini Lordu Sigismondo Pandolfo Malatesta'ya karşı Papa II. Pius'u destekledi. Buna desteğine karşılık Papa tarafından Fiorentino, Montegiardino, Serravalle kasabalarıyla ödüllendirildi. Faetano kasabası da kendiliğinden San Marino'ya katılınca ülke günümüzdeki sınırlarına ulaşmış oldu. San Marino tarihi boyunca genel olarak barış içinde yaşadı. 1503 yılında bir süre Cesare Borgia tarafından işgal edildi. 1739 yılında Papa XII. Clemens'in emriyle bir süre Papalık Devleti'nin ordusu tarafından işgal edildi. 1815 yılında toplanan Viyana Kongresi San Marino'yu bir devlet olarak tanımaya devam etti. San Marino Giuseppe Garibaldi'nin çabalarıyla gerçekleşen İtalya'nın Birleşmesine katılmadı. 1944 yılında San Marino önce Nazi Almanyası sonra da müttefikler tarafından işgal edildi. II. Dünya Savaşı'ndan sonra 1945-1957 yılları arasında San Marino Komünist Partisi ile Sosyalist Parti tarafından kurulan bir koalisyon hükûmeti tarafından yönetildi. Böylece Batı Avrupa'da Komünistler tarafından yönetilen ilk ülke olma niteliğini kazandı. San Marino'da kadınlara oy kullanma hakkı 1960 yılında verildi. Ülke Avrupa Konseyine katıldı. 1992 yılında da Birleşmiş Milletler'e üye oldu. 2002 yılında OECD ile bir ortaklık anlaşması imzaladı. Creep Ünlü R&B üçlüsü TLC'nin 1994 çıkışlı CrazySexyCool adlı albümlerinden çıkan ilk hit şarkılarıdır. Şarkının yayıncısı ise LaFace Records'tur. Şarkı; ABD'de 1 numaraya oturarak, grubun ilk 1 numara şarkısı olmuştur. Bu şarkıdan itibaren TLC, uluslararası başarılar kazanmaya başlamıştır. Şarkı ayrıca bununla beraber ileriki yıllarda Grammy ödüllerine layık görülmüştür. Wojciech Witold Jaruzelski Wojciech Witold Jaruzelski (6 Temmuz 1923 - 25 Mayıs 2014), 1981-1989 arasında devlet başkanı, 1989-1990'da cumhurbaşkanı olan Polonyalı komünist asker, devlet adamı. Varşova'nın banliyölerinden Bielany'deki bir yüksekokulda öğrenim gördü. II. Dünya Savaşı başlayınca ailesiyle birlikte Kızıl Ordu'nun işgal ettiği bölgede kaldı.Tutsak olarak götürüldüğü Kazakistan'daki Karaganda kömür madenlerinde çalıştı. 1943'te SSCB'de oluşturulan Polonya ordusuna katıldı; daha sonra da Almanya'ya karşı yürütülen savaşta görev aldı. Savaştan sonra Polonya Yüksek Piyade Okulu'nu, sonra da Genelkurmay akademisini parlak derecelerle bitiridi. 1947'de Polonya Birleşik İşçi Partisi'ne ("Polska Zjednoczona Partia Robotnicza" - PZPR) üye oldu. Ordu ve parti içinde sürekli yükseldi; silahlı kuvvetler merkezi siyasal kurul başkanlığı (1960-1965), savunma bakanı yardımcılığı (1962-1968) ve genelkurmay başkanlığı (1965-1968) yaptı. Mart 1968'de savunma bakanlığına atandı. 1964'te PZPR'nin Merkez Komitesi, 1971'de ise Politbüro üyesi oldu; bu görevlere 1975 ve 1981'de yeniden seçildi. Bu dönemde Solidarność olarak da bilinen Dayanışma Sendikasınin gittikçe artan baskısı karşısında parti içinde beliren derin görüş ayrılıkları nedeniyle Merkez Komitesi, partinin parçalanmasını önleyecek ve partiyi içine düştüğü güç durumdan çıkararak eski konumuna kavuşturabilecek tek Politbüro üyesi olarak Jaruzelski'yi göreve getirdi. Böylece Jaruzelski 11 Şubat 1981'de başbakan, 18 Ekim 1981'de de partinin birinci sekreteri seçildi. Savunma bakanlığı görevini de sürdüren Jaruzelski, Dayanışma hareketini bastırmak ve istikrarı sağlamak amacıyla 13 Aralık 1981'de sıkıyönetim ilan etti. Dayanışma önderleriyle siyasi muhalifleri kitle halinde tutuklattı. Temmuz] 1983'te sıkıyönetimi kaldırdıysa da, Polonya hükûmeti ve parti içindeki güçlü konumunu sürdürdü. 1985'te başbakanlık görevini bırakarak Devlet Konseyi başkanlığını üstlendi. Jaruzelski, durgunluk içindeki Polonya ekonomisini canlandırmakta siyasal muhalefeti bastırmaktaki kadar başarılı olamadı. 1988'de tutum değiştirdi ve yasadışı ilan edilmiş Dayanışma ile hükûmet arasında görüşmelerin başlatılmasını onayladı. Bu görüşmeler Nisan 1989'da, Polonya'nun siyasal sisteminde kapsamlı reformlar yapılmasını, Dayanışma'nın yasallaşmasını, yeniden düzenlenen parlamento için serbest seçimlere gidilmesi ve o güne değin törensel bir konumu olan cumhurbaşkanlığının güçlü yürütme yetkileriyle donatılmasını öngören bir anlaşmayla sonuçlandı. Jaruzelski Temmuz 1989'da parlamento tarafından cumhurbaşkanı seçildi ve PZPR'deki bütün üst düzey görevlerinden çekildi. Aralık 1990'da Lech Walesa'nın cumhurbaşkanı seçilmesiyle, Jaruzelski komünistlerin elindeki son iktidar mevkiini de muhalefete bırakmış oldu. 1991'de ordu hizmetinden de emekliye ayrıldı. 25 Mayıs 2014 tarihinde, 90 yaşında uzun zamandır savaştığı hastalığa yenik düşerek hayata veda etti. Red Light Special Ünlü R&B üçlüsü TLC'nin 1994 çıkışlı CrazySexyCool adlı albümlerinden çıkan ikinci şarkılarıdır. Şarkının yayıncısı ise LaFace Records'tur. Şarkı, ABD'de 2 numaraya kadar yükselmiştir. Şarkı ayrıca ünlü yapımcı Babyface tarafından bestelenmiştir. Şarkıda bulunan gitar melodileri, Guns N' Roses gitaristi Slash tarafından çalınmıştır. Sonbahar (film) Sonbahar, 2008 yapımı Türk filmi. Türkçe, Hemşince ve Gürcüce dillerinin kullanıldığı filmde, cezaevi ve ölüm orucu gerçeğine insancıl bir açıdan yaklaşılıyor. Yönetmenliğini Özcan Alper’in, yapımcılığını Kuzey Film’in üstlendiği ‘Sonbahar’ adlı filmin çekimleri 6 haftada tamamlandı. Hopa, Çamlıhemşin ve Kemalpaşa'da çekilen filmde, genç bir üniversite öğrencisi(22 yaşında) olarak girdiği cezaevinde ölüm orucuna giren ve 10 yıl sonra özgürlüğüne kavuşan Yusuf’un çocukluk ve ilk gençlik yıllarının izini sürerek geçirdiği son iki ayının öyküsü anlatılıyor. Film, 6 Haziran 2008 tarihinde 15. Altın Koza Film Festivali kapsamında ilk kez gösterime girmiştir. Ulusal Uzun Metrajlı Film Yarışması bölümünde en iyi film seçilmiştir. Filmin senaryosu, yönetmenle yapılmış iki söyleşi ve film üzerine yazılmış yazılardan oluşan "Sonbahar" adlı kitap Ve Yayınevi tarafından Haziran 2015 tarihinde kitap olarak yayımlandı. Yan oyuncular yerel insanlardan seÃ§ildi. Teknik ekip Türk, İran ve Gürcülerden oluşuyor. 20. Ankara UluslararasÄ± Film Festivali'nde (2009) Monako tarihi Monako tarihi günümüzdeki Monako Prensliği'nin sınırları içinde kalan bölgelerin tarih öncesi zamanlardan günümüze kadar süregelen tarihidir. Monako adı MÖ 6. yüzyılda bölgeye yerleşen Fenikelilere dayanmaktadır. Eski Yunanca'da Monoikos (Μόνοικος) "Tek Ev" anlamına gelmektedir ve bölgedeki halkın müstakil evlerde yaşamasından kaynaklandığı düşünülmektedir. 1191 yılında Kutsal Roma İmparatoru VI. Heinrich'in izniyle 1228 yılında bir Ceneviz sömürgesi olarak kuruldu. 1297 yılında François Grimaldi ve askerleri Monako Kayası'nı ele geçirdiler. O zamandan beri Monako toprakları Grimaldi ailesi tarafından yönetilmektedir. 1793-1814 yılları arasında Monako Fransa'nın egemenliği altında yaşadı. Viyana Kongresi'nde Monako'nun Sardinya-Piemonte Krallığı'na bağlanması kararlaştırıldı. 1861 yılından sonra Monako bağımsız bir prenslik haline geldi. 1911 yılında kabul edilen yeni anayasaya kadar Monako Prensi Monako'nun mutlaki hükümdarı sayılıyordu. II. Dünya Savaşı'nın başlaması üzerine 1943 yılında Monako İtalyan Faşistler tarafından işgal edildi. Mussolini hükümetinin yıkılması üzerine Nazi Wehrmacht Monako'yu işgal etti. Çok sayıda Monakolu Yahudi toplama kamplarına gönderildi. Monako Prensi III. Rainier 1949 yılında dedesinin ölümü üzerine tahta çıktı. Prens Rainier kadınlara oy hakkını kabul etti ve idam cezasını kaldırdı. 1993 yılında Monako Birleşmiş Milletlere üye oldu. 31 Mart 2005 tarihinde prens Rainier hastalanarak görevi oğluna devretti. 6 Nisan 2005 tarihinde ölünce oğlu II. Albert Monako Prensi olarak tahta çıktı. Arıza Arıza aşağıdaki anlamlara gelebilir: Boynuzgaga Boynuzlu gagalıgiller veya boynuzgagalar (Bucerotidae), gökkuzgunlar takımına ait bir kuş familyası. Boynuzlu kuzgunlar olarak da isimlendirilirler. Bu familyada yer alan türler üstgagalarından yukarı uzayan boynuzsu çıkıntı ile tanınır ve gagalar genelde rengarenk olur. Bazı boynuzgagaların nesli tehlikededir. Bazı boynuzgaga türleri Malezya'da koruma altındadır. Bucerotidae familyasında hala yaşayan 57 tür vardır. Bunlardan 10 Güney Afrika'ya endemiktir. Yayılım alanları Afrika kıtasının Sahara Çölü'nün güneyindeki kısmından, Filipinler ve Solomon Adaları'na kadar bir alanı kapsar. Boynuzgagalar hepçildir, meyve, böcek ve küçük hayvanlarla beslenirler. Boynuzgagalar ""boynuzgaga boynuzu"" adı verilen kemiksi çıkıntı için avlanırlar. "Tockus" cinsinin üyelerinde boynuzgaga boynuzu yoktur. Altfamilya "Bucerotinae Altfamilya "Bucorvinae Caserta SarayÄ± Caserta Sarayı, İtalyanca Reggia di Caserta (Caserta Krallık Sarayı), Napoli Krallığı Bourbonları için yaptırılmış eski kraliyet ikâmetgâhıydı. On sekizinci yüzyılda Avrupa yükselen en geniş Saray ve muhtemelen en geniş yapıydı. 1996'da, Caserta Sarayı Dünya Miras Listesi kapsamına alındı. Sarayın yapımına 1752 yılında Napoli Kralı VII. Charles (İspanya Kralı Charles III) için başlandı. Kral yapının mimarı olan Luigi Vanvitelli ile yakın ilişki içinde çalışıyordu. Fakat hiçbir gece Krallık Sarayında uyumadı. Çünkü tacından 1759 yılında İspanya Kralı olmak için istifa etti. Proje üçüncü oğlu ve ardılı IV. Ferdinand'a bitrmesi için devredildi. Vanvitelli 1773 yılında öldü: İnşaat oğlu Carlo Vinvitelli tarafından 1780 yılında ölümüne kadar devam ettirildi. Yapı bitirildiğinde, 1.200 odası, iki düzüne gösterişli salonu ve bir kraliyet tiyatrosu vardı. Caserta halkı yeni bir saray alanı temini için 10 km kaydılırdı. San Leucio dinlenme yeri ndeki bir ipek fabrikası çok büyük bir park alanı içinde bir köşke dönüştürüldü. 20 km uzunluğundaki anıtsal cadde Napoli'de saraya bağlanacaktı, fakat asla gerçekleşmedi. Saray , 247 x 184 m ölçülerinde dikdörtgen bir plana sahiptir. Dört tarafı dört iç avlu ile şekillenen iki ortogonal kol tarafından bağlanır, her birinin ölçüsü 3.800 m² den daha fazladır. Saray 1200 odaya sahiptir. Caserta Sarayı, 1999 yılı filmde Queen Amidala'nın Naboo'daki Kraliyet Sarayı olarak kullanıldı, "" ve tekrar 2002 yılı filmde "" Queen Jamillia'nın sarayı olarak. Ayni oda ayrıca Vatican City olarak kullanıldı. Ayrıca Vatikan Kilisesi olarak da Melekler ve Şeytanlar seti olarak kullanıldı. Waterfalls Ünlü R&B üçlüsü TLC'nin 1994 çıkışlı CrazySexyCool adlı albümlerinden üçüncü şarkılarıdır. Şarkının yayıncısı ise LaFace Records'tur. Şarkı; ABD'de 1 numaraya kadar yükselmiştir. Şarkı ayrıca Billboard dergisine göre 1995 yılının en iyi 2. şarkısıdır. "Waterfalls", VH1'in 100'ün "son 25 yılın en iyi 100 şarkısı" listesinde 13 numarada yer almıştır. Ayrıca VH1'in "90'lı yılların en iyi 100 şarkısı" listesinde de 8 numarada yer almıştır. Şarkıda yine Lisa Lopes tarafından söylenen bir rap bölümü bulunur. Şarkı; o sıralardaki AIDS karşıtı hareketlere paralel olarak yazılmıştır. Şarkıda, mesaj içerikli ve benzetmelerden yararlanılarak AIDS gibi bulaşıcı cinsel hastalıklara karşı sözler geçmektedir. Diggin' On You Ünlü R&B üçlüsü TLC'nin 1994 çıkışlı CrazySexyCool adlı albümlerinden çıkan dördüncü şarkılarıdır. Şarkının yayıncısı ise LaFace Records'tur. Şarkı; ABD'de 5 numaraya kadar yükselmiştir. Ayrıca yine ABD R&B listelerinde 7 numaraya çıkmıştır. Turhan Cemal Beriker Turhan Cemal Beriker (1891, Adana - 17 Mart 1959), Türk siyasetçi. İdadi mezunudur. Hukuk Fakültesi 3. Sınıf Terktir. Serbest Ticaret, Adana Belediye Başkanlığı, TBMM VI. ve VII. Dönem İçel Milletvekilliği yapmıştır. Harp, Gümüş Liyakat ve Kırmızı Şeritli İstiklal Madalyası sahibidir. Evli ve üç çocuk babasıdır. Liseyi Adana'da bitirip İstanbul’da iki yıl Hukuk Fakültesi'nde devam ettikten sonra, Liège, Belçika'da Ticaret Hukuku okurken I. Dünya Savaşı'nın çıkmasıyla çok zor koşullar altında ülkesine döndü. Savaş yıllarında, Osmanlı ordusunun Süveyş kanalından başlayan geri çekilmesiyle, irtibat yedek subayı göreviyle, Kudüs, Tripoli, Şam ve Halep yolu üzerinden Adana’ya döndü. 1926-1938 yılları arasında Adana belediye başkanlığı yapmıştır. Korkut Beriker ve Akşit Beriker adında iki oğlu ve Ayzin Becer adında bir kızı vardır. Anısına Adana'da günümüzde de adını taşıyan Turhan Cemal Beriker bulvarı yapılmıştır. Guilford Dudley Lord Guilford Dudley (y. 1535-12 Şubat 1554) Northumberland Dükü John Dudley ve Jane Dudley'nin oğlu, Lord Robert Dudley'nin kardeşidir. Jane Grey ile o kraliçe olmadan önce evlenmiştir. Evlilikleri, dönemin diğer evlilikleri gibi ailelerin ortak amaçları sonucu gerçekleşmiştir. Annesi Jane Dudley tarafından şımartılmış, kibirli fakat oldukça yakışıklı olarak tasviredilen Guilford, VI.Edward ölünce babasının Henry VIII'in vasiyetini yerine getirmemesiyle, Mary Tudor yerine Jane Grey ile birlikte kral vekili olarak tahta çıkmıştır. 10 Temmuz'da tahta çıkan Jane 9 gün sonra katoliklerin desteğiyle I. Mary tarafından tahtan indirilir. Kral tacını takamadan karısı ile birlikte tahttan men edilen Guilford yaklaşık bir yıl karısıyla birlikte Londra Kulesi'nde tutulur ve 12 Şubat 1554 tarihinde Jane'den önce idam edilir. Afrika parsÄ± Afrika parsı ("Panthera pardus pardus"), kedigiller (Felidae) familyasında Afrika'da görülen bir pars alt türü. Boyu kuyruğu ve ön ayaklarıyla en fazla 2 m 20 cm olur ve ortalama Sibirya parsı ile Anadolu parsı boyunda olur. Ağırlık ise 50–80 kg olur. Genelde maymun, sincap gibi hayvanlar yakalarken bazen impala da yakalar. Turistler yüzünden her yıl ortalama 5371 (2006) ve 4567 (2007) pars öldürüldü. Genelde en büyük düşmanı aslandır. Ortalama 2-3 yavrusu olur ama bu 4'e de çıkar. Yaban domuzu da en sevdiği yiyeceklerden biridir. Gizlenme kabiliyeti ve inanılmaz hızı sayesinde Afrika parsı Afrika'nın beş büyükleri listesinde 2. sıradadır. Hayatının büyük bölümünü ağaç tepelerinde geçirir, diğer avcılardan sakınır. 3000 yıl öncesinde tüm Afrika'da yaşarken şimdi Kenya, Nambiya, Botsvana,Tanzanya, Kongo ve 5 - 6 ülkede daha yaşar. Claudia Wells Claudia Wells "(d. 5 Temmuz 1966)" Amerikalı oyuncu. Malezya'da doğmuş Wells, San Francisco'da büyüdü. Birkaç televizyon dizisinde oynamasının ardından, yıldızı Geleceğe Dönüş filmindeki "Jennifer Parker" rolüylü parladı. Kişisel sebeplerden dolayı Geleceğe Dönüş serilerine devam etmedi. 1991 yılında bir erkek giyim mağazası açtı ve halen bu işi sürdürmektedir. İstanbul Resim ve Heykel Müzesi İstanbul Resim ve Heykel Müzesi, Atatürk’ün emriyle 20 Eylül 1937’de Türkiye’nin ilk Güzel Sanatlar müzesi olarak Dolmabahçe Sarayı’nın Veliaht Dairesi’nde hizmete giren sanat müzesidir. Mimar Sinan Güzel Sanatlar Üniversitesi'ne bağlı bir kurum olan müze, 1970’lere kadar Türkiye’deki tek sanat müzesi olarak kalmıştır. Türkiye’nin en önemli modern Türk resim koleksiyonun sahibidir ve Türkiye'nin birçok büyük ilindeki sanat müzelerinin ve Devlet Sanat Galerileri'nin kaynağı durumundadır. Müze, 2012 yılında Tophane’deki yenileme çalışmaları süren "Antrepo No 5"’e taşınmıştır ve adının “"Çağdaş Sanat Müzesi"” olarak değişmesi söz konusudur. Antrepo 5'te inşaat çalışmaları devam ettiğinden İstanbul Resim ve Heykel Müzesi kapalıdır ancak koleksiyonlarının bir kısmı Antrepo 5’in girişindeki geçici sergi salonlarında sergilenmektedir. Müzenin yeni binada 2015 yılında hizmete açılması beklenmektedir Yetmiş beş yıl Resim Heykel Müzesi’nin adresi olan Veliaht Dairesi'nde ise Millî Saraylar Daire Başkanlığı tarafından Milli Saraylar Resim Müzesi adıyla farklı bir müze kurulmuş ve 2014’te ziyarete açılmıştır. İstanbul Resim Heykel Müzesi’nin koleksiyonları Türkiye’nin yüzyıllık tarihinin en önemli arşivlerinden biridir. Eserler sürekli olarak sergilenememiş ama 1937’den beri Akademi tarafından eksiksiz olarak korunmuş ve kataloglanmışlardır. İstanbul Resim ve Heykel Müzesi’nin koleksiyonunda, Türk ve dünya sanatçılarına ait resim, heykel, özgün baskı yapıtları, Antik ve Rönesans dönemlerinden heykel mülajlarının yanı sıra müzeye bağış yoluyla gelmiş özel koleksiyonlardan yapıtlar da bulunur. 19. yüzyıl ile 20. yüzyıl’ın ilk yarısına ait çalışmaların daha kapsamlı olduğu müze koleksiyonunda 10140 resim, 651 heykel vardır. Resim bölümünde, çoğunlukla yağlı boya olan yapıtlar mevcuttur. Sabri Berkel'in 4468 eseri müzenin envanterinde kayıtlıdır. Ayrıca koleksiyonda 10 ikon, 107 seramik ve 79 hat eseri yer almaktadır. 18. ve 19. yüzyıl Batılı sanatçılarla çağımız sanatçılarından André Derain, Levy, Matisse, Picasso, Utrillo gibi sanatçıların yapıtları da koleksiyon kapsamındadır. Devlet Resim ve Heykel Sergileri’nde ödül alan çalışmalar, satın alma ve bağışlarla gelişen Müze koleksiyonundan bazı eserler İzmir, Ankara, Antalya, Balıkesir, Bursa, Yalvaç gibi yerlerin Devlet Galerileri’ne gönderilmiş böylece müze ülkenin diğer şehirlerindeki sanat müzesi ve galerilerin kaynağı olmuştur. Müzeye en son eser alımı 1980’de yapılmıştır. İstanbul Resim Heykel Müzesi’nin hizmete girdiği bina, 1856 yılında, Veliaht Dairesi olarak Dolmabahçe Sarayı’nın da mimarları olan Garabet Amira Balyan ve Nigoğos Balyan tarafından tasarlandı ve inşa edildi. Cumhuriyetin ilanı kurulduktan sonra yeni rejim, o devirde bütün büyük Avrupa şehirlerinin takip ettiği Louvre Müzesi modelini izleyerek, yıkılan rejimi simgeleyen bir yapıyı yeni ulus devletinin simgesi olarak bir kamu sanat müzesine dönüştürmeye karar verdi Böylece Dolmabahçe Sarayı Veliaht Dairesi Atatürk’ün emri ile Resim ve Heykel Müzesi kurulması amacıyla Güzel Sanatlar Akademisi (bugünkü Mimar Sinan Güzel Sanatlar Üniversitesi)’ne tahsis edildi. Seksen beş orijinal resimden oluşan "Elvah-ı Nakşiye Koleksiyonu" olarak anılan eserler; Dolmabahçe Sarayı, bakanlıklar ve diğer devlet dairelerinden devredilen eserler; Akademi Müdürü Burhan Toprak tarafından düzenlenen “"50 Yıllık Türk Resmi Sergisi"”nde sergilenen ve Resim Bölümü Başkanlığı’na o yıl getirilen Léopold Lévy’nin görüp beğendiği; onun isteği üzerine sanatçıların bağışladıkları eserler toplandı. Kurulmakta olan Müze’nin müdürlüğüne Halil Dikmen atandı. Dikmen, kuruluş çalışmaları için oluşturulan komite ile birlikte hazırlıkları tamamladı. Müze 20 Eylül 1937’de düzenlenen törenle açıldı. İlk müdürü olan Dikmen’in çabaları sonucu devrin entelektüellerinin lokali, Akademi öğrencilerinin ise eğitim hayatlarının bir parçası halini alan müze, herkese açık bir kültür kurumuna dönüşmüştür. 500-600 kişilik gruplar halinde gelen öğrenciler dışındaki ziyaretçi sayısı günlük 300-400 kişiye ulaşan müze, II. Dünya Savaşı nedeniyle kapanana kadar dinamizmini sürdürdü. Savaştan sonra yeniden açılan müze, eski canlılığına yeniden kavuşamadı; bütçe ve idare sorunları nedeniyle sıklıkla kapanma tehlikesi yaşadı. 1962-1969’da müdür olan ressam Nurullah Berk müzeyi sürekli yenilenen bir kültür kaynağı haline getirmek için geçici sergilere ağırlık vermiş, her yıl ortalama iki geçici sergi düzenlemiştir. Bu sergiler içinde en sansasyonel olanı 16 Haziran 1969 yılında açılan "XX. Yüzyıl Fransız Sanatı sergisi" idi. Sergi, 1890-1950 yılları arasında ün yapmış, aralarında Signac, Picasso, Braque, Juan Gris, Matisse, Paul Gauguin gibi modern sanat açısından önemli isimlerin de bulunduğu 50 Fransız sanatçının 50 eserini içermekteydi. Sergi büyük ilgi gördü, ziyaretçi sayısı 40bini aştı. Millî Saraylar Daire Başkanlığı’na ait müze binası 2007 yılında restorasyona girdi ve müze kapandı. Onarımın bittiği bölümde 2009'da “"Serginin Sergisi"” adlı bir sergi düzenlenmiştir. Bu sergi, müzenin 1937 yılındaki açılış sergisinin sembolik bir tekrarıydı. 2012’de Veliaht Dairesi’ndeki restorasyon tamamlanmış ancak bina tekrar müzeye tahsis edilmemiş olduğundan koleksiyon, Tophane’deki antrepolardan birine taşındı ancak yeni müze binası olarak 5 no’lu antrepo’da inşaaat çalışmalar sürdüğü için müze açılamadı. Müzenin koleksiyonlarının bir kısmı 2014’ten itibaren Karaköy’deki 5 no’lu Antrepo’nun girişinde yer alan geçici sergi salonlarında düzenlenen sergiler yoluyla ziyaretçilerle buluşmaktadır. Bu sergilerden ilk, 15 Şubat -15 Mart 2014 arasında düzenlenen “"Elvah-ı Nakşiye’den Günümüze MSGSÜ Resim ve Heykel Müzesi Koleksiyonlarından Seçkiler"” başlıklı sergidir. Journeyman (dizi) Journeyman ABD yapımı 2007 tarihli bilimkurgu-drama tarzında bir dizidir. Dan Vasser, ana karakter olup Kevin McKidd tarafından canlandırılmaktadır. Dan Vasser, San Francisco'da yaşayan bir muhabirdir. Dan zaman yolculuklarıyla geçmişe dönebilmektedir. Dizi ABD'de 24 Eylül 2007 tarihinde gösterilmeye başlanmıştır. Dizinin ABD'deki düşük reytinginden dolayı 13 bölüm sonunda Aralık 2007 yayınına son verilmiştir. Luís de Camões Luís Vaz de Camões (telaffuz: [luˈiʃ vaʃ dɨ kaˈmõĩʃ]; d. 1524 - ö. 10 Haziran 1580), Portekizli şair. Homeros, Vergilius ve Dante ile karşılaştırıldı. Portekizce ve İspanyolca liriksel şiir ve dram yazdı, ama onun "Os Lusíadas" adlı epik eseri için en çok biliniyor. Onun felsefî eseri, "Luís Vaz Koleksiyonu" kayboldu; Mozambik'te kaldığı zaman, Os Lusíadas'ın bazı bölümleri ile kıskançlı düşmanlar tarafından çalındı. Makao'da, "Museu Luís de Camões" adlı bir müze bulunmaktadır. Farsak Esmer Arap bülbülü Esmer Arap bülbülü ("Pycnonotus barbatus"), Arap bülbülügiller (Pycnonotidae) familyasından Atlas Dağları ve Mısır'da yaşayan yerleşik ve ötücü kuş türü. 19–21 cm boyundaki esmer Arpa bülbülü, yaklaşık karatavuk boyutlarındadır. Kuyruğu koyu boz ve epey uzunca olur, karnı nohudî kirli beyazdır. Baş, kahve-boz renkte, göz çeperleri zifirîdir. Kuyrukaltına doğru karın tüyleri beyazlaşır, kanatlar koyu bozdur. Dişi ve erkek tıpkı birbirine benzer. Düz uçar, kanat uçları yuvarlak ve esnek olur, kuyruğunu sık sık yelpaze gibi açıp kapar. Geveze ve gürültücü olur. Toplaştıkları zaman nefesli, yumuşak ve yinelenen bir "çar çar çar" sesi çıkarırlar. Ötüş repertuvarı oldukça geniştir; tan vakti ve gün ağarırken, tipik ritimleriyle, süresi ve ayrıntıları değişebilen, zıplak "çik çilevi çülüyi" diye ötüşleri vardır. Bahçeler ve ekili tarlarda, dağ pınarlarında ve vahalarda görülür. İnsanla yakınlaşmaktan çekinmez. Ürgüp Sistemi 19. yüzyılda denenmeye başlamış, 20. yüzyılda geliştirilmiş olan "mobil bibliyotek" ya da "gezici kütüphaneler", merkez kütüphanenin tüm eserlerinden kentteki ve köydeki vatandaşın aynı imkânlar içinde yararlanmasına yardım etmektedir. Gezici kütüphaneler, II. Dünya Savaşı'ndan sonra gelişmeye başlamıştır. 1950 yılından sonra ise dünyanın hemen her tarafında gezici kütüphane hizmetinin verildiği görülmektedir. Özellikle Amerika Birleşik Devletleri'nde modern anlamda gelişme imkânı bulmuştur. Gezici kütüphane yabancı ülkelerde farklı araçlar kullanılarak verilmektedir. İsveç’te otomobil ve trenle yapılmakta iken Norveç’te denizden de bu hizmet sağlanmaktaydı (Ersoy,1991). Asya ülkelerinde yokluk nedeniyle gezici kütüphane, Avrupa’dakilerin aksine hayvan gücü ile sağlanmaktaydı. Hindistan’da üç tekerlekli bisikletle, Tayland'da ise bir at tarafından çekilen iki tekerlekli bir araba üzerinde verilmekteydi. Mustafa Güzelgöz, sonradan adına "ürgüp sistemi" denecek olan; literatürde eşekli kütüphane denilen uygulamayı ilk kez başlatmış; beş eşek, iki at ve üç katırla 36 köye, 200 adet kitap alan kitap sandıklarını hayvanlara yükleterek memurlarıyla beraber göndermiş ve günün koşulları içinde her türlü olanağı kullanarak gezici kütüphane hizmeti sağlamıştır. Ersoy, O., 1991, "Gezici kütüphaneler I", Mustafa Güzelgöz ve Eşekli Kütüphane, Türk Kütüphaneciler Derneği, s.40-54, İstanbul. Tahsin Ağa Kütüphanesi Ürgüp’te kütüphanecilik tarihi çok eski tarihlere kadar uzanmaktadır. Ürgüplü Tahsin Ağa sarayda kütüphanecilik hizmeti yapmaktaydı. Abdülmecid’in iznini alarak önce Temenni Tepesine kütüphane görevi görecek bir kümbet yapı yaptırmış ardından saray kütüphanesinde birden fazla nüshası olan el yazması 817 cilt eseri develere yükleterek, Ürgüp’e göndermiştir. Kütüphane kurmak için görevlendirdiği Ürgüplü Hacı Derviş, Ürgup’ e doğru yola çıkarak ilçenin güneyinde Temenni Tepesinde bulunan kümbet yapıya kitapları yerleştirerek kütüphane ve medrese olarak halkın hizmetine açar. Hacı Derviş, Tahsin Ağa kütüphanesinde 39 yıl Hafız-ı Kutub (Kütüphaneci) ve medrese yöneticisi olarak çalışmıştır. 1894 yılından itibaren de Hacı Derviş'in oğlu Nail Derviş tarafından bu görevler devam ettirilir. Tahsin Ağa kütüphanesi, 1914 yılında Eğitim Bakanlığına bağlanmıştır (İleri ve Talipoğlu, 2007). Mustafa Güzelgöz'ün kütüphaneye atanması sonrasında Temenni tepesindeki kümbet yapının gelecekte amaçlanan kapasiteyi karşılayamayacağı düşüncesiyle Güzelgöz'ün yaptığı girişimler sonrasında kütüphane 1952 yılında Ürgüp'ün içinde yer alan yeni yapısına taşınmıştır. İleri, A. ve Talioğlu, T., 2007, "Eşekle Gelen Aydınlık - Mustafa Güzelgöz Kitabı", Anfora Yay. İstanbul Daniel Faraday Dr. Daniel Faraday, kısaca Dan ya da soyadıyla hitap edildiği gibi Faraday, ABC kanalında yayınlanan "Lost" dizisinde Jeremy Davies tarafından canlandırılan kurgusal karakter. Faraday, dördüncü sezon prömiyerinde seyircilerle buluştu. Ada açıklarına demir atmış "Kahana" adlı yük gemisindeki araştırma ekibin hafıza kaybı yaşayan bir üyesidir. Dizi süresince Faraday, zaman yolculuğu hakkındaki bilgilerini paylaşarak dizide önemli bir rol oynamıştır. 1977 yılına zaman yolculuğu yaptığı sırada annesi Eloise Hawking, oğlu olduğunun farkında olmadan, Faraday'i vurarak öldürmüştür. Yapımcılar Jeremy Davies'i "sanki muazzam bir bilgi kaynağı" gibi göründüğü için seçtiklerini belirtmiş ve favori karakter oyuncularından biri olduğunu vurgulamıştır. Davies gösterdiği performansla eleştirmenler tarafından övülmüştür. Beşinci sezonda gerçekleşen ölümü ise eleştirmenlerin çoğunu hayal kırıklığına uğramıştır. Faraday, Diğerleri grubu içerisinde yer alan Eloise Hawking (Fionnula Flanagan) ve Charles Widmore'un (Alan Dale) oğulları olarak dünyaya gelir. Eloise, Daniel'i babasını ondan saklayarak büyütür ve aklını bilime vermesi için onu sürekli zorlar. Oxford Üniversitesi'nden kız arkadaşı Theresa Spencer ile birlikte mezun olduktan sonra iş adamı Charles Widmore, Daniel'a 1,5 milyon sterlinlik burs sağlar. 1990'larda, bir deneğin bilncini zamanda seyahat ettirmek gibi tartışmalı deneyleriyle birlikte The Queen's College, Oxford'da çalışmaya başlar. Fareler üzerinde yaptığı deneyler ölümlerine yol açınca çalışmalarını bırakır. Görevde kaldığı süreçte Daniel, Desmond Hume (Henry Ian Cusick) adlı 1996-2004 arasında geçici zaman kayması yaşayan bir vakayla karşılaşır. Daniel, Desmond'a bu iki zaman çerçevesinde bir sabit bulmasını söyler ve Desmond Penny'de (Sonya Walger) karar kılar. Bu sayede Daniel, Desmond'ın bilincini geldiği zamanda sabitlemeyi başarır. Bu olay karakterde derin bir etki bırakır ve ilgilenmeyi bıraktığı zamanda yer değiştirme teorilerini teyit etme çabalarına girişir. Daniel nihayetinde Theresa üzerinde de benzer deneyler yapar fakat Theresa, Desmond'ın yaşadığı gibi geçici zaman kaymaları yaşar ve en sonunda komaya girer. Theresa'nın bakım masraflarını Charles Widmore üstlenir. Theresa'nın hazin sonu sonrası Oxford, Daniel'ı kovar ve üniversitede bulunduğuna dair tüm belgeleri sessizce ortadan kaldırır. Bir noktadan sonra Daniel'in kendi üzerinde de yaptığı deneyler karakterde kalıcı hafıza kaybına neden olur. Essex, Massachusetts'teyken, Java Çukuru'nun derinliklerinde Oceanic 815 sayılı uçuşu gerçekleştiren uçağın enkazının keşfinin gösterildiği haberi izler. Widmore, Daniel'a yaklaşır ve Java Çukuru enkazının bir düzmece olduğunu söyler ve adanın kendisini iyileştireceğini iddia ederek adaya gitmesinde ısrar eder. Eloise, ilk başta isteksiz olan Daniel'ı gitmeye ikna etmeyi başarır. Charlotte Lewis (Rebecca Mader), Miles Straume (Ken Leung) ve Frank Lapidus (Jeff Fahey) adlı takım arkadaşlarıyla birlikte Matthew Abaddon'ın (Lance Reddick) organize, Naomi Dorrit'in (Marsha Thomason) öncülük ettiği gizli bir takıma dahil edilir. Takımın amacı adaya seyahat etmek, Diğerleri'nin şimdiki lideri