tarım, avcılık ve toplayıcılığa göre çok daha fazla emek harcayarak gerçekleştirilen bir üretim tarzıdır. Bununla birlikte bu toplulukların, ağırlıklı olarak ceylan etinden başta tahıllar olmak üzere tarımsal ürünlere yöneldikleri açıktır. Kuşkusuz bu evcilleştirme, o toplumun yerleşik kültürünün yönelimleri tarafından belirlenmişti. Birçok tarihöncesi toplulukta tarımın ve hayvancılığın ilahi güçler tarafından insanlara öğretildiği ve bu nimetlerden bolluk içinde yararlanmanın yine ilahi güçlerin izniyle olduğu inancı yerleşmiştir. Örneğin bereketli bir hasat için uygun yağış, tanrıların bir lütfüdür ve tanrılar bunun karşılığında insanlardan bir şeyler beklerler. Bazı toplumlarda bu karşılık kurban olabilmektedir. Toplulukların tarıma yönelmelerinde etkili olan faktörler hakkında farklı kuramlar geliştirilmiştir. Bu kuramların en bilinenleri: Bütün bu ve benzeri hipotezler ışığında, tarıma geçişte genel bir çerçeve çizmek mümkündür. Pek çok bilim adamının üzerinde anlaştığı genel çerçeveyi (modeli) şu şekilde belirlemek olanaklıdır. Rus tarihçi Leonid Grinin, hangi bitki ya da bitkiler söz konusu olursa olsun tarımın daima özellikli doğal çevrelerde, örneğin Güneydoğu Asya’da, ortaya çıktığını belirtmektedir. Buna göre hububat tarımının Antik Mısır’da ya da Filistin’de başlamış olması gerektiği düşünülebilir. Grinin, bazı durumlarda kültür bitkilerinin ya da evcil hayvan kemiklerinin 14-15 bin yıl önceye tarihlenmesine karşınTarım Devrimi’nin günümüzden 9 ile 12 bin yıl önce başladığını belirtmektedir. Günümüzden 12.900 yıl önce dış uzaydan bir ya da birden çok göktaşının dünyaya çarpması ile oluşan etkilerin gezegende son buzul çağını sona erdirdiği saptanmıştır. Bu çarpma büyük çapta kitlesel yokoluşa özellikle iri otçulların (megafauna) soyunun tükenmesine neden olmuştur. Buzul çağı sonrasında özellikle Akdeniz bölgesi kuşağında kurak bir yaz mevsiminin ortaya çıkmasıyla mevsimsel farklılıkların keskinleştiği biliniyor. Günümüzden yaklaşık 12 bin yıl önce başlayıp halen süren Holosen Dönem içinde, yaklaşık 10 bin yıl önce başlayan (6 bin yıl süren) Holosen İklimsel Optimumu olarak tanımlanan bir dönem yaşanmıştır. Bu dönem, yerküre genelinde görece daha sıcak bir dönemdir. Örneğin kuzey yarıkürede yazlar 2-4 derece daha sıcak, kışlar ise nispette daha soğuk olmuştur. Yakın Doğu’daki sonuç, kurak mevsimin uzaması ve şiddetlenmesiydi. Tüm bu iklimsel değişmelerle bugünkü Akdeniz iklimi’nin ortaya çıkmaya başlamıştı. Kuşkusuz bu Akdeniz İklimi, hem kuzey yarıkürede, hem de güney yarıkürede bir iklim kuşağı olarak ortaya çıkmıştır. Bu iklimsel durum bölgede bir “eşi görülmemiş kurak mevsim” olarak kendini göstermiştir. Sonuçta bu mevsimsel şartlara daha uyumlu tek yıllık bitki türleri evrimleşti. Bazı tek yıllık bitki türleri bölge faunasının başat bitki türü oldular. Bu evrimsel açılım, insanların yaşadığı çevrelerde ileride tarımı yapılabilecek olan bitkilerin ortaya çıkmasını ve yaygınlaşmasını sağlamaktadır. Öte yandan bu mevsimsel değişme bölgedeki avcı-toplayıcı toplulukları fazlasıyla etkilemiş olmalıdır. Bir yandan megafaunanın ortadan kalkması, insan toplumları hayatta kalabilmek için daha çok bitkisel besine yönelmek zorunda bırakmıştır. Buzul çağının sona ermesiyle iri otçulların (megafauna) daha kuzey enlemlere çekilmesi avcıların av yöntemlerini değiştirip daha küçük avlar peşinde koşmalarına neden olmuştur. Küçük avlara yönelseler bile, avdan sağlanan etin giderek azalması ile karşı karşıya kalmışlardır. Mevsimsel değişmelerin avcı-toplayı toplulukları karşı karşıya bıraktığı diğer bir güçlük de kurak mevsimde toplayıcıların yeterli gıda maddesi bulmakta zorlanmalarıdır. Dolayısıyla buna olanak bulan toplulukların, gıda stoku yapmaya çalışması kaçınılmaz olmuştur. Yabani tahıl bu iş için uygundur. Ayrıca birçok meyve kurutularak saklanabildiği gibi et ve balık da kurutulabilir. Ancak göçebe ya da yarı göçebe bir topluluğun depolama olanağı da yoktur. Stoklanabilecek yiyecek ve bunun yöntemlerine ulaşan toplulukların yerleşik düzene geçtikleri düşünülmektedir. Yerleşik düzene geçen bu topluluklar daha çok toplayıcılığa bel bağlıyorlardı. Çünkü, uzun ve kurak mevsim bitki örtüsünü zayıflattığı ölçüde bölgedeki avlanabilir otçulların popülasyonunu da daraltmıştı. Beslenme rejiminde yabani tahıl türleri giderek ağırlık kazandı ve “yabanıl tahıl devşiriciliği”, ana üretim biçimi haline geldi. Bu tahılların toplanması, depolanması sırasında etrafa saçılan tohumlarla bu türlerin yayılma alanı genişledi. Hatta kendi kulübelerinin girişinde dahi görülmeye başlandı. Sonuçta, çakmak taşından ustalıkla araç-gereç yağan, avcılık yöntemleri geliştiren bu insanların, tohumların bir sonraki mevsimde filizlendiğini gözlemlemesi neredeyse kaçınılmazdı. Tarıma geçen toplulukların avcılık ve toplayıcılığı sürdürdüklerini gösteren kanıtlar vardır. Yeni bitki türleri tarıma alındıkça, tarım dışı üretim faaliyetleri olarak avcılık ve toplayıcılık giderek azalmıştır. Yabanıl tahıl devşirme konusunda deneysel bir çalışma oldukça dikkat çekicidir. Amerikalı paleobotanikçi Jack Harlan, Güneydoğu Anadolu bölgesinde Amerikan ve Türk arkeologlarca sürdürülen çalışmalara katılmıştı. Harran Ovası’nda, Urfa’nın Bozova ilçesi Biris Mezarlığı’nda bir araştırma yapmıştır. Yabanıl tahıl devşiriciliğinin verimine yönelik bu çalışmada Harlan, ilkel bir devşirme orağıyla yabanıl tahıl biçmiştir. Bir saat içinde bir kilo tahıl elde edebilecek kadar hasat yapmıştır. Harlan’ın hesabına göre beş kişilik bir aile bir hasat döneminde (beş hafta kadar) bir sonraki hasada kadar yetecek miktarda tahıl devşirebilecektir. Üstelik yabanın tahıldaki protein oranı, evcil tahılın neredeyse iki katıdır. Arkeolojik buluntularla ilgili bir sorun da, bir arkeolojik yerleşimde devşirme bıçaklarının, tahıl depolamakta kullanılan çukurlarının ve öğütme taşlarının bulunması o yerleşimde tarıma geçildiğinin kanıtı sayılmamaktadır. Tüm bunlar, o yerleşkedeki insanların pekala da yabanıl tahıl devşirdiğini ve elde ettikleri tohumları depoladıklarını gösterir. Tarım yapıldığının arkeolojik kanıtı, o yerleşkede evcilleşmiş tahıl morfolojisinin kanıtları bulmakla olabilir. Tarımsal üretime başlayan toplumlar başlarda yabanıl tohumları kullanıyorlardı. Bir süre sonra tahılda daha büyük taneleri tohumluk olarak ayırmaya başladılar. Tarımı yapılan diğer bitkilerde de tercih edilenlerin hasadı yapıldı, diğerleri bırakıldı. Daha küçük tohumlu ya da beğenilmeyen / tercih edilmeyen bitkilerden tohumluk alınmadı. Tercih edilmeyen tohumlar bitki üzerinde kaldı ve bunların doğal olarak küçük bir bölümü bir sonraki yıl çimlenme fırsatı buldular. Öte yandan tercih edilen tohumlar depolandı ve bir sonraki hasat için ekildiler. Yapay seçilim olarak tanımlanan bu uygulama, insan toplulukları tarafından ekimi yapılan bitkilerin sonunda tümüyle tercih edilir bir tür olarak evrimleşmesine yol açtı. Sonuç olarak tarımı yapılan bitkilerin kültürlenmesi, bu bitkilerin benimsenerek tarımının sürekli yapılmasını sağladı. Sonuçta daha bol ve daha kolay hasat sağlandı, daha güvenle stoklanabildi. Sonuç, bu toplulukların daha bol ve istikrarlı besin kaynaklarına sahip olmalarıydı. Bu durum özellikle tahıllarda daha büyük taneli ve kırılgan olmayan başak eksenine sahip türleri ortaya çıkardı. Daha iri taneli türlerin insan için sağladığı avantaj ortadadır. Kırılgan olmaya başak ekseni ise hasadın verimliğiyle doğrudan ilintilidir. Yabanıl tahıl türlerinde başak eksenleri kırılgandır ve hafif bir esintide bile taneler etrafa saçılır. Yabanıl tahıl devşirici insanlar bu başakları toplamadan önce zaten bir kısmı dökülmüş oluyordu. Dahası bir o kadarı da hasat sırasında ve taşınırken kaybediliyordu. Evcil türlerde ise kırılgan olmayan başak ekseni hasat öncesindeki kaybı önlediği gibi hasat sırasında tane kaynını da önler. Birkaç bitki türü bu şekilde Tell Aswad gibi bazı insan yerleşimlerinde başarıyla geliştirilmiştir. Bu bitkilerden bazıları başarısız oldu ve bırakıldı. Bazıları tekrar ekime alındı. Sonuçta binlerce yıl boyunca başarılı türler geliştirildi ve dünyaya yayıldı. Örneğin çavdar Anadolu neolitik çağlarında ekimi yapılan fakat daha sonra bırakılan bir tahıldı. İlk tarımsal girişimlerden binlerce yıl sonra Avrupa’ya ulaştılar. Yabani mercimeğin üstesinden gelinmesi gereken bir sorunu vardır. Bu bitki tohumlardan çoğunun ilk yılda çimlenmemesi gibi farklı bir sorun oluşturmaktaydı. Onun ilk yıldaki bu durgunluğunu gidererek kültürlenmesiyle ilgili ilk kanıtlar, Kuzey Suriye’de Jerf el Ahmar’da bulunmuştur. Hemen ardından Netiv HaGdud’da görülmeye başlandı. İncir, arpa ve büyük olasılıkla yulaf Ürdün Vadisi’nde yer alan Eriha’nın 16 km. kuzeyinde Gilgal’da kültürlendi. Özellikle incirin bu bölgede 11.400 yıl önce evcilleştirildiğini gösteren kanıtlar vardır. Buradaki neolitik yerleşimde 2006 yılında yapılan kazılarda çok büyük tahıl depolama yerleri bulunmuştur. Buluntular, günümüzden 11 bin yıl öncesine tarihlenmektedir. Gilgal’da bazı başka bitkilerin bir süre yetiştirildiğini fakat daha sonra bu türlerin ekiminden vazgeçildiğini biliniyor. Arkeologlar, bölgede yaşayan insanların geçim stratejilerinin, arpa ve yulafın yabanıl türleri ve meşe palamudu gibi bitkilere dayandığını düşünüyorlar. Bu türlerden bazıları daha sonra dünyanın başka bölgelerinde tarım amaçlı kullanıldılar. İncir bir yana bırakılırsa ilk kültürlenen bitkilerin yabani tahıllar olduğu kabul ediliyor. Halen bugün tarımı yapılan diğer bitkilerin daha sonraki dönemlerde kültürlenmiş olması gerekir. Örneğin zeytin, ve asma, günümüzden 6 bin yıl önce kültürlenmiştir. Bugün tarımı yapılan tüm bitkiler bundan 4 bin yıl öncesinde artık insanlar tarafından üretilmekteydi. Bu neolitik çiftçiler tarım tekniklerini geliştirdikçe giderek büyüyen bir ürün fazlası ortaya çıkmıştır. Topluluk, tüketeceğinin üstündeki bu ürün fazlasını depolamak durumuna gelmiştir. Çoğu avcı-toplayıcı topluluklar, göçer yaşan tarzları nedeniyle yiyecek saklama olanağına sahip değildir. Ancak yerleşik topluluklar, ürün fazlasını rahatlıkla depolayabilirler. Böylece tahıl ambarları yapıldı ve buralarda daha fazla dayanıklı gıda maddesi depolandı. Bu sayede tüketilebilir daha fazla gıda maddesi o topluluğun nüfusunun artmasına olanak vermiş, bu sayede belli alanlarda uzmanlaşan bir işgücü ve alet yapımı sağlanmıştır. Tüm bu süreç tek bir toplulukta zaman içinde birbirini izleyen evreler olarak gelişmiş değildir. Farklı bölgelerdeki farklı insan topluluklarında, farklı yollardan gelişen bir süreçtir. Arkeolojik kanıtlar yetersiz olmakla birlikte neolitik dönemde kadın erkek arasındaki işbölümü, erkeğin çoğunlukla avcılık, kadının ise toplayıcılık faaliyetlerine yönelmesi şeklindeydi. Bu durumu, çağımızdaki avcı-toplayıcı topluluklara bakarak söylemek mümkündür. Buna göre bitkilerin yaşam döngülerini gözlemlemek ve ilk tarımsal girişimlerde bulunmak yönünden kadınlar daha avantajlı görünmektedir. Yenilebilir bitki türlerini bulmak, seçmek ve daha sonra ekimini yapmak kadınlara daha yakın olmalıydı. Böyle olunca Neolitik Devrim’i kadınların bir devrimi sayma eğilimi vardır. Bu ilk gözlemlerin ve ilk tarımsal faaliyetlerin hangi çerçevede ve ne tarzda geliştiği hakkında günümüze herhangi bir bulgunun kalmamış olması doğaldır. Ancak mantığa dayanan bazı görüşler ileri sürülmüştür. Örneğin, fazla gelen ya da tüketilmek istenilmeyen bitkilerin bir yana atılmasıyla burada yeni bitkilerin yetiştiği gözlemlenmiş olabilir. Yine de ilk tarımsal faaliyetlere girişmeyi birçok etmenin şekillendirdiğini kabul etmek gerekir. Birkaç darı türünün ve çeltiğin Çin’de başta gelen kültürlenmiş bitkiler olduğu biliniyor. Kum darının Doğu Asya’da 10 bin yıl önce ekildiği saptanmıştır. Çeltiğin ilk kültürlendiği bölgenin Çin’in Yangzi Nehri Vadisi olduğu genel kabul görmektedir. Yangzi Nehri üzerindeki Dongting Gölü yakınlarında arkeolojik bir yerleşim olan Diaotonghuan’de çok sayıda yabanıl çeltik fitoliti bulunmuştur. Bu fitolitler günümüzden 11-12 bin yıl öncesine tarihlenmiştir. Yabanıl çeltik fitolitlerinin bulunması bölgede bu tarihlerde yabanıl çeltik devşiriciliğinin yaygın olduğunu, ama henüz tarımının yapılmadığını göstermektedir. Bölgede bulunan çeltik fitolitlerinin yapısı bir tabakada değişmektedir. Bu tabaka günümüzden 8-10 bin yıl öncesine tarihlenmekte olup bu tarihlerde çeltiğin kültürlenmiş olduğunu göstermektedir. Elde edilen tüm arkeolojik buluntular üzerinde 2011 yılında yapılan bir çalışma, çeltiğin kültürlendiği ilk bölgenin Yangzi Nehri Vadisi olduğunu göstermektedir. Hindistan’da en eski çeltik kalıntıları günümüzden 8-9 bin yıl öncesine ait buluntulardır. Bununla birlikte kültürlenmiş çeltiğin İndus Vadisi Uygarlığı tarafından 2.500-3.000 bin yıl önce kullanıldığı genel kabul görmektedir. Buğday, arpa ve hünnap 11 bin yıl önce evcilleştirilmişti. Nispeten kısa bir süre sonra koyun ve keçi evcilleştirildi. Aynı dönemde fil de evcilleştirilmişti. Günümüz Pakistan sınırları içindeki Mehrgarh’da buğday, arpa, sığır, koyun ve keçi 10-8 bin yıl önce evcilleştirilmişti. Kaşmir’de tarımcı topluluklar bundan7 bin yıl öncesinde yaygın duruma gelmişti. Pamuğun da bölgede 6-7 bin yıl önce yetiştirmeye başladığına ilişkin kanıtlar bulunmuştur. Yaygın tarım, bugün için elimizdeki bilgilere göre, bunu sağlayacak birçok faktörün bir araya geldiği Bereketli Hilal genelinde gerçekleşmiştir. Akdeniz iklimi, uzun ve kurak bir mevsimi, görece kısa, fakat yağışlı mevsimiyle buğday ve arpa gibi küçük, ama büyük tohumlu bitkiler için uygun bir iklim ortamıdır. Bu iklim koşulları, hasadı ve ürünü saklamayı kolaylaştırdığı için tarım için çok uygun koşullar sağlamaktadır. Öte yandan kültürlenmiş bu gibi bitkilerin özellikle yüksek protein içermesi, geniş insan topluluklarını besleme olanağı vermektedir. Bereketli Hilal’de farklı coğrafi şekiller ve yükseltiler bulunmaktadır. Bu çeşitlilik, bölgedeki avcı-toplayıcı toplulukların tarıma geçişlerini ivmelendirmiştir. Benzer iklime sahip diğer bölgeler, kültürlenecek bitki türlerinin bölge faunasında yer almaması, coğrafi anlamda çeşitlilik göstermemesi nedenleriyle tarıma daha az elverişli görülmektedir. Carl Sauer’in dayandığı varsayımlardan biri de bu konuya işaret etmektedir. Sauer, tarımın beşiğinin, bitki ve hayvan çeşitliliğinin olduğu bir bölgede aranması gerektiğini söyler. Böyle bir bölge, farlı topografik ve farlı iklimsel özellikler gösteren bir bölge olmalıdır. Ancak Sauer için tarımın en eski başlandığı bölge Güneydoğu Asya’dır. Sonuç olarak Sauer’in gösterdiği Bereketli Hilal değildir ama, söz konusu varsayımının bu bölgeyi de işaret ettiği görülebilir. Bereketli Hilal’de sınırları daha belirgin bir bölge aranacaksa buna en yakın aday olarak Ürdün Vadisi görünmektedir. Taberiye Gölü kuzeyi ile Ölü Deniz güneyi arasında uzanan vadi, iki göl arasındaki Ürdün Nehri boyunca uzanır. Tarımın ana geçim kaynağı olma halinin buradan Bereketli Hilal’e yayılmış olması kuvvetle muhtemeldir. Bereketli Hilal’in özellikle güney kesimi son buz çağından Holosen’e kadar neredeyse kesintisiz olarak insan yerleşimlerini görülmüştür. Bu yerleşimlerden en dikkate değerler olanlarından biri, günümüzden 12.500 yıl önce başlayıp 10.500 yıl öncesine kadar yayılan Natufian Kültürü’dür. Natufian Kültürü “geleneksel olarak, başlangıç halindeki tarımsal ekonominin en yakın temsilcisi olarak kabul edilmektedir”. Önceleri yabanıl tahıl devşiren bir üretim biçimi sürdüren bu topluluklar tarıma geçişi sağladılar. Natufian yerleşimi olan Tell Abu Hureyra yakınlarındaki kazılarda, tarımsal faaliyetlerle ilgili en eski kanıtlar bulunmuştur. Bölgede yabani tahıl türlerinin, özellikle çavdar ekildiği saptanmıştır. 2012 yılındaki arkeolojik araştırmalar sonunda, tarihteki ilk amfitiyatronun Ürdün'ün Faynan Vadisi'nde MÖ 9600 yılı civarında yapıldığı ortaya çıkmıştır. Kömünal binaların bulunduğu tarıma geçiş yapmamış bir köy de bulunmuştur. Tarımdan önce yerleşik hayata geçildiğinin ispatı, Neolitik Devrim kavramının yerleşik hayata geçme nedeninin tarım olduğu varsayımının sorgulanmasına da yol açmıştır. Çiftçi de göçer de olmayan Faynan Vadisi yerleşimcileri, avlanarak ve toplayıcılıkla yaşamlarını sürdürüyorlardı. Bereketli Hilal’de erken tarıma geçmiş arkeolojik yerleşimlerden bazıları, Yakındoğu’da evcilleştirilerek tarımı yapılan bitkiler, üç tür tahıl, dört tür bakliyat ve bir de ketendir. Tahılların ikisi yabanıl buğday türleri olan emmer ve einkorn olup üçüncü tür arpadır. Çavdar, Neolitik Dönem’de Yakın Doğu’da sadece Tell Abu Hureyra’da görülmekte olup yaygın tarımı yapılan bir bitki değildi. Bakliyatlar ise mercimek, bezelye, nohut ve günümüzde hayvan yemi olarak yetiştirilen burçaktı. Neolitik Devrim, sadece Bereketli Hilal’de değil, dünyanın farklı bölgelerinde birbirinden bağımsız ortaya çıkmış ve gelişmiştir. Afrika anakarasında tarımın birbirinden etkilenmeksizin geliştiği üç bölge tespit edilmiştir. Bunlar Etiyopya-Eritre yükseltileri, Sahel Kuşağı ve Batı Afrika’dır. Nil Vadisi de çok eski tarihlerden itibaren insan yerleşimlerine konu olmuştur. En ünlü kültürleme bitkisi Etiyopya’nın yüksek kesimlerinde yetiştirilen kahvedir. Ayrıca gat, sorgum bir cins muz olan ensete, diğer bazı yerel bitkiler ile bir tür darı, Etiyopya dağlıklarında kültürlenmiştir. Batı Afrika’da kültürlenmiş bazı bitkiler, Afrika pirinci ve yağ palmiyesidir. Afrika’da kültürlenen bir dizi bitki, izleyen bin yıl içinde dünyanın başka bölgelerine yayılmış ve yetiştirilmeye başlanmıştır. Nubiya’nın kuzey kesiminde, Nil kıyılarında gelişen Qadan Kültürü ve Sebilian Kültürü yerleşimlerinde çok sayıda tahıl öğütme taşı bulunmuştur. Ayrıca kültürlenmiş bitkilerle beslenmeye dayalı bir toplumun günümüzden 7 bin yıl önce bu yerleşimlerde yaşadığı yönünde kanıtlar vardır. Eski Dünya’da Geç Paleolitik toplulukların çoğunun, sürücülük, avcı-toplayıcılık ve tarım arasında kararsız durumda bulunduklarını, edinilmiş bilgi ve deneyimin verdiği güvenle rahatlıkla söyleyebiliriz. Orta Doğu’dan farklı olarak bu kanıtlar, Kuzey Afrika’da Neolitik Devrim şafağının “sahte şafak” olduğunu göstermektedir. Çünkü tarıma yönelen bu yerleşimlerden bazıları daha sonraları tarımı ya da yabanıl tahıl devşiriciliğini terk edilmiştir. Örneğin Qadan Kültürü orak ve öğütme taşları kullanıyordu, fakat bu aletlerin 12 bin yıl öncesinden sonra kullanıldığına dair hiçbir bulgu yoktur. Bu durum Sahra Çölü’ndeki kuraklaşmayla açıklanmaktadır. Dolayısıyla Kuzey Afrika’da yerleşik çiftçilik günümüzden 6.500 yıl öncesine kadar geri itilmiştir. Tarımsal düzene geçen Tasian Kültürü ve Badari Kültürü buna örnektir. Yukarı Nil’de yeleşik Badari Kültürü, Neolitik Devrim konusunda bölgedeki en eski bulguları sağlamaktadır. Bu insanların günümüzden 6.000-6.400 yıl önce buğday, arpa ve mercimek tarımı yaptıkları anlaşılmaktadır. Fakat bu tarih, muhtemelen 7 bin yıl öncesine uzanmış olmalıdır. Güney Asya’da (çok büyük olasılıkla Papua Yeni Gine’de) ilk kültürlenen bitkilerden olan İki farklı muz türü Afrika’da 5 bin yıl önce yetiştirilmeye başlanmıştır. Gölevez ve yam Afrika’da da yetiştirildi. Meksika’nın güneyinde Oaxaca Vadisi’ndeki 10 bin yıl öncesinde kullanılan bir mağarada, mısır polen parçaları, su kabağı, sakız kabağı bulunmuştur. Bu buluntuların günümüzden 10 bin – 8 bin yıl öncesine dayandığı saptanmıştır. Ancak bu mağaradaki insanlar avcı-toplayıcıydılar. Tarıma dayalı yerleşik düzene geçişleri yaklaşık 4 bin yıl öncesine dayanmaktadır. Amerika Kıtası’nda Mısır, fasulye ve Kabak, Orta Amerika’da en eski tarihlerde kültürlenmiş bitkilerdendir. İlk evcilleştirilen bitki olan mısır türlerine ilişkin kanıtlar, Meksika’nın Balsas Nehri vadisinde bulunmuş olup yaklaşık 8,7 bin yıl önceki tarihlere dayanmaktadır. Mısır tarımı bu bölgeden 4.600 yıl öncesinde Panama’ya, 4.600 yıl öncesinde ise Uruguay’a ulaşmıştır. Balkabağı, acı biber, avokado yaklaşık olarak 6.900 – 5.500 yı öncesinde kesin olarak yetiştirilen bitkilerdi. Patates ve manyok Güney Amerika’da kültürlendi. Patates günümüzden 7-10 bin yıl önce Peru’nun güney bölgesinde kültürlenmiştir. Ayçiçeği de yaklaşık olarak 4.500 yıl önce ekimi yapılmaya başlanan bir bitkidir. Her şeyden önce şunu belirtmek gerekir ki pek çok bilim adamı, bitki kültürlenmesinin hayvanların evcilleştirilmesinden önce gerçekleştiği konusunda hemfikirdirler. Bu bağlamda hayvanların evcilleştirilmesi, tarıma dayalı bir yaşam tarzının ikincil bir gelişmesi olarak görülmelidir. Bununla birlikte bu konuda yer ve zaman saptamak çok zordur. Bitkiler konusunda, kültürlenmiş bitkilere ilişkin kanıtların bulunması yeterlidir, ancak hayvanlar için böyle bir durum söz konusu değildir. Tarımcı olmayan ama hayvan evcilleştirmiş bir topluluğun göçebe ya da yarı-göçebe olması beklenir. Dolayısıyla, bu topluluktan geriye kalacak olan evcilleştirilmiş hayvan kemikleri, dağınıktır ve bulunması bir rastlantıya bağlıdır. Yine de hayvan yetiştiriciliğinin, tarımın rolü olmaksızın, doğrudan doğruya avcı toplayıcı bazı topluluklar tarafından geliştirildiğini kabul eden bir araştırmacılar da vardır. Hayvanların ne şekilde evcilleştirildiği konusu da akademik çevrelerde tartışıla gelmiştir. Bu konuda ilginç bir yaklaşım Eduard Hahn tarafından ortaya atılmıştır. Hahn, hayvanlardan bir avcının tarzı dışında yararlanmanın, örneğin süt ve işgücü gibi, evcilleştirilmeden önce bilinemeyeceğini fark etti. Ohalde hayvanlar, yararları için evcilleştirilmiş olamazdı. Hahn, insan topluluklarının hayvanları evcilleştirmesindeki güdünün dinsel inançlardan geldiğini ileri sürmüştür. Birçok antik uygarlıktan, mağara resimlerinden ve bugün de izleri görülen inanç uygulamalarından söz ederek, hayvanların önceleri kurban olarak kullanılmaya başlandığını ileri sürmektedir. Bu yaklaşıma göre bazı hayvanlar kurban edilmek üzere canlı ele geçirilmiş, bunlardan bazıları kurban edilmekten vazgeçilerek beslenmiştir. Öte yandan öldürülen anasının yanından ayrılmayan bir yavrunun daha sonra öldürülüp yenilmek üzere kampa canlı götürülmesi ve beslenmeye devam edilmesi de, insanlığın o çok uzun avcılık-toplayıcılık döneminde pek çok kez yenilendiğini düşünmek mümkündür. Avcı-toplayıcılıktan tarımcı yerleşik yaşama geçince yakalanan hayvanları bir süre de olsa elde tutmak daha yararlı görünmüş olmalı. Daha sonra bu hayvanlar sürekli el altında tutulmaya gidildi. Her ne kadar göçebe-sürücü topluluklar da hayvanları sürekli kontrolleri altında tutuyorlarsa da, yerleşik çiftçi toplumların hayvanlarla ilişkisi belli bir ölçüde farklı olmuştur. Hayvanların cüssesi, davranış biçimleri, beslenme ve çiftleşme tarzları ile yaşam süreleri, evcilleştirme çabalarında ve başarıda etkili faktörlerdir. İnek, keçi ve koyun gibi hayvanlardan sağlanan süt, insanlar için önemli bir protein kaynağı oldu ve bu yüzden bu hayvanlar oldukça değerliydi. Öte yandan hayvanların, toprağı sürmek ya da çeki hayvanı olarak işgücünden ve etinden yararlanmak da dikkate alınmalıdır. Bazı hayvanlar ise etin yanı sıra deri, post gübre ve yün sağlıyorlardı. İlk evcilleştirilen hayvanlar, koyun, keçi, inek, domuz ve 15 bin yıl öncesine kadar giden köpekti. Ancak köpek (canis lupus familiaris) evcilleştirilmiş bir tür değildir. Evcilleştirilen tür kurttur.(canis lupus) Ayrıca kurt evcilleştirilmemiş evcilleşmiştir. İnsan kampları çevresinde kalıp avdan, insanların yemediği parçalarla (kemik, deri vs.) beslenme alışkanlığı edinen köpeğin ataları, kuşaklar sonra insanlarla birlikte yaşamaya alışmış olmalıdırlar. Ancak belirtmek gerekir ki, köpeğin insan topluluklarına katılması Neolitik Devir’de değil, Mezolitik Devir’de gerçekleşmiştir, dolayısıyla Neolitik Devrim kavramı dışında kalmaktadır. Koyun, keçi ve domuzun Yakın Doğu’da günümüzden 10.500 ile 9 bin yıl önce evcilleştirildiği söylenebilir. Yabani koyun (Ovis gmelini) ve sığır kendilerini daha iyi savundukları ve hızlı olduklarından daha geç tarihlerde, 8.500 yıl önce evcilleştirildi. Deve için öngörülen tarih günümüzden 6 bin yıl öncesidir. Orta Doğu’da keçi ve domuz gibi birçok hayvan evcilleştirilmiştir. Bu bölge ayrıca hecin devesinin ilk evcilleştirildiği bölgedir. Bu hayvanların bölgede bulunması, buradaki insan toplulukları için, kültürel ve ekonomik gelişmede büyük bir avantaj sağlamıştır. Orta Doğu’nun iklimi giderek kuraklarken birçok yerleşik çiftçi, hayvanlarını da yanlarına alarak yerleşik düzeni, dolayısıyla çiftçiliği terk edip göçebe-sürücü yaşam tarzına geçmek zorunda kaldılar. Orta Doğu’dan başlayan bu kitlesel göç, daha sonra bu hayvanların Eski Dünya’nın diğer bölgelerine yayılmasını sağlamıştır. Orta Doğu’dan çıkan bu göçler esas olarak, doğu – batı ekseninde, benzer iklim şartlarının hakim olduğu topraklara yayılmıştır. Bu topluluklar sonuçta yine tarım için uygun olmayan bölgelere ulaştılar ve yerleşik yaşam tarzına dönemediler. Örneğin buğday tropik iklimde yetişmez. Yine muz da tropik bir bitki olması dolayısıyla daha soğuk iklimlerde ürün vermez. Jared Diamond, bu doğu – batı ekseninin, bitki ve hayvan evcileştirmesinin Bereketli Hilal’den Eski Dünya’nın diğer bölgelerine ve Kuzey Afrika’ya çok hızlı yayılmasının temel nedeni olduğunu varsaymaktadır. Öte yandan Afrika’nın kuzey – güney ekseninde, örneğin Akdeniz iklimine sahip Güney Afrika’ya ulaşmadı. Afrika Zebunu ayrı bir sığır türü olarak, Bereketli Hilal’de evcilleştirilen cinslere oranla sıcak iklimlere çok daha iyi uyum sağlamaktadır. Bu özelliğiyle Tropik Afrika için başarılı bir türdür. Kuzey ve Güney Amerika da benzer şekilde bir tropik kuşakla ayrılmıştır. Bu durum Güney Amerika’ya özgü bir tür olan lamaların daha kuzeye yayılmasını önlemiştir. Ekonomi tarihinde uzun dönemde ekonomik büyümeye zemin hazırlayacak ölçüde köklü değişimler yaratan, bu bağlamda "devrim" olarak nitelendirilebilecek iki olay vardır. Bunlardan ilki Neolitik Devrim, diğer ise binlerce yıl sonra gerçekleşen Sanayi Devrimidir. Neolitik Devrim, dünyasındaki insan nüfusunun çok büyük bir kısmını, zaman içinde avcılık-toplayıcılıktan koparıp tarımcı - hayvan yetiştiricisi topluluklar haline getirirken Sanayi Devrimi, çeşitli toplumlardaki tarımcı nüfusun büyük bir kısmını tarımdan ve hayvancılıktan koparıp sanayi ve hizmetler sektörlerinde üretim yapar hale getirmiştir. Neolitik Devrim nasıl birkaç bölgede ortaya çıkıp dünyanın bütününe yayıldıysa Sanayi Devrimi de Batı Avrupa'da ortaya çıkmış ve aynı şekilde dünyanın bütününe yayılmıştır. Her iki devrimsel olayın ilk elde gözlemlenen en belirgin etkisi yeryüzündeki insan popülasyonunun ortaya serdiği "patlama"dır. Neolitik Devrim'den önce dünya nüfusunun 5-10 milyon olduğu tahmin edilmekte ve en fazla 20 milyona ulaşabileceği hesaplanmaktadır. Neolitik Devrim'den Sanayi Devrimi'ne kadar geçen 10-12 binyıllık süre sonunda dünya nüfusu 750 milyon civarına ulaşmış, Sanayi Devrimi'nden sonra günümüzde kabaca 7,5 milyara çıkmıştır. Neolitik Devrim'in dünyada yarattığı değişimler ana başlıklar halinde şu şekilde sıralanabilir. Sıklıkla Neolitik Devrim’in insan topluluklarına besin bulma konusunda büyük bir esneklik sağladığı ileri sürülmektedir. Bununla birlikte neolitik insanın beslenme rejimiyle ilgili bulgulara göre beslenme durumları, avcı-toplayıcı toplumlarınkinden daha iyi değildi. Özellikle hastalıklar nedeniyle ortalama yaşam süresi daha kısaydı. Beslenme kalitesiyle ilgili diğer bir gösterge ise ortalama boydur. Ortalama boy çifti topluluklarda erkeklerde 1.78 cm.den 1.68 cm.ye, kadınlarda ise 1.65 cm.den 1.55 cm.ye düşmüştür. Çiftçi toplumlardaki boy kısalmasının Neolitik Devrim öncesindeki ölçüye yeniden çıkması 20. Yüzyılda ancak gerçekleşebildi. Tahıl ağırlıklı beslenmenin bu toplumlarda boy ve yaşam süresinin kısalması yanında çocuk ölümlerini, enfeksiyon hastalıklarını ve çeşitli kronik hastalıları artırdığı ileri sürülmektedir. Tarımcı toplumlara geçiş tarımsal gıda üretim fazlalığıyla daha yoğun ve daha geniş toplulukların oluşmasını sağlarken toplumsal işbölümünün yeni ortaya çıkan dallarında uzmanlaşma sağlamıştır. Daha kalabalık ve daha geniş topluluklar ise politik erkin yapısını ve işleyişini değiştirecek yönde bir gelişme süreci yarattı. Gıda maddesi fazlası, tarımdaki çalışmaya katılmayan, ticaret ve zanaatla uğraşan varlıklı bir seçkin sınıfın ortaya çıkmasını sağlamıştır. Bu varlıklı sınıf, çeşitli yollarla karar mekanizmalarını ele geçirdi ve kendi toplumlarına politik yönden hakim oldular. Tarıma dayalı yerleşik topluluklar başta küçük köy toplulukları şeklindeyken tarım ve hayvancılıktaki tekniklerin gelişmesiyle daha geniş çaplı toplumsal ve ekonomik birimlere dönüştüler. Bu sürecin ilerleyen aşamalarında ise artan nüfusun yarattığı baskı, üretim tekniklerini geliştirmeyi zorlamıştır. Mezopotamya'da Fırat ve Dicle ırmaklarının yıl içinde ve yıldan yıla düzensiz debileri, daha gelişkin sosyal organizasyonlara ihtiyaç gösterdi ve bu bölgedeki neolitik köy birimlerinin MÖ 5 binlerden itibaren kent devletleri halinde toplanmasına yol açmıştır. Öte yandan bu yerleşik toplumları, onların varlıklarını yağmalamak isteyen göçebe-sürücü topluluklara karşı korumak amacıyla aşağı yukarı düzenli bir askeri güç oluşturmak gerekmiştir. Bu askeri güç, aynı zamanda merkezi otoritenin gücünü de pekiştirmiştir. Kısacası, bugün içinde yaşadığımız ve etkisi altında olduğumuz birçok toplumsal yapı, aile, hukuk düzeni, mülkiyet ve benzeri toplumsal, askeri, idari kurumun temelleri bu tarıma geçiş sürecinde atılmıştır. Sınırları aşağı yukarı belirli bir bölgede yaşamak, kişisel eşya edinmeyi olanaklı hale getiriyordu. Böylece kıtlık zamanları için yiyecek stoklayabildiler ve bu stokları kıtlık gerçekleşmediğinde ise diğer toplumlarla ticarette değerlendirebildiler. Gıda tedarikinin sürdürülmesi güven altına alındıktan ve ticaret başladıktan sonra toplumların nüfusu artmaya başladı. Bunun dolaylı sonucunda toplumda yaşayan bireyler, gıda üretimi ve zanaat olarak ayrıldılar. Gıda üretiminde çalışan kesim, zanaatlarda çalışan, bu yüzden gıda maddesi üretmeyen kesimin ihtiyacını da karşılayabiliryordu. Tarım teknoloji ve uygulamalarındaki gelişme buna olanak sağlamıştı. Toplumdaki bazı bireylerin tam zamanlı olarak zanaatkarlık yapabilmesi, ihtiyaçları olan gıda maddelerinin diğer bireyler tarafından üretiliyor olmasına bağlıydı, onlar zanaatlarla uğraşırken gıda ihtiyaçlarını başkaları sağlayacaktı. Zanaatkarların varlığı ise zamanla teknolojinin ve metal silahların geliştirilmesine olanak sağlamıştır. Bu tür görece karmaşık bir toplulukta, toplumsal yaşamın daha düzenli işleyebilmesi için bir dizi sosyal düzenleme gerekecektir. Bu gereklilik başlarda dinle sağlandı. Öte yandan meslekten askerlerden oluşan bir askeri güç de oluşturuldu. Bir başka gelişme de bu tür toplumlarda özel mülkiyetin tüm bireyler açısından giderek önem kazanmasıydı. Sabanın tarımda kullanılması da devrimsel nitelikte gelişmeler sağlamıştır. Her şeyden önce saban kullanımı emeğin ve toprağın verimliliğini büyük ölçüde artırmıştır. Diğer yandan toplumsal işbölümünün bir sonucu olan statüyü de kökten değiştirdi. Saban öncesinde toprağı çapayla işleyenler genellikle kadınlardır. Eski Mısır ve Sümer belgelerinde ise tarlaları sürenler hep erkektir. Kaçınılmaz olarak ahşaptan yapılan sabanın ilk olarak nerede ve ne zaman kullanıldığına ilişkin günümüze ulaşan bir kanıt henüz ele geçmemiştir. Bununla birlikte günümüze ulaşan belgelerden Mısır ve Mezopotamya'da sabanın MÖ 3 binde kullanıldığı anlaşılmaktadır. Çok uzun olmayan bir süre sonra Hindistan'da, MÖ 1400'de Çin'de kullanıldığı anlaşılmaktadır. Sabanın tüm tarımcı topluluklar tarafından kullanılması ise MÖ bin dolayında olmuştur. İngiliz arkeolog Andrew Sherratt’a göre Neolitik Devrim’i, ikincil ürünler devrimi olarak tanımladığı süreç izlemiştir. Sherratt’a göre ikincil ürünler devrimi, Eski Dünya tarımıyla eşzamanlı, yaygın ve geniş bir dizi yeni uygulamayı ifade etmektedir. Evcil hayvanlardan yararlanma biçimi, başlarda esas itibarıyla et üretimiyle sınırlıydı. Daha sonra bunun yanı sıra “ikincil ürünler”den de yararlanma yolları bulundu. Bu ikincil ürünler süt, yün, post, deri ve işgücü olarak ifade ediliyor. Hayvanların işgücünden yararlanmak özellikle önemliydi çünkü taşımacılık da, tarla sürmekte kullanmak da toplumlarda, devrimsel nitelikte sosyal ve ekonomik dönüşümlere yol açmıştır. Hayvanların, yararlı başka türlü kullanımlarının olduğu zaman içinde fark edildi ve işte bu keşifler İkincil Ürün Devrimini ortaya çıkardı. Bu kullanım tarzları: Sherratt’a göre tarımsal üretimin bu aşamasında hayvanların işgücünden yararlanmak, insan toplumlarında tarımı güçlendirilmiş ve istikrarlı bir şekilde sürdürebilme ve işlenmesi güç topraklarda tarım yapabilme olanağı verdi. Ancak, hayvanlardan çeki hayvanı olarak yararlanmak, Bronz Çağı başlarına kadar (5.500 – 6.000 yıl öncesi) tekerleğin ve pulluğun yaygın kullanımı olmadığı için çok sınırlıydı. Yine de arktik ve subarktik Avrasya’da evcilleştirilen ren geyiği kızak çekmede kullanılagelmiştir. Diğer yandan hayvanlardan bu ikincil ürünlerde yararlanma yarı kurak ve çöllere komşu bölgelerde göçebe hayvancılık yapabilmeyi sağladı. Bu yaşam şekli çoğu kez her iki deve türünün (tek hörgüçlü, çift hörgüçlü) evcilleştirilmesiyle sağlandı. Ancak bu bölgelere yığılan insan toplulukları, aşırı otlatma ve özellikle de keçilerin verdiği zararlarla, çöl alanlarının genişlemesine katkıda bulunmuşlardır. Zamanla tarıma dayalı üretim biçimi, dünyanın büyük bir bölümüne yayılarak genel bir yaşam tarzı haline gelmiştir. Bununla birlikte yarı kurak bölgelerde göçebe-sürücü topluluklar varlıklarını sürdürdüler. Bu bölgeler arasında Kuzey Afrika, Orta Asya, Arap Yarımadası Güney ve Doğu Afrika’nın ve Sudan’ın kurak bölgeleri sayılabilir. Diğer yandan Kuzey Amerika’da yarı kurak olmayan bölgelerde de, sürü hayvanının olmamasına bağlı olarak göçebe avcı-toplayıcı gruplar var olmaya devam etti. Bu topluluklar, yaşam koşullarının getirdiği sert ve güçlü, savaşçı yapılarıyla güçlü krallıklar, hatta imparatorluklar kurdular. Yerleşik tarımcı toplumlara zaman zaman giriştikleri akınlar, bu topluluklara dayalı krallıkları, imparatorlukları yıkıma uğrattı. Yerleşik çiftçi topluluklarda, avcı-toplayıcı topluluklardan daha fazla hastalık görülmüş ve daha hızlı yayılmıştır. Neolitik Devir boyunca hastalıkların ve hastalıktan ileri gelen ölümlerin yaygınlığı, tıp konusundaki bilgi birikiminin yetersizliği ve hayvanlarla iç içe yaşamakla açıklanabilir. Bazı hastalıklar bu dönemde hayvanlardan insanlara geçmiş ve insan toplulukları içinde hızla yayılmıştır. Hayvanlardan insanlara geçen hastalıklardan bazıları grip, çiçek ve kızamıktır. Bir dizi doğal ayıklama süreciyle toplumlar bu hastalıklara karşı bağışıklık geliştirmişlerdir. Her bir kuşakta bağışıklık geliştirebilmiş olan bireyler daha fazla hayatta kalma şansına sahiptiler ve bağışıklığı içeren genlerini bir sonraki kuşağa aktarabildiler. Onbin yıl boyunca hayvanlarla iç içe yaşayan Eski Dünya halkları, dünyanın diğer bölgelerindeki, örneğin Amerika Kıtası ve Avustralya Kıtası’ndaki insanlarla karşılaştırıldıkları döneme kadar bu hastalıklara dayanıklı hale gelmişlerdi. Öte yandan diğer kıtalardaki toplumlarda bu hastalıklara karşı bir bağışıklık gelişmemişti. Örneğin Avrupalılarla temas sonucu Karayipler ve birkaç Pasifik Adası nüfusunun büyük kısmı bu hastalıklar nedeniyle yok olmuştur. Amerika Kıtası’nda ise belirli bölgelerde yerli nüfusun % 90’ı, Avrupa’dan taşınan bulaşıcı hastalıklardan kırılmıştır. Yerlilerin uğradığı bu felaket, insanlık tarihindeki en büyük yıkımdı. Hatta, Orta çağ Avrupası’nda yaşanan ve ‘’Kara Ölüm’’ olarak da bilinen Büyük Veba Salgını’ndan bile büyük bir yıkıma yol açmıştır. Örneğin İnka İmparatorluğu gibi bazı kültürler, lamaları evcilleştirmişlerdi ancak hem sütünü içmediler hem de çok yakın temas içinde olmadılar. Bu yüzden bu hayvanlardan hastalık kapma riskleri çok azdı. Salgın hastalıklar Afrika’da ve Hindistan’da İngiliz sömürgeleri yerleştikten sonra artış göstermiştir. Öte yandan bu bölgelerdeki salgın hastalıklara karşı Avrupalılar’ın doğal bir bağışıklığı yoktu. Hindistan’da tarım Neolitik Çağ içinde, geniş bir alanda hayvan evcilleştirmesiyle birlikte gelişim göstermiştir. Sömürge yönetimi sırasında, 1865-1949 yıllar arasında 23 milyon insanın kolera’dan öldüğü tahmin edilmektedir. Ayrıca milyonlarca insan, veba, sıtma, grip ve tüberküloz gibi hastalıklardan öldü. Afrika’da sıtma ve uyku hastalığı da dahil olmak üzere bazı salgın hastalıklar, Avrupa sömürgeciği ile yayılmıştır. Avrupalılar ve Doğu Asyalılar, coğrafi avantajlarından yararlanarak Neolitik Devrim’de öncü olmuşlardır. Bir yandan tarım toplumlarını oluşturmak için son derece elverişli bir ılıman iklime dayanıyorlardı, hem de kolayca evcilleştirilebilen bir dizi bitki ve hayvan, bu kıtalarda evrimleşmişti. Ayrıca bu her iki bölgedeki topluluklar, Avrasya kıtasının merkezi kesimlerindeki diğer halklara göre dış saldırılar karşısında daha güvendeydiler. Tarımın ve yerleşik yaşam tarzının sağladığı olanaklardan ve tarıma başlamış diğer topluluklarla temaslarından yararlanan Avrupa ve Doğu Asya toplumları, sonuçta çelik kılıçları ve ateşli silahları geliştirebildiler. Diğer yandan hayvanlarla yakın temastaki yaşamları sayesinde bazı hastalıklara karşı bağışıklık geliştirebildiler. Spor Smart Spor Smart, 24 Aralık 2011 tarihinde Smart Spor adıyla D-Smart platformu bünyesinde yayına başlayan spor içerikli tematik kanaldır. Daha sonra adı Spor Smart olarak değiştirilmiştir. NBA maçlarının yayın haklarını D-Smart platformu'nun satın alması ile birlikte kurulmuştur. NBA canlı maç yayınları, özetleri ve tekrarları, UEFA Şampiyonlar Ligi, UEFA Avrupa Ligi ve Serie A maç tekrarlarını yayınlamaktadır. 2012 sezonundan itibaren Formula 1, MotoGP yayın haklarını 3 yıllığına satın almıştır. Ayrıca amerikan güreşi yani WWE programlarınıda yayınlamaktadır. Kanal şu an sadece HD görüntü kalitesinde yayın yapmaktadır. D-Smart Full ve Maxi paket üyeleri tarafından seyredilebilmektedir. "Smart Spor 2", 1 Ağustos 2012'de Euro Futbol adlı kanalın yerine yayına başlayan spor kanalıydı. D-Smart 78. kanaldan yayın yapmaktaydı. UEFA Şampiyonlar Ligi, UEFA Avrupa Ligi'nde aynı saatte oynanan karşılaşmaları yayınlamaktaydı. Kanal Saran Holding tarafından satın almıştır. 18 Mart 2017'de saat 00:00'da ismi S Sport olarak değiştirilmiştir. Özağırlık Özağırlık (veya Özgül ağırlık veya Birim hacmin ağırlığı), bir maddenin birim hacminin ağırlığına denir. Ağırlık birimi olarak genelde gr-ağırlık seçilir. O zaman özgül ağırlık birimi de gr-ağırlık/cm³ olur; bu kısaca gr/cm³ biçiminde de yazılır. γ (gama) sembolü ile gösterilir. Dünya üzerindeki suyun özgül ağırlığı 5 °C 'de 62.43 lbf/ft veya 9807 N/m³. Burada; formula_2: Özağırlık, formula_3 formula_4: Özkütle, formula_5 formula_6: Yerçekimi ivmesi, formula_7 biriminde. Hege Riise Hege Riise (d. 18 Temmuz 1969 Lørenskog), Norveçli eski futbolcudur. Riise 6 yaşında bir erkek takımında futbol oynamaya başladı ve 14 yaşına kadar futbola burada devam etti. 1992 yılında Setskog-Høland ile Norveç Kupası'nı kazandı. 1995 sonlarında dört Norveçli futbolcu ile birlikte Japonya'da Nikko Securities Dream Ladies takımına transfer oldu. Burada 1996 yılında lig ve kupa şampiyonluğu, 1997 yılında kupa şampiyonluğu yaşadı. Daha sonra Norveç'e dönerek eski takımı Setskog-Høland'da oynamaya başladı. 2000 yılında Oslo kulübü Asker FK'ya katıldı ve aynı yıl takımla birlikte Norveç Kupası'nı kazandı. 2000 yılında ABD kulübü Carolina Courage tarafından draft edildi. İki kez takımın En Değerli Oyuncusu seçildi ve 2002 yılında takımın "WUSA Founders Cup"ı kazanmasında büyük pay sahibi oldu. 2003 yılında Norveç Futbol Federasyonu tarafından Tüm Zamanların En İyi Norveçli Kadın Futbolcusu seçildi. 2005 yılında bir kez daha Norveç'e dönerek LSK Kvinner FK takımında oynamaya başladı. Bir sezon burada oynadı ve son resmî maçına 28 Ekim 2006'da çıktıktan sonra 37 yaşında aktif futbolu bıraktı. Riise, Norveç kadın millî futbol takımı formasını ilk kez 1990 yılında giydi. 1993 yılında Norveç ile Avrupa Kadınlar Futbol Şampiyonası'nı kazandı. İki yıl sonra takım 1995 FIFA Kadınlar Dünya Kupası'nı kazanırken Riise de Altın Top ödülünü aldı. 2000 yılında takımla birlikte 2000 Yaz Olimpiyatları'nda altın madalya kazanarak, takım arkadaşları Gro Espeseth ve Bente Nordby ile birlikte Olimpiyat, Dünya Kupası ve Avrupa Şampiyonası kazanan ilk kadın futbolcu oldu. Eylül 2004'te millî takımı bırakan futbolcu toplamda 188 karşılaşmada oynayarak 58 gol attı. 2006 yılında LSK Kvinner FK takımında aktif futbolu bırakan Riise, aynı takımda yardımcı antrenör olarak görev aldı. 2007-08 sezonunda ise takımın başına geçerek ilk teknik direktörlük deneyimini yaşadı. Bu sezonda takım Norveç ligi "Toppserien" ve Norveç Kupası'nı ikinci bitirdi. 2008 yılında bir süre Norveç 19 yaş altı millî takımının başında kaldı. 28 Ocak 2009'da ABD millî takımında yardımcı antrenörlük görevine getirildi. Sissi Sisleide do Amor Lima (d. 2 Haziran 1967 Esplanada), Brezilyalı eski millî futbolcu, daha çok Sissi olarak bilinir. Sissi, 1999 yılında FIFA Kadınlar Dünya Kupası'nda yedi gol atarak, Çinli Sun Wen ile birlikte Altın Ayakkabı ödülünü kazanmıştır. 29 Eylül 2008'de Sissi'nin daha sonra adı FC Gold Pride olan Bay Area kadın futbol takımının yeni yardımcı antrenörü olacağı açıklanmış, 11 Haziran 2009'da ise aktif futbola geri dönerek takım kadrosunda yer alacağı bildirilmiştir. Bu kararıyla Sissi, ligde oynayan en yaşlı oyuncu unvanını elde etmiştir. Banka kartÄ± Banka kartı () plastik bir karttır ve kullanıcının banka hesabından para ödemesi yapmasını sağlar. Kullanıcı ödemeyi pos cihazından geçirerek, pos cihazının şifresi girilerek ve daha sonra kartın şifresi girilerek yapar. Dünya çapında her yerde kullanımda olan sadece Visa ve MasterCard vardır. Her yapılan alışveriş bu iki şirket tarafından görülebilmektedir. Sun Wen Sun Wen (; d. 6 Nisan 1973 Şanghay), Çinli eski millî futbolcu. Sun, ilk millî maçına henüz 17 yaşındayken çıktı. 1999 yılında FIFA Kadınlar Dünya Kupası'nda Altın Top ve Altın Ayakkabı ödüllerini kazandı. Asya Futbol Konfederasyonu tarafından Yılın Futbolcusu ödülüne aday gösterilen ilk kadın futbolcu oldu. Oynadığı dönemde sık sık Amerikalı futbolcu Mia Hamm ile karşılaştırıldı. 2001 yılında FIFA tarafından, Michelle Akers ile birlikte Yüzyılın Kadın Futbolcusu ödülüne layık görüldü. 2001 yılında ABD'nin Atlanta Beat takımında oynamaya başladı ve 2003 yılında lig feshedilene kadar burada kaldı. Aynı zamanda Fudan Üniversitesi'nde uluslararası ilişkiler okudu. 15 Aralık 2005'te millî takımdan emekli olduktan bir yıl sonra geri dönme kararı aldı. 2006 yılındaki AFC Kadınlar Asya Kupası sonrası sakatlık sebebiyle futbolu bıraktı. Adaptojen Adaptojen vücut üzerinde "dengeleyici" etki yarattığı genel olarak kabul edilen sağlıklı ve ayıltıcı ürünler şeklinde tarif edilir. Adaptojenlere örnek olarak Ginseng verilebilir. Her ne kadar zararsız ve ciddi pozitif etkileri olsa da aşırı kullanımında yan etkisi vardır. Kalp çarpıntısı, uyku sorunları, huzursuzluk, baş ağrısı bu yan etkiler arasındadır. Buna karşın kadınlar için pozitif etki olarak, meme şişkinliği ve vajinal kanamalara iyi gelmesi de örnek gösterilebilir. Sibirya ginsengi Eleutherococcus senticosus, Acanthopanax senticosus veya bilinen adıyla Sibirya ginsengi eski Çin tıbbında kullanılan adaptojen olarak kabul edilen bitkilerden biridir. Genel olarak karışık ve iğne yapraklı ormanlarda grup olarak çalımsı şekilde bulunurlar. "E. senticosus"'a bazen meşe ormanlarında tepe yamaçlarında,nadiren nehir kıyısında ormanlık alanlarda bulunmaktadır. Doğu Asya, Çin, Japonya ve Sibirya bitkinin doğal yaşam alanıdır. Diğer bir özelliği de bilinen Ginsengin aksine kumlu,az verimli,killi,besin değeri yüksek asidik veya nötr alkali toprakları tolere edebilmesidir. Güneşli veya yarı gölge yeri ve hatta belli ölçüde kirliliğide tolere edebilir. İki metreye kadar boylanabilir ancak gelişimi yavaştır. Pek çok alanda temmuzda çiçek açar ve Çin ginsengi gibi türlere benzer şekilde dişi ve erkek organlar aynı çiçek üstünde olmakla (hermafroit) birlikte tozlaşması böceklerle olur. Gövdesinde ufak dikenleri bulunmaktadır. Soğuğa dayanıklılık haritası'nda USDA 2B-8 bölgeleri arasında bir dayanıklılığa sahiptir. Araliaceae ailesinden olması nedeniyle bilinen ginseng ailesinden sayılmamaktadır.Bu sebeplerle her ne kadar adı ginseng olarak bilinse de ginseng ailesinden sayılmaz. Batı dünyasındaki doğal tıp alemine yeni girmiş bir bitki olsa da pahalı ve iyi bilinen Panax Ginsengi kadar ün kazanmaya başlamıştır. Ginseng adı Panax türleri için verilmiş olsa da ABD'de ve dünyada yasadışı şekilde ginseng adıyla pazarlanmaktadır. "E. senticosus" adaptojen olarak geniş kullanım alanına sahiptir. Ancak adaptojenlerinin Panaxa göre daha az olduğunu savunanlar da vardır. Sibirya ginsengindeki aktif bileşenin, bir triterpenoid saponin grubu olan ginsenosidler olduğu sanılmaktadır. Kök veya bitki özü şeklindeki üst kalite ginseng ürünlerinin çoğunun ginsenoid içerikleri genelde standardize edilir. Ginsengin vücut üzerindeki etkisinin, hypotalamik gudde ile adrenokortikotropik hormon (ACTH) salgılanmasını teşvik etmesinden kaynaklandığı teori olarak ortaya atılmıştır. ACTH'nin beyin hücrelerine doğrudan bağlanma kabiliyeti bulunmaktadır ve vücudun pek çok davranış tarzını etkileyebilmektedir. Yararları arasında Çin bitki tıbbında ayrıca kemoterapi ve radyasyondan kaynaklanan kemik iliği baskılaması tedavisi,Anjina pektoris,hiperkolestrol,iştahsızlık,başağrısı ile nevrasteni ,uykusuzluk tedavisinde kullanılmaktadır. Kârûn Kârûn, efsaneler, Kuran ve halk edebiyatında bahsi geçen çok zengin kişi. Lidya kralı Krezüs'ün zenginliği mitolojilere konu olmuştur. Antik çağın bilinen en zengin kralı olan Krezüs mitolojiye göre her tuttuğunun altın olması için ilâhlara yalvarır; bu dileği kabul edilince mutluluğa erişeceğini sanır. Ancak çok zengin olduğu halde mutluluğu bir türlü bulamayan kral acı içinde kıvranarak ölür. Tarihte ilk metal parayı basan Krezus ortadoğu halkları tarafından Kârûn ismiyle anılmaktadır. Anadoludaki en eski Yahudi yerleşimlerinin Lidya topraklarında bulunması sebebiyle hikâyenin Yahudiler vasıtasıyla zaman, mekan gibi niteliklerinin değişerek Ortadoğu halkları arasında yayılması olasıdır. Tevrat'a (sayılar 16. bölüm) göre Musa ile tartışan, ancak zenginliği ile ilgili bilgi bulunmayan Korah anlatısı yer alır. Kur'an'da Kârûn'dan Kasas, Mü’min ve Ankebût Sûrelerinde bahsedilir. İsrailoğulları'ndan olduğu ve çok zengin olduğu söylenir. Kur'an'da serveti "Biz ona, anahtarlarını (bile taşımanın) güçlü bir topluluğa ağır geleceği hazineler verdik." şeklinde tanımlanır. Serveti ile böbürlenir ve ""Bunlar bana bendeki bilgi ve beceriden dolayı verilmiştir,"" der. Mûsâ'nın mucizelerine inanmaz, onu yalancılıkla ve sihirbazlıkla suçlar. Bunun sonucunda Allah tarafından -Firavun ve Hâmân gibi- helak edilir. Kârûn'a binaen "Kârûn kadar zengin olmak" vb. deyimler türetilmiştir. Gaziantep yöresine ait bir türküde Kârûn'dan şöyle bahsedilir. Kârûn Hazinesi isimli eserler Uşak Arkeoloji Müzesinde sergilenmektedir. CIS Kulesi, Manchester CIS Kulesi (İngilizce adı:"Cooperative İnsurance Tower"; Türkçe:"Kooperatif Sigortası Kulesi"), İngiltere, Manchester'da bir sigorta şirketinin idare merkezi ofisleri olarak kullanılan bir gökdelen binasıdır. Yapının konuş yeri Manchester şehir merkezinde "Miller Street"tedir. Yapının tasarımına 1958'de planlama izni verilmiş; yapıya 1959'da başlanmış ve 1962'de yapı bitirilmiştir. Yapı ilk yapıldıktan sonra değiştirilmeden 40 yıl kullanılmıştır ama yıllar geçtikçe bakım sorunları gayet artınca 2006'da yapı, yapıların alışılmış enerji kullanımı prensiplerini değiştirmeye yönelik büyük bir renovaysona tabi tutulmuştur. CIS Kulesi kuzeybatı İngiltere'de 19. yy. ortaya çıkıp mal ve hizmet alım-satımlarında halk kütlelerine güç sağlamayı hedef tutan kooperatifçilik akımının çok gösterimli bir sembolü olarak kooperatifçilik akımının sigortacılık-finans sektöründe önemli unsuru olan "Cooperative Insurance Society (Kooperatif Sigortacılık Cemiyeti)" merkez idaresi ve ofis binası kurulması düşünülmüştür 1958'de bu binanın tasarımları hazırlanmış ve planlama izni alınması için Manchester Şehir Konseyine sunulmuştur. Bu bina Amerikan gökdelenlerinden, özellikle Chicago'daki mimarları Skidmore Owings ve Merrill olan Inland Steel Building'den ilham alınarak 118 m yüksekliği olan 25 katlı bir gökdelen şeklinde tasarlandı. Binanın mimarları "Burnett, Tait and Partners" mimarlık şirketinin ortak mimarlarından olan "Gordon Tait" ile kooperatif grubunun mimarı olan G.S. Hay idi. Binanın yapımına 1969'da başlandı ve bina 1962'd4 bitirilip CIS kurumunun idare ve ofis binası olarak hizmete girdi.. Yapıldığı yılda bu bina Avrupa'da (Milano'daki "Pirelli Building" ve Madrid'deki "Torre De Madrid" gökdelenlerinden sonra üçüncü yüksek yapı oldu. O zamana kadar Manchester'da en yüksek yapı olan 75 m yüksekliğindeki Manchester Town Hall kulesinin yüksekliğini aştı. Aynı zamanda Birleşik Krallık'ta en yüksek yapı olan Londra'daki "Shell Building"den daha yüksek olup Birleşik Krallık'ın en yüksek binası oldu. Ama ertesi yıl Londra'da daha yüksek Milbank Tower yapılması ile bu özelliğini kaybetti. Buna rağmen 2006'da Birmingham'da Holloway Circus Tower bitirilene kadar tam 46 yıl Birleşik Krallık'ta Londra dışında bulunan en yüksek yapı olma niteliğını ve aynı yıl Beetham Tower, Manchester bitirilmesi ile Manchester'in en yüksek binası olma niteliğini de korumuştur. CIS Kulesi İngiltere'de İngiliz mimarisinin en önemli örneklerini sınıflayan ve onların korunması ile yükümlü "English Heritage" tarafından 1960'lı yıllarda Manchester'da yapılan yapıların en iyisi ve yüksek modernist yapıların çok güzel bir örneği olarak görülmüştür. CIS Kulesi 1995'te korunması gereken binalar arasına "2 No. Liste" içine alınmıştır. Yapı 25 katlıdır. İlk 5 kat bir kaide bloku gibi olup bu kaide daha enli ve daha geniş bir podyum gibidir. Bu 5 kat podyum üstünde 20 katlı kule ofis bloku bulunur. Bu ofis blokunun çelik iskeleti bulunmaktadır ve dış duvarları üsten asılmış camdan olup "perde duvar" niteliğindedir. Ofis blokunun katları bina dışında siyah emayeli çelikten yapılan çizgiler halinde belirlenmişlerdir. Ofis bloku yapı elemanları olan emayeli çelik, cam ve alüminyum Manchester'in kirli atmosferinde dayanıklı olmalarından dolayı seçilmişlerdi. Kulenin bir tarafında betondan yapılmış içinde asansörler ve acil durumlar için merdivenler olan "hizmet kısmı (service shaft)" bulunmaktadır. Bu hizmet kısmı ofis blokundan biraz daha yüksektir ve üstünde iki sıra "air-conditioning" için hava delikleri bulunmaktadır. Betondan yapılmış hizmet kısmının dış duvarları 14 milyon 1 santimetrekare gri camdan oluşan mozaik kareler ile kaplanmıştır ve bu mozaikler dolayısıyla bina duvarının titrek parıltılar göstermesi planlanmıştır. Yapının zemin katında girişi 6 sütundan oluşmaktadır. Giriş salonunun arka duvarının tümü "William George Morris" tarafından yapılmış bronz renkli fibercamdan yapılmış bir abstre model rölyef bulunmaktadır. Binadaki ofis katları genellikle açık-ofis prensiplerine uyulup oda ve koridorlara ayrılmamıştır. Ancak üst idarecilerinin bulunduğu kısımlar "tik ağacı" ve "kiraz ağacı" tahtalarından yapılmış duvar gibi yüksek paravanalarla ayrılmışlardır. Yapının hizmete girmesinden 6 ay geçmeden "hizmet kısmını" kaplayan mozaik karolar sorun yaratmaya başladı. Betondan yapılmış bu kısım sıcak ve soğukta genişleyip daralmakta idi ve mozaik karolar arasında genişleme aralıkları bulunmadığı için bu da karoların düşmesine neden olmaktaydı. Ayrıca beton da zaman geçtikçe sertlik niteliğini kaybedip ufalanmaktaydı ve bu da karoların düşmesine bir diğer neden olmakta idi. Yıllar boyunca hizmet kısmından düşen karolar ve bu karoların tekrar geriye takılması büyük bakım sorunları yaratmaya devam etti ve son yıllarda betonun ufalanması daha da büyük sorun yaratmaya başladı. Binanın korunması için "2 Nolu Liste" konulması da bu bakımın daha da karmaşık bürokratik engellerle karşılaşmasına yol açtı ve bakım için özel izinler çıkması gereği, sorunu daha da zorlaştırdı. 20. yy. sonlarından ve 21. yy. başlarından binaların enerji kullanımı ve enerji tasarrufu radikal çözümler isteyen bir sorun olarak görünmeye başlamıştı. CIS Kulesi'nin sahipleri binanın bakım sorunlarına ve enerji sorunlarına da birlikte çözüm vermeye karar verdiler. 2006 yılında CIS kulesi sahipleri bu çözümleri sağlayacak renovasyon süreçlerini başlattılar. Bunun başında binanın "hizmet kısmı"nın duvarlarının yeniden kaplanması geldi. Binanın "hizmet kısmı" duvarlarının güneş enerjisini elektriğe çevirecek karo şeklinde "fotovoltaik panel"lerle kaplanmasına karar verildi. Bunun için mimarlık şirketi "Arup"; "yeşil enerji" çözümleri sağlayan "Solarcentury" adlı şirket ve fotovoltaik karo paneller üreticisi "Sharp Electronics"ten sağlanan projeler ve malzemelerle "Hizmet Kısmı" cepheleri "mavi renkli" fotovoltaik karolar ile kaplandı. Bu proje £5,5 milyon tuttu ve bu fonun bir kısmı "yeşil enerji"yi teşvik etmek isteyen kamu kuruluşlarından sağlandı. Böylece bu yeni enerji üreten cepheden yılda yaklaşık 190 bin Kwh elektrik üretilip binaya enerji kullanma katkısı sağlandı. Bununla da yetinilmeyip görülmeyen bir başka elektrik enerji elde edilmesi mümkün oldu. Binanın çatısına 24 adet rüzgar değirmeni kurularak bunlardan rüzgardan elektrik üretimi ile de binanın elektrik tüketimine %10 ek enerji de sağlandı. İnsan Doğaya Karşı İnsan Doğaya Karşı ya da İnanılmaz Kurtuluş, özgün adlarıyla Man vs. Wild, Born Survivor: Bear Grylls, Ultimate Survival ya da Survival Game, Discovery Channel'da Bear Grylls tarafından sunulan bir hayatta kalma dizisidir. Birleşik Krallık'ta ilk önce Channel 4'da yayınlanan dizi daha sonra Discovery Channel UK'de yayınlanmaya başlanmıştır. Dizinin yapımını Britanyalı televizyon yapım şirketi Diverse Bristol gerçekleştirmektedir. Dizinin ilk bölümü 10 Mart 2006'da yayınlanan "The Rockies" adlı deneme bölümünden sonra 10 Kasım 2006'da yayınlanmıştır. 2 Haziran 2009'da yayınlanan özel bir bölümde Amerikalı aktör Will Ferrell, Bear Grylls ile birlikte Kuzey İsveç'teki hayatta kalma yolculuğuna katılmıştır. Aynı yıl içerisinde Ben Stiller de Grylls ile bir bölümlük anlaşma yapmıştır. Bear Grylls'in kentsel afetlerde nasıl hayatta kalınacağını anlattığı "Worst-Case Scenario" adlı bir başka hayatta kalma dizisinin ilk bölümü 5 Mayıs 2010'da yayınlanmıştır. TRT Belgesel ve TLC'de eski bölümleri yayınlanmaktadır. Grigori Åželihov Grigori İvanoviç Şelihov ( ya da Шелехов "Grigori İvanoviç Şelihov" ya da "Şelehov"; (1747 Rıl'sk Rusya – 20 Temmuz {Jülyen} / 31 Temmuz {Gregoryen} 1795), Rus tüccar ve Rus Amerikası'nda promışlennik lideri. Rusların Alaska'daki ilk yerleşimini 1784 yılında Kodiak Adası'nın Three Saints Koyu'nda kurmuş olan Şelihov, aynı yıl yerlileri olan Supikleri 14 Ağustos 1784 tarihinde Awa’uq Katliamında vahşice katledip Alaska'daki Rus egemenliğini perçinleyen kişi olarak bilinir. Bu katliamdan sonra yıllarca esir ettiği Supikleri kurmuş olduğu kumpanya adına deniz samuru avlamaları için zorlamıştır. Şelihov 1786 yılında dönmemek üzere Rusya'ya geri döndüğünde Kodiak Supikleri kırıp geçirilmiş ve demoralize olmuş, Rus kontrolü böylece sağlamlaşmıştır. Şelihov kurduğu bu kürk ticareti kumpanyasını Rusya'dan idare etmiş ve Alaska sömürgesi üzerine emperyal bir tekel oluşturmuştur. Bu kumpanya daha sonra Rus-Amerikan Kumpanyası'na dönüşmüştür. **Biyografi** Zengin bir tüccar ailesinde Belgorod eyaletinin Rylsk şehrinde doğdu. Shelikhov akıllı ve canlı bir çocuktu, gençliğinde babası adına Sibirya şirket yöneticileri ile ticari ilişkiler kurmaya başladı. Ebeveynler 28 yaşında öldü ve sonsuza kadar Sibirya'ya taşınmaya karar verdi. Shelikhov’un yoldaşları, Sibirya’da ticaret yapan tüccarlar, Pasifik Okyanusu’nda, deniz kunduzlarının bol olduğu adalara doğru yol alıyorlardı. Bazıları adalarda kürk taşıyan hayvan endüstrisinden gemileri mutlu bir şekilde getirebildi ve önemli karlar elde edebildi. Deneyimleri Grigory Ivanovich'e ilham verdi ve Kamchatka'ya gitti ve burada yerel gemisini kunduz derileri, Kutup tilkileri ve kürk foklarının derilerinde yerel tüccarla donattı ve 1780'de büyük bir kürkle geri döndü. 1777'de Shelikhov aynı amaçla Kuril Adaları'na ve Japonya kıyılarına bir gemi gönderdi. Bir sonraki seferi Aleutian Adaları'na gönderdi. İkincisi sırasında, navigatörü Pribylov, navigatörden sonra adlandırılmış daha önce bilinmeyen adaları keşfetti. Ağustos 1783'ün ortasında Shelikhov, mürettebatı 192 kişi olan üç gemide Alaska kıyılarına gittiği Golikov kardeşlerle arkadaşlık kurdu. Bir ay sonra, Bering Adası'nı geçtikten sonra, gemilerden birini ("St. Michael") kaybeden Yeni Dünya'ya geldiler, Unalashk adasında durdular. 22 Temmuz 1784'te keşif, Shelekhov'un Trekhsvyatitelskaya adını verdiği limanda Kodiak (Kyktak) adasına indi. Burada ilk yerleşimi kurdu. Bu yerleri daha önce ziyaret etmiş olan Rus kürk sanayicileri, Shelikhov'u burada yerleşim yeri kurmaktan caydı, bundan kısa bir süre önce, yerel sakinler bir grup Rus avcısını öldürmüştü. Ancak Shelikhov onlara uymadı ve Kodiak adasında ilk yerleşimi kurdu. Anakara kolonizasyonu güvenlik nedeniyle ertelendi. Gregory, halkı ile birlikte, daha önce Ruslar (ve Shelikhov'un kendisi) tarafından gelen silahlı direnişe yanıt olarak, ölülerin çoğunluğunun kadın ve çocuk olduğu 2500 ila 3500 Eskimo'yu öldürerek yerel nüfusun katliamını sahneledi. Katliamdan sonra Shelikhov binden fazla insanı ele geçirdi. Shelikhov inşaatı 1790'dan beri kontrol etti. 1791'de Shelikhov, 1799'da bir Rus-Amerikan ticaret şirketine dönüştürülen Kuzeydoğu Şirketi'ni kurdu. 1788'de kendisine "Doğu Okyanusu'ndaki adaların keşfi için" altın madalya ve gümüş bir kılıç verildi . 20 Temmuz 1795'te Irkutsk'ta öldü, Znamensky Manastırı topraklarına gömüldü. Irkutsk limanının 1930'larda manastırın topraklarına yerleştirilmesi nedeniyle, mezarı hasar gördü, ancak yazar Isaak Goldberg'in makaleleri bu duruma dikkat çekti. Şelikhov'un mezarı, federal öneme sahip tarihi bir anıttır. Shelikhov’un ölümünden sonra, kayınpederi Nikolai Petrovich Rezanov, Kuzey Doğu Şirketi'nin başındaki önemli durumunu ve yerini miras aldı. Coğrafi terim olarak bazı yerlere Şelihov'un adı verilmiştir: Fenerbahçe Lefter Küçükandonyadis Tesisleri Fenerbahçe Lefter Küçükandonyadis Tesisleri, Fenerbahçe Spor Kulübü'ne ait olan spor tesisidir. Önceleri Fenerbahçe Dereağzı Tesisleri olarak bilinen tesisler, adını Fenerbahçe'nin eski futbolcularından Lefter Küçükandonyadis'ten almaktadır. 1989 tarihinde hizmete giren tesisler 37.000 metrekare alanında olup, 2003 yılında şu andaki mevcut sahasının suni çim ile kaplanması ve tartan pistinin de açılması ile birlikte tekrar hizmete girmiştir. FenerbahÃ§e Fikirtepe Tesisleri Fenerbahçe Fikirtepe Tesisleri, Fenerbahçe Spor Kulübü'ne ait olan spor tesisi. 1 Temmuz 1998 tarihinde Yumurtacı Abdi Bey Caddesi, Kadıköy adresinde faaliyetlerine başlayan Fikirtepe Tesisleri; profeyonel futbol sahası ebatlarındaki suni çim sahası, izleyici tribünü ile altyapı ve futbol okullarına ağırlıklı olarak hizmet veren bir içeriğe sahiptir. Fenerbahçe Türk Telekom Ankara Tesisleri Fenerbahçe Türk Telekom Ankara Tesisleri, Fenerbahçe Spor Kulübü'ne ait olan spor tesisidir. Ankara ilinin Gölbaşı ilçesine bağlı İncek mahallesinde, 32 dönümlük bir arazi üzerinde kurulmuş olan tesisler, Fenerbahçe branşlarının Ankara'da oynadığı tüm karşılaşmalar için sporcularına ve teknik heyetine konaklama ve kamp imkânı sağlamaktadır. Sağlık, spor, konaklama, yiyecek ve içecek gibi hizmetler sunmakla birlikte, çeşitli içeriklere de sahiptir. Öte yandan bu tesis sporculara kamp olanağı sağlamasının yanında dönemsel olarak taraftarlara da hizmet etmektedir. Pierre Steinmetz Pierre Steinmetz, 23 Ocak 1943 Sainte Colombe, Rhône doğumludur. Paris Siyasal Bilgiler Enstitüsü (IEP de Paris) ve Ulusal İdare Okulu'nu (ENA) bitirmiştir. Çeşitli bürokratik görevlerin ardından 1979 yılında Raymond Barre'ın başbakanlığında danışman olarak ve 1982-1983 yıllarında dea Şehircilik ve Konut Bakanlığında görevli memur olarak görev yapmış, 1983-1987 yılları arasında Paris yerel yönetiminde memur olarak görev almıştır. Çeşitli valiliklerde bulunmuş, 1989-1991 yılları arasında İşbirliği ve Kalkınma Bakanı Jacques Pelletier'nin kabine direktörlüğü ile 2000-2002 yılları arasında Ulusal Jandarma Genel Müdürlüğü görevlerinde bulunmuş, 2002-2003 yılları arasında Başbakan Jean-Pierre Raffarin'in kabine direktörü olmuştur. Cumhurbaşkanı Jacques Chirac tarafından Anayasa Konseyi üyeliğine atanmış ve 10 Mart 2004 tarihi itibarıyla görevine başlamıştır. 9 yıllık görev süresinin dolması üzerine 8 Mart 2013'te Konsey üyeliğinden ayrılmıştır. Ayrıca Jacques Chirac'a yakınlığıyla bilinmektedir. 2020 yılı itibarıyla Kamusal Hayatın Şeffaflığı Yüksek Otoritesi üyeliğine atanmıştır. Ermenistan CumhuriyetÃ§i Partisi Ermenistan Cumhuriyetçi Partisi (; "Hayastani Hanrapetakan Kusaktsutyun", "HHK"), Ermenistan'da muhafazakâr bir siyasi partidir. Ülkenin bağımsızlığını kazanmasından sonra kurulan ilk parti olan Ermenistan Cumhuriyetçi Partisi, 140.000'i aşkın üyesiyle Ermenistan siyasetinin sağ kanadına önderlik etmektedir. Kiss You "Kiss You", İngiliz-İrlandalı müzik grubu One Direction'ın 2012 albümü "Take Me Home"dan çıkan üçüncü single. Sözleri Kristian Lundin, Albin Nedler, Rami Yacoub, Savan Kotecha ve Carl Falk tarafından yazılan şarkının yapcılığını Yacoub ve Falk üstlendi. NetoÃ§ka Nezvanova Netoçka Nezvanova (Rusça: Неточка Незванова), Fyodor Dostoyevski'nin 1849 yılında yazdığı ama tamamlayamadığı ilk romanıdır. "İsimsiz Hiç kimse" anlamına gelir. Kitabın tamamlanan ilk bölümü 1849 yılının sonunda yayınlandı.Romanın devamının gelmemesinin sebebi ise Dostoyevskinin devrimci aktivitelere katılma suçundan tutuklanıp Sibirya'ya sürülmesidir.1859'da Dostoyevski Sibiryadan dönmesine rağmen tekrar bu romanı ele almadığından mütevellit bu hikâye sonsuza kadar yarım kalmıştır. Ann Dunnigan 1972 yılında romanın ilk İngilizce çevirisini yapmıştır. Kitap Saint Petersburg'da fakirlik çekerek yaşayan genç bir kızın hikâyesini anlatıyor. Yetim kalan bu kız hali vakti yerinde yüksek sınıf bir aile tarafından evlatlık alınıyor ve yeni üvey kız kardeşi Katya ile tanışınca aninden onu delicesine sevmeye başlıyor ikisi kısa sürede ayrılamaz hale geliyorlar. Buna rağmen bir gün Katya ailesinin zoruyla Moscova'dan ayrılmak zorunda kalıyor ve önündeki 8 yıl boyunca Netochka Katya'nın ablasıyla birlikte yaşıyor. İlerleyen günlerde ise Katya'nın ablası Netochka için bir anne figürü haline geliyor. Hikâye daha iki kız tekrar bir araya gelmeden ansızın bitiyor. Judy Davis Judy Davis (d. 23 Nisan 1955), Avustralyalı oyuncu. "Kocalar ve Karılar", "Barton Fink" ve "A Passage to India" adlı yapımlarda boy göstermiştir. 1979 yapımı "Parlak Kariyerim"de Sybylla Melvyn'i canlandıran Davis'in iki Altın Küre, üç Emmy, iki BAFTA ve yedi AACTA ödülü bulunmaktadır. Oyuncu iki kez de Akademi Ödülleri'ne aday gösterilmiştir. DelikanlÄ± (roman) Delikanlı (Rusça: Подросток), Fyodor Dostoyevski'nin 1875 yılında yazdığı romanıdır. "Delikanlı" (Rus. Подросток) ünlü rus yazar Fyodor Dostoyevskinin son eseri olan Karamazov Kardeşlerden önce 1875 yılında yazdığı romanıdır. Mektup tarzında yazılmış eserde, "Arkadiy Makaroviç" isimli genç, kendi hayat hikayelerinden, özellikle gerçek babası Versilovla aralarında geçen karmaşık ilişkilerinden bahsediyor. Olaylar 21 yaşında bir genç olan Arkadiy'in, babası Versilovdan davet mektubu alması üzerine yıllar sonra onlarla yaşamak için Peterburga gelemesiyle başlıyor. Eser,aynı zamanda, 1978 yılında Jeanne Moreau'nun yönetmenliğinde aynı adla sinemaya uyarlanmıştır. Dik sorguçlu penguen Dik sorguçlu penguen ("Eudyptes sclateri"), penguengiller (Spheniscidae) familyasından Yeni Zelanda bölgesinde (Bounty Adaları ve Antipodes Adaları) yaşayan bir penguen türüdür. Sorguçlu penguen türlerinden biridir. Dış görünüm itibarıyla küçük-orta boyutta, sarı sorguçlu, siyah-beyaz renklerdedir. 50–70 cm boylarında ve 2–6 kg ağırlığında olabilirler. Bütün penguen türlerinde olduğu gibi erkek dişiden biraz daha büyüktür. Dik sorguçlu penguenlerin biyolojileri ve yaşam biçimleri yeterince incelenmemiştir ve elde edilen kısıtlı veriler de son 10 yılda ortaya çıkmıştır. Kayalıklar üzerinde büyük koloniler halinde yuva yaptıkları bilinmektedir. Muhtemelen başlıca besin kaynaklarını diğer sorguçlu penguen türleri gibi kriller ve kalamarlar oluşturmaktadır. Binominal ismi İngiliz zoolog Philip Lutley Sclater anısına verilmiştir. Trabzon Devlet Tiyatrosu Trabzon Devlet Tiyatrosu, Devlet Tiyatroları Genel Müdürlüğü’ne bağlı olarak faaliyetlerini sürdüren 13 bölge tiyatrosundan biridir. Trabzon Devlet Tiyatrosu, Devlet Tiyatroları sanatçısı, Erhan Gökgücü müdürlüğünde, 7 Ekim 1987 yılında Necati Cumalı'nın “Boş Beşik” adlı oyunuyla ilk kez perdelerini açmıştır. Kentte Devlet Tiyatrolarının sürekli hizmet vermeye başlaması tiyatro seyir kültürünün pekiştirilmesinin yanı sıra, Trabzonlu gençlerin tiyatroya merak salmasına sebep olmuştur. Pek çok Trabzon'lu oyuncu, Devlet Tiyatrolarının kadrolu sanatçı olarak Trabzon Devlet Tiyatrosu atadığı sanatçılardan, "tiyatro kursları" aracılığı ile tiyatro eğitimine başlangıç yapıp, sonrasında Türkiye genelindeki konservatuvarlarda eğitim alarak, tiyatrocu bireyler olarak tekrar Trabzon'a dönmüşlerdir. Trabzon Devlet Tiyatrosu, kurulduğu günden bu yana hem yerli ve yabancı pek çok klasik oyunu Tarabzon halkına sunmuştur. Klasiklerin yanı sıra, Dünya tiyatrosunun çağdaş oyunlarını, yeni yerli yazarların oyunlarınıda oynamıştır. Ayrıca, ilk olarak 2000 yılında, yapılan ticari antlaşmanın kültürel ayağı olarak, Karadeniz'e Kıyısı olan Ülkeler Tiyatro Buluşması olarak başlayan Uluslararası Karadeniz Tiyatro Festivaliyle şimdiye kadar 19 ülkeden, 53 tiyatroyu ağırlamıştır. Stronger (What Doesn't Kill You) "Stronger (What Doesn't Kill You)", kısaca "Stronger" (ve albümdeki adıyla "What Doesn't Kill You (Stronger)"), Amerikalı şarkıcı Kelly Clarkson'ın bir şarkısı. Jörgen Elofsson, Ali Tamposi, David Gamson ve Greg Kurstin tarafından yazılan şarkının prodüktörlüğünü Kurstin üstlendi. Clarkson'ın "Stronger" (2011) adını taşıyan beşinci albümünün ikinci single'ı olarak RCA Records tarafından yayınlandı. Synth ve elektrik gitarla dolu yüksek tempolu bir pop rock şarkısıdır. Clarkson'a göre, şarkıda Friedrich Nietzsche'nin ünlü "beni öldürmeyen şey beni güçlendirir" sözünden esinlenildi. Şarkı, müzik yazarlarının beğenisini kazandı ve dünya çapında başarılı oldu. Amerika Birleşik Devletleri "Billboard" Hot 100 listesinde bir numaraya yükselen şarkı, "A Moment Like This" ve "My Life Would Suck Without You"dan sonra Clarkson'ın burada zirveye yükselen üçüncü şarkısı oldu. Aynı zamanda "Billboard" Hot Dance Club Songs, Adult Pop Songs, Pop Songs ve Adult Contemporary listelerinde bir numara olan şarkı, sanatçısına Hot 100 ve "Billboard"un Dance/Club Play Songs, Country Songs, Adult Contemporary, Pop Songs ve Adult Pop Songs listelerinin her birinde bir numaraya yükselen ilk sanatçı unvanını kazandırdı. Uluslararası arenada ise, Polonya ve Slovakya'da zirve şarkısı olan "Stronger", dünya çapında on beşi aşkın ülkede ilk ona girmeyi başardı. Ayrıca, sanatçının Amerika Birleşik Devletleri, Çek Cumhuriyeti, Danimarka, Finlandiya, İngiltere, İspanya, İsveç, Macaristan ve Yeni Zelanda'daki en başarılı single'ı oldu. Şarkı için çekilen video klibin yönetmenliğini Shane Drake yaptı. Clarkson şarkıyı "The X Factor" ve "Saturday Night Live" programlarında canlı seslendirdi. "Stronger (What Doesn't Kill You)", 55. Grammy Ödülleri'nde Yılın Kaydı, Yılın Şarkısı ve En İyi Solo Pop Performansı ödüllerine aday gösterildi. Işıldakgiller Işıldakgiller (Myctophidae), derin denizlerde yaşayan küçük balıklardan oluşan, çok sayıda türleri olan bir balık ailesi. Işıldaksılar (Myctophiformes) takımına ait iki büyük balık ailesinden biridir ve 33 cins'ten 216 tür balığı içerir ve dünyanın birçok denizinde görülür. Aynı takıma ait olan diğer kardeş aile Neoscopelidae tür bakımından oldukça yoksuldur. Işık yayan bir organları vardır. Işıldakgiller, kılağızgiller ve ışıkgiller ile birlikte derin denizlerde yaşayan balık türlerinin yüzde 90'ını oluştururlar. Güney Amerika'da, Subantarktik sularında ve Umman Körfezi'nde ticari amaçla avlanırlar. Işıldakgiller ailesine ait 216 tür balığı içeren 33 cins şunlardır: Ivan MikuliÄ‡ Ivan Mikulić (d. 8 Mayıs 1968, Mostar), Hırvat şarkıcıdır. 2004 Eurovision Şarkı Yarışması'nda "You Are the Only One" adlı şarkı ile Hırvatistan'ı temsil etmiştir ve elli puanla 12. olmuştur. Tale‘al Bedru ‘Aleyna Tale‘al Bedru ‘Aleyna (Arapça: ) Ensar'ın, 622'de Hicret tamamlandıktan sonra Medine'ye varan peygamber Muhammed için söyledikleri bilinen, İslam kültürünün 1400 yıllık en eski ilahisidir. طلع البدر علينا "ṭale‘a 'l-bedru ‘aleynā" Ay doğdu üzerimize من ثنيات الوداع "min seniyyāti 'l-vedā‘" Veda tepesindenâ€˜ وجب الشكر علينا "Veceb 'eşşükrü ‘aleyna" Şükür gerekti bizlere ما دعى لله داع "ma da‘a li-l-lahi da‘" Allah'a davetinden. أيها المبعوث فينا "’eyyühe 'l-meb‘usü fina" Ey bizden seçilen elçi جئت بالأمر المطاع "Ci’te bi-l-’emri 'l-muṭā‘" YÃ¼ce bir davetle geldin جئت شرفت المدينة "Ci’te şerrefte 'l-medīne" Sen Medine'ye ÅŸeref verdin مرحبا يا خير داع "merḥaben yā hayra dā‘" Merhaba ey sevgili Protomyctophum normani Protomyctophum normani ışıldakgiller familyasından Güney Okyanusunda yaşayan "Protomyctophum" cinsi bir balıktır. Erişkinlerin boyu 5.6 cm.ye kadar ulaşır. Derin sularda yaşar, gece 104 metre derinlikte görülmüştür. Protomyctophum Protomyctophum ışıldakgiller (Myctophidae) familyasında yer alan bir balık cinsidir. Şu anda kadar bu cinse ait 15 tür balık tespit edilmiştir. KÄ±rklar Kilisesi KÄ±rklar Kilisesi (Mor Behnam) 569 yılında Süryaniler tarafından "Mor Behnam" ve kızkardeşi "Saro" adına inşa edilmiştir. 12. yüzyılda Mardin'deki asıl Kırklar Kilisesi Cami'ye(Şehidiye Camii) dönüştürülünce Mor Behnam Kilisesi Kırklar Kilisesi olarak isim değişikliğine uğramış ve halen bu isimle anılmaktadır. Kilise’de üç giriş kapılı ince taş işçiliği ile işlenmiş mihrapları, dört yüz yıllık ahşap mihrap kapıları, 1500 yıllık kök boya ile baskı perdeleri, geniş avlusu içinde çan kulesi evi ve adeta dantel gibi işlenmiş taş oymacılığı örneklerinin yer aldığı divan mevcuttur. 1170 yılında kırk şehitlere ait kemikler bu kiliseye getirilmiştir. Kırkların öyküsü: 3. yüzyılda Roma İmparatoru Dokios tarafından Hıristiyanlar üzerine büyük baskı uygulanıyordu. Kapadokya'da Hıristiyanlığı benimsemiş Yunan kökenli kırk asker İmparatora baskılar yüzünden isyan edince tutuklanırlar ve Sivas'a sürgün edilirler. Sivas'ın soğuğunda bir buz göletinin içine atılırlar. Gece yarısında gölün üzerinde parlak bir ışık belirir ve kırk asker birer taçla ödüllendirilirler. Sabaha karşı donarak yaşamlarını yitiren bu askerler Hıristiyanlık dünyasında evrensel olarak şehit kabul edilmektedirler ve onlar adına değişik yerlerde kiliseler ve manastırlar inşa edilmeye başlanır. Kırklar Kilisesi Bugün Mardin'de hem ziyarete hem ibadete açık olan birkaç kiliseden biridir. Aynı zamanda Metropolitlik Kilisesidir. Kilisenin Papazı Horiepiskopos Gabriyel AKYÜZ'dür. Gabriyel Akyüz Gabriyel Akyüz, 1959 yılında Mardin ilinin Midyat ilçesine bağlı Bakıysan / Alagöz köyünde doğdu. İlköğrenimini 1970’te kendi köyünde bitirdikten sonra Orta dereceli eğitimini Nusaybin ve Mardin’de bitirdi. Süryanice öğrenimini de Mor Gabriel Manastırı’nda tamamladı. Ayrıca İngiltere’de mektupla İngilizce İncil eğitimi veren Soon Bible Course’u ve İstanbul’da Fono Mektupla Öğretim 2. Kursunu bitirdi. Süryanice, Türkçe, Arapça, Osmanlıca, İngilizce ve Kürtçe dillerini biliyor. Eğitimini tamamladıktan sonra 1974 yılında Nusaybin’e bağlı Gündükşokro / Odabaşı Köyü Kilisesi’nde, kilise öğretmeni ve diyakos olarak göreve başladı. Bu görevi kesintisiz sekiz yıl sürdürdükten sonra Mardin Süryani Kadim cemaatinin ruhani reisi Rahip Cebrail Allaf ve Yönetim Kurulu’nun isteği üzerine, Turabdin Metropoliti Mor Timotheos Samuel Aktaş tarafından 10 Mart 1985 tarihinde Mardin Süryani Kadim cemaatine hizmet vermek üzere papazlık rütbesiyle takdis edildi. Süryani Ortodoks Kadasetli Patriği Moran Mor İğnatiyos Zakka I. Iwas’ın emirleri doğrultusunda 4 Mayıs 2003 tarihinde Mardin Metropoliti Mor Filüksinos Saliba Özmen tarafından Horiepiskoposluk rütbesine terfi edildi. Yirmi sekiz yıldır Mardin’deki Kırklar Kilisesi’nde Süryani cemaatine hizmet vermektedir. Okuma ve yazmaya çok zaman ayıran ve kendini iyi bir şekilde geliştiren Hori Episkopos Gabriyel Akyüz’ün dergilerde yayımlanmış makaleleri ve sempozyumlarda sunduğu bildirileri yanında basılmış eserleri de şunlardır: 1- Deyrulzafaran Manastırı’nın Tarihi, 1997. 2- Nusaybinâ€™deki Mor Yakup Kilisesi ve Nusaybin Okulu,1997. 3- Süryani Müziği,1997. 4- Süryanilerde Felsefik Şiirler, 1997. 5- Mardin ili’nin Merkezinde, Civar Köylerinde ve İlçelerinde Bulunan Kiliselerin ve Manastırların Tarihi, 1998. 6- Azizlerin Şefaati (Süryanice ve Arapça’dan Türkçe’ye çevrildi), 1999. 7- Diyarbakır’daki Meryem Ana Kilisesi’nin Tarihçesi,1999. 8- Susamışlığı Gideren Söyleşi: Suruçlu Mor Yakup’un Öz Yaşam Öyküsü (Süryanice’den Türkçe’ye çevrildi),2001. 9- Yezidilerin Dini (Süryanice’den Türkçe’ye çevrildi), 2001. 10- Osmanlı Devleti’nde Süryani Kilisesi, 2001. 11- Bakısyan (Alagöz) Köyü’nün Tarihçesi, 2004. 12- Mor Malke Manastırı’nın Tarihi, 2005. 13- Mardin’deki Mort Şmuni Kilisesi Tarihi, 2005. 14- Deyrulzafaran Manastırı’nın Tarihi, 2005 (Arapça’dan Türkçe’ye çevrilmiş). (Dicle Üniversitesi’nin Öğretim Görevlisi Dr. İbrahim Özcoşar’ın Mardin Tarihi İhtisas Kütüphanesi Projesiyle ve Avrupa Birliği ile Mardin Valiliği İl Özel İdaresi’nin mali desteğiyle basılmıştır). 15- Tüm Yönleriyle Süryani, 2005. 16- Antakya Süryani Kadim (Ortodoks) Patriklerinin Özgeçmişi (Süryaniceden Türkçeye Çevrilmiş), 2006. (Dicle Üniversitesi’nin Öğretim Görevlisi Dr. İbrahim Özcoşar’ın Mardin Tarihi İhtisas Kütüphanesi Projesiyle ve Avrupa Birliği ile Mardin Valiliği İl Özel İdaresi’nin mali desteğiyle basılmıştır). 17- Kudüs Ziyareti, Türkçe, 2006. 18- Bakısyan(Alagöz) Köyü’nün Tarihçesi (Türkçeden Süryaniceye Çevrilmiş), 2007. 19- Tarihuna Yunadina, Dr. İlyas Hanna, (Arapça’dan Süryanice’ye Çevrilmiş), 2008. Basılma aşamasındadır. 20- Mardin Mor Petrus ve Mor Pavlus Kilisesi Tarihçesi, Türkçe, 2009, Resim Ofset. 21- Metropolit Hanna Dolabani’nin Anıları (Süryaniceden Türkçeye Çevrilmiş), 2009. Basılma aşamasındadır. 22- Mardin Süryani Metropolitliğinin 2006-2009 Yılları Arasında Yayınladığı ‘Dinsel ve Kültürel Kurkmo Dergisinin Editörlüğünü. 23- Şahmaran İle İlgili Osmanlıca Bir Eser (Türkçe Harflerine Çevrilmiştir) 2010. Basılma aşamasındadır. 24- Sempozyumlar Kitabı, Türkçe ve Süryanice, 2010. Basılma aşamasındadır. 25- Değişik Çeviriler Kitabı, Türkçe, Süryanice ve Arapça, 2010. Basılma aşamasındadır. 26- Naum Faik’in 1916-1930 Yılları Arasında Beth-Nahrin Dergisi’nde Yayınladığı Süryanice Yazıları, Türkçeye Çevrilişi, 2011. 27- Mor Efrem’in Hayat Öyküsü ve Şiir Kitabı, Süryanice’den Türkçeye Çevrilmiş, 2011. (Kültür Ve Turizm Bakanlığı tarafından 2012 yılında basılmıştır). Darphane Darphane bir ülke adına değişim ya da anma amaçlı olarak para basılan resmi kurum. Antik Yunan'da her şehir kendi parasını basıyordu. En eski darphane örneklerinden biri Minos Uygarlığına aittir. MÖ 5. yüzyıla ait olduğu sanılan bir gümüş paranın üzerinde Girit tanrıçası Britomartis tasvir edilmiştir. Antik devirlerden beri para basılmakta ise de resmi bir kurum olarak darphanellerin ortaya çıkışı 18. yüzyıla rastlar. Osmanlılar'da 18. yüzyılda önemli bir kurum haline geldi. 1841'e kadar çekiçle dövme usulündeki darp şekli 1842'de Sarkaç usulüne, 1853'de pres usulüne. 1911'de makine presine dönüşmüştür. Tulay, S.A., Genel Nümizmatik Sözlüğü Bakır oksiklorür Cu(OH)Cl doğal mineral olarak dört polimorfik kristal formda ortaya çıkar: atakamit, paratakamit, klinoatakamit ve botallakit. Atakamit ortorombik, paratakamit rombohedral ve diğer iki polimorf monokliniktir. Atakamit ve paratakamit ikincil mineral olarak bakır mineralleştirme alanlarında yaygın bir şekilde ve çoğunlukla bakır içeren metallerin korozyon ürünlerinde bulunur. Bakır oksiklorür Cu(OH)Cl yeşil kristal katıdır. 220 °C’nin üstünde hidroklorik asit ayrılması ile bakır oksitlere bozunur. Genellikle, nötr ortamda kararlı olup alkali ortamda ısıtıldığında ise oksitler vererek bozunur. Su ve organik çözücülerde neredeyse hiç çözünmez, mineral asitlerde ilgili bakır tuzlarını (denk. 1) vererek ve aynı zamanda amonyak, amin ve EDTA çözeltilerinde kompleks oluşturmak suretiyle çözünür. Sodyum hidroksit ile reaksiyona girerek kolaylıkla bakır hidroksit e dönüşebilir (denk. 2). EPA metot SW846-9045’e göre sudaki ölçülen pH derecesi 6.9 ‘dur. Bileşiğin özellikleri üzerine yayınlanmış bilimsel yayınların çoğu doğal mineraller ya da bakır alaşımları üzerindeki korozyon ürünleri ya da laboratuvar koşullarında hazırlanan numuneler üzerinde odaklanmıştır. Cu(OH)Cl pH 4 ~7’deki CuCl çözeltisinin hidrolizi ile hazırlanabilir. Sodyum karbonat, amonyum, kalsiyum ya da sodyum hidroksit gibi çeşitli bazlar kullanılabilir (denk. 3). Cu(OH)Cl ayrıca, sıcak CuCl çözeltisi ile yeni çöktürülmüş CuO arasında gerçekleşen reaksiyonla hazırlanabilir (denk. 4). Yeterli miktarda klorür iyonları çözeltide bulunduğunda, alkali yardımıyla CuSO hidrolizide Cu(OH)Cl oluşturur(denk. 5). 1994 yılından önce, bakır oksiklorürün büyük ölçekli endüstriyel üretimi ya bitki korumaya yönelik bir fungusit ya da diğer bakır bileşiklerinin üretiminde bir ara ürün yapımına yönelikti. Bu uygulamaların hiçbirinde ne bileşiğin polimorfik yapısı ve ne de parçacıkların özel bir önemi olmadığından dolayı imalat işlemleri basit çökeltme işlemlerinden ibarettir. Cu(OH)Cl tuz çözeltisi içindeki Cu(I)Cl in hava oksidasyonu yoluyla hazırlanabilir. Cu(I)Cl çözeltisi genellikle CuCl çözeltisinin çok fazla bakır metali yardımıyla indirgenmesi sonucunda elde edilir. Cu(II) tamamen indirgeninceye kadar, derişik tuzlu su çözeltisi içindeki CuCl çözeltisi bakır metali ile temasta olur. Elde edilen Cu(I)Cl daha sonra 60 ~ 90 °C’ye ısıtılır, oksidasyon uygulaması için hava verilerek hidroliz edilir. Oksidasyon reaksiyonu bakır metali ya da bakır metali olmaksızın gerçekleştirilebilir. Çökelen ürün ayrıldıktan sonra CuCl ve NaCl içeren ana çözelti işlemin başına geri döndürülür(denk. 6 ~ 7). Bu işlemle elde edilen ürünün parçacık boyutu 1 ~ 5 µm olup tarımsal fungusit olarak kullanılabilir. 1994 yılında, bakır oksiklorürün saflandırılmış ve kristalize edilmiş ticari bir ürün şekli için çok daha verimli, ekonomik, güvenilir ve çevreci bir işlem geliştirildi. Bu işlemle, 30 ~