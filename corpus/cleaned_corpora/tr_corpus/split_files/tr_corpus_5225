logo da oluşturabilir. Karakter her canavar öldürdüğünde belirli bir puan alır, bu puanlar istenilen seviyeye geldiğinde karakter bir üst seviyeye çıkar. Ekranın sol üst köşesinde bulunan bar üzerindeki yüzde tamamlandığında karakter seviye atlar. Karakter her yaratık öldürdüğünde belirli oranda CP gelir ve bu CP'ler "temel", "esas" ve "ileri" bölümlerindeki yetenekleri geliştirmek için kullanılabilir. Savaşçı sınıfı karakterler yalnızca Savaşçı Zırhı giyebilir. Aksi bir kostüm ya da zırhı tercih edemezler. Avcı sınıfı karakterler Avcı Zırhı veya Savaşçı Zırhı giyebilirler. Büyücü sınıfı karakterler yalnızca Büyücü Kostümü giyebilirler. Çağırıcı sınıfı karakterler yalnızca Çağırıcı Kostümü giyebilirler. Rappelz’de bulunan her Guild bir zindan sahibi olabilir. Her zindandan iki tane bulunmaktadır (M1 ve M2 gibi) ve genelde girişleri birbirlerine yakındır. Zindanın sahibi zindan içerisindeki vergi oranını belirleyip zindan içinde maceracılar tarafından elde edilen rupi ve laklardan bu şekilde bir pay elde edilir. Bu vergi zindan içerisinde elde edilen rupi ve lakların %10'unu bulabilir. Zindanlar her an ziyaret edilebilir ancak baskınlar ve kuşatmalar sadece belirli zamanlarda gerçekleştirilebilir. Bu eylemler Guild olarak gerçekleştirilir ve Klan Efendisinin varlığı şarttır. Altın köstebek Altın köstebek (Chrysochloridae), orta ve güney Afrika'da yaşayan bir memeli familyasıdır. Dış görünüşleri ve yeraltında sürdürdükleri yaşam şekli ile köstebekgillere benzeselerde onlarla akrabalıkları yoktur. Bu 20 türden oluşan familya eski sınıflandırmalarda hatalı olarak böcekçiller (Lipotyphla) takımına eklenmiş, ancak yeni yapılan molekülergenetik araştırmalar sonucu tenrekgiller familyası ile birlikte tenreksiler (Afrosoricida) adında ayrı bir takıma konulmuştur. Familyanın mensublarını yeraltında kazarak yaşama uygun bir vücut şekline sahiptir. Ön ayaklarında dört tırnağı vardır. Beşinci tırnak ise tırnaktan çok kazma aleti haline gelmiştir. Arka ayaklarında beş adet kısa ve sivri tırnak bulunur. Türlerin ölçüleri 8 – 24 cm uzunluk ve 15 - 500 gram ağırlık arası değişir. Görünür bir kuyruğu olmasa da iskelet yapısında kuyruk eklemleri bulunmaktadır. Altın köstebek olarak adlandırılmalarına rağmen renkleri hep altın rengi değildir ve metalik kırmızımsı, sarı (altın), yeşilimsi ve kahverengi arası değişir. Altın köstebekler sadece Afrika kıtasında Sahra Çölü güneyinde, ağırlıklı olarak Güney Afrika'da yaşar. Türlerin yarısı sadece Güney Afrika Cumhuriyeti sınırları içinde bulunur. Çoğu türler ormanlık bölgelerde, step ikliminde ve kurak bölgelerde yaşar. Çöl altın köstebeğe ise çölde ve kurak bölgelerde raslanır. Altın köstebeğin yaşam şekli hakkında genel olarak az bilinir. Bunun sebebi yeraltında sürdürdüğü yaşam şekli ve nadir raslandığından dolayı zor izlenebilinmesidir. Altın köstebekler sırf yeraltında yaşar. Köstebekgillerden farklı olarak kollarını çevirerek değil, tırnaklarıyla kazarak ilerlerler. Kazma aleti şeklini almış tırnaklarını adeta kazma olarak kullanır, arka ayakları ile de toprağı geriye iterler. Bu şekilde örneğin Hottentot altın köstebeği günde 4 ila 12 metre arası ilerler. Tünelleri daima 2 katlıdır. Sabit olmayan üst katda sadece yiyecek arar, alt katta ise uyur ve yavrularını büyütürler. Çoğu yeraltı hayvanları gibi altın köstebeklerinde herhangi bir gece-gündüz ritimleri yoktur. Dev altın köstebek dışında familyanın bütün türleri yalnız yaşar ve başka bir soydaşı ile karşılaştığında onunla şiddetlice dövüşür. Besin arama neredeyse sırf yeraltında gerçekleşir. Familyanın sadece birkaç türü, özellikle yağmur öncesi yeryüzünde de yiyecek arayabilir. Altın köstebekler özellikle böcek, larva ve solucan gibi küçük omurgasız hayvanlardan beslenir. Sadece birkaç tür kertenkele gibi küçük omurgalıları da yer. IUCN familyanın birçok türünü tükenme tehlikesi altında olan türlerin listesine eklemiştir. Bunun nedenleri yaşam alanlarının ziraat amaçlı veya yerleşim yeri oluşumu için bozulması, kedi ve köpekler tarafından avlanmasıdır. 21 türden 10'u tehlike altında olarak listelenmiştir.. Altın köstebekler, diğer köstebekler ile büyük benzerliklerinden dolayı uzun zaman böcekçillere (Insectivora) sayılmış ancak yeni molekülergenetik araştırmalar sonrası bunlardan ayrı sınıflandırılmıştır. Altın köstebeklerin köstebekgiller veya sivri fareler ile yakın akrabalıkları yoktur ve benzerlikleri sırf yaşam şekillerinin benzerliklerinden kaynaklanmış ve gelişmiştir ve hatta altın köstebekler Afrotheria üst takımının mensubu olarak filler ile akrabalıkları, köstebekgillerden çok daha yakındır. Altın köstebekler 2 alt familyaya 7 cinse ve 21 türe bölünür. 2 Alt familyanın birbirinden farkı kulak yapısından kaynaklanmaktadır. Gangster Gangster, yasa dışı işler yapan çete üyesidir. Terim çoğunlukla içki yasağı dönemi ABD’de görülen İtalyan mafyası kökenli örgütlenme üyelerini tanımlamak için kullanılır. ABD’deki bu tür örgütlenmelerin en önemlileri arasında Beş Aile sayılabilir. Ayrıca popüler kültüre yoğun etkileri Baba, Yaralı Yüz, The Sopranos gibi film ve dizilerde görülebilir. ABD’ye özellikle 19.yüzyıl boyunca kıta Avrupasından yaşanan yoğun göçler nedeniyle toplum yapısı ve kültürü çok çeşitlilik gösterir. Bu ortama doğan ilk örgütlü suç örgütü olarak Five Points Çetesi gösterilmektedir. 20.yüzyılın başlarıyla beraber New York şehrinde İrlandalı çeteler (Plug Uglies, Whyos ve Dead Rabbits) ile Yahudi çeteler görülür (Rahip Eastman Çetesi). Geleneksel Amerikan gangster tipolojisi en çok 1920 ve 30’lu yıllardaki içki yasağı dönemi sırasındaki suç örgütü üyeleriyle özdeşleşmiştir. 1920 yılında ABD Anayasasına eklenen 18.maddeye göre tüketim için alkol ürünlerinin satışı, üretimi ve sevkiyatı yasaklanmıştır. Çok sayıda çete kaçak içkiyi olağanüstü kârlarla satmakta ve çıkarlarını korumak için şiddete başvurmaktaydı. Çoğu zaman işlerin devam etmesi için polis memurları, devlet görevlileri ve politikacılara rüşvet veriliyordu. Bu dönemin en ünlü gangsteri Al Capone’dur. 1899 yılında Brooklyn’de göçmen bir ailenin çocuğu olarak doğar. İlk olarak Five Points Çetesine giren Al Capone yükselecek ve Chicago’daki kumar, fuhuş ve içki kaçakçılığı gibi kanundışı alanları eline geçirecektir. Sicilyalı bir gangster olan Lucky Luciano modern örgütlü mafya ve II. Dünya Savaşı sonrası dönemde uluslararası uyuşturucu ticaretinin babası olarak anılır. Modern Genovese mafya ailesinin de kurucusudur. Günümüzde gansterlik çeşitli ülkelerde farklı şekillerde sürmektedir. En bilinen örnekleri aşağıda sıralanmıştır: Gangster tarzı yaşamın anlatıldığı çok sayıda film toplumları etkilemiş ve klasikler arasına girmiştir. Bunlardan bazıları aşağıda sıralanmıştır: Bu hayat tarzının özellikle müzikteki etkileri Gangsta rap gibi akımlarda da görülebilir. Kerimoğlu Zeybeği Kerimoğlu Zeybeği, 1901 yılında geçen ve Muğla'nın Yeşilyurt beldesinden Kerimoğlu Eyüp'ün kahramanı olduğu bir olayı konu edinen ünlü bir türkü. Türkünün konu ettiği olay Kerimoğlu Eyüp'ün ölümü ile sonuçlanmıştır ve öldürüldüğü ev yine Muğla yakınındaki Yerkesik beldesinde bulunmaktadır. Bu ev günümüzde türkünün anısına müzeye dönüştürülmüştür. Cesaret ve gözüpekliği ile halk arasında adını duyurmuş, 1882 ve 1901 yılları arasında yaşamış olan Pisili Kerimoğlu Eyüp(Muğla) adına yakılmış türkü ve bu zeybek havasında oynanan oyundur. 1985 yılında Mehmet Ali Eren tarafından Ali Kara ve Lütfi Nalbantoğlu kaynak alınarak derlenen bu türkü ve oyunu ilk kez yine aynı yıl Muğla Endüstri Meslek Lisesi Zeybek Ekibi tarafından oynanmıştır. A Thousand Suns A Thousand Suns Linkin Park grubunun Eylül 2010'da çıkan 4. stüdyo albümüdür. A Thousand Suns'ın çıkış tarihi Mike Shinoda'ın 6 Temmuz 2010'da yaptığı açıklamada ortaya çıkmıştır . Albüm 14 Eylül 2010 günü ABD'de yayınlandı. Albüm büyük yankı uyandırdı ve ilk haftasında 253.000 kopya ile dünyada ilk sıraya yerleşti. 2 Ekim tarihinde ise Billboard 200'ün haftalık listesinde ilk sırayı aldı. Albümün ilk single'ı "The Catalyst" 2 Ağustos 2010'da piyasaya sürülmüştür. Albümün 2. single'ı "Waiting for the End" ise 5 Eylül 2010 günü çıkacaktır. Bu single'ın klipi ise 8 Eylül 2010 tarihinde yayınlanacak. Bu albüm ile Linkin Park Minutes to Midnight gibi nu metal tarzından uzaklaşıp Alternative Rock tarzında müzikler yapmaya devam etti. Mike Shinoda IGN'ye verdiği röportajda bu albümün Minutes to Midnight'tan daha çok ses getireceğini düşündüklerini söylemiştir". Ayrıca Shinoda'yla yapılan röportajların çoğunda yeni albümün daha çok tarz yakalacı olacağını söylemiştir. Linkin Park'ın diğer vokalisti, Chester Bennington,"kendi twitter hesabında" A Thousand Suns'i pek çok hip hop elemanları ve aynı zamanda melodik büyük ses ile çok karmaşık bir albüm olarak nitelendirdi. Turnelerin Ekim ile Kasım 2010 tarihleri arasında yapılması planlanmıştır.Başlangıç konseri 9 Ekim tarihindeki Maquinaria Festivali'dir Santiago Güney Amerika son konser ise 11 Kasım tarihinde O2 Arena'dadır . Toplamda Güney Amerika'da 2 Konser, Almanya'da 5 konser ve İngiltere'de 4 konser ile ayrıca Avusturya, Fransa, Danimarka ve İsviçre'de birer konser yapılması planlanmıştır. Korumacılık Korumacılık veya himayecilik; ithal ürünlere koyulan gümrük vergileri, kısıtlayıcı kotalar ve çeşitli diğer hükûmet düzenlemeleri gibi yöntemler yoluyla ithal ve yerli ürünler/hizmetler arasındaki adil rekabeti sağlamak için devletler arasındaki ticareti kısıtlayan ekonomi politikasıdır. Korumacılık uygulamasının başlıca araçları gümrük tarifeleri, kotalar, sübvansiyonlar, katlı kur uygulamaları ve ithalat yasaklarıdır. Dünya ekonomisinde serbest ticaret ilkesinin genel olarak kabul edilmesine karşın korumacı uygulamalar sürdürülmektedir. Korumacılık araçları arasında dış ticarete müdahale öncelik taşır. Ülkeye ithal edilebilecek belirli malların miktarına bir üst sınır koyan ithal kotaları, gümrük tarifelerinden daha etkili bir koruma sağlar. Koruyucu gümrüklere karşın mal ithalatı sürebilir, ama ithal kotasının üzerinde mal ithal edilemez. Gümrük tarifelerinin yükseltilmesi ve miktar kısıtlamaları ekonomik kriz dönemlerinde, gelişmiş ekonomilerde de belirli tarım ve sanayi ürünlerinin korunması amacıyla başvurulan önlemlerdir. Özellikle az gelişmiş ülkelerde sık sık başvurulan, aşırı değerli döviz kuru ve katlı kur uygulamaları, gümrük tarifelerinin ve miktar kısıtlamalarının ötesinde bir koruma sağlayarak yerli sanayileri geliştirme amacını taşır. 17. yüzyılda merkantilizm döneminde en yaygın biçimde uygulanmıştır. Dünyanın ilk sanayileşen ülkesi İngiltere, 1800'lerin başlarında uyguladığı korumacı politikaları kademeli olarak azaltma yoluna gitti. Tahıl yasaları olarak bilinen korumacı gümrük tarifelerinin 1846'da kaldırılmasıyla serbest ticaret ilkesini benimsedi. Ama Kıta Avrupası devletleri sanayileşme çabaları nedeniyle korumacı politikalar uygulamayı sürdürdüler. ABD'de ise, 1820'lerde ithalat değerinin neredeyse yüzde 70'ine ulaşan gümrük vergileriyle doruğa çıkan korumacılık 19. yüzyıl boyunca önemini korudu. I. Dünya Savaşı'nın yarattığı koşullar, öteden beri sanayi ürünlerinde yoğun bir rekabetle karşılaşan İngiltere'nin yanı sıra bütün Avrupa'da korumacı uygulamalrın artmasına yol açtı. 1920'lerde, uluslararası ticareti kısıtlayan korumacı uygulamaların kaldırılması amacıyla Milletler Cemiyeti çerçevesinde çeşitli uluslararası konferans ve toplantılar yapıldı. 1929 Büyük Bunalımı sonrasında Avrupa'dan Güney Amerika'ya kadar çok sayıda ülkede korumacılık eğilimi güçlendi. İngiltere, Fransa ve Almanya kendi ulusal paralarının geçerli olduğu ticaret bölgeleri oluşturdular. ABD'de ise 1930'da çıkarılan Hawley-Smoot Gümrük Vergi Yasası'yla yükseltilen gümrük tarifeleri daha sonra belli oranlarda azaltıldı. 1934'te de başka ülkelerle ticaret anlaşmaları yapma yetkisini başkana tanıyan bir yasa kabul edildi. Belli aralıklarla ABD Kongresi'nce yenilenen bu yasa, ABD'nin dünyada korumacı politikaların azaltılması yolunda önemli bir adım atmasını sağladı. II. Dünya Savaşı sonrasında kurulan uluslararası ekonomik düzen çerçevesinde uluslararası barış ve refahı sağlama açısından korumacı politikalardan vazgeçme hadefi benimsendi. 1947'de bu amaçla Gümrük Tarifeleri ve Ticaret Genel Anlaşması (GATT) imzalandı. Bununla birlikte gerek gelişmiş, gerekse az gelişmiş ülkeler sonraki yıllarda da çeşitli nedenlerle korumacı uygulamalara başvurdu. Az gelişmiş ülkelerin korumacılığa yönelmesinin temelinde ödemeler dengesi sorunları ve ithal ikameci sanayileşme stratejileri yatıyordu. 1970'lerde yaşanan ekonomik bunalım sürecinde, gelişmiş kapitalist ülkelerde yeni sanayileşmekte olan ülkelerin sanayi ürünleri ihracatına karşı korumacı önlemler geliştirildi. ABD ve Avrupa Birliği (AB) ülkeleri kendi tarım üreticilerini dış rekabetten korumak amacıyla serbest ticaret ilkelerine aykırı uygulamalarını bugün de sürdürmektedirler. 2009 küresel ekonomik krizin ardından ortak pazar kurallarına göre, sermaye ve işgücü hareketinin önünde engel bulunmaması gereken Avrupa Birliği üyelerinin "örtülü korumacılık" politikalarına yönelmesi Avrupa’da korumacılık rüzgarlarının esmeye başladığının işareti olarak değerlendiriliyor. Serbest ticaretin karşıtı olan korumacılık tartışmalarının kökeni oldukça eski dönemlere kadar uzanır. Bu politikanın temelindeki savlar çeşitli faktörlere dayanır. Korumacılık yanlılarının görüşlerine göre, sanayilerin akılcı bir biçimde korunması, üretim güçlerini özendirip geliştirerek ve sanayi rejiminin kurulmasını sağlayarak istihdamın korunması ve yaratılmasına olanak verir; korumanın yardımıyla ücretler istikrarlı bir düzeyde tutulur ve hammaddeler üretildikleri yerde kullanılarak sermaye ve emek kaybı önlenir; son olarak, bir ülkeye ekeonomik güç ve bağımsızlık kazandırmanın en kesin yolu onun kendi iç pazarı üzerinde egemenlik kurmasını sağlamaktır. Berhudar Ol Berhudar Ol Orhan Gencebay'ın 29 Nisan 2010 tarihinde kendi yönetimindeki Kervan Plakçılık'tan çıkarmış olduğu akustik albümüdür. Albüm içinde 10 şarkı bulunmaktadır. Eserler arasında en dikkat çeken beste "Diriliş (Etrüksler)" adlı enstrumantal eserdir. Bu eser Orhan Gencebay'ın müzikal kimliğini yansıtmaktadır. Albümdeki "Vatan Sağolsun", "Diriliş", "Berhudar Ol" ve "Her gün Başka Başka" şarkıları hakkında bazı yazılar bulunmankadır ve bu yazılar, Orhan Gencebay'ın klip ile ilgili düşüncelerini yansıtmaktadır. "Her gün Başka Başka" şarkısı, Orhan Gencebay tarafından 1971 yılında yazılmıştır, ama beste yeni tamamlanmıştır ve ilk olarak Berhudar Ol albümünde yer almıştır. Şarkıların müzikleri tamamıyla Orhan Gencebay'a aittir. 9 sözlü müziğin (1 estrumantal) 8'ini de o yazmıştır. Yalnızlık isimli şarkıyı Cemal Safi yazmıştır. Albümde şarkıların sözleri de bulunmaktadır. Adi gürgen Adi gürgen ("Carpinus betulus"), huşgiller (Betulaceae) familyasından kerestesi değerli bir orman agacı türü. Ilıman iklimlerde iyi büyüme yapar ve genellikle 600 m yükseltilerde görülür. Çoğunlukla meşe bazı yerlerde kayınla kurduğu meşçerelere rastlamak mümkündür. Dik kayalık yamaçlarda ormanlar oluşturur. 15–20 m nadiren 30 m'ye ulaşan orta boylu bir ağaçtır. Çoğu kez oluklu ve eğri gövdesi vardır. Kabuk yeşilimsi-gri düzgün olup yaşlandığındada pürüzsüzdür. Tomurcukların uzunluğu kayının aksine 10 mm'nin altındadır ve dala yapışık vaziyettedir. Almaşık dizilişli yaprakların uzunluğu 4–9 cm'dir. Testere dişli yaprak kenarı ve yaprak yüzeyindeki oluklu damarlar belirgin özellikleridir. Kedicik adı verilen erkek ve dişi çiçekler aynı ağaç üzerinde fakat farklı dallarda bulunur. Sonbaharda olgunlaşan fındıksı meyve 7–8 mm uzunluğundadır. Tohumun etrafını kısmen çevreleyen 3–4 cm uzunlukta sivri uçlu 3 yapraksı brahte vardır. Ekilen tohumlar bir sonraki yılın baharına kadar çimlenmez. Tohumları verimlidir. Bir gölge ağacı olan adi gürgen yumuşak yapılı verimli ve nemli toprakları tercih eder. Yana doğru genişleyen sığ kök sistemine sahiptir. Kesildiğinde yeniden sürgün verme özelliği vardır. Peyzaj çalışmalarında uygun budama yapılarak uzun boylu çit olarak kullanılır. Odunu ağır ve serttir bu yüzden alet yapımı ve bina inşaatı çalışmalarında kullanılır. Yavaş yanması ve çok ısı yayması dolayısıyla çok uygun bir yakacak odundur. Kuzey, doğu, orta ve güneybatı Avrupa'nın yanı sıra Batı Asya ve Kafkasya'da da bulunur. Türkiye'de Marmara, Karadeniz ve 'da doğal yayılış yapar. Muhammed bin Toğaç Muhammed bin Toğaç (ya da Muhammed bin Tuğc), (Arapça: محمد بن طغج الإخشيد, "Muḥammad b. Ṭuġǧ al-Iḫšīd" veya tam adı أبو بكر محمد بن طغج الإخشيد‎, "Abū Bakr Muḥammad b. Ṭuġǧ al-Iḫšīd") kendisi Fergana'dan gelmiş İhşidi (Farsça: إخشيديو‎, "Iḫšīdiyūn") hanedanı kurucusudur. 882 yılında Fergana'da doğmuş ve 946 yılında ölmüştür. 935 - 946 arasında kendi adınının son terimini verdiği hanedanlığı yönetmiştir. Semerkand'ın doğusunda Mug (Mōḡ) Dağı üzerindeki kalede bulunmuş olan Soğdca yazılmış bir belgede ""eḵšīd"" unvanından söz edilir ki, buda Soğdca alfabe ile "(ʾ)xšyδ" ve Mani alfabesi ile "(ʾ)xšy(y)δo" olarak yazılan, onaylanmış bir Soğd dilinde bir yönetici unvanıdır. Sonraları, Doğu Türkistan'da bulunmuş Soğdca yazılı metinlerde de Arapça-Farsça yazılım biçimi bu "eḵšīd" unvanı görülmüştür. 11. yüzyılda Kâşgarlı Mahmud, Özçent'te yerleşik, "اذكش, "Edhgiş"" ""Özçend’de yerleşmiş olan bir Türk oymağı.""'dan söz eder. Kendisinin Fergana'dan geldiği bilinen Muhammed bin Toğaç'ın kökeni büyük bir olasılıkla Özçend’de yerleşmiş olan bir Türk ""Edhgiş"" oymağındandır. İhşid Fergana'da prenslere verilen unvandır, içlerinden bir tanesi İbn Toghj dedesi Al-Mo'tasım altında görev almıştır. Diğerleri gibi, Bağdat'tan görevlendirilmiş Mısır'dan sorumlu bu subay bağımsız egemenlik kurmuş ve orada kendisi ve onun ardılları bir çeyrek yüzyıl hüküm sürmüştür. Birkaç mücadeleden sonra İbn Raik, İhşidiler ile uzlaşmak mümkün olmuş ve sonra o kuzeyde komutasını korumuştur. Madeni paralar üzerinde onun adı genellikle "Muḥammad al-Iḫšīd" olarak basılıdır. 946 yılında ölümünden sonra taht için küçük olan ardılları yerine hadım Kafur (946-968) bu görevi üstlenmiştir. Benetice Benetice Çek Cumhuriyeti'nin bir köyüdür (Okres Havlíčkův Brod/ Vysočina). Nüfusu 37 ("2007"). Köye yerleşim 1945 yılında başlamıştır. Benetice'de bir cam fabrikası bulunurdu. Ve buna bağlı olarak çevredeki bazı yerel alanlara "Na sušírnách" "Sklárenský rybník" isimleri verilmiştir. Benetice'de bir de dinlenme tesisi bulunur. Dinlenme tesisini bölgeye gelen Çek Cumhuriyeti grupları, Macaristan, Polonya ve Almanya'dan gelen genç insanlar kullanıyor. Ihlamur ağaçları Benetice'in güzel yeşil görüntüsünü oluşturur. Ayrıca "Lipnice" kalesi Benetice'den görülebilir. Baba Döndü Baba Döndü, Mark Winegardner'ın yazdığı polisiye romandır, 2004 yılında yayımlanmıştır. Bu roman Mario Puzo'nun yazdığı "Baba" romanının devamıdır ve orijinal yayım tarihi 1969 yılıdır. Roman kötü bir şekilde karşılandı. Dördüncü "Baba" filminin gizlice Paramount tarafından üretildiği hakkında söylentiler olmuştur. Bu söylentilerin yanlış olduğu kanıtlanmıştır; dördüncü film için herhangi bir plan yoktur. Upsilon Andromedae Upsilon Andromedae (υ Andromedae, υ And), Andromeda takımyıldızı bölgesinde yaklaşık olarak 44 ışık yılı uzaklıkta bulunan ikili yıldız sistemidir. Birincil bileşen Upsilon Andromeda A, F-tipi beyaz bir ana kol yıldızıdır ve Güneş'ten daha gençtir. İkincil bileşen olan Upsilon Andromeda B, bir kırmızı cücedir ve geniş bir yörüngede yerleşiktir. 2012 yılı itibarıyla, dört onaylanmış güneşdışı gezegenin birincil yıldızın çevresinde yörüngede olduğu bilinmektedir. Dördü de jüpiterle karşılaştırılabilir olan Jovian gezegenlerdir. Upsilon Andromedae, temel sıradaki bir yıldız çevresinde keşfedilen ilk çok-gezegenli gezegen sistemi ve bir çoklu yıldız sisteminde bilinen ilk çoklu gezegen sistemine sahiptir. Upsilon Andromedae A, NASA Karasal Gezegen Bulucu misyonunda ilk 100 hedef yıldız içinde 21. sıradadır, ama fon sınırlamaları sebebiyle süresiz olarak ertelenmiştir. Glen Selbo 'Glendon L. Selbo (29 Mart 1926, La Crosse, Wisconsin - 29 Mayıs 1995 Sun City West, Arizona, Amerika Birleşik Devletleri) Amerikalı basketbol oyuncusu. Wisconsin Üniversitesinde oynadıktan sonra NBA'nın ilk takımlarından Toronto Huskies tarafından 1947 BAA Seçmeleri'nde 1.tur 2.sıradan seçilmiştir. Gard-forvet mevkilerinde oynamıştır. 29 Mayıs 1995'de Arizona'da hayata gözlerini yummuştur. Andy Tonkovich Andrew Edward "Andy" Tonkovich (1 Kasım 1922 - 2 Eylül 2006), 1948 NBA Seçmelerinde Providence Steamrollers takımı tarafından 1.tur 1.sıradan seçilmiştir. Marshall Üniversitesi'ni bitiren Tonkovich, Providence Steamrollers takımıyla sadece 17 maça çıkmış ve 2,6 sayı ortalaması ile oynamıştır. 2 Eylül 2006 tarihinde hayatını kaybetmiştir. Karanlığın Boksörü Karanlığın Boksörü, William Lipz'in yazarlığını yaptığı, Lee Daniels'in yönetmenliğini yaptığı 2005 filmi. Akademi Ödülleri kazanan Cuba Gooding, Jr., Helen Mirren, ve Mo'Nique oynamaktadır. Film altı şehirde geçmektedir: New York, Los Angeles, Washington, Baltimore, Philadelphia, ve Richmond, Virginia. Gooding Jr. ve Dorff, bu film ile ikinci kez beraber çalıştılar. İlk kez 1993 filmi "Hüküm Gecesi"nde beraber çalışmışlardı. Madeira AdasÄ± Madeira Adası (Portekizce: "Ilha da Madeira", ), aynı adı taşayan takımadanın adalarından bir tanesidir. Kendisi Portekiz'e bağlı olan Madeira Özerk Bölgesi'ne aittir. Fas'ın batısında bulunarak Atlas Okyanusu'ndadır. Madeira Özerk Bölgesi'nin merkezi Funchal bu adada bulunmaktadır. 737 km'lik yüzölçümü ile takımadanın en büyük adasıdır. Ek olarak takımadanın en büyük nüfusuna sahiptir. Gürcistan Olayı Gürcistan Olayı (Rusça: Грузинское дело), Rus İmparatorluğu'nda gerçekleşen Ekim Devrimi ve Rus İç Savaşı'nın ardından 1922 yılında Gürcistan topraklarında sosyalizmin gerektirdiği sosyal ve siyasî değişikliklerin nasıl gerçekleştirileceğine dair Bolşevik önder kadro arasında çıkan siyasî anlaşmazlık ve bunu izleyen olayları kapsar. Gürcü topraklarının Kızılordu tarafından zorla Sovyet yönetimine dahil edilmesinden sonra yerel Gürcü önderler Filip Maharadze ve Polikarp Mdivani ile onların merkez yöneticileri konumundaki Josef Stalin ve Grigol Orconikidze arasında fikir ayrılıkları yaşanmıştır. Görüş ayrılığının kökenleri karmaşıktı. Gürcü Bolşevikler, Moskova’dan özerk olmak isterken, merkez yönetim Gürcü, Azeri ve Ermeni topraklarını bir araya alacak olan Transkafkasya Sovyet Federatif Sosyalist Cumhuriyeti'ni kurmak istemekteydiler. Gürcistan Olayı, aynı zamanda ölmek üzere olan Bolşevik lider Vladimir Lenin’in konuya dâhil olmasıyla karmaşık hale gelmiştir. Sonunda Stalin-Orconikidze hattı partide kabul görse de Lenin ile Stalinʼin arası açılacak, bu durum Lenin'in Vasiyeti ile son yazılarına yansıyacaktır. Gürcistan topraklarında Sovyet hâkimiyeti Kızılordu’nun Şubat-Mart 1921 dönemindeki askerî harekâtı sonucunda sağlanır. Bu askerî sefer esas olarak, o dönem Sovnarkom Milliyetler Halk Komiseri olan Josef Stalin ile Bolşevik Parti Transkafkasya Bölge Komitesi başkanı Grigol Orconikidze tarafından yürütülür. Kızılordunun bölgeye gelişinden önce Bolşevikler arasında Gürcistan başlığında nasıl hareket edilmesi gerektiğine dair anlaşmazlık vardı. Stalin ve Orconikidze Menşeviklerin hâkimiyetindeki bağımsız Gürcistan’ın derhâl Sovyetleştirilmesini savunurken, Leon Troçki Gürcistan içinde bir hazırlık döneminin ardından yapılacak ayaklanmayla burasının Sovyetler Birliği'ne dâhil edilmesini savunmaktaydı. Lenin ise Gürcistan’a yapılacak olası bir askerî müdahalenin uluslararası etkilerinden ve özellikle Mustafa Kemal önderliğinde kurulmakta olan Türkiye’nin tepkisinden çekinir. Sonunda parti tarafından onay verilen harekât 13 Şubat 1921 günü başlar. Gürcü topraklarında Sovyet yönetimine karşı var olan muhalefetten haberdar olduğu için süren askeri harekât ile ilgili güvenilir bilgi alamamaktan şikayet eder. Ayrıca sovyet karşıtı Gürcü aydınlarıyla köylülüğünün kazanılmasına çalışılmasını salık verir. Ancak iç savaş koşulları bu politikanın uygulanmasını engelleyecektir. Gürcü topraklarındaki uygulanması istenen Menşeviklerle uzlaşma girişimleri özellikle Stalin tarafından uygulanan uzlaşmaz siyaset nedeniyle gerçekleşmeyecektir. Sonunda Menşeviklere uzlaşılmasını isteyen orta yolcularla, doğrudan ülkenin sovyet egemenliğine geçirilmesini savunanlar arasında gerilim başlar. Tartışmalar sürerken Stalin aldığı kararla Gürcistan’daki tüm yerel işçi örgütlerinin ve sendikaların Bolşevik parti örgütüne bağlanmasını sağlar. Ayrıca Gürcüler arasındaki Moskova’ya bağlanmamak ve bir tür özerklik isteğinin bastırılması için 1921 yılı Temmuz ayında Tiflis’e geçer. Stalin yerel işçilerle yapılan toplantıda yerel milliyetçiliğe karşı konuşunca eleştirilecektir. Stalin izleyen günlerde milliyetçilik akımının tasifye edilmesi için parti lideri Maharadze’yi görevden alarak yerine Budu Mdivani’yi geçirir. Çeka içindeki Makharadze yanlıları da tasfiye edilir. Bunların yerine atananlar arasında geleceğin ünlü Bolşevik lideri Lavrentiy Beria da bulunur. Ne var ki, bir yıl bile geçmeden Stalin Mdivani ile sorunlar yaşamaya başlar. Konu Gürcistan’ın Sovyetler Birliği içindeki konumudur. Stalin ve Orconikidze tarafından önerilen ve Azerbaycan, Ermenistan ve Gürcistan’ın birleşmesinden kurulan Transkafkasya Cumhuriyeti tepki çeker. Gürcü komünistler Gürcistan’ın ayrı bir cumhuriyet olmasında ısrarcıdır. Stalin bu eğilimi ulusal sapma olarak adlandırırken, Gürcüler de Stalin’in politikalarını Büyük Rus milliyetçiliği olarak tanımlarlar. Bolşevik Parti yönetimi ve Lenin bölgenin birliğe ekonomik ve siyasi olarak bütünleşmesi için Transkafkasya modelini benimser. Ancak iki grup arasında yaşanan gerilim 1922 yılı Kasım ayında Orconikidze’nin de karıştığı bir kavgaya evrilince Lenin olaya dahil olur. Lenin bölgeden gelen şikâyetleri inceler ve tüm eleştirisini Orconikidze’ye yöneltir. 1922 yılı Kasım ayında Çeka lideri Feliks Dzerjinski’yi bölgeye araştırma yapması için gönderir. Stalin ve uygulamalarını doğru bulan Dzerjinski durumun ciddi olmadığı yönünde bir rapor hazırlar. Ancak Lenin benzer sorunların diğer Sovyet cumhuriyetlerinde patlak vermesinden çekindiği için endişelidir. 1922 yılı Aralık ayında Lenin, artık Stalin ve Orconikidze’yi Büyük Rus milliyetçiliğinden dolayı eleştirmeye başlamıştır. Ancak Lenin’in sağlık durumu şiddetle bozulacak ve partinin kararı gereği Gürcistan plânlanan şekilde Transkafkasya cumhuriyeti içinde yer alacaktır. 25 Ocak 1923 tarihli Politbüro kararı gereğince ise Mdivani tasfiye edilecektir. Çeşitli sebeplerden dolayı 5 Mart 1923 günü Stalin ile tüm ilişkilerini kesen Lenin yaklaşan parti kongresinde Stalin’in parti genel sekreterliği görevinden alınmasını planlayıp konuyu vasiyetinde dile getirse de 9 Mart günü geçirdiği beyin kanaması yüzünden bilincini kaybedecek ve yatağa bağlı kalacak, 1924 yılı Ocak ayında da hayata veda edecektir. Troçki Gürcistan Olayı ile ilgili olarak Stalin ile yüzleşmek istemeyecek ve 1923 yılı Nisan ayında yapılan 12. Kongrede Gürcistan ve Ukrayna milliyetçiliği mahkûm edilecektir. Olay yüzünden geri plana atılan Orconikidze, partide Stalin’in yükselmesiyle beraber yeniden yönetime girecektir. Tasfiye edilen Gürcü komünistler ise 1930’lu yıllardaki Büyük Temizlik dönemine kadar varlıklarını sürdürecek, bu dönemde tasfiye edileceklerdir. Myer Skoog Myer "Whitey" Skoog (2 Kasım, 1926) Eski Amerikalı NBA basketbolcusu. Minnesota'da doğan ve Minnesota Üniversitesini bitiren Skoog son senesi'nde All-Amerika olmuş, 1951 NBA Seçmeleri'nde Minneapolis Lakers tarafından seçilmiştir. Lakers ile 3 yıl ard ada şampiyonluk yaşayan Myer Skoog; 6 yıllık basketbol kariyerini 8,7 sayı 3,3 asist ve 3,1 ribaund ortalamalarıyla geçirmiştir. Son senesinde sakatlığı sebebiyle 30 yaşında basketbol kariyerini sonlandırmıştır. Desertas AdalarÄ± Desertas Adaları (Portekizce: "Ilhas Desertas", , "Issız Adalar"), Portekiz'in Atlas Okyanusu'nda bulunan Madeira Özerk Bölgesi'ne ait olan bir takımadadır. Madeira Adası'nın güneydoğusunda bulunur. Toplam üç tane uzun, ince ada içermektedir. Madeira Adası'na çok yakın bir mesafede bulunmalarına rağmen Desertas Adaları'nın çevresi çok değişiktir, ve adalardaki temiz su kaynağının yokluğu nedeniyle tarihî sömürgeleştirme denemeleri hepsi başarısızlığa uğramıştır, ve günümüzde bile Desertas Adaları'nın daimî nüfusu yoktur. Desertas Adaları'nın toplam yüzölçümü 14 km'dir. Tom Thacker Thomas Porter (Tom) Thacker (born 2 Kasım 1939, in Covington, Kentucky) Eski Amerikalı NBA oyuncusu.Cincinnati Üniversitesiyle 2 yıl üst üste şampiyonluk yaşamasından sonra 1963 NBA Seçmeleri'nde Cincinnati Royals tarafından seçilmiştir.1963-1966 yıllar arasında Cincinnati Royals 1967-68 sezonunda Boston Celtics'te oynamıştır.NBA kariyerinden sonra o zamanlar ABA liginde yer alan Indiana Pacers takımında 3 yıl oynadı.1968 yılında Boston Celtics ile şampiyonluk elde etti. Cliff Meely Cliff Meely (10 Temmuz 1947 - 29 Mayıs 2013), Amerikalı eski basketbol oyuncusu.Colorado Üniversitesini bitirdikten sonra 1971 NBA Seçmeleri'nde Houston Rockets tarafından 1.tur 7.sıradan seçilmiştir.4,5 yıl Rockets ve son senesin de Los Angeles Lakers formasını giyen Meely;28 yaşında basketbolu bırakmıştır.Rakamsal olarak kariyerinin en iyi sezonu çaylak sezonu olan Meely, ilk yılında 9,9 sayı 6,6 ribaund ortalaması ile oynamıştır. Selvagens AdalarÄ± Selvagens Adaları (Portekizce: "Ilhas Selvagens", "Yabani Adalar"), Portekiz'in Atlas Okyanusu'nda bulunan Madeira Özerk Bölgesi'ne ait olan bir takımadadır. Kuzeyinde 280 km mesafede Madeira Adası, güneyinde 165 km mesafede İspanya'ya ait olan Kanarya Adaları bulunmaktadır. Selvagens takımadası toplam üç tane ada ve on iki tane adacık ve kaya içermektedir. Selvagens Adaları'nın toplam yüzölçümü 4 km Herhangi bir daimî nüfusu yoktur. Godzilla (film, 1998) Godzilla, 1998 yılında vizyona girmiş ABD yapımı bir bilimkurgu filmidir. 1954 yılında vizyona girmiş bir Japon filmi olan "Godzilla"nın yeniden yapılmış versiyonudur. Ancak yeni senaryoda orijinaline sadık kalınmamıştır. Kurtuluş Günü ve 2012 filmlerinin de yönetmeni olan Roland Emmerich bu filmi hem yönetmiştir, hem de senaryosunun oluşturulması çalışmalarına katkıda bulunmuştur. TriStar Pictures tarafından yayınlanan film 20 Mayıs 1998 tarihinde ABD’de, 18 Eylül 1998 tarihinde Türkiye’de vizyona girmiştir. KOSGEB Küçük ve Orta Ölçekli İşletmeleri Geliştirme ve Destekleme İdaresi Başkanlığı (KOSGEB), Türkiye'deki küçük ve orta ölçekli işletmelerin ekonomideki rolünü ve etkinliğini artırmak, rekabet güçlerini artırmak ve sanayide entegrasyonu ekonomik gelişmelere uygun biçimde gerçekleştirmek amacıyla kurulmuş kamu kurumudur. Sanayi ve Teknoloji Bakanlığının ilgili kuruluşu olan KOSGEB, 20 Nisan 1990 tarihli ve 3624 sayılı yasayla kuruldu. Merkezi Ankara'da olan KOSGEB, tüzel kişiliği haiz özel bütçeli bir kuruluştur. Kurulduğu tarihten Mayıs 2009'a kadar sadece imalat ve üretim sektörlerine destek sağlayan KOSGEB, 5 Mayıs 2009 tarih ve 27219 sayılı Resmi Gazete'de yayımlanarak yürürlüğe giren 5891 sayılı Kanunla birlikte hizmet ve ticaret sektörlerini de kapsamı alanına almıştır. 1. Girişimcilik Destekleri · Girişimciliği Geliştirme Destek Programı 2. AR-GE, Teknolojik Üretim ve Yerlileştirme Destekleri · Ar-Ge ve İnovasyon Destek Programı · Endüstriyel Uygulama Destek Programı · KOBİTEKNOYATIRIM – KOBİ Teknolojik Ürün Yatırım Destek Programı · Stratejik Ürün Destek Programı 3. İşletme Geliştirme, Büyüme ve Uluslararasılaşma Destekleri · İşletme Geliştirme Destek Programı · KOBİGEL – KOBİ Gelişim Destek Programı · İş Birliği Destek Programı · Uluslararası Kuluçka Merkezi ve Hızlandırıcı Destek Programı · Yurt Dışı Pazar Destek Programı 4. KOBİ Finansman Destekleri · KOBİ Finansman Destek Programı · Gelişen İşletmeler Pazarı KOBİ Destek Programı 5. KOSGEB Laboratuvar Hizmetleri 6. İŞGEM/TEKMER Programı Tom Henderson Thomas Edward "Tom" Henderson (d. 26 Ocak 1952; Newberry, Güney Karolina), Amerikalı eski basketbol oyuncusu. NBA kariyerinden önce Hawaii Üniversitesinde oynamıştır. 1974 NBA Seçmelerinde Atlanta Hawks tarafından 1. tur 7. sıradan seçilmiştir. 9 yıllık NBA kariyerinde Atlanta Hawks, Washington Bullets ve Houston Rockets formalarını giymiştir. 1978 yılında Washington Bullets ile NBA şampiyonluğu yaşamıştır. Gliese 876 b Gliese 876 b, kırmızı cüce yıldız Gliese 876 çevresinde yörüngede dönen bir güneşdışı gezegendir ve bir turunu 61 günde tamamlar. Haziran 1998 de keşfedildiğinde, Gliese 876 b kırmızı bir cüce yıldızın çevresinde keşfedilen ilk gezegendi. Gliese 876 b iki ayrı ekip tarafından ayrı ayrı keşfedildi, birinin öncüsü Geoffrey Marcy diğeri Xavier Delfossedir. Bilinen diğer güneşdışı gezegenler gibi gezegensel çekimin sonucu olan dikey hızdaki değişimlerin tespiti yoluyla keşfedildi. Gliese 876 b iç gezegen Gliese 876 c ve dış gezegen Gliese 876 e ile 1:2:4 Laplace rezonansı içindedir. Gliese 876 e'nin bir tur döndüğü zamanda, Gliese 876 b; iki ve Gliese 876 c; dört tur yapar. Gezegenin yörüngesinin bizim güneş sistemimizdeki gezegenlerinkine benzer şekilde düşük bir dışmerkezliliği vardır. Egnatia Yolu Egnatya Yolu ya da Via Egnatia () MÖ 2. yüzyılda Roma Cumhuriyeti tarafından inşa edilen yoldur. Roma'nın İlirya, Makedonya ve Trakya bölgelerinden geçer. Yolun geçtiği bölgeler günümüz dünyasında Arnavutluk, Makedonya, Yunanistan ve Türkiye topraklarındadır. Adriyatik kıyısındaki Dyrrachium'dan (bugünkü Dıraç) başlayan, Genusus nehri (İşkomi) boyunca zorlu bir rotayı takip eden yol Candaviae (Jablanica) dağlarını aşarak Ohri Gölü civarındaki yüksek yörelere varır. Ardından güneye döner, çeşitli yüksek dağ geçitlerini takip ederek Selanik'te Ege Denizi'nin kuzey kıyısına varır. Buradan Trakya boyunca Bizantion'a (sonradan Konstantinopolis, şimdi İstanbul) gider. Yaklaşık 1,120 kilometrelik (696 mil / 746 Roma mili) mesafeyi kaplar. Diğer ana Roma yolları gibi yaklaşık altı metre (19.6 ft) genişliğindedir, geniş çok kenarlı taşlar veya katı kum katmanıyla kaplanmıştır. Yolun yapımını konu alan ana yazılı kaynaklar Strabon'un Coğrafya'sı ve Hebrus (Meriç) nehrinde Trakya ve Makedonya sınırını ve yolun 860 kilometrelik kısmını belirten birtakım mil taşlarıdır. Mil taşlarındaki iki dilli yazıtlar, Makedonya prokonsülü Gnaeus Egnatius'un yapımını düzenlediğini kaydeder ancak tam tarih belirsizdir ve büyük olasılıkla adını inşacısından almıştır. Polibios ve Cicero'nun açıkladığı gibi önceleri İlirya'dan Bizantion'a giden eski bir askeri yolun, Romalılar tarafından geliştirilmesi ve/veya üzerine inşa edilmesiyle yapılmış olabilir. Egnatya Yolu, Adriyatik Denizi'nden İstanbul Boğazı'na uzanan Roma kolonilerini birbirine bağlamak amacıyla inşa edilmiştir. Egnatya ve Appian yollarının sonu, Adriyatik Denizi'nin doğu ve batı kıyılarında neredeyse birbirlerine karşıt bir konumdadır. Yol, güney Balkanlar kolonilerine doğrudan Roma'ya erişim sağlıyordu. Ayrıca, İlirya'yı daha kuzey bir rotadan geçen yolun Augustus tarafından açılışına dek bu yol doğu Akdeniz'deki imparatorluğunun Roma ile ana bağlantısıydı. Birçok kez tamir görmüş ve uzatılmıştır ancak Roma'nın iç savaşları nedeniyle uzun dönemler boyunca bakımsız kalmıştır. Yol, ikinci misyonerlik yolculuğu sırasında Filippi'den Selanik'e giderken Pavlus tarafından kullanılmıştır (Elçilerin İşleri 16-17). Ayrıca Roma tarihinde birçok kilit anlarda önemli bir rol oynamıştır: Büyük Roma iç savaşı sırasında Jül Sezar'ın ve Pompey'in askerleri Egnatya Yolu boyunca ilerlemiştir; Kurtarıcıların iç savaşında Marcus Antonius ve Octavian, Cassius ve Brutus'ü Filippi Muharebesindeki vahim karşılaşmalarına dek Egnatya Yolu boyunca takip etmiştir. Günümüze ulaşan mil taşları, imparator Trajan'ın Arşaklılara karşı 113'teki seferi öncesi yolun kapsamlı biçimde bakıma aldığını kaydeder. Yine de, MS 5. yüzyıldan sonra bölgedeki şiddetli istikrarsızlığın sonucu olarak yolun büyük bölümü kullanım dışı kalmıştır. Bir 5. yüzyıl tarihçisi Egnatya Yolu'nun batı bölümlerinin yolcuların zorlukla geçebileceği kadar kötü bir durumda olduğunu belirtmiştir. Sonraki yıllarda yol, Bizans İmparatorluğu'nun ana yolu olarak yeniden canlandırılmıştır. Prokopius'un aktardığına göre yol Bizans imparatoru I. Justinianus tarafından 6. yüzyılda onarılmıştır, buna rağmen harap durumdaki yol fiilen ıslak havalarda kullanım dışı kalmaktaydı. Batı Avrupa ile gerçekleştirilen karayolu ticaretinin neredeyse tümü Egnatya Yolu'nu takip etmekteydi. Haçlı Seferleri sırasında kara yoluyla doğuya yapılan yolculuklar Anadolu'ya geçmeden önce İstanbul'a değin bu yolu takip etmiştir. Dördüncü Haçlı Seferinin sonunda yolun denetimi, Bizans ardılları olan İznik İmparatorluğu ve Epir Despotluğu için olduğu gibi Latin İmparatorluğu için de hayati önem taşımaktaydı. Osmanlı Türklerinin ilk Avrupa fetihleri sırasındaki Sol Kol'u da Egnatya Yolu'nu takip etmekteydi. Günümüzün çağdaş otoyolu olan Egnatia Odos, Meriç nehri kenarındaki Türk sınırı ve Selanik arasında Egnatya Yolu'na paralel bir yol izler. Antik öncülüne imada bulunma amacıyla adı Yunancada "Egnatya Yolu" demektir. Batıdan doğuya doğru sıralanmıştır. Greg Ballard Gregory (Greg) Ballard (d. 29 Ocak 1955, Los Angeles, Kaliforniya). AmerikalÄ± eski NBA oyuncusu. Kolej kariyerini Oregon Üniversitesinde tamamlamıştır. 1977 NBA Seçmeleri'nde Washington Bullets tarafından 1. tur, 4. sıra da seçilmiştir. 2,01 cm boyunda ve forvet mevkinde oynamıştır. 8 yıl Washington Bullets'da oynamış ve 1978 yılında NBA şampiyonuluğunu elde etmiştir. Ardından 2 sene Golden State Warriors da forma giymiş ve daha sonra Seattle SuperSonics takımında sadece 2 maç oynamış bununla birlikte aktif spor yaşamını sonlandırmıştır. Toplamda 802 maçta yer alan Ballard; 12,4 sayı 6,1 ribaund ve 2,2 asist ortalamalarıyla oynamıştır. Michael Brooks Michael Anthony "Mike" Brooks (17 Ağustos 1958 Philadelphia, Pennsylvania) Amerikalı eski NBA basketbolcusu.201 cm boyunda forvet mevkinde oynamıştır.La Salle Üniversitesinde kolej kariyerini tamamlamıştır.1980 NBA Seçmeleri'nde 1.tur 9.sıradan San Diego Clippers tarafından seçilmiştir.6 yıllık NBA kariyerinin 4 senesini draftta kendisini seçtiği takımı San Diego Clippers da geçirmiş,son iki yılını Indiana Pacers ve Denver Nuggets takımlarında forma giymiştir. 6 yılda 319 maç oynamış.12,8 sayı , 6,3 ribaund ve 2,6 asist ortalamalarıyla oynamıştır. Bill Garnett William (Bill) Patrick Garnett (22 Nisan 1960 Kansas City, Missouri), AmerikalÄ± eski basketbolcu. NBA kariyeri 4 yıl sürmüştür. 2 yıl Dallas Mavericks, son iki yılında Indiana Pacers'da forma giymiştir. 206 cm boyunda ve forvet mevkinde oynamıştır. Wyoming Üniversitesi'ni bitirdikten sonra 1982 NBA Seçmeleri'ne katılarak 1.tur, 4.sırada Dallas Mavericks tarafından seçilmiştir. 4 yılda 300 maça çıkan Garnett; 5,5 sayı 4,3 ribaund ortalaması ile oynamıştır. Lukullus'un Sorgulanması Lucullus'un Sorgulanması (Almanca: "Das Verhör des Lukullus"), Alman dramatist Bertolt Brecht tarafından yazılan kısa didaktik bir radyo oyunudur. İçinde, büyük Roma generali Lukullus öldükten sonra yeraltında yargılanmadan önce, Hades'e mi yoksa cennet bahçelerine mi gideceğine karar verilmeden önce belirir. Juri, alt tabakadandır, Lukullus'un katafalkındaki şahitleri çağırmasına izin verir, Asya'dan getirttiği kiraz ağacı dışında her şey onun karşısındadır bir de iyi bir yemek pişirme ile ilgili deneyimi vardır, oyunun sonunda hiçliğe mahkûm edilir. Önce opera olarak düşünülmüşse de, metin Paul Dessau tarafından müziklendirilmiştir. komünist otoriteler onu yasaklamışlar, Brecht'in sahneleri yeniden incelemesine ve başlığını Lukullus'un Mahkûmiyeti olarak değiştirmesine sebep olmuşlardır. NGC 4394 NGC 4394 Berenis'in Saçı takımyıldızı yönünde yaklaşık olarak 47 milyon ışık yılı uzaklıkta bulunan bir çubuklu sarmal gökada. Wilhelm Herschel tarafından 11 Nisan 1785 tarihinde keşfedilmiştir. Gökada, Başak kümesi'nin üyesidir. NGC 4394, yakınında bulunan M85 ile etkileşim halindedir ve 8 yay-dakika mesafede yer almaktadır. Küçük ve parlak bir etkin çekirdeğe sahiptir. NGC 4396 NGC 4396 Berenis'in Saçı takımyıldızı yönünde yaklaşık olarak 9 milyon ışık yılı uzaklıkta bulunan bir sarmal gökada. Heinrich Louis d’Arrest tarafından 20 Nisan 1865 tarihinde keşfedilmiştir. Gökada, Başak kümesi üyesidir. Alev Adam Alev Adam veya gerçek ismiyle Jonathan "Johnny" Lowell Spencer Storm veya kısaltılmış ismi ile Johnny Storm Marvel Comics şirketinin yarattığı çizgi roman karakterlerinden birisi olup Marvel Comics’in oluşturduğu evrendeki süper kahramanlardan birisidir. Fantastik Dörtlü grubunun elemanlarından birisi olup ilk kez bu çizgi romanın ilk sayısı olan Kasım 1961 basımında yer almıştır. Diğer Fantastik Dörtlü elemanlarında olduğu gibi Alev Adam da uzay gemisinde iken maruz kaldığı kozmik ışınlar sayesinde elde etmiştir. Bu sayede, tüm vücudunun alev almasını sağlamak, uçmak ve kendine zarar vermeden ateşi absore etme yeteneğini kazanmıştır. Sadece Flame on yani alevlen kelimesini söylediğinde yanabilir. Grubun en genç elemanı olduğu için diğerlerine göre daha aceleci ve tezcanlıdır. Kendisi ile aynı yaşlarda olan Örümcek Adam ile de arkadaştır. 2005 yılında vizyona giren Fantastik Dörtlü ve devamı olan 2007 tarihli filmlerinde Alev Adam karakterini Chris Evans oynamıştır. NGC 4402 NGC 4402 Başak takımyıldızı yönünde yaklaşık olarak 50 milyon ışık yılı uzaklıkta bulunan bir sarmal gökada. Arthur Auwers tarafından 5 Mart 1862 tarihinde keşfedilmiştir. Gökada, Başak kümesi üyesidir. Göz alıcı görsel kanıtlar gökada kümesinin merkezindeki şiddetli karşılaşma sonrasında, NGC 4402'nin yıldız oluşum malzemelerinin dışarıya doğru fırlatılıp atıldığını göstermektedir. Yapılan son gözlemler, devam eden bir etkileşimin kanıtlarını da göstermektedir ve Denver'da Amerikan Astronomi Derneği'nin 204. toplantısında bu kanıtlar sunulmuştur. 28 Mart 1976'da Miklós Lovas tip Ib süpernova SN 1976B'yi keşfetmiştir. Nicobar atmacası Nicobar atmacası ("Accipiter butleri"), atmacagiller (Accipitridae) familyasından yırtıcı bir kuş türü. Doğal habitatları subtropikal veya tropikal nemli ova ormanlarıdır. Habitat kaybı tehdidi altındadır. Kuşaklı atmaca Kuşaklı atnaca ("Accipiter cirrocephalus"), atmacagiller (Accipitridae) familyasından Avustralya, Yeni Gine ve yakınlarındaki küçük adalarda bulunan küçük yırtıcı bir kuştur. Ormanlarda bulunur. Küçük kuşlarla ve böceklerle beslenir. Melierax Melierax Accipitridae familyasından yırtıcı kuş cinsidir. Şu türleri içerir: Tura HavalimanÄ± Tura Havalimanı (ICAO:UNIT) Rusya'nın Tura kentine 13 km. uzaklıktadır. 17/35 doğrultusunda bir tane pisti bulunmaktadır. Pistin uzunluğu 1,400 metredir. Pistin yüzeyi betondur. Rho Nyagan HavalimanÄ± Nyagan Havalimanı (Rusça:Аэропорт Нягань) (ICAO:NYA, ICAO:USHN) Rusya'nın Nyagan kentinin 12 km. doğusundadır. 1993 yılında açılmıştır. 16/34 doğrultusunda bir pisti bulunmaktadır. Pistin uzunluğu 2,532 metredir. Pistin yüzeyi betondur. Turgut EÄŸilmez Turgut Eğilmez, Türk bürokrat. 1946 - 1948 yılları arasında Bozova, 1948-1951 yılları arasında Erfelek kaymakamlığı, 1955 yılında Elazığ, 1955-1957 yılları arasında Tunceli, 1957-1958 yılları arasında Kırşehir, 1958-1959 yılları arasında Zonguldak, 1959-1960 yılları arasında Mersin valilikleri, 1960-1962 yılları arasında Mahalli İdareler Genel Müdürlüğü, 1962-1964 yılları arasında Çankırı, 1964-1967 yılları arasında Tokat, 1967-1971 yılları arasında Aydın, 1975-1976 yılları arasında Kocaeli ve 1976-1977 yılları arasında İzmir valilikleri yapmıştır. Çankırı valiliği sırasında aynı zamanda belediye başkanlığına vekalet etmiştir. İzmir valiliği sırasında 19 Eylül 1977 tarihinde istifa ederek emekli olmuştur. Arkadaşım Bir Maymun bölümleri listesi Bu liste Cartoon Network orijinal serisi Arkadaşım Bir Maymun'un bölümlerini taşımaktadır. Sezon 4, henüz Cartoon Network (Türkiye)'ye gelmemiştir. ! width= |# ||width=|Bölümün Adı ||width=| Orijinal Gösterim (ABD) ! width= |# ||width=|Bölümün Adı ||width=| Orijinal Gösterim (ABD) Cooper atmacası Cooper atmacası ("Accipiter cooperii") Accipitridae ailesinden orta boylu yırtıcı bir kuştur. Droid Kontrol Gemisi Ayrılıkçılar'ın en etkili ve en önemli gemisi budur. Bu gemi adından anlaşılacağı gibi tüm ayrılıkçı droidlerini kontrol eder.Eğer tüm droidler,bu gemi tarafından kontrol edilmesse tüm droidler kapanmış hale gelir.Bu gemiler,450 droid tarafından idare edilir.Federasyon Savaş Gemisi'yle aralarında benzerlikler vardır. Yaklaşık 3000 metre boyundaki bu gemi yassı bir daire şeklindedir.Kıç tarafında dev 5-6 motor,önünde bir kenetlenme kıskacı ve ortasında gemiden ayrılabilen bir küre vardır. Bu gemi Star Wars'ın 1. bölümünde bu gemiye Daultay Dofine kaptanlık etmiştir.Bu gemi Naboo Yıldız Savaşçıları'nın ana hedefi olmuştur. Thunder in The Sky Thunder in the Sky Manowar adlı heavy metal grubunun 2009 tarihli albümüdür. Albüm çıkan single parçaların birleştirilmesiyle oluşturulmuştur. Albümde yer alan şarkılardan "Father" (Baba) tam 16 farklı dilde söylenmiştir. Bunlardan biri de Türkçedir. John Julius Norwich John Julius Cooper veya John Julius Norwich (d. 15 Eylül 1929- ö. 1 Haziran 2018), İngiliz kökenli tarihçi, seyahat yazarı ve televizyoncu. John Julius Norwich politikacı ve diplomat olan Duff Cooper ve Lady Diana Cooper’ın tek oğlu olarak 15 Eylül 1929 tarihinde dünyaya geldi. Eğitimini Kanada’nın Toronto şehrinde yer alan Upper Canada College’da aldı. Daha sonra Eton College’de eğitimine devam etti ve en son olarak Strazburg Üniversitesi’nde eğitimini tamamladı. Daha sonra Kraliyet Donanması’nda askerliğini yaptıktan sonra New College, Oxford’da Fransızca ve Rusça dillerinde eğitim gördü. II. Dünya Savaşı ve sonrasından diplomasi alanında çalıştıktan sona 1964 yılından itibaren yazarlık yapmak için mesleğini bıraktı. Yazdığı birçok kitaba ek olarak şu dergilere düzenli olarak katkıda bulundu: "Great Architecture of the World", "The Italian World", "The New Shell Guides to Great Britain", "The Oxford Illustrated Encyclopaedia of Art", "Duff Cooper Diaries" ve "Cornucopia (Magazine)". Terminus Terminus "(Latince’de daha ender kullanılan hâliyle Terminus technikus veya çoğul hâliyle Termini, Termini Techniki, Terme)" sözcüğünün anlamı, belirginleştirilmiş veya kendi alanında netleştirilmiş bir kavramın artık konuşma boyutunda uzmanca kullanılmasından kaynaklanır. Orada artık spesifik tanımlamasına kavuşur. Terminus, aynı zamanda anlam itibarıyla günlük genel konuşmanın sınırlarını zorlar. Çünkü onun geldiği içerik, bilginin ve o uzmanlık alanının öncelikle ilk türediği kavram olarak tanınmasına sürekli olarak sağlama yaptırır. Ve sürekliliği önceki çıktısındaki uzmanlaşmayı yad eder. Yoksa anlamın daha sonraki uzlaşması eksilecektir. Tanımlamanın ilk anahtar sözcüğü olmak ve anlamın kaldığı yerdeki devam onunla vardır. İçeriğinde tamamen kendisiyle olan anlamın yükünü taşır. Ve buradan başka bir yere aktarılamaz. Ancak benzeştirilebilir olanıyladır çünkü. Karşılaştırmalı örnekleme yapmak zorunda olursak, tanımlaması "uzmanlık dili"dir ki, orada özel bir anlam taşır. Öyle ki, Terminus kendine uygun düşen kavramın formundan ve onun sadece bu anlaşılması gereken uzmanlaşmış anlam boyutundan çıkar ve daha çok anlamlar yüklenen kavramını bize sunar. Her uzmanlık gerektiren "Termini (Terminus)" bize terimbilimin mitolojisini sunar. Bunun da öğretisini inceleyen bilim dalı "Terimbilim Öğretisi - Terminoloji -" dir. Ki terimbilim olanında Terminus (mitoloji) bizi Roma’ya götürür; o ki, Roma mitolojisi tanrı ve taşların sınırındadır, kendiyle özdeşleşirken. Geçerli olan ve sonradan kabul gören kullanım latinceden olma „kesinleştirilmiş sınır, nokta“ anlamındadır. Ve ilk ortaya çıktığı kullanım formu 17. yüzyıla kadar uzanır. Sınırları belli olan kesinleştirilmiş kavramsal anlamı 18. yüzyıldan sonra gelişim göstermiştir. Günümüzde Terminus, uzmanlık dili, birbirine ait olan veya birbirleriyle kavram olarak ilişkileri bulunan kavramların aynı zamanda bir element olarak semiyotiklerinde „Terimbilim“e zaten ait olduklarını inkâr edemez hâliyledir. Ve Terminus, Terimbilimin sebebi, onun düşünce hâlidir. Norval White Norval Crawford White (d. 12 Haziran 1926 – ö. 26 Aralık 2009) Amerikalı mimar, mimarlık alanında uzmanlaşmış tarihçi ve profesör. Mimarlık kariyeri boyunca ABD’nin birçok bölgesinde tasarımları uygulanmışsa da daha çok yazdığı eserleri ile özellikle Elliot Willensky ile birlikte hazırladıkları "AIA Guide to New York City" (Türkçesi: "New York City için AIA Rehberi") tanınmaktadır. Norval White, New York mimarlığı alanında bugüne kadar gelmiş en önemli figürlerden birisi olarak kabul edilmektedir. Elliot Willensky Elliot A. Willensky (d. 1943 – ö. 29 Mart 2010) Amerikalı bir besteci, şarkı sözü yazarı ve müzik prodüktörüdür. New Jersey eyaletinin Bayonne şehrinden doğan Elliot Willensky’nin; en tanımış şarkı sözleri arasında Michael Jackson’un ilk solo hit şarkısı olan Got to Be There ile Jermaine Jackson ve Whitney Houston düet şarkısı "If You Say My Eyes Are Beautiful" da yer almaktadır. Off-Broadway müzikallerinden birisi olan "Abby's Song" adlı şarkıyı 1999 yılında bestelemiş ; ayrıca CBS televizyon kanalındaki Tony Orlando and Dawn TV şovunda müzik koordinatorü olarak görev almıştır. Sadettin Demirayak Sadettin Demirayak (d. 1932, Atça, Sultanhisar, Aydın - ö. 18 Aralık 2012, Aydın), Türk hukukçu, siyasetçi. Aydın'ın Atça beldesinde dünyaya geldi. Aydın Lisesi'ni ve Ankara Üniversitesi Hukuk Fakültesi'ni bitirdi. Gülnar Hakimliği; Burdur, Söke Savcılığı yaptı. Söke Savcısı'yken Bafa Gölü olayları nedeniyle Bayramiç Savcılığı'na gönderildi. 1977 Türkiye senato seçimleri'nde Cumhuriyet Halk Partisi'nden Aydın Cumhuriyet Senatörü seçildi.1980'de Cumhuriyet Senatosu kapatılınca Trabzon Cumhuriyet Savcılığı'na atandı. 1982'de emekli oldu. Kuva-yı Milliye'nin Aydın'da Doğuşu adlı bir kitabı bulunmaktadır. 18 Aralık 2012 tarihinde kalp krizi sonucu vefat etmiştir. Calyon Binası Calyon Binası (İngilizce: Calyon Building veya eski isimleriyle J.C. Penney Building veya Crédit Lyonnais Building) New York'ta yer alan ve 186 metre yükseklikteki bir gökdelendir. 1301 Avenue of Americas adresinde yer alan bu gökdelen 1964 yılında tamamlanmıştır ve 45 katlıdır. Shreve, Lamb & Harmon Associates adlı mimarlık firması tarafından tasarlanmış olan bina halen New York City’nin en yüksek 79. yapısıdır. Pricewaterhouse Coopers firması şu andaki adresleri olan 300 Madison Avenue adresine taşınmadan önce genel merkezleri bu gökdelende idi. Bina Uris Brothers tarafından inşa edilmiştir. Amerika Birleşik Devletleri’nin en yüksek yapıları listesi Kırsıçanımsıgiller Kırsıçanımsıgiller (), yaklaşık tavşan büyüklüğünde hayvanlardan oluşan bir memeli familyası. Birbirinden çok farklı vücut yapısına sahip hayvanlardan oluşan Afrotheria üst takımına ait Hyracoidea takımının tek familyasıdır. Bazı sınıflandırmalarda yaşayan en yakın akrabaları filler (Proboscidea) ve deniz inekleri (Sirenia) ile Paenungulata (eski ad: Uranotheria) adı altında toplanırlar. Günümüzde yaşayan kırsıçanımsı türleri gayet küçük boy memelilerdir. 30 ila 60 cm uzunluğa ve en fazla 3,5 kg ağırlığa ulaşırlar. Kuyruk neredeyse görünmüyecek kadar kısa, en fazla 3 cm uzunluğunda olur. Kaslı, kuvvetli ve uzunumsu bir vücut yapısı, ancak kısa boyunları olur. Türden türe renkleri açık ile koyu kahverengi arası değişir. Çene, kulaklar ve bacaklar kısadır. Ön ayaklarında bulunan dört parmağın uçları toynaklaşmıştır. Arka ayaklarda üç parmak olur. Orta parmağın bükük bir tırnak varken diğer ikisi toynak halini almıştır. Ama kırsıçanımsılar bu toynakların üzerinde değil çıplak tabanları üstünde yürür. Ayaklarından çıkan bir sekret tabanları daima nemli tutar. Bunun sayesinde tabanlarını içeri doğru bükerek ayaklarında bir vakum oluşturup çok yamaç kayalıkların üzerinde bile rahatlıkla tutunur ve yürüyebilirler. Uçurum ve çalı kırsıçanımsısı kayalık yerlerde, ağaç kırsıçanımsısı ise ormanda yaşar. Memleketleri Afrika kıtasıdır, ancak Uçurum kırsıçanımsısı Güneybatı Asya'da da yaşar. Kırsıçanımsılar çok hızlı ve hareketlidir. Aşılması zor bölgelerde bile gayet hızlı ilerleyebilirler. Familyanın tüm türleri çok iyi tırmanır. Ağaç kırsıçanımsısının yaşam şekli diğer iki cinsten çok farklıdır. Diğer iki cins gündüz aktif olup güneşlenmeyi severken, Ağaç kırsıçanımsısı gece aktiftir ve daha saklı yaşar. Yerde yaşayan cinsler büyük gruplar içinde yaşarken, Ağaç kırsıçanımsısı yalnız veya küçük bir aile içinde yaşar. Tüm kırsıçanımsılar daima otoburdur. Besinlerinden yeterince sıvı elde edebildikleri için su içmeye muhtaç değildirler. Küçük boylarından dolayı birçok yırtıcı hayvan tarafından avlanırlar; yılanlar, yırtıcı kuşlar ve parslar sadece birkaç örnek olarak sayılabilir. Yırtıcı kuşlar arasında özellikle Kaffer kartalı neredeyse sırf kırsıçanımsılar ile beslenir. Kırsıçanımsıları araştıran ilk bilimciler onları kemirici olarak sınıflandırmıştır. Ancak henüz 19'uncu yüzyılda, vücut yapılarından dolayı toynaklı hayvanlarla bağları olması gerektiği fikirleri öne sürülmüş, hortumlular ve deniz inekleri ile birlikte Paenungulata taksonuna konulmuşlar. Yeni yapılan molekülergenetik araştırmalar da bu takımların birbirleri ile akrabalığını kesin olarak kanıtlamıştır. Bugün yaşayan tüm kırsıçanımsılar Procaviidae familyası içinde toplanır. Evrim tarihinde soyu tükenmiş olan türlerden ayırt edebilinmesi için bazen "Tırmanan kırsıçanımsılar" olarak da adlandırılırlar. Familya 3 ayrı cinsten oluşmakta: William Renshaw William "Willie" Charles Renshaw (3 Ocak 1861 Leamington, Warwickshire - 12 Ağustos 1904, Swanage, Dorset) tüm zamanların en iyi İngiliz erkek tenisçilerinden biridir. Sağ elini kulanmadaki ustalığı ve gücüyle tanınır. 14 Wimbledon şampiyonluğu vardır. Bunlardan yedisi teklerdedir ve tüm zamaların en iyi derecesidir, ondan başka sadece Pete Sampras bu başarıyı gösterebilmiştir. İlk altı şampiyonluğu üst üste kazanmıştır. Bu başarısına en çok yaklaşan 5 kez üst üste şampiyon olan Björn Borg ve Roger Federer olmuştur. Wimledon finalinde 3 defa ikiz kardeşi Ernest ile karşılaşmış ve üçünde de galip gelmiştir. Wimbledon'daki diğer yedi şampiyonluğu çifler kategorisindedir. Çiftlerdeki partneri de kardeşi Ernest Renshaw'dır. Bu iki kardeş dönemlerinde tenis sporunun en iyileri olarak kabul edilmişlerdir. Manjusri Mañjuśrī (Sanskritçe: मञ्जुश्री) Mahāyāna Budizmi'nde aşkın bilgelik ("prajñā") ile bağdaştırılan bir bodhisattva'dır. Çin'de Wénshū (文殊), Japonya'da Monju (文殊), Tibet'te Jampelyang, Moğolistan'da Zogelen Egsigtu adlarıyla tanınır. Sanskrit "Mañjuśrī" ismi "Zarif Şeref" olarak çevrilebilir. Mañjuśrī'ye atfedilen mantra şöyledir: Bu mantranın bilgeliği arttırdığı, müzakere, hafıza, yazma ve daha başka yazınsal yetenekleri geliştirdiğine inanılır. Pringles Pringles, Kellogg Company şirketinin sahip olduğu, aperitif yiyecekler üreten bir şirket.Dünyanın en büyük patates cipsi markasıdır.Genellikle ürünleri pirinç, buğday ve mısır temellidir, patates oranı neredeyse sıfır olduğundan çoğu kez eleştirilmiştir. 1967 yılında Amerikalı Fred Baur tarafından yaratıldı.1967-2012 yıllar arasında Procter & Gamblein markası oldu.2012 yılında Kellogg's Procter & Gamble-den Pringlesi 2.7 milyar dolara satın aldı. 2012'de Pringles, Lay's, Doritos ve Cheetos'tan sonra (tümü Frito-Lay tarafından üretilir) dünya genelinde% 2,2 pazar payıyla dördüncü en popüler atıştırmalık markasıdır. Dünyada 100'den fazla ülkede satış yapar. Yıllık geliri 1 milyar $'dır. KarabÃ¶cek Karaböcek şu anlamlara gelebilir: Uganda bayrağı Uganda bayrağı Afrika ülkesi Uganda'nın ulusal bayrağıdır. Eski Uganda Adalet Bakanı Grace Ibingira tarafından tasarlanan bayrak, Uganda'nın 9 Ekim 1962'de Birleşik Krallık'tan kazandığı bağımsızlığının ardından kullanılmaya başlanmıştır. Bayrak; sırasıyla siyah, sarı, kırmızı, siyah, sarı, kırmızı renklerinden oluşan, eşit büyüklükteki, altı yatay şerit ve ortadaki iki şeritin ortasında, beyaz bir dairenin içinde, yan duran ve yüzü bayrağın göndere çekilen tarafa bakan ülkenin ulusal sembolü olan gri taçlı turna'dan () oluşmaktadır. Siyah renk Afrika halkını, sarı renk güneşi, kırmızı renk ise Afrika halkının kardeşliğini temsil etmektedir. Efsaneye göre asilliğiyle tanınan Gri Taçlı Turna ise; Britanya'nın egemenliği zamanlarında, Uganda ordusunun arması olarak kullanılmaktaydı. Akrepler (Irak) Akrepler, Irak'taki işgal direniş gruplarından biridir. Tıpkı Afganistan'da Taliban'ın da olduğu gibi, Akrepler'in de El-Kaide ve Irak İslam Ordusu ile bağlantılı olduğu düşünülmektedir. Başlıca düşmanları; ABD, Birleşik Krallık, NATO, ISAF ve Koalisyon destekli Irak Hükümeti'dir. 2003-2004 yılları arasında kurulmuştur. Günümüzde hâlâ aktif konumundadır. Ayrıca belirli bir lider veya kumandan bulunmamaktadır. Baas Partisi askeri üyeleri ve generaller, ABD ve müttefiklerinin, Irak'ın savaşı kaybedeceğini fark ettiklerinde son bir umut olarak Mehdi Ordusu'na alternatif amacıyla kurmuşlardır. Ama sonra örgüt daha bağımsız bir yapıya sahip olmuştur. Bunun nedeni başta Saddam Hüseyin'in ve diğer Irak'lı politikacıların ya idam edildiği ya da hapiste oldukları için bir yöneticinin bulunmamasından kaynaklanmaktadır. Alan Wake Alan Wake, Finlandiyalı Remedy Entertainment tarafından geliştirilmiş Microsoft tarafından ilk kez Xbox 360 için 14 Mayıs 2010'da, Windows için 2 Mart 2012'de yayınlanmış bir üçüncü şahıs nişancı psikolojik gerilim aksiyon oyunudur. Oyunun konusu, çok satan gerilim romanı yazarı Alan Wake'in eşi Alice ile birlikte Bright Falls, Washington'da geçirdikleri tatil sırasında eşinin kayboluşunu ve onun ardındaki gizemi çözmesini ve Alan'ın bu sırada yazdığını hatırlamadığı bir romanındaki karakterlerin canlanması ve bu karakterlerin halüsinasyonlarını görmesini içermektedir. Alan Wake karakteri Ilkka Villi tarafından tasarlanmış ve oyunun İngilizce sürümünde Matthew Porretta tarafından seslendirilmiştir. Altı adet televizyon dizisi benzeri bölüme ayrılmış oyunun kendisinin dışında, oyunun yayımlandığı yıl içerisinde indirilebilir içerik biçiminde yayımlanan "İşaret" ("The Signal") ve "Yazar" ("The Writer") adlı özel bölümleri de mevcuttur. Oyun ile alakalı bazı kitaplar ve "Bright Falls" adında altı adet web dizisi de "Alan Wake" hikâyesini geliştirmekle birlikte pazarlama materyali görevlerini üstlenmiştir. Remedy Entertainment, "Max Payne" (2001) ve onun devamı olan "" (2003) oyunları ile bilinmektedir. Aynı zamanda ilk iki "Max Payne" oyununun yazarı olan Sam Lake tarafından yazılan "Alan Wake", stüdyo'nun "Max Payne 2"'den sonra yayımladığı ve oyun endüstrisinde alışılmışın dışında uzun bir süre olan beş yılda geliştirilmiş bir oyundur. Oyun, eleştirmenler tarafından genellikle olumlu eleştiriler almış olmakla birlikte, özellikle oyunun atmosferi, temposu ve hikâyesi eleştirmenlerden tam not almıştır. Oyun, bununla da yetinmeyip, Time dergisi tarafından 2010 yılının en iyi 10 video oyunu listesinde birinci sırayı almıştır. "Alan Wake", anlatıcı tarafından son derecede sürükleyici bir üçüncü şahıs nişancı aksiyon oyunudur. Oyunun büyük bir bölümü huzurlu, küçük ve hayali Bright Falls, Washington'da geçmektedir. Oynanışın tamamına yakını Bright Falls'un orman, ulusal park, ya da çiftlik gibi çeşitli mekanlarında ve genellikle gece vakti geçmektedir. Gündüzleri ise dövüşlerin yer almadığı daha sakin olaylar yaşanmaktadır. Ana karakter Alan Wake'i karanlıkta kontrol ederken, ışık önemli bir rol oynamaktadır. Örneğin, ""Taken"" ("alınmış") adı verilen insan düşmanlar sadece üzerilerine yeterli miktarda ışık tutulduktan sonra tabanca ile vurulabilirler. Bu sebepten ötürü oyun içerisinde el feneri ve sokak lambası sıkça önem arz etmektedir ve bunlar, tabanca gibi daha bilindik silahlarla birlikte kullanılmaktadır. Bu tip taşınabilir ışıkların gücü arttırılarak karanlığın daha hızlı bir şekilde yanmasına yardımcı olur ancak bu durum onların pilinin bitmesine yol açar. Bu yüzden, tetikçi oynanışın gerektirdiği cephanenin yeniden yüklenmesinin yanı sıra, oyuncunun, el fenerinin pilinin bitmesi durumunda pilini değiştirmesi ya da pilin yavaşça şarj olmasını beklemesi gerekmektedir. Dahası, oyunculardan genellikle doğada bulunan ışık kaynaklarından, onların yerleşimlerinden faydalanması ve işaret fişeği, işaret ışığı, ışık bombası gibi ışık tabanlı silahlardan ve aksesuarlardan faydalanması beklenmektedir. Karakterin canı yavaşça kendiliğinden ya da sokak lambası gibi bir lambanın altında durduğunda hızla yenilenir. Oynanıştaki en önemli unsurlardan birisi de Alan Wake'in son romanı "Başlangıç" ("Departure")'a ait taslak sayfalarının tercihe bağlı olarak bulunması ve onların toplanmasıdır. Wake bu kitabı yazdığını hatırlamamaktadır ancak kitabın hikâyesi oyun ilerledikçe Alan Wake'in başına gelmektedir. Bu okunabilir taslak sayfaları oyun dünyası içerisinde çeşitli yerlere ve kronolojik sırada olmadan serpiştirilmiştir; bu sebeple genellikle oyunda henüz gerçekleşmemiş ve sonraki bölümlerde gerçekleşecek olaylar hakkında önceden bilgi vermektedir. Tercihe bağlı olarak toplanabilecek diğer unsurlar arasında kahve termoslarının yanı sıra "Bahar Geceleri" ("Night Springs") adındaki bir televizyon dizisinin bölümlerinin yayımlandığı televizyonlar, Bright Falls'un yerel radyo istasyonunun yayınlarının dinlenebileceği radyolar ve şehirdeki diğer metinsel işaretler yer almaktadır. Radyo programları ve işaretler şehrin tarihi ve kültürü hakkında daha fazla bilgi alınabilmesini sağlamaktadır. Oyunun indirilebilir içerik bölümleri alarm saatleri ve video oyun kutuları gibi diğer toplanabilir unsurları içermektedir. Çok satan gerilim hikâyeleri yazarı Alan Wake, iki yıldır yazar tıkanıklığı ile boğuşmaktadır. Alan ve eşi Alice Washington'daki Bright Falls kasabasına kısa bir tatile çıkarak Alan'ın yaratıcılığının geriye gelmesini ummaktadırlar. Alan, kiraladıkları kulübenin hasta sahibi için kulübenin anahtarlarını ve bir haritayı siyah elbiseli ve yüzü örtülü bir kadından alır. Çift, ardından Cauldran Gölü'nün üzerinde yer alan kulübelerine doğru yola çıkarlar. Eşyalarını yerleştirirken, Alan'ın yeni kitabını yazmaya burada başlamasını uman Alice'in Alan'ın daktilosunu yanında getirdiğini ve kulübenin çalışma odasına yerleştirdiğini görür. Baskısına sinirlenen Alan kısa bir yürüyüş için dışarı çıkar ve çok geçmeden içeriden Alice'in çığlığını duyar. Birisinin Alice'i kulübeden çıkarıp göle doğru sürüklediğini fark eder ve onların ardından gölün içine atlar ve kısa bir süre sonra da bilincini kaybeder. Alan, bir kaza sonucu yoldan çıkmış bir arabanın içerisinde kendini bulur. Kasabaya doğru yola çıkan Alan, Bright Falls kasaba halkının karanlığa bulanmış garip figürleri ile karşılaşır ve bu karanlık figürlere karşı işe yarayan tek silahın ışık olduğunu fark eder. Alan ayrıca bir derin su dalgıcının hayali görüntüsü ile de sık sık karşılaşır. Bu dalgıç, Alan'ın toplaması için onun yazdığı bir hikâyenin taslaklarını düşürmüştür. Alan bu taslakların kendi yazısı olduğunu anlar ancak bunları daha önce yazdığını hatırlamamaktadır ancak bu yazılar, Alanın'ın karanlık figürlerle karşılaşmasının önüne geçerek güvenli bir şekilde kaçmasına yardımcı olur. Kasabaya vardığında Alan, kulübeye varmalarının üzerinden bir hafta geçtiğini fark eder, ancak Şerif Sarah Breaker'ın gölde neredeyse 30 yıldır ne bir adanın ne de bir kulübenin var olmadığını söylemesi ile kafası daha da karışır. Alan'ın arkadaşı ve temsilcisi Barry, Alice'in kaybolması ile Alan'ın başetmesini kolaylaştırabilmek adına kısa bir süre sonra kasabaya gelir. Aynı zamanda FBI Ajanı Robert Nightingale, Alice'in kayboluşunun ardında Alan'ın olmasından şüphelenmektedir. Alice'i kaçıran kişi olduğunu iddia eden bir adam Alan'ın FBI'dan kaçmasını ister. Alan bir süre sonra adamı yakalar ancak Alice'i kaçırmadığını ve aksine Cauldron Gölü'nü dolduran Karanlık Güç'ten ve onun "Alınmış"ları nasıl kontrol ettiğinden bahseder. Adam, Karanlık Güç'ün hayali gerçeğe dönüştürme gücüne sahip olduğunu ve Alan'ın gölden kaçmasına yardım ettiğini ve Alan'ın artık durması gerektiğini söyler. Karanlık Güç, siyah bir girdap formunu alır ve adamı içine çeker. Alan buradan kaçmayı başarır ancak girdap tarafından fırlatılarak kendinden geçer. Alan bu sefer Cauldron Gölü'ndeki bir akıl hastanesinde uyanır. Burada, Karanlık Güç'ü kendi çiftliklerinde nasıl yendiklerini anlatan rock müzisyenleri Anderson kardeşler ile tanışır. Karanlık Güç bu sefer de locada belirir ancak Alan, Barry'nin yardımıyla oradan kaçmayı başarır ve Andersonların çiftliğine giderler. Orada, Karanlık Güç'ü yenebilecek bir silahı olan Cynthia Weaver'ı keşfederler. İkili, o geceyi çiftlikte ay ışığında içerek geçirirler. Baygınlığı sırasında Alan, hatırlamadığı o hafta süresince neler olduğunu görmeye başlar. Bu sırada Alan, kadının kaçışı için Karanlık Güç tarafından yazmaya zorlandığını görür. Ancak Alan, kendinde değildir, Karanlık Güç'e teslim olmuş, ruhani bir dalgıç formunda Zane'in ruhunu oluşturmakla birlikte göle çeşitli unsurlar yerleştirerek kaçmayı başaran diğer bir yazar olan Thomas Zane'in ruhu tarafından yönlendirilmektedir. İkili sonraki gün Ajan Nightingale tarafından yakalanır ancak Karanlık Güç gruba saldırır. Alan, Barry ve Sarah kaçarak Cynthia'nın saklandığı bilinen hidroelektrik santraline doğru yola çıkarlar. Cynthia grubu karşılar ve Alan'ı "İyi Aydınlanmış Oda"ya ("Well-Lit Room") götürür. Alan, burada Karanlık Güç ile başedebileceği silahı bulur. Silah, Zane'in Alan'ın hikâyesine yazdığı, ışıkları açık kapamaya yarayan bir düğmedir. Alan, göle geri döner ve Karanlık Güç ile karşılaşır ve düğmeyi kullanarak ona karşı savaşır. Ancak Alice halen göldedir ve Alan, düzenin korunması için göle geri dönerek Alice'in kaçmasını sağlamaya yardım etmesi gerektiğini fark eder. Alan göle atladıktan sonra Alice gölden çıkar ve güvenle limana ulaşır. Son sahnelerde Alan, kulübede yeni çalışmasına başlarken görülür. Alan'ın oyundaki son sözleri, ""Bu bir göl değil; bu bir okyanus…"" Olmuştur Ve Hemen Arkasından Alice ""Alan Uyan..."" Olmuştur Ana oyunun kaldığı yerden devam eden bu bölümde Alan, kendisini Bright Falls'un gerçek dışı bir kopyasında bulur ve halen gölün altında tutulduğunu fark eder. Zane, Alan'ı cep telefonunu kullanarak işareti takip etmesi ve bu sayede kendisini Karanlık Güç'ün geldiği ve yazılmış sözlerin gerçeğe dönüştüğü Karanlık Yer'den çıkarması için yönlendirir. Alan "Alınmış"larla savaşırken bazı televizyon ekranları ile karşılaşır. Bu ekranlar üzerinde olacaklar hakkında Alan'ı uyaran daha çılgın bir Alan yer almaktadır. Alan ayrıca bilinçaltında hayali olan ve Alan'a buradan kaçması için yardımcı olan, dünyevi olmayan Barry ile karşılaşır. Zane'in işareti Alan'ı bir kereste fabrikasına yönlendirir, ancak Alan burayı keşfederken kendisini şehirdeki dairesinde otururken bulur. Zane belirir ve televizyonlarda gördüğü çılgın kişinin kendisi olduğunu ve onu bu Karanlık Yer'de tuttuğunu söyler. Alan kendisini burada esir tuttuğuna inanmak istemez ancak kısa bir süre sonra üzerilerinde çılgın Alan'ın yer aldığı ve onu öldürmeye çalışan canavarlaşmış televizyonlarla karşılaşır. Alan, kendisinin delirmiş versiyonunu yener ve yeniden kulübede uyanarak halen esir olduğunu fark eder. Karanlık Yer'de halen esir olan Alan, Cauldron Gölü'nden ve Andersonların çiftliğinden ayrıldıktan sonra Bright Falls'taki hatıralarının bir araya geldiğini fark eder. Zane, Alan'a deniz feneri üzerinden kulübeye gitmesi gerektiğini söyler. Civar gitgide daha gerçekdışı bir hal alırken Alan, Zane'in yolunu takip eder ve bu sırada sayıları gittikçe artan "Alınmış"lara karşı savaş verir. Zane, kendinde olmayan Alan'ın halen kulübede yer aldığını ve Karanlık Yer'i kontrol ettiğini, bu sırada dışarıda olan Alan'ın ise Alan'ın daha aklı başında Alan'ı yansıttığını söyler. Aklı başında Alan, Alan'ın bu Karanlık Yer'den kaçışını sağlamak için kontrolü yeniden ele alması gerekmektedir. Alan'ın kendinde olmayan kısmı ise Alice'in hayalini Alan'ın karşısına çıkararak, deniz fenerinin ışığını bozarak ve karşısına "Alınmış" ordularını çıkararak Alan'ı durdurmayı hedeflemektedir. Ancak Alan, Zane'in de yardımıyla en sonunda hedefine ulaşır ve deniz fenerini geçerek kulübeye varır. Kulübeye yaklaşırken Barry'nin hayali belirir ve Alan'a, kendinde olmayan Alan ile savaşmadan önce belirebilecek tüm illüzyonları reddetmesi gerektiğini söyler. Alan bunu kabul etmeye hazırdır ve Dr. Hartman, Odin ve Thor'un (Anderson kardeşlerin sahne ismi) "Alınmış" sürümleri ile savaşır ve en sonunda kulübeye varır. Alan içeriye girdiğinde kendisinin kontrolünü kaybetmiş bir şekilde yerde yattığını görür. Alan ona dokunduğunda, ikisi bir bütün haline gelir. Alan, kendisini hiçbir zaman kaçamayacağı korkusuna sahip o kuruntusal duruma sokmasına izin veremeyeceğini fark eder ve daktiloya geri dönerek yeni hikâyesi "Geri Dönüş" ("Return")'ü yazmaya başlar. Oyunun müzikleri Petri Alanko tarafından bestelenmiştir. Müziklerde Poets of the Fall'ın "War" (Türkçesi: "Savaş") adlı şarkısı, grubun dördüncü stüdyo albümü "Twilight Theatre"'dan geliyor. Sam Lake, şarkı için "... Alan Wake müziklerinin önemli bir parçası olduğunu ve temanın da oyunun hikâyesine sıkı sıkıya bağlı olduğunu" söyledi. Poets of the Fall, "Old Gods of Asgard" (Türkçesi: "Asgard'ın Eski Tanrıları") adı altında "Children of the Elder God" (Türkçesi: "Yaşlı Tanrının Çocukları") ve The Poet and the Muse (Türkçesi: "Şair ve İlham") adlı iki özgün şarkı sergiliyorlar. Grup, Remedy'nin önceki oyunu "" adlı bitiş parçası olan, "Late Goodbye" (Türkçesi: "Geç Elveda") şarkısını Lake tarafından yazılmış bir şiir üzerine kuruluydu. Ancak "War", "Alan Wake"'e özel olarak yazılmadı. Poe'nun "Haunted" adlı şarkısı, ikinci bölümün sonunda çalıyor. Emeği geçenler gösterilirken David Bowie'nin "Space Oddity" parçası çalıyor. Üçüncü bölümde Anomie Belle'in "How Can I Be Sure" duyuluyor. Harry Nilsson'ın "Coconut" şarkısı, oyun sırasında birkaç kez çalınmaktadır. 20 Temmuz 2010'da 18 parçadan oluşan resmi bir müzik albümü yayınlandı. Üretim sırasında, Goldfrapp'ın "Lovely Head", PJ Harvey'in "Dear Darkness" ve Jeff Buckley'nin "Lilac Wine" adlı parçaları ikinci bölüm için de değerlendirildi. Tom Waits'in "Sea of Love" ve "Don't Go into That Barn" parçalarının yanı sıra The Verve'ün "Sit and Wonder" Arcade Fire'ın "Wake Up" şarkıları muhtemel seçimlerdendi. Alan Wake'te yer alan karakterlerin tümü gerçek karakterlerden esinlenmiştir. Iila Villi ve Jonna Järvenpää sırasıyla Alan ve Alice Wake üstlenirken oyundaki tek Fin modellerdir. Oyundaki tüm diğer modeller Amerikandır. Seslendirmeler Japonya, Amerika ve Finlandiya'dan getirilen aktörler tarafından ilgili ülkelerde yayımlanan oyunun sürümleri için kullanılmıştır. Alan Wake, çıkış yaptığı yıl (2010-Xbox 360 platformu için) alanındaki başarılarından dolayı birçok ödüle layık görüldü. Time dergisinin editörleri 2010 yılının en iyi video oyununu Alan Wake olarak belirledi. IGN 2010'un En İyi Video Oyunları listesinde (Xbox 360) Alan Wake'i "En İyi Korku Oyunu" ödülüne layık gördü. Aynı zamanda "En İyi Karakter" (Alan Wake karakteri için), "En İyi Hikâye", "En Havalı Atmosfer", "En Yenilikçi Oynanış" ödüllerine aday gösterdi. NPD Grup, oyunun ilk iki haftada 145.000 adet kopya sattığını belirtti. Bir rapora göre Alan Wake 1,1 milyon indirmeye sahiptir ve en çok yasa dışı olarak kopyalanan 2. Xbox 360 oyunudur. Oyun "korsan" olarak indirildiğinde oyun boyunca Alan gözünde bir korsan bandı ile dolaşıyor. Remedy Entertainment, 13 Mart 2012'de oyunun Xbox 360 ve PC platformlarında toplam 2 milyon kopya sattığını açıkladı. Remedy'nin yöneticisi 25 Mart 2015'te oyunun franchise paketinin 4,5 milyonun üzerinde sattığını Twitter üzerinden açıkladı. Süresi dolan müzik lisansları nedeniyle Alan Wake ve tüm DLC'lerinin dijital ve perakende sürümleri 15 Mayıs 2017'den itibaren birçok mağazalardan kaldırıldı, ancak öncesinde Remedy, oyun için büyük bir indirim sundu. Bu durum, oyunun zaten sahibi olanları ve "Alan Wake's American Nightmare"'in satışını etkilememektedir. Geliştirici Oskari Häkkinen, "Alan Wake 2" için "bir ihtimal" dedi. Çünkü ilk oyun sadece "Sezon 1" idi ve DLC "ileride yapmaya çalıştıkları şeye köprü olacak" eklemesini yaptı. Bununla birlikte, Häkkinen, Microsoft'un ilk oyun için indirilebilir içerikler üzerine yoğunlaşırken fikrin şu an "belirsiz" olduğunu ekledi. Yazar Mikko Rautalahti, hikâyenin "bir oyundan daha büyük" olduğunu ve oyunun devamının "garip ve harika" olacağını ekledi. 10 Mayıs 2011'de Remedy, resmi bir duyuru öncesinde proje hakkında bazı bilgiler sızdırıldıktan sonra yeni bir Alan Wake oyunu üzerinde çalıştıklarını açıkladı. Remedy, bunun bir "Alan Wake 2" veya indirilebilir içerik olmadığını kaydetti. O tarihte, şirket 2011 sonbaharında tahmini bir tarih vermişti. Kasım 2011'de yeni "Alan Wake" başlığının Xbox Live Arcade hizmetinde bulunacağı ve 10 Aralık 2011'de Spike Video Game Awards'da açıklanacağı belirtildi. Yeni oyunun ilk ekran görüntüsü "Game Informer"'da 7 Kasım 2011'de çıktı. Görüntü; Alan Wake'i, bir flanel gömlek ve kot pantolonlu, "Night Springs" kentinin 15 mil uzakta olduğunu belirten bir yol işaretinin yanında farklı bir kıyafet içinde gösteriyor. "Night Springs", "Alan Wake"'de kurgusal bir televizyon şovu ve söz konusu oyunun mekânı. 10 Kasım'da kısa bir teaser fragmanı yayınlandı. İlk ekran görüntüsünün yayınlanmasının ardından, Remedy çalışanları resmi "Alan Wake" topluluk forumlarında yeni oyun hakkında bir dizi yorum yaptı. Yeni oyunun "özgün özellikleri ilginç şekillerde genişleten oldukça müthiş etkileyici bir hikâyeyle dolu bir tam sürüm gibi yapılandırılmış" olduğu paylaşıldı. Hiçbir ayrıntı gösterilmemesine rağmen, Remedy, Xbox Live Arcade oyununun oyundaki içeriğin çok küçük olacağı anlamına geldiğinden endişeli olan taraflara yanıt verdi. Remedy, oyunun oyuncular için kesinlikle "para için değer" olacağını ve taraftarların "çok yakında, eklenen şeylerden dolayı çok heyecanlanacaklarını" iddia etti. Aralık 2013'te Remedy ve Xbox, hit korku oyununun özel bir koleksiyon sürümünü yayınladı. Bu sürüm Gerry Kissell ve Amin Amat'ın tasarımlarını yaptığı ve oyunun senaryosunu yazan Remedy Entertainment'ın Mikko Rautalahti'nın yazdığı 44 sayfalık dijital çizgi romanını ve yeni içerikleri içeriyor. Mayıs 2013'te Remedy tarafından yayınlanan yeni bir oyun, "Quantum Break"'in Xbox One etkinliğinde ilan edilmesinden sonraki gün "Alan Wake"'in devamının ertelendiği açıklandı. Ürünlerini sevdiklerini söylemelerine ve başta bir devam üzerinde çalışmaya başlamalarına rağmen "Alan Wake", o dönemde, bir devam geliştirmek için ihtiyaç duydukları finansman yeterince yoktu. Nisan 2015'te Polygon, ilk oyunun yayınlanmasından kısa süre sonra başlayan "Alan Wake 2"'in gelişim sürecini anlatan bir makale yayınladı. "Alan Wake 2"'nin zaten bir çalışma prototipi vardı ve Remedy oyunu Microsoft'a kazandırmaya hazırlanıyordu. Bununla birlikte, Remedy'nin kurucusu Sam Lake'e göre, Microsoft başka bir şey istemekteydi ve devamının geliştirilmesi "Quantum Break"'a kaydı. "Alan Wake 2" ile ilgili fikirlerin çoğu "American Nightmare" üzerine uygulandı. Örneğin, oyunun bulunduğu yer gibi: Arizona Çölü. İstanbul'daki ilköğretim okulları listesi İstanbul'daki ilköğretim okulları listesi, İstanbul ilinin sınırları içindeki 1,526 ilköğretim ve ortaöğretim veya dengi eğitim kurumunun ilçelere göre sıralanmış listesidir. Hortumlular Hortumlular (), en çok dikkati çeken özellikleri olan hortumları (latince: proboscis) ile adlandırılmış bir memeli takımı. Günümüzde tek yaşayan temsilcileri fillerdir. Hortumluların diğer memelilerden tek farkı hortumları değildir, fildişleri ve öğütme dişleride diğer kara memelilerinde olduğundan çok farklıdır. Evrimde ortaya çıkan ilk hortumlularda hortum çok kısaydı ve bu bataklıklarda yaşayan erken hortumlular onu solumak için kullanırdı. Daha sonra çeşitli kaslara ve sensorlara sahip, tutma organı olarak kullanılan hortumlar gelişti ve artık hortum ile yüksek ağaçlardan yapraklar toplanıyor veya steplerde otlar koparılıyordu. Fildişleri düz, yukarı veya aşağı bükük, kürek şeklinde, çene altından, üstünden veya da iki taraftan çıkan, birbirine yakın veya çok ayrık durur, 4 metreye kadar varan farklı uzunlukta ve kalınlıkta olabilirlerdi. Bugün tek yaşayan temsilcileri fillerde, fildişi çene üstünde büyür. Hortumluların sınıflandırılmasında hortum veya fildişlerinden daha çok çiğneme dişleri dikkate alınmaktadır (molarlar). Fillerde üst ve alt çenede ikişer adet bulunan çiğneme dişi, çiğnedikleri sert bitkisel gıda yüzünden çok yıpranır, ancak ömürleri içerisinde 6 kez yeniden büyür. Büyük fildişleri ise yavru fillerde bir yaşında düşer ve sonra bir ömür boyu büyümeye devam eden asıl fildişleri çıkar. Hortumlular hiç şüphesiz Afrika kıtasında ortaya çıkmış ve oradan neredeyse tüm dünyaya yayılmıştır. Sadece Avustralya kıtasına ve Madagaskar, Yeni Gine ve Yeni zelanda gibi çoğu adalara hiçbir zaman ulaşamadılar. Hatta Pleistosen çağının sonlarına kadar hâlâ Amerika, Avrasya ve Afrika kıtalarında çok yaygındılar. Bugün tek temsilcileri filler ancak Afrika ve Güney Asya'da bulunur. Tanılan en eski hortumlu "Phosphaterium" 1996 yılında Fas'ta bulunmuştur. Bu ancak tilki büyüklüğünde hayvan 55 milyon yıl önce yaşamıştır. Dış görünüşü ile kendisinden sonra gelecek hortumlulara pek benzemesede dişleri yakın akrabalığını gösterir. Kuzey Afrika'da Eosen çağında ortaya çıkmış "Moeritherium" cinsi hortumluların diğer bir erken temsilcisidir. Yaklaşık bir tapir (110 cm) büyüklüğünde olan bu hayvanın, uzun burun-dudakları ile kafası bir domuza benzemekteydi ve ön dişleri uzundu. Fillere benzeyen özellikleri yanında deniz inekleri ile de ortak özelliklere sahipti. "Palaeomastodon" ve "Phiomia" hortumluların erken Eosen ve Oligosen çağlarında ortaya çıkan cinsleriydi. "Gomphotherium" cinsi ile birlikte "Gomphotheriumgiller" familyasını oluşturuyorlardı. "Gomphotherium" Miosen çağında Afrika