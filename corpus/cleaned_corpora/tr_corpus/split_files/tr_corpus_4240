"Küresel Operasyon Yönetimi" alanında Pre-MBA programı yapmıştır. Subliminal Mesajlar ile ilgili ""ABD Siyaset Stratejisinde Evanjelist-Kabalist Felaket Filmleriyle Psikolojik Savaş Operasyonları ve Türkiye"" başlıklı bir makalesi vardır. İstanbul Aydın Üniversitesi İktisadi ve İdari Birimler Fakültesi'nde ekonomi dersleri vermiştir. 2 yıl Ortadoğu Gazetesi'inde makaleler yazdı. Türk televizyonlarında ilk defa 2007 yılında SKY TÜRK kanalında "Gürkan Hacır ile Şimdiki Zaman" adlı programa konuk olmuştur. 2014 yılında Habertürk TV'de "Pelin Çift ile Öteki Gündem" programına birçok defa konuk olmuş ve geniş bir kitle tarafından tanınmıştır. Katıldığı birçok programda küresel para savaşları, ezoterik örgütler, yeni dünya düzeni gibi konular hakkında konuşmuştur. Kurtoğlu, 26 Ocak 2016'da Habertürk TV'de Cansu Canan Özgen'in sunduğu "Öteki Gündem" adlı programda, Türkiye'nin PKK/PYD'den kurtulması için söz konusu savaşı Musul'da, Kerkük'te ve Halep'te karşılamadığı takdirde; savaş ortamının en fazla 10 yıl sonra Anadolu'nun doğusuna kayacağını söyleyip, yurdun kaybının engellenmesi için, sonucu 50.000 - 100.000 şehit dahi olsa bir şeyler yapılması gerektiğini savunmuştur. - İstanbul Aydın Üniversitesi İİBF – Uluslararası Ticaret Bölüm Başkanlığı - Koç Holding A.Ş, Bilfar Holding A.Ş, Kurtkaya Holding A.Ş ve Esman Şirketler Topluluğu’nda 01.03.1983/31.05.2009 tarihleri arasında 26 yıl orta ve üst düzey yÃ¶neticilikler -KitaplarÄ± Ramazan Kağan Kurtoğlu, katıldığı birçok televizyon programında Antalya'nın Fettahlı yörüklerinden olduğunu dile getirmiştir. Babası Muharrem Kurt, eski şampiyon milli güreşçi ve yağlı güreşçilerdendir. Macquarie Adası Macquarie Adası (İngilizce: "Macquarie Island"), Pasifik Okyanusu'nun güneybatısında Yeni Zelanda ve Antarktika arasında hemen hemen tam ortada yer alan bir adadır. Siyasi olarak 1900 yılından beri Avustralya, Tasmanya'nın bir parçasıdır. 1978 yılında Tasmanya'nın koruma altına alınan bir bölgesi olmuş ve 1997 yılında UNESCO'nun Dünya Mirası listesine alınmıştır. Yıllık yumurtlama dönemlerinde küresel kraliyet pengueni popülasyonunu bu adada bulunur. Avustralya Antarktika Bölümü 1948 yılından beri adanın kuzey kısmında Macquarie Island Station adında sabit bir üs tutmaktadır. Adanın tek yerleşim yeri olan bu üssün nüfusu yıl içinde 20 ila 40 kişi arasında değişmektedir. Macquarie Adası, fok avlamak için yeni alanlar arayan Frederick Hasselborough tarafından tesadüfen 11 Temmuz 1810'da keşfedilmiştir. Ada üzerinde Birleşik Krallık adına hak iddia ederek 1810 yılında Yeni Güney Galler eyaletine ilhak etti. Adanın adı 1810 ila 1821 yılları arasında Yeni Güney Galler valisi olan Albay Lachlan Macquarie'den gelir. Hasselborough'nun adada çok eski bir gemi kalıntısının varlığını belirtmesi adanın çok daha önceleri Polinezyalılar ya da başkaları tarafından ziyaret edilmiş olabileceği spekülasyonunu başlatmıştır. Rus Çarı I. Aleksandr adına keşif gezisine çıkan Fabian Gottlieb von Bellingshausen adanın ilk haritasını da çıkartmıştır. Bellingshausen adaya 28 Kasım 1820'de çıkmış, coğrafi konumunu belirlemiş ve adada bulunan fok avcılarından rom ve yiyecek karşılığında ada faunasından örnekler almıştır. 1810 ila 1919 yılları arasında adada bulunan foklar ve penguenler soyları tükenme noktasına kadar avlanmıştır. Adanın ve çevreleyen denizin koşulları o kadar kötüdür ki adada cezaevi açma fikri bile bu nedenle kabul görmemiştir. 1877 yılında "Bencleugh" gemisi kaza geçirmiş ve mürettebatı dört ay boyunca adada mahsur kalmıştır. Geminin sahibi John Sen Inches Thomson adada geçirdiği zaman da dahil olmak üzere deniz yolculukları üzerine bir kitap yazmıştır. 1912'de yayımlanan kitabın adı ""Voyages and Wanderings In Far-off Seas and Lands"" (Uzak Denizlerde ve Diyarlarda Yolculuklar)'dır. 1890 yılında Yeni Güney Galler adayı Tasmanya'ya vermiş, Tasmanya eyaleti de penguenlerden yağ toplamak üzere Joseph Hatch'e 1902 ila 1920 yılları arasında adayı kiralamıştır. 1911 ila 1914 yılları arasında ada Douglas Mawson önderliğindeki Australasian Antarctic Expedition için üs olarak kullanılmıştır. George Ainsworth tarafından 1911 ila 1913 yılları arasında işletilen meteoroloji istasyonu daha sonra 1913 ila 1914 arasında Harold Power, 1914'ten kapatıldığı 1915 yılına kadar da Arthur Tulloch tarafından işletilmiştir. 1933 yılında, "Tasmanian Animals and Birds Protection Act 1928" kanununa dayanarak yetkililer adayı doğal yaşamı koruma alanı olarak ilan etmiş ve 1972 yılında "Tasmanian National Parks and Wildlife Act 1970" kanunu uyarınca da Devlet Koruma Alanı hâline gelmiştir. Australian National Antarctic Research Expeditions (ANARE) merkezini 25 Mayıs 1948 tarihinde Macquarie Adası'nda kurmuştur. 5 Aralık 1997 tarihinde de kendine özgü jeolojik özellikleri nedeniyle Macquarie Adası UNESCO'nun Dünya Mirası listesine girmiştir. 23 Aralık 2004 tarihinde, kaydedilen en büyük depremlerden biri olan Richter ölçeğine göre 8,1 büyüklüğünde bir deprem adayı sallamış ancak büyük bir zarar vermemiştir. 12 Nisan 2008 tarihinde de Macquarie Adası yakınlarındaki Macquarie Fayında 7,1 büyüklüğünde bir deprem olmuştur. Macquarie Adası, Macquarie Sırtının yeryüzüne çıktığı kısmıdır ve Avustralya levhasının Pasifik levhası ile birleştiği yerdir. Pasifik Okyanusu'nda manto kayaçlarının deniz yüzeyinde açık olarak görülebildiği tek yer olduğu için 1997 yılında UNESCO'nun Dünya Mirası listesine alınmıştır. Ada yaklaşık 34 km. uzunluğunda ve yaklaşık 5 km. genişliğindedir. Yüzölçümü 128 km'dir. Macquarie Adası yakınlarında iki küçük adacık grubu bulunur: 14 km. kuzeyde 0,2 km alanıyla Judge ve Clerk Adacıkları ve 34 km. güneyde 0,6 km alanıyla Bishop ve Clerk Adacıkları Ada yaklaşık kuzeyden güneye 150 ila 200 m yüksekliğinde iki ana platodan oluşur ve bu iki plato deniz düzeyinde dar bir kıstak ile birleşir. Adanın yüksek noktaları kuzeydoğuda 385 m'lik rakımıyla Mount Elder ve güneyde 410 m.'lik rakımıyla Mounts Hamilton and Fletcher'dir. Macquarie Adası, adının adadan alan Macquarie Sırtının üzerinde bulunur. Bu denizaltı sırtı, Hindistan ve Avustralya levhası ile Pasifik levhası arasındaki tektonik levha sınırının doğu kısmını oluşturur. Bishop ve Clerk Adacıkları Avustralya'nın en güney ucudur. Sarah Danielle Madison Sarah Danielle Madison "(doğum adı : Sarah Danielle Goldberg ; d. 6 Eylül 1974 – ö. 27 Eylül 2014)" , Amerikalı ünlü bir oyuncu. "7. Cennet" dizisinde bir Haham'ın tıp okuyan kızını canlandıran Goldberg ayrıca "Jurassic Park III" ve "En İyi Arkadaşımın Düğünü" filmlerinde de oynamıştı. ABD'de "7. Cennet" dizisindeki rolüyle şöhrete kavuşan oyuncu Sarah Danielle Madison, 40 yaşında evinde annesi tarafından ölü olarak bulundu. Marie Dubois Marie Dubois "(doğum adı : Claudine Lucie Pauline Huzé ; d. 12 Ocak 1937 - ö. 15 Ekim 2014)" , Tanınmış Fransız oyuncu. Dubois Paris'te doğdu. Blanche Sanat Akademisi'ni bitirdi. 1959'da oyunculuğa adım attığı ilk yapım "Shoot the Piano Player" filminde "Lena" karakteri ile oldu. 1960'lı ve 1970'li yıllarda yönetmen François Truffautun vazgeçemediği oyunculardan olup masmavi gözleriyle dikkat çekerek özellikle 1972 yapımı "Les arpenteurs" isimli filmde canlandırdığı Alice karakteriyle "En İyi Performans" dalında "César Ödülü" kazanmıştır. Fransız oyuncu Serge Rousseau ile 1961'de başlayan evlilikleri 2007'de eşinin ölümüne kadar sürmüştür. Dubois Pireneler'de ikamet ettiği evinde multiple skleroz hastalığı sebebiyle 77 yaşında ölmüştür. Bulgar Ortodoks Kilisesi Bulgar Ortodoks Kilisesi (Bulgarca: Българска православна църква, "Balgarska pravoslavna tsarkva"), Bulgaristan'da 6,5 milyon üye ve 1,5 ila 2 milyon arası diğer Avrupa ülkeleri, Amerika ve Avustralya üyesi ile en eski Slav Ortodoks Kilisesi sayılmaktadır. 927 yılında Bizans ile Bulgar devletleri arasında imzalanan barış antlaşması ile İstanbul Patrikhanesi tarafından tanınması Bulgar Kilisesi'ni dünyanın ilk kiliseleri arasına eklemiştir. Emircan KoÅŸut Emircan Koşut, (d. 3 Temmuz 1995, İstanbul), Basketbol Süper Ligi takımlarından Darüşşafaka forması giyen basketbolcudur. 2.16 metre boyundaki oyuncu pivot pozisyonunda görev yapmaktadır. Basketbola on yaşında Bayrampaşa Sancak'ta başlayan Emircan Koşut, 2011 yılında Anadolu Efes'ne transfer oldu. 2012-13 sezonunda Anadolu Efes pilot takımı olan Pertevniyal ile Türkiye Gençler Şampiyonluğu yaşayan Emircan, şampiyonanın en değerli oyuncusu ve en iyi pivotu seçildi. Emircan 2013’te genç millî takım ile Avrupa Gençler Şampiyonluğu yaşarken, 2014’te de Yunanistan’ın Girit Adası’nda düzenlenen Avrupa Ümitler Basketbol Şampiyonası’nda ümit millî takım ile şampiyonluk sevinci yaşamıştı. 2013 yılında Avrupa Gençler Basketbol Şampiyonası’nda U-18 takımıyla altın madalya kazanan millî takım kadrosunda yer alan Emircan, 2014 yılında Yunanistan’ın Girit Adası’nda düzenlenen 2014 FIBA 20 Yaş Altı Avrupa Basketbol Şampiyonası'nda U-20 takımıyla da altın madalya, 2015 yılında İtalya’da düzenlenen 2015 FIBA 20 Yaş Altı Avrupa Basketbol Şampiyonası'nda U-20 takımıyla bronz madalya kazanma başarısı göstermiş, turnuvadaki performansı ile turnuvanın ilk beşine seçilmiştir. Anita Simoncini Anita Simoncini (14 Nisan 1983, Montegiardino) San Marinolu şarkıcıdır. 2015 Eurovision Şarkı Yarışması'nda San Marino'yu Michele Perniola ile birlikte "Chain of Lights" adlı şarkıyla temsil etmiş, yarışmada katıldıkları yarı finalde 16 olarak finale çıkamamıştır. Anita, 14 Nisan 1999 tarihinde San Marino'nun Montegiardino kentinde doğmuştur. Müzik yaşamına Maestro Fausto Giacomini'den dersler alarak başlamıştır. 26 Eylül 2014 tarihinde San Marino ulusal kanalı SMtv San Marino, 2014 Eurovision Çocuk Şarkı Yarışması'nda ülkesini The Peppermints grubunun üyesi olarak "Breaking My Heart" adlı şarkı ile temsil etmesi için görevlendirmiş, Yarışmada 21 puanla On beşinci olmuştur. Kendileri ile birlikte şarkı 13 Ekim 2014 tarihinde San Marino'da yapılan bir basın toplantısı ile kamuoyuna sunuldu. 27 Kasım 2014 tarihinde San Marino ulusal kanalı SMtv San Marino tarafından düzenlenen basın toplantısında Anita'nın Michele Perniola ile birlikte 2015 Eurovision Şarkı Yarışması'nda temsil edeceklerini duyurdu. Anita, aynı yılda Eurovision Şarkı Yarışması'na ve Eurovision Çocuk Şarkı Yarışması'na katılan ilk şarkıcı olmuştur. Lazaretto Lazaretto, Jack White'ın ikinci solo albümü. 10 Haziran 2014'te White'a ait Third Man Records plak şirketinden yayınlandı. Prodüktörlüğünü White'ın üstlendiği "Lazaretto"daki şarkıların bazıları sanatçının 19 yaşındayken yazdığı ve yıllar sonra tavan arasında bulduğu kısa öykü ve oyunlardan esinlenildi. Albümün sınırlı sayıda basılan "Ultra LP" versiyonunda gizli parçalar ve plak dönerken beliren hologram gibi ekstralar yer aldı. Nisan 2014'te, albümdeki enstrümantal parça "High Ball Stepper" için hazırlanan video klip yayınlandı. "Lazaretto" adlı parça, albümün ilk single'ı olarak 45'lik plak formatında piyasaya çıktı. Albüm, yayınlandığı hafta 138 bin adet satarak Amerikan "Billboard" 200 listesine birinci sıradan girdi. 40 bin adetlik plak satışı elde eden albüm, SoundScan'in satış verilerini toplamaya başladığı 1991'den bu yana bir haftada en çok LP satışı rekorunun sahibi oldu. 1994'te, piyasaya çıktığı hafta 34 bin satan "Vitalogy" albümü ile Pearl Jam bu rekorun önceki sahibiydi. "Lazaretto"nun ilk hafta satışlarının % 41'ini dijital, % 30'unu CD ve % 29'unu plak satışları oluşturdu. Albüm, 2015 Grammy Ödülleri'nde En İyi Alternatif Müzik Albümü ödülüne aday gösterilirken, albüme adını veren şarkı En İyi Rock Performansı dalında ödülün sahibi oldu. N11.com n11.com, Türkiye'de faaliyet gösteren ve İnternet aracılığıyla işletmeden tüketiciye satış hizmeti sağlayan bir açık pazar e-ticaret platformu. Mart 2013'te Doğuş Planet tarafından kuruldu. Türkiye merkezli Doğuş Grubu ile Güney Kore merkezli SK Group, Haziran 2012'de Doğuş Planet adlı şirketi kurdu. Bu şirket de 20 Mart 2013'te n11.com'u hayata geçirdi. Adı başlangıçta numaraonbir.com olarak belirlenen site, adını SK Group'un Güney Kore'deki 11st.co.kr girişiminden almaktadır. 2018 yılı itibarıyla ticaret hacmi ₺7.8 milyar olan n11.com'da 100 bin kayıtlı mağaza, 14.6 milyon ürün ve yaklaşık 13 milyon üye bulunmaktadır. n11.com, The International Business Awards tarafından 2013'te "Yılın Pazarlama Kampanyası - Perakende" dalında bronz ödüle, 2014'te ise "Yılın Müşteri Hizmetleri Departmanı" dalında bronz ve "Yılın Müşteri Hizmetleri Ekibi" dalında gümüş ödüle layık görüldü. Sia Insight'ın n11.com için hazırladığı bir proje ise 2013 Baykuş Ödülleri'nde "Vizyoner Baykuş" kategorisinde gümüş ödül kazandı. n11.com ayrıca 2014'te Güney Kore'de düzenlenen Global E-Ticaret Semineri'nde yatırım konusunda örnek teşkil etti. Floransa lehçesi Floransa dili veya Floransa lehçesi, İtalya'nın Floransa şehrinde konuşulan dildir. Toskana lehçelerinden biridir. Bu dilin kabul edilmiş bir pedagojik varyantı olan "la pronuncia fiorentina emendata" yani "Değiştirilmiş Floransa Telaffuzu" 1861 yılında kurulan İtalya Krallığı'nın resmi diliydi. Halil ErmiÅŸ Halil Ermiş (d. 1877, Burdur) - (ö. 25 Nisan 1920), Türk siyasetçi. İstanbul İbrahimpaşa Medresesi mezunudur. Burdur Medresesi Müderrisliği, Burdur Müftülüğü, (Müdâfaa-i Hukuk Cemiyetinde görev yaptı.) TBMM I. Dönem Burdur Milletvekilliği yapmıştır. Evli ve beş çocuk babasıdır. Demokratik barış teorisi Demokratik barış teorisi, karşılıklı demokratik pasifizm veya demokrasilerarası saldırmazlık hipotezi, uluslararası ilişkilerde barışın sağlanması ve korunması amacı ile hareket eden ve 1980'li yıllardan itibaren siyaset bilimi literatüründe kavram olarak kendisine yer edinen, üzerinde çalışılmış, tartışılmış ve oldukça eleştirilmiş bir teoridir. Demokratik devletlerin birbirleri ile savaşmayacakları veya savaşma yönünde karar alma sürecinde başarılı olamayacakları önermesine dayanan teori kavramsal olarak ilk kez 1980'lerin ortalarında anılsa da, fikirsel arka planı Immanuel Kant'a dayanmaktadır. Cambridge kurallarÄ± Cambridge kuralları, Eton, Harrow, Rugby, Winchester ve Shrewsbury adlı eğitim kurumları temsilcilerinin katılımıyla 1848 yılında Cambridge Üniversitesi'nde oluşturulan futbol sporlarının ilk yazılı kuralları. Kale vuruşu, taç atışı ve ileri pasın tanımlandığı kurallarda, topu tutarak koşmak engellenmekteydi. Cambridge kuralları, Futbol Birliği tarafından 1863 yılında geliştirilen modern futbol kurallarının gelişiminde de etkili oldu. 1848 yılına ait kurallar günümüze ulaşmamıştır. 1856 yılına ait gözden geçirilmiş kurallar şu şekildedir: Montegiardino Montegiardino (San Marino aksanı ile Romagnaca, "Munt Giardêin" olarak da ifade edilebilir), San Marino'nun dokuz şehir statüsüne sahip yerel idaresi arasında en küçük olanıdır. 3.31 kilometrekarelik bir alana yayılan şehrin nüfusu, 2013 yılının Ekim ayında yapılan nüfus sayımına göre 910 kişiden oluşmaktadır. Şehir, ülkede bulunan tek üniversite olan San Marino Cumhuriyet Üniversitesi'ne ev sahipliği yapmaktadır. Montegiardino'nun bir parişi ("frazione") bulunmaktadır. Lazar Angelov Lazar Angelov (Bulgarca: Лазар Ангелов, 22 Eylül 1984; Sofya), Bulgar fitness modeli. Lazar Angelov, 22 Eylül 1984 yılında Sofya'da dünyaya geldi. Basketbolu sevmesi dolayısıyla, NBA oyuncusu olmak istemiştir. Basketbol ve vücut geliştirme sporunu aynı anda yürüten Angelov, askere gittiğinde tamamen vücut geliştirme sporuna yönelmiştir. 2006 yılından beri, Bulgaristan'da başarılı fitness modeli olarak bilinmektedir. GPS yön bulma cihazı Bir GPS yön bulma cihazı GPS uydularından bilgi alarak coğrafi konumu doğru hesaplayan bir cihazdır. Başlangıçta Amerika Birleşik Devletleri Ordusu tarafından kullanılan sistemin, şu anda alıcıları otomobillerde ve akıllı telefonlarda da bulunmaktadır. Küresel Konumlama Sistemi (GPS) ABD Savunma Bakanlığı tarafından yörüngeye yerleştirilen 24 uydudan oluşan bir ağdan oluşan bir uydu tabanlı navigasyon sistemidir. Askeri eylemler, ancak 1980'lerde, ABD hükümetinin, GPS programının siviller tarafından da kullanılmak üzere izin vermesi ile, GPS bugünkü özgün halini aldı. Uydu bilgileri ücretsizdir ve dünyanın her yerinde çalışır. GPS cihazlarının şu gibi yetenekleri var olabilir: GPS cihazının yanıtlaması mümkün olabilir: İkincisi 20. yüzyılın diğer birçok teknolojik devrimleri gibi, modern GPS sisteminin makul 20. yüzyılın ikinci yarısına ait Soğuk Savaş'ın doğrudan bir sonucu olduğu ileri sürülebilir. Bu programın milyarlarca dolarlık gideri başlangıçta askeri gerekçelerle ilgili haklılık payıyla ilgiliydi. Transit (uydu) Ayrıca NAVSAT ("Navy Navigation Satellite System" - Donanma Navigasyon Uydu Sistemi) olarak bilinen TRANSİT sistemi, operasyonel olarak kullanılan ilk uydu navigasyon sistemi olmuştur. Sistem öncelikle Polaris balistik füze denizaltıları için doğru konum bilgileri sağlamak için ve ABD Deniz Kuvvetleri tarafından kullanılmış ve aynı zamanda Donanma' nın yüzey gemileri tarafından kullanılan, yanı sıra hidrografi ve jeodezi ölçümleri amacıyla bir navigasyon sistemi olarak kullanıldı. Barnes RFC Barnes Rugby Football Club, İngiliz ragbi birliği kulübü. National League 3 London & SE'de mücadele etmektedir. Dünyadaki ilk ragbi kulübü olduğunu öne süren kulüp, bünyesindeki kayıtlarına göre 1839 yılında kurulmuş, çeşitli takımlarla maçlar yapmış; ancak bunların herhangi bir kaydını tutmamıştı. İlk yıllarında Barnes Club adını taşıyan kulüp kaydı tutulan ilk maçını Kasım 1862'de Richmond ile gerçekleştirmiş ve 1-0 kazanmıştı. 26 Ekim 1863 günü gerçekleştirilen toplantıya katılan on bir kulüp arasında ve Futbol Birliğini kuran kulüpler arasında yer aldı. Aynı yıl birlik tarafından modern futbolun ilk yazılı kuralları oluşturulmuştu. 19 Aralık 1863 tarihinde, bu kuralların uygulandığı ilk maçta Richmond ile karşılaşırken, maç golsüz berabere sonuçlandı. FA Cup'ın ilk sezonu olan 1871-72 sezonundan 1885-86 sezonuna kadar turnuvada mücadele etti. Kulüp daha sonraları futboldan ragbiye geçiş yaptı ve faaliyetlerini ragbi kulübü olarak devam ettirdi. Parti Kurmak ve Parti Vurmak Parti Kurmak ve Parti Vurmak, Aziz Nesin'in 1946 yılında yazdığı, 16 sayfalık ilk taşlama eseridir. Melodifestivalen 2015 Melodifestivalen 2015, İsveç'in 2015 Eurovision Şarkı Yarışması için temsilci ve şarkısını belirleyen 55. Melodifestivalen'dir. Yarışmanın sunuculuğunu Sanna Nielsen (Melodifestivalen 2014 kazananı) ve komedyen Robin Paulsson üstlenmiştir. Tıpkı önceki on üç yılda olduğu gibi yarışma; dört yarı final, bir "İkinci Şans" basamağı ve bir finalden oluşmaktadır. Toplam yirmi sekiz katılımcı, her birinde yedi tane olmak üzere dört yarı finale bölünmüştür. Her yarı finalde, birinci ve ikinci gelen şarkılar doğrudan finale; üçüncü ve dördüncü gelen şarkılar ise "İkinci Şans" finaline yükselirler. Böylece son dört şarkı yarışmadan elenmiş olur. Tıpkı önceki yıllarda olduğu gibi, yarı finallerde yarışan şarkıcı ve şarkıların yarısı, SVT içerisinde bir jüri tarafından; diğer yarısı ise halka açık başvurular arasından seçilmiştir. Yarışma finali Solna, Stockholm'de bulunan Friends Arena'da gerçekleştirilmiştir. Tüm şovlar Sanna Nielsen ve Robin Paulsson tarafından sunulmuştur. Yapımcılığını bir defa daha Christer Björkman'ın üstlendiği Melodifestivalen 2015, tıpkı önceki dört yılda olduğu gibi İsveç'te bulunan altı farklı şehirde gerçekleştirilmiştir. (Sırasıyla) dört yarı finale Göteborg (7 Şubat), Malmö (14 Şubat), Östersund (21 Şubat) ve Örebro (28 Şubat) şehirleri ev sahipliği yapmıştır. 7 Mart 2015 tarihinde "İkinci Şans" finali Helsinburg, final ise 14 Mart 2015 tarihinde Stokholm'de gerçekleştirilmiştir. Birinci yarı final 7 Şubat 2014 tarihinde Malmö şehrinde bulunan Malmö Arena'da gerçekleştirilmiştir. İkinci şans "(Andra chansen)" turu 7 Mart 2015 tarihinde Helsingborg'da Helsingborg Arena'da gerçekleştirilecektir. Önceki yılların aksine sekiz şarkıdan dördü finale yükselecektir. Tur ikili düellolar şeklinde gerçekleşecektir. Düellolar aşağıdaki gibidir: Melodifestivalen finali 14 Mart'ta Stockholm şehrindeki Friends Arena'da gerçekleştirilecektir. Önceki yılların aksine bu yıl finalde on iki şarkı yer alacaktır. Dört yarı finalden ilk iki şarkı doğrudan ve dört şarkı "İkinci Şans" turundan yükselerek finalde yarışacaktır. On bir Uluslararası jüri üyesi ülkeler 8 Mart 2015 tarihinde açıklanmıştır. Şevket Candaner (1876, Serfiçe - 11 Eylül 1920), Türk siyasetçi. 1876 (1292) yılında bugün Yunanistan sınırları içinde kalan Serfice Sancağının Kozana ilcesi, Çobanlı köyünde doğdu. Nüvvab'tan Ali Himmet Efendi'nin oğludur. Ilk ve orta öğrenimini Selanikte tamamladıktan sonra 1903'te İstanbul Hukuk Mektebi'nden mezun oldu. Pirlepe İlçesi Bidâyet Mahkemesi Savcı Yardımcılığı ile 13 Ekim 1904'te Devlet hizmetine girdi. Bu görevler ardından, Kolonya ve Zihne İlçeleri Müddeî-i Umûmîliği (Savcılığı), Keskin İlçesi Bidâyet Mahkemesi Ceza Reisliği, İstanbul Müdüriyeti Umûmîyesi Merkez Memurluğu, Üsküdar Polis Müdürlügü, İdari Kısım Reisliği, Konya Polis Müdürlüğü, Tefenni Kaymakamlığı görevlerinde bulundu. 3 Nisan 1920'de yapılan seçimde TBMM I. Dönem Burdur Milletvekilliğine seçilmiştir. Ankara geldikten hemen sonra hastalanmış ve 10 Eylül 1920 günü vefat etmiştir. Ölümü 11 Eylül 1920 Meclis birleşiminde genel kurula sunulmuştur. Evli ve iki çocuk babasıdır. Ailesi 1934 soyadi kanunu ile Selanik'teki yıllarından tanıdığı Mustafa Kemal Atatürk'un talimatı ile Candaner soyadını almıştır. Royal Engineers AFC Royal Engineers Association Football Club, Britanya Ordusu'na bağlı Kraliyet Mühendisleri'ni temsil eden İngiliz futbol kulübü. 1863 yılında kurulan kulüp, 1871-72 sezonunda düzenlenen ilk FA Cup'ta finalde mücadele eden iki takımdan biri oldu. 1874-75 sezonunda ise FA Cup şampiyonluğuna ulaştı. Åžekip Engineri Hüseyin Şekip Engineri (d. 1902, İstanbul) - (ö. 12 Ocak 1979), Türk siyasetçi. Lise mezunudur.İstanbul Amerikan Koleji İngilizce ve Matematik Öğretmenliği, İstanbul Yüksek İktisat ve Ticaret Mektebi İngilizce Öğretmenliği, Siyasal Bilgiler İngilizce Öğretmenliği, Ankara Matbuat Umûm Müdürlügü Müşavirliği, Boğazlar Konferansı Matbuat Ataşeliği, Matbuat Umûm Müdürlüğünde Dış Matbuat Umûm Müdürlüğü, Beden Terbiyesi Umûm Müdürlüğü, Atletizm teknik Müsavere Heyeti Üyeliği, TBMM VII. Dönem Burdur Milletvekilliği yapmıştır. Takdirname sahibidir. Evli ve bir çocuk babasıdır. Åžerif Korkut Şerif Korkut (d. 1895, Burdur) - (ö. 21 Ocak 1957), Türk siyasetçi. Askerî Tıbbiye mezunudur. Almanya Tubingen Cerrahi Kliniğinde Yüksek İhtisas yapmıştır. Elazığ Hastanesi, 2. Fırka 1. Alay 1. Plevne Taburu, Diyarbakır Hastanesi, 75. Alay 3. Tabur Kıta ve Hastane Hekimliği, İmar ve İskân Vekâleti Sıhhat Mütehassıslığı, Adana, Antalya Sıhhat Müşavirliği, Şişli Çocuk ve Cerrahpasa Hastaneleri Asistanlığı, Tıp Fakültesi 2. Hariciye Kliniği Cerrahi Muavinliği, Kayseri Memleket ve Zonguldak Hastaneleri Operatörlüğü ve Baştabîpliği, Ankara Numune Hastanesi Şef Operatörlüğü, İşçi Sigortaları Kurumu Yönetim Kurulu Uzman Üyeliği, Yazarlık, TBMM VIII. Dönem Burdur Milletvekilliği yapmıştır. Evli ve iki çocuk babasıdır. Nadir Yavuzkan Nadir Yavuzkan (d. 1927, Tefenni, Burdur) - (ö. 31 Temmuz 2008), Türk siyasetçi. İstanbul Üniversitesi Eczacılık Fakültesi mezunudur. Burdur Devlet Hastanesi Eczacılığı, Serbest Eczacılık, TBMM 1.(XII) ve 3.(XIV) Dönem Burdur Milletvekilliği yapmıştır. Evli ve iki çocuk babasıdır. Ahmet SayÄ±n Ahmet Sayın (d. 1937, Elmacık, Kemer, Burdur), Türk siyasetçi. İstanbul Teknik Üniversitesi Mühendislik Mimarlık Fakültesi mezunudur. Burdur Belediyesi Fen İşleri Müdürlüğü, Serbest Müteahhit Mühendislik, İl Genel Meclis ve Daimi Encümen Üyeliği, Yol Su Elektrik Genel Müdürlüğü 1. Bölge Müdürlüğü Kontrol Mühendisliği, Antalya Yol Su Elektrik 4. Bölge Müdürlüğü, Yol Su Elektrik Genel Müdürlüğü Teknik Müşavirliği, TBMM 5.(XVI) ve XIX. Dönem Burdur Milletvekilliği yapmıştır. Evli ve bir çocuk babasıdır. C. W. Alcock Charles William Alcock (2 Aralık 1842, Sunderland - 26 Şubat 1907, Brighton), İngiliz futbolcu, futbol hakemi, kriketçi, gazeteci, yazar ve spor yöneticisi. Futbol ve kriketin gelişimine katkıda bulunmuş, dünyanın ilk futbol yarışması olan FA Cup'ı kuran isim olmuştur. 2 Aralık 1842 tarihinde Sunderland'de, altı erkek ve üç kız çocuğa sahip Charles Alcock ve Elizabeth Alcock (kızlık soyadı Foster) çiftinin ikinci çocuğu olarak doğdu. Woodford'daki Walter Todd Anaokulu'nun ardından 1855-1859 yılları arasında Harrow School'da eğitim gördü. Aynı okulda eğitim gördüğü ağabeyi John Forster Alcock ve okulda eğitim görmüş bazı isimler ile birlikte 1859 yılında Forest FC isimli futbol kulübünü kurdu. 1863 yılında Futbol Birliğinin kurulmasını sağlayan on bir kulüpten biri olan Forest, daha sonra adını Wanderers olarak değiştirdi. 1870 yılında Futbol Birliği sekreterliği görevine getirildi ve 1895 yılına kadar bu görevi sürdürdü. Sekreterliği döneminde, 20 Temmuz 1871 tarihinde ortaya attığı "birlik üyesi kulüplerin yarışabileceği bir organizasyon" Futbolculuk kariyerini Wanderers'ta devam ettiren Alcock, FA Cup'ın ilk sezonu olan 1871-75 sezonunda Wanderers'ın şampiyonluğa ulaştığı final maçında takımının kaptanlığını yaptı. İngiltere ile İskoçya arasında 1870-1872 yıllarında futbolu tanıtma amacıyla oynanan maçları organize edenlerden biri oldu. 5 Mart 1870 tarihinde oynanan ve ilk uluslararası maç olma niteliği taşıyan karşılaşmada İngiltere'nin kaptanlığını üstlendi. Alcock, 1872 yılında kadar iki takım arasında oynanan beş maçın tamamında takım kaptanı olarak forma giydi. 6 Mart 1875'teki 2-2 sonuçlanan İskoçya karşılaşmasında millî takım formasıyla çıktığı altıncı ve son maçta, millî takım kariyerindeki tek golünü attı. 1896 ile 1907 yılları arasında Futbol Birliğinin yardımcı başkanlığı görevini üstlendi. Çeşitli kriket kulüplerinde kriket oynadı. 1872-1907 yılları arasında Surrey adlı kriket kulübünün sekreterlik görevini yürüttü. 1880'de, İngiltere ile Avustralya arasında oynanan ve İngiltere'deki ilk test kriketi maçı olma niteliği taşıyan maçı organize etti. Spor gazeteciliği kariyerine 20'li yaşlarda "The Field" dergisi ve "The Sportsman" gazetesinde yazarak başladı. Daha sonraları "Football Annual", "Football" ve 1882'de kurduğu "Cricket" adlı yayınlarda yazılar yazdı ve bu yayınların editörlüklerini üstlendi. "James Lillywhite's Cricketers' Annual" adlı kriket yıllığının editörlüğünü yaptı. 1890'da "Football: the Association Game", 1902'de "Surrey Cricket: its History and Associations" adlı kitapları yayınlandı. 19 Aralık 1864 tarihinde Eliza Caroline (1841–1937) ile evlendi ve çiftin bu evlilikten iki erkek ve altı kız çocuğu oldu. 26 Şubat 1907'de Brighton'daki evinde vefat eden Alcock'ın cenazesi, 2 Mart günü Londra'daki West Norwood Mezarlığı'na defnedildi. Charles Alcock Charles Alcock ile şu kişiler kastedilmiş olabilir: Hasan Macit Hasan Macit (d. 1953, Kozluca), Türk siyasetçi. Gönen İlköğretmen Okulu ve Anadolu Üniversitesi Eğitim Ön Lisans Bölümü mezunudur. Diyarbakır Çüngüş ve Karakaya İlçelerinde Öğretmenlik, Burdur, Soğanlı, Elmacık, Çendik Köyleri ve Gazi İlkokulu Öğretmenliği, Burdur Kozluca Sulama Kooperatifi Başkanlığı, Burdur İli Tarımsal Kalkınma Kooperatifler Birliği Yönetim Kurulu Üyeliği ve Başkanlığı, Köy - Koop. Genel Merkez Kurucu Üyeliği, TBMM XXI. Dönem Burdur, XXIII. Dönem İstanbul Milletvekilliği yapmıştır. Evli ve iki çocuk babasıdır. Merkez Parti Demokratik Kitle Örgütlerinden sorumlu Genel Başkan Yardımcısı olmuştur. 2015 yılında Vatan Partisi'ne katılmıştır. İsmail Coşar İsmail Coşar (d. 1933; Saray, Eldivan, Çankırı - ö. 2017; Saray, Eldivan, Çankırı), Türk siyasetçi Ankara Üniversitesi İlahiyat Fakültesi mezunudur. Ankara Mehmet Çelebi Cami Müezzinliği, Maltepe Cami imam-hatipliği, Diyanet İşleri Başkanlığı vaizliği ve başkan yardımcısı vekilliği, Ankara Din Görevlileri ve İmam Hatip Mezunları dernekleri kuruculuğu, Türkiye Din Görevlileri Federasyonu Yönetim Kurulu üyeliği ve genel başkanlığı görevlerinde bulundu. TBMM 19. ve 20. Dönem Refah Partisi Çankırı Milletvekilliği yapan Coşar yaşlılığa bağlı nedenlerle hayatını kaybetti. Alpay Kabacalı Alpay Kabacalı (d. 1 Eylül 1942, Antalya - ö. 15 Nisan 2014, İstanbul), kültür sorunları ve Türk demokrasisi başta olmak üzere çeşitli konularda yazdığı kitapları ile tarih alanında pek çok yapıtı bulunan Türk yazarı. Alpay Kabacalı, 1942 yılında Antalya'da doğdu. İlk yazısı "Varlık" dergisinde, 1959'da yayımlandı. Dergi çıkardı; gazetecilik, yayınevlerinde redaktörlük yaptı. Gazete ve dergilerde siyasal yazılar, kültür sorunları, yayın dünyasını konu alan deneme, eleştiri ve incelemeleri yayımlandı. 20'yi aşkın kitabıyla titiz bir araştırmacı olarak tanındı. Alpay Kabacalı 60'lı yıllardaki Demirel iktidarı döneminde sol basına karşı uygulanan baskının hedeflerinden biri olmuş, 12 Mart 1971 Darbesi'ne kadar sorumlu müdürlüğünü üstlendiği Ant dergisinde yayımlanan yazılardan dolayı hakkında toplam 97 yılı bulan hapis talepleriyle birçok dava açılmıştı. Bu davalardan biri nedeniyle askeri yönetim döneminde mahkûm edilerek 11 ay hapis yattı. Ant'ta sorumluluk üstlenmeden önce 1966-68 yılları arasında Gerçekler Postası adlı bir siyaset-edebiyat dergisi çıkardı. Kabacalı tahliye olduktan sonra çeşitli yayınevlerinde ve haber ajanslarında redaktörlük ve yöneticilik yapmış, 1975-80 arasında Yeni Ortam ve Cumhuriyet gazetelerine yazılar yazmış, Milliyet Sanat, Sanat Olayı ve Yeni Gündem dergilerinde yazı işleri müdürlüğü yapmış, Tanzimat'tan Cumhuriyet'e Türkiye Ansiklopedisi ile Cumhuriyet Dönemi Türkiye Ansiklopedisi'nin yayın kurullarında bulunmuştu. 1976-1989 arasında Türkiye Yazarlar Sendikası'nın yönetim kurulunda görev yapan, 1997 -2001 arasında PEN Yazarlar Derneği'nin başkanlığında bulunan Alpay Kabacalı, 1999'dan ölümüne dek Bilim ve Edebiyat Eseri Sahipleri Meslek Birliği'nin (BESAM) başkanlığını üstlendi. 1982'de Yaşar Kemal'in oğlu Raşit Gökçeli ile birlikte Toros Yayınları'nı kurmuştur. Predestination (film) Predestination (tr: "Alın Yazısı"), 2014 Avustralya yapımı bilimkurgu filmidir. Film Michael ve Peter Spierig kardeşler tarafından yazılıp, yönetilmiştir. Robert A. Heinlein'ın kısa hikâyesi '—All You Zombies—'ten uyarlanmıştır. Filmin başrollerinde Ethan Hawke, Sarah Snook ve Noah Taylor var. Film zamansal ajanımızın Fiyasko Bombacısı olarak bilinen ünlü bir teröristi aramasıyla başlıyor. Fiyasko Bombacısı, binalara bombalar kurup yüzlerce insanın ölümüne sebep olan bir teröristtir. Ajanımız bombanın patlamısını engellemiş ama oluşan küçük patlamada yüzü tanınmaz hale gelmiştir. Fiyasko Bombacısı kaçmış ama zamansal ajan bilinmeyen bir kişinin yardımıyla zaman makinesiyle 1992 yılına gitmiştir. Ajan yüz ameliyatı olmuş şekilde uyanır. Bu ajan gizemli bir departman için çalışmaktadır ve bu departman Fiyasko Bombacısını yakalamak için zamanda yolculuklar yapan ajanlarla patlamaları önlemeye çalışmaktadır. Fiyasko Bombacısı 1975 yılında New York'ta yaptığı bir patlamada 11.000 insanın ölümünden sorumludur. Ajan iyileştikten sonra son bir görev verilir. Ajan, keman çantası görünümünde bir zaman makinesiyle 1970 yılına geri dönüp New York'ta barmen olarak çalışmaya başlar ve bara gelen bir adamla sohbet etmeye başlar. Adamımız bir köşe yazarıdır ve rumuzu Evlenmemiş Annedir. Barmen ve Evlenmemiş Anne bir şişe likörüne iddiaya girmişlerdir. İddia, eğer Evlenmemiş Anne'nin hikâyesi barmenin hayatında duyduğu en iyi hikâye olursa Evlenmemiş Anne bir şişe likörü kazanacaktır. Evlenmemiş Anne küçükken aslında bir kız olduğunu ve isminin Jane olduğunu söylemiştir. Çocuk esirgeme kurumunda hayata başlayan Jane, diğer kızlar gibi olmadığını, kavgacı ve güçlü olduğunu hatta erkekleri dövebildiğini ve aynı zamanda diğer insanlardan daha zeki olduğunu anlatır. Space Corps adlı bir kuruma girmek istediğini ve bunun için testlere girdiğini anlatmıştır. Bu testlerde doktorlar Jane'in hem erkek hem dişi organlarına sahip olduğunu öğrenmiştir ama Jane'e söylememişlerdir. Bu test sonucunda Jane'e testleri geçemediğini söyleyip kurumdan uzaklaştırmışlardır. Jane bundan sonra hayatına baştan başlayıp Cleveland'a taşınmış, sabahları bir restoranta çalışıp geceleri nezaket okuluna gitmiştir. Bir gece dersten çıkarken bir yabancıya çarpmış ve tanışıp aşık olmuştur. Bu sırada yıl 3 Nisan 1963'tür. Jane barmene o zamana kadar ona aşık olan ve değer veren ilk kişinin o yabancı olduğunu söylemiştir. Fakat yabancı bir gün Jane'i terk edip bir daha geri dönmemiştir. Bu ayrılıktan belli bir zaman sonra Space Corps şirketinde yetkili abilerden biri olan Bay Robertson, Jane'e ""Biz aslında uzay bilimleri için değil, fiziksel özellikleri güçlü insanları bulup onları eğitmek için varız."" demiştir. Ama şirketin bir prensibi vardır ve bu ""Geçmişinizle ve geleceğinizle bağınız olmamalı.""dır. Jane ise yabancıyla çıkarken onunla beraber olmuş ve hamile kalmıştır. Jane yine yalnız kalmıştır ve 9 ay sonra bebeğini doğurmuştur. Doğumdan sonra doktorun biri Jane'in yanına gelip doğumun başarılı olduğunu ama doğum sırasında Jane'in vücudunda anormal bir şeylerin olduğunu ve operasyon yaptıklarını, bunun yüzünden Jane'in hayatına artık erkek olarak devam etmesi gerektiğini öğrenir. Bu arada bilinmeyen birisi Jane'in kızını kaçırır. Jane bu olaylardan sonra yazar olup rumuzunu Evlenmemiş Anne yapar. Jane bir şişe likörü kazanır ama barmen hızlı bir şekilde Jane'in yeni isminin John olduğunu söyler ve başka bilgiler daha verir Jane'in geçmişi hakkında. John, barmenle beraber barın alt katına giderler. Bu sırada barmen aslında Bay Robertson için çalıştığını söyler. Barmen John'a onu terk eden adamı öldürmek isteyip istemediğini sorar ve ""Evet, öldürmek istiyorum."" yanıtını alır. Ardından barmen John'a kendisiyle 1963 yılına gelip Fiyasko Bombacısını öldürmesini ve ardından terk eden adamın yerini söyleyeceğini söyler. Zaman makinesiyle 3 Nisan 1963 yılına giderler. Gittikleri yer Cleveland'dır. Barmen, Fiyasko Bombacısını öldürmek için John'dan ayrılır. Barmen Fiyasko Bombacısının olduğu yere gider ama patlamayı tam olarak engelleyemez. Ondan önce başkası engellemiştir ama engelleyen kişinin yüzü yanmıştır. Barmen ise bu engelleyen kişiye yardım edip zaman makinesiyle kurtulmasını sağlamıştır. John ise Cleveland Üniversitesi'ne gider ve Jane ile tanışır. Jane, John'un geçmişteki halidir. Jane, John'a aşık olur ve birlikte olurlar. John geçmişteki kendisini terk eder ve bir süre sonra Jane hamile olduğunu anlar. Bu arada barmen 9 ay sonrasına gider ve Jane'in çocuğunu kaçırır ve çocuğu 1945 yılına götürüp yetimhaneye bırakır. O küçük çocuk büyüyüp Jane/John olur. Yani Jane kendisinin anne/babası'dır. Bu arada John, Jane'i terk ettikten sonra Bay Robertson için çalışmaya başlayıp zamansal ajan olur ve Fiyasko Bombacısını yakalamaya çalışır. Bir süre sonra Fiyasko Bombacısını bulur ve yapacağı patlamayı durdurur ama bu engelleme sırasında yüzü yanmıştır ve bunun sonucunda yüz ameliyatı olmuştur. Barmen/Ajan 1975 yılına gidip Fiyasko Bombacısını kuru temizlemecide bulmuştur ve onun kendisinin yaşlı hali olduğunu anlar ve bir süre konuştuktan sonra kendi yaşlı halini vurur. Yani Jane hem John hem Barmen hem Fiyasko Bombacısı hem kendisinin anne/babası hem de kendisinin çocuğudur. Nevfel Åžahin Nevfel Şahin (d. 1953, Çeltik), Türk siyasetçi. Yıldız Teknik Üniversitesi İnşaat Fakültesi mezunudur. Aynı Fakültede Master yapmıştır. YESA AŞ Mühendisi ve Yöneticiliği, Şahin İnşaat Şirketi sahipliği, Trakya Üniversitesi Çanakkale Meslek Yüksekokulu Öğretim Görevliliği, Özel Sektör Yöneticiliği, Serbest Mühendislik, Müteahhitlik, TBMM XIX., XX. ve XXI. Dönem Çanakkale Milletvekilliği yapmıştır. Evli ve dört çocuk babasıdır. Korku kurgu Korku kurgu, korku edebiyatı ve korku fantezi bir edebiyat türüdür ve okurlarına korku ve terör hissi vermeyi hedefler. Edebiyat tarihçisi J. A. Cuddon, korku hikâyelerini "farklı uzunluklarda bir kurgu... okurlarını şaşırtıyor ve hatta korkutuyor, ya da belki de onlara nefret ve tiksinme hislerini aşılıyor." sözleri ile tanımlar. Korku kurgu, genellikle tedirgin edici ve korkutucu bir atmosfer yaratır ve yine genellikle doğaüstüdür ancak bu onun her zaman doğaüstü olacağı anlamına da gelmez. Bir korku kurgu çalışması genellikle toplumun genelinin korktuğu bir benzetme olarak da tanımlanabilir. Korku türünün antik kökeni folklorda ve dînî geleneklerde yatar. Korku, genellikle ölüm, ölümden sonra yaşam, şer, demonik ve bir kişinin içine girmiş şeylere odaklanır. Bunlar hikâyelerde cadılar, vampirler, kurt adamlar, mumyalar ve hayaletler olarak belirir. 18. yüzyıl Gotik korkusu, bu kaynaklara, Horace Walpole'un 1764 yılında yayımladığı The Castle of Otranto () adındaki eseri ile cevap verdi. Bu eser, o güne kadar yayımlanmış eserler arasında gerçekçilikten ziyade doğaüstü öğelere yer veren ilk eser oldu. Aslında, eserin basılan ilk sürümü, İtalya'da bulunan ve hayalî bir çevirmen tarafından yayımlanan bir orta çağ romanı olarak tanıtıldı. Önceleri modern olarak görülse de o dönemde yaşayan pek çok kişi, eseri anakronistik, irticai, ya da özetle zevksiz buldu ancak buna rağmen eser kısa sürede büyük bir popülerlik kazandı. Gotik korku romanının bu ilk örneği, ardından gelen William Beckford'ın 1786 tarihli "Vathek", 1794 tarihli "The Mysteries of Udolpho", Ann Radcliffe'in 1796 tarihli "The Italian" ve Matthew Lewis'in 1797 tarihli "The Monk" romanlarına ilham kaynağı oldu. Bu dönemde yayımlanan korku kurgu eserlerinin büyük çoğunluğu kadın yazarlar tarafından yazıldı ve kadın okurlara pazarlandı. Eserler genellikle varlıklı bir kadın protagonistin kasvetli bir şatoda başına gelenleri konu edindi. Gotik geleneği, modern okurların korku edebiyatı olarak adlandırdıkları türe 19. yüzyılda giriş yaptı. Günümüz film ve sinema endüstrisindeki karakterlere ve çalışmalara ilham vermeye devam eden ilk eserler arasında Mary Shelley'nin 1818 tarihli "Frankenstein" isimli eseri, Edgar Allan Poe'nun çalışmaları, Sheridan Le Fanu'nun çalışmaları, Robert Louis Stevenson'ın 1886 yılında yazdığı "Strange Cases of Dr Jekyl ve Mr. Hyde" isimli eseri, Oscar Wilde'ın 1890 yılında yazdığı "Dorian Gray'in Portresi" isimli eseri ve Bram Stoker'ın 1897 tarihli "Drakula" isimli eseri yer alır. Tüm bu romanlar ve novellalar, günümüz sahne ve sinema eserlerinin ilham aldığı kalıcı birer simge konumundadırlar. 20. yüzyılın başlarında ucuz süreli yayınların çoğalması, korku eserlerinin sayısında bir patlamaya yol açtı. Tod Robbins, "All-Story Magazine" isimli dergi gibi büyük çoğunluğun ilgisini çeken korku kurgu eserlerinde uzmandı. Onun kurguları genellikle delilik ve zalimlik gibi konulara değindi. Daha sonra korku yazarlarına kendilerini tanıtma şansı veren bazı özel yayınlar piyasaya sürüldü. Bunların arasında "Weird Tales" () ve "Unknown Worlds" () isimli yayınlar da yer alıyordu.. 20. yüzyılın başlarında etkileyici korku yazarları bu alanlarda ilerleme kaydettiler. Özellikle kendisine büyük saygı gösterilen korku yazarı H. P. Lovecraft ve onun ölümsüz eseri Cthulhu Mitosu, kozmik korku türüne öncülük ederken M. R. James, hayalet hikayesini yeniden yaratmış olmasıyla bilinir. Sinemanın erken örnekleri, korku edebiyatından oldukça faydalandı ve korku sinemasının erken örnekleri, günümüze değin korunan korku kurgunun alt türlerinin oluşmasını sağladı. 1960ların ver 1970lerin işkenceci filmleri popülerlik kazanana kadar, EC Comics gibi firmaların yayımladığı "Mahzenden Masallar" gibi çizgi romanlar, beyaz perdenin o günlerde yayımlayamadığı vahşi görüntüleri görmek isteyen korku okurlarını tatmin etti. Modern romanların birçoğu, modern zombi masallarının atası olarak H.P. Lovecraft'ın 1925 tarihli "Cool Air", 1926 tarihli "In The Vault" ve yine aynı yıl yazdığı "The Outsider" isimli romanlarını ilham almıştır. Richard Matheson'ın 1954 tarihli romanı "Hepimiz Vampiriz" (), George A. Romero'nın kıyamet sonrası zombi filmlerine de ilham kaynağı olmuştur. Günümüzün en popüler korku yazarlarından birisi, "Carrie", "Medyum", "O", "Sadist" ve diğer pek çok romanın yazarı Stephen King'dir. 1970lerden itibaren King'in hikâyeleri geniş kitlelerin ilgisini çekmeyi başardı ve King, 2003 yılında Birleşik Devletler Ulusal Kitap Vakfı tarafından ödüllendirildi. Diğer popüler modern korku yazarları arasında Brian Lumley, James Herbert, Dean Koontz, Clive Barker, Ramsey Campbell, ve Peter Straub yer alır. Modern zamanların çok satan romanları arasında korku kurgu türüne ait romanlar da mevcuttur. Bu romanlar arasında Carrie Vaughn'un Kitty Norville karakterinin yer aldığı kurt adam kurgu şehir fantazi romanları, Anne Rice'ın erotik gotik kurgu eserleri ve R.L. Stine'ın Goosebumps serisindeki eserleri yer almaktadır. Korku türüne ait öğeler, diğer türlerde de görülmeye devam etti. "The Terror" gibi alışılagelmiş tarihî korkunun alternatif tarih romanları, mağaza raflarında "Pride and Prejudice and Zombies" ya da tarihi fantezi ve korku çizgi romanı "Hellblazer" ve Mike Mignola'nın Hellboy gibi eserlerinin yanında yer alır. Korku, aynı zamanda Mark Z. Danielewski'nin A.B.D. Ulusal Kitap Ödülleri finalisti "House of Leaves" isimli eseri gibi daha karmaşık modern çalışmaların merkezinde yer alan bir türdür. Korku türünü tanımlayan özelliklerden birisi de okuyucusuna duygusal, psikolojik ya da fiziksel olarak korkmasına yol açmasıdır. H.P. Lovecraft, korku türünü şu sözlerle tanımlar: "İnsanoğlunun en eski ve güçlü korkularından biri, bilinmeyen bir şeyden duyulan korkudur.". "Hoşnutsuzluk Öğeleri" isimli yazısında Elizabeth Barrette, modern dünyanın korku masallarına duyduğu ihtiyacı şu sözlerle dile getirir. Bazıları, edebiyatta karakterlerin ve okurların, normalde görmezden gelecekleri fikirlerle yüzleşmelerini, Hamlet'in Yorick'in kafatası ile birlikte derin düşüncelere dalmasının insanlığın ahlâki değerler üzerindeki etkileri ve bedenlerin eninde sonunda yüzleşecekleri dehşet verici son ile özdeşleştirebilir. Korku kurguda normalde görmezden gelinecek fikirlerle yüzleşilmesi, genellikle yazarla aynı çağda yaşayan insanların yüzleştiği problemlere mecazi bir yaklaşım olarak gösterilir. Stephanie Demetrakopoulos, korku edebiyatına ait kanunların ortak ölçütlerinden birisini tanımlamıştır. Tina Broussard, Drakula'nın açıklamalı bibliyografyasında Demetrakopoulos'un tezini şu şekilde yorumlamıştır: Günümüzde Drakula'nın vampir betimlemesinin, cinselliğin bastırılmış Viktorya çağı'ndaki bir yansıması olduğuna inanılmaktadır. Ancak bu görüş, Drakula metaforunun pek çok farklı yorumlamasından sadece birisidir. Judith Halberstam, bunların pek çoğunu "Canavarlığın Teknolojisi: Bram Stoker'ın Dracula'sı" isimli çalışmasında ele alır: Yukarıda gösterilen çalışmaların yanı sıra, korku kurgu için verilen burslar, neredeyse korku kurgu eserlerinin kendisi kadar eskidir. 1826 yılında gotik romancı Ann Radcliffe, korku kurgunun iki öğesi olan "terör" ve "korku" arasındaki farklılıkları ele aldığı bir çalışma yayımlar. Radcliffe'e göre terör, bir olay olmadan önce oluşan endişe hissi iken korku, bir olay gerçekleştikten sonra hissedilen tepki ve tiksinti hissidir.. Radcliffe, terörü, "ruhu genişleten ve onu hayatın bir adım ötesine taşıyan bir öğe" olarak tanımlarken, korkunun okurlarını neredeyse "dondurduğunu ve yok ettiğini" söyler. Korku kurgu için verilen burslar pek çok farklı kaynaktan faydalanır. Devandra Varma'nın ve S.L. Varnado gotik romanın tarihi üzerine yaptğı çalışmalarda, esrarengiz kavramını genellikle dini bir deneyim olarak tanımlayan ilahiyatçı Rudolf Otto'ya atıfta bulunulur. Başarılı korku kurgu örnekleri, pek çok farklı ödül ile ödüllendirilir. Korku Yazarları Derneği, korku kurgu alanında üstün başarı gösteren örneklere "Drakula"'nin yazarı Bram Stoker'ın anısına düzenlenen Bram Stoker Ödülleri kapsamında ödüllendirir. Avustralyalı Korku Yazarları Derneği her yıl Avustralyalı Gölge Ödülleri'ni düzenler. Uluslararası Korku Cemiyeti Ödülü, 1995 ile 2008 yılları arasında korku ve karanlık fantezi çalışmalarını ödüllendirmiştir. Aurealis Ödülü gibi diğer bazı ödüller de, korku edebiyatını, fantezi ve bilim altındaki kategoriler altında ödüllendirir. Bazı kurgu yazarlarını, kendilerinin "korku" yazarı olarak tanımlanmasından pek memnun değillerdir zira bu tanımlamanın "soluk" olduğunu söylerler. Bu yazarlar, korku yerine karanlık fantezi ya da doğaüstü korku için kullanılan Gotik fantezi terimlerini, ya da doğaüstü olmayan korku kurgu için "psikolojik gerilim" terimini kullanmayı tercih ederler. Efekan CoÅŸar Efekan Coşar (d. 7 Şubat 1994; İstanbul, Türkiye), Türk basketbolcudur. Türkiye Basketbol Ligi takımlarından Eskişehir Basket SK'te oynamaktadır. Kısa Forvet pozisyonunda görev almaktadır. Basketbola 9 yaşında Efes ile İlk Adım Basketbol Okulları’nda başlayan Efekan Coşar, 2005 yılında Efes Pilsen Minik Takımı’nda oynamaya başladı ve sonrasında mavi-beyazlı ekibin altyapısında küçük, yıldız ve genç takımlara yükseldi. 2011-12, 2012-13 ve 2013-14 sezonlarında mavi-beyazlıların pilot takımı Pertevniyal’de forma giyen Efekan, 2014-15 sezonunda ise Anadolu Efes A Takım kadrosunda yer aldı. Efekan Coşar, 2007-08 sezonunda Efes Pilsen Küçük Takımı ile Türkiye Küçükler Şampiyonluğu, 2009-10 sezonunda Efes Pilsen Yıldız Takımı ile Türkiye Yıldızlar Şampiyonluğu ve 2011-12 sezonunda Anadolu Efes’in pilot takımı Pertevniyal ile Türkiye Gençler Şampiyonluğu yaşadı. Efekan Coşar 2010 Karadağ’da düzenlenen Avrupa Yıldızlar Basketbol Şampiyonası’nda üçüncü olarak bronz madalya kazanan U-16 takımında başarı ile görev yaptı. Yunanistan'ın Girit adasında yapılan 2014 Yunanistan U-20 şampiyonasında, genç millî takımla şampiyonluk sevinci yaşayarak altın madalya kazanmıştır. Abidin Ege Mehmet Abidin Ege (d. 1893, İzmir) - (ö. 11 Kasım 1962), Türk siyasetçi. İstanbul Yüksek Ziraat Mektebi mezunudur. Almanya’da İhtisas yapmıştır. Bursa, Ankara Ziraat Ameliyat Mektepleri Öğretmenliği, İzmir Ziraat Mektebi Müdürlüğü, Ziraat Umûm Müdürlüğü Müessesat Şube Müdürlüğü, Umûm Müdür Muavinliği, Yüksek Ziraat Enstitüsü İdare Müşavirliği, Ziraat İşleri Umûm Müdürlüğü, Müsteşarlık, TBMM VII. Dönem (Ara Seçim) ve VIII. Dönem Denizli Milletvekilliği yapmıştır. Evli ve altı çocuk babasıdır. Fikret Karabudak Mustafa Fikret Karabudak (d. 1893, Çal) - (ö. 8 Ekim 1952), Türk siyasetçi. Sakarya Muharebesi 57. Topçu Alayı 3. Tabur Komutanlığı, 25. Topçu Alayı 3. Batarya Komutanlığı, 23. Tümen 1. Tabur Komutanlığı, Yahşiyan Topçu Depo Müdürlüğü, Erzurum ve Ankara Silah Fabrikası Müdürlüğü, Ankara Fen İşletme Heyeti Topçu Şubesi Müdürlüğü, Çanakkale Silah Tamirhane Müdürlüğü, Kırıkkale Askerî Fabrikalar Grup Müdürlüğü, Ankara Askerî Fabrikalar Genel Müdürü, Ankara Endüstri Dairesi Başkanı, Genelkurmay Fen Sanayi Daire Başkanlığı, TBMM IX. Dönem Denizli Milletvekilliği yapmıştır. Harp Madalyası, Gümüş Liyakat, Alman Demir Salip ve İstiklal Madalyası ve Takdirname sahibidir. Evli ve üç çocuk babasıdır. İsmail Hadımlıoğlu İsmail Hadımlıoğlu (1906, Denizli - 3 Aralık 1993), Türk siyasetçi. Ankara Üniversitesi Hukuk Fakültesi mezunudur. Emniyeti Umûmîye 2. Şube Kâtipliği, Baş Müddeî-i Umûmî Muavinliği, Nazilli Savcılığı, Eskişehir Hâkimliği, İzmir Azalığı, Ankara Sulh Hâkimliği ve Başsavcı Yardımcılığı, Yargıtay Cumhuriyet Başsavcılığı Başyardımcılığı, Yargıtay Üyeliği, Adalet Bakanlığı Müsteşarlığı, TBMM X. ve XI. Dönem Denizli Milletvekilliği yapmıştır. Evli ve bir çocuk babasıdır. Ali RÄ±za Karaca Ali Rıza Karaca (d. 1910, Sarayköy) - (ö. 16 Temmuz 1983), Türk siyasetçi. İstanbul Üniversitesi Askerî Tıp Okulu mezunudur. Gülhane Tıp Akademisi Hariciye Servisi Operatörlüğü, İzmir Hastanesi Operatörlüğü, Gülhane Çene Cerrahisi Başasistanlığı, Diyarbakır Numune Hastanesi Cerrahi Klinik Şefliği, TBMM X. ve XI. Dönem Denizli Milletvekilliği yapmıştır. Evli ve üç çocuk babasıdır. Mehmet Karasan Mehmet Karasan (d. 1910, Çivril, Denizli) - (ö. 15 Kasım 1974), Türk siyasetçi. Fransa Lyon Edebiyat Fakültesi Felsefe ve Sosyoloji Bölümü mezunudur. İstanbul Üniversitesi Edebiyat Fakültesi Umûmî Felsefe ve Mantık Doçentliği, Kütahya Lisesi Felsefe ve Fransızca Öğretmenliği, Ankara Siyasal Bilgiler Okulu Fransızca ve Sosyoloji Öğretmenliği, Dil ve Tarih-Coğrafya Fakültesi Felsefe Enstitüsü Felsefe Tarihi, Ahlak ve Sosyoloji Öğretmenliği, İlahiyat Fakültesi Profesörlüğü ve Dekanlığı, Yazarlık, TBMM X. ve XI. Dönem Denizli Milletvekilliği yapmıştır. Evli ve bir çocuk babasıdır. Osman Ongan Osman Ongan (d. 1911, Burdur) - (ö. 10 Eylül 1959), Türk siyasetçi. İstanbul Teknik Üniversitesi Mimar Mühendislik Fakültesi mezunudur. Balıkesir Nâfıa Müdürlüğü Yüksek Mühendisliği, Balıkesir Şose ve Köprüler Mühendisliği, Balıkesir Nâfıa Müdürlüğü Mühendisliği ve Nâfıa Müdürlüğü, Ege Yolları Bölge Müdürlüğü 5. Bölge Müdürlüğü, Karayolları Genel Müdürlüğü 2. Bölge Yüksek Mühendisliği ve Yollar 2.Bölge Müdürlüğü, TBMM X. ve XI. Dönem Denizli Milletvekilliği yapmıştır. Evli ve üç çocuk babasıdır. Ahmet Hamdi Sancar Ahmet Hamdi Sancar (d. 1916, Gemlik, Bursa) - (ö. 5 Temmuz 1980), Türk siyasetçi. Ankara Üniversitesi Hukuk Fakültesi mezunudur. Acıpayam Hâkim Yardımcılığı ve Sorgu Hâkimliği, Şarkikaraağaç Hâkimliği, Kazan, Denizli ve Elmalı Cumhuriyet Savcılığı, Adalet Müfettişliği, TBMM X., XI. ve 5.(XVI) Dönem Denizli Milletvekilliği yapmıştır. Evli ve iki çocuk babasıdır. Turan BahadÄ±r Turan Bahadır (d. 1919, Bilecik) - (ö. 17 Kasım 1999), Türk siyasetçi. İstanbul Üniversitesi Hukuk Fakültesi Terktir. İstanbul Belediyesi Memurluğu, Denizli Vilayeti Nahiye Müdürlüğü Memurluğu, Serbest Ticaret, Denizli Belediye Başkanlığı, Ege Bölgesi Sanayi Odası Denizli Şube Başkanlığı, Nahiye Müdürlüğü çalışanlığı, TBMM XI. Dönem Denizli Milletvekilliği yapmıştır. Evli ve üç çocuk babasıdır. Remzi Åženel Hüseyin Remzi Şenel (d. 1924, Çivril, Denizli) - (ö. 26 Eylül 1972), Türk siyasetçi. Necatibey Eğitim Enstitüsü mezunudur. Uşak Ortaokulu Fizik, Matematik Öğretmenliği, Uşak Lisesi, Uşak Özel Lisesi Fizik, Kimya Öğretmenliği ve Müdür Başmuavinliği, Acıpayam Ortaokulu Müdürlüğü, Denizli Lisesi Fizik, Kimya Öğretmenliği, TBMM 1.(XII) ve 2.(XIII) Dönem Denizli Milletvekilliği yapmıştır. Evli ve üç çocuk babasıdır. Mehmet Çobanoğlu Mehmet Çobanoğlu (d. 1911, Tavas, Denizli) - (ö. 14 Aralık 1987), Türk siyasetçi. Ankara Üniversitesi Hukuk Fakültesi mezunudur. Serbest Ticaret, Çiftçilik, Denizli Ziraat Memurluğu, Yıldızeli, Nusaybin, Aşkale, Sivrice, Nazilli, Kırkağaç, Çeşme, İznik, Mudanya, Eceabat, Tire, Anamur Kaymakamlığı, TBMM 1.(XII) Dönem Denizli Milletvekilliği yapmıştır. Evli ve üç çocuk babasıdır. Sungurlar Sungurlar, ilk bölümü 25 Ekim 2014 tarihinde yayınlanan aksiyon, askeri, dram ve suç dizisi. Şefkat Tepe dizisinin devamıdır. Samanyolu Medya Kuruluşu kanallarının Türksat yayınından çıkarılması nedeniyle dizinin çekimlerine son verilmiştir. Deliha Deliha, yönetmenliğini Hakan Algül'ün yaptığı 14 Kasım 2014'te vizyona çıkan Türk sinema filmi. Packages from Planet X Packages from Planet X (Türkçe: Uzay Postası), American Greetings ve DHX Media/Vancouver tarafından üretilen bir Amerikan/Kanada animasyon serisidir. İlk olarak Amerika'da 13 Temmuz 2013 tarihinde Disney XD daha sonra Teletoon kanalında yayınlanmaya başlamıştır. Türkiye'de ise önce Disney XD kanalında daha sonra Ekim 2014'te Disney Channel kanalında yayınlanmaya başlamıştır. Gezegen X'den gelen paketler Copernicus içindi, böylece gelecek uzaylı istilası için alt yapıyı hazırlayacaktı. Ama bir şekilde gençlerimiz bu paketleri ele geçirdiğinden asıl hedefi onlardan intikam almak oldu. Ve bunu başaramayınca sinirlendi. Ve onu kesinlikle sinirli görmek istemezsiniz ya da gıcık, yenilmiş, aç veya uykulu... Peki kahraman gençlerimiz bu paketlerle ne yapacak? Kullanacaklar mı, ya da suistimal edip sonra etkisiz hale mi getirecekler? Tabi bunların hepsini de Copernicus'tan uzakta yapmak zorunda olacaklar. Richmond FC Richmond FC ile şu maddeler kastedilmiş olabilir: Kedi Ã–zledi Yönetmenliğini Mustafa Şevki Doğan'ın üstlendiği Kedi Özledi yönetmenin uzun süredir üzerinde çalıştığı üçlemenin ilk filmidir. Film, birbirini çok seven ancak ilişkilerinde sorunlar yaşayan bir çiftin, bir kedi aracılığıyla ilişkilerini onarması sürecini anlatılmaktadır. Romantik komedi türündeki filmde İlker Ayrık, Algı Eke, Selim Erdoğan, Açelya Elmas, Erkan Seven, Burcu Biricik ve Oya Aydoğan rol almıştır. Filmin senaryosu ise Baykut Badem ve Filiz Ekinci tarafından yazılmıştır. Otuzlu yaşlarında olan Kıymet ve Kadir, üniversite bittikten sonra tanışmış ve o andan sonra da hiç ayrılmamışlardır. Ancak ilişkileri, Kadir'in arkadaşlarının sınırları zorlayan çapkınlıkları nedeniyle sorunlarla karşılaşmaya başlar. Richmond FC (Ä°ngiltere) Richmond Football Club, Richmond, Londra merkezli İngiliz ragbi birliği kulübü. National League 1'da mücadele etmektedir. 1861'de kurulan Richmond, 1863 yılında kurulan Futbol Birliği tarafından yayınlanan modern futbolun ilk kurallarının uygulandığı ilk maçı gerçekleştiren iki takımdan biriydi. Federasyon üyesi olmayan Richmond'ın 19 Aralık 1863 tarihinde Barnes ile oynadığı maç golsüz beraberlikle sona erdi. Aşk-ı Memnu (1. sezon) Aşk-ı Memnu dizisinin birinci sezonu 4 Eylül 2008'de Türkiye'de Kanal D'de yayınlanmaya başladı ve 18 Haziran 2009'da sona erdi. Senaryosunu Ece Yörenç ve Melek Gençoğlu'nun yazdığı dizi, Halid Ziya Uşaklıgil'in aynı adlı romanının günümüze uyarlamasıdır. Tüm sezonun yönetmenliğini Hilal Saral yaptı. Dizi, zengin iş adamı Adnan Ziyagil'in genç karısı Bihter'le, Adnan Ziyagil'in yeğeni Behlül arasında yaşanan aşkı konu alır. İlk sezon toplam 38 bölümden oluştu ve Türkiye'de perşembe akşamları gösterildi. Dizinin ilk sezonunun tüm bölümleri yayınlandığı gün reyting sıralamasında ilk üçte yer aldı. Sezonun en düşük reytingi 9,6, en yükseği ise 18,4'tür. Dizinin prodüksiyonu Ay Yapım tarafından gerçekleştirildi ve dizi Türkiye'de Kanal D'de yayınlandı. Dizinin yapımcısı Kerem Çatay, idari yapımcısı Mustafa Şen'dir. Tüm sezonun yönetmenliğini Hilal Saral yaptı. Halid Ziya Uşaklıgil'in aynı adlı romanından günümüze uyarlanan dizinin senaryosunu, yapım şirketinin daha önce "Yaprak Dökümü", "Dudaktan Kalbe" gibi çalışmalarında da görev alan Ece Yörenç ve Melek Gençoğlu yazdı. Dizinin müziklerini ise Toygar Işıklı besteledi. Dizi, Ziyagil ve Yöreoğlu ailesi etrafında şekillenmektedir. Ziyagil Holding'in sahibi Adnan Ziyagil'i Selçuk Yöntem, kızı Nihal'i Hazal Kaya ve oğlu Bülent'i Batuhan Karacakaya canlandırdı. Adnan Bey'in ablası Aysen Hanım rolü ise Gülsen Tuncer'e verildi. Dizideki ana karakterlerden biri olan Behlül Haznedar'ı Kıvanç Tatlıtuğ oynadı. Behlül, Adnan Ziyagil'in yeğeni olarak gördüğü uzaktan bir akrabasıdır ve ailesini küçük yaşta kaybettiği için Adnan Bey onu kendi evinde büyütmüştür. Yöreoğlu ailesi ya da diğer adıyla Melih Bey takımı Adnan Bey'in karısı Bihter ve onun annesi ve ablasından oluşmaktadır. Bihter Ziyagil'i Beren Saat, annesi Firdevs Yöreoğlu'nu Nebahat Çehre ve ablası Peyker'i Nur Fettahoğlu oynadı. Bihter'in babası Melih Bey öldüğü için dizide yalnızca flashback görüntülerinde göründü. Onu da Münir Akça canlandırdı. Dizideki bir diğer aile Hilmi Önal, eşi Aysun ve oğlu Nihat'tan oluşan Hilmi Bey takımıdır. Hilmi karakterini Recep Aktuğ, Aysun'u Zerrin Nişancı ve Nihat'ı İlker Kızmaz canlandırdı. Ziyagil yalısının personellerinden Süleyman Efendi'yi Rana Cabbar, karısı Şayeste'yi Fatma Karanfil ve kızı Cemile'yi Pelin Ermiş oynadı. Bu aile dışında Ziyagiller'in evinde Evren Duyal'ın canlandırdığı Nesrin ve Baran Akbulut'un canlandırdığı Beşir de çalışmaktadır. Eve Firdevs Hanım'la beraber gelen, Ufuk Kaplan'ın oynadığı Katya da Ziyagil ailesinin çalışanlarından biridir. Bunların dışında, çocukların bakıcısı ve piyano öğretmeni olan Matmazel Deniz'i de Zerrin Tekindor oynadı. Dizinin ilk sezonunda Behlül'ün sevgilisi olan Elif'i Eda Özerkan, Firdevs Hanım'ın yakın arkadaşı Sevil'i Gülizar Irmak oynadı. Diziye ilk sezonun sonlarından dahil olan ve daha sonra Nesrin'le evlenecek olan balıkçı Rıza Kaptan'ı Alay Cihan canlandırdı. Dizinin ilk bölümü 4 Eylül 2008 perşembe günü yayınlandı ve 10,1 reytingle günün en çok izlenen programı oldu. 18 Haziran 2009'da sezon finali 16,1'le reyting sıralamasında birinci oldu, aynı gün önceki bölümün özeti de 6,9'la listede ikinci sıradaydı. Dizinin ilk sezonu 4 Eylül 2008'le 18 Haziran 2009 arasında dört hafta hariç her perşembe yeni bölüm olmak üzere toplam 38 bölüm yayınlanarak sona erdi. Bölümlerden 21'i yayınlandığı gün reyting sıralamasında birinci, 15'i ikinci, 2 tanesi de üçüncü oldu. Sezonun en düşük reytingi 9,6, en yükseği ise 18,4'tür. Dizi ilk sezonunda 36. Altın Kelebek Ödülleri'nde en iyi yerli dizi seçildi. Ayrıca aynı törende en iyi kadın oyuncu ödülünü Bihter rolüyle Beren Saat, en iyi erkek oyuncu ödülünü ise Behlül rolüyle Kıvanç Tatlıtuğ kazandı. Magazin Gazetecileri Derneği tarafından 2009'un en iyi dizisi seçildi. Bunların yanında dizi ilk sezonuyla İstanbul, Kadir Has, Beykent, Ankara, Galatasaray gibi pek çok üniversitenin düzenlediği organizasyonlarda ve 2009 Vefa Lisesi Kemal Sunal Kültür ve Sanat Töreni'nde 2009'un en iyi dizisi seçildi. Mandingo Mandingo (d. 25 Şubat 1975, Mississippi), Amerikalı porno yıldızı. West Coast Productions adlı şirkette yönetmen olarak da görev almaktadır. Måns Zelmerlöw Måns Petter Albert Sahlén Zelmerlöw (d. 13 Haziran 1986 - Lund, İsveç), İsveçli şarkıcı, sunucu, dansçı. "Idol 2005" yarışmasını beşinci ve 2006 yılında yapılan "Let's Dance" yarışmasını birinci olarak bitirmiş, katıldığı Melodifestivalen 2007 yarışmasında seslendirdiği "Cara Mia" şarkısı çok beğeni toplamıştır. Zelmerlöw 2011 ile 2013 yılları arasında İsveç'te popüler olan "Allsång på Skansen" programının sunuculuğunu yapmıştır. 2007, 2009 ve 2015 Melodfiestivalen yarışmalarına katılmıştır. Zelmerlöw, Avusturya'nın başkenti Viyana'da yapılan 2015 Eurovision Şarkı Yarışması'nda İsveç'i "Heroes" şarkısı ile temsil etmiş ve yarışmayı 365 puanla kazanmıştır. Birgitta Sahlén ile Sven-Olof Zelmerlöw'ün oğludur. Anne ve babası Lund Üniversitesi'nde profesördür. Babası aynı zamanda doktordur. Küçük yaşta piyano ve dans dersleri aldı. Lise eğitimini Lund'da müzik ve doğal bilim üzerine aldı. 2002 yılında bir müzikalde rol aldı. Bu müzikaldeki başarılarından dolayı Malmö'de bulunan birçok sahnede yer aldı. Ayrıca 2008 yılında Ekonomi üzerine üniversiteye başladı. 2005 yılında Zelmerlöw Idol yarışmasının İsveç versiyonuna katılmış, 8 hafta sonra 11 Kasım'da elenerek 5. olmuştur. yarışmada son 3'e kalmış fakat elenmiştir. 2006 yılında "Let's Dance" adlı yarışmaya partneri Maria Karlsson ile katılmış, ve yarışmayı kazanmıştır. Aynı zamanda Grase müzikalinin İsveç versiyonuna katılmış, bu katılımdan sonra M&L plak şirketiyle antlaşma imzalamış daha sonra Warner Music Sweden ile imzalayacak ve yeni albümünü yayımlayacaktı. 2006 yılının Kasım ayında Melodifestivalen'e katılacağını duyuran Måns, Helsinki'de düzenlenen Eurovision Şarkı Yarışmasına katılmak üzere yarışmaya katıldı. Örnsköldsvik'da düzenlenen 3. yarıfinalde sahne alan Måns yarıfinal birincisi olarak Stockholm'de düzenlenecek büyük finalde yarışma hakkı kazandı. Sanna Nielsen, Sarah Dawn Finer, Sonja Alden'in de bulunduğu finalde seyirci oylarında en fazla ikinci oyu alarak 171 puanla yarışmayı 3. olarak bitirmiştir. 2007 yılının Mart ayında yayınlanan "Stand by For" adlı albüm İsveç'te 1 numaraya ulaştı. Albüm toplamda 48.000 sattı.Aynı zamanda albüm aynı yılın Eylül ayında Polonya'da da yayınlandı. 2008 yılında solo albümü "MZW" için stüdyoya girdi. Daha sonra 2009 yılında İsveç'i temsil etmek için Melodifestivalen'ı katıldı. "Hope & Glory" adlı şarkı ile 2. yarıfinalde yarışan Zelmerlöw en fazla seyirci oylarını alan sanatçı oldu ve finalde yarışma hakkı kazandı. Sarah Dawn Finer, BWO, Alcazar, Molly Sanden'in de bulunduğu finalde en yüksek juri oyunu alsa da seyirci oylarında yeterince fazla oy alamaması sebebiyle yarışmayı 144 puan ile 4. olarak bitirdi. 2009 yılının Mart ayında yayınladığı "MZW" albümü de İsveç'te 1 numaraya ulaştı. Albüm toplamda 34.000 sattı. Ayrıca albüm altın sertifika aldı. Bu albümde ilk albüm gibi Polonya'da da yayınlandı. 2009 yılında yayınladığı iki albüm için yaz turnesi düzenledi. 10 Kasım 2009 tarihinde Dolph Lundgren ve Christine Meltzer ile birlikte 2010 yılında düzenlenecek Melodifestivalen'i sunacağı açıklanmıştır. İkinci şans turunda "A View to a Kill" aldı şarkıyı, finalde ise "Eye of the Tiger" adlı şarkıyı seslendirdi. Mart 2013'te "Broken Parts" adlı single yayınladı. Bu single aslında yayınlayacağı "Barcelona Sessions" için ilk adımdı. Daha sonra SVT'de "Run For Your Life" adlı bir diğer parçayı seslendirdi. Eylül ayında "Beautiful Life" adlı parçayı seslendirdi. Son olarak seslendirdiği "Paralells" adlı parça ise Subat 2014'te yayınlanacak albümün son tanıtımı oldu. 2015 yılında düzenlenen 2015 Eurovision Şarkı Yarışması'nda Eurovision Şarkı Yarışması'nda İsveç'i temsil etmek için "Heroes" adlı şarkı ile Melodifestivalen 2015 yarışmasına katılmış, Yarışmada birinci olduğu için 2015 Eurovision Şarkı Yarışması'nda Eurovision Şarkı Yarışması'nda İsveç'i temsil etmeye hak kazanmıştır. Yarışmada 365 puanla birinci olarak İsveç'e Eurovision Şarkı Yarışması tarihinde 6. birinciliği kazandırmıştır. 14 Aralık 2015 tarihinde Sveriges Television (SVT) tarafından 2013 Eurovision Şarkı Yarışması sunucusu Petra Mede ile birlikte 2016 Eurovision Şarkı Yarışması'nı sunma görevi verilmiştir. Bir kız kardeşi vardır. Hobileri futbol, tenis ve golftür. 2008 ile 2011 yılları arasında Marie Serneholt ile ilişkisi olmuştur. Kaz Ana Kaz Ana veya Anne Kaz, kendisine pek çok geleneksel çocuk şarkısı ve tekerlemesi atfedilen, kurgusal yaşlı bir kadın. Genellikle karga burunlu, sivri çeneli ve uçan bir erkek kaza binmiş, yaşlı bir kadın olarak resmedilir. "Kaz ana ile çocuk tekerlemeleri bağlantısı ilk olarak "Büyük Britanya'daki eski çocuk bakıcılarının en sevilen şarkı ve ninnilerinin" erken dönem bir koleksiyonunda, 1781 tarihli "Kaz Ana'nın Melodisi ya da Beşik Soneleri" kitabında görülür. Bu kitap ilk çocuk kitabı yayıncılarından biri olan John Newbery'nin varisleri tarafından bastırılmıştır. Kitabın elde mevcut en eski nüshası 1791 tarihlidir; ancak en geç 1765 tarihinde planlandığı veya bu tarihli bir sürümünün mevcut olduğu düşünülmektedir. Bu sürüm muhtemelen Oliver Goldsmith tarafından düzenlenmiş ve bazı beyitler eklenmiştir. Newbery firması "Kaz Ana" adını muhtemelen Charles Perrault'un 1697 tarihli Fransızca masal kitabı "Contes de ma mère l’oye" (Kaz Ana'nın Öyküleri)'dan almıştır. Kitabın adı Fransızca halk ağzında yaklaşık olarak "kocakarı hikayeleri" anlamına gelir. Kaz Ana'nın Bostonlu bir kadın olan Elizabeth Goose (Vergoose veya Vertigoose da olabilir) olduğu konusundaki ısrarcı efsaneler yanlıştır. Goose'un 1719'da yazdığı iddia edilen kitaba veya bu kitaptaki tekerlemelere dair hiçbir delil yoktur. Buna rağmen Goose'un Boston'daki Old Granary Mezarlığındaki mezarı günümüzde turistik bir mekana dönüşmüştür. Kaz Ana tekerlemelerinin ABD'deki ilk baskısı, 1785'te Isaiah Thomas tarafından tekrar yayımlanan Newbery sürümüdür. Ä°rani devletler ve hanedanlar listesi İran Devletleri, günümüzde İrani Halklar tarafından kurulmuş olan devletler dir. Günümüzde İranlı'lar tarafından kurulmuş dört devlet vardır bunlar; Günümüz İrani Devletleri Büyük İranın içinde yer alıyorlar. Günümüzde Varolan İran devletleri; İran, Tacikistan ve Afganistandır, de facto olarak Güney Osetya da bağımsız olsa da de jure olarak Gürcistan Devleti toprağı olarak görülür. Bunun dışında özerk bölge olarak, Kuzey Osetya , Güney Kürdistan ve Batı Kürdistan (De facto Otonom) vardır. Çoğu İrani Halkların kullandığı bayraklarda üç Renk kullanılmaktadır, bunlar; Paleolitik diyet Paleolitik diyet (diğer adlarıyla Mağara adamı diyeti, Taş devri diyeti veya Avcı-toplayıcı diyeti), modern yiyecekler dahilinde olmak üzere Paleolitik çağında yaşayan insanların yediği yabani bitkiler ve hayvanlar ile beslenmekten oluşur. Diyetin en önemli unsurlardan bir tanesi Paleolitik zamanında bulunmayan yiyeceklerden uzak durmaktır. Örneğin, işlenmiş hayvansal gıdalar (tereyağ, süt, yoğurt, vb.), buğday ürünleri, baklagiller, rafine yağlar (sebze yağı, mısır yağı, kanola yağı, margarin, vb.) ve rafine şeker bunlardan bazılarıdır. Paleolitik diyeti 2010 yılından sonra, 21. yüzyılın moda diyeti haline gelmiştir. Ancak, her yeni çıkan diyet gibi Paleolitik diyeti de eleştiren diyetisyenler ve doktorlar var. Kısaca Paleo diyeti olarak adlandırılan Paleolitik diyeti, ilk kez 1975 yılında Walter Voegtlin tarafından ortaya çıkmıştır. "The Stone Age Diet" adlı kitabında Voegtlin taş devri çağında insanların nasıl beslendiğini, daha az karbohidratlı gıdalar tükettiklerini ve genel olarak insanların doğal, doğada kendiliğinden var olan, gıdalarla beslenmelerinin yeterli olacağını savunuyor. Daha sonra, 1985 yılında Boyd Eaton ve Melvin Konner meşhur tıbbı dergi "New England Journal of Medicine"'de "Paleolithic Nutrition — A Consideration of Its Nature and Current Implications" adlı makale yazıyorlar. Bu makalede Eaton ve Konner, insanancestoıroğlunun köklerinin 4 milyon yıl önce yaşayan, australopithecines adlı insan-öncesi atalardan gelmektedir. Bu atalardan gelen genetik yapı şu anki genetik bileşimimizi etkilemiştir. Şu ana kadar hayatta kalmamız doğal seçilim sayesinde olduğunu ve bunun ana sebebi beslenme şeklimizden kaynaklandığını savunmaktadırlar. Atalarımızın tükettiği gibi yemeklerden uzaklaştığımız için bazı insanlar da beslenme ile ilgili hastalıklarla karşılaşmaktadır. 1988 yılında, Boyd Eaton, Marjorie Shostak ve Melvin Konner'ın beraber yazdıkları "The Paleolithic Prescription" adlı kitap çıkmıştır. Bu kitapta Eaton, Shostak ve Konner, Paleolitik Paradigma hakkında bahsederler. Bu paradigmaya göre 2 milyon yıl önce yaşayan atalarımızın hayatlarını kendi hayatlarımıza benimseyip daha sağlıklı hayatlar yaşayabiliriz. Bu eserler dışında 1990'lar da Paleolitik diyeti hakkında yazan birçok diyetisyen ve beslenme uzmanı vardı. Bunlardan bazıları: Staffan Lindeberg, Mark Sisson ve Arthur De Vany idi. Fakat bu zamana kadar Atkins diyeti, South Beach diyeti gibi diğer benzer diyetler Paleolitik diyeti olan ilgiyi azaltı. Paleolitik diyetin ilk popülerleşmesi Loren Cordain'in 2010 yılında yazdığı "The Paleo Diet:Lose Weight and Get Healthy by Eating the Foods You Were Designed to Eat" adlı kitabı ile oldu. Arthur De Vany, 2011 yılında Türkçe olarak basılan" İlk insan Diyeti: Taş Devrinden Sağlıklı Beslenme Sırları"" "adlı kitabında Paleolitik diyeti hakkında besinsel bilgi vererek aynı zamanda diyet için gereken yiyecekleri ve bir aylık diyet formülü vermektedir. Bu förmülde, her gün, üç öğün için yenecek ve yenilmeyecek gıdalar olmak üzere aynı zamanda egzersiz çalışmaları ve bunların fiziksel açısından olan faydalarını açıklamaktadır. Mesela, ilk hafta Pazartesi günü için böyle bir tablo vermektedir: Biraz somon- füme, konserve ya da taze- yanında salata ya da kereviz ve kavun. Kereviz çok iyi bir lif kaynağıdır. Kavun da iyi bir mineral ve antioksidan kaynağıdır. Brokoli, lahana, yeşil soğan, enginar ya da palmiye göbeği gibi sebzelerle dolu büyük bir salata yapın. Üzerine karides buğulama, fırında hindi ya da ızgara tavuk koyun ve yarım avokado doğrayın. Zeytinyağı ve balzamik sirke kullanabilirsiniz. Izgara dana ya da kuzu biftek. Yanına biraz kuşkonmaz ve marul. Akşam yediden sonra yemeyin. Daha erken yiyemiyorsanız yemek yerine bir şeyler atıştırın- birkaç dilim hindi göğüsü ve yarım avokado yeterli olabilir. Doymazsanız bir avuç kabuklu yemiş yiyebilirsiniz. Karnınızı güçlendirmeyi öğrenin. Dik durun ve belinizdeki kasları hissedene kadar öne doğru eğilin. Bu kasları biraz esnettikten sonra tekrar doğrulun. Ardından aynı pozisyonda karnınızı biraz gerin. Sonra göğüsünüzü şişirin, çenenizi kaldırın ve başınızı aşağı indirmeden yürüyün. Bu güçlü duruş omurganızı korur ve kuvvetlendirir, ayrıca dünyayı farklı bir şekilde görmenizi sağlar." Genel olarak, Paleolitik diyeti için birçok tarif var. Bu tariflerin hepsinde yenilecek ve yenilmeyecek yiyecekler mevcuttur. Loren Cordain'in "The Paleo Diet:Lose Weight and Get Healthy by Eating the Foods You Were Designed to Eat "(sayfa 166- 167)", "Paleo diyetinde kullanılan tariflerin asla bu gıdaları içermemesi lazım: Ultimate Paleo Guide'e göre yenebilen yiyecekler bunlarıdır: çim ile beslenmiş hayvanlar, balık/deniz mahsülleri, taze meyveler ve sebzeler, yumurta, kuruyemiş, çekirdekler, ve sağlıklı yağlar (zeytinyağ, ceviz yağ, avustralya fındığı yağ, ketentohumu yağ, avokado yağ ve hindistancevizi yağ). Paleolitik diyetin arkasındaki mantık evrimsel tıptan gelmektedir. Özellikle, diyetin altyapısı evrimsel uyumsuzluk hipotezi denilen savdan ortaya çıkmıştır. Bu hipoteze göre, "Batı toplumlarında ortaya çıkan kronik hastalıkların ve dejeneratif durumların sebepleri şu anki hayat tarzın Taş Devri'ndeki atalarımızın genlerine uyuşmamasından kaynaklanmaktadır." Paleolitik diyetin yandaşları, Loren Cordain'de dahil olmak üzere, besimsel önerilerini evrimsel uyumsuzluk hipotezi üzerine yapmaktadırlar. Modern insanların Paleolitik atalarının diyetlerine, mümkün olduğunca, benzer bir diyete uymalarını savunuyorlar. Özellikle dikkat edilmesi gerekenler, yenilen yiyeceklerin Paleolitik çağında, taş devrinde, olup olmadığıdır. Doktor McDougall Paleolitik diyetin birçok yönlerine karşı çıkmaktadır. Örneğin, 30,000 yıl önce İtalya, Rusya, ve Çek Cumhuriyeti gibi ülkelerde yaşayan kişilerin sebze ve tahıl gıdaları un haline getirmek için kullandıkları aletlere dayanarak sebze ve tahıllı gıdalar ile beslendiklerini savunmaktadır. Buna benzer şekilde farklı dönemlerde, farklı yerlerde bulunan insanların farklı gıdalar ile beslendiklerini açıklamaktadır. Bu durumda, Paleo diyetin ne tür bilgilere dayanarak beslenme tüyoları verdiği şüpheli olduğu düşünülmektedir. McDougall'ın savunduğu diğer bir unsur da Paleo diyetin sağlığa gerçekten faydalı olmadığıdır. Paleo diyete göre devamlı et ve hayvansal gıdalar tüketmek insanlarda kalp hastalıkları ve atherosclerosis (damar tıkanıklığı) gibi sorunlara yol açmaktadır. Aynı zamanda, McDougall çoğu toplumların buğday ve nişastalı gıdalar ile beslenip uzun yıllar yaşadıklarını savunmaktadır. Böylece bu toplumlar sadece et ve sebze ile beslenmemiştir ve buğday ve nişastalı gıdalar tüketmelerine rağmen sağlıklı yaşamışlardır. Son olarak, McDougall Paleo diyetin takibi doğal çevremize de zarar vereceğini açıklamaktadır. Ne kadar çok et tüketilirse o kadar çok hayvan yetiştirilmesi gerekir. Birleşmiş Milletlerin 2006'da çıkardığı rapora göre, hayvanların yetişmesi de dünyamızın suyuna, arsasına ve kaynaklarını etkilemektedir. Rapora göre, "bütün ulaşım araçların ürettiği %13,5 emisyona göre, hayvansal ziraat dünyadaki sera gaz (CO2 eşdeğerleri) emisyonların %18 oluşturmaktadır." Arkeolog Christina Warinner Youtube'daki videosunda Paleo diyetin gerçekleri ile ilgili konuşmasında, 10,000-30,000 yıl önce yaşayan insanların gerçekten ne yediklerini ve ne yemediklerini açıklıyor. Warinner'e göre üç farklı mit var ve konuşmasında bu mitlerin doğruluğa kavuşmalarını sağlamaktadır. Birinci mit: İnsanlar evrimsel olarak et yemek için uygundur ve Paleolitik insanlar büyük çapta et tüketmiştir. Aslında, insanların et yemeleri için bilinen herhangi bir anatomik, fizyolojik ve genetik adaptasyon bilgisi mevcut değildir. Doğrusu, bitki adaptasyonuna yatkın birçok özelliğimiz var ve etcil hayvanlara kıyasla daha çok bitki yemeye yatkınız. İkinci mit: Paleolitik insanlar buğday veya baklagiller yememiştir. Taş devri çağından kalmış bazı aletler bulunmuştur ve bu aletlerin buğday ve arpa üretiminde kullanıldığı anlaşılmıştır. Üçüncü mit: Paleo diyeti yiyecekler Paleolitik atalarımızın yedikleri şeylerdir. Paleolitik diyet için satılan veya reklamlarda gösterilen yiyecekler gerçekten Neolitik Çağ'ında ortaya çıkmıştır ve Paleolitik çağında mevcut değildi. Örneğin, muzlar tamamen çiftçiler tarafından yetiştirilen bir meyvedir ve yaban muz çok çekirdeklidir. Yaban marul da, latex maddesi mevcuttur ve insanların sindirmesi mümkün değildir. Böylece şu anki yediğimiz bütün sebze ve meyveler yaban değildir, çiftçi tarafından üretilmiştir ve birçok yapısal değişikliklere tabi olmuştur. Şu anda yediğimiz hiçbir meyve ve sebze doğal olarak doğada yetişmemektedir. Birden fazla Paleo diyeti mevcuttur. Ancak, paleolitik diyetlerinde bulunan yiyecekler ve şartlar hakkında yapılabilecek yorumlar bunlardır: bölgesel olarak değişken; mevsimsel olarak değişken; çok hareketli; küçük yemek paketleri; sert, odunsal ve ipliksi; ilikler ve organlar; ve toksinler ve bitkisel ilaçlar içermektedir. Sonuç olarak, Warinner'e göre gerçek Paleolitik diyetlerinden ortaya çıkarabileceğimiz üç önemli unsur var: farklı yiyecekler tüketmek; taze ve sezonunda yetişmiş mevye ve sebzeler tüketmek ve tam gıdalar tüketmek. FA Women's Cup The Football Association Women's Challenge Cup Competition veya tanınan kısa adıyla FA Women's Cup, İngiltere'de kadın futbolunun en üst seviyedeki kupa organizasyonu. 1871'de kurulan FA Cup'ın kadın futbolundaki dengi olarak 1970 yılında kurulmuştur. 1970-71 sezonunda Kadınlar Futbol Birliği tarafından Mitre Trophy adıyla ilk kez düzenlenen turnuvada, aralarında İskoçya ve Galler temsilcilerinin de yer aldığı 71 takım mücadele etmişti. 1993 yılında ülkedeki kadın futbolunun da Futbol Birliği bünyesine girmesiyle FA Women's Cup adını aldı. Toplamda 13 kez şampiyonluğa ulaşan Arsenal, kupa tarihinin en başarılı takımı konumundadır. Kupa tarihinde oynanan finaller şu şekildedir: Åžut Şut, futbolda topun kale çizgisini geçip kaleye girerek gol olmasını sağlamak için kullanılan topa vurma tekniği. Ayağın yanında futbol kurallarının izin verdiği vücudun herhangi bir bölümüyle de şut çekmek mümkündür. Kale Ã§izgisi Kale çizgisi ile şunlar kastedilmiş olabilir: Futbol sporları Futbol sporları, gol atma amacıyla topa ayakla vurulmasını öngören takım sporlarının tamamı. "Futbol" kelimesi dünyanın farklı yerlerinde farklı futbol sporlarını tanımlamak için kullanılmaktadır. Dünyanın büyük bir kısmında futbolu tanımlarken, Avustralya'da Avustralya futbolu, Kuzey Amerika'da gridiron futbolu (Amerika Birleşik Devletleri'nde Amerikan futbolu, Kanada'da Kanada futbolu), İrlanda'da Gal futbolu, Yeni Zelanda'da ragbi (özellikle ragbi ligi) için "futbol" ifadesi kullanılmaktadır. Blackheath RFC Blackheath Rugby Football Club, Blackheath, Londra merkezli İngiliz ragbi birliği kulübü. National League 1'da mücadele etmektedir. 1858 yılında kurulmuş olup, günümüzde varlığını sürdüren en eski ragbi kulübüdür. Aleksey Arapçor Аlеksеy Dügеroğlu Аrаpçоr (Tıva Türkçesi:Арапчор, Алексей Дүгер-оглу / Аlеksеy Dügеroglu Аrаpçоr) "(Ekim 8, 1925 doğ.)" — Tıva şair, folklor derlemecisi. RSFSRnin okullarının ünlü öğretmeni. TÇE üyeliğinde bulunmuştur. А.D. Аrаpçоr 1925 yılı Ekim ayının 8.- günü T.A.R'ın Tаñdı ilinin Mеjеgеydе Еrtinе-Bulаk'tа doğmuştur. Yazı bölümüne başlaması, Bаy-Hааk'ın, Kızıl'ın 2. okullarına, Öğretmenin kursu ve Kızıl devlet öğretmen enstitüsünden mezun olmuştur. 1942 yılından sonra Süt-Höl'üñ Kızıl-Tаygа'dаn başlayıp Еrzin'iñ tüm köylerinde 20 yıl içinde öğretmenlik yapıp, okul müdürü olmuştur. Turаn'ıñ 1., 2. numaralı okullarında 18 yıl görev yaptı. «Şın» gazetesinin kültür bölümünde, 1986-1994 yıllarda TDLTЕŞİ folklor sektöründe çalışmıştır. Yazarlık işine 1943 yılında girmiştir. Şair S.Pyurbyu'nün öğrencilerinin birisidir. O «Kаdаrçınıñ ırı» (Çobanın şarkısı), «Sеtkildiñ ırı» (Gönlümün şarkısı) adıyla bambaşka kitapları yazmıştır. Okullarda öğretmenlik yapıp ulusun ağız edebiyatının derlemesini yaparak «Tıvа ulustuñ miftеri bоlgаş tооlçurgu çugааlаrı» (Tuva ulusunun mitolojisi ve destan edebiyatı) adlı kitabı 1995 yılında günyüzü görmüştür. Onun şiirleri «Krеstyankа», «Sеmya i şkоlа» dergilerinde yayınlanıp ve Rus, Moğol, kаzаh, yakut dillerine kadar çevirtilmiştir. Onun 70'i aşık şiirlerinde bestekâr V.Kök-ооl, А.Çırgаl-ооl, R.Kеndеnbil, D.Hürеş-ооl, V.Tоkа, H.Çüldüm-Sürüñ, B.Çаmbıt, B.Kеnеş, B.Kааdır-ооl, А.Yоmujаp şarkılarında bulunur. = Dış Bağlantılar = JÃ¼rgen Sundermann Jürgen Sundermann (d. 25 Ocak 1940), Alman eski futbolcu ve teknik direktördür. Trabzonspor ve Malatyaspor'un eski teknik direktörlerindendir. Ekrem Demiray Ahmet Ekrem Demiray (d. 1890, Edirne) - (ö. 13 Haziran 1964, İstanbul), Türk siyasetçi. Türk Kurtuluş Savaşı sırasında Trakya'da milli mücadelenin örgütlenmesinde rol almış; 1930-1935 yılları arasında Edirne Belediye Başkanlığı, 1943-1946 yıllarında TBMM VII. dönem Edirne milletvekilliği yapmıştır. Beyaz şeritli İstiklal Madalyası sahibidir. 1890 yılında doğdu. İdadi'den mezun oldu. Gelibolu'da Nafıa Memurluğu sırasında