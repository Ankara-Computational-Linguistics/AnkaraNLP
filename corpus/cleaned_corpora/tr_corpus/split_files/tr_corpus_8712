karışmaması için TO sözcüğünün hemen ardından ALTITUDE veya HEIGHT sözcüğü kullanılmalıdır: ATS tarafından mesaj detayları talep edildiğinde uçaklar şu formatı kullanmalıdır: Uçaklar tarafından konum raporları şu formatta verilmelidir: Uçaklar havada uçuş planı doldurabilirler (airborne flight plan). Havada doldurulan uçuş planı şu formatta olmalıdır: Kalkış esnasında kalkıştan herhangi bir nedenle vazgeçen pilot pratik olan en kısa sürede kuleyi haberdar etmelidir. Örnek: Missed approach, son yaklaşmadaki bir uçağın inişe devam etmemesidir. Pilot kararı veya kontrolör komutu ile gerçekleştirilir. Kontrolör komutu ile başlatılan bir "missed approach" diyaloğu şu şekilde yapılır: Girmana Girmana, Malatya'nın Hekimhan İlçesine bağlı bir mahalledir. Girmana 'nın Malatya il merkezine uzaklığı 65 km olup Hekimhan ilçe merkezine ise 20 km uzaklıktadır. Konum olarak Malatya il merkezinin kuzey batısında Hekimhan'ın ise güney doğusunda yer alır. Girmana 'ya Malatya İl merkezinden her gün,Hekimhan İlçe merkezine ise Cuma günü bir defa minibüs seferi düzenlenmektedir. Girmana 'da, belediye teşkilatının kurulmasıyla yollar ilk defa 1994-1999 dönemin sonunda Belediye Başkanı İbrahim Tokmak zamanında asfalt yola kavuşmuştur. 1. http://www.haberaktuel.com/ipekyolu-belediyesinin-adi-girmana-oldu-haberi-250339.html 2. https://web.archive.org/web/20160305054925/http://www.yerelnet.org.tr/belediyeler/belediye_mahalleler.php?belediyeid=127718 3. https://web.archive.org/web/20130810054010/http://girmana.bel.tr/?p=38 4. http://www.amatorfutbol.org/askf/malatya/1-amator-playoff/puandurumu-701.html Kartallı Kazım Meydanı Kartallı Kazım Meydanı, Petrol-İş, Kartal'da Kızılay Bulvarı'nın sonunda yer alan, ilçenin millî kahramı Kartallı Kazım anısına inşa edilmiş heykel barındıran, 2012 yılında Kemal Kılıçdaroğlu'nun katılımıyla hizmete açılmış meydandır. Meydanda birçok organizasyon, konser, miting ve kutlama gerçekleşir. Yaklaşık 8.000 metrekarelik alanda, park ve meydan olarak düzenlenen Kartallı Kazım Meydanı´nın, trafik sirkülasyonunu sağlayacak fiziki düzenlemeleri yapılmıştır. Bu alanda, bulunan parkımızda, halka yönelik etkinlikler düzenlenebileceği alanlar oluşturulmuştur. Kurtuluş Mücadelesi’ne önemli katkılar sağlayan Kartallı Kazım’ın anısını yaşatmak için, Petrol İş Mahallesi'nde bulunan eski Afet Merkezi’nin yerine, Kartallı Kazım Meydanı´nın ve parkının tasarımı yapılarak halkın hizmetine sunulmuştur. Kartallı Kazım Kuvayi Milliye'nin adı az duyulmuş kahramanlarından olmasına rağmen adı Nâzım Hikmet'in bir şiirinde geçmektedir. Anadolu yakasındaki Kuvayi Milliye örgütlenmesinde, Yahya Kaptan'a bağlı olarak savaşan Kuvayi Milliyeci Kartallı Kazım (İbrahim Göleber) ölüm yıldönümünde Kartal Belediyesi tarafından düzenlenen törenle anıldı. Kartallılar, Ramazan ayı etkinlikleri kapsamında, Kartallı Kazım Meydanı’nda düzenlenen Tolga Çelik ve Özgür Doğan konseriyle keyifli vakit geçirdi. Meydan ilk eylemleri ile Zekeriya Güçer İlköğretim Okulu velileri sayesinde tanıştı. 4+4+4 yasası ile mağdur olacaklarını düşünen veliler her akşam meydanda oturma eylemleri yaptı. Tahrir Meydanı gibi her akşam tıklım tıklım olan meydan aynı zamanda bir Agora durumuna da erişmiştir. Malzeme elleçleme Malzeme elleçleme, (İngilizce "Material Handling"), doğru malzemeyi, doğru yere, doğru miktarda, doğru koşullarda, doğru sıklıkla, doğru yönlendirerek, doğru zamanda doğru yöntem kullanımı ile doğru maliyette sağlayan bilimdir. Malzemenin taşıma operasyonlarının elle veya farklı tipte alet edevat, cihaz ve ekipmanlarla ekonomik ve emniyetli bir şekilde yapılması durumudur. Elleçlemede hammadde, parça, kutu, sandık, palet, bagaj vb. unsurların A noktasından B noktasına en verimli şekilde konveyör, forklift, transpalet, vinç vb. araçlarla taşıma, kaldırma, yükleme ve boşaltması ile ilgili faaliyetleri yapılır. Elleçleme sistemlerinde, bazen raflar sistemin en önemli parçalarından birini oluştururken, etiketleme ve otomatik tanıma sistemleri de işleyişin temel taşlarından biri olabilmektedir. Reeva Steenkamp Reeva Steenkamp (d. 19 Ağustos 1983 – ö. 14 Şubat 2013) Güney Afrikalı model. Reeva Steenkamp hukuk mezunudur. Steenkamp 19 Ağustos 1983 Cape Town doğumludur, Çocukken ailesi ile Port Elizabeth'e taşındılar. Nelson Mandela Metropolitan Üniversitesi’nden hukuk derecesi ile mezun olduktan sonra ama bir yetenek avcısı tarafından fark edildi ve mankenlik kariyerine başlamış, "Clover", FHM, "Toyota", "Zui" gibi tanınmış markaların müşterilere reklam kampanyalarında yer almıştır. Yeni başlayacak bir Tv dizisinde rol almaya hazırlanan güzel model Reeva Steenkamp erkek arkadaşı Güney Afrikalı ampute atlet Oscar Pistorius tarafından sevgililer gününde vurularak öldürülmüştür, genç Model Reeva Steenkamp Sevgililer gününde sevgilisi olan Güney Afrikalı Oscar Pistorius ’a sürpriz yapmak için habersizce evine gelmiş ancak Oscar Pistorius evde hırsız olduğunu düşünerek Güzel Modeli vurup ölümüne neden omuştur. Güney Afrikalı atlet Oscar Pistorius'un kız arkadaşını hırsız sandığı konusundaki iddiası polis tarafından kabul edilmemiştir.. Armağan Durdağ Armağan Durdağ (d. 1981, İstanbul), çağdaş Türk bestecisi, eğitimci. Eserlerinde Postminimalist anlayışı da içeren Batı Neo-Romantizmi ile geleneksel Türk makam ve halk müziğinin melodik ve ritmik renklerini sentezleyen bir Postmodern yaklaşım görülür. 1981 yılında İstanbul'da dünyaya geldi. Lise öğrenimini Eyüboğlu Koleji’nde tamamladı. Orta ve lise öğrenimi boyunca Mert Bilginer ile piyano ve müzik kültürü; lise öğreniminden sonra Nail Yavuzoğlu ile klasik, caz ve modern armoni, form analizi, orkestrasyon ve Türk Müziği teorisi çalıştı. 2004 yılında İstanbul Teknik Üniversitesi Türk Musikisi Devlet Konservatuvarı'na girdi; Müzik Teknolojileri Bölümü, Ses Kayıtları Anabilim Dalından ndan birincilikle mezun oldu. Bir yandan da Faris Akarsu ile piyano çalışmalarına devam etti. 2008 yılında ABD'ye giderek Washington Müzik Konservatuvarı'nda Jeffery Watson ile piyano ve bestecilik, A.Scott Wood ile şeflik çalıştı. 2009 yılında Fahir Atakoğlu'nun "Faces & Places" adlı caz albümünün yaylı orkestrasyonlarını yaptı. Grammy aday-adaylığına seçilen bu albüme katkısından ötürü Recording Academy’de “"Grammy'e oy verme statüsündeki üye"”lik hakkını elde etti. 2009-2011 yılları arasında Memphis Üniversitesi'nde aldığı bursla Kompozisyon bölümünde yüksek lisans eğitimi yaptı. Bu kurumda Roma ödülü sahibi Kamran İnce ile bestecilik, Kraig Alan Williams ile orkestra şefliği, Sam Viviano ile piyano çalıştı. Durdağ, 2015-2018 yılları arasında Arizona Üniversitesi’nde aldığı bursla Kompozisyon bölümünde doktora eğitimi tamamladı. Bu kurumda Daniel Asia ile bestecilik, Thomas Cockrell ile orkestra şefliği çalıştı. Bu kurumda öğretmen asistanlığı yaparak Kompozisyon bölümünde dersler verdi. Durdağ Memphis ve Arizona üniversitelerindeki eğitimi boyunca Amerikalı önemli bestecilerden Joseph Schwantner (Pulitzer ödüllü), Marc Mellits, Fred Lerdahl (Pulitzer ödüllü), Sophia Serghi, Christopher Trapani (Roma ödüllü), Chris Brubeck, David Maslanka, and Joan Tower (Grammy ödüllü) gibi isimlerin ustalık sınıflarına katıldı. Eserleri Türkiye, ABD, Ermanistan, Polonya ve Almanya'da seslendirilen Durdağ'ın Kâtibim türküsünün temasından esinlenerek yazdığı ve viyolonsel sanatçısı Rahşan Apay'a ithaf ettiği viyolonsel ve piyano için "Katibim Çeşitlemeleri" (2008) en çok seslendirilen eserleri arasındadır. Bestecinin iki alto saksafon ve perküsyon orkestrası için ikili konçerto olan "Bridges of Light (Işığın Köprüleri)" adlı eseri ilk defa kendi yönetiminde Mayıs 2011'de Memphis, ABD’de Allen Rippe ve Walter Hoehen tarafından seslendirildi. Durdağ, 2012 yılında Dünya Saksafon Kongresi’nde İskoçya’da çalınmak üzere saksafon virtüözü Allen Rippe tarafından sipariş edilen eseri İsrail-Filistin Savaşı’nda hayatlarını kaybeden iki halka ithaf etmiştir. Sanatçıya İstanbul Teknik Üniversitesi Türk Musikisi Devlet Konservatuvarı'nın kuruluşunun 37. yıldönümü onuruna sipariş edilen “"Panthalassa"” adlı senfonik uvertür, 2012’de İstanbul’da Filarmonia İstanbul tarafından şef Hakan Şensoy yönetiminde seslendirildi. Adını Pangea adlı süper-kıtayı çevreleyen Panthalassa süper-okyanusundan alan eserde büyük orkestraya ilave olarak iki zurna ve iki Ramazan davulu da yer alır. Rahşan Apay tarafından sipariş edilen ""Roxana" Viyolonsel Konçertosu""'nun ilk seslendirilişi 21 Mart 2013'te Bursa'da İbrahim Yazıcı yönetiminde gerçekleşti. Besteci, eserde Makedonyalı imparator Büyük İskender’in nikahlı tek eşi Pers güzeli Roxana’nın gözünden İskender’e olan aşkını ve onun imparatorluğunun ve ideallerinin büyüklüğünü tasvir eder. “"Armağan Durdağ Ensemble"” adını verdiği toplulukla geleneksel Türk çalgıları ile Batı müziği çalgıları, bir mezzo-soprano ve kimi zaman elektronik müziği birleştiren “"Yeni Dünya için Yeni Bir Müzik"” adlı projeyi yürüten Durdağ bu proje çerçevesinde mizansenler eşliğinde kurguladığı iki konserlik bir proje olan ""Renklerin Coğrafyası"" ve “"Özgürlüğün Portresi"" adlı eserlerini besteledi. Eşi çellist Rahşan Apay'ın annesini kaybetmesi üzerine bestelediği Anne başlıklı eseri 32. Uluslararası Ankara Müzik Festivali’nde Orkestra Ankara’nın siparişi üzerine bu orkestra tarafından ilk seslendirilişi gerçekleşti. Süreyya Operası'nın siparişi ile yazılmış "Cahiller Ülkesi"' adlı trionun ilk seslendirilişi 15 Mayıs 2013'te İstanbul'da gerçekleşti. Besteci eserde, modern Türkiye'de aydınların cahilliğe isyanını ve tepki verme ihtiyacını ifade etmiştir. Durdağ’ın soprano Ece İdil’in rica üzerine 2013 senesinde tekrar kaleme aldığı "Katibim" adlı eseri Polonya’nın Varşova kentindeki Wilanow Sarayı’nda 7. Avrupa Şarkıları Festivali kapsamında 19 Ekim 2013’te ilk seslendirilişi soprano Ece İdil ve piyanist Metin Ülkü tarafından gerçekleştirildi. Daha sonra bu eser, Ece İdil ve Metin Ülkü’nün 2017 yılında çıkardığı "Balkanlardan" isimli albümde yer aldı. Bestecinin "Sığınak" adlı alto ve soprano saksafon, viyolonsel ve piyano için Amerikalı saksafon sanatçısı Allen Rippe tarafından sipariş edilmiş triosu Suriye’deki savaştan kaçan insanlara ve dünya çapında korkunç savaşlardan ve zorluklardan ötürü sevdikleri ülkelerinden kaçmak zorunda kalan diğer tüm insanlara ithaf edilmiştir. "Sığınak"’ın ilk seslendirilişi 18 Şubat 2017’de Arizona Üniversitesi’nin Crowder Hall konser salonu’nda gerçekleşmiştir. Uluslararası çapta başarıya sahip ve Türkiye’de yerleşik çağdaş müzik topluluğu Hezarfen Ensemble’nin “Doğu ve Batı’nın Ötesinde: Evrim Geçiren Kültürlerarası Pratiği Geliştirme ve Belgeleme” başlıklı 5 yıllık Avrupa Araştırma Konseyi projesi kapsamında Armağan Durdağ’a sipariş edilmiş, karma topluluk, klasik kemençe ve kanun için İstanbul isimli eserinin, 17 Ağustos 2017 tarihinde Almanya’nın Fulda kentindeki Guitar+Microtonal Festivali’nde Hezarfen Ensemble tarafından ilk seslendirilişi yapılmıştır. Besteci, 1. Senfoni’si “Anlayış Denizi”ni Arizona Üniversitesi’ndeki doktora bitirme tezi kapsamında 2018 yılının Mayıs ayında tamamladı. Bestecinin özel projesi "“Yeni Bir Dünya için Yeni Müzik”" ve bu proje kapsamında yazdığı ilk eser "Renklerin Coğrafyası", 63 dakikalık 15 bölümlü bir müzik olup; ney, klasik kemençe, ud, bendir gibi etnik enstrümanların yanında yaylı orkestrası, piyano, şan, bilgisayar, vurmalılar gibi Batı enstrümanları için yazılmıştır. Tevrat, İncil ve Kuran-ı Kerim’den alıntıların yanı sıra dünyaca ünlü Yunan filozofları, 12. ve 13.y.y. Pers, Türk ve Alman şair ve mistikleri ve bazı bilim adamlarından da alıntılar kullanılarak yer yer resitatif ve şarkılamaların yer aldığı eserin dünya prömiyeri, İstanbul Cemal Reşit Rey Konser Salonu'nda, bestecinin de piyano çalarak katıldığı, şef Burak Tüzün yönetimindeki Armağan Durdağ Ensemble tarafından 2012 yılında yapıldı. Bu projenin ikinci ayağı olarak bestelenen 7 bölümlü ikinci eser "Özgürlüğün Portresi" ’nin prömiyeri 2015 yılında yine CRR Konser Salonu'nda gerçekleşti. İlk 15 bölüm olan "Renklerin Coğrafyası"’nın albüm kaydı, İngilizce adı “The Land of Colors” ile CD formatında Amerika Birleşik Devletleri çapında, internet üzerinden ise dijital platformlarda tüm dünyada Far&Here etiketiyle 2019 yılının Mayıs ayında yayımlanmıştır. Armağan Durdağ, ABD’de Grammy ödüllerini veren Recording Academy’nin Oy Veren Üye statüsündeki bir üyesidir. Türkiye’de bir MÜZİKOTEK bestecisidir. Eser hakları, Amerika'da Amerikan Besteciler, Yazarlar ve Yayımcılar Birliği (ASCAP), Türkiye'de ise Müzik Eseri Sahibi Grubu (MSG) tarafından koruma altındadır. Besteci, İstanbul Maltepe Üniversitesi Konservatuvarı Kompozisyon ve Orkestra Şefliği Anasanat Dalı’nda Doktor Öğretim Üyeliği ve Anasanat Dalı Başkanlığı görevlerinin yanında, İstanbul’da anaokulundan liseye kadar 6 kampüste 11 okulu kapsayan ve Uluslararası Okullar Konseyi üyesi olan Eyüboğlu Eğitim Kurumları’nda Müzik Danışmanlığı görevini sürdürmektedir. Orkestra Solo Çalgı ve Orkestra Oda Müziği Solo Çalgı/Ses ve Piyano Solo Çalgı Thermus aquaticus Thermus aquaticus yüksek ısıya dayanıklı olan bir bakteri türüdür. Moleküler biyoloji ve genetik çalışmalarında kullanılan Taq DNA Polimeraz enziminin izole edildiği bakteridir. Hakan Yaman Hakan Yaman (d. 1 Haziran 1963, İstanbul) Türk yazar. İlk romanı "İsrafil'in Kanatları", 2007 yılında yayımlanan Hakan Yaman, "Fotoğraftaki Kadın" adlı romanıyla 2009 Yunus Nadi Roman Ödülü’nü kazanmıştır. 1963 yılında Kuzguncuk, İstanbul’da doğan yazar, 1988 yılında Marmara Üniversitesi, Yabancı Diller - İngilizce bölümünü bitirdi. 1985 – 1990 yılları arasında henüz yayımlanmamış kısa öyküler yazdı. 2000 yılında başlayıp altı yılda bitirdiği ilk romanı "İsrafil'in Kanatları", 2007 yılında yayımlandı. Bir yıl sonra çıkan "Fotoğraftaki Kadın" adlı romanıyla 2009 Yunus Nadi Roman Ödülü’nü kazandı. "Güz Kokulu Günahlar" romanı, Nisan 2011’de yayımlandı. SM UB-7 SM "UB-7", "UB I" tipinde, Alman İmparatorluğu'na ait bir denizaltı. I. Dünya Savaşı'nda Alman İmparatorluk Donanması'nda hizmet veren "UB-8", 27 Eylül 1916 tarihinden sonra Karadeniz'de kayboldu. Bedtime Story (anlam ayrımı) Craig Gordon Craig Sinclair Gordon, (d. 31 Aralık 1982), Scottish Premiership kulübü Celtic'te kaleci olarak görev yapan İskoç futbolcudur. Gordon, kariyerine Heart of Midlothian takımında başladı. Cowdenbeath'te bir sezon (2001-02) kiralık oynadıktan sonra 2003 ve 2007 yılları arasında Hearts'ın birinci kalecisi oldu. Takımıyla 2005-06 sezonunda Scottish Cup'ı kazandı. 2007 yılında Premier League kulübü Sunderland, 9 milyon £ karşılığında onu transfer etti (kaleci olarak en yüksek bedelle transfer edilen Britanyalı kaleci oldu). Sunderland'de geçirdiği ciddi sakatlığın ardından Gordon ile olan sözleşmeleri 2012 yılında feshedildi. İki yıl futbola uzak kaldıktan sonra Gordon, Temmuz 2014'te Celtic ile anlaştı. Celtic ile beş lig şampiyonluğu, iki Scottish Cup ve dört Scottish League Cup kazanan futbolcu; 2016-17, 2017-18 ve 2018-19 sezonlarında süren yenilmezlik serisinde takımda yer aldı. Ayrıca 2004 ve 2010 yılları arasında İskoçya millî takımına düzenli olarak seçildi. Sakatlıklar kariyerini kesintiye uğratsa da 2014 yılında millî takım seviyesine geri döndü. Edinburgh'da doğan Gordon, 1994 yılından 1999 yılına kadar Balerno Community Lisesi'nde okudu. Babası David Gordon, İskoçya'nın Doğu ligindeki kulüplerinde oynadı ve Gordon, çocukluğunu Cumartesi günleri öğleden sonraları onu oynarken izleyerek geçirdi. Gordon, futbol kariyerine yerel takımlardan Currie Boys Football Club'da kaleci olarak başladı ve daha sonra Heart of Midlothian (Hearts) gençlik gelişim programına katıldı ve oradan mezun oldu. 1999-2000 sezonunda Scottish Youth Cup'ı kazanan Hearts takımı, Hampden Park'taki finalde Rangers'ı 5-3 yendi. 2000-01 sezonunu John McGlynn'in antrenörlüğünde SPL Under-18 League'de geçirdi. Gordon, 2001 yılında alt lig kulübü Cowdenbeath'e kiralandı. Orada bulunduğu dönemde düzenli olarak Hearts ile antrenman yapmaya devam etti, ancak haftada iki akşam Cowdenbeath antrenmanlarına katıldı. İlk profesyonel maçına Forthbank'ta Stirling Albion karşısında çıktı ve Hearts'a geri çağrılmadan önce toplam 13 maçta oynadı. Gordon'ın olduğu dönemde Cowdenbeath, evinde yenilmezlik serisi yakalamıştı. Deplasmandaki 3-1 kazandıkları Queen of the South maçında övgü almışlardı. O sezon ligi Queens domine etmişti, ancak Gordon'ın yaptığı kurtarışlar rakip teknik direktör John Connolly'nin onu "sansasyonel" olarak övmesini sağladı. Gordon, Hearts takımı ile ilk maçına 6 Ekim 2002 tarihinde 1-1 berabere kaldıkları Livingston karşısında çıktı. Sezondaki diğer karşılaşması 25 Ocak 2003 tarihinde, Scottish Cup üçüncü turunda 4-0 yendikleri Falkirk karşılaşması oldu. 2003-04 sezonunda Hearts'ın birinci kalecisi Tepi Moilanen'den formayı aldı ve Hearts'ın 29 lig maçında kaleye geçti. Gordon, Avrupa turnuvalarındaki ilk maçına 6 Kasım 2003 tarihinde UEFA Kupası ikinci turunun ilk ayağında Fransa ekibi Bordeaux karşısında çıktı. Maçta gol yemedi ve 1-0'lık galibiyete katkıda bulundu. Ancak Heart, Edinburgh'da 2-0 yenilerek tur atlayamadı. O yıl gösterdiği performansla Scottish PFA Yılın Genç Oyuncusu ödülüne aday gösterilse de, ödülü Celtic orta sahası Stephen Pearson kazandı. Teknik direktör Craig Levein, Gordon'ın performansını överek "müthiş" bir sezon geçirdiğini ve kendisini başlangıçta birkaç maç için düşündüğünü ama "yaptığı şeylerle onu [as takımdan] dışarı çıkaramadığını" söyledi. Gordon, 2004 yılında İskoçya millî takımına düzenli olarak alınmaya başladı ve 2005-06 sezonunda istikrarlı bir performans sergileyerek Hearts'ın ligi ikinci bitirmesine, Scottish Cup'ı ise kazanmasına katkıda bulundu. Penaltılara kalan final maçında Gretna'ya karşı Derek Townsley'nin penaltısını çıkarmıştı. O sezon, İskoç Futbol Yazarları Derneği tarafından Yılın Oyuncusu seçildi ve 1986 yılında Sandy Jardine'dan beri bu ödülü kazanan ilk Hearts futbolcusu oldu. Ayrıca ondan önce bu ödülü kazanan ilk kaleci 1993 yılında Rangers'ın kalecisi Andy Goram'dı. 2006-07 sezonunun çoğu futbolcunun takımdan ayrılacağı söylentileriyle geçiyordu, özellikle de futbol kulübün sahibi Vladimir Romanov'a karşı bir bildiri yayınlanmasının ardından. Bu açıklamanın mekânı olan Hearts'ın Riccarton antrenman sahası, medyanın Gordon, Paul Hartley ve kaptan Steven Pressley'yi kastederek bu oyunculara "Riccarton Üçlüsü" adını vermesine yol açtı. 2006 yılının sonunda Rangers, Aston Villa, Arsenal ve Manchester United takımları oyuncuya olan ilgisini açıkladı. Arsenal teknik direktörü Arsène Wenger, iskoçya formasıyla Gordon'ı Euro 2008 elemelerinde Fransa'yı 1-0 yendikleri maçta izledi. Gordon'ın "varlığı ve iyi top tutmasıyla çok iyi bir kaleci gibi göründüğünü" söyledi. Gordon, yükselen formunu Ekim 2006'daki Edinburgh derbisinde yaptığı çapraz kurtarışla gösterdi. Sonraki ay Pressley'nin takımdan ayrılmasıyla Hearts'ın yeni kaptanı olarak seçildi. Hearts'ın hasta olduğunu açıklamasına rağmen Aralık 2006'daki Dundee United maçında yedek kulübesinde "düşürülmesi" basın tarafından disiplin sorunları olarak gösterildi. Üç gün sonra Hibernian karşısındaki Edinburgh derbi maçında yeniden kaleye geçti. Transfer sezonunun kapanışından dört gün önce 27 Ocak 2007 tarihinde Rangers karşısında kadroya alınmadı ve kulüp tarafından transferini müzakere ettikleri doğrulandı. Gordon, transfer sezınu kapanırken Hearts futbolcusu olarak kaldı. Mart 2007'de Gordon'ın Arsenal tarafından emektar Jens Lehmann'dan birinci kaleci olarak takımda yer alabileceği söylenmesinden sonra, Arsenal için oynamaya ilgili olduğunu belirtti. Hearts'ın sezon sonunda Avrupa'da yer almaya hak kazanamaması üzerine Temmuz 2007'de Gordon'ın Sunderland ve Aston Villa takımlarına satılacağı söylentileri artmaya başladı. Gordon'ın kulüpteki son maçı 28 Temmuz'da Barcelona'ya 3-1 yenildikleri hazırlık maçı oldu. 8 Kasım 2007 tarihinde Gordon, Hearts takımının Hall of Fame'ine alındı. O zaman hâlâ 24 yaşında olan Gordon, bu onura erişen en genç futbolcu oldu. Ağustos 2007'de Gordon, Sunderland ile beş yıllık sözleşme imzaladı. Gordon'ın 9 milyon £ bedelle transfer olmasından sonra Sunderland, en yüksek bedelle kaleci transfer eden Britanyalı kulüp oldu. Daha sonra bu rekor 2011 yılında David de Gea'ya yaklaşık 17 milyon £ ödeyen Manchester United'a geçti. Gordon, Sunderland formasıyla ilk maçına 2007-08 Premier League açılışında Tottenham Hotspur karşısında çıktı ve gol yemediği maç 1-0'lık galibiyetle sonuçlandı. Bu maçta rakip kaleci İngiltere'nin birinci kalecisi Paul Robinson'dı. Böylelikle 2001 yılında Arsenal'den David Seaman ve Tottenham'dan Neil Sullivan'ın karşılaştığı maçtan sonra ilk kez İskoçya birinci kalecisi ile İngiltere birinci kalecisi karşı karşıya geldi. Sunderland'in Aralık ayında Everton'a 7-1 yenilmesinin ardından Sunderland teknik direktörü Roy Keane, Gordon'ı yedek kulübesine alarak Galli kaleci Darren Ward'u oynatmaya başladı. Üç maç sonra Gordon, tekrar birinci kaleci oldu. 2008-09 sezonunun ortasında Gordon, birkaç aylık diz sakatlığı nedeniyle Márton Fülöp'ün yedeği oldu. 2009-10 sezonunun başlangıcından kaleyi tekrar devraldı. 7 Kasım'da Tottenham Hotspur'la yapılan deplasman maçında Jermain Defoe ile çarpışırken kolu kırıldı. Üç aya yakın sahalardan uzak kaldı. 23 Ocak'ta Portsmouth maçında geri döndü. 2010 yazında Gordon, metal plaka çıkarılması için kolundan ameliyat oldu. Ancak günler sonra antrenmana dönen Gordon, bir antrenman sırasında tekrar kolunu kırdı. 2010-11 Premier League sezonunun başlangıcıno kaçıracağı ve yerine Sunderland'in yeni kalecisi Simon Mignolet'nin oynayacağı açıklandı. Gordon sakatlıktan döndükten sonra Mignolet birinci kaleci olarak kaldı. 9 Kasım 2010 tarihinde Gordon, sezondaki ilk maçına deplasmanda Tottenham Hotspur karşısında çıktı. Maç 1-1 berabere sonuçlandı. Gordon ayrıca Sunderland'in Chelsea'yi 3-0 yendiği maçta yıldız olarak gösterildi. 18 Aralık 2010 tarihinde Gordon, 1-0 yendikleri Bolton Wanderers maçında Zat Knight'ın şutunu kurtarırken gösterdiği refleksle dikkat çekti. 2012 yılında bu kurtarış, Premier League'in 20 yıllık tarihindeki en iyi kurtarış olarak oylandı. Dizinden tendon sakatlığı geçiren futbolcu, sonuç olarak kaleyi yine Mignolet'ye bıraktı. Sakatlığı dolayısıyla Gordon, sakatlık süresi boyunca yeek kulübesinde yer aldı. 19 Nisan 2011 tarihinde Gordon'ın diz tendonunu onarmak ve geçirdiği ön çapraz bağ sakatlığından kurtulmak için ameliyat geçirdiği açıklandı. Coventry City'nin kalecisi Keiren Westwood'un da takıma gelmesiyle İskoç kalecinin geleceği hakkında daha fazla soru işareti oluşmaya başladı. Gordon'ın Ağustos 2011'de Arsenal ve Celtic'in de yer aldığı birkaç kulüple bağlantısı oldu. 4 Ocak 2012 tarihinde sahalara Sunderland rezerv takımında döndü ve Arsenal'in rezerv takımına karşı 2-0 kazanılan maçta yer aldı. 28 Nisan'da Bolton Wanderers karşısındaki maçta as takıma dönse de, 19 Mayıs 2012 tarihinde Sunderland'den sözleşmesi feshedilen dokuz futbolcudan biri oldu. Gordon, 2011 ve 2012 yıllarında Celtic'e transferiyle ilgiliydi, ancak dizideki sakatlıkla uğraşmaya devam ettiği için iki yıl boyunca başka bir kulübe imza atmadı. Televizyon çalışmasındayken Ian Murray ile görüştükten sonra, Dumbarton takımı için geçici olarak antrenörlük yaptı. Gordon then admitted it was highly unlikely that he would play during 2012–13 and that he was considering becoming a football coach. 2013-14 sezonunda Rangers ile atrenmanlara çıktı, ancak ona sözleşme teklif edilmedi. Mart 2014'te Gordon, sakatlıklarından tamamen kurtulduğunu ve futbol kariyerine devam etmek istediğini söyledi. Haziran ayında Celtic, Gordon'ın antrenmanlara çıktığı ve onunla görüşmelerde bulunduklarını doğruladı. Temmuz 2014'te Gordon, Celtic ile sözleşme imzaladı. Celtic ile ilk maçına 19 Temmuz'da sezon öncesinde dostluk maçında karşılaştıkları Dynamo Dresden karşısında ilk yarıda çıktı. 45 dakikada birkaç kurtarış yapan Gordon, maçtan sonra bu şekilde konuştu: "Tekrar oynamaya başlamak iyiydi. Kişisel bakış açısından, uzun zaman oldu. Bu yüzden oraya çıkıp 45 dakika oynamak ve ilk yarıda gol yememek güzeldi. Bundan mutlu olmalıyım." Ağustos ayında Fraser Forster'ın 10 milyon £ karşılığında Southampton'a transfer olduğu açıklandıktan sonra, Gordon kalede birinci tercih oldu. İlk rekabetçi maçına iki yıl sonra 13 Ağustos 2014 tarihinde 3-0 yendikleri St Johnstone karşısında çıktı. Celtic ile sadece üç maça çıktıktan sonra Gordon, sezona yaptığı başlangıç nedeniyle Ağustos 2014'te yeniden İskoçya millî takımına çağrıldı. Celtic adına iyi formu hem yurt içinde hem de Avrupa'da devam etti. Salzburg, Dinamo Zagreb ve Astra Giurgiu maçlarındaki duruşuyla, Celtic'in UEFA Avrupa Ligi grubundan çıkmasına katkıda bulundu. Performansı takım arkadaşları, antrenörleri, millî takım teknik direktörü taraftarlar ve gözlemciler tarafından övüldü. Birçoğu sonunda uzun vadeli sakatlık problemlerinin üstesinden geldiğine ve en iyisine döndüğüne inanıyordu. Gordon, ayrıca eski takımı Hearts'a karşı iki kupa maçında da kalecisini gole kapattı. Gordon, Aralık ve Şubat ayları arasında art arda sekiz maçta gol yemedi. Seri, 14 Şubat 2015 tarihinde St Johnstone karşısında 72. dakikada yediği golle sona erdi. Maçın sonlarında yaptığı iki kurtarışla Celtic'in 2-1'lik galibiyetine katkıda bulundu. Gordon, 19 Şubat 2015 tarihinde Avrupa Ligi'nde Inter karşısında oynadı. Inter'in açılış golünde ve devre arasına doğru yediği üçüncü golde hata yaptı. Celtic, duraklatma dakikalarında 3-3'e getirdi. Gordon, son dakikalarda Xherdan Shaqiri'nin serbest vuruşunu kurtardı. İkinci ayak maçında Giuseppe Meazza Stadyumu'nda Gordon, yaptığı kurtarışlarla 87. dakikadaki Fredy Guarín'in golüne kadar Celtic'i ayakta tuttu ve 1-0'lık galibiyetin ardından toplamda 4-3'lük zafere katkıda bulundu. Gordon'ın Inter deplasmanında yaptığı kurtarışlardan biri İskoçya gezetesi "Daily Record" tarafından 1970'te Gordon Banks'in Pele'ye karşı yaptığı kurtarışla kıyaslandı. Gordon, Celtic ile ilk kupasını 15 Mart 2015 tarihinde Scottish League Cup Finalinde 2-0 yendikleri Dundee United karşısında aldı. Turnuvanın hiçbir maçında gol yemeyen kaleci, ilk Old Firm maçında da gol yemedi. "The Scotsman"a göre Gordon, Mart 2015'te Chelsea'nin dikkatini çekti. 22 Nisan 2015 tarihinde Celtic ile 50. maçına ligde 2-1 yendikleri Dundee karşısında çıktı. İç sahada da Dundee'yi 5-0 yendikten sonra, 2 Mayıs 2015 tarihinde Celtic, Aberdeen'ın Dundee United'a yenilmesinin ardından lig şampiyonluğunu garantiledi. Bu şampiyonluk, futbolcu olarak ilk lig şampiyonluğu oldu. Celtic'teki ilk sezonunda Gordon, çıktığı 52 maçın 28'ini gol yemeden tamamladı. Gordon, o yıl İskoç Futbol Yazarları Derneği tarafından Yılın Oyuncusu seçildi ve PFA Scotland Premiership Yılın Takımı'nda yer aldı. Kazanmak için favortiler arasında yer almasına rağmen PFA Oyuncularının listesinden çıkarıldı. 2015-16 sezonunda Gordon, transfer olurken aldığı 26 numaranın yerine 1 numaralı formaya atandı. Temmuz 2015'te Celtic ile yeni sözleşme imzalayarak sözleşmesini 2018'e uzattı. 2015-16 sezonundaki ilk maçı, 15 Temmuz 2015 tarihinde 2-0 galip geldikleri UEFA Şampiyonlar Ligi ikinci ön eleme turunun ilk ayağındaki Stjarnan maçı oldu. Celtic, toplamda 6-1'le rakibini geçti. Üçüncü ön eleme turunun ilk ayağıdna evinde karşılaştığı Karabağ'ı 1-0 yendiler ve Gordon, Celtic ile çıktığı 55. maçında 30. gol yemediği maç bu oldu. Celtic, toplamda 1-0 ile tur atladı. Gordon, ayrıca ligde üst üste Ross County ve Partick Thistle maçlarında gol yemedi. Ancak, stoper Virgil van Dijk ve Jason Denayer'in ayrılmasının ardından yerleşik bir savunma dizilimi bulmakta zorlanan Celtic'te Gordon'un formu da önceki sezona göre düşüş gösterdi. Gordon, UEFA Şampiyonlar Ligi play-off turunda ikinci ayak maçlarında 2-0 yenildikleri Hapoel Beer Sheva karşısında bir penaltı kurtardı. Toplamda 5-4 ile tur atlayan Celtic, üç yıllık aradan sonra grup aşamasına yükseldi. UEFA Şampiyonlar Ligi grup aşamasındaki ilk maçına 28 Eylül 2016 tarihinde evinde 3-3 berabere kaldıkları Manchester City karşısında çıktı. Gordon, ikinci kez kulüple League Cup'ı kazanırken önceki sezon da olduğu gibi turnuvayı gol yemeden tamamladı. Celtic, 28 Kasım 2016 tarihinde finalde Aberdeen'ı 3-0 yendikten sonra 100. büyük kupasını kazanmış oldu. 25 Ocak 2017 tarihinde St Johnstone'ı 1-0 yendikleri maçla Celtic, 26 maçlık yenilmezlik serisi yakaladı ve bunu yerel bir sezonda yaparak rekoru egale etti (rekor daha önce 1966-67 sezonunda Lisbon Lions'a aitti). Dört gün sonra Celtic, Gordon'ın eski takımı Hearts'a karşı evinde 4-0 kazanarak Lisbon Lions'un rekorunu kırdı. Premier League kulübü Chelsea, ocak 2017 transfer döneminde Gordon'la ilgilendi, ancak Celtic onları reddetti. Mart 2017'de Gordon, Celtic ile olan sözleşmesini 2020'ye kadar uzattı. 2 Nisan 2017 tarihinde Hearts'a karşı yine gol yemeyen Gordon, takımının Tynecastle'da 5-0 kazanmasına katkıda bulundu ve takım resmî olarak sekiz maç kala Scottish Premiership'i kazanıp bu başarıyı altı sezon üst üste gerçekleştirerek rekor kırdı. Üst üste 37 lig maçında yenilmeyen takım, bu alanda da rekor kırdı (önceki rekor 1916-17 sezonunda 36 maçtı). Gordon, ayrıca 29 Nisan 2017 tarihinde Celtic'İn ligde 5-1 yendiği Rangers maçında yer aldı. Bu sonuç, 1897'den beri kulübün Ibrox'ta aldığı en iyi sonuçtu (1897'de 4-0). 21 Mayıs 2017 tarihinde evinde 2-0 yendikleri Hearts'a karşı ligin son maçında da gol yemedi ve sonuç olarak Celtic, 38 maçlık lig sezonunu namağlup bitirerek şampiyon oldu. Daha önce İskoç liglerinde namağlup bitirilen sezon 1898-99 sezonuydu. 27 Mayıs 2017 tarihinde finalde Aberdeen'a karşı 2-1 kazandıkları maçla Scottish Cup'ı kazandı. Kulüp böylelikle yerel 47 maçlık bir sezonu mağlubiyet almadan üç kupayla tamamladı. Gordon, İskoçya 21 yaş altı takımı ile ilk maçına 4 Eylül 2002 tarihinde 2-1 yendikleri İsrail karşısında çıktı. Sonraki yıl 21 yaş altı takımı adına dört maçta daha oynadı. Gordon, A millî takım ile ilk maçına ise 30 Mayıs 2004 tarihinde 4-1 yendikleri Trinidad ve Tobago karşısında çıktı. İskoçya, 2006 Dünya Kupası için elemelerdeki mücadelesine 8 Eylül 2004 tarihinde Hampden Park'ta Slovenya karşısında başladı. Gordon'ın gol yemediği maçta İskoçya da gol atamayınca maç, golsüz beraberlikle sonuçlandı. İlk maçına Berti Vogts tarafından çıkarılan Gordon, Vogts'tan sonra Walter Smith tarafından da İskoçya'nın tüm on eleme maçında da birinci kaleci olarak tercih edildi. BBC'den eski oyuncu Allan Preston, İskoçya için büyük bir potansityeli olduğunu söylediği kaleciyi "Avrupa'daki en iyi kalecilerden biri" olarak nitelendirdi. İtalya ile 1-1 berabere kaldıktan sonra Gordon, rakip kaleci Gianluigi Buffon tarafından övüldü. Gordon, UEFA Euro 2008 elemelerinde Fransa karşısında da gol yemeyerek takımının 1-0 kazanmasını sağladı. Ayrıca Parc de Princes'ta Gordon, 32 metreden McFadden'ın golüne asist yaptı. Gordon, Kasım 2010'a kadar toplam 40 maçta oynadı ancak sakatlık problemleri nedeniyle sonraki dört yılda millî takım formasını giyemedi. Eylül 2014'te Celtic adına yalnızca üç maçta oynamasına rağmen Gordon, kulüpteki formuna karşılık hemen Almanya karşısındaki İskoçya kadrosuna çağrıldı. Gordon, dört yıllık aradan sonra 41. millî maçına 18 Kasım 2014 tarihinde İngiltere karşısında çıkarken, bir devre forma giydi. Gordon, neredeyse beş yıl sonra Mart 2015'te Kuzey İrlanda ile yapılan dostluk maçında ilk 11'de forma giydi. Aynı zamanda bu karşılaşma, Mart 2010'dan beri Hampden Park'ta forma giydiği ilk İskoçya karşılaşması oldu. Gordon, Kasım 2016'da 2018 FIFA Dünya Kupası elemelerindeki İngiltere maçı için kadroya çağrıldı. Yedi yıllık aradan sonra ilk kez rekabetçi bir maçta ilk 11'de yer aldı. Gordon, Mart 2017'de evinde 1-0 yendikleri Slovenya karşısında yine kalede yer aldı. 5 Ekim 2017 tarihinde Gordon, 50. milli maçına Slovakya karşısında çıkarken Hampden Park'a İskoçya'nın Roll of Honour'ı olarak sahaya çıktı. Heart of Midlothian Celtic KiÅŸisel Dewey: Dünyanın Kalbine Dokunan Kütüphane Kedisi Dewey: Dünyanın Kalbine Dokunan Kütüphane Kedisi Vicki Myron ve Bret Witter ile birlikte yazılan, Eylül 2008'de yayımlanan best seller bir kitaptır. Yıl 1988, soğuk bir ocak akşamıdır. Spencer’daki kütüphanenin kitap iade kutusuna bir misafir bırakılır. Bırakılan şey bu defa kalın ciltli bir kitap değil, ufacık, durmadan hareket edip miyavlayan yemyeşil gözlü, sapsarı bir kedi yavrusudur. Kütüphanecilerden Vicki Myron'un sahiplendiği kedicik o günden sonra hayatının tamamını kütüphanede geçirir ve zamanla bu küçük kasabanın maskotu haline gelir. Kitap raflarının tepelerine tırmanıp uyumaya, kitap okuyanlar okudukları kitaba daldıklarında aniden kucaklarına atlamaya ve kitap arabası ile gezintilere çıkmaya bayılan kediye Dewey adı konulur. Dewey’e 19 yıl boyunca göz kulak olan kütüphane görevlileri Vicki Myron ve Bret Witter tarafından yazılan ve Dewey’in maceraları konu alan "Dewey: The Small Town Library Cat Who Touched the World" isimli kitap New York Times, Wall Street Journal ve Publisher’s Weekly’nin “En çok satanlar” listesine girdi. Eylül ayında çıkan kitabın ilk baskısı hızla tükendi. Şimdi bu kitabın sinema filminin yapılacağı konuşuluyor. Kitap aynı zamanda Çince, İbranice, İtalyanca, Korece, Lehçe, Rumence, Rusça, Slovence ve diğer dillere tercüme edilmiştir. Atilla İskifoğlu Atilla İskifoğlu, Türk show barmeni. Türkiye barmenler derneğinin 2000 yılında düzenlediği "Barmen Show" yarışmasında 3. olan Atilla İskifoğlu, aynı yıl Londra'ya yerleşmiş ve buradaki "Internasyonel World Open Barmen Show" şampiyonasında birinci olmuş, yine aynı yıl birde dünya ikinciliği unvanını elde etmiştir. Türkiye'yi birçok uluslararası organizasyonda temsil eden İskifoğlu, bugüne kadar 4 kez Avrupa birinciliği ve 2 kez Dünya ikinciliği elde etmiştir. 13 yıllık barmenlik kariyerinde üç yüzden fazla kokteyl üretmiş ve Barmenlik eğitim turları düzenlemiştir.Atilla iskifoğlu BBC Londra, Itv ve Bloomberg tv kanallarında gösteriler yapmıştır. Bloomberg "Mixoloji ve flair showuyla taninan Atilla Iskifoglu Hindistanda!" haber programi Youtube videosu. BBC London Kokteyl ve bar arastirmacisi Nigel Bardenin Atilla Iskifoglu ile ilgili haberi ITV London Britain's got talent (bolumleri 3) canli yayin Flair Live TV Rock & Rita’s dünyaca ünlü barmenleri bir araya getiriyor. Atilla İskifoğlu ile yapılan röportaj. 4.59 saniyeden itibaren. Barmen gösteri şampiyonalarının yanı sıra bugune kadar 800 den fazla barmen yetiştiren iskifoglu Londrada ilk flair bar akademisini "stage flair bar services" 2004 senesinde hizmete açmıştır. Atilla İskifoglu 2009 yılında İngilterede "Britains Got Talent" adlı yetenek yarışmasında gösteri yapmıştır. 2010 yılında İskifoğlu, Las Vegasta yapılan "Worlds Greatest Bartender" yarışmasında ikincilik elde ederek Las Vegas Rock&Ritas'da dünyaca ünlü show barmenleriyle sahne gösterilerinde yer almıştır. 2012 yılında Ürdün Sheraton Otel de yapılan barmen gösteri yarışmasında 1. olan Atilla Flairaction ve Flair akademisi internasyonel adlı organizasyonları kurmuştur. PZL TS-11 Iskra PZL TS-11 "Iskra" (), Polonya ve Hindistan tarafından kullanılan bir eğitim jeti. Polonya ordusunun eğitim uçağı olarak ünlenmiştir, Polonya'daki en güvenli jetlerden biri olmakla birlikte Polonya'da hizmet veren en eski jettir. Alavî Buhra Alavî Buhra Şiîliğin İsmâilîyye Mezhebi'nin Mustâlîlik dalına bağlı olan, ilk dâîleri olan Yirmi Sekizinci Davûdî İsmâilîyye Dâ'î el-Mutlakı Şeyh Adem Sâfi'ûd-Dîn'in torunu ""Ali bin İbrahim"" adına izâfeten ""Alavî"" olarak adlandırılan ve çoğunlukla Hindistan'da yaşayan Şiî İsmâilî Müslümanlar'dan müteşekkil olan dinî cem'âat. Yirmi Dokuzuncu Mustâlî-Tâyyibî Davûdîlik Dâ'î el-Mutlak'ı Seyyîdinâ Abd'ût-Tâyyîb Zeki'ûd-Dîn devrinde küçük bir grubun Yirmi Sekizinci Dâ'î el-Mutlakı Şeyh Adem Sâfi'ûd-Dîn'in torunu ""Ali bin İbrahim"" (1034 AH/1634 AD) önderliğinde Davûdî Buhra'dan ayrılmasıyla ortaya çıkmıştır. Mensuplarının çoğunluğu Hindistan'da yaşayan Şiî İsmâilî Müslümanlar'dan oluşan bu dinî cem'âat 1974 - 23 Mayıs 2015 tarihleri arasında tam Kırk yıl süre ile "Kırk Dördüncü Dâ'î el-Mutlak Seiyidna "Ebû Hâtim Tâiyyib Ziya’ûd-Dîn Sahib" (Tâiyyib Yâkûbali)" tarafından temsil edildi. Şu anda ise "Kırk Beşinci Dâ'î el-Mutlak Seiyidna "Ebû Sa'id il-Hâyr Hâtîm Zeki’ûd-Dîn Sahib"" tarafından temsil edilmektedir. İsmâilîliğin Tâyyîb’îyye kolundan olan Alavî Buhra'da namaz vakitleri İmâm Câʿfer es-Sâdık'ın uygulamaları esas alınmak suretiyle tespit edilmektedir. Alavî Buhra'nın görüşüne göre, zaruret hasıl olması durumunda ikindi namazı vakti henüz girmemiş olsa dahi öğle namazının heman ardından kılınabilmektedir. Esasta ise ikindi namazının asıl vakti Pakistan ve Hindistan Hanefileri'nin de uygulamakta oldukları gibi, Türkiye'deki ikindi namazı vaktinden yaklaşık olarak bir saat sonra girmektedir. Öğle namazının kılınma vakti süresi ise ikindi vaktine kadar uzatılmamakta olup Türkiye'de kabul edilen ikindi vaktinden 60 - 90 dakika daha evvel sona ermektedir. İkindi namazının müddeti ise akşam vaktine kadar devam etmektedir. Bu süre Türkiye'de kabul edilen akşam vaktinden yedi dakika önce sona ermektedir. Dû'at-ı Kîrâm "(Yemen)" 1. Saiyedna Zo’aib bin Saiyedi Moosa al-Waade’i Vefât :- 10 Muharrem 546 AH (Haus Mubaarak) – 28/4/1151 AD Süresi :- 13 yıl 4 ay 18 gün 2. Saiyedna Ä°brahim bin Saiyedi Husain al-Haamedi Vefât :- 16 Şaban 557 AH (Ghail-e-Bani Haamid, Hamdaan) – 30/7/1162 AD Süresi :- 11 yıl 7 ay 6 gün 3. Saiyedna Haatim bin Saiyedna Ä°brahim al-Haamedi Vefât : - 16 Muharrem 596 AH (Hutaib Mubaarak) – 6/11/1199 AD Süresi :- 38 yıl 5 ay 4. Saiyedna â€˜Ali bin Saiyedna Haatim Vefât :- 25 Zilkade 605 AH (Sana’a) – 30/5/1209 AD Süresi :- 9 yıl 10 ay 10 gün 5. Saiyedna ‘Ali bin Saiyedi Muhammad bin el-Valîd Vefât :- 27 Şaban 612 AH (Heraaz) – 20/12/1215 AD Süresi :- 6 yıl 9 ay 3 gün 6. Saiyedna ‘Ali bin Saiyedi Hanzala al-Waade’i Vefât :- 12 Rabi’ul-Evvel 626 AH (Hamdaan) – 7/2/1229 AD Süresi :- 13 yıl 6 ay 15 gün 7. Saiyedna Ahmad bin Saiyedi Mubaarak Vefât : 28 Cemazi'el-Ahir 627 AH (Hamdaan) - 12/5/ 1230 AD Süresi :- 1 yr 3 ay 16 gün 8. Saiyedna Husain bin Saiyedna â€˜Ali el-ValÃ®d Vefât :- 22 Sefer 667 AH (Hiql, Sana’a) – 30/10/1268 AD Süresi :- 39 yıl 7 ay 24 gün 9. Saiyedna â€˜Ali bin Saiyedna Husain el-ValÃ®d Vefât : - 13 Zilkade 682 AH (Sana’a) – 1/2/1284 AD Süresi :- 15 yıl 8 ay 21 gün 10. Saiyedna ‘Ali bin Saiyedi Husain el-Waade’i Vefât :- 1st Sefer 686 AH (Sana’a) – 17/3/1287 AD Süresi :- 3 yıl 2 ay 17 gün 11. Saiyedna Ä°brahim bin Saiyedna Husain el-ValÃ®d Vefât :- 10 Şevval 728 AH (Hisn-e-Af’edah) – 16/8/1328 AD Süresi :- 42 yıl 8 ay 9 gün 12. Saiyedna Muhammad bin Saiyedi Haatim Vefât :- 1 Zilhicce 729 AH (Hisn-e-Af’edah) - 25/9/1329 AD Süresi :- 1 yıl 1 ay 7 gün 13. Saiyedna â€˜Ali Shamsuddin bin Saiyedna Ä°brahim Vefât : - 18 Receb 746 AH (Hisn-e-Zamarmar) – 13/11/1345 AD Süresi :- 16 yıl 7 ay 18 gün 14. Saiyedna â€˜Abd ul-Muttalib Necmuddin bin Saiyedna Muhammad Vefât :- 14 Receb 755 AH (Hisn-e-Zamarmar) – 3/8/1354 AD Süresi :- 8 yıl 11 ay 25 gün 15. Saiyedna â€˜Abbaas bin Saiyedna Muhammad Vefât :- 8 Şevval 779 AH (Hisn-e-Af’edah) – 6/2/1378 AD Süresi :- 24 yıl 2 ay 24 gün 16. Saiyedna ‘Abdullaah Fakhruddin bin Saiyedi ‘Ali Vefât :- 9 Ramazan 809 AH (Hisn-e-Zamarmar) - 16/2/1407 AD Süresi :- 29 yıl 11 ay 1 gün 17. Saiyedna Hasan Bedruddin bin Saiyedna â€˜Abdullaah Vefât :- 6 Şevval 821 AH (Hisn-e-Zamarmar) - 5/11/1418 AD Süresi :- 12 yıl 27 gün 18. Saiyedna ‘Ali Şemsuddin bin Saiyedna ‘Abdullaah VefÃ¢t :- 3 Sefer 832 AH (Shaareqah) - 11/11/ 1428 AD Süresi :- 10 yıl 3 ay 27 gün 19. Saiyedna Ä°dris â€˜Imaaduddin bin Saiyedna Hasan Vefât :- 19 Zilkade 872 AH (Shebaam) – 9/6/1468 AD Süresi :- 40 yıl 9 ay 16 gün 20. Saiyedna Hasan Badruddin bin Saiyedna Ä°dris Vefât :- 15 Şaban 918 AH (Masaar) – 25/10/1512 AD Süresi :- 45 yıl 8 ay 26 gün 21. Saiyedna Husain Husaamuddin bin Saiyedna Ä°dris Vefât :- 10 Şevval 933 AH (Masaar) – 9/7/1527 AD Süresi :- 15 yıl 1 ay 25 gün Vefât :- 21 Zilkade 933 AH (Masaar) – 18/8/ 1527 AD Süresi :- 1 ay 10 gün 23. Saiyedna Muhammad ‘Izzuddin bin Saiyedna ‘Ali Vefât :- 27 Sefer 946 AH (Zabeed) – 13/7/1539 AD Süresi :- 12 yıl 3 ay 6 gün 24. Saiyedna Yusuf Necmuddin bin Saiyedi Sulayman Vefât :- 16 Zilhicce 974 AH (Taibah) – 23/6/1567 AD Süresi :- 28 yıl 9 ay 23 gün Hindistan Dû'at-ı Gujarat - Ahmedâbad 25. SAIYEDNA FAKHRUDDIN JALAAL BIN HASAN Vefât :- 16 Rabi’ul-Ahir 975 A.H. – 19/10/1567 A.D. SÃ¼resi :- 4 ay. 26. SAIYEDNA DAWOODJI BURHAANUDDIN BIN â€˜AJABSHAH Vefât :- 27 Rabi’ul-Ahir 999 A.H. – 21/2/1591 A.D. Süresi :- 24 yıl. 27. SAIYEDNA DAWOODJI BURHAANUDDIN BIN â€˜QUTUBSHAH Vefât :- 15 Cemazi'el-Ahir 1021 A.H. – 12/8/1612 A.D. Süresi :- 22 yıl. 28. SAIYEDNA AADAM SAFIYUDDIN BIN TAIYABSHAH Vefât :- 7 Receb 1030 A.H. – 27/5/1621 A.D. Süresi :- 9 yıl. 29. SAIYEDNA ALI SHAMSUDDIN AL-SHAHEED BIN IBRAHIM BIN SAIYEDNA ADAM SAFIYUDDIN Vefât :- 23 Zilkade 1046 A.H. – 17/4/1637 A.D. Süresi :- 16 yıl. "Hakk" ve "Da'vet" uğruna Hindistan'da kendi hayâtını fedâ eden ALEVÎ-DA'VET hareketinin ilk Dâ'î el-Mutlak-şehidi. 30. SAIYEDNA TAIYAB ZAKIYUDDIN BIN ŞEYH ADAM SAFIYUDDIN Vefât :- 13 Ramazan 1047 A.H. – 27/1/1638 A.D. Süresi :- 9 ay 20 gün. 31. SAIYEDNA HASAN BEDRUDDIN BIN WALI Vefât :- 19 Rabi'ül-Ahir 1090 A.H. – 29/5/1679 A.D. Süresi :- 42 yıl. Vadodara: - 32. SAIYEDNA ZIYAUDDIN CIVABHAI BIN SAIYEDI NUHJI Vefât : - 10 Zilkade 1130 A.H. (Al Bustaan al- Badri). – 4/10/1718 A.D. Süresi :- 40 yıl. 33. SAIYEDNA MO'AYYEDUDDIN HEBATULLAAH BIN SAIYEDNA ZIYAUDDIN Vefât :- 17 Receb 1151 A.H. (Al- Bustaan al- Badri). – 30/10/ 1738 A.D . Süresi :- 20 yıl. 34. SAIYEDNA SHEHABUDDIN JALAL BIN SAIYEDI NUHJI VefÃ¢t :- 14 Sefer 1158 A.H. (Jannat al- Mu'meneen) - 17/3/1745 A.D. Süresi :- 6 yıl. 7 ay. 35. SAIYEDNA NURUDDIN NOORBHAI BIN ŞEYHALİ Vefât :- 9 Muharrem 1178 A.H. (SURAT) – 7/7/ 1764 A.D. Süresi :- 19 yıl. 11m. 36. SAIYEDNA HAMIDUDDIN SHAMSUDDIN BIN SAIYEDNA HEBATULLAH Vefât :- 26 Şaban 1189 A.H. (Al- Bustaan al- Badri ) – 20/10/1775 A.D. Süresi :- 11 yıl. 37. SAIYEDNA ŞEMSUDDIN ŞEYHALİ BIN SAIYEDNA ŞEMMSUDDIN Vefât :- 25 Receb 1248 A.H. (Al- Bustaan al- Badri ) – 17/12/1832 A.D. Süresi :- 59 yıl. 38. SAIYEDNA HAMIDUDDIN ŞEMMSUDDIN BIN SAIYEDNA ŞEYHALİ Vefât :- 30 Ramazan 1252 A.H. (Al- Bustaan al- Badri ). – 7/1/1837 A.D. Süresi :- 4 yıl. 39. SAIYEDNA MUFIDUDDIN NECMUDDIN BIN SAIYEDNA ŞEYHALİ Vefât :- 6 Receb 1282 A.H. ( Jannat al- Mu'meneen ). – 24/11/1865 A.D. Süresi :- 29 yıl. 10 ay. 40. SAIYEDNA AMEENUDDIN AMIRUDDIN BIN SAIYEDNA NECMUDDIN VefÃ¢t :- 18 Zilhicce 1296 A.H. ( Jannat al- Mu'meneen ). - 2/12/1879 A.D. Süresi :- 14 yıl. 41. SAIYEDNA FAKHRUDDIN CIVABHAI BIN SAIYEDNA AMIRUDDIN Vefât :- 20 Şevval 1347 A.H. (Al- Bustaan al- Badri ). – 30/3/1929 A.D. Süresi :- 50 yıl. 10 ay. 42. SAIYEDNA BADRUDDIN FIDAALI BIN SAIYEDNA FAKHRUDDIN Vefât :- 8 Şaban 1377 A.H. (Al- Bustaan al- Badri ) – 26/2/1958 A.D. Süresi :- 29 yıl. 9 ay. 43. SAIYEDNA NURUDDIN YUSUF BIN SAIYEDNA BADRUDDIN Vefât :- 17 Receb 1394 A.H. (Mezâr-ı Yusûfî, El-Mescîdî'l-Nûrânî) 5/8/1974 A.D. Süresi :- 16 yıl. 11 ay. 44. SAIYEDNA ZIYAUDDIN TAIYEB BIN NURUDDIN YUSUF Vefât :- 5 Şaban ul-Kerîm 1436 AH (Mezâr-ı Yusûfî, El-Mescîdî'l-Nûrânî) 23/5/2015 A.D. Süresi :- 40 yıl. 5 ay. 45. SAIYEDNA VE MEVLÂNA ABU SA'EED IL-KHAYR HAATIM ZAKIYUDDIN SAHEB (Tevvâl'lahu Ümrehû eş-Şerîf) Fâtımî el-Hüseyinî el-Cema'ât ûl-Alevîyyeh: Hicrî 5 Şaban 1436 - Milâdî 23 Mayıs 2015 tarihinde 44üncü Alevî Dâ'î el-Mutlak Tâyyîb Ziyâ ud-Dîn'in ölümü üzerine 45inci Dâ'î el-Mutlak olarak göreve başladı. "Mukaasir ud-Da'vet il-'Alaviyeh": SAIYEDI VE MEVLÂNA MOHAMMAD BHAISAHEB NURUDDIN (Zaad Allaahu İlmihu) "Ra's ul-Hudûd ad-Dâ'vet ul-'Alaviyeh": ŞÂHZÂDE DR. ZULKARNEYN BHAISAHEB HAKEEMUDDIN Gujarat Eyaleti'nin Vadodara Şehri 325 yıldan beri Ad-Da'vet ul-Hâdiyat ul-'Alaviyeh'nin merkezidir. Jack Canfield Jack Canfield (d. 19 Ağustos 1944), Amerikalı motivasyonel konuşmacı ve yazar. O en iyi şu anda 40'tan fazla dile çevrilen Tavuk Suyuna Çorba ve Başarı İlkelerikitaplarıyla bilinmektedir. SM UB-3 SM "UB-3", Alman İmparatorluğu'na ait "UB I" tipinde denizaltıdır. 15 Ekim 1914'te sipariş edilen denizaltı, 3 Kasım günü Kiel'deki Germaniawerft tersanesinde kızağa kondu. İnşası 5 Mart 1915'te tamamlandı ve 14 Mart günü ilk görevi kendisine verildi. "UB-3", sınıfının ilk sekiz denizaltısıyla aynı özelliklere sahipti. Boyu 28,09 m olup su yüzeyi ve su altında olmasına göre deplasmanı 127 ila 142 ton arasında değişmekteydi. Pruvasında ikişer adet torpido tüpü ile torpido bulunduran denizaltının güvertesinde de bir adet makineli silah yer almaktaydı. I. Dünya Savaşı'nda İmparatorluk Donanması'na hizmet veren "UB-3", 1 Mayıs 1915 günü Pola Filotillası'na katıldı. Mayıs sonlarında İzmir kıyılarına doğru devriye görevi amacıyla yola çıksa da, 23 Mayıs'tan sonra kendisininden bir daha haber alınamadı. I. Dünya Savaşı'nın başlarında Alman kuvvetlerinin, Fransa'nın Manş Denizi kıyılarındaki taarruzları esnasında, İmparatorluk Donanması denizaltılarının Flandre açıklarındaki sığ, dar ve girintilili kıyılarda kullanılmaya uygun olmadığı görüldü. Bu eksikliği gidermek için "Proje 34" olarak tanımlanan bir proje, 1914 yılı Ağustos ayı ortalarında uygulamaya konuldu. Proje, demir yoluyla parçalar halinde operasyon limanına taşınabilecek ve orada kısa sürede monte edilebilecek görece küçük bir seri denizaltı (UB1) üretme girişimiydi. Bu tip denizaltıların demir yoluyla taşınabilir olmasının istenmesi, büyüklükleri yönünden sınırlama getiriyordu. Bu sınırlamalara göre üretilen denizaltılar 28 metre boyunda ve 125 ton civarında olmalıydı. Ayrıca iki torpido tüpü gibi bir sınırlama da vardı. "UB-3", grubunun ilk 15 denizaltısıyla birlikte 15 Ekim 1914 tarihinde, Kiel'deki Germaniawerft tersanesinden sipariş edildi ve bu sipariş üzerine 3 Kasım'da kızağa kondu. 27,89 metre (92 fit 2 inç) boyunda, 3,20 metre (10 fit 6 inç) genişliğinde ve 3 metre (9 fit 10 inç) yükseklikte inşa edilecekti. Motorlar ise su üstünde hareket için dört silindirli, 60 beygir gücünde Daimler yapımı dört silindirli bir dizel motor, su altında hareket için ise 120 beygir gücünde bir elektrik motoru şeklindeydi ve her iki motor da tek bir pervane şaftına bağlıydı. Dizel motorun su üstünde sağladığı azami hız 7,45 knot, elektrik motorunun su altında sağladığı azami hız ise 6,24 knottu. Denizaltının menzili ortalama hızlarla su üstünde 1.500, su altında ise bataryaların olanak vereceği menzil 45 deniz miliydi. "UB I" sınıfı tüm denizaltılarda olduğu gibi "UB-3"ün de dalabileceği azâmî derinlik 50 metre olup, bu derinliğe 33 saniyede inebilirdi. 450 mm çapında iki torpido taşıyan ve iki torpido tüpü bulunduran "UB-3", güvertesinde ise 8 mm'lik bir makineli tüfek bulundurmaktaydı. Mürettebat standardı bir subay ve 13 erdi. "UB I" tipindeki denizaltıların büyük çoğunluğu, demir yoluyla görev yapacakları limanlara taşındı, orada bir araya getirilerek denize indirildi ve test edildi. Her denizaltı, ortalama on beş parça halinde sekiz vagona yükleniyordu. Bu tip denizaltıları demir yoluyla nakletmek, bazı parçaların yolda hasar görmesine de neden olmuştu. "UB I"lerin ulaştıkları limandaki montaj işlemleri genellikle iki ya da üç haftayı almaktaydı. Monte edilmelerinin ardından denizaltılar, bu limanlarda operasyonlara katıldılar. Ancak "UB-3", bu serinin kullanılmasının amaçlandığı denizler dışında görevlendirilmiş bir modeldi. Sayıca az denizaltıya sahip olan Avusturya-Macaristan Donanması'nı bu yönden desteklemek için Almanya, aralarında "UB-3"ün de bulunduğu bazı "UB I" tipi denizaltıları demir yoluyla Pola Limanı'na gönderdi. 1 Mayıs günü Pola Filotillası'na katılan "UB-3", Üsteğmen Siegfried Schmidt'in komutası altındaydı. Mayıs sonlarına doğru Adriyatik Denizi'ne inen "UB-3", Pola Filotillası'ndaki denizaltıların çoğunun organize edildiği Cattaro'ya hareket etti. İlk devriye görevinde, İzmir'deki Osmanlı deniz unsurlarına destek olmak için gerekli mühimmatla yüklendi. Sınırlı menzili nedeniyle, Avusturya-Macaristan Donanması'nda görevli bir muhrip tarafından çekilerek Otranto Boğazı'ndan geçti ve Korfu açıklarında muhripten ayrılarak kendi başına seyir yapmaya başladı. "UB-3"ün planlanmış rotası; İyonya Adaları'nın güneyinden geçip, Mora Yarımadası'nı dolaşıp, Kiklad Adaları'nın ilerisindeki Sakız Adası'nın kuzeyi ve Karaburun arasından İzmir Körfezi'ne varmak şeklindeydi. Öngörülen seyre göre, denizaltı kalan yarım depo yakıtıyla birlikte 28 veya 29 günde İzmir'e ulaşacaktı. Ancak son olarak 23 Mayıs günü, İzmir'in 80 deniz mili (150 km) kadar açığında "UB-3"ten bir telsiz sinyali alan Almanlar, mesajı anlamamışlar, daha sonraları ise kendisinden başka bir sinyal alamamışlardı. Bu kaybın ardından "UB-3", I. Dünya Savaşı sırasında "UB I" grubu denizaltılar arasında kaybedilen ilk araç oldu. Daha sonraları Almanlar tarafından yapılan bir çalışmada, "UB-3"ün rotasında herhangi bir mayın tarlası olmadığı ve bölgedeki denizaltılara herhangi bir karşı saldırı olmadığı, bu bağlamda denizaltının belirlenemeyen teknik bir arıza sebebiyle batmış olabileceği belirtildi. Peru Futbol Federasyonu Peru Futbol Federasyonu (), Peru futbolunun yönetim organı. Görevleri, Peru'daki futbol liglerini ve Peru millî futbol takımını organize etmektir. Merkezi Lima'dadır. Venezuela Futbol Federasyonu Venezuela Futbol Federasyonu (), Venezuela futbolunun yönetim organı. Görevleri, Venezuela'daki futbol liglerini ve Venezuela millî futbol takımını organize etmektir. Merkezi Caracas'dadır. Cutting Crew Cutting Crew, 1985 yılında kurulmuş İngiliz rock grubu. En bilinen hitleri "(I Just) Died in Your Arms" şarkısıdır. Nick Van Eede grubun solistidir. 1993 yılında grubun eski üyeleri Kevin MacMichael, Colin Farley, Martin "Frosty" Beedle, Tony Moore gruptan ayrıldı; fakat 2005 yılında Nick Van Eede; Gareth Moulton, Sam Flynn, Dominic Finley ve Tom Arnold ile birlikte yeniden faaliyete geçti. Kitâb el-Mecmû Kitâb el-Mecmû, Nusayrî inancının temelini teşkil eden, Nusayrî ibâdetlerinin gerçekleştrilmesinde elzem olan, Nusayrîlerin dinî i'tikatlarının ""düstûr-u âmeli"" niteliğinde olan ve Nusayrîler tarafından kutsal kabul edilen gün, gece ve yerlerde okunan duâ kitapçığı. Kitabu'l-Mecmu, bilinenin aksine Hamdan El-Hasibi tarafından değil Adanalı Süleyman Efendi tarafından 19. yüzyılda yazılan kitaptır. Her ne kadar Nusayrilerin kutsal kitabı olarak gösterilse de bilinenin aksine böyle bir şey yoktur. Adanalı Süleyman Efendi imam olmak istemiş, o dönemdeki kıdemli Nusayriler buna karşı çıkmıştır. Çünkü Nusayrilikte imam olmak için "imam soyundan" olunması gerekmektedir. Buna karşı çıkan Adanalı Süleyman Efendi, Nusayriliği terk ederek bu kitabı yazmıştır. Daha sonra Hristiyan olan Adanalı Süleyman Efendi, bir tandır kazası sonucunda yanarak ölmüştür. Kitab-ul Mecmu ise Nusayrilerin kutsal kitabı olarak gösterilmiştir. Aksine Nusayrilikte tek kutsal kitap Kur'an’dır. Nusayrilik Nusayrî inancı ya da Nusayrî Tarikâtı i'tikadı; Nusayrî i'tikadının asıl kurucusu ""Şeyh Bayrak"" nâmıyla ün salan ve Nusayrî mezhebinin ulûsu olarak addedilen, yaklaşık olarak 957/968 yılları arasında Halep'te vefât eden ""Hüseyin bin Hâmdân-ı Hasîbî"" () adındaki şâhıstır. Ghulat-i Şîʿa/İmamiye'den olduğu varsayılan Nusayriyye i'tikadında İsmailiyye, Dürzîlik, Hristiyanlık ve Suriye'nin yerel inançlarının birleştiği düşünülmektedir. Nusayrîler'e göre sadece kendileri gerçek Ehl-i Beyt inancına sahiptir. On İki İmâmlar'ın sonuncusu olan Muhammed Mehdi'nin bu tarikâtın i'tikadındaki yeri belirsizdir. Bu nedenledir ki, Anadolu Alevîliği ile Câferiyye Şiîliği'nden i'tikadî yönden ayrılmaktadırlar. Günümüzde, Nusayrî Tarîkatı'nın müntesipleri Nusayrî i'tikadına bağlı olan Nusayrîler'den müteşekkil olmakla beraber, her Nusayrî'nin bu tarikâta mensûp olduğunu kesin olarak söylemek ise pek mübalağalı bir iddia olur. Nusayrîler'in aralarında değişik mezheplerden olanlara da sıklıkla rastlamak mümkündür. Dînin şekillendiricisi olarak ashabdan Selman-ı Farısi kabul edilir. Dîn, temelinin ne zaman ortaya çıktığı belli olmayan bir "sır" üzerine şekillenir. Arap alfabesindeki üç harfle simgelenen sır, genel halk tarafından dahi bilinmez. Bu sırrı bilmek için ermek, ""eve giden yola"" gitmek gerekir. Bu sırrın yanı sıra, ibadetde gizlilik içinde yapılır. Hatay bölgesinde eski çağda yaygın bir "sır dini" olan Mithras öğretisinden günümüze ulaştığı düşünülebilecek bir saklı öğreti üzerine inanç biçimlenmiştir. Diğer birçok i'tikadî fırkada olduğu gibi Nusayrîlik de kendi arasında çeşitli fırkalara ayrılmıştır. Bunlar genel olarak dört kola ayrılmışlardır ki, bunlar; Haydarîyye, Şimalîyye "(veya Şemsiyye)" Kilazîyye "(veya Kameriyye)" ve Gaybîyye'dir. Ancak bunlar, esas itibarıyla, Şimalîyye ve Kilazîyye olmak üzere iki ana kol halinde yaygınlık kazanmışlardır. Ali'nin bulunduğu yer konusunda üç gruba ayrılırlar. Hâydarîler'e göre ""Ali bin Ebâ Tâlib Merkedî'nin makâmı ûlvîyyesi"" göktedir. Güneş Muhammed Mustafa'yı, Ay da Selmân-ı Farisî'yi temsil eder. Şimâlîler'e göre iser Ali el-Mûrtezâ, Güneş’te mûkîmdir. Bu yüzden de bunlara ""Şemsîler"" de denilmektedir. Semadaki büyük yıldızlar da Nusayrîler'in ukkâli’nin ruhlarıdır. Bu nedenle Nusayrîler, Güneş’in doğuşu ve batışı zamanında Güneş’e ve yıldızlara hürmet gösterirler. Dualarında ihtiyaçlarını, görünen yıldızlar hürmetine en iyisinden isterler. İkinci kol olan Kilazilere göre ise Ali'nin yeri Ay'dır. Bu yüzden bunlara da ""Kamerîler"" ismi verilmektedir. Nusayrî Tarikâtı'nın görüşleri incelendiğinde, inançlarının İslâm’dan kaynaklanmakla beraber tamamen bâtıni yorumlara dayandığı görülmektedir. Hatta görüşlerinde zaman zaman Hristiyan kültürünün izleri görülebilir. Bu sebeple ibâdet anlayışları bakımından fırka temel İslâmî ibâdetleri, genel kabulden farklı olarak, kendi bâtıni anlayışlarına paralel biçimde te’vil eder. Nusayrîler, namazlarını kılmak için bir camide toplanırlar. Burası, günümüz anlamıyla bir cami de olabilir, bir türbe de, hatta birinin evi dahi olabilir. "Namaz" Sünni ya da Şia anlayışındaki namazla ilgisizdir. Soyla babadan oğula geçen "şeyh"lerin önderliğinde erkeklerin toplanıp dua ettikleri bir törendir. Secde ve rükû gibi durumların da bulunduğu ""Nusayrî Namazı"" abdestsiz olarak icra edilmez. Tören şeklindeki cemaat halinde kılınacak namazlar için oldukça kapsamlı şehadet'le duş alarak hazırlanırlar. Kâbe'ye dönmek gibi bir şart da bulunmaz. Cemaat halinde kılınan namazlarda ise herkesin yüzü imama (şeyh') doğrudur. "Namaz" için camide toplanma şartı da yoktur. Namaz kılınacak yer bir ev ya da temiz olan herhangi bir yer olabilir. Namaz şekillerle değil, sadece dua ile kılınır gibi anlamları da Kur'an'dan çıkarılmıştır. Bu fırkaya göre ibadetleri başında ""bâtınî namaz"" yahut kısaca ""namaz"" adı verilen ibadet gelmektedir. Bu da ferdi ve kolektif olarak iki şekilde yerine getirilir. Namaz; Ali'ye açılan bir kapı ve kalbin niyazı anlamında anlaşıldığından, özel bir mekâna, camiye ihtiyaç duyulmadığı gibi, herhangi bir tarafa yönelme yahut özel bir duruş da söz konusu değildir. Namaz sesle yapılan bir ibadet olup, sadece duadır. Namazın başında ""Ali, Muhammed ve Selman'ı yüceltiriz."" demek, namazı eda etmek olarak anlaşılır. Ayrıca Ali, Hasan, Hüseyin bin Ali ve Fatır "(Fatıma)" isimlerini anmak da beş vakit namaz sayılır. Namazın temel şartları beş seçkini "(Muhammed, Fatır "(Fatıma)," Hasan, Hüseyin ve Muhassin)" bilmek, dua esnasında gülmemek ve konuşmamak, Abbasi rengi olduğu için siyah takke giymemek, gizliliğe riayet etmek ve namazı ""Ey yüce, büyük ve arıların efendisi Ali, bize merhamet et."" diyerek bitirmektir. Namazın sayısı yine beştir ve beş masuma tahsis edilmiştir. Namazda Mekke'ye dönmek şart değildir. Öğleye kadar Güneş’in doğuş yönüne, öğleden sonra ise batıya doğru yönelinir. Bu namazın kılınması, mahiyet itibarıyla, Kur'an-ı Kerim'den Fatiha ve İhlâs sureleri ile öteki bazı kısa sureler, Kitâb el-Mecmû'daki sureler ve kuddâs adı verilen özel bazı duaları okumaktan ibarettir. Toplu olarak kılınan namaz ise büyük bir şeyhin ziyareti, bayramlar ve fırkaya giriş merasimleri gibi vesilelerle yerine getirilir. Kadınların ve topluma kabul edilmemişlerin alınmadığı bu ibadette, ferdi yapılandan farklı olarak ezan okunur, kutsallığına inanılarak şeyhlerden başlanarak cemaat kadehten birer yudum alır, bazı surelerin okunması sırasında secde edilir. Merasimin belirli yerlerinde kuddâsu'l-buhûr, kuddâsü't-tîb, kuddâsü't-teberri ve kuddâsu's-sin gibi dualar okunur ve selam verilerek ibadet tamamlanır. Namaz gibi İslâm'ın diğer temel ibâdetlerini de te'vil eden Nusayrîlik'te, Ramazan ayı'nda yapılan oruç ibadeti ile birebir aynıdır.Oruç 30 gün aralıksızdır."," İslam peygamberi Muhammed Mustafa'nın babası Abdullah'ın sessizliğini temsil eder ve fırkaca kutsal sayılan sırları başkalarından gizlemek anlamına gelir. Ramazan ayında tutulan oruç ibadetini de hicri takvime uyarak yerine getirirler. Zekât, Selmân-ı Farisî'yi temsil eder ve dini öğrenip aktarma anlamına gelir. Bununla birlikte fırkanın iç işleyişinde zekât çeşitli vesilelerle merasim sonrası şeyhe verilen paradır. Hac ibadetinden kasıt ise, fırkaca kutsal sayılan kişi ve yerleri ziyaret etmeyi sembolize eder ve Kâbe-i Mûazzama'nın tevaf edilmesiyle bir ilgisi yoktur. Ayrıca, Nusayrîlik'te ziyaret yerleri çok önemlidir. Buralar beyaza boyanır ve aynı zamanda ibadet yerleridir. Ziyaret yerleri ya su kenarlarında ya da ağaçlık yerlerdedir. Bu anlayışları eski Fenikeliler'den kalan bir inançtır. Nusayrîler'de, şeyhler tabir edilen din işlerini organize eden dört ayrı sınıf vardır ki, bunlar onlara göre büyük önem arz etmektedir. Bunları da sırasıyla şöyle sıralayabiliriz: Ali'nin yeryüzündeki gölgesi durumunda olup, geniş ve büyük bir otoritesi vardır. İnsanüstü gücü bulunduğuna inanılır, bu yüzden büyük itibar görür. Vazifesi, şeyh ve imam adaylarını seçmektir. Her bölgede ancak bir büyük şeyh bulunur. Cemaatin manevi önderleri durumunda bulunan şeyhlerin sayıları çoktur ve atalarının melekler olduğuna inanılır. Melekler onlara hülul etmiştir. Ahiret âleminde şefaat hakkına sahiptirler. Merasim ve ziyaretleri idare edip, hastalara dua eder, muhtaçlara yardım eder. Evleri herkese açıktır. Şeyh olabilmek için şeyh ailesinden gelmek şart olduğu gibi geniş bir kültüre de sahip olmak zorunludur. Bir nevi şeyh yardımcısı durumundadırlar. Şeyh olabilmeleri büyük şeyhin kararına bağlıdır. Bunun için geniş bir tecrübeden geçmesi gereklidir, şeyh olabileceği kanaati oluşuğunda bir başka bölgeye şeyh olarak atanır. Erkekler ise mezhebe girmekle yükümlüdürler. Erkeklere bu inançlar, en geç 16 yaşında öğretilir. Bundan sonra öldürülseler bile bu sırrı kimseye söylemeyeceklerine yemin ederler. Giriş için, esas şart babanın Nusayrî olmasıdır. Erkek, sağlığı yerinde, en az 8-10 yaşından büyük olmak ve ölümle karşı karşıya kalsa bile sır saklayabilecek kabiliyet ve olgunlukta olmak da Nusayrîliğe giriş için gerekli şartlardandır. Nusayrîliğe girmenin şartlarına hâiz olup, Nusayrî inanç ve sırlarını öğrenen ve Nusayrî ibadetlerini yerine getiren Nusayrîlere ""ukkâl" (akıllı)" Nusayrîler denir. Nusayrilik'te Nusayrî soyundan gelip de Nusayrî inanç ve sırlarını öğrenmeye haiz olmayan veya hâiz olup da bu sırlar kendisine öğretilmeyen ya da bu inanç ve sırları bilmeyen Nusayrilere ise ""cuhhâl" (cahil)" Nusayrîler denir. Nusayrîlik'e girişte şehadet kelimesi; ""Ben, Ali’den başka ilâh bulunmadığına şehâdet ederim."" şeklinde söz söylenerek yerine getirilir. Böylelikle kişi Nusayrîlik'e girmiş olur. Ardından da törene geçilir. Nusayrîliğe giriş birkaç merhaleden oluşmaktadır. Nusayrîliğe giriş töreni genel olarak aşağıda sıralanan dört merhaleden oluşmaktadır. Mezhebe girecek yaşa gelen çocuğu babası, güvendiği bir Nusayrî’ye götürür ve ona tavassut etmesini ister. O şahıs onun manevi babası haline gelerek onu iyice tanır. Çocuğun durumu hakkında şahitler ve şeyhin huzurunda teminat alınır. Daha sonra o kişi çocuğun eğitimini sağlar. namaz kılıp, oruç tutmasına özen göstermesi istenir. Zîrâ bu safhada o çocuk bir nevi ilk imtihandan geçmektedir. Bu ön hazırlık safhasından sonra çocuk, ""Meşveret Cemiyeti"" adı verilen bir toplantıya alınır ki, bu toplantı şeyhin veya ileri gelen bir Nusayrî’nin evinde yapılır. Çocuk içeri alınır ve nefsini alçaltma, itaatkâr olmanın bir nişanesi olarak, şeyhin ve orada bulunan büyüklerin ellerini öpüp başına koyar. Ortamda mevcut olanların birer yudum aldıkları, Ulûhiyet sembolü olan üzüm suyundan o da bir yudum içtikten sonra (aynı kadehten içmek kardeşliği simgeler), o, "Abdu'n-Nur" (Nurun kulu) adını alır. Bu arada ع (ayn), م (mim), س‎ (sin) harfleri, manaları anlatılmadan bir mühür şeklinde tekrar ettirilir, tekrar el öpülür. Sonunda da bu merasimin ay, gün ve senesi kaydedilir. İlk merhaleden kırk gün sonra yapılan bu toplantının adı "Melik Cemiyeti"dir. Çok zengin ve görkemli bir toplantıdır. Nakip, çocuğa tekrar herkesin içmiş olduğu bir kadehten üzüm suyunu sunar ve ع (ayn), م (mim), س‎ (sin) harflerinin sırrını öğreterek bunları her gün 500 defa tekrar etmesini emreder. Bu arada "Kitâb el-Mecmû"dan da bazı bölümler kendisine öğretilir. Bu ikinciden daha görkemlidir. Nusayrîliğe giren çocuk ailesinin maddi durumuna bağlı olarak yedi ay ile dokuz ay arasında icra edilir. Geniş bir salonda yapılan bu merasim bir hayli kurallara bağlıdır. Salonda ortada büyük şeyhi temsilen bir imam oturur, sağında nakip, solunda ise necip vardır. Bu şekil aynı zamanda ع (ayn), م (mim), س‎ (sin) harflerini yani Ali, Muhammed ve Selman üçlüsünü temsil etmektedir. Ayrıca Salmân-ı Fârisî'den sonra beş tane de eytam vardır ki, bunlar; ""Mikdad bin el-Esved" (tabiat olayları ve zelzeleyi yürütür), "Ebû Zerr'il-Gifâr'il-Gifârî" (yıldızların hareketini idare eder), "Abdullah bin Revâhâ" (canlıların hayatlarıyla uğraşır), "Osman bin Maz'un" (rızık ve hastalıklarla uğraşır)" ve ""Kanber bin Kadân ed-Devrî" (ruhları cesetlere gönderir)." Bu beş eytam, aynı zamanda beş büyük yıldızdır. Nâkibin sağında da havarileri temsilen on iki kişi bulunur. Necibin solunda ise yirmi dört kişi yer almaktadır. Bu kişiler Kitâb el-Mecmû'nun beş defa tekrar edildiğine şahitlik ederler. Merasimin başında imam tekrar, sır saklayacağına dair söz ister, havariler de onun sözüne şahitlik ederler. Bu sırada on iki havari önlerindeki bardaktan birer yudum içki alırlar, aday da alır ve böylece ulûhiyete erilmiş olur. Nusayrîliğe göre, gök gürültüsü ve şimşek çakması Ali’nin adının anılmasıdır. 4. Mekanize Piyade TugayÄ± 4. Mekanize Piyade Tugayı, 2. Kolordu'nun mekanize birliklerinden biridir. Görevi Keşan ve çevresinin güvenliğini sağlamaktır. 2015 yılı Türk Silahlı Kuvvetleri'nde modern ve profesyonel birlikler arasında yer alır.Yunanistan sınır hattını denetlemekle görevlidir. Büyük İnsan Yapımı Nehir Büyük İnsan-Yapımı Nehir Projesi (GMR, ), Libya'daki Sahra Çölü'ne Nubian kumtaşı fosil akifer bölgesinden su tedariki yapan bir boru ağları projesidir. Dünyanın en büyük sulama projesidir. Projenin web sitesine göre, dünyadaki en büyük boru ağları (2820 km) ve su taşımak üzere tasarlanmış yoludur. 1300'den fazla kuyu içermektedir, birçoğu 500 m'den daha derindir, ve Tripoli, Bingazi, Sirte şehirleri ve başka yerlere günlük 6,500,000 m³ tatlı su tedariki yapıyor. Son Libya lideri Muammer Kaddafi tarafından "Dünya'nın Sekizinci Harikası" olarak tanımlamıştır. 1953'te, Libya'nın güneyinde petrol bulmak için yapılan çalışmalar, büyük miktarlarda tatlı yeraltı suyu bulunmasına olanak verdi. Büyük İnsan-Yapımı Nehir Projesi 1960'ların sonlarında akla geldi ve proje üzerinde çalışmalar 1984'te başladı. Projenin inşaatı beş faza bölündü. İlk faz 85 milyon m³ hafriyata ihtiyaç duydu ve 28 Ağustos 1991'de resmi açılışla başlatıldı. İkinci faz 1 Eylül 1996'da resmi açılışla başlatıldı. Proje Büyük İnsan-Yapımı Nehir Projesi Otoritesi tarafından üstlenildi ve Kaddafi Hükümet'i tarafından finanse edildi. Brown & Root ve Price Brothers orijinal dizaynın sorumlusuydu, ana müteahhit ilk faz için Dong Ah Konsorsiyumu'dur. Bugünkü ana müteahhit Al Nahr Company Ltd.'dir. Bu şirket İngiltere ve Galler'de yabancı bir şirket olarak 31 Temmuz 2003'e kadar tescil edilmiştir. Dünya çapındaki birçok ülkeden (İtalya, İspanya, Almanya, Japonya gibi ) ithal ürünler, deniz tarafından varılan projenin inşaat alanına Brega (Sidra Körfezi) giriş limanı kanalıyla sevk edildi. Projenin toplam maliyeti US$25 milyar olarak belirlendi. Libya büyük ülkelerin finansal desteği ya da Dünya Bankasından kredi alınmaksızın tamamlanacağını ileri sürdü. 1990'dan beri UNESCO projede bulunan mühendis ve teknisyenlere eğitim sağlıyor. Suyun tedarik edildiği fosil akifer Nubian Kumtaşı fosil akifer sistemidir. Son buz çağı boyunca birikmiş ve bugün kendini tazelemiyordur. Eğer 2007'de telafi hızı arttırılmasaydı, su bin yıl daha dayanabilirdi . Bağımsız tahminler gösteriyor ki, akifer suyu 60 ila 100 yıl arasında tüketilebilirdi. Analistler diyor ki $25 milyar değerindeki yeraltı suyu çıkarımı sistemi 10 kat daha ucuzdur deniz suyunu tuzdan arıtmaktan. Proje bu maliyeti ile dünyadaki en büyük inşaat yatırımları içinde 10. sıradadır. 2011 Libya sivil savaşı devam ederken 22 Temmuz'da, projenin boru hazırlayan iki tesisinden biri, Brega tesisi, bir NATO hava saldırısı tarafından vuruldu. 26 Temmuz'daki bir basın toplantısında, NATO'nun açıklamasına göre roketler tesis alanına belirli bir mesafe yakınlıktan ateşlendiğiydi ve bu askeri mühimmat, çoklu namlulu roket-atarlar dahil, orada depolanmıştı, istihbarat bulgularına göre, BM-21 MRL'de bir fotoğrafı örnek olarak sunarak. Projenin Al Khufra - Tazerbo hattı Tekfen İnşaat ve Tesisat A.Ş. tarafından yapılmaktadır. Bu proje Türk müteahhitler tarafından Libya'da yapılan en büyük projelerden biridir. Vech-i Din Vech-î Dîn Nâsır-ı Hüsrev’in, İsmailî mezhebinin rehberi mahiyetinde olup farklı İslamî düşünce ve uygulamaları hakkındaki tevillerini muhteva eden bir eseridir. Vech-î Dîn’in öğretisinde "“Cenâb-ı Hakk’ın insanlara karşı hücceti olan imân mevcuttur.”" SM UB-44 SM "UB-44", "Type UB II" sınıfına mensup, Alman İmparatorluğu'na ait bir denizaltı. I. Dünya Savaşı'nda Alman İmparatorluk Donanması'nda hizmet veren "UB-44", 8 Ağustos 1916 tarihinden sonra Akdeniz'de kayboldu. Norveç Rock Festivali Norveç Rock Festivali ya da eski adıyla Kvinesdal Rock Festivali. 2006'dan beri her yıl Kvinesdal ve Norveç'te düzenlenen bir rock ve heavy metal müzik festivalidir. SM UB-45 SM "UB-45", "Type UB II" sınıfına mensup, Alman İmparatorluğu'na ait bir denizaltı. I. Dünya Savaşı'nda Alman İmparatorluk Donanması'nda hizmet veren "UB-45", 6 Kasım 1916'da mayına çarparak battı. Brod Brod Kosova'nın güneybatısında Prizren şehrine yakın, Dragash kasabasına yakın, Gora bölgesindeki bir kasaba ve belediyedir. De facto olarak Kosova’nın Prizren ilinde; de jure olarak Sırbistan’a bağlı Kosova ve Metohiya Özerk Bölgesi’nin Dakovicki Okrug’unda yer alır. Ayrıca de jure olarak Birleşmiş Milletler Kosova Geçici Misyonu’nun Prizren Bölgesi’nde (District of Prizren) bulunur. Dinî terörizm Dini terörizm, kendine dini inanışları zemin aldığını iddia ederek dünyada yapılan her türlü bozgunculuk eylemlerinin genel adıdır. Krallıkların çöküşü ve ulusalcılığın yükselişine tanıklık eden çağdaş dönemde, terörizm daha çok anarşizm ve nihilizm ile devrimci düşüncelere bağlanmıştır. Bununla birlikte, din kaynaklı yıldırı eylemleri 1980'den sonra artış göstermiştir. Roma Ryan Roma Shane Ryan (d. 20 Ocak, Belfast, Kuzey İrlanda) İrlandalı yazar, şair ve söz yazarı. Ryan, İrlandalı şarkıcı Enya'nın söz yazarıdır. Roma ve Nicky Ryan Enya ile 1978 yılında Nicky Clannad grubunun menajerliğini yaparken tanıştılar. Roma ve Nicky Ryan, Enya ile birlikte kendi müzikal kariyerlerine odaklanmak için gruptan ayrıldılar. Donegal Kontluğu Donegal Kontluğu (İrlandaca : "Contae Dhún na nGall"), İrlanda'nın kontluğu. Kontluk Border Bölgesi'nin bir parçasıyken Ulster Vilayeti'nde de yer alır. Yönetim merkezi Lifford'dur. Nüfusu 2011 sayımına göre 161.000'dir. Kadirli Ä°dman Yurdu Kadirli İdman Yurdu, 1973'te Osmaniye'nin Kadirli ilçesinde kurulan futbol kulübü. Aralıksız 8 sezon 3. Lig'de oynayan Kadirli İdman Yurdu, en son 1992-1993 sezonunda 3. Ligde boy göstermiş ve Amatör Lige düşmüştür. Bir daha 3. Lige çıkamamıştır. Şu an Osmaniye Amatör Süper Ligi'nde mücadele etmektedir. 1992-1993 sezonunda 3. Lig'e veda ettikten sonra profesyonel liglere bir daha dönememiştir. Daniel Cohn-Bendit Daniel Marc Cohn-Bendit (d. 4 Nisan 1945), Alman siyasetÃ§i. 1968 yılı mayıs ayında Fransa'da gerçekleşen olaylara öğrenci önderi olarak katılan Cohn-Bendit bu dönemde izlediği siyaset ve saç renginden ötürü "Dany le Rouge" ("Kızıl Danny") adıyla anılmıştır. Halihazırda Avrupa Parlamentosu'nda görev yapmaktadır. Sümbül ara Sümbül ara ("Anodorhynchus hyacinthinus"), papağangiller familyasından orta ve doğu Güney Amerika'da yaşayan, 100 cm boyunda, sümbül mavisi renkte bir papağan türüdür. Yerel palmiyelerin cevizleriyle beslenirler. N63A N63A veya SNR 0535−660, Kılıçbalığı takımyıldızı yönünde yaklaşık olarak 160.000 ışık yılı uzaklıkta ve Büyük Macellan Bulutu'ndaki H II bölgesi N63 içinde bulunan bir süpernova kalıntısıdır. 2.000 ile 5.000 yıl yaşında olduğu tahmin edilmektedir. N63A, bir süpernova kalıntısı olarak 1964 yılında D. S. Mathewson ve J. R. Healy tarafından tanımlanmıştır. Kalıntıyı oluşturan süpernovanın, Güneş'ten 50 kat daha büyük olduğu tahmin edilmektedir. Norman Douglas Holbrook Norman Douglas Holbrook (9 Temmuz 1888, Southsea - 3 Temmuz 1976, Midhurst), Britanyalı deniz subayı. Kraliyet Donanması'nda, deniz yarbayı rütbesine kadar yükselen Holbrook; ülkenin en büyük askerî madalyası olan Victoria Haçı sahibi olup, bu madalyayı kazanan ilk denizaltı subayıdır. 9 Temmuz 1888'de, Hampshire'daki Southsea şehrinde doğdu. İlkokul eğitimini Portsmouth Grammar School'da aldı. 1903'te Britannia Royal Naval College'a kaydoldu ve 9 Ocak 1905'te deniz asteğmeni rütbesiyle buradan mezun oldu. 4 Nisan 1911'de, denizaltı onarım gemisi "Bonaventure"un mürettebatına katıldı. "F3", "V4" ve "E41" denizaltılarında görev aldıktan sonra, 30 Aralık 1913'te "B11"in komutasını aldı. Holbrook, I. Dünya Savaşı'na 26 yaşındayken, teğmen rütbesiyle katıldı. Savaşın bir parçası olan Çanakkale Savaşı esnasında, 13 Aralık 1914 tarihinde, kumanda ettiği "B11" ile birlikte Çanakkale Boğazı'na giriş yaptı. Saat 11:30 sularında, 1874 yapımı, Kepez Koyu Sarı Sığlar mevkiinde demirlemiş "Mesudiye" adlı Osmanlı savaş gemisine saldırdı. Tek torpille vurulan gemi kısa sürede alabora olurken, 10 subay ve 25 erden oluşan personeliyle birlikte battı. Saldırının ardından "B11" dönüş seyrine başlarken, bu başarılı saldırıdan ötürü Teğmen Holbrook Victoria Haçı ile ödüllendirildi. Sonraları deniz yarbayı rütbesine kadar yükselen Holbrook, II. Dünya Savaşı'nda da yer aldı. 24 Ağustos 1915'te, Avustralya'nın Yeni Güney Galler eyaletindeki Germanton kasabasının adı, kendisinin anısına Holbrook olarak değiştirildi. Holbrook, 1976'deki vefatına kadar bu kasabayı birkaç kez ziyaret etti. 3 Temmuz 1976'da, Sussex'te yer alan Midhurst kasabasında vefat etti. Cenazesi, Batı Sussex'teki Stedham köyünde yer alan St James Kilisesi'nin bahçesine defnedildi. 1982 yılında eşi Gundula Holbrook, kendisinin madalyalarını kasaba konseyine bağışladı. Corey Hart Corey Hart (d. 31 Mayıs 1962), Kanadalı pop şarkıcısı. En bilinen hitleri 1983'te çıkardığı "Sunglasses At Night" ve 1986'da çıkardığı "Never Surrender"dır. Albümleri dünya çapında 16 milyondan fazla satmıştır. David Depetris David Depetris (d. 11 Kasım 1988, San Jorge), Slovak futbolcudur. SK Sigma Olomouc'da kiralık oynamaktadır. Feraizcizade Mehmet Åžakir Feraizcizade Mehmet Şakir (1853 – 1911), Türk oyun yazarı. Babası Feraizci-zade Hacı Hasip Efendi'dir. 14 Rebîü'l-âhir 1296/26 Aralık 1852'de Bursa'da doğmuştur. Çok iyi bir öğrenim görmüş, çeşitli işlerde çalışmıştır. Bir ara "Fasulyeciyan" topluluğuna diksiyon ve edebiyat dersleri verdi. Çeşitli memurluklarda bulunmuştur. Bunlar: Maliya Hazine-i Celîlesi Mühimme ve Hüdavendigar vilayetinde Tahrîr-i Emlak ve Tahrîrat kalemlerinde mülâzemetle görev yapar. 2 Ağustos 1867'de tine mülazemetle Mektûbî Kalemi'ne girmiştir. 14 Mayıs 1872'de Mektûbî Kalemi müsevvidliğine getirilmiştir. 15 Mart 1876'da Mektûbî Kalemi mümeyyiz-i evvelliğine nakl edilmiştir. 1883'te Bursa'da bir basımevi kurdu ve "Nilüfer" dergisini yayımladı. Ayrıca birçok kitap bastı. Molière'in etkileri görülen oyunlarında geleneksel Türk oyunlarının öğelerini ve yöntemlerini Batı'nın sahne teknikleriyle kaynaştırmaya çalışmış olan yazar 1911 yılında vefat etmiştir. Faşist Mücadele Birliklerinin İttifakı Faşist Mücadele Birliklerinin İttifakı (, FIC), 1919 yılında Benito Mussolini tarafından kurulmuş siyasî teşkilat. 1921 yılında ardılı olarak Ulusal Faşist Parti kurulmuştu. Teşkilatın merkezi Milano şehriydi. İtalya, I. Dünya Savaşı'nın sonunda galip devletler arasındaydı. Fakat ülke zayıflamıştı çünkü savaşa girerken elde etmek istedikleri kazançları sağlayamamışlardı. Savaş sona erdikten sonra ülkedeki sosyal zayiat daha da keskinleşmişti. Ülkedeki egemen güçlerin bir kısmı kötü gidişatın önüne geçebilmek için halkın yönetimini güç yoluyla ele almak gerektiğini ileri sürüyorlardı. Bu amaçla İtalya'da çeşitli partiler kuruldu. Bunlardan biri de Mussolini tarafından kurulmuş "Faşist Mücadele Birliklerinin İttifakı" isimli örgüt idi. Bu örgütün birçok şehirde yerel birimleri oluşturulmuştu. Bu birimlere "fasci" adı verilmişti. "Fasci" sözcüğü İtalyancada "deste", "birleşme" ve "grup" demektir. Teşkilatın programını esas olarak üç amaç teşkil etmişti: İş birliği, onu temin eden güçlü devlet egemenliği ve milliyetçilik. ("Millet her şeyden üstündür.") Bu örgütün üyeleri üzerinde sarı ve kırmızı çizgiler olan siyah gömlekler giyerlerdi. Bu renkler eski Roma'nın simgesi sayılırdı. Bu kurumun temel mücadele hedefleri komünistler, kapitalistler ve sıradan isyancılar idi. Kürdistan Üniversitesi Erbil Kürdistan Üniversitesi Erbil (Kürtçe: Zanîngeha Kurdistanê Hewlêr, İngilizce: University of Kurdistan Hewlêr, kısaca UKH), Irak'ın Erbil ilinde faaliyet gösteren bir eğitim kurumudur. 2006 yılında kurulan ve İngilizce eğitim veren UKH, Irak'ın Kürdistan bölgesinde açılan beşinci devlet üniversitesidir. Kürdistan Bölgesel Hükûmeti tarafından finanse edilmektedir. Mart 2012 itibarıyla 37 öğretim üyesi, 43 yüksek lisans