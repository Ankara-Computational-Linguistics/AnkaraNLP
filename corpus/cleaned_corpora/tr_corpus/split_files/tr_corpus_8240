hepsi de III. Boleslaw'ın torununu oğlu I. Ziemowit'in (hd 1248-1262) soyundan gelen yönetici hanedanların soyunun tükendiği 1526'ya değin Polonya Devleti'ne tam olarak bağlanmadı. Mazovya, Polonya'nın paylaşıldığı 18. yüzyılın sonunda Prusya'nın denetimine girdi. 1807'de ise Napolyon Savaşları sırasında kurulan Varşova Düklüğü'ne devredildi. Ardından Rusya'ya bırakılan Polonya topraklarına katıldı. 1918'de Polonya'nın yeniden kurulmasının ardından büyük bölümü Varşova iline (Województwo) bağlanan bölge toprakları 1945'ten sonra Varşova ve Bialystok illeri arasında bölündü. Penthouse (dergi) Penthouse Bob Guccione tarafından 1965 yılında ABD'de kurulan erkek dergisi. Dergi ilk kurulduğunda hafif pornografik yayınlarla çıkarken, 1990'dan sonra sert yayınlar yapmaya başlamıştır. Birçok porno yıldızının ünlü olmasını sağlayan aylık derginin, aylık kapağı olmak büyük prestij sayılmaktadır. Özellikle Amerika Birleşik Devletleri'nde ponpon kızlık yapan veya gece kulübünde çalışan genç kızları keşfeder ve pozlarını yayınlamaktadır. Dergi ilk olarak İngiltere'de kurulmuş daha sonra ABD'ye satılmıştır. Daha sonra iflas eden dergi, tekrar açılmayı başarmıştır. Derginin birçok dilde sürümü bulunmaktadır. Kelime olarak "çatı arası" anlamına gelir, erotik çağrışım için seçilmiştir. Dead Kennedys Dead Kennedys, San Francisco Kaliforniya'da kurulmuş bir hardcore punk grubudur. 80'ler boyunca dünya müzik piyasasında büyük bir hayran kitlesi kazanmıştır.Müzikleri 1970'lerin İngiliz punkının deneysel kısımlarıyla 1980'lerin Amerikan hardcore punk akımının enerjisinin bir karışımıdır.Dead Kennedys'in şarkıları esprili fakat şok edici punk sözleri, günün politika ve dünya görüşlerinin keskin, hicivsel ve iğneleyici sol yorumlarıdır. Aynı zamanda bazı şarkıları, liberal seçkinlerin ikiyüzlülüğü ile dalga geçer. Grubun çoğu şarkısı sağ görüşlülerin inançları ve Ronald Reagan yönetimini eleştirir niteliktedir. Grup 1985'te yayımladığı "Frankenchrist" albümü ile verilen penis çizimli poster ile Birleşik Devletleri biribirine kattı. (Çizim H. R. Giger'ın ""'i idi . Grup, küçük yaştakileri kötü etkileyecek şeyleri dağıtmaktan dava edildi ve jüri tarafından suçlu bulundu. Grup 1986 yılında resmen dağıldı. 1998-2004 yılları arasında, grubun başı müziği yüzünden sürekli yasalar ve yönetimle dertteydi. 2001'de grup eski vokalistleri Jello Biafra'nın dolandırıcılık nedeniyle suçlu bulunması yeniden yapılanmaya girdi ve yeni vokalistleriyle turneye başladı. Dead Kennedys'in temeli, 1978'in Haziran ayında, East Bay Ray(Raymond Pepperell)'in Mabuhay Gardens'da izlediği bir punk konseri sonrasında grup üyesi ilanı vermesiyle atılır. Orijinal kadroda, vokal Jello Biafra (Eric Reed Boucher), gitar East Bay Ray (Raymond Pepperell), bas gitar Klaus Flouride (Geoffrey Lyall) ve davul 6025(Carlos Cadona) şeklindeydi. Bu kadro 1978 yılında ilk demonun kaydını yapan kadroydu. Temmuz başında daha tecrübeli bir davulcuyla çalışmak istediler ve Ted lakaplı Bruce Slesinger gruba katıldı. Davulcu 6025 önce gruptan ayrıldı, daha sonra da ikinci gitarist olarak gruba tekrar alındı. İlk konserlerini 19 Temmuz 1978'de San Francisco'daki Mabuhay Gardens'ta verdiler. Dead Kennedys pek çok yerel mekanda çaldı. Grup, provokatif ismi nedeniyle kimi zaman "The Sharks", "The Creamsicles" ve "The Pink Twinkies" gibi takma adlarla sahneye çıkmak zorunda kaldı. Grubun ismi, düşünülenin aksine, suikast sonucu öldürülen Kennedy kardeşlere bir hakaret içermiyor, Biafra'nın "Amerikan Rüyası'nın sonuna gelindiğine dikkat çekme fikri"ne işaret ediyordu. 1979 Martı'nda 6025 gruptan ayrıldı. Grup, 1979 Haziranı'nda ilk single'ı "California Über Alles"'i Alternative Tentacles etiketiyle yayınladı. Doğu yakası turnesi izleyenleri tarafından memnuniyetle karşılandı. 25 Mart 1980'de Dead Kennedys, organizatörlerin New Wave'in umut vadeden yetenekleri sözleriyle, Bay Area Müzik Ödülleri'nde müzik endüstrisinin ileri gelenlerinin karşısına çıktı. Ödül gününde, çalacakları underground hitleri "California Über Alles"i prova etmekten yorgun düşmüşlerdi. Grup ödül töreninde şarkı öncesinde sahneye alışıldık ters hareketleriyle geldi ve Biafra " Durun! Biz olgun olduğumuzu ispatladık.Biz Punk rock grubu değil New Wave grubuyuz" dedi. Grup üzerinde büyükçe S harfi olan ve taktıkları siyah kravat ile $ işareti olarak görülen tişörtlerle geldikleri törende, yeni şarkıları Pull My Strings'i çalmaya başladı. Şarkı ""Beni yıldız yapman için çüküm yeterince büyük, beynim küçük değil mi?"" . gibi müzik endüstrisi piyasasının ahlaki değerlerine dokundurma yapan sözler içeriyordu. Ayrıca şarkı, The Knackın en büyük New Wave hiti "My Sharona" ile de dalga geçiyordu. Pull My String, stüdyoda hiç kaydedilmedi ve bu gösteri dışında hiç çalınmadı. Fakat bu gösterideki hali, grup dağıldıktan sonra "Give Me Convenience or Give Me Death" isimli toplama albümde yer aldı. 1980'in ilkbaharında "Holiday in Cambodia"'yı kaydedip yayımladılar. Grup sonbaharda ilk albümleri olan "Fresh Fruit for Rotting Vegetables"'ı piyasaya sürdü. Albüm İngiltere Albüm Sıralamasında 33'üncü sıraya ulaştı.1981'in Ocak ayında, Ted , mimarlık kariyerine devam etmek istediğini ve yerine birini bulmalarını istedi. "Ted" Şubat'ta son konserine çıktı ve sonrasında yerini D.H. Peligro (Darren Henley)'e bıraktı. Bu sırada, East Bay Ray grubun Polydor Records isimli büyük plak firması ile anlaşma imzalaması için yaptıkları baskıyla karşı karşıyaydı.Ray bu anlaşmayı imzalamak istemese de, Biafra eğer grubun geri kalanı bu anlaşmayı imzalamazsa gruptan ayrılacağını iddia etti. Polydor, grubun çıkarmayı planladığı single'ın adının Too Drunk to Fuck olacağını öğrendiğinde hata yaptıklarını düşündü. Mayıs ayında grup singleları Too Drunk to Fuck'ı çıkardı. Şarkı Büyük Britanyada çok fazla tartışmaya yol açtı. BBC şarkının Top 30 listesine girmesinden kokuyordu çünkü, eğer şarkı ilk otuzda yer alırsa Top of the Pops'ta çalınması gerekecekti. Fakat, şarkı 31'nci sıranın üstüne çıkamadı. Eğer şarkı ilk otuzda yer alsaydı muhtemelen The Exploited gibi çalınması engellenecekti. Peligro'nun davulunun itici gücünü arkasına alan grubun 1981'de yayınladıkları EP olan In God We Trust, Inc. ile daha çok hardcore/thrash tarzlarına yöneldiği görüldü. EP'nin üzerindeki Dolar üzerine çarmıha gerilmiş İsa figürü ve Biafra'nın sosyal ve politik yorumlarıyla bezeli şarkı sözleri ortalığı karıştırdı. Bunun yanında "Moral Majority", "Nazi Punks Fuck Off" ve "We've Got A Bigger Problem Now" isimli şarkılar DKyı sosyal hareketlerin lideri olarak en başa oturtmuşken (10 yıl kadar sonra ortaya çıkan Grunge akımına kadar Alternatif müziğin hakkını vermişlerdir) Rawside cover'ı olan "Dog Bite" ve farklı esprilerle de tuhaf ve havai bir görüntüye bürünüyorlardı. Sonraki yıl (1982), Plastic Surgery Disasters isimli albümlerini yayımladılar.(Albümün kapağı,açlıktan bitap düşmüş Afrikalı bir çocuğun elini tutan beyaz bir adam eliydi). Grubun müziği kısa sürede gelişme gösterdi,hardcore temellerinden uzaklaşarak yenilikçi bir caz temelli müziğe dönüşerek, müzikalite ve dinamikleri, aynı türdeki gruplardan farklılaştı. Bu zamana kadar grup, Amerikan sosyal ve politik hayatının yükselen değerleri olan inanç, Ronald Reagan ve zenginlik gibi konularda fiili bir politik güç olmuştu. Grup, Amerika'nın tamamında, Avrupa ve Avustralya'da konserler vererek kendisine geniş bir izleyici kitlesi kazandı. 1983 ve 1984'te konser vermeye devam ettiler.Daha sonra yeni kayıtlarını adı alternatif kültürle eş anılan, 60lardaki kültür devriminden sonra 80'lerde ticarileşmiş dünyaya zıt şekilde bağımsızlığını koruyan,Alternative Tentaclesdan çıkarmak üzere konserlere ara verdiler. Grup bu sırada yayımlayacakları albüm için şarkı yazmaya ve bestelemeye devam ediyordu.(Bu çalışmaların ilk hallerinin bazıları "Live at DMPO's on Broadway" videosunda görülebilir , video Dirk Dirksen tarafından yayımlanmıştır). Frankenchrist albümü 1985'te yayımlandığında, grup, hardcore geçmişine göre müzikalite ve sözlerin olgunlu ile oldukça gelişmiş bir haldeydi. Grubun gürültülü/hızlı şarkıları yine vardı fakat şarkılar trompet ve synthesizer gibi enstrumanların kullanılmasıyla punktan daha çok 60'ların müziğine(albümün reklam amaçlı promosyon posterlerinde "saykodelik müziğin verdiği acıları geride bırakın" yazıyordu) benziyordu. (Aynı zamanda Klaus Flouride, "Cha Cha Cha With Mr. Flouride" adlı, benzer tarzda deneysel bir müzik anlayışında albüm yayınlamıştı.) Grup,şarkı sözü olarak artık alameti farikası olan Amerikan ortalamasını iğneli bir üslupla eleştiren politik söylemlerine "MTV Get Off The Air" ve "Jock-o-rama" gibi şarkılarla devam ediyordu. Fakat bu arada sanatsal yükselişlerine rağmen o sırada yeni kurulmuş olan PMRC (ailelerin çocukları kötü içerikten koruması amaçlı bir kuruluş)ile yayınladıkları albümle beraber verilen poster nedeniyle başları belaya giriyordu. 1985'te Los Angeles'ta albümü Wherehouse Records adında bir dükkândan alan bir genç kızın annesi Kaliforniya başsavcısına ve Los Angeles savcılığına şikayet mektubu yazmıştı. Dead Kennedys elemanları 1986'da, "Frankenchrist"le beraber küçüklere zarar veren maddenin dağıtılması nedeniyle suçlandılar. Kızın albümü aldığı dükkânın ismi davada hiç geçmedi. Dava konusu poster H.R. Giger'in Penis Landscape ismiyle de anılan "Work 219: Landscape XX" adlı eseriydi. Albümle verilen bu posterde, çiftleşen dokuz penis vardı. Grup üyeleri Californiya'nın bir yıldan az olmamak üzere hapis ve 2000 Dolar para cezasını gerektiren ceza maddelesini ihlalle suçlanıyordu. Aynı zamanda Biafra hükümet yetkililerinin evine baskın yapıpı arama yaptığını söylüyordu. Jüri, mahkemenin bu posteri müstehcenlikle değerlendirmesini istediyse de yargıç Susan Isacoff, posterin şarkı sözleri ve müzikle birlikte değerlendirilmesine karar verdi. Suçlanan diğer üç kişi (Ruth Schwartz ( Mordam Records'un sahibi), Steve Boudreau ("Frankenchrist"'i Los Angeles Wherehouse isimli dükkâna veren dağıtıcı) ve Salvatore Alberti (albümü basan fabrikanın sahibi) hakkındaki dava delil yetersizliği nedeniyle düştü. 1987 Ağustos'unda geride Biafra ve Alternative Tentacles'ın yöneticisi Michael Bonanno davalı olarak kalmıştı. Jüri 7'ye 5 oyla davalıların beraatine karar verdi. Bölge Savcısı Michael Guarino ve Ira Riener, Judge Isacoff'un kararına itiraz ederek davayı bir üst mahkeme olan Los Angeles Üst Mahkemesi'ne taşıdılar. Bu arada, birçok müzik mağazası albümün satışını durdurmuştu. Dava grubun dağılmasından sonra Biafra'nın Tipper Gore ile beraber katıldığı Oprah Winfrey Show'da tekrar görüşülecekti. Müstehcenlik davasına ek olarak grubu müzik piyasasının da görmezden gelmesi (MTV ve birçok radyo kanalının gruptan bahsetmemesi,şarkılarını çalmaması)ile grubun hayranlarının hayal kırıklığı oldukça artmıştı. Özgürlükçü entelektüellerin ve ezilmiş nonkonformistler için bir sığınak olmuş hardcore sahnesi, artık punk konserlerine sadece yüksek sesli müzikle kavga etmeye gelmiş, eşkiyalık peşinde tiplerin ilgisini çekiyordu. Önceki yıllarda punk'ı bitirmekle suçladıkları Neo Nazi dazlaklarından daha ciddi problemleri vardı. Artık izleyici kitlesi, popülaritesi gittikçe artan trash metale ve 1982 sonrası hardcore'un maço tavırlarını yineleyen gruplara kayıyordu. Bu, grubu izleyicilerine yabancılaştırdı ve 21 Haziran 1986'da, kendilerine daha fazla zaman ayırmak için son konserleri ile ara verme kararına itti. Grup şarkıları üzerinde çalışmaya devam ediyordu, bunun yanında Biafra, yazdığı "Chickenshit Conformist" ve "Anarchy For Sale" gibi şarkılarla punk rock'ın düştüğü saçma durum ile ilgili duygularını dile getiriyordu. Bütün yazı, Kasım'da yayımlayacakları son albüm olan "Bedtime for Democracy" için şarkıları kaydetmekle geçirdiler. Naziler, Klu Klux Klan üyeleri, oportunistler, yozlaşmış hükümet görevlileri, medya ve dinci zombiler tarafından tahrif edilmiş bir Hürriyet Heykelinin tasvir edildiği albüm kapağı ile "punk müziğinin artık yorgun, zavallı ve özgürlüğe aç kitlenin rahat nefes alamayacağı" mesajını veriyorlardı. Albüm, jazz "(D.MSO)", söylenmiş sözler ("A commercial") ve pshycedelia'nin ("Cesspools of Eden") araya serpiştirildiği hızlı ve kısa şarkılardan oluşuyordu. Şarkı sözleri, şimdiye kadarki agesif ve şiddet içeren şarkıların aksine daha ciddi ve içedönük("Where Do Ya Draw The Line?"), savaş ve şiddet karşıtı ("Rambozo The Clown") ve şimdiye kadar hiç olmadığı kadar yıkıcıydı.("I Spy", "D.MSO.").Aralık ayına gelindiğinde, grup dağıldıklarını açıkladı. Biafra politik görüşlerini açıkladığı pek çok televizyon programına çıktı ve politik görüşlerini anlattığı, konuşmalardan oluşan bir albüm yaptı . Ray, Fluoride ve Peligro da kariyerlerine tek başlarına devam ettiler. 90'ların sonlarında, eski grup üyeleri kayıt stüdyoları olan Alternative Tentacles'tan aldıkları telif ücretlerinde bir sorunun varlığını fark ettiler. Grubun eski üyeleri Jello Biafra'nın diğer grup elemanlarının daha az telif alması için anlaşma yaptığını iddia ettiler. Her iki tarafın da, bir hesap hatası nedeniyle telif ücretlerinin ödenmesinde hata olduğunu kabul etmelerine rağmen eski grup arkadaşları, Biafra'nın olan biten hakkında kendilerini bilgilendirmede pek başarılı olmadığını söylediler. Biafra bunun üzerine, artık grup elemanlarıyla birebir görüşmek yerine avukatları aracılığıyla ilişki kuracağını ve ödemedeki hatadan önce gruba payının yükseltileceğini söylediğini iddia etti. Her iki taraf da sorunun ancak yasal yollar dışında çözülemeyeceği kararına vardı, fakat bahsi geçen konular (telifden doğan haklar, yayın hakları ve benzeri konular) anlaşma yoluyla çözülemeyecek kadar karmaşıktı. Sonuçta yargıç önüne çıktılar ve Biafra, dolandırıcılık ve tahkir den suçlu bulunarak gruba 20,000 $'ı ceza olmak üzere, 200,000 $ ödemeye mahykum edildi. Tahkir suçu, jüri tarafından , başkalarına kasıtlı olarak zarar verme amaçlı, iyi niyeti suistimal ederek, haklarını kötüye kullanma olarak açıklandı.. Biafra'nın itirazı reddedildi ve alacaklılara vermiş olduğu maddi zararı faiziyle ödemeye mahkûm edildi Ayrıca Biafra'ya Dead Kennedys'in ortağı olduğu Decay Music'ten de Biafra'ya el çektirildi. Yargıç ve jüri ayrıca, Biafra'nın şarkı sözlerinin kendisine ait olduğunu ve telifhakkı alması gerektiği iddiasını inandırıcılıktan uzak buldu fakat grubun az da olsa teliflerden pay vermesi gerektiği kararına vardı.. (Biafra, son 20 yılda grup adı yazılan birkaç tanesi hariç, çıkan tüm Dead Kennedys albümlerinde yegane şarkı sözü yazarı görünüyordu. Grup Jagger/Richards tarzı bir birliktelikten ziyade şarkının primer bestecisinin ismini ön plana koymayı tasarlamıştı. Bugün, yeniden yayımlanan Dead Kennedys albümlerinde davalık olan şarkılarda söz yazarı olarak Biafra geçmekte ve "Biafra, Dead Kennedys" olarak albümde yer almaktadır. Diğer şarkılarda ise sadece Dead Kennedys yazmaktadır.) Biafra'nın ayrılması ertesinde Ray, Fluoride ve Peligro Manifesto Records isminde başka bir dağıtıcı firma ile anlaştılar. Bu anlaşmazlık, herkes tarafından kimin ne yatığı, neden yaptığı ile ilgili bir merakla karşılandıve punk dünyası içerisinde küçük bir dalgalanmaya yol açtı. Biafra, gitarist East Bay Ray'in uzun vadede Alternative Tentacles'dan aldığı paradan hoşnut olmadığını ve kendisine yapılacak ödeme için yeniden bir keşif yapılması gerektiğini iddia etti. Grup arkadaşlarını aldıkları ücret hakkında bilgilendirmemek nedeniyle dolandırıcılıktan suçlu bulunan Biafra, Alternative Tentacles'ın Dead Kennedys'e CD başına ödediği paranın diğer gruplara ödenenden daha az olduğunu söylüyordu ki kendisine de az ödeme yapılıyordu. Ayrıca Biafra grubu, ünlü şarkıları "Holiday in Cambodia"'nın Levi's tarafından reklam filminde kullanılmasına izin vermekle suçluyordu ki grup bunu reddediyordu. No Cure for Cancer No Cure for Cancer Denis Leary'nin 90'lı yılların başında yaptığı stand-up gösterilerinden biridir. Sevilen gösterinin senaryosu daha sonra kitaba dönüşürken, 10 parça içeren bir albüme de daha sonra dönüştü. Gösteri Leary ve arkadaşı Bill Hicks arasında problem yarattı, Bill Hicks eski dostlu Learynin kendi fikirlerini çaldığını ileri sürmüştü, uzun süren tartışmadan sonra Bill Hicks kanser sonucu hayatını kaybetmişti ve tartışma da sonlanmıştı. Albümün içinde geçen "Asshole" isimli Denis Leary'nin şarkısı büyük bir şekilde hit oldu ve hatta Avusturyadaki radyo programında bir numaraya uzun bir süre yerleşti. Bunun dışında MTV'de ve bazı müzik kanallarında birçok kez kullanılan müzik, aynı zamanda birçok videoda, filmde ve programda da kullanılmıştır. Albüm fazla şarkı içermemektedir, genelde skeç ve konuşma içermektedir. Denis Leary'nin kendine özgü asabi komedi tarzını sergilediği gösteride ve albümde en çok sigara kullanımı, alkol, uyuşturucu, politik düşünceler, ilaçlar, Amerikan kültürü ve vejeteryanlardan bahsetmektedir, birçok olayı ti'ye almaktadır. Genelde gösterinin isminden de belli olduğu gibi kanser ile ilgili olanları anlatmaktadır. Gösterinin albümü 10 Ekim 1992 yılında Irving Plaza, New York ve Sorcerer Stüdyoları, New York'ta kaydedilmiştir. 1993 yılında çıkan albüm 10 parça civarında parça içeren albümün tamamı aktör ve komedyen Denis Leary tarafından yazılmıştır. 2005 yılında "Complete Denis Leary" isimli DVD'si ABD'de piyasaya sürülmüştür. Bu DVD içinde No Cure for Cancer ve Lock'n Load gibi önemli Denis Leary skeçlerinin yanı sıra Asshole şarkısının klibi, No Cure for Cancer hakkında belgesel, Denis Leary hakkında belgesel, Love Barge klibi vs. özellikler içermektedir. Denis Leary gösterisinde Dan Fogelberg ve James Taylor'a gönderme yapmıştı. Ve Fogelberg gerçekte de daha sonra kanserden hayatlarını kaybetti. Denis Leary hiti "Asshole" şarkısı "Asshole song" ve "I'm an asshole" diye de bilinmektedir. Sacrament of Wilderness "Sacrament of Wilderness", senfonik power metal topluluğu Nightwish'in "Oceanborn" albümünden 1998 yılında çıkan teklisidir. Passion and the Opera "Passion and the Opera", senfonik power metal topluluğu Nightwish'in "Oceanborn" albümünden 1999 yılında çıkan teklisidir. Walking in the Air "Walking in the Air", senfonik power metal topluluğu Nightwish'in "Oceanborn" albümünden 1998 yılında çıkan teklisidir. Şarkının orijinali "The Snowman" çizgi filminde Peter Auty tarafından seslendirildi. Şarkının sözü ve bestesi Howard Blake'e aittir. Sleeping Sun (Four Ballads of the Eclipse) "Sleeping Sun (Four Ballads of the Eclipse)", senfonik power metal topluluğu Nightwish'in "Oceanborn" albümünden 1999 yılında çıkan teklisidir. Daha sonra grubun "Highest Hopes" albümünde yeni bir düzenlemesi kaydedilmiş ve "Sleeping Sun" adıyla yeniden satışa sunulmuştur. Deep Silent Complete "Deep Silent Complete", power metal topluluğu Nightwish'in "Wishmaster" albümünden 2000 yılında çıkan single'ıdır. 1959 Millî Lig 1959 Millî Lig, Millî Lig'in ilk sezonudur. Bu lig, Türk bayrağının renklerini çağrıştıracak şekilde Kırmızı Grup ve Beyaz Grup adında iki gruba bölünen takımlar arasında çift devreli bir lig olarak oynanmıştır. 16 takımın yer aldığı bu sezonda, küme düşen takım olmamıştır. 21 Şubat 1959'da İzmirspor-Beykoz maçıyla başlayan lig, 14 Haziran 1959'da oynanan ve Fenerbahçe'nin Galatasaray'ı 4-0 yendiği 2. final maçıyla sona ermiştir. Gruplarda oynanan maçlar sonunda gruplarını birinci bitiren Fenerbahçe ve Galatasaray, iki ayaklı finalde karşılaşmıştır. Wishmastour 2000 Wishmastour 2000, senfonik power metal grubu Nightwish'in ilk toplama albümüdür. 2000 yılında yayınlanmıştır. Romanya tarihi Romanya tarihi bugünkü Romanya Devleti topraklarının tarih öncesi dönemlerden günümüze kadar uzanan tarihini kapsar. Avrupa'daki en eski insan fosilleri Romanya topraklarında bulunmuştur. 2002 yılında Romanya'nın batısındaki bir mağarada keşfedilen ("Kemikli Mağara" Rumence: "Peştera cu Oase") bu fosillerin 42.000 yıl öncesine ait olduğu tahmin edilmektedir. Romanya'daki insan varlığına ilişkin ilk yazılı belge ise tarihçi Herodot'un MÖ 513'ün bir kitabında bu bölgede yaşayan Traklar'ın Pers kralı I. Darius'a yenilmesiyle ilgili bölümdür. Bu bölgede yaşayan Traklar Daçya Krallığını kurmuşlar, bu krallık MÖ 82 yılında Kral Burebista'nın yönetimi altında en geniş sınırlarına ulaşmıştır. Daçyalılar ilk defa 87 yılında Roma İmparatoru Domitian'ın zamanında bir Roma eyaleti olan Moesia'ya saldırarak Roma İmparatorluğu'yla karşı karşıya geldiler. 101-107 yılları arasında Roma İmparatoru Trajan'ın ordularına yenilerek Roma İmparatorluğu'nun bir eyaleti haline geldiler. Bu bölge gümüş ve altın açısından çok zengin olduğu için Romalıların en çok ilgisini çeken sömürgelerinden biri haline geldi. Çok sayıda Romalı bölgeye yerleşti. Latince çok yaygın bir şekilde kullanılmaya başlandı. Böylece eski Rumence dili doğmuş oldu ("Bakınız: Latinceden Rumenceye ses değişiklikleri" ). Romalılar 271 yılı civarına kadar Daçya'da kaldılar. Ancak sonunda Gotlar'ın istilalarına dayanamayarak bölgeden geri çekilmek zorunda kaldılar. Romalılardan sonra bölge arka arkaya birçok kavim tarafında istila edildi. 271-378 yılları arasında Gotların, 435 yılına kadar Hunlar'ın egemenliği altında kaldı. 6. yüzyılda Avarlar ve Slavların istilalarına uğradı. 9.-11. yüzyıllar arasında Romanya topraklarının büyük bölümü Birinci Bulgar Devleti'nin bir parçası olarak yaşadı. Bu dönemi Macar, Peçenek, Kuman ve Tatar istilaları izledi. Rumenler ilk defa 14. yüzyılda kendilerine ait devletler kurmayı başardılar. Bu devletler 1310 yılında I. Basarab tarafından kurulmuş Eflak Beyliği ve 1352 yılında Dragoş tarafından kurulmuş Boğdan Beyliği'dir. Günümüzdeki Romanya'nın bir parçası olan Erdel ise 10.-16. yüzyıllar arasında Macaristan Krallığının bir parçasıydı. Eflak 14. yüzyılın başlarında Osmanlı Devleti'nin komşusu haline geldi ve 15. yüzyıldan itibaren Osmanlı egemenliğine girdi. Bu dönemdeki en ünlü Eflak voyvodası "Kazıklı Voyvoda" olarak da bilinen III. Vlad'dır. 1488, 1456-1462 ve 1476 yıllarında hüküm süren Vlad, zalimliğiyle ünlüdür ve uzun süre Osmanlı Devletine karşı direnmiştir. Vlad'ın öyküleri Bram Stoker'ın 1897 yılında yazdığı Dracula romanına ve daha sonra bu romandan esinlenen çok sayıda filme konu olmuştur. Boğdan'ın bu dönemdeki en ünlü voyvodası ise III. Ştefan (Büyük Ştefan)'dır. 1457-1504 yılları arasında 47 yıl gibi uzun bir süre hüküm sürmüş olan Ştefan 1475 yılındaki Vaslui Savaşı'nda Osmanlı ordusunu yenmeyi başarmış, ancak ölümünden sonra 16. yüzyılda Boğdan da Osmanlı egemenliği altına girmiştir. Günümüzdeki Romanya'nın diğer bir parçası olan Erdel de 1526 yılındaki Mohaç Muharebesi'nden sonra Macarların elinden çıktı ve bağımsız bir ülke oldu. Eflak ve Boğdan gibi Osmanlı egemenliğini kabul etti. Osmanlı döneminde Eflak ve Boğdan tampon devletlerdi. Osmanlılara vergi verir, savaşlarda asker yardımı yaparlardı. Beyliklerin voyvodaları Rumen soyluları arasından Osmanlı padişahı tarafından atanırdı. Ayrıca bu beylikler İstanbul'un yiyecek ihtiyacını karşılamakta önemli bir rol oynarlardı. Ancak Osmanlılar Romanya'yı hiçbir zaman tamamıyla ilhak etmediler. Bükreş ve Yaş gibi büyük Romanya şehirlerinde sık sık Osmanlı vatandaşlarına rastlandıysa da oranları azdı. Bu şehirler hiçbir zaman Sofya, Belgrad, Selanik veya Üsküp gibi Osmanlı karakteri kazanmadı. 18. yüzyıldan itibaren Rusya'nın güçlenerek Balkanlara göz dikmesi sonucu Romanya toprakları Osmanlı Devleti ve Çarlık Rusyası'nın sık sık karşı karşıya geldikleri topraklar haline geldiler. Osmanlı-Rus Savaşları'nın birçoğu Romanya topraklarında çarpışıldı. Ancak 1711 yılında Boğdan Beyi Dimitri Kantemiroğlu'nun Rus Çarı I. Petro ile anlaşma yaparak Osmanlı Devleti'ne isyan etmesinden sonra Osmanlılar Rumenlere olan güvenlerini kaybettiler. Bu tarihten sonra 18. yüzyıl boyunca Osmanlılar Eflak ve Boğdan beylerini Osmanlı vatandaşı Fenerli Rumlar'ın arasından seçtiler. Fenerli Rumlardan Nikolas Mavrokordatos 1711 yılında Osmanlı Devleti'nin baş tercümanıydı, Kantemiroğlu'nun azledilmesinden sonra Sadrazam Baltacı Mehmet Paşa tarafından Boğdan Beyliğine atandı. Mavrokordatos ailesi İstanbul'un nüfuzlu ailelerinden biriydi ve Osmanlı sarayının güvenini kazanmıştı. 18. yüzyıl boyunca birçok Eflak ve Boğdan beyleri Mavrokordatos ve İpsilantis ailesi gibi Fenerli Rum aileler arasından seçildi. Bu durum 1821'deki Yunan Bağımsızlık Savaşı'na kadar devam etti. Ancak bu savaşta Fenerli Rumların önemli bir rol oynaması üzerine Osmanlılar Rumlara olan güvenlerini yitirdiler. Bir daha Fenerli Rumlara devletin yüksek kademelerinde görev verilmedi. Osmanlılar 1806-1812 Osmanlı-Rus Savaşı'nı kaybedince 1812 yılında Rusya'yla Bükreş Antlaşması'nı imzalayarak Besarabya'yı Rusya'ya bırakmak zorunda kaldılar. Besarabya Boğdan'ın Prut nehrinin doğusunda kalan kısmıydı. 1828-1829 Osmanlı-Rus Savaşı esnasında Rusya bir kez daha Eflak ve Boğdan'ı işgal etti. Savaşın ardından imzalanan Edirne Antlaşması göre Osmanlı askeri bundan böyle Eflak ve Boğdan’da bulunmayacaktı. Tuna’nın sol kıyısındaki Osmanlı kaleleri yıkılıp arazisi de Eflak’a bırakılacak. Müslüman halk ta askerlerle birlikte mallarını ve eşyalarını alıp çekilecekti. Eflak ve Boğdan Osmanlı Devletine taabi kalmakla birlikte 2 sene boyunca vergi vermeyecekti. Bundan böyle Eflak ve Boğdan, eskiden vermekte oldukları hububat, ağnam ve keresteyi vermeyeceklerdi. Bundan başka, kendilerinden, kalelerde çalışmak üzere amele de istenmeyecekti. Osmanlı Devleti'nin Eflak ve Boğdan üzerindeki egemenliğini ciddi anlamda sarsan bu anlaşmadan 1854'e kadar iki voyvodalık Rus işgali altında kaldı. 1853 yılında başlayan ve 1856 Paris Antlaşması ile sona eren Kırım Savaşı'ndan sonra Eflak ve Boğdan Osmanlı Devleti'ne iade edilmekle birlikte Paris Anlaşmasını imzalayan müttefiklerin ortak garantisi altına konuyordu. Her ikisinin de kendilerine özgü birer milli meclisi olacak ve hiçbir devlet Eflak ve Buğdan'ın iç işlerine karışmayacaktı. Ancak Eflak ve Buğdan'da güçlü bir birleşme eğilimi vardı. 1859 yılında Eflak ile Boğdan Alexandru Cuza'nın liderliği altında birleşerek günümüzdeki Romanya'nın çekirdeğini oluşturdular. Ancak bu birleşik prenslik bir süre daha Osmanlı egemenliği altında yaşadı. Resmi adları 1859 ile 1862 arasında Birleşik Prenslikler, 1862 ile 1866 arasında Romanya Birleşik Prenslikleri ve 1866 ile 1881 arasında ise Romanya Prensliği olarak tanınmıştır. 93 Harbi'nin başında 16 Nisan 1877 tarihinde, Romanya Prensliği ve Rusya İmparatorluğu arasında Bükreş'te yapılan bir anlaşma ile Rusya'nın Romanya'nın birliğini gözetmesi şartıyla, Rus birliklerinin Romanya topraklarından geçmesine izin verilmişti. 21 Mayıs 1877'de, Romanya meclisi'nde, Mihail Kogălniceanu Romanya halkının isteğinin Romanya'nın bağımsızlığı olduğunu ilan etti. Bir gün sonra, Prens I. Carol tarafından bu karar imzalandı. Ertesi gün, Romanya hükûmeti Osmanlı'ya yapılacak vergi ödemesini iptal etti (914.000 Rumen leyi), ve bu parayı kendi Savaş Bakanlığı'na aktardı. Nihayet 93 Harbi'nde Osmanlıların Ruslara yenilmesinden sonra 1878 yılında yapılan Berlin Antlaşması'yla Romanya bağımsızlığını kazandı. Ancak Rusya 1821 yılında ele geçirdiği Besarabya'yı geri vermedi. Bu bölge daha sonra SSCB'nin Moldova Sovyet Sosyalist Cumhuriyeti haline gelecekti. 1881 yılında Romanya Krallığı ilan edildi. Alman Hohenzollern Hanedanından Prens Karl Eitel Friedrich Zephyrinus Ludwig kral oldu ve I. Carol adını aldı. Romanya Krallığı 1913 yılında Bulgaristan'a karşı diğer Balkan ülkeleriyle birleşerek II. Balkan Savaşı'na katıldı. Güney Dobruca'yı Bulgaristan'dan alarak bu savaştan karlı çıktı. Ancak I. Dünya Savaşı'nda Almanya'ya yenildi, Romanya toprakları işgal edildi ve Almanya'yla barış imzalamak zorunda kaldı. Ancak savaşın sonunda Almanya İtilaf Devletlerine yenilince Romanya'nın şansı tekrar değişti. Versailles Barış Antlaşması'nda Bukovina ve Transilvanya Romanya'ya verildi. Böylece Romanya I. Dünya Savaşı'ndan oldukça genişlemiş bir şekilde çıktı. 1940 yılında Sovyetler Birliği Romanya'ya bir ültimatom vererek Besarabya ve Kuzey Bukovina'yı geri istedi. Romanya bu toprakları SSCB'ye verdi ama Romanya kralı II. Carol bu beceriksizliği yüzünden çok itibar kaybetti. General Ion Antonescu yönetime el koydu. Faşist bir hükûmet kurarak kaybedilen toprakları SSCB'den geri almak amacıyla II. Dünya Savaşı'na Almanya'nın tarafında girdi. Savaş sırasında çok sayıda Romanyalı Yahudi öldürüldü. 1944 yılında Antonescu devrildi. Kızıl Ordu Romanya'yı işgal etti. 1947 yılında komünist Romanya Halk Cumhuriyeti ilan edildi. 1967 yılında Nicolae Ceauşescu Romanya'nın devlet başkanı oldu. 1989 yılında Romanya Devrimi'yle Çavuşesku iktidarı son buldu ve Romanya demokrasiye geçti. 2004 yılında NATO'ya 1 Ocak 2007 tarihinde de Avrupa Birliği'ne katıldı. Tales from the Elvenpath "Tales From The Elvenpath", senfonik power metal grubu Nightwish'in ikinci toplama albümüdür. 2004 yılında yayınlanmıştır. Bestwishes Bestwishes, senfonik power metal grubu Nightwish'in üçüncü toplama albümüdür. 2005 yılında yayınlanmıştır. Pıtırcık Akerman Pıtırcık Akerman (d. 1962, Ankara), tiyatro, sinema ve dizi oyuncusu, balerin. Ankara Üniversitesi, Dil ve Tarih-Coğrafya Fakültesi, Tiyatro Bölümü'nden mezun olan sanatçı, ilköğretim yıllarından itibaren Ankara Devlet Opera ve Balesi'nde de eğitim gördü. Almanya'da bale eğitimi aldı, Bonn Operası'nda solist ve "freelance" dansçı olarak çalıştı. İstanbul Devlet Opera ve Balesi kadrolarına girdi. Bu kurumda "baş balerin" olarak görev yaptı. Futbolcu Selçuk Yula ile kısa bir evlilik yaşayan sanatçı, özel bir kurumda "pilates" eğitimleri verdi. Salise Salise, saniyenin altmışta biri olan zaman birimi. Data Life Engine Data Life Engine bir içerik yönetim sistemidir. PHP programlama dilini kullanır. DLE sistemlerin dağıtımı ücretlidir. Bununla birlikte, hükümsüz (null) versiyonlarının dağıtımı da yapılmaktadır. Ã‡opur Musa Çopur Musa, Türk Kurtuluş Savaşı sırasında Afyon Ayaklanması'nı çıkaran elebaşıdır. Tam Yozgat Ayaklanmasının çıkmışken bu sefer de Yunanların kışkırtmasıyla Uşak hücum taburunda görevli iken firar edip Afyon bölgesinde, Çopur Musa çevresindekilerle "Din elden gidiyor" diye ayaklandı. 21 Haziran 1920'de Denizli'ye bağlı Çivril'i bastı. Kuva-yi Milliye birliklerinin Çopur Musa'nın üzerine gitmesiyle, Çopur Musa Yunanlara sığındı. Atina'ya sürülen Çopur Musa sonrasında kurduğu Yunan çetesiyle Çeşme kıyılarını taciz ettiyse de daha sonra çetedaşı Yunanları öldürüp Türkiye'ye Yunan ölüleriyle döndü. Birkaç yıl sonra affedilen Çopur Musa sonra yine haraç toplama eylemine başlayınca jandarmalar tarafından yakalanıp vurulmuştur. 2001-02 SÃ¼per Lig Süper Lig 2001-2002 Sezonu, Süper Lig'in 44. sezonudur. 10 Ağustos 2001'de Beşiktaş-Trabzonspor maçıyla başlayan lig, 4 Mayıs 2002'de oynanan 34. hafta maçlarıyla tamamlandı. Sezon sonunda 78 puan toplayan Galatasaray 15. şampiyonluğunu elde ederken, ligi son üç sırada tamamlayan Rizespor, Antalyaspor ve Yimpaş Yozgatspor küme düşmüşlerdir. Bu sezondan itibaren eşit puanlı takımları sıralamak için "ikili averaj" uygulamasına geçildi. Yeni averaj sistemine göre, ligi aynı puanla bitiren iki veya daha fazla takım arasında ayrı bir puan cetveli yapılmaya ve lig sonu sıralama bu ayrı puan cetveliyle belirlenmeye başlandı. Alianza Lima Alianza Lima, Peru'nun başkenti Lima şehrinin bir futbol kulübüdür. Kulüp, ülkenin sportif alanda en başarılı kulübüdür. Maçlarını Estadio Alejandro Villanueva'da oynarlar. En büyük rakipleri Universitario, Sporting Cristal, Deportivo Municipal ve Sport Boys'dur. Kulübün ana renkleri lacivert ve beyazdır. Bazen formalarında yeşil ve mavi renklerini de kullanırlar. Kulüp, her ekim ayında 'nu anarak mor-beyaz renklerdeki formaları kullanırlar. Stagnasyon Stagnasyon, Gayri safi millî hasıla hızının ortalamadan daha düşük bir hızda büyümesi anlamını taşır. Ekonomide durgunluk belirtir. Enflasyonla birleşmesi sonucu Stagflasyon oluşur. Balıkesir Altıeylül İlköğretim Okulu Balıkesir Altıeylül İlköğretim Okulu, Balıkesir merkezde bulunan bir ilköğretim okuludur.Balıkesir Belediye Başkanı Sabri Uğur ilköğretim eğitimini Balıkesir Altıeylül İlköğretim Okulu'nda görmüştür. Osmanlı Devleti zamanında okulun bulunduğu sahada "Sakizade ve Alaybey" medreseleri vardır. Bu medreseler arka arkaya kurulmuşlardır. Medreselerin kaldırılmasından sonra bu binalar göçmenlere mesken vazifesi görmüştür. Ardından binalar askeri hizmetlere devredilmiştir. 1930 ve 1931 yılları arası okul inşa edilmiştir. Bina anaokulu olarak yapılmıştır. Ancak o senelerde anaokullarının kaldırılmasından dolayı ilkokul olarak kullanımına karar verilmiştir. Balıkesir'in düşman işgalinden kurtuluş günü 6 Eylül 1922 olduğundan okula Altıeylül adı verilmiştir. Okul 30.000 TL inşa edilmiştir.Tek katlı olarak inşa edilen okulun dört sınıfı, arka bahçede müzesi ve bir salonu vardır. II. Dünya Savaşı yıllarında Balıkesir'deki okulların askeri ihtiyaçlara ayrılması ve Dumlupınar İlkokulu'nda Akşam Kız Sanat Okulu'nun açılması üzerine bir müddet bu okulda birlikte çifte öğrenim yapmış, 1943 yılında Dumlupınar İlkokulu'nun kendi binasına nakli dolayısıyla bu defa Mithat Paşa Okulu'nun Kız Enstitüsü'ne ayrılması üzerine 1953 yılına kadar bu okul ile birlikte çifte öğrenim yapmıştır. 1953 yılında okulun, Öğretmen Okulu'nun uygulama okulu haline getirilmesi üzerine Mithat Paşa Okulu, Ali Şuuri İlkokulu'na nakledilmiş ve okul, 5 sınıflı normal öğretimine başlamıştır. 1961-1962 yılında 14 sınıf ile faaliyete geçilmiştir.2003-2004 öğretim yılının ikinci döneminde ek bina hizmete girmiştir. Altıeylül İlköğretim Okulu iki kattan oluşmaktadır.Okul Altıeylül Mahallesi, Kızılay Caddesi'nde bulunmaktadır.Okulun yakınlarında Balıkesir Karesi İlköğretim Okulu vardır. Asya OyunlarÄ±'nda judo "Judo, Güney Kore'nin başkenti Seul'de düzenlenen 1988 Asya Oyunları""ndan beri Asya Oyunları programında yer almaktadır. 2006 Asya OyunlarÄ±'nda judo Ceren Moray Ceren Moray (d. 5 Haziran 1985; Diyarbakır), Türk dizi ve sinema oyuncusu. "Kavak Yelleri", "O Hayat Benim" ve "Öğretmen" adlı dizilerdeki rolleriyle tanındı. Moray, 5 Haziran 1985 yılında Diyarbakır'da doğdu. Memur bir aileden gelen Moray'ın annesi Kastamonulu, babası ise Diyarbakırlıdır. Doğumundan birkaç yıl sonra ailesi ile birlikte İstanbul'a taşındı. Tiyatro eğitimine küçük yaşlarda başladı. Bir süre Pera Güzel Sanatlar bölümünde eğitim aldı. Üniversite eğitimini, 2005 yılında Haliç Üniversitesi Tiyatro bölümünde aldı ve 2009 yılında mezun oldu. Yüksek lisans yaptığı dönemde babası kalp krizi geçirdi ve bu durum, Moray'ın hayatında radikal değişikliklere sebep oldu. Bu zamanlarda Moray'a dizi için teklif geldi ve ilk televizyon deneyimini, 2003 yılında yayımlanan "Serseri Aşıklar" adlı dizide yaşadı. 2004 yılında yayımlanan "Dayı" adlı dizide Simge karakterini, 2005 yılında yayımlanan "Nefes Nefese (dizi)" adlı dizide ise Ezgi karakterini canlandırdı. 2007-2008 yılları arasında yayımlanan Doktorlar adlı dizide Senem karakterini, 2007-2010 yılları arasında yayımlanan Kavak Yelleri adlı dizide Su karakterini canlandırdı. 2012 yılında yayımlanan "İşler Güçler" adlı dizide Zehra karakterini, 2014-2017 yılları arasında yayımlanan "O Hayat Benim" adlı dizide ise Efsun karakterini canlandırdı. 2014 yılında yayımlanan "Bi Küçük Eylül Meselesi" adlı sinema filminde Berrak karakterini, 2015 yılında yayımlanan "Yok Artık!" adlı sinema filminde ise Ebru karakterini canlandırdı. 2016 yılında yayımlanan "Olaylar Olaylar" adlı sinema filminde Merve karakterini, yine aynı yıl yayımlanan "El Değmemiş Aşk" adlı sinema filminde ise Feryal karakterini canlandırdı. 2018 yılında yayımlanan "Arada" adlı sinema filminde Ezgi karakterini canlandırdı. 2018-2019 yılları arasında yayımlanan "Avlu" adlı dizide Azra karakterini canlandırdı. 2020 yılında yayımlanmaya başlayan "Öğretmen" adlı dizide Zeynep karakterine hayat vermektedir. SG 553 SG 553 Commando, üretimi İsviçre tarafından yapılmıştır. 5.56mm NATO Calibre'ye sahiptir. Şarjörü 30 mermi kapasitelidir. Dakikada 727 mermi atabilir. İçi boşken ağırlığı 3.1 kilogramdır. Her bir mermi ağırlığı 4 gramdır. Saniyede 2900 fit atış hızına sahiptir. Atış enerjisi 1570 jul'dur. Bu silah genelde İsviçre jandarması tarafından kullanılır. UluslararasÄ± Filateli Federasyonu Uluslararası Filateli Federasyonu, "(fr. Fédération Internationale de Philatélie)" (FIP), kuruluşu 18 Haziran 1926, Merkezi Zürih, İsviçre olan dünya filateli federasyonu . Asıl hedefleri pul koleksiyonculuğu ve filateliyi yaygınlaştırmak olan FIP seksenden fazla ulusal federasyondan oluşan bir filatelik kuruluştur. 1926 yılında az sayıda Avrupa Federasyonunun dünya çapında bir araya gelerek oluşmasından beri, bazen "Hobilerin Kralı ve Kralların Hobisi" olarak da adlandırılan hobiyi yaygınlaştırmak için çalışmıştır. FIP gelişmekte olan ülkelerde, Asya'da ve duraksamakta olduğu görülen endüstrileşmiş ülkelerde hobiyi yaygınlaştırmak için çalışır. Çeşitli ülkelerde bulunan filatelik organizasyonlar arasındaki bağlantıları koordine eder. Aerofilateli, Astrofilateli, Sahtekarlıklar ile savaş, Maksimafili, Filatelik yayınlar, Posta tarihi, Antiye, Tematik filateli, Geleneksel Filateli, Fiskal Pullar ve Gençlik filatelisi konularını kapsayan on bir FIP komisyonu vardır. Dünya Filateliyi Geliştirme Birliği - World Association for the Development of Philately, WADP Numbering System (WNS), 1 Ocak 2002 tarihinde FIP ve Universal Postal Union arasında başlatılan bir ortak projedir. Bu ortak girişim UPU üyesi ülkeler tarafından çıkartılan gerçek posta pullarının bir veri tabanını oluşturmaktadır. Bunun amacı yasa dışı olarak çıkarılmış pullar ile savaşmaktır. Kamunun FIP çalışmalarını gördüğü esas platform onun uluslararası filatelik sergilerdir. Yıllık FIP kongresi uluslararası sergilerden birisi sırasında gerçekleştirilir. FIP 2008 yılının önemli segileri için Tel Aviv, Paris, Bükreş, Prag, ve Viyana şehirlerini seçmiştir. 2004 yılında FIP ilk "Dünya Pul Yarışması"'nı Singapurda gerçekleştirdi ve 2008 yılının ikinci yarışması için Tel Aviv şehrini seçmiştir. Yarışmalar ulsual takımları ve filatelik jürileri kapsamıştır. LÃ¼dmila Belousova Lüdmila Yevgenyevna Belousova (; 22 Kasım 1935, Ulyanovsk - 29 Eylül 2017), Rus buz patenci. Partneri Oleg Protopopov ile birlikte çiftlerde 1965-1968 döneminde dört kez dünya şampiyonu ve Avrupa şampiyonudur. Çift 1964 ve 1968 Kış Olimpiyatları'nda altın madalya kazanmış ve 2010'a kadar süren Sovyet/Rus altın madalya serisinin başlatmıştır. Belousova evlenmeden önceki soyadını kullanmaya devam ettiği halde çift genelde partneri Oleg Protopopov'la birlikte "Protopopovlar" ("The Protopopovs") olarak bilinmektedir. 24 Eylül 1979'da Avrupa'da turdayken Belousova ve partneri Protopopov İsviçre'ye siyasi sığınma talebinde bulunmuştur. Yaşamını İsviçre'de sürdüren Rus sporcu 29 Eylül 2017'de 81 yaşında ölmüştür. Fanny Ardant Fanny Marguerite Judith Ardant (d. 22 Mart 1949, Saumur, Maine-et-Loire), FransÄ±z oyuncu. Monaco Sarayı'nda ataşemiliter olan subay babası nedeniyle, Ardant, çocukluğunu Monaco'da geçirdi. 17 yaşında ülkesine döndü. Üniversitede siyasal bilgiler okuyan Ardant, ayrıca tiyatro eğitimi aldı. Sanat yaşamına 1974'te Corneille'in "Polyeucte" oyununda rol alarak başladı. 1979 yılında "Les Dames de la Cote (Kıyının Kadınları)" adlı dizide oynarken ünlü Fransız yönetmen François Truffaut'nun dikkatini çekerek 1981'de Gerard Depardieu ile kamera karşısına geçti. Birçok filmde rol alan sanatçı, "Pedale Douce" adlı filmdeki "Eva" rolüyle César Ödülü kazandı. Colby O'Donis Colby O'Donis Colón (d. 14 Mart 1989), Porto Riko kökenli Amerikalı R&B ve pop şarkıcısı ve söz yazarı. Akon'un Kon Live yapım şirketine kayıtlıdır. Richmond Hill, Queens doğumludur. Colby O'Donis, dokuz yaşından itibaren müzikle ilgilenmeye başladı. En çok etkilendiği isimlerin Michael Jackson, Usher ve Justin Timberlake olduğunu dile getiren O'Donis, ilk olarak 1999 senesinde vizyona giren "Stuart Little" adlı filmin soundtrack'ine "Mouse in the House" adlı çalışmasıyla katılarak müzik dünyasına giriş yaptı. Küçük yaşta gitar ve piyano çalmayı öğrenen Colby O'Donis, 2007 yılında Akon'un plak şirketi Konvict Muzik ile albüm anlaşmasına vardı ve 16 Eylül 2008 tarihinde "Colby O" adlı ilk stüdyo albümünü yayınladı. Albümden ilk single'ı Akon ile olan ortak çalışması "What You Got"a seçen genç sanatçı, single ile "Billboard" Hot 100 listelerinde 14. sıraya kadar yükselmeyi başardı. Porto Riko kökenli olan Colby O'Donis, albümü içerisinde Latin müziğinden de örnekler bulundurdu. Ayrıca sanatçı, 2008 senesinin başında Lady GaGa'nın "Just Dance" adlı parçasında sanatçıya eşlik etti ve parça "Billboard" Hot Dans Club Play listelerinde 2. sıraya yerleşti. TÃ¼rkiye Filateli Dernekleri Federasyonu Türkiye Filateli Dernekleri Federasyonu (TFDF), Türkiye'de usulüne uygun olarak kurulmuş olan Filateli Derneklerinin birlik, beraberlik ve uyum içinde çalışarak Filatelinin Türkiye çapında tanıtılmasını ve yayılmasını sağlamak amacı ile kurulmuş olan bir sivil toplum kuruluşudur. 1962 yılında o dönemde Türkiye'de bulunan 25 kadar filateli derneğini tek çatı altında toplayan federasyon kuruluşundan beri Türkiye'yi Uluslararası Filateli Federasyonu FIP nezdinde temsil etmektedir. Federasyon Başkanlığına 2007 yılında M. Ziya Ağaoğulları seçilmiştir. Yakın dönemlerde önemli çalışmalar gerçekleştiren Federasyon, Mahmut Emirmahmutoğlu Başkanlığı döneminde 28 Ekim - 3 Kasım 2007 tarihleri arasında Balkanfila XIV filateli sergisi ile yalnız ülkemizdeki değil bütün Balkan ülkelerindeki filatelistleri ve diğer pulseverleri bir araya getirmeyi başarmıştır. Türkiye'de kurulu Filateli derneklerinin birbirlerini tanıması, Filatelinin gelişmesine sağlamak amacı ile Filatelinin teknik ve ekonomik meselelerinin incelenmesi, Üyelerinin birlik, beraberlik ve uyumu için çalışması, Posta pullarında her türlü sahtecilik ve spekülasyon amaçlı çalışmalarla mücadele edilmesi, Filatelik yeniliklerin ve haberlerin duyurulmasÄ±, Milli kültürümüzün ve Filatelinin teşvik ve tanıtılmasının sağlanması, Türkiye'de kamu yararının ön planda tutularak Filatelinin yayılması için çalışılması. Kültür ve Turizm Bakanlığı, Ulaştırma Bakanlığı, PTT Genel Müdürlüğü ve benzeri Devlet Kuruluşları ile diğer Kamu ve Özel sektör kuruluşları ile her türlü irtibatı gerçekleştirmek ve işbirliği yürütmek. Pul sergileri ve yarışmaları, Konferanslar, Paneller Bilimsel ve Sosyal içerikli toplantılar düzenlemek. Üye federe filateli Derneklerin her türlü faaliyetlerini desteklemek, onları himaye etmek. Ulusal ve Gençlik sergileri ile Bölgesel ve Uluslararası sergileri düzenlemek. Üye filateli derneklerin düzenleyeceği sergileri desteklemek. Türk Filatelisini Ulusal, Bölgesel ve Uluslararası filateli sergilerinde temsil etmek. Uluslararası Filateli Federasyonu'na (F.İ.P) ve bu Federasyona bağlı komisyonlara üye teklif etmek, F.İ.P ve diğer Uluslararası Filateli kuruluşları nezdinde Türkiye'yi temsil etmek. Ekspertiz faaliyetinde bulunmak ve belirli aralıklarla bir dergi yayınlamak. TFDF'nin Türkiye'nin 8 ilinde ve KKTC'de faaliyet gösteren toplam 13 üye derneği vardır. Kom Ombo Kom Ombo (Arapça: كوم أمبو "Kawm Umbu", Kıptice: "Embo", Yunanca: Ὄμβοι "Omboi", Latince: "Ambo" ya da "Ombi"), güney Mısır'da Nil ırmağı kıyısında bir tarım kasabasıdır. İdari olarak Mısır'ın Asvan ilinin içinde yer alır. Nüfusu yaklaşık olarak 75.000 kadardır. Asvan kentinin 50 km kadar kuzeyinde yer almaktadır. Asıl ünü kasabada bulunan Kom Ombo Tapınağı'ndan kaynaklanmaktadır. Antik Mısır döneminde burası Nubt ("Altın Kenti") adında bir kent idi. Mısır'ın Thebaid bölgesinde Ombites Nome'sinin başkenti idi. Yunan ve Roma dönemlerinde bir Yunan yerleşimi haline geldi. Kentin stratejik konumu Nübye ile Nil Vadisi arasındaki ticaret yollarını kontrol etme imkânı verdi. Ama asıl önemini MÖ 2. yüzyılda tapınağın inşa edilmesinden sonra kazandı. İstanbul Filatelistler Derneği İstanbul Filatelistler Derneği, filatelistleri bir araya getirmek amacı ile 1948 yılında Filatelist Kulübü adı ile kurulan bir sivil toplum kuruluşudur. 1956 - 1958 yılları arasında Türkiye'de faal olan tek filateli derneği olarak Uluslararası Filateli Federasyonunda Türkiye'yi temsil görevini yürütmüştür. Günümüzde Dernek Başkanı H. Turan Erener'dir. Dernek merkezi Nişantaşı, Şafak Sokak no:4 kat:4 adresinde bulunmaktadır. 2008 yılında 60. kuruluş yıl dönümünü kutlayan İstanbul Filatelistler Derneği, bu kutlamalar kapsamında bir de Filatelik Sergi düzenlemiştir. Ayrıca Derneğin 60. yılı anısına özel bir pul hazırlanmıştır. İstanbul şehrinde oldukça gelişmiş bulunan pul koleksiyoncuları ve tüccarları topluluğunun belli başlı isimleri 31 Ocak 1948 günü pul tüccarı Emin Kösemihal'ın İstiklal Caddesi'ndeki bürosunda toplantıya çağrılmışlardır. Bu toplantıya katılan 62 kişi, daha önceden hazırlanan taslakları değerlendirerek aralarından yedi kişilik bir komisyon seçmişlerdir. Bu yedi kişilik komisyon 13 Şubat 1948 tarihinde bir araya gelerek dernek tüzüğünü son haline getirmişlerdir. Derneğin kuruluş işlemleri hızla gerçekleştirilmiştir. Dernek 17 Nisan 1948 tarihinde Beyoğlu İstiklal Caddesi'ndeki yerinde çalışmalarına resmi olarak başlamıştır. OneRepublic OneRepublic, Colorado çıkışlı Amerikan alternatif rock müzik grubu. Albümlerinden biri olan ve OneRepublic’in ilk kez Mosley Music Group/Interscope’tan çıkarttığı albümü Dreaming Out Loud ile ilgili beklentileri yükseltiyor. Ancak, grubun başarısını bir gecede elde edilen bir başarı olarak açıklamak uzağı görememek ve hataya düşmek olur. Aynı zamanda bu grubun başarı yolundaki macerası ve o yolculuğun bu albümdeki derin sözlere nasıl yansımış olduğu da gözden kaçar. Muhalefeti ve düş kırıklığına uğramayı göze alarak, OneRepublic düşlerinden hiç vazgeçmedi – ve sonunda bu azminin karşılığını görüyor. OneRepublic, Mosley Music grubunda yer alan ilk rock grubu olsa da, OneRepublic’in baş solisti Ryan Tedder ile Timbaland’ın yolları daha önce de kesişmişti. O zamandan bu yana, OneRepublic dolambaçlı bir yolculuk yaptı. O yolculuk 2001 yılında başladı. Tedder Nashville’de yaşıyordu ve bir şarkı-şarkıcı yarışmasında birinci gelerek bir plak anlaşması yapmıştı; bu da “sadece akılda kalacak bir melodi”den fazlasını yazabilen bir besteci olmak isteyen biri için yeteneğinin oldukça sağlam bir kanıtıydı. “İyi bir pop şarkısı gibisi yoktur, ama hatırlanmakla inandırıcı olmak arasında ince bir çizgi vardır” diyor Tedder. Ortak bir arkadaşları sayesinde, Tedder kendisiyle çalışmak istediğini söyleyen Timbaland’dan bir davet aldı. Tıpkı filmlerdeki gibi, 21 yaşındaki Tedder işini bıraktı, alet almak için arabasını sattı ve “Timbaland Üniversitesinde 101 kodlu Prodüksiyon dersine” kayıt oldu. Bu birinci sınıf yapımcının kanatlarının altında, Tedder Miami’den New York ve Los Angeles’e kadar bütün stüdyoların nasıl çalıştığını öğrenme fırsatını elde etti; “Bir düş gerçek olmuş gibiydi.” Bu eğitim çok yararlı olsa da, öğretmeni Tedder’ı yapımcı olarak yetiştirmeye çalışırken, Tedder’ın sanatçı olmak istediği açıktı. İki yıl sonra Timbaland’ın da onayını alarak Tedder kendi yoluna gitti ve kısa süre sonra o çocuk oldu. “Alias” takma adıyla çalışan Tedder, techno yıldızı Paul Oakenfold’dan pop/R&B şarkıcıları Leona Lewis ile Natasha Bedingfield ile rap şarkıcısı Bubba Sparxxx’a kadar birçok sanatçının yapımcısı oldu ve şarkı yazdı. Sadece geçen yıl, Tedder’ın yazdığı ve yapımcılığını yaptığı şarkılardan üç tanesi uluslararası listelerde 1 numara oldu, bir tanesi ilk 10’a, aralarında Jennifer Lopez’in 20. sıradaki şarkısı “Do It Well” de bulunan iki tanesi de ilk 40’a girdi. Ama Tedder’ın mikrofonun önündeki insan olma arzusu hala dipdiriydi. 2002’de Colorado Springs’e döndü ve çocukluğunda Barcelona İspanya’da klasik gitar okuduktan sonra Colorado Springs’e taşınmış olan lise arkadaşı gitarist Zach Filkins’i aradı. 2003’te Tedder ile Filkins bir grup oluşturmak için Los Angeles’a taşındılar. Kısa sürede bunun kolay bir iş olmadığını anladılar ve geçim sıkıntısına düştüler. Kimi zaman yiyecek almak için bile paraları olmuyordu. Bu zorluklar grubu bir arada tutmayı güçleştiriyordu ve grup elemanları sürekli değişiyordu- sonunda Tedder ile Filkins, Drew Brown (gitar), Brent Kutzle (bas, çello) ve Eddie Fisher (davul) ile ilişki kurdular. Artık bu sabit elemanlardan oluşan OneRepublic büyük bir plak anlaşması yaptı ama çeşitli sebeplerle anlaşma bozuldu; boşlukta kaldılar ve moralleri bozuldu. “Bulunduğumuz yere gelmek için gösterdiğim o kadar çabadan sonra atlatılmak bütün heyecanımı söndürdü” diyor Tedder. “(Grup olarak) yola devam etmek istediğimizden emin değildik.” Ancak aynı sıralarda MySpace’deki web sayfalarına binlerce kişi girmeye başlamış ve onları sitenin en büyük grubu haline getirmişti. “Belki de müzik iklimi değişmişti” diye açıklıyor Filkins. “Aniden bir şarkımız yüzünden intihardan vazgeçtiklerini veya anne-babalarının boşanmasına katlanma gücü bulduklarını söyleyen gençlerden mesajlar almaya başlamıştık. Sonunda dinleyicimize ulaşabilmiştik. Kendimize ‘artık bırakamayız’ dedik.” Hemen sonrasında, aralarında Timbaland’ın Mosley Music Group adına yaptığı teklif de bulunan plak anlaşmaları yağmaya başladı. Timbaland, Tedder’ın yeteneğinin büyüklüğünü ve OneRepublic’in potansiyelini ilk elden biliyordu. Bu yüzden Tim, OneRepublic’i Mosley Music Group ailesine katıp, onları bu plak şirketinin ilk rock grubu yapınca ve Dreaming Out Loud’ın yapımcılığını üstlenince, başa dönülmüş oldu. O zamandan bu yana OneRepublic’in elde ettiği başarı kimilerini şaşırtmış olsa da grubun solisti/şarkı yazarı hiç şaşırmamış. “En zor şey bir numara olacak bir şarkı yazmaktır“ diyor Tedder, “ama bazen çok özel bir şey yazmış olduğunuzu bilirsiniz. ‘Apologize’ı bitirdiğim anda, tüylerim diken diken olmuştu.” Bu sezgilerin doğru olduğunun ilk kanıtı 2007 başlarında geldi. Bu tarihte Timbaland (Dreaming Out Loud’da hem orijinali hem de remiksi bulunan) “Apologize” için yaptığı remiksi platin seçki Timbaland Presents: Shock Value adlı derlemeye aldı. “Ryan harika bir insan, harika bir şarkı yazarı ve çok yetenekli bir müzisyen” diyor Timbaland. “OneRepublic’in elemanları birbirlerinin yaratıcılığını ortaya çıkartıyor. Birlikte çok uyumlu çalışıyorlar, kimyaları doğal bir biçimde birbirini tutuyor.” Prodüksiyonunun büyük bölümü Greg Wells (Rufus Wainwright, Pink, Mika) tarafından, birkaç tanesi ise Tedder’ın kendisi tarafından yapılan şarkılarda bu uyum oldukça belirgin; örneğin anıtsal gitarlarla güçlü vokalleri bir araya getiren ikinci single “Stop And Stare”de ve (prodüksiyonu Tedder tarafından yapılan üç şarkıdan biri olan) iddiasız balad “Come Home”da. Dreaming Out Loud’da insanların pazarlama stratejileri yerine, gerçek hakikatlerden söz eden gerçek şarkılar istediği fikrine kendini adamış bir grupla karşı karşıyayız. Hep kaderden ve zamanlamadan söz edilir; bunlar OneRepublic’in çok iyi bildiği şeyler. Defalarca başarıya ulaşmak üzereyken yaşadıkları düş kırıklığı ile istediklerini elde etme arasında gidip gelen OneRepublic, düşlerine hep sadık kaldı – ve bu düşlerin hayal bile edemeyecekleri biçimde gerçekleştiğini gördü. Tedder’a göre, “kontrol edebileceğiniz bazı şeyler vardır, bunlar çok çalışma, kararlı olma, çok isteme gibi şeylerdir, ama zamanlamayı kontrol edemezsiniz. Bir şey yalnızca olması gerektiği zamanda olur, şu anda OneRepublic için olan budur. Çok uzun zaman aldı ama bütün bunlar tam zamanında oldu. Sezgisel algoritma Bilgisayar bilimlerinde, sezgisel ya da buluşsal (heuristic) bir problem çözme tekniniğidir. Sonucun doğruluğunun kanıtlanabilir olup olmadığını önemsememektedir fakat genelde iyiye yakın çözüm yolları elde eder. Sezgisel algoritmalar ise geçiş süresinde daha verimli hale gelebilmek için en iyi çözümü aramaktan vaz geçerek çözüm zamanını azaltan algoritmalardır. Sezgisel algoritmalar en iyi sonucu bulacaklarını garanti etmezler fakat makul bir süre içerisinde bir çözüm elde edeceklerini garanti ederler. Genellikle en iyiye yakın olan çözüm yoluna hızlı ve kolay bir şekilde ulaşırlar. Sezgisel arama algoritmalarına örnek olarak; Heuristic diğer bir anlamıyla; bir düğümden (node) başka bir düğüme olan en kısa yolun maliyetini hesaplayan fonksiyonlar olarak bilinir. Sezgisel algoritmalar, büyük boyutlu optimizasyon problemleri için, kabul edilebilir sürede optimuma yakın çözümler verebilen algoritmalardır. Genel amaçlı sezgisel optimizasyon algoritmaları, biyoloji tabanlı, fizik tabanlı, sürü tabanlı, sosyal tabanlı, müzik tabanlı ve kimya tabanlı olmak üzere altı farklı grupta değerlendirilmektedir. Sürü zekâsı tabanlı optimizasyon algoritmaları kuş, balık, kedi ve arı gibi canlı sürülerinin hareketlerinin incelenmesiyle geliştirilmiştir . Sezgisel optimizasyon yöntemlerine örnek olarak; Kom Ombo Tapınağı Kom Ombo Tapınağı, güney Mısır'ın Kom Ombo kasabasında, Nil ırmağı kıyısında bulunan bir Antik Mısır tapınağıdır. MÖ 2. yüzyılda Ptolemaios Hanedanı döneminde yapılmıştır. Tapınağın bir yanı timsah tanrı Sobek'e, öbür yanı ise şahin tanrı Haroeris'e adanmıştır. Haroeris aynı zamanda Büyük Horus olarak da bilinir. Tapınağın mimari yapısı alışılagelmişin dışındadır, çünkü tapınaktaki her şey ana eksen boyunca simetrik olarak düzenlenmiştir. Tapınak geçen yüzyıllar boyunca özellikle Nil ırmağının taşmaları ve depremler sonucu tahribata uğramıştır. Ayrıca daha sonraki başka inşaatlarda kullanılmak üzere bu tapınağın taşlarından yararlanılmıştır. Tapınağın içindeki kabartmalardan bir bölümü burayı daha sonra kilise olarak kullanan Kıptiler tarafından silinmiştir. Deron Williams Deron Michael Williams (d. 26 Haziran 1984), Amerikalı profesyonel basketbolcu. Üniversiteyi Illinois Koleji'nde okumuştur. Williams sezonunu çok iyi noktalamış, 80 maçta 10.8 sayı ve 4.5 asist yüzdeleriyle bitirmiştir. 3. sezonunda 18.8 sayı 10.5 asist ortalamaları yakalamış, ligin en iyi guardlarından biri haline gelmiştir. 2005 NBA draftında 3. olarak Utah Jazz tarafından seçilmiştir. 2008 Pekin olimpiyatlarında ABD millî takımında oynuyor. Kendisinin en büyük rakibi olarak Chris Paul gösterilmektedir. Pekin 2008'de ABD'nin Altın Madalya'ya ulaşmasında büyük katkısı olmuştur. D-Will olarak da bilinir. Utah Jazz'da kalmak için koçu Jerry Sloan'ın takımdan ayrılmasını şart koşmuş ve Jerry Sloan'ın koçluktan ayrılmasına sebep olmuştur. 23 Şubat 2011 tarihinde, Devin Harris, Derrick Favors, 2 tane birinci tur draft hakkı ve bir miktar para karşılığında karşılığında New Jersey Nets Takımına takas edilmiştir. 4 Mart 2012 tarihi'nde takımının Charlotte Bobcats deplasmanında 104-101 yendiği maçta 57 sayı atarak hem kendi kariyer rekorunu hem de kulüp rekorunu kırmıştır . 10 Temmuz 2011 günü Amerika basınına yaptığı açıklamada Beşiktaş Milangaz ile anlaştığını ve seneye orada oynayacağını açıkladı. Türkiye'ye para için gelmediğinin altını çizen Williams lokavt süresince oturmak istemediğini ve bu yüzden Beşiktaş Milangaz'a geldiğini söyledi. FIBA Eurochallenge Kupası'nda Göttingen takımına karşı 50 sayı atmıştır. Aralık 2011 tarihinde NBA'de lokavt sürecinin sona ermiş olması nedeniyle ülkesine dönen Williams, kendisi için en zor olan şeyin takım arkadaşlarından ayrılmak olduğunu söylemiştir. Beşiktaş Milangaz'ın ZZ Leiden takımıyla oynadığı FIBA Eurochallenge Kupası karşılaşması sonrasında kulüp başkanı Yıldırım Demirören'in de katıldığı bir törenle Williams'ın 8 numaralı forması emekliye ayrılmıştır.. Williams NBA sezonu bittikten sonra tatil için geldiği Türkiye'de Beşiktaşlı eski takım arkadaşlarıyla tekrar bir araya gelmiş ve Beşiktaş Milangaz'ın kazandığı 3 kupa için tüm Beşiktaşlı oyuncuları tebrik etmiştir. Williams, lokavtın ardından tekrar NBA'ye New Jersey Nets formasıyla döndü. Bu sezonun ardından takım ismini Brooklyn Nets olarak değiştirdi. Williams'a 5 yıllık toplam 100 milyon dolarlık yeni kontrat önerdiler. Williams bu teklifi kabul ederek sözleşmesini 5 yıl daha uzatmış ve kariyerine Brooklyn Nets'te devam kararı almıştır. Helvetica Helvetica, yaygın kullanılan sans-serif bir yazıtipidir. Latin alfabesinin kullanıldığı yerlerde sıklıkla görülen; anlaşılabilirlik ve netlik açısından trafik işaretleri, uyarı levhaları, reklam metinleri, reklam panoları ve devletler arası yazışmalarda öncelikli olarak tercih edilen bir yazı karakteridir. İsviçreli yazıtipi tasarımcısı Max Miedinger ve Eduard Hoffmann tarafından İsviçreli yazıtipi şirketi "Haas'sche Schriftgiesserei" (Haas Type Foundry) için 1957 yılında İsviçre'nin Münchenstein şehrinde tasarlandı. Akzidenz-Grotesk yazıtipi ile rekabet etmek üzere İsviçre pazarına sunulmuştur. Orijinal adı Neue Haas Grotesk olan yazıtipi Schelter-Grotesk ve Haas’ Normal Grotesk'den esinlenilmiştir. Yönlendirme işaretlerinde kullanılması için olabildiğince açık, formunda başka anlamlar barındırmaksızın tasarlanmıştır. 1961'de Yazıtipi Linotype tarafından pazara sunulması kararı verilince, mekanik makinalarda kullanılabilmesi için tasarım gözden geçirilidi. Univers başarısı üstüne Stempel'den Arthur Ritzel Neue Haas Grotesk'in ailesini yarattı. Asıl adı "Neue Haas Grotesk" olan yazı tipinin Amerika pazarında tutunabilmesi için adını değiştirmeye karar verdiler. İlk olarak "Helvetia" koymak istendi. Fakat Helvetia Latince'de İsviçre anlamına geliyordu. Daha sonra bir ülkenin adını bir fonta vermenin doğru olmayacağı kanaati oluşunca İsviçreli anlamına gelen "Helvetica"da karar kıldılar. Ayrıca Gary Hustwit tarafından bir yazı karakteri hakkında bugüne kadar çekilen ilk uzun metrajlı belgesele konu olmuştur. Monotype Imaging (CG Triumvirate), ParaType (Pragmatica), Bitstream Inc.|Bitstream (Swiss 721), URW++ (Nimbus San), ve Ray Larabie (Coolvetica) tarafından Helvetica baz alınarak çeşitli yazıtipleri üretilmiştir. Bunlardan biri olan Arial çok küçük detaylar ve birebir karakter araları ile uzman olmayan gözler tarafından ayırt edilemez şekilde, 1982'de Monotype tarafından üretildi. Yazıtipinin Arial mi Helvetica mı olduğu C, G, R, Q, 1, a, e, r, ve t karakterlerinden bakarak ayırt edilebilir. Bu farklılıklara örnek olarak: MS Sans Serif olarak bilinen "Helv"'de dikey ve yatay kesimleri ile Helvetica ile büyük benzerlik gösterir. Her Şey Aydınlandı (film) Her Şey Aydınlandı 2005 ABD yapımı dramatik komedi filmidir. Özgün adı Everything Is Illuminated dir. Amerikalı yazar Jonathan Safran Foer'ın 2002 tarihli aynı adlı ilk romanından senaryosunu Liev Schreiber'in yazıp yönettiği filmin başlıca rollerinde Elijah Wood, Eugene Hutz ve Boris Leskin oynamışlardır. Yazarın kendisi, Jonathan Safran Foer de filmin başında kısa bir rolde gözükmektedir. Daha çok bir aktör olarak tanınan Liev Schreiber'in de ilk yönetmenlik ve senaryo yazarlığı denemesidir. Nükteli ve duygu dolu bu filmde Yahudi kökenli Amerikalı bir gencin hiç tanımamış olduğu dedesini 1942 yılında Nazi'lerin elinden kurtaran kadını aramak üzere Ukrayna'da çıktığı garip ve komik yolculuk anlatılmaktadır. 2005 Venedik Film Festivali'nde Liev Schreiber'a hem Biografilm Ödülü hem de Laterna Magica Ödülü verilmiştir. Film São Paulo ve Bratislava festivalleri de dahil çeşitli yarışmalarda toplam 7 ödül kazanmıştır. Başta Csokolom grubunun parçası Amari Szi, Amari olmak üzere filmin müzikleri Çingene müziği ağırlıklı olmak üzere Doğu Avrupa folk müziğinin bir karması (assortment) şeklindedir. Bu filmde Alex rolünde izlediğimiz Eugene Hutz da Ukraynalı bir müzisyendir ve aynı zamanda bu filmin müziklerinden bazılarını da yapan Çingene punk topluluğu Gogol Bordello'nun solistidir. Yahudi kökenli genç bir Amerikalı olan Jonathan Safran Foer (Elijah Wood) uzun yıllardır ailesine ait hatıra eşyaların koleksiyonunu yapmakta, takma dişten fotoğrafa ne bulduysa ayrım yapmadan biriktirip küçük naylon poşetlerde muhafaza etmektedir. Bir gün büyükbabasının geçmişini araştırmak üzere Ukrayna'ya doğru yola çıkar. Elinde tek bir fotoğraf ve bir köyün isminden başka ipucu yoktur. Odessa'da bir ailenin işlettiği küçük bir seyahat şirketi ile anlaşır. Şirketin tur rehberi ve tercümanı hip-hop müziği hastası altın dişli Alex (Eugene Hutz) ve Alex'in Musevi' lerden pek hoşlanmayan eksantrik ve huysuz büyükbabası (Boris Leskin) bir de büyükbabanın "Sammy Davis Junior Junior" isimli tuhaf köpeği şirketin tek külüstür arabasına binerek Ukrayna'nın içlerine doğru yola çıkarlar. Farklı kültür ve kuşaklardan oluşmuş bu tuhaf üçlü II. Dünya Savaşı sırasında Jonathan'ın büyükbabasını Nazi'lerin elinden kurtaran kadını arayacaklardır. Filmde kullanılan müzik parçaları şunlardır: Filmle aynı adı taşıyan bir soundtrack albümü 6 Eylül 2005'te "Tvt" etiketiyle piyasaya verilmiştir. Filmde kullanılan parçalarla soundtrack albümünde yer alan parçaların bire bir aynı olmayabileceğini dikkate alarak ayrı bir maddede ele alınan bu albümü inceleyebilirsiniz. Drakula Drakula, Bram Stoker'ın III. Vlad'dan yola çıkarak yazdığı roman. Bram Stoker,vampirler ve Drakula hakkındaki bilgilerini İngiliz gezgin Emily Gerard tarafından yazılan Ormanın Ötesindeki Topraklarından isimli gezi kitabından almıştır. Aslında Stoker, kitabın adının "Kont Wampyr" olmasını ve Avusturya'nın Steirmark bölgesinde geçmesini planlamıştı (bu hikayenin taslakları Dracula'nın bazı baskılarının başına eklenir). Fakat Gerard'ın III. Vlad, Romanya ve Transilvanya hakkındaki notlarını okuduktan sonra romanının adını "Dracula" olarak değiştirir. Stoker ayrıca orijinal romanın başında kullanmak istediği fakat sonradan ayrı olarak yayınladığı Dracula'nın Konuğu isimli bir öykü de yazmıştır. Drakula adlı kitap vampirleri konu almaktadır. Bazı yerlerde Transilvanya canavarı olarak da geçmektedir. Transilvanya'da yaşayan Drakula Şatosu'nun lordu olan ölümsüz Kont Drakula'yı yok etmeye çalışan bir grup insanın öyküsünü konu alır. 19. yüzyılda Jonathan Harker adlı genç bir avukat katibinin Transilvanya'da yaşayan Kont Drakula'nın Londra civarında satın aldığı çeşitli gayrimenkullerin satış işlemlerinin tamamlamak için Transilvanya'ya gitmesiyle başlar .Patronu Mr.Peter Hawkins'in isteğiyle bu yolculuğa çıkarken nişanlısı Wilhelmina "Mina" Murray'i zengin arkadaşı Lucy Westenra'nın Whitby'deki malikanesine bırakır ve Avrupa'ya gider. Ancak şatonun bulunduğu Karpat Dağları’na kadar giden yolculuk sırasında tuhaflıklar boy göstermeye başlar. Walpurgis gecesi'nde Transilvanya'ya varan Harker Kont'dan bir mektup alır. Transilvanya'da şatonun yakınlarında oturan insanlar Jonathan’ı kutsamakta, Tanrı’dan onu korumasını istemekte ve onu şatoya gitmemesi konusunda uyarmaktadırlar ama Harker ikna olmayınca kaldığı Handaki yaşlı bir kadın ona bir haç verir ve en azından bunu takmasını ister. Haçı takan Harker kontun ona yazdığı mektupta belirttiği üzere o gece arabayla Borgo Geçidi'ne gelir. Orada mektpta yazdığı gibi Kontun arabası onu beklemektedir ve Harker'ı alıp şatoya götürür.Yolda esrarengiz mavi alevler görür ve araba kurtlar tarafından kuşatılır. Ama yüzünü tam seçemediği arabacı bir işaretiyle kurtları kaçırır; sanki onlara hükmediyormuş gibi. Yorgunluktan birkaç dakika kendinden geçen Harker uyandığında arabanın Karpat Dağlarına bakan bir uçurumun kıyısına kurulmuş harap haldeki bir şatoya yaklaştığını görür. Arabacı Harker'ı şatonun girişinde bırakıp arabayı ahıra çeker. Birkaç dakika sonra kapı açılır ve elinde bir fener olan, uzun boylu beyaz bıyıklı simsiyah giyinmiş bir adam Harker'ı karşılar. Bu Kont Drakula'dır. Kendini tanıtır ve Harker'ı içeri çağırır. O saate hizmetçilerinin şatoda olmadığını ve bu yüzden onun rahatını bizzat kendisinin sağlayacağını söyler ve kendisi erken yemek yediği için masada otururken onunla yemek yemeyeceği için özür diler. Yemek yerken Kont atalarından bahseder Hunların torunları olan Sekellerin soyundan olduğunu ve ailesinin Attila ve Kazıklı Voyvoda'nın soyundan geldiğini açıklar (Voyvoda'nın katıldığı savaşları sanki kendisi de oradaymış gibi detaylı anlatır.), ayrıca ondan İngiltere hakkında bilgi edinmek için bir ay şatoda kalmasını ister. Onun nazik tavırlarına rağmen şatoda bir esir olduğunu hisseder. Jonathan, şatodaki geçirdiği birkaç günün ardından şüpheler duymaya başlar. Kont Drakula gündüzleri hiç ortalarda görünmüyor, yemek yemiyor, hizmetçileri olduğunu iddia ettiği halde tüm işlerini kendisi gizlice yapıyordur. (Aslında kendisini şatoya getiren gizemli arabacının da kontun kendisi olduğunu anlar.) Kont'un öğüdüne karşın şatoda dolaşırken uyuya kalan Harker kendilerine Kız Kardeşler diyen üç kadın vampirle karşılaşır ve Kont tarafından kurtarılır. Daha sonra ona bunun bir rüya olduğunu söyler. Başka bir gece Kontun şatonun uçuruma bakan duvarında bir kertenkele ya da yarasa gibi yürüdüğünü görür. Birkaç gün sonra şatoya bir takım işçiler gelir çeşitli toprak dolu sandıkları hazırlayıp yüklemeye başlarlar. Şatoyu gezen Jonathan, Kont’u içtiği kandan doyuma ulaşmış bir şekilde bir sandıkta uyurken bulur. Hazırlıklar yapıldıktan sonra Kont bir tabutun içinde diğer sandıklarla beraber Transilvanya'dan ayrılıp Varna limanından, Whitby'e gidecek "Demeter" adlı bir Rus gemisine (sandık içinde olarak) biner ve Harker'ı kız kardeşlere (yani Gelinlerine) eline terk eder. Bunu fark eden Jonathan şatodan kaçma planları yapmaya başlar. Harker canını Kendisi de Kont gibi şato duvarından inmeyi planlar. Bu sırada Jonathan’ın nişanlısı Mina Murrey ve onun yakın arkadaşı Lucy’ye döner hikâye. Mina Jonathan’dan aylarca haber alamaz. Lucy Lord Godalming'in oğlu Arthur Holmwood'la nişanlanmıştır. Mina'yı Arthur ve arkadaşları arkadaşları Teksaslı Quincey P.Morris ve Psikiyatrist Dr. Jack Seward'la tanıştırır. (Bu iki adam da Lucy'den hoşlanmış ve ona evlenme teklif etmişlerdir. Ama Lucy Arthur'u seçmiştir.) Dr. Seward aynı zamanda, Kont Drakula'nın satın aldığı Whitby'deki Carfax Manastırı'nın yanındaki akıl hastanesinin de yöneticisidir. Hastanesindeki Renfield adındaki bir hasta çok garip davranmaktadır. Hayat ve ruh saplantılı bu hasta beslediği sinekleri örümceklere, örümcekleri de serçelere yedirmektedir, bunları bir üst türe yediremeyince kendisi yemektedir ve Dr. Seward'dan serçeleri yedirmek için bir kedi ister ama isteği kabul edilmez. Seward tarafından Zoofagus (Yaşam yiyen) olarak tanımlanan Renfield "Efendisi"nin, "tüm hayatların efendisi"nin yakında geleceğini söyler. Birkaç hafta sonra fırtınalı bir gecede "Demeter" gemisi Whitby'e varır. Dehşet verici olansa iki haçla birlikte,geminin dümenine bağlı olan geminin ölü kaptanı tarafından kumanda edilmesi ve gemide başka hiç kimse olmamasıdır! (Kaptanın seyir defterinden yol boyunca mürettebatın gemide kendileriyle saklanan tehlikeli bir şey olduğundan şüphelendiğini-Bu Drakula'dır.- ve haklı çıktıkları, denizcilerin yol boyunca birer bire öldükleri öğrenilir. Gemini varmasından bir önceki gece ikinci kaptanın bu yaratığı görüp hançerini saplamaya çalıştığı, ama hançerin bu "şeyin" içinden dumandan geçer gibi geçtiği, bunu gören ikinci kaptanın da kurtulmak için denize atladığı anlatılır. Son gece kaptan yaşamı pahasına da olsa gemiyi karaya ulaştırmayı kafasına koyup avuçlarına birer haç sıkıştırıp, kendisin dümene bağlayacağını yazar. Defter burada biter.) Bir köpek şeklinde gemiyi terk eden Drakula Carfax'a yerleşir. Aynı gece Londra Hayvanat bahçesinden bir kurt garip bir şekilde kaçar (O da Drakula'nın etkisi altındadır.). Akıl hastanesi ve Westenra malikanesinin yakınlarında sık sık iri bir yarasa uçarken görülür. (Bu Drakula'dır) Drakula çeşitli hayvanlar vadettiği ve uzun zamandır etkisinde olan Renfield'ı kısa aralıklarla hücresinden çıkartır ve yakındaki Westenra malikanesinin kapılarını açmaya göndertir. (Bir vampir daha önce gelmediği bir yere ancak içeriden birisi davet ederse veya kapılar açıksa girebilir.) Malikanenin kapıları açılınca sık sık Lucy'i hipnotize edip bahçeye yanın çağırır ve kanını emer. Bir seferinde Mina'da onu uzaktan görür ama rüya gördüğünü sanır. Ancak Lucy’nin başına gelenler hiç normal değildir. Gece sesler duyup kalkıyor, uykusunda geziniyor, görünüşünde ise solgunluk görülüyor ve yorgunluk hissediyor. Lucy’yi tedavi etmek için gelen Dr. Seward Lucy’nin durumunu iyileştirmeye çalışır ama neler olduğunu bir türlü anlayamaz. Lucy bilinen bütün anemi belirtilerini göstermekte ama kaybedilen kanın nereye gittiğini anlayamamaktadır. Yardım istemek için Amsterdam Üniversitesinden hocası Metafizikçi,Profesör Dr.Abraham Van Helsing'den yardım ister. Van Helsing neler döndüğünü anlar. Lucy bir vampir tarafından ısırılmıştır ve öldüğü zaman o da bir vampir olarak dönecektir. Hep beraber Lucy'e sırayla kan verirler. (eskiden kan grubu bilinmiyordu.) Böylece Dr. Seward, Van Helsing ve Lucy’nin nişanlısı Arthur Godalming ile arkadaşları Quincey Morris, Lucy’yi bu durumdan kurtarmaya çalışıyorlar, ancak Lucy onu bekleyen sondan kaçamıyor. Mina sonunda Jonathan’dan mektup alıyor. Macaristan sınırında kendinden geçmiş olarak bulunmuş ve kurtarılmıştır. Budapeşte'deki bir hastaneye kaldırılmış olarak bulunan Jonathan hiçbir şey hatırlamıyor, elindeki tek şey tutmuş olduğu günlüğüdür. Mina da Jonathan’ı iyileştirmesi için Van Helsing’ten yardım isteyince tüm güçlerini, tüm bilgilerini birleştiriyorlar. Van Helsing haberleştiği dostu Macar tarihçi ve Türkolog Arminius Vambery'den Drakula'nın geçmişini araştırmasını istemiştir. Arminius'a göre Kont'un mensup olduğu Drakula (Basarab)hanedanı çok güçlü ve eski bir ailedir, ama zaman zaman karanlık güçlere eğilim gösteren fertleri olmuştur. Van Helsing Drakula'nın Kazıklı Voyvoda'nın torunu olmadığını, bizzat kendisi olduğunu açıklar. Adını Voyvoda Drakula olarak anar. (15. yüzyıldaki savaşları bulunmuş gibi anlatmasının sebebi budur. Çünkü zaten bulunmuştur.) Vampir olmasının yanında çok güçlü bir büyücü, simyacı ve şekil değiştirme ustasıdır. Karanlık sanatları Hermanstadt gölü kıyısındaki Scholomance Kara Büyü Okulu’nda öğrendiğini ve İngiltere'ye gerçekleştirdiği bu seferi dört yüzyıldır planladığını anlatır. Stratejisi ve planları aynen yaşarken Tuna kıyılarında Türklerle savaşırken yaptığı gibidir. Şimdi tek amaçları Drakula’yı bulup başını kesmek ve kalbine kazığı çakmaktır. Dehşet burada başlar Drakula adlı vampir, beyaz tenli, kırmızı gözlü, 20 insan gücünde, tırnakları uçlara doğru sivrilen, dudakları kırmızı ve beyaz, sivri köpek dişleriyle korkutucu görünüme sahiptir. Drakula adlı karakter bunun dışında tabutta uyuyan, gece dışarıda avlanıp, gündüz tabutunda saklanan bir gece canavarı olarak tasvir edilmiştir. Diğer özelliklerinden biri ise ölümsüz olmasıdır. Kurt, yarasa ve sıçan kılığına girebilmekte ve bu hayvanlara hükmedebilmenin yanında, bir delikten içeri sızabilmektedir. Ayrıca aynada görünmeme gibi bir özelliği de vardır. Yalnız modern kültürünün söylediğinin aksine güneş ışığıyla ölmez ve gündüzleri de dolaşabilir, ama gündüz saatlerinde gücü azdır. Yine de şafak, öğle vakti ve gün batımında biçim değiştirme gücü vardır. Voyvoda 1456 yılında Osmanlılara esir düşmüş sonraki yıllarda ülkesi Eflak beyliğinin valisi olarak atanmayı başarmıştır. İlk yıllarda Osmanlılara vergisini düzenli ödemeye devam etse de sonraki yıllarda Avrupa ittifakına katılıp Osmanlı'ya baş kaldırmış ve tutsak ettiği askerleri türlü işkencelerle öldürmüştür. En tanınmış işkencesi kazıklara oturtmasıdır. Kazıkları makattan sokup sırt kısmından çıkartır. Ve kazıkladığı kişileri öldürmez, bunlar bir gün içerisinde kan kaybından, açlıktan yahut susuzluktan ölürler. Dracula bu yaptıklarından sonra Osmanlı İmparatoru, tarafından başı kesilerek idam edilmiştir. Romanın önermesine göre Voyvoda Dracula öğrendiği kara büyü ve simya teknikleri sayesinde ölümden kurtulmuş, bir vampire dönüşmüş ve 400 yıl hayatta kalmayı başarmıştır. Drakula romanda Jonathan Harker tarafÄ±ndan; "Yüzü güçlü -çok güçlü- kartal gibiydi, ince burnunda yüksek bir kemer, tuhaf bir şekilde kemerli burun delikleri vardı, alnı azametle kubbeleniyordu ve şakaklarındaki saçlar seyrekti, ama başka yerlerde boldu. Kaşları gürdü,burnunun üzerinde neredeyse bir araya geliyordu ve kendi gürlükleriyle kıvrılıyor gibiydiler. Ağzı ağır bıyığınının altından görebildiğim kadarıyla, kararlı ve azimli görünüşlüydü; tuhaf bir şekilde keskin dişleri vardı, bunlar dudaklarının üzerinde çıkıntı yapıyordu. Dudaklarının dikkat çekici kırmızılığı, o yaştaki bir adam için hayret verici bir canlılığa işaret ediyordu. Kulakları solgundu ve tepeleri oldukça sivriydi, çenesi geniş ve güçlüydü, yanakları zayıf, ama diriydi. Yarattığı genel etki sıradışı bir solgunluktu." eşkali tarihi prototipi III. Vlad'ın görünüşüyle aynıdır. Kitapta vampir avcısı Gabriel Van Helsing'ten de bahsedilmektedir. Günlük şeklinde yazılmıştır. Kitapta vampirler ölümden dönmüş olarak da betimlenmiştir. Genel olarak sıradışı bir güzellikte olmalarına rağmen ürkütücüdürler. Kırmızı gözleri, çan gibi çınlayan sesleri, beyaz tenleri ile doğaüstü güzellik oluştururken sivri dişleri ile ölümcül olmanın yanında kanını içtiği anda kendi türüne -vampire- çevirebilme özelliğine sahiptirler. Romanın esas kahramanıdır.Amsterdam Üniversitesinden bir tıp doktoru ve metafizik profesörüdür.Drakula'yla cesurca ve akıllıca yöntemlerle savaşır. Romana adını veren Transilvanyalı vampir asilzadedir.400 yaşında olan Voyvoda Drakula.Yaşarken Tuna boylarında savaşmıştır.Vampir olmasının yanı sıra çok güçlü bir büyücü ve simyacıdır.III.Vlad'ın torunu olduğunu iddia olduğunu iddia etmesine rağmen aslında III. Vlad'ın ta kendisidir.Sekel kökenli olduğunu ve Attila Han'ın torunu olduğunu da iddia etmektedir. Kont Drakula'nın emlak alım işlemlerini tamalamak için Transilvanya'ya giden genç avukat katibi Harker'ın nişanlısı ve Lucy'nin arkadaşı.Daha sonra Drakula tarafından ısırılır.Drakula çağırdığında ayağına geşlmesi için ona kendi kanından zorla içirir.Ama Drakula'nın ayağına gelmek yerine Dr.Van Helsing'in kendisini hipnotize etmesine izin vererek ,Doktor'un onun izini sürmesine yardım eder.Drakula öldürülünce laneti geçer ve serbest kalır. Van Helsing'in öğrencisi ve Arthur ve Quincey'nin arkadaşı.Zoofagus (Yaşam yiyen) hasta Renfield onun yönettiği Carfax akıl hastanesinde yatmaktadır. Lucy'nin nişanlısı.Seward ve Quincey'nin arkadaşıdır.Lucy öldükten sonra Van Helsing'in Drakula'yı yok etmesine yardım eder. Mina'nın zengin arkadaşı,Arthur'un nişanlısı.Drakula İngiltere'de ilk onu ısırmıştır.Van Helsing'in çabalarına rağmen ölüp vampir'e dönüşür.Ama Arthur ve Van Helsing sayesinde huzura kavuşur. Arthur ve Sward'ın arkadaşı.Van Helsing'in Drakula'yı yakalamasına yardım eder ve Transilvanya'da avcı bıçağıyla Drakula'yı öldürür,ama aldığı dövüşürken aldığı yaradan o da ölür.Ölmeden Mina'nın lanetten kurtulduğunu görüp huzur ve mutlulukla son nefesini verir.Jonathan ve Mina ilk çocuklarına onun anısına "Quincey" adını verirler. Seward'ın yönettiği ve Drakula'nın satın aldığı Carfax manastırın yanındaki akıl hastanesnde kalan garip hasta.Drakula'nın kontrolü altındadır. Drakula'Nın şatosunda yaşayan üç vampir kadın Van Helsing tarafından öldürülür. Harker'ı Transilvanya'ya gönderen hukuk firması sahibi.Ölürken şirketini Harker'a bırakır. Bram Stoker tarafından 1890'lı yıllarda yazılmaya başlanmış ve büyük ilgi uyandırmıştır. İlk yirmi beş yıl içinde iki sahne uyarlaması yapıldı. 1924 yılındaki ilk sahne uyarlamasını Hamilton Deane tarafından yönetilmiş, Dracula rolünü Raymond Huntley, Van Helsing rolünüyse yine Deane üstlenmiştir. 1927 yılında ABD'de oynanan ve John L. Balderstone tarafından yönetilen versiyonunda Dracula rolünü Bela Lugosi, Van Helsing rolünü Edward Van Sloan üstlenmiş ve 1931'de çekilecek filmin temeli atılmıştır. Stoker'ın romanına değişik zamanlarda farklı yazarlar tarafından devam romanları yazılmıştır. 2005 yılında Elizabeth Kostova, Tarihçi romanında Drakula efsanesini tarihsel kökenlerine inerek anlatır. İspanyol yazar Rodolfo Martinez "Sherlock Holmes ve Ölülerin Bilgeliği" isimli öykü seçkisinde yer alan "Ormanın ötesindeki topraklardan" isimli öyküsünde Drakula ve efsanevi dedektif Sherlock Holmes'la karşı karşıya getirir. 2009 yılında Stoker'ın büyük yeğeni Dacre Stoker ve senarist Ian Holt yazarın arkasında bıraktığı elyazmaları ve notlardan yola çıkarak, hikâye hakkında çeşitli tahminlerde bulunarak Drakula/Ölümsüz isimli romanı yazmıştır. 1992'deyse yazar Kim Newman Drakula'nın Kraliçe Victoria'yla evlenip İngiltere'yi ele geçirdiği bir altenatif tarih eseri olan Drakula Günlükleri'ni yayınlar. Bu kitapta Kont Orlok, Dr. Moreau, Dr. Jekyll, Lord Ruthven, Sherlock Holmes ve Mycroft Holmes gibi edebiyat, sinema ve çizgi romanlardan pek çok popüler karakteri bir araya getirir. Ana karakterlerse Yüz Yıl Savaşları sırasında vampir olan Genevive Dieudone ve Diyojen kulübünden Mycroft Holmes'ün yardımcısı Charles Beauregard'dır. Newman bu esere iki tane devam kitabı yazmıştır (Kanlı Kızıl Baron 1995 ve Dracula Cha Cha Cha 1998). 1920 yılında Rus sinemacılar Drakula romanının ilk uyarlamasını yapmışlardır,ama bu film kısa süre içinde de kaybolmuştur.(Bir süre önce Sırbistan arşivinde bu film'e ait olduğu söylenen bir bölüm ele geçmiştir.Bu bölüm Drakula'ın Harker'ı şatosunda ağırladığı sahneyi içermektedir.Çoğu uzman bu kaydın sahte olduğunu düşünmesine rağmen kesin bir kanıya varılmış değildir.Bu video Youtube'da yer almaktadır.)1922 yılında Almanya'da Friedrich Wilhelm Murnau tarafından çekilen Nosferatu, Bir Dehşet Senfonisi isimli bir korsan uyarlamadır. Daha sonra 1931 yılında Tod Browning'in yönetmenliğinde Universal Studios tarafından sinemaya uyarlanmıştır. Baş rollerinde Bela Lugosi, Hellen Chandler, David Manners, Edward Van Sloan ve Dwigth Frye oynamıştır. Drakula (film, 1931). Türkiye'de 1953 yılında çekilen Drakula İstanbul'da Drakula'nın vampir dişleriyle göründüğü ilk filmdir. Mehmet Muhtar'ın yönetmenliğinde ve Turgut Demirağ'ın yapımcılığında çekilen filmde Drakula rolü Atıf Kaptan'a emanet edilmiştir. İngiltere'de 1957 yılında Hammer Şirketi, Terence Fisher'ın yönetmenliğinde The Horror of Dracula'yı çekti. Amerika'da dağıtımını Warner Bros'un yaptığı bu ilk renkli Drakula filminin Baş rollerinde Peter Cushing, Michael Gough, Melissa Stribling ve Christopher Lee yer almıştır. Hammer firması bu filmin başarısının ardından altı tane devam filmi