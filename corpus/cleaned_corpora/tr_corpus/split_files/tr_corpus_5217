etmeye çalışsa da başarılı olamaz. Ayaklanmacılar için en önemli sorunlardan birisi de firar eden öğrencilerdir. Geceleri öğrenciler okul duvarından atalayarak kaçmaktadır. Bu duruma bir son vermek isteyen Moreland sabah içtimasında öğrencilerle yüzleşir ve gitmek isteyenlerin gidebileceğini bildirir. Öğrencilerin yarısı ve Moreland’in güvendiği subaylardan birisi silahlarını bırakarak okuldan çıkarlar. Kuşatma altında koşullar kötüleşmektedir. Su azalır, elektrik kesilir ve yaralanma olayları yaşanır. Moreland kuşatmayı sürdüren Ulusal Muhafızların komutanına General Bache ile görüşmek istediğini ve eğer kendisi ayaklanmayı sonlandırma kararı verirse buna uyacağını bildirir. Ancak General bir gece ölmüştür. Bir gece beklenmedik bir olay yaşanır. Bir tank okul kapısına kadar ilerler ve tarayıcı ışığıyla çevreyi aydınlatır. O sırada nöbetteki çok genç öğrencilerden bir tanesi korkuya kapılıp kapıya doğru koşar, artık daha fazla dayanacak gücü kalmamıştır. Ancak koşarken silahı yere düşer ve ateş alır. Saldırıya uğradığını sanan tank personeli ateş açar ve kaçan arkadaşını geri dönmeye ikna etmeye çalışan öğrenciyi vurarak öldürür. Albay Kerby teslim olmalarını yoksa sabahın ilk ışıklarıyla saldırıya geçeceklerini bildirir. Genç öğrencinin ölümü Moreland’ı derinden etkiler ve ayaklanmayı bitirmeye karar verir. Sabaha karşı tüm öğrencileri silahlarını bırakarak teslim olmaya çağırarak kapıya doğru ilerler. Bu sırada öğrenci subaylardan Shawn (Tom Cruise) makinalı ateşi açarak çatışma başlatır ve teslim olma sürecini baltalar. Ulusal Muhafızlar saldırıya geçer ve tank desteğinde okula girerler. Moreland ağır makinalı ateşine devam eden Shawn’ı durdurmaya gider ancak Shawn’ın bulunduğu dışa bakan oda ağır ateş altındadır. Moreland, Shawn’ı durdurmaya çalışır ancak ikisi de ölürler. Dwyer (Sean Penn) ikisinin de yan yana öldüğünü gördükten sonra ağlamaya başlar. Film, Wayne Pennsylvania’daki Valley Forge Askeri Akademisi ve Koleji yerleşkesinde çekilmiştir. Filmde kullanılan üniformalar bu akademide gerçek hayatta kullanılan üniformalardır. Film büyük bir başarı kazanmasa da üç genç aktörün kariyerlerinde çok önemli yere sahip olacaktır. Askeri Lise Binbaşısı Brian Moreland rolündeki Timothy Hutton çok başarılı olacak ve 1982 yılında Altın Küre ödülüne aday gösterilecektir. Askeri Lise Yüzbaşısı Alex Dwyer rolündeki Sean Penn ise oyunculuk kabiliyetini gösterecek ve Moreland’in oda arkadaşını başarıyla canlandıracaktır. Tom Cruise ise o zamanlarda ismi yeni yeni duyulan ve yıldızı parlayan bir oyuncuydu. Filmde canlandırdığı ateşli ve disiplinli Askeri Lise Yüzbaşısı David Shawn rolüyle beğeni toplar. Bu rol oyuncunun daha önceki “sevimli” rollerinden ayrılmasına ve oyunculuk yeteneğini farklı rollerde göstermesine yol açmıştır. Film "RottenTomatoes.com" adlı internet sitesinde %77 oy almıştır. Film 1954 yılında yazılan "Lord of the Flies (Sineklerin Tanrısı)" romanına benzetilmiştir. Başroldeki Hutton 1982 yılında En İyi Erkek Oyuncu dalında Altın Küre ödülüne aday olmuş ancak kazanamamıştır. Fiat Elba Fiat Elba, İtalyan üretici Fiat'ın, 1991 yılında üretmeye başladığı otomobil modeli. Aslında, Fiat Duna'nın wagon modelidir. Araç sadece İtalyada üretilip satılmıştır. Te olarak 70 hp dizel motor seçeneği bulunmaktadır. 1995 yılında üretimine son verilmiştir. The Informers Fiat Oggi Fiat Oggi (İtalyanca: bugün), Fiat'ın 1983-1985 yıllarında piyasaya sürdüğü otomobil modelidir. Bu araba diğer fiatlara karşı, Kuzey Amerika'da da üretildi. 3966 M. ile sınınfındaki en uzun araçlardan biridir. 1.3 litre benzinli motor seçeneği vardır. 300.000 adet satılmıştır. 2 kapıldır. Ve 1985 yılında üretimi durdurulmuştur. Peleliu Peleliu (veya Beliliou), Palau ada devletinde yer alan bir adadır. Peleliu kuzey doğu hattı boyunca iki adadan oluşmakta ve Palau'nun altı eyaletinden birisidir. Angaur'un kuzey doğusunda ve Koror'un güneybatısında bulunmaktadır. Bu ada II. Dünya Savaşı'nda yer alan Peleliu Savaşının yapıldığı adadır. Ada ABD ve Japon askerleri için anma alanı olarak bilinmektedir. Birçok asker Peleliu'nun mağara ve sahillerde can vermiştir. Zabriskie Noktası Zabriskie Noktası, 1970 ABD yapımı dramatik filmdir. Özgün adı Zabriskie Point tir. İtalyan sinemasının yaratıcı yönetmenlerinden ve modern sinemanın öncüsü Michelangelo Antonioni'nin senaryosunu kendi hikâyesinden yazıp yönettiği "Zabriskie Noktası" onun ABD'de yaptığı ilk ve tek filmidir. Antonioni çekimlerinin tamamını ABD'de yaptığı filmini İngilizce çekmiştir. Senaryonun yazılmasında aralarında Sam Shepard'ında bulunduğu kalabalık bir ekip Antonioni'ye yardımcı olmuştur. Yapımcılığını MGM adına Carlo Ponti'nin üstlendiği filmde, sinemada hiç tanınmamış oyunculara rol verilmiştir. Filmin tek tanınmış oyuncusu Amerikalı Rod Taylor'dır. Ayrıca o tarihte henüz sinemada ünlenmemiş olan aktör Harrison Ford'un da filmde çok küçük bir rolü vardır. Filmin psychedelic rock türündeki müzikleri için Pink Floyd ve Jerry Garcia bizzat stüdyoya girmişlerdi. Filmde ayrıca The Grateful Dead, Kaleidoscope, The Rolling Stones, John Fahey, The Youngbloods ve Patti Page gibi efsane müzisyenlerin ve grupların parçalarına yer verilmiştir. Aynı yıl filmde kullanılan tüm bu parçalar tek bir albümde toplanarak filmin soundtrack albümü olarak piyasaya verilmiştir. Albüm filmle aynı adı taşıyordu. Amerikan toplumuna Avrupalı bir yönetmenin gözlüğüyle bakan Antonioni, "Zabriskie Noktası" nda 1960'ların sonundaki Amerika'nın epik bir portresini çizer. Filminin temasını ‘68 sonrası rüzgârlarının getirdiği düzen karşıtlığı ve Amerikan karşıtlığı kültürüne, hippi felsefesi ve nihilizmine dayandıran yönetmen filmi Amerikan üniversitelerinden birinde bir grup eylemci öğrencinin katıldığı "forum" sahnesiyle başlatır. Film en çok da finalde yer alan çarpıcı orji sahnesi ve patlama sahneleriyle zihinlere kazınmıştır. Cinayeti Gördüm (Blowup) gibi bir başyapıtının hemen ardından gelmesine rağmen gösterime çıktığında "Zabriskie Noktası" sert eleştirilere uğramış, eleştirmenleri ikiye bölmüş ve gişede başarısızlığa uğramıştı. Hattâ bazı anketlerde "tüm zamanların en kötü 50 filmi" listesinde bile gösterilmişti. Ayrıca Antonioni'nin herkesçe bilinen Marksist eğilimi ve filmin Amerikan karşıtı içeriğinden dolayı çekimler sırasında film ekibi FBI tarafından çok sıkı takibe alınmıştı. "Zabriskie Noktası", 5-20 Nisan 2008 tarihleri arasında düzenlenen 27. Uluslararası İstanbul Film Festivali çerçevesinde, dünyanın siyasal ve kültürel manzarasını büyük ölçüde etkileyen olayların meydana geldiği 1968 yılının 40. yıldönümü vesilesiyle düzenlenen "'68 ve Mirası" adlı özel bölümde benzer filmlerle birlikte gösterildi. "Zabriskie Noktası", Amerikan üniversitelerinden birinde bir grup eylemci öğrencinin katıldığı bir "forum" sahnesiyle başlar, sözde belgesel bir film tarzında yapılmış çok yakın çekimler üniversite öğrencilerini gündemlerindeki politik konuları hararetle tartışırlarken gösterir. Filmin kahramanlarından biri olan Mark (Mark Frechette) bu tartışmalardan biraz sıkılmış gibidir ve forumdan ayrılır. Tam kampüsü terkedecekken okulda devam eden öğrenci eylemine müdahele etmek üzere gelen polislerden biri öldürülür (Mark'ın da bir tabancası vardır ve onun ateş edip etmediği seyirci tarafından anlaşılmaz). Suçlanmaktan korkan Mark iki kişilik küçük bir uçak çalarak çöle doğru uçar. Çöle iniş yapan Mark burada "Zabriskie Noktası" adı verilen çölleşmiş bir sit alanında Daria (Daria Halprin) adlı bir kızla tanışır. 1950 model bir otomobille seyahat eden Daria iş adamı Lee Allen (Rod Taylor)'ın esrarkeş sekreteridir. Birbirlerine ilgi duymaya başlayan bu iki genç çorak arazide kendi iç dünyalarını keşfedecekleri bir yolculuğa çıkarlar. Geldikleri metropole hiç benzemeyen hattâ bu dünyadanmış gibi bile gözükmeyen, hiçbir canlının yaşamadığı bu garip doğa parçasında biraz vakit geçirirler, yuvarlanırlar, sevişirler, esrar içerler vb. Onlar çölde aşk yaparken nereden çıktığı belli olmayan (hayal mi görmüşlerdir?) kalabalık bir grup hippi de çölde onlarla birlikte topluca sevişirler, toza toprağa bulandıkları bu garip sevişme ritüeli adeta onların doğanın bağrına karışmaları isteklerini sembolize eder. Sonra Mark hippi kültürünün renkleriyle boyadıkları uçağı havaalanına geri götürür, ancak burada tertibat almış polisler tarafında vurularak öldürülür. Daria ise patronunun çölün ortasına yaptıdığı lüks villasına gelir. Burada patronunun bazı işadamlarıyla yaptığı toplantıda şahit olduğu çölle ilgili yatırım planları canını sıkmıştır. Dışarı çıkar, bu sırada villada büyük bir patlama meydana gelir (Belki de Daria hayal görmüştür, patlama hiç olmamıştır). Daria arabasına biner ve uzaklaşır. "Zabriskie Noktası", tıpkı ondan bir yıl önce çevrilen Denis Hopper filmi Easy Rider (1969) gibi, birbiriyle çatışan iki farklı dünyayı sembolize eder. Easy Rider'ın final sahnesinde kamera geriye doğru kaydıkça bir yanda uzayıp giden asfalt, hemen öbür yanında da ona paralel olarak sakin sakin akan nehir gözler önüne serilir. O filmin başrol oyuncusu Peter Fonda'ya göre birbirine paralel seyreden bu iki yapı, insanla doğa, yaşlıyla genç, özgürlükle baskıcılık arasındaki farklılıkları temsil eder. Özgür yaşamayı seçmiş hippilerle baskı altındaki toplum arasındaki kültürel çatışmayı anlatır. Aynı şekilde "Zabriskie Noktası" nda da bu farklılıklara vurgu vardır. Easy Rider'daki nehir-asfalt metaforunda olduğu gibi Antonioni filmi birbirinden oldukça farklı iki zıt mekânda çekmiştir. Bunlardan ilki kapitalist dünyanın tüm olumsuzluklarıyla hissedildiği, devasa reklâm tabelalarının neredeyse insanların gözüne sokulduğu, sürekli polislerin ortalarda gözüktükleri huzursuz şehir sahneleridir. Diğer mekân ise insanların pek az görüldüğü uçsuz bucaksız çöl sahneleriyle, neredeyse bitkilerin bile yaşamadıkları "Ölüm Vadisi" sahneleridir. Filmin son sahnesinde çöldeki ultra lüks villanın patlamasının değişik açılardan defalarca tekrar tekrar gösterilmesi, patlamanın fantastik bir montajla her tekrarlanışında biraz daha yavaşlayan bir çekimle kameranın nesnelere daha da yaklaşması ve bu sırada Pink Floyd'un fonda işitilen müziği eşliğinde havada uçuşan ve filmin karşı olduğu düzene ait sembolik her nesnenin parçalanırken yakın çekimle gösterilmesi, kapitalizmin, sanayileşmenin, yozlaşmış eğitim sisteminin, tembel burjuvazinin filmin kahramanlarından Daria'nın hayâlinde yerle bir olmasını temsil ediyor. Daria bütün bunları sadece hayal ediyor, patlama gerçekten olmuyor ama Daria yeni bir hayata başlama umuduyla dönüyor ve arabasına binip gidiyor. Film adını, çekimlerinin büyük kısmının gerçekleştirildiği, ABD'nin Kaliforniya eyaletindeki "Ölüm Vadisi Ulusal Parkı" içerisinde yer alan 'Zabriskie Point' adlı kurumuş bir göl yatağından alır. Ölüm Vadisi bile daha oluşmadan çok önce burada bulunan bir göl yaklaşık 5 milyon yıl önce kurumuş, daha sonra da yer hareketleriyle yükselen kuru gölün tabanı bugünkü çorak görünümlü arazi yapısını oluşturmuştu. Genelde canlıların pek yaşayamadığı bu çorak göl tabanında bolca bulunan boraks mineralini çıkartan şirketin ikinci başkanı yüz yıl önce buraya kendi ismini vermişti. Filmin özgün müziğini İngiliz psychedelic rock topluluğu Pink Floyd ve Amerikalı rock şarkıcısı ve gitaristi Jerry Garcia bestelemiştir. Filmin müziği için yönetmenle birlikte stüdyoya girmiş olan Pink Floyd grubunun bazı elemanları, sonradan yaptıkları bazı yorumlarda Michelangelo Antonioni'yle çalışmanın ve onu menun etmenin çok zor olduğunu belirtmişlerdi. Filmde ayrıca The Grateful Dead, Kaleidoscope, The Rolling Stones, John Fahey, The Youngbloods ve Patti Page gibi efsane müzisyenlerin ve grupların parçalarına da yer verilmiştir. Zabriskie Point Zabriskie Point ÅŸu anlamlara gelebilir: MÄ°LGEM MİLGEM ya da tam adıyla Millî Gemi, Türkiye Cumhuriyeti'nin ulusal bir savaş gemisi programıdır. Türk Deniz Kuvvetleri tarafından yönetilen proje, keşif, gözetleme, erken uyarı, denizaltı karşıtı savaş, yüzeyden yüzeye savaş, yüzeyden havaya savaş ve amfibi operasyonlar dahil olmak üzere bir dizi görevde kullanılabilecek çok amaçlı korvet ve fırkateynler geliştirmeyi hedeflemektedir. 2018 yılı itibarıyla MİLGEM projesi, Türk Deniz Kuvvetleri'ne yönelik dört Ada sınıfı anti-denizaltı savaş korveti ve bir İstihbarat korveti, dört İstanbul sınıfı çok amaçlı fırkateyn ve yedi TF2000 sınıfı hava savunma muhribi/destroyeri ile Pakistan Deniz Kuvvetleri için dört Cinnah sınıfı korvetin yapımını kapsamaktadır. 1990'ların ortalarında Türk Donanması, tamamen yerli bir korvet tasarlamak, geliştirmek ve inşa etmek için ulusal kaynakları araştırıyordu. 2004 yılında İstanbul Tersane Komutanlığı, tasarım, mühendislik ve inşaat projelerini yürütmek ve koordine etmek için MİLGEM Proje Ofisi'ni kurdu. Türkiye, MİLGEM projesini geliştirerek, yerel kaynakları mümkün olduğunca kullanarak bir savaş gemisi inşa etmeyi, ulusal askeri gemi inşa kapasitesini ve becerilerini geliştirmeyi amaçladı. Ada sınıfının hedefleri kıyı savaşları yeteneklerini geliştirmek ve Türk Deniz Kuvvetleri'nin operasyonel gereksinimlerini karşılamak üzere belirlenmiştir. MİLGEM proje ofisi, otantik denizaltı savaşı ve açık deniz devriyesi kapasitesine sahip modern bir kıyı savaş gemisi inşa etmeye odaklandı ve düşük gözlemlenebilir üstyapı ve istihbarat sensörlerini kapsamlı bir şekilde kullandı. 2005 yılında İstanbul Tersane Komutanlığı, MİLGEM projesinin ilk gemisi TCG Heybeliada'nın yapım çalışmalarına başladı. 2014 yılında, Türk savunma teknolojisi ve mühendislik şirketi STM, kalan Ada sınıfı gemilerin inşası için alt yüklenici olarak seçilmiştir. Aselsan ve Havelsan gibi Türk savunma şirketleri de dahil olmak üzere 50'den fazla yerel tedarikçi, komuta ve kontrol ve elektronik savaş yönetim sistemi için yerel alt bileşenler geliştirmede önemli rol oynadı. Gemiler bir RENK CODAG Cross Connect sevk tesisi tarafından tahrik edilmektedir. 23.000 kilovat (31.000 bg) değerinde bir gaz türbininden ve 4.320 kW (5.790 bg) değerinde iki dizel motordan oluşur. Her dizel motor, iki hızlı ana indirgeme dişlisi aracılığıyla bir kontrol edilebilir pervane pervanesini çalıştırır. Çapraz bağlantı dişlisi, her iki ana redüksiyon dişlisi aracılığıyla gaz türbininden gelen gücü iki mile ayırır. Gemi, Dizel modunda, tek gaz türbini modunda veya dizel ve gaz türbininin 27.640 kW (37.070 hp) kombine güç sağladığı CODAG modunda çalıştırılabilir. Havelsan tarafından geliştirilen ve aslında Türk Deniz Kuvvetleri'nin yükseltilmiş G sınıfı fırkateynlerinde kullanılan ağ merkezli bir savaş yönetim sistemi olan GENESIS'in (Gemi Entegre Savaş İdare Sistemi) eklenmesi için, 23 Mayıs 2007 tarihinde ilk iki Ada sınıfı korveti için sözleşme imzalandı. MİLGEM proje savaş gemileri, Türkiye Bilimsel ve Teknolojik Araştırma Kurumu tarafından geliştirilen yerli gövdeye monte bir sonar içerir. Sonar kubbe, STM'nin alt yüklenicisi ONUK-BG Savunma Sistemleri tarafından geliştirilmiş ve üretilmiştir ve nano-güçlendirilmiş Fiber Takviyeli Polimer yaygın olarak kullanılmaktadır. Ada sınıfı, OSI Geospatial tarafından sağlanan elektronik grafik hassas entegre navigasyon sistemine (ECPINS) sahiptir. STM'nin alt yüklenicisi Yaltes JV tarafından sunulan Entegre Platform Yönetim Sistemi (IPMS), makineleri, yardımcı sistemleri, elektrik enerjisi üretim ve dağıtımını izler ve kontrol eder. IPMS'ye entegre ana sistemler arasında bir güç yönetim sistemi, yangın algılama sistemi, yangın söndürme ve hasar kontrol sistemi, CCTV sistemi ve denge kontrol sistemi bulunur. 5 Temmuz 2018'de Pakistan ordusunun ISPR'si, bir Türk firmasının Pakistan Donanması için dört MILGEM korvet inşa etme ihalesini kazandığını duyurdu. Türkiye Savunma Bakanı Nurettin Canikli anlaşmayı “bir anlaşmayla Türkiye'nin en büyük savunma ihracatı” olarak nitelendirdi. 10 ila 15 gün içinde Eylül 2018'e kadar Pakistan Donanması korvetlerinin CODAG yerine CODAD tahrik sistemine sahip olacağı ve böylece deniz dayanıklılığının artırılacağı konusunda bazı detaylar ortaya çıktı. İlk geminin 54 ayda inşa edilmesi, kalan gemilerin ise sırasıyla 60, 66 ve 72 ayda inşa edilmesi planlanıyor. IDEAS 2018 sırasında, Pakistan Deniz Kuvvetleri yetkilileri anlaşma kapsamında, dördüncü geminin tamamen, ilk Cinnah sınıfı fırkateyn olacak Pakistan'da tasarlanıp inşa edileceğini belirtti. Bu, dördüncü geminin yeni bir fırkateyn serisini teşvik edeceği fikrini güçlendirir. 29 Eylül 2019 tarihinde Türkiye Cumhurbaşkanı Recep Tayyip Erdoğan'ın katıldığı TCG Kınalıada'nın hizmete girme töreninde aynı zamanda Pakistan Donanması için ilk MİLGEM gemisinin çelik kesme töreni de yapıldı. Vaxholm Vaxholm, İsveç'in güneydoğu kuşağında bulunan bir kenttir. Şehir, Botni Körfezi kıyısında, başkent Stokholm yakınlarnda ormanlık bir arazi üzerine kuruludur. Vaxholm, çevresindeki takımadalardaki 64 küçük adayla beraber aynı belediye tarafından yönetilmektedir. Kentin adı kral Gustav Vasa tarafından 1549 yılında inşa edilen Vaxholm Kalesi'nden gelmektedir. Başta savunma amaçlı olarak sadece kalenin yer aldığı yörede 1558 yılına bugünkü yerleşke kuruldu ve Vaxholm adını aldı. Kısa süre sonra ticaret kenti (köping) konumuna alınan kasaba, 1652 yılında kent konumuna getirildi. Daha sonra tasarlanan kent armasında Vaxholm Kalesi ve tersane motifleri yer almaktadır. 19. yüzyılda oldukça hızlı gelişen kent, 1880'lerde birçok spa merkezine sahipti. Bunların yanında Stokholm'den gelen insanlar ahşap yazlıklar inşa ettiler. Şehirde 1912 yılına kadar standart bir görünüme sahip olmak için, ahşap dışında yapı malzemesi kullanılmasına izin verilmedi. Şehir günümüzde 5,000'den az bir nüfusa sahiptir. Le Havre Octeville HavalimanÄ± Le Havre Octeville Havalimanı (IATA:LEH, ICAO:LFOH) Fransa'nın Le Havre kentinin kuzeyindedir. Le Havre'ye uzaklığı 5 km.'dir. Gürültü Gürültü, yaygın olarak, istenmeyen ses veya ses kirliliği anlamıyla kullanılır. Elektronik alanında gürültü; pre amplifikatör, televizyon gibi ses veya görüntünün çevrilmesini sağlayan sistemlere etki eden, iletilmek istenen bilgi sinyaline karışan parazitlerdir. Analog veya dijital sinyallerin işlenmesi veya veri işleme sırasında sinyale karışan, uygulanan işlemlerin istenmeyen ve belli anlama gelmeyen yan ürünü olarak da tanımlanabilir. Daha geniş anlamda, bir plaktan gelen cızırtı veya bir internet sayfasındaki reklam gürültü olarak nitelendirilebilir. Gürültü, insanlar veya elektronik cihazlar arası iletişimi, gönderilmekte olan iletiyi engelleyerek, iletinin anlamını değiştirerek ve hatta çarpıtarak zorlaştırabilir veya imkânsız hale getirebilir. Gürültü, ses olarak düşünüldüğünde, genellikle bir anlam ifade etmeyen, belli bir yüksekliği aşan seviyeler için kullanılır. Bu şekilde yaklaşıldığında, yüksek seviyeye ulaşmış herhangi bir ses gürültüdür. Diğer yandan, örneğin iki kişi arasında geçen bir diyaloğu, konuşmaya katılmayan üçüncü bir kişi "gürültü" olarak algılayabilir. Köpek havlaması, komşunun çaldığı yüksek sesli müzik, yoldan gelen araç sesleri veya kırsal bir bölgede duyulan uçak sesi de aynı şekilde "gürültü" olarak değerlendirilebilir. Felix Magath Wolfgang-Felix Magath (d. 26 Temmuz 1953, Aschaffenburg), Alman eski futbolcu, teknik direktör. Premier League ekiplerinden Fulham'ın teknik direktörlüğünü yapmaktadır. Aktif futbolculuk yaşamını noktaladıktan sonra, Magath 1995 yılı Ekim ayında eski kulübü Hamburg'da göreve başladı. İlk deneyimini yaşadığı Hamburg'dan 1996-97 sezonu sonunda gönderildi. Kısa bir Frankfurt macerasının ardından Almanya'nın köklü kulüplerinden Stuttgart ile sözleşme imzaladı. Burada yakaladığı çıkışla Alman devi Bayern Münih'in dikkatini çeken Magath 1 Temmuz 2004 tarihinde Bayern teknik direktörlüğüne getirildi. Bayern ile ilk sezonunda muhteşem bir performans gösteren Magath sezonu Bundesliga şampiyonluğu ve Almanya kupasıyla duble yaparak kapattı. Ertesi sezona bu rehavetle giren takımı ligin ilk yarısını 4. lükle kapatıp UEFA Şampiyonlar Ligi vizesini tehlikeye atınca Felix Magath'ın görevine 31 Ocak 2007 tarihinde son verildi. Sezon sonunda ise kendisini bir kez daha ispatlamak adına Felix Magath Bundesliga takımlarından Wolfsburg ile 3 yıllık sözleşme imzaladı. 2007-2008 sezonunu takımını tanıyarak geçiren Magath 2008-2009 sezonunda ise beklenmedik şekilde Wolfsburg ile Bundesliga şampiyonluğunu göğüsledi. Wolfsburg'u tarihlerinde ilk defa Şampiyonlar Ligi'ne sokan Felix Magath buradaki misyonunu tamamlamış olarak bir başka Alman devi Schalke 04 ile 4 yıllık sözleşme imzaladı. 15 Şubat 2014 tarihinde, Hamburg'un gelen teklifini reddetti ve Fulham ile anlaştığını açıkladı. Fulham ile 18 aylık bir sözleşme imzaladı. Lorenzo di Bonaventura Lorenzo di Bonaventura (d. 1957) İtalya kökenli Amerikalı film yapımcısıdır.1990'lı yıllarda Warner Bros. için çalışmıştır. Harvard Üniversitesi'ni bitirmiştir. Ölçü aleti (elektrik) Ölçü aleti, bilim ve teknolojide çeşitli nicelikleri (büyüklük, quantity) ölçmek için kullanılan alet ve araçlara verilen genel bir addır. Ölçü aleti örnekleri evde duvar saati ve termometre, okulda cetvel ve iletki, tıpta tansiyon aleti, iş yerinde bakkal terazisi, terzi mezürü ve duvarcı çekülü, taşıt aracında da hız göstergesidir. Bilimde ise sıvıların asit baz oranını ölçen pH metrelerden, radyoaktif bozunum ölçen Geiger sayacına kadar yüzlerce örnek sayılabilir. Ama burada sadece elektrik ve elektronik devrelerinde kullanılan ölçü aletlerinden bahsedilecektir. Elektrik devrelerinde kullanılan ölçü aletleri bir ekranda dalga şekli gösteren ya da sayısal değer gösteren ölçü aletleri olarak sınıflandırılabilir. Dalga şekli gösteren ölçü aletlerine osiloskop denilir. Osilaskopların (filtre karakteristiği vb. için geliştirilmiş) özel türleri de vardır. Sayısal değer gösteren geleneksel ölçü aletleri ise bir skala ve bu skala üzerinde hareket eden ibreden oluşur. Bu tür ölçü aletlerine analog ölçü aleti denilir. Analog ölçü aletleri ibreyi çalıştıran mekanizmaya bağlı olarak, döner demirli, döner mıknatıslı, elektrostatik, elektrodinamik gibi adlarla bilinir. Ancak günümüzde analog ölçü aletleri yerlerini sayısal ölçü aletlerine bırakmışlardır. Sayısal ölçü aletlerinde değerler bir LED ekranda gösterilmektedir... Multimetre (avometre) çok amaçlı bir ölçü aleti türüdür. Bu aletler akım (amper), gerilim (volt), ve direnç (elektrik)|direnç]] (ohm) gibi nicelikleri ölçebilirler. Aletin esas ismi multimetre olup, avometre adı bir firma tarafından, amper, volt ve ohm kelimelerinin baş harflerinden yararlanılarak oluşturulmuştur. Avometreler, elektrik ve elektronik sektöründe kullanılırlar, analog ve dijital olarak imal edilirler. Üzerindeki komutatörle istenilen ölçme değeri seçilip ölçme yapılır. Günümüzde avometreler oldukça gelişmiş ve birçok yeni özellik eklenmiştir. Standart parametreler olan akım gerilim ve direnç dışında, frekans, sıcaklık, kapasitans, duty cycle, buzzer, hfe, ve birçok parametrenin daha ölçümünü yapabilmektedir. Günümüzde pek çok firma multimetre üretimi yapmaktadır ve sektörde yoğun rekabet oluşmaktadır. Agilent, Fluke, Gossenmetrawatt, Hioki, Meterman, Kyoritsu, HT Italia, Brymen, Lutron, Sew, Simpson, BK Precision, Yokogawa, Extech, Amprobe, Chauvin Arnoux, Keithley, TTI, National Instruments, Tektronix, Lutron, Cırcutor gibi firmalar Multimetre üretimi yapan firmaların başlıcalarıdır. Temelde bir multimetrenin ekran yeteneğini ifade eder. Örneğin 6.000 count olan bir multimetre ile 50.000 Count olan multimetreyi karşılaştıralım. Count bir multimetrenin ekranda yazabileceği en büyük rakamı ifade eder. Bu rakam ne kadar yüksek olur ise ölçüm yapılan değer o denli hassas gösterilir. Örneğin 6.000 Count olan bir multimetre ile 500 volt ölçtüğümüzde ekranda 500.0 V görürüz. Yani noktadan sonra bir hane görebiliriz. 50.000 Count bir multimetre ile aynı ölçümü yaptığımızda ise ekranda 50.00 V Görürüz. Yani noktadan sonra iki basamak görebiliriz. Bu bize on kat daha hassas bir ölçüm imkânı verir. Birinci cihazda 0,1 Volt çözünürlük verilirken ikinci cihazda 0,01 Volt çözünürlük verilir. Ölçüm doğruluğu da çözünürlükle dorudan ilintilidir. Pek çok üretici multimetrenin ölçüm doğruluğunu şu şekilde belirtir %2+5 Bu ifade şu anlama gelmektedir. Toplam hata ölçülen değerin %2 si ve çözünürlüğün 5 katının toplamı ile bulunur. Bu hesaplama yönteminden de anlaşılacağı üzere, çözünürlük ne kadar düşük ise ölçüm hatası o kadar büyük olacaktır. Çözünürlük ne kadar yüksek ise ölçüm hatası o kadar düşük olacaktır ve daha doğru bir ölçüm yapılacaktır. Count konusunda da açıklandığı gibi çözünürlük bir multimetrenin yapabildiği en hassas ölçüm değerini ifade eder. Pek çok kullanıcı bu konuda şu hataya düşer. Kullanıcı büyük değerler ölçmektedir ve küçük değerleri de gösterebilen bir multimetreye ihtiyacı olmadığını düşünür. Örneğin Çoğunlukla 380 V, 220V, 500V gibi değerler ölçen bir kullanıcı cihazının 1mV ya da 0,1mV hassasiyete sahip olmasını önemsemez. Bu değer ölçtüğü değerler içinde dikkate alınmayacak seviyededir. Oysaki yukarıda hata hesaplama bölümünde de anlattığımız gibi burada önemli olan cihazın ne kadar hassas ölçüm yaptığının yanı sıra ne kadar doğru ölçüm yaptığıdır. Çözünürlük ölçüm doğruluğunu doğrudan etkileyen bir parametre olduğu için 1mV çözünürlüğe sahip bir cihaz ile 0,1mV ölçüm doğruluğuna sahip iki cihaz arasında 10 kat hatalı ölçüm farkı oluşabilir ve bu durum da yaptığınız ölçümlerin tamamının hatalı oluşuna sebep verebilir. Doğruluk bir cihazın ekranda gösterdiği değerin gerçeğe ne kadar yakın olduğunu ifade eder. Günümüzde belirli standartlar gereğince ölçü aletinin doğruluğu Kalibrasyon Sertifikası ile belgelendirilmektedir. Bu konu kalibrasyon başlığı altında detaylandırılacaktır. Kullanmakta olduğumuz ölçü aleti ne kadar çok fonksiyonlu, teknolojik ve pahalı olursa olsun ölçüm doğruluğu düşük ise tüm değerini ve önemini yitirir. Unutmamak gerekir ki yapmış olduğumuz ölçümler sistemimiz hakkında bilgi edinmek içindir. Hatalı ölçümlere dayanarak alınan kararlar sistemimizi iyileştirmek yerine daha da kötü sonuçlar doğurabilir. Sağlamlık bir multimetre için önemli parametrelerden biridir. Günümüzde çalışma koşullarının iyileştirilmesi için detaylı çalışmalar yapılmasına rağmen her zaman pek çok güçlük ile karşılaşırız. Zorlu çalışma koşullarına dayanıklı bir ölçü aleti her zaman avantaj sağlayacaktır. Yüksek sıcaklık, Nem, Toz, Manyetik alan, gibi etkenler hem ölçüm doğruluğunu hem de cihazın ömrünü olumsuz etkiler. Çok müsait koşullarda çalışırken dahi çeşitli aksilikler oluşabilir. Örneğin çalışma masamızın üzerinden cihazımızı düşürebiliriz. Bu durumda sağlam bir cihaz ile dayanıksız bir cihaz arasındaki fark yerden cihazımızı alık hiçbir şey olmamız gibi cihazı kullanmaya devam etmek ile bir daha kullanılmayacak hale gelen cihazı çöpe atmak kadar keskindir. Günümüzde multimetreler üretilirken, Düşme testi, Titreşim testi, Şok Testi gibi testlere tabi tutulmaktadır. Güvenlik bir ölçü aletinde tüm parametrelerin önünde gelmektedir. Kullanmakta olduğumuz ölçü aleti kullanıcının güveninin tehdit ediyor ise o cihazın ne kadar doğru ölçtüğü ya da ne kadar fonksiyonel olduğunun hiçbir önemi yoktur. Örneğin bir elektrik panosunda multimetre ile voltaj ölçerken sistemdeki gerilim bizim farkına dahi varamayacağımız kadar kısa bir süre içerisinde binlerce volta ulaşabilir. Yani Tarnsient meydana gelebilir. Bu durumda kullanmış olduğumuz ölçü aletinin anlık gerilim artışlarına nasıl tepki verdiği çok önemlidir çünkü o esnada sistemdeki gerilimi doğrudan ellerimizle tuttuğumuz probların ucundadır. Örneğin iyi güvenlik kategorisine sahip bir multimetre, normal koşullarda maksimum 1.000 V ölçüm yapmak için tasarlanmışken, anlık transientlerin oluşumu esnasında 6.000V değerine kadar dayanabilmektedir. Bir multimetrenin güvenlik seviyesini CAT. Parametresi belirler. CAT, kısaca kategori demektir ve hangi güvenlik kategorisine ait olduğunu belirtir. Çalışma sürelerinin uzunluğu ve iş yoğunluğunun yüksek seviyelerde olduğu günümüzde hız da elbette ki bir multimetre için önemli bir parametredir. Bir voltaj kaynağının değerini okurken, Bir direnci okurken, kısa devre testi yaparken multimetremizin ölçüm değerini bize bir an önce göstermesini bekleriz. Özellikle hızlı değişimlerin olduğu noktalarda gerçek değeri bir an önce ekranda görmek çok büyük önem taşıyabilir. Bu parametre multimetrenin içinde kullanılan işlemcinin kalitesi ile eşdeğerdir. Multimetrenizin hızını test etmek için en kolay yol, multimetreyi buzzer konumuna alarak probları kısa büreli birbirine değdirip çekmektir. Multimetreniz ne kadar çabuk sesli uyarı veriyor ise hız seviyesi o kadar yüksektir. Kalibrasyon; bir ölçü aleti veya ölçme sisteminin gösterdiği veya bir ölçüt/ölçeğin ifade ettiği değerler ile, ölçülenin bilinen değerleri arasındaki ilişkinin belli koşullar altında belirlenmesi için yapılan işlemler dizisidir. Uzunluk, ağırlık, sertlik, elektrik direnç gibi herhangi büyüklüklerin ölçümlerini yapan aletlerin kabul edilen bir ölçüte göre ayarlarının yapılması ve hata sınırlarının belirlenmesi olarak anlaşılır. Kalibrasyon kavramı günümüzde önemini arttırmakta ve bu konuda hizmet veren kuruluşların sayısı hızla artmaktadır. Kullanmakta olduğumuz ölçü aletinin hata limitlerinin belirlenmesi, yapmış olduğumuz ölçümün doğruluğu için büyük önem taşır. Bir cihazı kalibrasyon laboratuvarına gönderdiğimizde sırasıyla şu işlemler yapılır. Cihazın fiziksel temizliği ve bakımı yapılır. Laboratuvar koşullarında ideal bir süre bekletildikten sonra referans üretim kaynağının ürettiği değer kalibrasyonu yapılacak olan cihaza bağlanır. Referans üretim kaynağının ürettiği değer ile ölçüm cihazının ekranında görünen değer karlışaştırılır ve aradaki fark hata olarak saptanır. Tabii ki gerçekte bu işlemle esnasında karmaşık matematiksel hesaplar ve parametreler kullanılır. Sonuç olarak bir multimetre üzerinden örnek vermek gerekirse, multimetrenin voltaj kademesinin kalibrasyonunu yapmak için referans bir voltaj kaynağına ihtiyaç vardır. Hatası önceden bilinen ve yüksek doğrulukta voltaj üreten bir kaynak. Bu voltaj kaynağından 100V gerilim uyguladığımızı düşünelim. Voltaj kaynağına bağlı olan multimetrenin de ekranında 98V gösterdiğini varsayalım. Bu durumda multimetremiz 100V da 2V hatalı ölçüm yapmaktadır. Bu hataya, Laboratuvarın genel ölçüm belirsizliği, kaynağın ve ölçüm koşullarının ölçüm belirsizliği de eklenecek ve toplam bir hata belirlenecektir. Kalibrasyon hizmeti veren firmaların yaygınlaşması ve her sektörde olduğu gibi bu sektörde de suistimallerin engellenmesi için Kalibrasyon hizmeti veren firmalar için Akreditasyon koşulu getirtilmiştir. Aslında akreditasyon gönüllülük esasına dayanan ve zorunluluk gerektirmeyen bir durum olmasına rağmen hizmet Veren firmanın güvenilirliği açısından akredite bir firma tercih edilmesi son derece doğru olacaktır. Ölçüm laboratuvarlarının akreditasyon onay ve denetimlerini TURKAK (Türkiye Akreditasyon Kurumu) gerçekleştirmektedir. Verilmiş olan akreditasyon sertifikasının uluslararası geçerliliği mevcuttur. Tüm kalibrasyon işlemi belli prosedürlere bağlanarak ölçüm kalitesi ve güvenliği teminat altına alınmaktadır. Ölçü aletinin devre içinden geçen akımı ölçmesi için, devre açılır ve ölçü aleti devreye seri olarak bağlanır. Ölçü aletinin devreyi yüklememesi, yani üzerinde düşen gerilim nedeniyle, devre parametrelerini değiştirmemesi gerekir. Bu sebepten ideal ampermetrenin iç direnci sıfırdır. Seri bağlantıda sıfır iç direnç devre parametrelerinde bir değişikliğe yol açmaz. (Analog ölçü aletinde sıfır iç direnç olamayacağından, uygulamada ampermetre iç direncinin devre elemanları direncinden çok daha küçük olması yeterli sayılır.) Ölçü aleti bir devrede iki nokta arasındaki gerilimi ölçerken, devre yapısında hiçbir değişikliğe gidilmez. Sadece ölçü aleti iki nokta arasına bağlanır. Bu tür bağlantıya paralel bağlantı denilir. Ölçü aletinin devreyi yüklememesi, yani akım çekerek, devre parametrelerini değiştirmemesi gerekir. Bu sebepten ideal voltmetrenin iç direnci sonsuzdur. Paralel bağlantıda sonsuz iç direnç devre parametrelerinde bir değişikliğe yol açmaz. (Analog ölçü aletlerinde sonsuz iç direnç olamayacağından, uygulamada voltmetrenin iç direncinin devre elemanlarından çok daha büyük olması yeterli sayılır.) Ölçü aleti ohmmetre gibi kullanıldığında, çalışma ilkesi ampermetre gibidir. Direnç değeri ölçülecek devre elemanı devreden çıkarılır ve ölçü aleti elamanın iki ucu arasına bağlanır. Ölçü aletinin içinde bulunan bir gerilim kaynağı devreye girer ve ampermetre gibi çalışan ölçü aleti Ohm yasasından yararlanarak direnç değerini gösterir. Bazı özellikli aletleri kapasitansmetre (kondansatör ölçen ölçü aleti) olarak da çalışabilir. İlke olarak bu alet de ohmmetre gibidir. Fakat, ölçü aleti içindeki gerilim kaynağının dalgalı akım üretmesi gerekir. Kimi ölçü aletleri diyot ölçümünde kullanılır. Bunun için diyot ölçü aletine iki farklı yönde bağlanır. Bir bağlantıda düşük, diğer bağlantıda yüksek direnç ölçülür. Yukarıda, hiçbir analog voltmetrenin iç direncinin sonsuz, hiçbir analog ampermetrenin iç direncinin sıfır olmadığı belirtilmişti. Bu durum ölçü yapılırken, ölçü aletinin devreyi bir ölçüde yüklemesi anlamına gelir.(Ampermetre seri eşdeğer direnci artırmakta, voltmetre ise paralel eşdeğer direnci azaltmaktadır.) Duyarlı ölçüler için kullanıcının ölçü aletinin yüklemesi hesaplayabilmesi gerekir. Bu özelliğe duyarlılık sınıfı denilir ve bu sınıf ölçü aleti etiketinde Ω /V birimiyle verilir. Mesela bir voltmetrede 20 kΩ /V ile verilen duyarlılık, 100 V kademesinde ölçü aleti iç direncinin 2 MΩ olacağı anlamına gelir. Yani, böyle bir ölçü aleti devreye paralel bağlandığında 2 MΩ lık direnç kadar bir akım çeker. Osilaskoplarda ise iç direnç (ayrıca paralelleme devresi kullanılmadıkça) 1 MΩ'dur. Vetlanda Vetlanda, İsveç'in güney kuşağında bulunan bir kenttir. Şehir, Göller Yöresi'nin güneyinde ormanlık bir arazi üzerinde kuruludur. Vetlanda, yüzyıllar boyunca küçük nüfuslu bir köy olarak kaldı. 1840'lardan itibaren Småland bölgesindeki nüfusun hızla artmaya başlamasıyla beraber Vetlanda'daki nüfus da hızla yükseldi. Bölgedeki sanayileşme sonucunda konut ve fabrika sayısı arttı. 19. yüzyıl ın sonlarında kent, ülkenin demiryolu hattıyla bağlandı. Tüm bunların bir sonucu olarak 1920 yılında kent konumuna alınan Vetlanda, aynı yıl 3,015'lik bir nüfusa sahipti. Armasında buğday taneciklerinin bulunduğu kentin adı 1920'lere kadar Hvetlanda olarak anılmaktaydı. Ancak Kent konumuna alındıktan sonra ismi günümüzdeki adıyla değiştirildi. Kent günümüzde ahşap sanayiinde büyük bir kent olma özelliğini elinde tutmaktadır. Kentte bunların dışında ağır metal ve diğer sanayiler de yer almaktadır. Dr. 90210 Dr. 90210, Los Angeles'ın üst sınıf semti Beverly Hills'te geçen ve program süresince cerrahların özel hayatlarının anlatıldığı ve estetik ameliyatların gösterildiği bir reality show'dur. İsmini Beverly Hills'in posta kodu olan 90210'dan almıştır. Çoğu izleyici bu numaraya Beverly Hills, 90210 adlı diziden alışıktır. Dizi, ilk gösterimini ABD'de 2004 yılında yapmıştır. Türkiye'deyse 2008 yılından beri Digiturk platformundaki E! kanalında yayınlanmaktadır. İlk başta show, Dr. Rey'in Beverly Hills'teki iş hayatına ve eşi Hayley Rey ile iki çocuğundan oluşan aile yaşantısına odaklanır. İlk sezonda diziye Dr. Ellenbogen ve Dr. Kotler gibi cerrahlar da katılır.İlerleyen sezonlarda diziye Dr. Gary Alter, Dr. Jason Diamond, Dr. Linda Li, Dr. David Matlock, Dr. William Aiello, Dr. Dean Manus, Dr. Gary Motykie, Dr. Vipul Dev, Drs. Susan ve Brian Evans, ve Big Brother 2 winner Will Kirby, DO gibi doktorlar da katılır. Miruts Yifter Miruts Yifter (15 Mayıs 1944 - 22 Aralık 2016), Etiyopyalı uzun mesafe koşucusu eski atlet. İlk kez 1968 Yaz Olimpiyatları için Etiyopya Milli Takımı'na çağrıldı. 1972 Münih Olimpiyatları'nda 10000 metrede üçüncü olarak bronz madalya kazandı. Aynı olimpiyatlarda 5000 metrede de iddialı olmasına karşın, başlama anında startta olamadığı için madalya şansını kaçırdı. 1973 Afrika Oyunları'nda 10000 ve 5000 metre mesafelerinde altın madalya kazandı. Montreal'de düzenlenen 1976 Yaz Olimpiyatlarını ülkesi boykot ettiği için altın madalya için sekiz yıl beklemek zorunda kaldı. 1980 Moskova Olimpiyatları'nda 5000 metrede 13.21.10, 10000 metrede de 27.42.7'lik derecesiyle şampiyon oldu. Asklepion Asklepion (), Antik Yunanistan'da tıp tanrısı Asklepios adına kutsanmış şifa tapınağıydı. Bu tapınaklar, hastaların ister tedavi ister bir çeşit şifa olsun, ister ruhsal ister fiziksel olsun, ziyaret edeceği bir yerdi. Asklepion adını Sağlık Tanrısı Asklepios’tan almıştır.Asklepios, Sağlık Tanrısı Apollon ile Koronis adlı bir perinin çocuğuydu. Zamanla Asklepios ünlü bir doktor olur ve ölüleri bile dirilttiği düşünülür. Zeus buna çok kızar ve Asklepios’u öldürür. Asklepios adına pek çok tapınak yapılmıştır.Bu tapınaklara Asklepion adı verilmiştir.Bunlar; Titan-Trika, Rodos, İstanköy, Epidauros, Atina ve Bergama’da olanlardır. Günümüze kadar ayakta kalan tek Asklepion Bergama’dakidir. İzmir‘in Bergama ilçesinde yer alan bu Asklepion’un MÖ 4.yy’de kurulduğu düşünülüyor. 9 yüzyıl boyunca şifa dağıtaya devam etmiştir. Geyikli Dağı’ndaki bir vadi içinde konumlanan, şifalı su kaynakları bulunduğu düşünülen bir konuma sahiptir. Bu şifalı sular ile insanların iyileştirilmesi sağlanmıştır. Bergama Asklepion ‘u Galenos gibi ünlü hekimlerinin yetiştiği bir tıp okuludur ve dünyanın ilk psikiyatri hastanesidir. Bergama Asklepionu’nda en önemli yöntemlerden telkin ve fizyoterapinin dışında su-çamur banyoları, masajlar, şifalı otlar,müzik, çeşitli törenler de tedavi yöntemlerindendi. Asklepion ,şifalı sulara, akıl hastalarının su ve kuş sesleri eşliğinde gezinebileceği koridorlara tünellere ve mermer tiyatrolara sahipti. Helioterapi (güneşle tedavi), teatroterapi (tiyatro), teoterapi (inanç), jimnoterapi (spor); Asklepion’un ünlü tedavi yöntemleri olarak bilinir.Bir hasta, bu merkeze geldiğinde önce şifalı sularla temizlenirdi daha sonra tanrıya sağlık dileyip çeşitli adaklarda bulunurdu. Uyunur ve görülen rüyanın rahip hekimler tarafından analiz edilmesiyle tedavi programı çıkarılırdı. Bergamalı doktorların hastaların rüyalarını yorumlayıp psikoterapiyi kullandıkları görülmüştür.Ayrıca ağrıları dindirmek amaçlı ilk kez afyon maddeli ilaçlar Asklepion’daki bu doktorlar tarafından kullanılmıştır. Asklepeionlardaki hekimlere “Asklepiad” ya da Rahip-Hekim deniliyordu. Asklepion’un hastaları ve hastalıkları çeşitliydi .En çok kadınlar buraya iyileşmeye gelirdi.Felç, göğüs darlığı, mide ağrıları, delilik gibi ağır hastalarla, en hafif yarası, beresi olanlar da gelmekteydi.Ölüm riski olan hastalar bu sağlık merkezine giremezdi yoksa merkezin iyileştirici gücünün kaybolacağına inanılırdı. MTV Avrupa Müzik Ödülleri 2004 MTV Avrupa Müzik Ödülleri 2004, Roma, İtalya'da sunuldu. MTV Avrupa Müzik Ödülleri'nin on birincisidir. Kategorinin kazananı koyu renkte gösterilmiştir. Kategorinin kazananı koyu renkte gösterilmiştir. Peter Ä°lkesi Peter İlkesi, bir hiyerarşi içerisindeki her çalışanın yetersizlik gösterdiği noktaya kadar terfi etme, atanma eğiliminde olduğunu iddia eden ilke. Dr. Laurence J. Peter ve Raymond Hull tarafından 1968 basımı Peter İlkesi ("The Peter Principle") adlı kitapta toplanmış mizahi incelemenin ana konusudur. İlke, hiyerarşiye dayalı bir organizasyonda kişilerin yeterli oldukları sürece daha yüksek bir pozisyona terfileri nedeniyle, eninde sonunda artık yeterli olmadıkları seviyeye (yetersizlik seviyesi) geleceklerini öngörmektedir. Kişiler ulaştıkları bu son noktada kalacak, artık yetersiz oldukları için daha yüksek pozisyonları elde edemeyeceklerdir. Bu önermenin doğal sonucu olarak; zamanla, bir organizasyondaki her pozisyon o pozisyona ait görevleri yerine getirebilecek yeterlilikte olmayan çalışanlarca doldurulacaktır ve görev henüz yetersiz olduğu pozisyona yükselmemiş olanlar tarafından yerine getirilecektir. Peter İlkesi birçok alanda gözlenebilecek bir durumun özel bir şeklidir: çalışan her şey, başarısız olduğu noktaya kadar kademeli olarak artan zorlukta görevlerde veya uygulamalarda kullanılacaktır. Bu genelleştirilmiş Peter İlkesi'dir. Bu durum Dr. William R. Corcoran tarafından nükleer güç istasyonlarında yapılan düzeltici faaliyet programlarında da gözlenmiştir. Terfi etmiş bir çalışanın yetersizliği, atandığı yeni pozisyonun daha zor görevler içermesinden kaynaklanmayabilir; basit şekilde bu yeni pozisyon eski pozisyonundan farklıdır ve kişinin sahip olmayabileceği farklı bilgi, becerileri ve yetkinlikler gerektirir. Örneğin bir fabrika işçisinin üstün performansı, onu yönetici pozisyonuna çeken bir terfi ile sonuçlanabilir. Ancak mevcut yeterlilikleri yeni görev tanımı içerisinde büyük oranda etkisiz kalacaktır. Organizasyonlar önerilen yeni pozisyon için sahip olunması gereken, başarıyı getirecek yeterlilikleri kazanana kadar çalışanlarına terfi vermeyerek bu ikilemden kaçınabilirler. Böylece, önceki örnekte olduğu gibi, yönetsel becerilere sahip olmayan bir işçinin bu becerilere ihtiyaç duyan bir pozisyona getirilmesi önlenmiş olur. Sorunun aşılması için bazı çözümlerden bahsedilebilir: Tullia Tullia (MÖ 79-MÖ 45) Romalı hatip ve politikacı Marcus Tullius Cicero ve Roma asilzadelerinden Tertia'nın kızı olarak dünyaya geldi. Babasının cumhuriyetin kurtarıcısı olması, onun ve ondan küçük ağabeyi Cicero Minor'un, Roma'nın sözü geçen patriciler'inden olmasına katkı sağladı. Cornelius Dolabella ile evlenip ona 2 oğul verdikten sonra ondan boşandı. MÖ 45'te öldü ve bu ölüm babası üzerinde derin yaralar bıraktı. Fiat 509 Fiat 509, Fiat'ın ürettiği otomobil modeli. 90.000 adet satış rekoruna ulaşmıştır. 1926 yılında 509'a çıkmıştır. 3 Vitesli bu araba, Alman arabalarıyla çekişememiş ve üretimden kaldırılmıştır. Ayrıca aracın tasarımcısı Bertone'dir. 22 Hp güç üretebilir. Peleliu Muharebesi Peleliu Muharebesi (kod adı: Operation Stalemate II), Peleliu Adası'nda 1944 yılı Eylül ve Kasım ayları arasında Amerika Birleşik Devletleri ve Japonya arasında II. Dünya Savaşı'nın Pasifik Cephesi'nde gerçekleşmiş bir muharebe. ABD kuvvetleri başlangıçta sadece ABD 1. Deniz Piyade Tümeni'nden oluşuyordu, daha sonra tümenin yerini ABD Ordusu'ndan 81. Piyade Tümeni alıp küçük mercan adasındaki havaalını ele geçirmek için Japon kuvvetleriyle çarpıştı. 1. Deniz Piyade Tümen komutanı ve ABD Tümgenerali olan William Rupertus, adanın dört gün içerisinde emniyet altına alınabileceğini öngörmüştür, fakat Japonların dayanıklı tahkimatından ve sert direnişinden dolayı, savaş iki ay sonrasına kadar sona ermemiştir. Muharebe sona ermesinin ardından gerek kesin olmayan stratejik önemine gerekse de yüksek ölü sayısından dolayı çok tartışılmıştır. Ölü sayısı göz önüne alındığında, Peleliu, Pasifik Savaşları arasında en çok kayıp yaşanan savaştır. 1944 yazında gerek orta ve güneybatı Pasifikteki Amerikan zaferleri ve gerekse buralarda elegeçirilen adalardan kalkan B-29 Superfortress ağır bombardıman uçaklarının Japon anakarasına yaptığı saldırılar Japonya açısından savaşın sonunu getirmeye başlamıştı. Amerikan askeri liderleri arasında Japonya'yı yenmek için önerilen iki plan arasında anlaşmazlık bulunuyordu. General Douglas MacArthur'un önerdiği plana göre önce 1942'nin başlarında kaybedilen Filipinler tekrar alınacak burayı takiben Okinawa adası işgal edilecek ve buradan da Japon anakarasına saldırılacaktı. Amiral Chester Nimitz'in planına göre Filipinler yerine Formosa(Tayvan) ve okinawa adaları alınacak, buradan Çin'deki güçlerle birleşilecek ve buradanda Japon anakarasına saldırılacaktı. Planları farklı olmasına rağmen her iki komutan da bir adanın alınması konusunda birleşiyordu "Peleliu". Zaten 1. deniz piyade tümeni bir saldırı yapmak için hazır durumdaydı. Pearl Harbour'a ziyarete gelen Franklin D. Roosevelt her iki komutanın da planlarını dinledi. MacArthur'un planı seçildi ancak, Filipinler istila edilmeden önce Palau Adaları özellikle Peleliu ve Angaur adaları etkisiz hale getirecek, bir hava alanı inşa edilecek böylece MacArthur'un sağ kanadı korunacaktı. 1944 yazında Palau Takımadalarını koruyan 30.000 Japon askeri bulunuyordu. Buradaki Peleliu adasında 14. piyade tümenini oluşturan 11.000 civarı Japon askeri, birkaç yüz de Okinawalı ve Koreli işçi bulunuyordu. Tümenin 2. alay komutanı Albay Kunio Nakagawa adanın korunması için hazırlıklara başladı. Solomon, Gilbert, Marshall ve Mariana takımadalarının kaybedilmesinden sonra Japon İmparatorluk ordusu yeni bir ada savunma stratejisi geliştirmeye başladı. Terk edilmiş plaj tabanlı çevre savunma taktikleri ve pervasız Banzai Saldırıları terk edildi. Yeni stratejiye göre düşman daha kıyıdayken karşılanacak ve dağıtılacak, kuvvetler tahkim edilmiş yer altı savunma mevzilerinde konuşlandırılacak, sonuçsuz Banzai saldırısı yerine koordine edilmiş karşı saldırılar yapılacak ve düşmana karşı çok kanlı bir yıpratma savaşı uygulanarak insan ve cephane kaynaklarının tüketilmesi sağlanacaktı. Albay Nakagawa özellikle iç savunma mevzilerine konsantre olmuştu. Arazinin pürüzlü yapısının sağladığı avantajı kullanmak için ağır tahkimatlı sığınaklar inşa ettirmiş, mağaralar ve büyük yeraltı pozisyonları kazdırmıştı. Nakagawa'nın savunmasının çoğunluğu Peleliu'nun en yüksek noktası olan Umurbrogol Dağı, tepeler zinciri ve dik sırtlarda yoğunlaşmıştı. Peleliu merkezinde yer alan Umurbrogol önemli havaalanı dahil olmak üzere adanın büyük bir bölümünü görüş alanı içerisine alıyordu. Bu dağda 500'den fazla mağara bulunuyordu ve bunlar birbirine tüneller yoluyla bağlanıyordu. Bunların çoğu eski madenlerden savunma pozisyonlarına dönüştürülmüştü. Mühendisler bu mağaraların girişlerine çelik sürgülü kapılar eklemişlerdi. Bu kapılardaki açıklıklar hem makineli tüfeklere hem de toplara hizmet verebiliyordu. Japonlar Urumbrogol boyunca daha pek çok mevziler kazdılar. Buralara 81 mm ve 150 mm havanlar, 20mm toplar, hafif tank birlikler ve uçaksavar topları konuşlandırıldı. Mağara girişleri el bombaları ve alev silahlarına karşı eğimli inşa edildi. Mağaralar ve sığınaklar peleliu boyunca uçsuz bucaksız bir bağlantı sistemiyle birbirine bağlanıyordu ve bu mağara ve sığınaklar Japonların boşaltmasına ve tekrar ele geçirebilmelerine izin veriyordu bu durum Japonlara büyük bir avantaj sağlıyordu. Japonlar ayrıca sahilin yapısının sağladığı avantajları da kullandılar. Çıkartmanın kuzey ucunda plajların bittiği noktada mercan kayalarından oluşan küçük bir çıkıntı bulunuyordu. Bu çıkıntı oradaki plajlara karşı güzel bir görüş açısı sağlıyordu. Bu çıkıntıda bulunan mevzilere bir tane 47 mm anti tank topu ver 6 tane 20mm top konuşlandırılmıştı. Bu pozisyonlar sadece küçük bir açıklık bulunacak şekilde tamamen kapatılmış ve mühürlenmişti. Buna benzer pozisyonlar sadece 2 km güneydeki plajlara da konuşlandırılmıştı. Japonlar sahili binlerce engel, mayın ve toprağa gömülü patlamaya hazır top mermileri ile kapatmışlardı. Sonunda çıkartma birlikleri iç kısımlardaki müstahkem sırt ve tepeler boyunca parçalanmış hale gelecekti. Japonlar yaklaşan savaş için savaş taktiklerinde şiddetli bir değişim içine girerken Amerikalılar amfibik taktiklerinde herhangi bir değişikliğe gitmedi. Hatta Peliliu Muharebesi'nden önce gerçekleşen, Amerikalılara 3000 kayıp ve 2 ay gecikmeye mal olan Biak Muharebesi'ne rağmen Amerikalılar Japonların bu yeni savaş taktiklerine karşı herhangi bir yenilik içerisine girme çabasında bulunmadılar. Amerikan stratejistleri, Peleliu'nun güneyinde bulunan havaalanına yakınlıkları nedeniyle çıkartma yeri olarak güneybatı Peleliu plajlarını seçtiler. Albay Lewis B. Puller komutasındaki 1. Deniz Piydesi Alayı kuzeyde plajların bittiği bölgeden çıkartma yapacaktı. Onun altında albay Harold D. Harris komutasındaki 5. Deniz Piyadesi Alayı merkezden, onun altında Albay Herman H. Harreken güneyden plajlarından çıkartma yapacaktı. Tümenin topçu alayı (11. deniz piyadeleri) piyadelerin çıkartmasının tamamlanmasından sonra karaya çıkartılacaktı. Plana göre 1. ve 7. deniz piyade alayları kara içlerine ilerleyerek asıl ilerlemeyi gerçekleştirecek olan 5. deniz piyadelerinin sağ ve sol kanadını koruyacak ve havaalanını elegeçirmesine imkân tanıyacaktı. 5. deniz piyadeleri ise kara içlerine ilerleyerek hem hava alanını ele geçirecek hem de adadaki japon güçlerini 2ye bölecekti. Kuzeydeki 1. deniz piyadeleri kuzeye doğru ilerleyerek umurbrogol dağlarını temizlerken güneydeki 7. piyadelerde adanın güneyini temizleyecekti. Adadaki birliklere takviye olarak sadece bir tümen mevcuttu o da Peleliu'nun güneyindeki Angaur adasını elegeçirmeye çalışan 81. piyade tümeniydi. Operasyona denizden 5 savaş gemisi, 4 ağır krüvazör, 4 hafif krüvazör, 3 uçak gemisi ve 5 hafif uçak gemisi destek veriyordu. Amiral Jesse Oldendorf bombardımanın başarılı olduğunu ve artık adadaki dış hedeflere ilerlenebileceğini iddia ediyordu. Oysaki japonların çoğunluğu hâlâ mevzilerinde sağ salim oturuyorlardı. Saldırı sırasında adadaki savunmacılar, olağandışı atış disiplinleriyle düşmana mevzilerini vermediler. sadece Havaalalanına yöneltilen bombardımanlar başarılı olmuştu. Hem havaalanı hem de çevresindeki binalar imha edilmişti. Sadece alandaki tahkim edilmiş mevziler ayakta kalmıştı onlar da yakında gelecek olan saldırganları karşılamak için hazır bekliyorlardı. Piyade alayları 15 Eylül 1944 saat 08.32de karaya çıkmaya başladılar. 1. Deniz Piyade Alayı kuzeydeki beyaz plajdan, 5. ve 7. Deniz Piyade alayları ise merkez ve güneydeki turuncu plajdan çıkartmaya başladılar.Çıkartma araçları sahile yaklaşmaya başlamasıyla birlikte, mevzilerinde bulunan Japon birlikleri mevzilerinin önünü kapatan çelik sürgülü kapıları açmaya başladılar. Mercan kayalıklarındaki mevzilere konuşlandırılmış 47mm toplar ve 20 mmlik otomatik toplarla araçlara yoğun bir şekilde ateş açmaya başladılar. Japonların bu şiddetli ateşi sonucu 60 tane çıkartma aracı imha edildi. Karaya çıkmayı başaran 1. deniz piyade alayı askerleri ise yoğun topçu ateşi karşısında sahile saplanıp kaldılar. Albay Puller kendisini taşıyan çıkartma aracıyla sahili terk etmeye çalışırken bir yüksek hızlı top mermisi aracına isabet etti. Albay aracına isabet eden bu 47 mmlik mermi yüzünden tüm iletişimini kaybetti. Güneyde bulunan 7. alayda benzer sorunlarla boğuşuyordu.Pek çok çıkartma aracı isabet alıp savaş dışı kalmış, bu araçlarla karaya çıkmakta olan askerler karaya uzak bir mesafede bu araçları terk etmek zorunda kalmış, derin tabanı çamurlu sularda karaya çıkmaya çalışan bu askerlerin çoğu japon makineli tüfeklerinin ateşiyle biçilmişlerdi. 5. alay çıkartma günü nispeten daha başarılı olmuştu. Ağır silahlara yakın olması ve sağ ve sol kanatlarının diğer alaylar tarafından korunması nedeniyle hava alanına kadar ilerlemeyi başardılar. Bu kez de Nakagawa'nın hazırladığı ilk karşı saldırıyla karşılaştılar. Tanklarla desteklenen bu saldırı amerikan askerlerini geri çekilmeye zorladı fakat kısa sürede amerikalılar tanklar, toplar, donanmanın ateşi ve uçaklarla bu saldırıyı durdurmayı başardılar. Japonların zayıf zırhlı, modası geçmiş tankları kendisine eşlik eden piyadelerle birlikte imha edildiler. Çıkartma günü sona ererken amerikalılar 3 km'lik sahil boyunca çıkartma yapmışlardı. Kıyıdan içeriye en fazla ilerleme güneyde olmuş ancak o da sadece 2 km olmuştu. Kuzeydeki 1. alay ise maruz kaldığı korkunç saldırılar nedeniyle çok az ilerleyebilmişlerdi. Çıkartma günü deniz piyadeleri toplam 1100 asker kaybetmişlerdi (200 ölü 900 yaralı). Rupertus Japonların hızla dağılmaya başladıklarına inanıyordu fakat japonların taktik değiştirdiklerinden haberi yoktu. Adeta kale konumundaki ve Amerikalılar tarafından The Point olarak adlandırılan mevzilerden sahildeki birliklere ateş yağmaya ve dolayısıyla zayiatlar yaşanmaya devam ediyordu. Albay Puller'in emrindeki 1. alaya 3. tabura bağlı K birliğinin komutanı Yüzbaşı George Hunt, The Point'i elegeçirmekle görevlendirildi. Hunt'a bağlı bir takım tahkim edilmiş mevziler arasında tüm gün boyunca savunmasız çakılıp kalmıştı. Birliklerin geri kalanı, Japonların hatlarında bir delik meydana getirmesinden dolayı çok tehlikeli bir durum içerisine düştüler. Bu arada, bir tüfekçi takımı japon mevzilerini tek tek imha etmeye başladı. Sis bombası kullanarak mevzilerdeki japonların görüş açılarını kapattılar ve tüfeklerinin ucuna taktıkları el bombalarıyla bu mevzileri imha ettiler. Altı tane makineli tüfek yuvası imha edildikten sonra deniz piyadeleri 47mm top mağaralarıyla karşılaştılar. Bir yüzbaşı mağaranın girişine sis bombası atarak mağaradaki savunmacıların görüş açılarını kapattı. Hemen ardından Onbaşı Henry W. Hahn mağaradan içeriye bir el bombası attı. Bomba 47 mmlik top mermilerinin yanında patlayınca mermilerde infılak etmeye başladı. Mağaranın içindeki japonlar derhal mağarayı terk etmeye başladılar fakat bu kez de dışardaki deniz piyadelerinin ateşine maruz kaldılar ve hemen hepsi vuruldu. The Point K Birliği tarafından ele geçirildi fakat Nagakawa derhal bir karşı saldırı düzenledi. 3 saat boyunca cephanenin ve suyun çok azalmasına rağmen K birliği 4 büyük karşı saldırıyla mücadele etti. Artık çaresi kalmayan askerler japon saldırganlarla göğüs göğüse çarpışmak zorunda kaldı. Sonunda K birliğine destek ulaştığında birlik 18 adama düşmüştü, birliğin toplam kaybı 157 idi. 5. Deniz Piyade Alayı, havaalanının ele geçirilmesinden sonra Ngesebus adasını ele geçirmek üzere görevlendirildi. Ngesebus adasında birçok Japon Topçu mevzileri bulunuyordu ve küçük bir hava alanı inşa edilmişti. Bu küçük ada küçük bir geçitle Peleliu'ya bağlanıyordu. Fakat 5. alayın komutanı Albay Harris bu geçidi kullanmanın Japon askerlerine açık hedef olmak anlamına geldiğini düşündüğü için bir çıkartma harekâtını tercih etti. Harris, 28 Eylül'de çıkartma öncesi adaya bir dizi bombardıman düzenledi. Bu bombardımanlar Peleliu'nun aksine çok etkili oldu ve pek çok savunmacı etkisiz hale getirildi. Piyadeler adaya çıktıklarında mağara ve sırtlardan derhal ateş altına alındılar ancak adanın alınması kısa sürdü. Deniz piyadelerinin zayiatları hafif olmuştu. Denizciler 15 ölü 33 yaralı verirken Japonların kaybı 470 kadardı. The Point'in alınmasından sonra 1. Deniz Piyadeleri Kanlı Burun Yamaçları diye adlandırdıkları Umurbrogol cebine doğru ilerlemeye başladılar. Pullerin adamları sayısız saldırılar düzenlemelerine rağmen tüm saldırılar japonlar tarafından etkisiz hale getirildi. 1. Peniz piyadeleri sırtlar arasındaki dar yollarda çeşitli tuzaklarla karşılaşıyor ve mağaralardan sürekli ölümcül bir yaylım ateşine maruz kalıyorlardı. Japonlar olagandışı bir ateş disipliniyle saldırıyorlar ve maxsimum kayıpların yaşanmasına neden oluyorlardı. Japon sniperler sedye taşıyıcıları da hedef almaya başlamışlardı. Eğer 2 sedye taşıyıcıdan biri yaralanır veya ölürse oraya onları almak için daha çok sedye taşıyıcı gelecekti ve daha çok deniz piyadesi vurulabilecekti. Japonlar Amerikan hatlarına sızabilmek için geceleri mevzilerinden çıkıyor Banzai saldırıları gerçekleştiriyorlardı. Amerikalılar bunu önlemek için 2 kişilik bir mevzi kazıyor bir asker uyurken diğeri gözcülük yapıyordu. Umurbrogol sırtlarında özellikle bir çatışma çok kanlı geçmişti. 1. Deniz Piyade Alayına bağlı Raymond Davis komutasındaki 1. Tabur 100 nolu tepeye(Hill 100) saldırmıştı. Taburun %71'i zayiata uğradı. Yüzbaşı Everett Pope ve birliği tam bir gün boyunca bu tepeyi almak için savaştı ama tam tepeyi aldıklarında tepe başka japon savaşçıları tarafından işgal edildi. Japonlar savaşın başından bu yana 3000 adamdan oluşan 1. Deniz Piyade Alayına tam 1749 tane kayıp verdirmişti bu taburun %60'ına eşitti. Sonraki 6 gün boyunca Umurbrogol dağındaki şiddetli çatışmalar devam etti. 3. Çıkartma kolordusu komutanı general Roy Reiger 81. Piyade tümenini Peleliu'daki birliklere destek olmak için Peleliu'ya gönderdi. 321. alay Batı ve Kuzeybatı Peleliu plajları boyunca çıkartma yaptı ve doğrudan Umurbrogol çatışmalarına katıldı. 5. ve 7. Deniz Piyade Alayları da Umurbrogol dağlarına doğru yöneldi. Sonunda hepsi de benzer kayıplara uğrayacaktı. Ekimin ortalarında 5. ve 7. Deniz Piyadeleri hemen hemen mevcutlarının yarısı kadar zayiata uğramış durumdaydılar. Geiger tüm 1. Deniz Piyade alayını boşaltarak yerine 81. Piyade tümenini yerleştirmeye kararlıydı. 15 Ekimde 321. alayın çıkartması tamamlandı ve yine 3 hafta içerisinde 1. Deniz Piyade Alayının tamamı Peleliudan ayrılarak Pavuvuya çekildi. Birlikler tepelerde kalan Japon birlikleriyle savaşmak için yola koyuldular ve sonraki ay ada tamamen temizlenene kadar savaşmaya devam ettiler. Sonunda Nagakawa "Kılıçlarımız kırıldı ve mızraklarımızı çektik," diyerek alaya ait tüm belgeleri yaktı ve intihar etti. Ölümünden sonra Peleliu'da gösterdiği cesaretten dolayı rütbesi korgeneralliğe yükseltildi. Bir Japon teğmeni yanında kalan son 30 adamla Peleliu'da bir mağarada saklanmaya devam etti. 22 Nisan 1947'de teslim olan bu askerler İkinci Dünya Savaşı'nın resmî olarak son teslim olan askerleri oldular. Umurbrogol dağı etrafında gerçekleşen mücadele Amerikalılar açısından tüm II. Dünya Savaşı'nın en zor mücadelesi kabul edilmektedir. 1 Deniz Piyade Tümeni 1 Nisan 1945'teki Okinawa Çıkartmasına kadar en ağır kayıplarını burada yaşadı. 1 Deniz Piyade Tümeni tam 6500 asker kaybetti. 81. Piyade Tümeni ise adada bulunduğu süre boyunca tam 3000 asker kaybetti. Savaş adanın stratejik komunu nedeniyle devamlı bir tartışma konusu olmuştur. Peleliu'da elegeçirilen bu havaalanı Filipinlerin istilası sırasında çok az kullanıldı. Ayrıca bu ada sonraki operasyonların hiçbirinde kullanılmadı. Hatta bu adadaki savaş hakkında çok az haber yapılmıştı. Rupertus'un adanın 3 gün içerisinde alınacağı tahmini nedeniyle karaya sadece 6 muhabir ayak basmıştı. Mc Arthur'un Filipinlere tekrar dönmesi ve Müttefiklerin Avrupa istilası nedeniyle bu savaş gölgede kalmış ve kısa sürede unutulmuştur. Müttefiklerin bu adada ödedikleri büyük bedeller Amerikalılar için sonraki ada istilaları için bir örnek teşkil etmiş, bu örnekler Iwo Jima ve Okinawa'da kendisini göstermişti. Çıkartma öncesi gerçekleşen bombardımanlar Iwo jima'da Peleliu'ya nazaran daha etkili Okinawa'da ise mükemmel olarak gerçekleşmişti. Amerikalılar Peleliu'da kazandıkları deneyimleri Okinawa da uygulama fırsatı bulacaklardı. Amiral William F. Halsey, Jr. tavsiyeler üzerine Carolina Adaları üzerinde bulunan Yap Adasını işgal planından vazgeçti. Aslında Halsey birliklerin Peleliu ve Angaur'a çıkmak yerine doğrudan Filipinlere çıkmasını tavsiye etmiş olmasına rağmen bu öneri Nimitz tarafından reddedilmişti. Fiat 1300 Fiat 1300/1500, Fiat'ın 1961-1967 yılları arası ürettiği otomobil modeli. Murat 124 ün atası olarak bilinmektedir. 2 Kapılı Coupe ve 4 kapılı modeli vardır. 4 vitesli olan bu araç 1967 yılında bantlara veda etmiştir. Alina Jidkova Alina Vladimirovna Jidkova (d.18 Ocak, 1977, Moskova, Rusya, SSCB), profesyonel Rus tenis oyuncusu. Babası Vladimir bir mühendis,annesi Lina bir öğretmen erkek kardeşi Dmitriy ise bir inşaat işi sahibidir.Onun en unutulmaz tenis deneyimi 2004 Avustralya Açık'ta Lindsay Davenport ile oynaması ve 2004 yılında Linz'de Serena Williams'ı yenmesidir.1996 yılında ilk kez bir ITF çiftler kupası kazandı.1997 yılında ilk kez ITF tekler kupası kazandı.2005'te Tatiana Perebiynis ile Acapulco turnuvasını kazanmıştır. Song Il-gook Song Il-gook, Güney Koreli oyuncu. Birkaç tarihsel Kore dramaları olan Efsane Prens ve Denizler İmparatoru dizilerinde rol aldı. Cheongju Üniversitesi'nden mezun oldu ve Sahne Sanatları'nı bitirdi. Kim Eul Dong oyuncu oğlu olduğu bilinmektedir. Roxanne Seeman Roxanne Seeman (d. 10 Haziran 1954, New York), Amerikalı söz yazarı, besteci ve müzik yapımcısıdır. Barbra Streisand, Philip Bailey, Phil Collins, The Jacksons, The Sisters of Mercy, Bette Midler, Earth, Wind & Fire ve Billie Hughes gibi sanatçı ve gruplarla çalışmıştır. Ünlü Türk müzik yapımcısı Arif Mardin’in "All my friends are here" albümündeki "So Blue" şarkısının sözleri de Seeman’a aittir. Seeman Columbia Üniversitesi doğubilimleri bölümü mezunudur. Eğitimi sırasında Ramsey Lewis’in bestelediği ünlü caz solisti Dee Dee Bridgewater’ın seslendirdiği "Tequila Mockingbird" şarkısının sözlerini yazarak profesyonel müzik kariyerine başlamıştır. Bu sayede çalışmaya başladığı Philip Bailey ile Earth, Wind & Fire grubunun "Faces" albümünün "Sailaway" şarkısını kaleme almışlardır. Bu sırada Carmine Coppola ve Italia Pennino ricasını kabul eden Seeman, Coppola ile "The Black Stallion", "The Outsiders" ve "Napoleon" filmlerinin tanıtım müziğine söz yazmıştır. 1987 yılında, Seeman daha sonra ünlü film yapım şirketi 20th Century Fox’un başkanı Scott Rudin’in asistanı olarak Willem Dafoe ve Gregory Hines’ın başrollerini oynadığı "Off Limits" filminde görev yapmıştır. Seeman, 1983'ten beri beraber çalıştığı söz yazarı ve besteci Billie Hughes ile uzun ve başarılarla dolu bir kariyer paylaştılar. 1991 yılında Japonya’da ünlenen ikilinin yapımcılığını üstlendiği Hughes’un "Welcome to the Edge" albümü 4 ay boyunca En iyi 10 listesinde yer aldı ve yaklaşık 520.000 kopya sattı. Bu album sayesinde Seeman ve Hughes (Grammy’nin eşdeğeri olan) NHK Japan Grand Prix Ödüllerinde En İyi Yabancı Single ödülünü aldılar. Daha sonra bu eserler çeşitli Uzak Doğu sanatçıları tarafından seslendirildi. Seeman ve Hughes’un bestelediği "Walking on the Chinese Wall" şarkısı Phil Collins’in yapımcılığını üstlendiği Philip Bailey'nin "Chinese Wall" albümünün "Easy Lover" ile birlikte hit şarkılarından biri oldu. 1985 yılında, Philip Bailey "Chinese Wall" albümüyle R&B Erkek Vokal dalında Grammy ödülüne layık görüldü. Seeman uluslararası şarkılara İngilizce sözler yazarak, Avrupa, Asya ve Güney Amerika’da üne kavuştu. Orginali Portekizce olan Seeman’ın "Let's Start Right Now", şarkısı Barbara Streisand’in "A Love Like Ours" ve "If You Ever Leave Me" albümlerinde yer aldı. 2003’te, Jermaine Jackson "Let's Start Right Now" şarkısını The View dizisinde seslendirdi. 1991 yılında, ünlü sanatçı ve aktris Bette Midler Seeman ve Hughes'un "Night And Day" adlı şarkısına bir single çıkartı ve bir klip çekti. 1993 yılında, The Sisters of Mercy sözlerini Billie Hughes, Roxanne Seeman ve Andrew Eldritch’in yazdığı "Under the Gun" şarkısı için bir single piyasaya sürdü. Sarah Brightman ve Frank Peterson ile birlikte, Seeman Portekizce bir şarkı olan "Cancao do Mar"’a İngilizce söz yazdı. İngilizce ismi "Harem" olan şarkı Sarah Brightman'ın aynı isimli albümünde yer aldı ve yaklaşık 80 hafta boyunca Top 10 Crossover Classical listesinde kaldı. 2008 Aralık ayında, İsveç’te Daniel Lindstrom sözlerini Seeman, Lindstrom ve Samsson’ın yazdığı "Caught In That Feeling" parçası için single çıkarttı. Marc Wilmots Marc Robert Wilmots (d. 22 Şubat 1969), Belçikalı eski millî futbolcu ve teknik direktör. Futbola 1987 yılında başlayıp 2003 yılında bırakmıştır. Şu anda Belçika millî futbol takımının yardımcı teknik direktörlüğünü yapmaktadır. Dört FIFA Dünya Kupası'nda forma giymiştir ve Belçika'nın dünya kupalarındaki en golcü futbolcusudur. Futbolu bıraktıktan sonra siyasete de girmiş ve Belçika Senatosu'na girmştir. 2005 yılında ise senatörlükten istifa etmiştir. İşitme cihazı Elektronik işitme cihazları veya sistemleri, sağırlık hastalığı gibi duyma engellilere özellikle işitme alanında yardımcı olabilen sistemlerdir. Gerekli olan küçük ve kulağa kolayca yerleşebilecek sistem için ilk önce muayene aşaması vardır. Engellinin kulağında herhangi bir yaralanma, zedelenme veya dış kulağın olmaması gibi sorunlar yoksa sistem için uygundur. Dış kulağın olmaması durumunda sentetik yapay bir dış kulak yapılabilmektedir ve bu sorun giderilmektedir. Yaralanmalarda ise türlü tedaviler ile sorun giderilmektedir. Eğerki sorun, Orta kulakta ise o zaman bu sisteme gerek duyulmaktadır. İç kulak ile orta kulağın bağlantısını sağlayan oval pencereye yerleştirilir. Cihaz, ses sinyallerini güçlendirir ve böylece işitme olayı başarıyla gerçekleşir. Kök hücre teknolojisi ile bu tür problemler de artık giderilebilmektedir. Yapılan kök hücre tedavileriyle, kulağın herhangi bir yerindeki sağlık sorunları halledilmektedir. Sinir hücrelerinde meydana gelen sorunlarda ise özel sistemler de kullanılabilmektedir. Kulak çeperinde meydana gelen sorunlar için ise kulak çeperinde yapılabilecek bir müdahele ile sorun halledilebilmektedir. Luigi Riva Luigi Riva ya da daha çok bilindiği adıyla Gigi Riva (d. 7 Kasım 1944, Leggiuno, Lombardiya, İtalya), "Rombo di Tuono" (Gök Gürültüsü) lakabıyla tanınan İtalyan eski millî futbolcudur. İtalya millî futbol takımının en çok gol atan futbolcusudur. Futbol kariyerine 1962 yılında Serie C takımlarından AC Legnano'da başlayan sol kanat oyuncusu Luigi Riva, bir yıl sonra Sardunya adasının takımı Cagliari'ye transfer olarak, kulübün tarihini değiştirdi. Takımı 1963-1964 sezonunda Serie A'ya taşıdı. Serie A'da ilk olarak 13 Eylül 1964'te AS Roma karşısında sahaya çıkan Riva, önce Serie A'ya çıkarttığı Cagliari'yi 1970 yılında da Serie A şampiyonu yapan oyuncu olarak ön plana çıktı. 1967'de ayağı kırılan Riva, kısa sürede toparlanarak 23 golle Serie A'da ilk kez gol kralı oldu; 1969'da 29 ve 1970'te de attığı 28 golle toplamda 3 kez bu onuru yaşadı. Birçok Avrupa kulübünün transfer teklifini geri çevirmesi daha büyük başarılara oynamasını engellerken bu, Cagliari için bir efsaneye dönüştü. 1974 FIFA Dünya Kupası'nın ardından bir yıl daha sakatlıklarla boğuştu. Sahalara dönmek için iki yıl mücadele verdi. 1976'da üçüncü kez ayağı kırılınca futbola dönmesi çok zorlaştı. 1978'de ise resmen yeşil sahalara veda edip Cagliari'de yöneticiliğe soyundu. İtalya millî futbol takımıyla ilk maçına 27 Haziran 1965'te Macaristan karşısında çıktı. 42 kez formasını giydiği "Gök Mavililer" için attığı 35 gol rekoru hâlen başka bir oyuncu tarafından kırılamadı. 1968 Avrupa Futbol Şampiyonası'nda İtalya, onun da katkılarıyla kupaya uzandı. Millî formayla ilk golünü 1 Kasım 1967'de Kıbrıs karşısında kaydeden Riva, 1970 FIFA Dünya Kupası elemelerinde attığı 7 golle ülkesini finallere taşıdı. Meksika'daki ilk üç maçta suskun kalan Riva, çeyrek finalde ise ev sahibine 2 gol attı. Yarı finaldeki Batı Almanya maçının uzatmalarında takımının 3. golünü kaydederek 4-3'lük düelloya bir golle katkı yaptı. Mesika 1970'in en golcu takımı olarak ünlenen İtalya, finalde Pele'li kadrosuyla mükemmel futbol sergileyen Brezilya'ya 4-1'le boyun eğdi. Kupanın ardından Riva, 1972 Avrupa Futbol Şampiyonası elemelerinde Avusturya maçında ikinci kez ayağını kırdı. Millî formasıyla en son 1974 FIFA Dünya Kupası'nda 19 Haziran'da oynanan ve 1-1 biten Arjantin maçında oynadı. Cagliari'deki görevini bıraktıktan sonra İtalya millî futbol takımının sportif direktörlüğünü yapan Riva, 2006 FIFA Dünya Kupası'nda gelen şampiyonluğun da arka plandaki mimarlarından biri olmuştur. Løgmanssteypið Faroe Adaları Kupası (Faroece: "Løgmanssteypið"), Faroe Adaları'nda 1955'ten beri düzenlenen bir turnuvadır. Kupanın en başarılı takımı 26 kez kazanan Havnar Bóltfelag takımıdır. 2010 FIFA Dünya Kupası hakemleri FIFA, aşağıdaki hakemleri 2010 FIFA Dünya Kupası'nda düdük çalmaları için görevlendirmiştir: Atsız (Harezmşah hükümdarı) Atsız (Orta Türkçe: أتسز; yak. 1097 - 1156), "Harezm şahı" unvanı ile Harezmşahlar Devleti hükümdarı idi. Babası Kutbüddin Muhammed 1127'de ölünce yerine geçmiş; çeşitli istilalar görüp zaman zaman yetkilerini kaybetmişse de, 1156ya ölünceye kadar hükümdarlik yapmıştır. Babası Büyük Selçuklu devleti Sultanı I. Melikşah tarafından Harezm eyaletine vali olarak atanmıştı ve bu valilik büyükbabası olan Anuş Tegin'in cedlerine kalıtsal olarak verilmişti. Atsız Büyük Selçuklu devletinden neredeyse serbest olarak hüküm sürmeye başlamış ve Selçuklu Sultanı Ahmed Sencer'in birkaç defa hücumuna uğramış ve zaman zaman tazminat veren vasal devlet olmak zorunda kalmıştır. Buna rağmen hüküm ettiği arazide bir "Harezm Şah" hanedanının idaresinde Harzemşahlar Devleti'nin kurucuları içinde sayılmaktadır. Lakabı Alâeddin (bazı eserlerde Bahâeddin), Türkçe unvanı ise Kızılarslan'dı. Atsız, Harezmşah unvanı ile babası 1127'de ölünce hükümdarlığa başlamıştır. Hükümdarlığının ilk sekiz yılındaki başlıca uğraşı babasının başlattığı siyaset olan Harezm ülkesi sınırlarını Hazar Denizi ve Aral Gölü arasındaki bozkırdaki daha müslümanlığı kabul etmemiş olan Kıpçak ve Oğuz göçebe Türklerine karşı koruma siyaset ve askeri tedbirlerine devam etmek oldu. Seyhun Nehri'nin Aral Gölü ağzında bulunan askeri durumu çok önemli olan Cend şehrini ve kalesini eline geçirdi. Önceleri hukuken bağlı olduğu Büyük Selçuklu Devleti'ne ve devletin Sultanı Ahmed Sencer'e çok sadık bir alt-hükümdar olarak görünmüştür. Sultan Ahmed Sencer'in 1130'da Maveraünnehir üzerine ve 1130daki Gaznede isyancı Sultan Behram Şah üzerine yaptığı seferlere ordusuyla katıldı. Fakat Atsız bağımsız siyaseti tercih etmekte idi ve 1138'de açıkça Selçuklulardan bağımsızlığını ilan etti. Fakat Sultan Ahmed Sencer Selçuklu ordusuyla üzerine geldiğinde ona karşı yaptığı "Hezarasp Muharebesi"'nde yenilgiye uğradı ve Gürgen'e çekilmek zorunda kaldı. Sultan Sencer yeğeni olan "Suleyman Sah"ı Harezm valisi yaptı ve kendisi Merv'e geri döndü. Fakat Süleyman Şah eyaletin idaresinde başarısız kaldı. Atsız da Buhara'ya pek başarı kazanamayan bir akın yaptı. 1441'de Atsız resmen Sultan Sencer'e başvurarak affını istedi ve sadık bir vali olacağını bildirdi. Sultan Sencer tarafından af edilerek tekrar resmen Selçuklu Devleti'nin Harezm valisi olarak atandı. Ayni yıl, 1441'de, Selçuklu sultanı Ahmed Sencer, hükümdarları Yelu Deşi komutanlığında Karahitaylar ile yaptığı Katvan Savaşı'nda mağlup düştü ve bütün Maveraünnehir Karahitaylar eline geçti. Sultan Ahmed Sencer bu savaş sonrası hemen toplanabilmekle beraber Orta Asya'daki bütun otoritesini ve prestijini yitirdi. Selçuklu devletini zayıflamasını bir vesile sayan Atsız Horasan'a hücum ederek Merv ve Nişabur şehirlerini eline geçirdi. Fakat Karahitaylar Harezm topraklarına ülkeyi talan etmek hedefiyle bir akıncı hücum birliği gönderdiler. Bunun üzerine Atsız Karahitaylara yıllık tazminat vermek zorunda kaldı ve bu tazminat ödemesi Atsız'ın ölümüne kadar devam etti. Bu nedenle bazı tarihçiler Harezmşah Devleti'ni bu tarihten sonra Karahitaylar'ın bir vasal alt-devleti olarak görürler.. 1147'de Sencer yine bağımsız hareket etmeye başlayan Atsız üzerine bir sefer yaptı ve Atsız yine Selçuklulara da bağlığını göstermek zorunda kaldı. Böylece Atsız'ın saltanatının son döneminde Harezmşahlar devleti hem Selçuklu devletine hem de Karahitaylara bağımlı bir devlet görünümünü aldı. Atsız bu sefer hükümdarlığının ilk dönemindeki kuzey bozkırları eline geçirme hedefine geri dönmek zorunda kaldı. Harezmşahlara ait büyük stratejik önemi olan Cend kalesi Karahanlı emiri Kemaleddin bin Arslan Mahmud eline geçmişti ve Atsız 1152'de bu kaleyi geri almak için bir sefer yaptı. 1153'te Selçuklu Sultanı Ahmed Sencer, ittifak etmiş bir grup Oğuz boyuna karşı yaptığı muharebeyi kaybedip bu Oğuzlar ittifakına esir düştü ve Horasan'ı eline geçiren bu Oguz ittifakı yanında esaretini geçirmeye başladı. Horasan bir keşmekeş içine büründü. Bu Oğuzlar Sultan olarak eski Karahanlılar hükümdarı ve Ahmed Sencer'in yakın akrabasi olan Mahmud Han'ı sultan olarak ilan ettiler. Fakat Selçuk ordusunun önemli bir kısmı Mahmud Han'ı Sultan olarak kabul etmedi. Bu sefer Mahmud Han Oğuzlara karşı çıktı ve Atsız ile bir ittifak kurdu. 1154'te bir Atsız'ın kardeşi İnal Tekin komutasında bir Harezm ordusu Horasan'a bir talan hücumu yaptı. Aynı yıl Atsız ve oğlu İl-Arslan ana Harezmşah ordusuyla Horasan'a sefere başladı ve Bayhak'a kadar ilerledi. Fakat tam bu sırada Sultan Ahmed Sencer esaretten kaçtı ve tekrar Horasan'da idareyi eline aldi. Atsız bağımsızlığını kaybedip yine Selçuklu devletine bağlandı. 1156 baslarında Sencer'i esir alan Oğuzlara karşı Sultan Sencer'in bir seferine iştirak etmesi gerekti. Atsız Mayıs 1156 (hicri 552)da 59 yaşında hayata gözlerini yumdu. Yerine Harezmşahlar Devleti Sultanı olarak oğlu İl-Arslan tahta geçti. Atsız'ın saltanatı döneminde ve bu saltanatın sonuna kadar Harezmşahlar Devleti hem Büyük Selçuklu Devleti hem de Karahitaylar devletine yıllık tazminat ödeyen bağımlı bir devlet görünümünde idi ve ülkesi Hazer Deniz'inin kuzey batısında Harezm bölgesi denilen sınırlı bir bölgeden oluşmaktaydı. Harezmşah devleti karşı mücadelelerle bulunmakla ve zaman zaman tamamen bağımsız hareket etmekle beraber genellikle Büyük Selçuklu Devleti'ne bağımlı bir devlet görünümu korudu. Aynı zamanda Atsız'ın 1441'den sonraki saltanat döneminde Harezmşahlar Karahitaylara da bağımlı bir devlet görünümü aldı. Fakat Sultan Atsız devletinin temellerini çok pekiştirmiş ve ondan sonraki Harezmşah Sultanları için devleti genişletmeleri için sağlam temele oturtmuştu. Şahsi kalitelerine gelince Atsız kültür ve edebiyata verdiği önem ile övülmüştür. Tarihçi Juveyni Atsız'in Farsi şiirler yazdığını ve sarayının bir kültür merkezi olduğunu bildirir. 2010 FIFA Dünya Kupası Finali 2010 FIFA Dünya Kupası Finali, 11 Temmuz 2010'da Güney Afrika'nın Johannesburg şehrindeki Soccer City Stadyumu'nda, 2010 FIFA Dünya Kupası'nı kazanan takımı belirlemek için oynanan maçtır. Normal süresi 0-0 berabere biten maçta Hollanda'yı, uzatmaların 116. dakikasında Andrés Iniesta'nın attığı golle 1-0 yenen İspanya, kupanın sahibi oldu. Gösterilen sarı kartların çokluğu ve Hollanda'nın sert futbolu eleştirildi. FIFA Dünya Kupası'ndaki en büyük başarısını 1950'deki dördüncülükle elde eden İspanya, bu şampiyonlukla birlikte, kupayı ilk kez kazanmış oldu. 1974 ve 1978'de kaybettiği final maçlarının ardından Hollanda, bu maçı da kaybederek bu alanda bir rekora imza attı. Maçın ardından, ilk kez bir Avrupa takımı, kendi kıtası dışında düzenlenen Dünya Kupası'nı kazanmış oldu. Finalist takımlar Hollanda ile İspanya, daha önce hiçbir Dünya Kupası ya da Avrupa Şampiyonası'nda karşılaşmamışlardı. İlk defa 1920 Yaz Olimpiyatları'nda karşılaşan bu iki takım arasında toplamda dokuz maç oynandı. Her iki takım da dörder maçı kazanırken, bir maç berabere sonuçlandı. Her iki ekip de daha önceden Dünya Kupası'nı kazanmamışlardı. Hollanda daha önce iki kez finale yükselse de finalde kaybetmişti. 1974 Dünya Kupası Finali'nde Batı Almanya'ya 2-1, 1978 Dünya Kupası Finali'nde ise Arjantin'e 3-1'lik skorlarla yenilerek her iki turnuvayı da ikinci sırada tamamladı. İspanya için ise finale kadar yükselmek, Dünya Kupası tarihinin en büyük başarısı oldu. 1950 Dünya Kupası'nı dördüncü tamamlayan İspanya; 1934, 1986, 1994 ve 2002'deki etkinliklerde ise çeyrek finale yükselmişti. İspanya, Dünya Kupası finalinde oynayan 12. farklı takım oldu. Maçın sonunda Hollanda, yükseldiği finallerin dördünü kaybeden Almanya'nın ardından, finalde en fazla kaybeden ikinci takım oldu. İspanya ise kazandığı kupayla, kupa sayısı bakımından İngiltere ve Fransa ile eşitlendi ve Dünya Kupası'nı kazanan 8. farklı ülke oldu. 2010 Dünya Kupası'na İspanya, son Avrupa Şampiyonası olan 2008 Avrupa Şampiyonası'nın şampiyonu ve 2007'den 2009'a kadar oynadığı 35 maçta hiç kaybetmeyerek (eleme grubunda oynadığı 10 maçın tamamını da kazanarak), bu alanın rekorunu elinde bulunduran takım olarak katıldı. Hollanda ise, eleme gruplarında oynadığı sekiz maçın tamamını kazanmış ve grubunu lider olarak tamamlayarak turnuvaya katılım hakkı elde etti. Turnuva öncesinde oynadığı hazırlık maçlarında Meksika'yı 2-1, Gana'yı 4-1, Macaristan'ı ise 6-1'lik skorlarla geçen Hollanda, 6 Haziran'da Güney Afrika'ya ulaştı. Macaristan maçının ikinci yarısında sakatlanan Arjen Robben ise kafileden 6 gün sonra, 12 Haziran'da Güney Afrika'ya geldi. İspanya da, Hollanda gibi turnuva öncesinde oynadığı üç hazırlık karşılaşmasını da kazandı. Suudi Arabistan'ı 3-2, Güney Kore'yi 1-0, Polonya'yı ise 6-0 ile geçen İspanya; turnuvanın başladığı gün olan 11 Haziran'da Güney Afrika'ya gelerek 32 takım içerisinde ülkeye giriş yapan sonuncu takım oldu. Kura sonucu düştüğü E Grubu'nda, Danimarka'yı 2-0, Japonya'yı 1-0, Kamerun ise 2-1 yenerek grubundaki tüm maçları kazanan ve kalesinde sadece bir gol gören Hollanda, grubu 9 puanla birinci sırada bitirdi. 2. turda Slovakya'yı 2-1 ile geçen takım, çeyrek finalde kupayı en çok kazanan takım olan Brezilya ile eşleşti. 1-0 geriye düştükleri maçtan 2-1'lik galibiyetle ayrılan Hollanda; yarı finalde, yine eski şampiyonlardan Uruguay'ın rakibi oldu. Maçtan 3-2'lik galibiyetle ayrılan Hollanda, böylece Ekim 2008'den beri oynadığı 14. maçı da kazandı. H Grubu'nda mücadele eden İspanya ise; İsviçre ile oynadığı ilk maçından 1-0 yenik ayrıldı. Devamında oynadığı maçlarda Honduras'ı 2-0, Şili'yi 2-1'lik skorlarla geçerek grubunu 6 puanla lider olarak bitirdi. 2. turda komşusu Portekiz'i, çeyrek finalde Paraguay'ı, yarı finalde ise eski şampiyonlardan Almanya'yı 1-0'la geçerek finalde Hollanda'nın rakibi oldu. Finale giden yolda oynanan altı maçta Hollanda 12 gol atıp 5 gol yerken,