sı Ummanlı' dır. 2010 yılı Asya Plaj Oyunları Muskat' ta gerçekleştirilmiştir. 1507 yılında Portekiz hakimiyetine girmeden önce önemli bir yerleşim olarak bilinmemekteydi. İbnü’l-Fakih şehri, Makdisî adıyla “meyveleri bol güzel bir liman şehri” olarak tanımlamış ve Hindistan’a ve Çin’e giden gemilerin bu limandan su aldıklarını belirtirmiştir. 13. yüzyıl Arap denizci ve coğrafyacılarından İbnü’l-Mücâvir, Maskat’ın bölgede seyahat eden gemilerin uğrak yeri olduğunu belirtmiştir. Şehrin önemi 16. yüzyılın başlarında Portekizliler’in bölgeye gelmesiyle ortaya çıkmıştır. Basra körfezine girişi sağlayan Hürmüz Boğazı ile birlikte Maskat’ın da önemi arttı. Basra körfezi ve Hindistan ticaret yoluna hakimiyeti dolayısıyla Pîrî Reis 1552’de şehri ele geçirerek Osmanlı topraklarına kattı. Fakat kısa bir süre sonra şehir Portekizliler tarafından yeniden ele geçirildi. Basra körfezinde yeniden hakimiyet kuran Portekizliler, muhtemel Türk baskınlarına karşı şehrin limanı kontrol edecek şekilde Celâlî (St. John) ve Mirânî (Fort Capital) adlarıyla iki kale inşa ettiler. 1648’da Portekizliler’den Maskat’ı alan Ya'rubîler (Umman İmamlığı) Hindistan, Doğu Afrika kıyıları ve Zengibar’la ticaretlerini genişletme yolunda bu liman şehrini bir üs olarak kullandılar. İbadiye mezhebine bağlı Umman halkının karıştığı Maskat iç savaşlarında 40.000 kişi hayatını kaybetti. Hinâvîler’le Gafirîler arasındaki şiddetli mücadelelerle İran Hükümdarı Nadir Şah’ın Hint seferi sırasında Maskat’ı ele geçirmesi Ya'rubîler’in son dönemlerine rastlar. Ya'rubîler’in ardından gelen Bû Saîd hanedanı döneminde Maskat güçlü devletlerin sahip çıkmak istedikleri bir yer oldu. Hanedanın kurucusu Ahmed bin Saîd Maskat’ı İranlılar’ın işgalinden kurtardı. Doğu Afrika limanlarından Zengibar ve Kilve ile yapılan ticaret Maskat üzerinden Hindistan’a bağlandı, bu durum şehrin gelişmesine yol açtı. Bu arada İngilizler’in siyasi ve ticari merkezlerini karşı İran kıyılarındaki Benderabbas' tan 1763 yılında buraya taşımalarıyla sonucu şehir bölgenin en önemli limanı oldu. 1784'te Umman’ın başşehrinin iç kesimlerdeki Rustak’tan Maskat’a taşınması önemini daha da arttırdı. 1798’de İngilizler burada daimi temsilcilik kurdular. Mısır’ı işgal eden Napolyon Bonapart’ın da 1803' te konsolosluk açmasıyla Maskat, Basra körfezi-Hindistan-Afrika ticaret ve siyasetinde çok hareketli bir merkez haline geldi. Seyyid Sultan’ın ölümü üzerine bir ara yönetimi ele geçiren yeğeni Bedir b. Seyf döneminde (1804-1806) Maskat çok zenginleşti. Bedir b. Seyf’i öldürerek tahta geçen Seyyid Sultan’ın oğlu Saîd b. Sultan yönetim merkezini Maskat’tan Zengibar’a taşıdı. Önceleri bu iki şehirde de ikamet eden Saîd b. Sultan daha sonra Zengibar’da oturmayı tercih etti. Öldüğünde oğlu Süveynî Maskat’ta, diğer oğlu Mâcid Zengibar’da kaldı. Bu yıllardan itibaren Maskat önemini yitirmeye başladı. 1899’da şehirde çıkan veba salgını halkın başka yerlere göç etmesine yol açtı. Ancak buharlı motorların icadından sonra Maskat’ın gemiler için kömür deposu haline gelmesi burayı yeniden hareketlendirdi. Sultan Kâbus' un 1970'te Umman İmamlığı ve Maskat Sultanlığını birleştirerek "Umman Sultanlığı" nı kurmasıyla şehir ekonomik ve altyapı yönüyle gelişmeye başladı. Maskat, Umman' ın kuzeydoğusunda yer almaktadır. Yengeç Dönencesi şehrin güneyinden geçmektedir. Kayalık El Hacer dağının batı bölümü Muskat' ın manzarasına hakimdir. Muskat; batıda El Batina Bölgesi, doğuda Eş Şarkiya Bölgesi, güneyde Ed Dahiliye Bölgesi ile sınırlanmaktadır. Şehir, kuzey ve kuzeybatıdan Umman Körfezi ile çevrelenmektedir. Şehrin Maskat ve Muttrah adında iki limanı bulunmaktadır. Muskat ekonomisinde; ticaret, petrol ve deniz taşımacılığı ön plandadır. 1998 yılında Maskat Menkul Kıymetler Borsası kurulmuştur. Maskat (Seeb) Uluslararası Havaalanı şehir merkezine 32 km uzaklıkta yer almaktadır. Maskat uzun ve çok sıcak yaz, ılık-sıcak kış özellikleri ile kurak iklim kuşağında yer almaktadır. Yıllık yağış 90–100 mm civarında olup, yağışlar çoğunlukla Aralık-Nisan ayları arasında görülmektedir. Ancak son yıllarda Umman Körfezi' nden genel tropikal kaynaklı ağır yağışlar meydana gelmektedir. İklim genellikle çok sıcak, yaz aylarında sıcaklık çoğu zaman 30-40 °C dir. Yaz aylarında nemlilik %40-60 arasındadır. Abu Dabi Abu Dabi (Arapça: Abu Dhabi, Farsça: Ebudebhi), Birleşik Arap Emirlikleri'nin başkentidir. Basra Körfezi kıyısında yer alan şehrin nüfusu 900.000 civarındadır. 1971 yılında başkent olan Abu Dabi petrol gelirleri sayesinde günümüzde modern bir şehir haline gelmiştir. Dünyadaki petrol rezervleri bakımından en şanslı şehirler arasındadır. Diğer 6 emirliğin ciddi miktarda petrol çıkaramamasına karşın petrol gelirleri eşit şekilde dağıtılır. Ancak diğer 6 emirlik petrol gelirlerini sadece metro, otoyol, park gibi yerleri finanse etmekte kullanabilir. Ayrıca Abu Dabi bir ada olmasına rağmen karaya 3 büyük köprüyle bağlanmıştır. Ve şu anda 4. ve 5. köprü yapım aşamasındadır. Diğer körfez ülkelerinde olduğu gibi çöl iklimi hakimdir. Çad Gölü Çad Gölü, Orta Afrika'da Nijerya, Kamerun, Nijer ve Çad sınırında yer alan bir göl. Sularını çevresindeki nehirlerden alan Çad Gölü'nün dışarıya akıntısı yoktur. Mevsimlere göre değişen gölün yüzölçümü, yağmur mevsiminde 20.000 km²'yi aşar, sıcak aylarda ise 10.000 km²'nin altına düşer. Çad Gölü'nün kapladığı alan eskiye oranla günümüzde önemli ölçüde daralmıştır. Çok sayıda küçük adanın yer aldığı gölde timsah, suaygırı ve oldukça bol balık bulunur. Gölün su bitkileriyle kaplı kıyılarında çok sayıda su kuşu yaşar. Göl kıyısında yaşayan kabileler, balıkçılık ve avcılıkla geçinir. Mortal Kombat (1992 video oyunu) Mortal Kombat (MK), Midway Games yapımı dövüş oyunu. Dijitize edilmiş grafiklerden oluşan karakterleri ve şiddet içeren yapısı ile bilinmektedir. İlk olarak atari konsollarında çıkmış ve elde ettiği hayran kitlesine karşılık serinin diğer oyunları bilgisayarlara da uyarlanmıştır. Çıkışında yarattığı farklılık, zamanının oyunlarında, grafikler hep çizim iken ilk defa bir dövüş oyununda birebir gerçek resimlerden oluşan hareketli animasyonlar ile yaratılmış karakterler barındırmasıydı. Shao Kahn'ın Edenia'yı başarısız ele geçirme planlarından sonra gözünü Earthrealm'a çevirir. Shao Kahn, Mortal Kombat Turnuvalarını düzenlemesi için Shang Tsung'u gönderir. Bunu fark eden Raiden Earthrealm'ı korumak ve Shao Kahn'ın planlarını engellemek için en iyi savaşçıları organize eder. Sonunda Liu Kang Shang Tsung'u turnuvada yener. Ve uzun süreler boyunca Mortal Kombat'ın gerçek şampiyonu olur. Fakat Shang Tsung'un yeni gizli silahı olan, bir Shokan Prensi olan Goro , devam eden 9 Turnuvayı kazanır. Bütün bu zaferlerden sonra Quan Chi , Sub-Zero'yu Antik Amulet'i alması için görevlendirir. Fakat Amulet , sanılanın aksine çok özel güçlere sahiptir. Bunu bilmeyen Sub-Zero Amulet'i Rüzgâr,Toprak,Ateş ve Su Tanrılarını büyük bir yetenekle yenerek Amulet'e kavuşur. Sub Zero Quan Chi'ye , Quan Chi de Shinnok'a Amuleti teslim eder. Her şeyi öğrenen Raiden Amulet'in gizli gücünü bilmektedir ve Sub-Zero yu yaptığı hata karşısında uyarır. Sub-Zero hem Quan-Chi'yi , hem de Shinnok'u yenerek Amulet i geri alır.Böylece barış tekrar Sub-Zero sayesinde gelmiş olur. 2 yıl aradan geçtikten sonra Earthrealm'ı korumak ve 10. Turnuvaya katılmak isteyen yeni savaşçılar çıkar. Liu Kang, Sonya Blade ve Johnny Cage, turnuvaya katılırlar. Kano, turnuvaya Sonya Blade'yi elde etmek için katılmıştır. Ek olarak ailesi ve klanı katledilen Scorpion ile, Amulet'i tekrar emin ellere teslim eden Sub-Zero da katılmıştır. Raiden'in yardımları ile Liu Kang, Shang Tsung'u turnuvada yener. Böylece Earthrealm özgürlüğüne kavuşmuş olur, kısa bir süreliğine... LP: AlÃ§ak yumruk HP: YÃ¼ksek yumruk BL: Defans LK: Alçak tekme HK: YÃ¼ksek tekme Bıçak atma: BL basılı tutarak geri ve ileri Yuvarlanma: İleri, aşağı, geri ve yukari, ileri... (saat yönünde) Ölümcül hareket: Geri, aşağı, ileri ve LP (rakibin bitişiğinde) Yeşil Top: Geri, ileri ve LP GÃ¶lge Tekmesi: Geri, ileri ve LK Testise vurma: BL, LP (ayni anda) Ölümcül hareket: İleri, ileri, ileri ve HP (rakibin bitişiğinde) Elektrik şoku: Aşağı, ileri ve LP Havada uÃ§ma: Geri, geri ve ileri Teleport: Aşağı ve yukarı Ölümcül hareket: Ileri, geri, geri, geri ve HP (rakibin bitişiğinde) Turuncu top: Ileri, ileri ve HP Ucan tekme: Ileri, ileri ve HK Ölümcül hareket: Ileri, aşağı, geri, yukarı, ileri... (Saat yönünde) Zincir atma: Geri, geri ve LP Teleport: Aşağı, geri ve HP Ölümcül hareket: BL basılı tutarak yukarı, yukarı (rakipten yarim ekran mesafede) Buz topu: Aşağı, ileri ve LP Kayan tekme: Geri, LP, LK, BL (ayni anda) Ölümcül hareket: Ileri, aşağı ileri ve HP (rakibin bitişiğinde) Yayli bomba: Geri, geri ve LP Ucan yumruk: Ileri, geri ve HP Bacak arasi: LP, LK, BL (ayni anda) Ölümcül hareket: Ileri, ileri, geri, geri ve BL İznik Gölü İznik Gölü. Marmara Bölgesinin en büyük, Türkiye'nin ise beşinci büyük doğal gölü olan İznik Gölü, tektonik bir tatlı su gölüdür. En büyükleri kuzeydoğudaki Karasu ve güneybatıdaki Sölöz olmak üzere, derelerin göle girdiği noktalarda küçük deltalar ve geniş sazlıklar oluşmuştur. Gölü besleyen derelerin gölle buluştuğu noktalarda küçük sazlıklar ve deltalar var. Gölün çevresi piknik sahaları, turistik tesisler, gezi alanları ve florası çok zengin bitki örtüsüyle kaplıdır. Garsak Deresi gölün fazla sularını 15 km uzaklıktaki Marmara Denizi'nde Gemlik körfezine ulaştırır. Bir tektonik çukur içinde oluşan İznik Gölünün yüz ölçümü 310 km², doğu-batı doğrultusunda uzanan bu elips şeklindeki gölün uzunluğu 33 km, genişliği 12 km, çevresi 95 km'dir. Göl seviyesi kış ve ilkbahar aylarında (şubat-nisan arası) yükselmekte, yaza doğru alçalarak en düşük seviyesini sonbaharda (eylül) bulmaktadır. Yüksek-alçak seviyeler arasındaki fark ortalama 50–60 cm'yi (bazen 100 cm) bulur. Gölün yüzey suları Nisanda 11,5, Kasımda 12, Ağustosta 24,5 °C olarak ölçülmüş, yaz aylarında en hızlı sıcaklık değişmesi 10–20 m arasında tespit edilmiş, 45 m derinlikte 8-8,5 °C kaydedilmiştir. Gölün güney kesiminde, doğu-batı doğrultusunda uzanan derin bir oluk bulunmaktadır. 13 km uzunluktaki oluğun en derin yeri, 65 m ile aynı zamanda İznik Gölü'nün de en derin yeridir. Ortalama derinliği 30 m olan gölün kıyılarından uzaklaştıkça derinlik hızla artmaktadır. Yağışlı dönemlerde iyi beslenen gölün yağış alanı 1.246 m²'dir. Gölün su düzeyi mevsimlere göre değişmekte, aralık ayında alçalma, mayıs ayında yükselme görülmektedir. Su, en düşük ortalama düzeyini aralık ayında almakta, mayıs ayında ise en yüksek düzeye ulaşmaktadır. Göl suyunun sıcaklığı olağan olarak derine indikçe azalmakta, soğuk kar sularının göle döküldüğü ilkbahar döneminde dip sularının sıcaklığı 5 °C'ye kadar düşmektedir. Bu dönemde, gölün yüzey suları da soğuk olduğundan yüzeyle dip arasındaki sıcaklık farkı oldukça azalır. Buna karşılık yaz döneminde, yüzey suları ile derin sular arasındaki sıcaklık farkı fazladır. Örneğin, ağustos ayında yüzeydeki sıcaklık 25 °C iken, 30 m derinlikte bu değer 9 °C dolayındadır. İznik Gölü 1990 yılında Sit Alanı ilan edilmiştir . Gölün toplam toprak potansiyeli 6674 ha olup topraklarının pH'ı 7,8 - 8,5 arasındadır. Karasu Deresi göle dökülen en önemli akarsudur. 273 km²'lik alanın sularını toplayan dere 2,4 m³/sn akışla göle dökülür. 92 km²'lik havzaya sahip Sölöz Deresi 1,06 m³/sn akışa sahiptir. Göle su taşıyan diğer dereler şunlardır: Derbent Deresi, Nadir Suyu, Ana Dere, Küçükköy Deresi, Çınarlık deresi ve Kıran deresi. Alan sık sazlıkların arasında karışık koloniler kuran küçük karabatak ve gece balıkçılığı ile önem kazanmıştır. Nedeni tam bilinmemekle birlikte, İznik Gölü kış aylarında önemli sayıda su kuşu barındırmamaktadır. Yine de, İç Anadolu gölleri donduğunda kuşlar için önemli bir sığınak oluşturduğu söylenebilir. İznik'te balıkçı kooperatifleri bulunur. Tutulan su ürünlerinin başında kerevit gelir. Gölün su ürünleri arasında, yayın, sazan, alabalık ve ıstakoz da bulunuyor. Gölde yosun ve bitki türleri de zengindir. Dipte pamuk veya üstüpü şeklinde açık yeşil renk bir yosun türü yaygındır. Bu yosun suyun çalkalanmasını ve göl suyunun oksijeninin azalmasını önler. Balıkların beslenmesini sağlar. Gölde mart, nisan ve mayıs aylarında sportif amaçlı avlama dışında üç ay av yasağı vardır. Kerevit yasağı ise aralık ayında başlamaktadır. Aslında bir deniz balığı türü olan gümüş balığı da gölde yaşar. Tatlı sulara uyum sağlamış türü olan Küçük gümüş balığı (Atherina boyeri Risso, 1810) gölde bol miktarda avlanmaktadır. Göl bütünüyle tarım alanları ve zeytinliklerle çevrilidir. Tarım alanları için gölden su alınmaktadır. Çevresindeki zeytin ormanlarının altın sarısı müşküle üzüm bağları ve her mevsim bin bir çeşit sebze ve meyvenin yetiştiği bitek topraklarının yaşam kaynağıdır. Gölün batısında, Türkiye'nin en geniş ve en güzel piknik alanları bulunmaktadır. Bir tarafı çamlık diğer yanı tertemiz gölü, Türkiye'nin her yerinden binlerce insanı kendisine çeker. Günü birlik dinlenme alanları dışında çadır turizmine de açıktır. Burada her tür sosyal tesisler bulunur. Gölün bu bölgesi, 1950'li yıllara kadar bataklık idi. Yapılan çalışmalar ile suyun taşması engellenmiş ve bataklık kurutulmuştur. Gölün su düzeyi, yıllara göre büyük farklılıklar göstermektedir. Özellikle birkaç yüzyılda bir, suyun alçalıp yükselmesi sunucu, gölün özellikle batı bölümü, 2 km kadar daha genişlemektedir. 2014 yılında Bursa Büyükşehir Belediyesi'nin gölü havadan fotoğraflamıştır. Fotoğraflarda İznik sahillerinde su altında tarihi kalıntılar dikkat çekmiştir. Suları çekilmesi, soğuk havada plankton azlığı bazilikanın fark edilmesinde önemli rol oynamıştır. Su yüzeyinin 1,5–2 m kadar altında 600 m alana sahip anıtsal yapı doğu-batı uzanımlı ve 30x19 m boyutlarındadır. Kalıntılar İznik Ayasofya Camii benzeri yapıda 1600 yıllık erken dönem 4.-5. yüzyıl Hristiyanlık eseridir. Hristiyanlığın yasak olduğu zamanlarda Romalı askerlerce öldürülen 16 yaşındaki "Aziz Neophytos" adına yapılan bazilikadır. Binanın 740 yılında depremden yıkıldığı tahmin edilmektedir. Göl tabanındaki bazilika gelecek yıllarda su altı arkeoloji müzesine dönüştürülmesi planlanmaktadır. Gümüş balığı aşırı üreyerek göl ekosistemini bozmuştur. Diğer balıkların yumurta ve yavrularını yedikleri için gölde balık tür ve miktarı azalmıştır. Gölde akbalık, sazan, yayın, ördek balığı, kaya balığı ve ıstakoz azalan canlı türleridir. Cips yapılan Gümüş balıkları ihraç edilmektedir. Tarımsal faaliyetler sonucu gübre ve ilaç kalıntıları yüzeysel akışla göle ulaşmaktadır. Göl havzasında bulunan sanayi tesislerinden göle kirli su deşarj edilmektedir. Kirlilik balık tür ve popülasyonu azalmıştır. Azak Denizi Azak Denizi (Adıgece:Khı Mıvt'e/Хы Мыут1э;Meot Denizi), Karadeniz'in kuzeydoğusunda yer alan ve Kerç Boğazı ile Karadeniz’e bağlanan bir Rusya ve Ukrayna arasındaki iç denizdir. Yüzölçümü 37.700 km² olan Azak Denizinin uzunluğu 240 km genişliği ise 135 km'dir. Azak Denizinin kıyıları alçaktır. Don ve Kuban nehirleri bu denize dökülür. Bu büyük nehirlerin ilave etkisiyle tuzluluk derecesi düşük olan Azak Denizi, aralık ayından mart ayına kadar donar. Azak denizinde bol balık vardır. Kışın buzlar delinerek balık avlanır. Antik adı Maeotis olan denizin şimdiki adı Türk soylu kavimlerden gelir. Yükseltinin az olduğu düz ve alçak kıyılara sahip Kıpçak dilinde "alçak topraklar" anlamındadır. Rus halk söylencelerine göre ise Azak ismi "Asuf/Azum" isimli bir Kuman prensinden gelir. Osmanlı denize, balık bolluğundan dolayı "Balük Denis" (Balık Denizi) ismini vermiştir. Doğuda; Kuzey, Güney ve Batıda; Okyanus sistemlerine uzak oluşu nedeniyle gelgit etkisinin çok az hissedildiği ve Don Nehri gibi büyük ırmakların alüvyon taşıdığı Azak Denizinde, çok sayıda kıyı dili oluşumu vardır. Bunun yanında bazı nehirlerin ağızlarında haliçler vardır. Yerel dillerde bu haliçler liman ismiyle anılır. Osmanlı döneminde yapılması planlanan ama yapımı 2.Dünya Savaşı sonrası Rusya tarafından gerçekleştirilen Volga-Don Kanalı ile Azak Denizi, Hazar Denizi ile yapay olarak bağlanmıştır. Azak Denizi'nin başlıca kısımları Yusuf AtÄ±lgan Yusuf Atılgan (27 Haziran 1921, Manisa - 9 Ekim 1989, İstanbul), Türk yazar ve öğretmen. Türk edebiyatının ve Türk romanının modernist bir düzleme geçtiği 1950-1980 yılları arasında yazdı. Bu aralığın ilk modernist Türk yazarlardan biriydi. Atılgan'ın 1921'de Manisa'da doğdu. Yunanların Manisa’yı işgaliyle (Eylül 1922) ailesi oturdukları dağlık bölgeden Hacırahmanlı’ya göç etti. Atılgan bu şehirde Necâti Bey İlköğretim Okulu ve Balıkesir Lisesi’nden mezun olduktan sonra İstanbul’a geçerek İstanbul Üniversitesi Edebiyat Fakültesi Türk Dili ve Edebiyatı Bölümü’ne kaydoldu. Burada Ahmet Hamdi Tanpınar, Reşid Rahmeti Arat, Ali Nihat Tarlan, Ragıp Hulusi Özdem ve Halide Edib Adıvar gibi isimlerin öğrencisiydi. Atılgan üniversite yıllarında sol öğrenci hareketlerine katılmaktan dolayı bir süre tutuklu kaldı. Daha sonra bitirme tezini tamamlayarak mezun oldu. Bir yıl Akşehir’de bulunan Maltepe Askeri Lisesi’nde edebiyat öğretmenliği yaptı. Sonrasında Hacırahmanlı köyüne geri döndü (1946). Babasının ölümü, çiftlik işlerinin kendisine kalması ve 1949 yılındaki evliliği sonraki süreçte peşi sıra geldi. 1952’de köydeki işlerinden feragat ederek edebiyata geri döndü. 1954’te "Tercüman"'ın başlattığı hikâye yarışmasına "Ziya Atılgan" ve "Nevzat Çorum" imzalarıyla gönderdiği iki hikâyesiyle katılarak ilk edebi ürünleri verdi ve bu yarışmada "Evdeki" adlı hikâyesiyle birinci, "Kümesin Ötesi" ile de yedinci oldu. Kendisiyle özdeşleşen "Aylak Adam"la da (1958) Yunus Nadi Roman Ödülü’nde ikinci oldu ve geniş kitlelerce tanınmaya başladı. Sonraları hikâye alanındaki yetkinliğini "Varlık" ve a Dergisi’nde gösterdi. 1973 yılına gelindiğinde ikinci romanı olan "Anayurt Oteli"’ni yazdı. Geçim sıkıntısı yaşadığı dönemlerde tiyatro oyuncusu Serpil Gence ile ikinci evliliğini yaptı (1974). Çeşitli yayınevlerinde redaktörlük yaptığı dönemlerde birtakım çeviriler de yapıyordu. 1987 yılı onun tanınırlığında önemli bir yıl oldu. Çünkü "Anayurt Oteli" Ömer Kavur tarafından aynı adla sinemaya aktarılmıştı. Atılgan’ın ölümü peşi sıra gelen hastalıklar sonrasında, "Canistan"a çalıştığı dönemde 9 Ekim 1989’da kalp krizi neticesinde oldu. Moda Camii’nde kılınan cenaze namazı sonrasında Bülbüldere Mezarlığı’na defnedildi. Atılgan arkasında genel olarak az bir külliyat bırakmasına rağmen Türk edebiyatında sonraki kuşakları etkilemeyi başardı. Reşat Nuri Güntekin’in “miskini” (bkz. Miskinler Tekkesi) onun ilk romanında C. karakteri ile "Aylak Adam"a döner. Bu romanında insan ve şehir yaşamı psikolojik bir yaklaşımla verilir ve yabancılaşma, yalnızlık ve aile kavramı irdelenir. Bunu bir başkaldırı olarak görenler vardır ve başka bir kült roman olan "Tutunamayanlar" ile aynı düzleme oturtmak mümkündür. "Anayurt Oteli"ndeki Zebercet karakteri ise yaşadığı anı anlamlandırmaya çalışan insan tipolojisinin bir ürünüdür. Bu anlamlandırma “neden ve niçin yaşıyorum sorusu” ile, yalnızlık, aşk ve cinsellik ekseninde gerçekleşir. "Canistan"da ise olaylar ve mekânlar tamamen farklıdır. Yazar bu sefer doğduğu döneme ve coğrafyaya geri döner. Bu romanında kendi hayatından izler olduğu gibi dönemini de olaylar, mekânlar ve yerel ağızlar ile yansıtmaya çalışır. Yazarın eserlerinin telif hakları YKY'den Can Yayınları'na geçmesi sonrasında, Can Yayınları Atılgan'ın el yazısı notları, şiirleri, çevirileri ve dergilerde kalmış kısa öykülerinden örnekleri içeren ‘Siz Rahat Yaşayasınız Diye’ adlı eseri çıkardı. Eserde yazarın yok ettiği ‘Eşek Sırtındaki Saksağan’ adlı roman denemesinin giriş kısmı da yer aldı. Mescit Mescit (Ar. ), cuma namazı kılınmayan küçük cami veya namaz kılma yeridir. Mescit kelimesi Arapçada secde edilen yer anlamına gelir. Mescitlerde minber yoktur, bazıları umuma açık olmayan yerlerde, mesela bir iş yerinin içinde bulunur, bu sebeplerden dolayı buralarda hutbe okunmaz, cuma namazı kılınmaz. Mescitler, namaz kılmak için kullanılan küçük mekânlardır. Cami ve mescit ayrımı sadece Türkiye'de vardır. Diğer İslâm ülkelerinde mescit kelimesi Türkiye'deki cami kelimesinin karşılığı olarak kullanılır. Arapçanın dışındaki dillere cami kelimesi, mescit kelimesinin değişik dillerdeki okunuş şekli olarak girmiştir. Anadolu Türk Mimarisi’nde, Selçuklu devrinde yapımına başlanılan tek kubbeli mescitler, daha sonra Beylikler ve Osmanlı dönemlerinde de yaygın bir şekilde devam ettirilmiştir. Namazgâh (ibadet yeri) Namazgâh, açık havada namaz kılmak için düzenlenmiş ibadet mekanı. İslamiyetin ilk dönemlerinde cuma ve bayram namazlarının topluca kılınabilmesi için oluşturulan açık alanlara musalla denirdi. Osmanlılar zamanında yakınında cami veya mescid bulunmayan şehir dışındaki alanlarda, namaz kılmak için oluşturulan mekânlara namazgâh denildi. Namazgahlar normal zeminden biraz yüksekte, birkaç basamakla çıkılan düz bir set biçiminde inşa edilir. Namazgâhta kıbleyi gösteren büyük bir taş bulunur. Bu taşın üstünde genellikle namazgâhı yaptıran kişinin ismi ve ayetler yazılır. Bazı namazgâhlarda minber de bulunmaktadır. Mihraplı-minberli namazgâhlar, genellikle şehir surlarının veya yerleşim alanlarının dışına inşa edilirdi. Bunlar bayram, cuma ve teravih namazlarının kılınabileceği ordugâh tipinde büyük ölçekli namazgâhlardır. Bu tip namazgâhlar, sadece namaz kılmak için değil, aynı zamanda halkın bir araya gelmesiyle çeşitli etkinliklerin yapıldığı bir nevi konferans alanı vazifesi de görüyordu. 17. yüzyılda yapılan İstanbul Okmeydanı Namazgâhı ve İstanbul Rumelihisarı Toplarönü Namazgâhı bunlara örnek gösterilebilir. Vakıflar Genel Müdürlüğü, Hayrat-ı Şerif uzmanları bir zamanlar İstanbul’da 153 adet namazgâhı tespit ettiklerini bildiriyor. Bunlar içerisinde en görkemlisi Kadırga semtinde bulunan Esma Sultan Çeşmeli Meydan Namazgâhıdır. “İstanbul’un 100 Namazgâhı” isimli bir kitap 2011 yılında İBB Kültür A.Ş. tarafından yayımlanmıştır. Namazgâhların önemli örneklerinden biri de Bursanın Yıldırım ilçesindeki Namazgah semtindedir ve biraz bozunmaya uğramış olsa da günümüze kadar gelmeyi başarmıştır. Ömer Fahreddin Türkkan Ömer Fahreddin Türkkan (1868, Rusçuk - 22 Kasım 1948, Eskişehir yakınları), Türk asker ve diplomat. Özellikle I. Dünya Savaşı sırasında çıkan Şerif Hüseyin İsyanı'nda zor şartlar altında Medine'de yönettiği iki yıl yedi ay süren Medine Müdafaası ile tanınmaktadır. "Medîne Müdâfii", "Türk Kaplanı", "Çöl Kaplanı", "Medine Kahramanı" lakaplarıyla anılır. Rusçuk'ta doğdu, 93 Harbi'nden sonra ailesiyle birlikte İstanbul'a yerleşti. Mekteb-i Harbiye'yi birincilikle bitirdi. Erkân-ı Harbiye Mektebi'ni bitirdikten sonra 1891 yılında Kurmay Yüzbaşı rütbesiyle göreve başladı. Balkan Savaşı'nda Çatalca Savunması’nda ve Edirne'nin geri alınışı'nda görev aldı. 1900'de Ferik Ahmet Paşa'nın kızı Ayşe Sıdıka Hanımefendi (1884-1959) ile evlendi. Çocukları: I. Dünya Savaşı başladığında 4. Ordu'ya bağlı 12. Kolordu komutanı olarak Musul'da bulunuyordu. 1915 yılında 4. Ordu komutan vekilliğine getirildi. Bu bölgede iken hem tehcire tabî tutulan Ermenileri yerleştirmesiyle ilgilendi, hem de Urfa, Zeytun, Musadağı ve Haçin'deki Ermeni isyanlarını bastırdı. 1916 yılında 4. Ordu komutanı Cemal Paşa tarafından Medine'deki Hicaz Kuvve-i Seferiyesi komutanlığına atandı. İngilizlerin desteğinde isyana girişen Şerif Hüseyin ordusuna karşı kısıtlı imkânlara rağmen yaptığı Medine Müdafaası büyük takdir topladı. Medine Kuşatması'ndan sonra savaş esiri olarak önce 27 Ocak 1919 tarihinde Mısır'a daha sonra da 5 Ağustos 1919 tarihinde Malta'ya sürgün edildi. Sürgün sırasında savaş suçlularını yargılamak üzere İtilaf Devletleri tarafından İstanbul'da kurulan "Kürt Nemrut Mustafa Paşa Divân-ı Harbî" adı verilen mahkemece ölüme mahkûm edildi. Ancak Ankara Hükümeti'nin gayretleriyle 8 Nisan 1921 tarihinde Malta'dan kurtulduktan sonra Eylül 1921 tarihinde Türk Kurtuluş Savaşı'na katılmak üzere Ankara'ya geldi. Başkomutan Müşir Gazi Mustafa Kemal Paşa tarafından Güney Cephesi'nde Fransız Ordusu'na karşı savaşan Türk kuvvetlerini birleştirmekle görevlendirildi. Fransızlarla Ankara Antlaşması'nın imzalanmasıyla güneyde savaş sona erince 9 Kasım 1921 tarihinde TBMM tarafından Kabil Büyükelçiliği'ne atandı. Türk-Afgan dostluğunun gelişmesinde önemli rol oynadı. 1936 yılında Ferik (orgeneral) rütbesi ile ordudan emekli oldu. 22 Kasım 1948 tarihinde bir tren yolculuğu sırasında Eskişehir yakınlarında kalp krizi geçirerek vefat etti. Vasiyeti üzerine Aşiyan Mezarlığına defnedildi. BayraklÄ± Camii, Belgrad Bayraklı Camii (Sırpça: Бајракли џамија / Bajrakli džamija), Osmanlı devrinde bugün Sırbistan'ın başkenti olan Belgrad'da inşa edilen cami. Cami 1575 yılı civarında yapılmıştır. Bayraklı Camiinin kim tarafından ve hangi tarihte inşa edildiği tam olarak bilinmemektedir. Bu konuda araştırmacıların çeşitli görüşleri bulunmaktadır. Kare planlı olarak inşa edilen cami 10,2 m.'lik bir kubbe ile örtülüdür. Caminin kesme taştan inşa edilen sade bir minaresi vardır. Belgrad'ın Pasarofça Antlaşması ile Avusturya'ya bırakılmasından sonra Bayraklı Camii 22 yıl kilise olarak kullanıldı. Belgrad'ın Osmanlılar tarafından geri alınmasından sonra tamir edilerek yeniden ibadete açılan cami, daha sonraki Osmanlı-Avusturya savaşlarında da büyük zarar gördü. 1867'de Belgrad'ın Osmanlıların elinden çıkmasından sonra Sırp Hükûmeti tarafından resmi olarak Müslüman cemaate tahsis edilen cami 1893-94 tarihinde II. Abdülhamit tarafından tamir ettirildi. Osmanlılar zamanında 250 kadar caminin bulunduğu Belgrad'da ibadete açık tek cami olarak kalan Bayraklı Camii, Kosova'da meydana gelen olaylardan sonra 18 Mart 2004'te yakıldı. Fakat daha sonra yeniden tamir edildi. Kocatepe Camii Kocatepe Camii, Ankara'nın Kocatepe semtinde 1967'de inşaatına başlanan ve Türkiye Diyanet Vakfı tarafından 1987'de inşaatı tamamlanan cami. Kocatepe Camii için açılan yarışmayı Mimar Vedat Dalokay'ın hazırladığı proje kazanmış ve bu projeye göre caminin temeli atılmış fakat "fazla modern" bulunduğu için bu projeden vazgeçilmiştir. Bunun yerine 1967 yılında Hüsrev Tayla ve Fatin Uluengin'in çizdiği projeye göre caminin temeli yeniden atıldı. Bu proje, Mimar Sinan tarzını taklit etmesi nedeniyle eleştirildi. Dalokay'ın projesi bazı değişikliklerle Pakistan'daki Faysal Camii'nde uygulandı. Kocatepe Camiinin inşaatı çok uzun sürdü. 1981'de caminin inşaatını ve mal varlığını Türkiye Diyanet Vakfı devraldı. Bu tarihten sonra inşaat çalışmaları hızlanan Kocatepe Camii 1987'de dönemin Başbakanı Turgut Özal tarafından ibadete açıldı. 4500 m² 'lik bir alan üzerinde inşa edilen caminin alt kısmında konferans salonu, kütüphane, otopark, ticarethane ve idari birimler bulunmakta, Mimar Sinan'ın geliştirdiği mimari üsluba bağlı kalınarak inşa edilen Kocatepe Camii'nin ana mekânı 4 fil ayağı üzerine oturan bir merkezi kubbe ile dört yarım kubbeden oluşur. Caminin 88 m uzunluğunda 4 minaresi vardır. Minarelerin şerefelerine hem asansörle hem de merdivenle çıkılır. Camideki yazılar Hamit Aytaç ve Mahmut Öncü tarafından, konferans salonundaki yazılar ise Emin Barın tarafından yazılmıştır. Caminin halı desenleri Afyon Ulucamii'ndeki halı desenleri göz önüne alınarak hazırlanmıştır. Caminin avizeleri, mihrabı, minberi, kapıları, çinileri ve mermerleri özel olarak tasarlanmış ve ince bir işçilikle yapılmıştır. İç tezyinatta Klasik Osmanlı Mimarisi örnek alınmış, malzeme olarak çini, mermer, sarı maden, altın varak ve özel boyalar kullanılmıştır. Ünlü mimar Vedat Dalokay tarafından yapılan, son derece modern ve yenilikçi bir yapı olan ilk cami tasarımı geleneksel çevrelerce çok tepki toplayınca, daha geleneksel stilde olan ve büyük ölçüde İstanbul'daki Sultanahmet Camii'ni örnek alan bugünkü yapı Hüsrev Tayla ve M. Fatin Uluengin tarafından tasarlandı. Vedat Dalokay'ın tasarımı tamamlanabilmiş olsaydı, bugün Kocatepe'ye dünyanın en ünlü camilerinden biri olan ve yine Vedat Dalokay tarafından tasarlanan Pakistan'daki Şah Faysal Camii'ne benzer bir yapı inşa edilmiş olacaktı. Zira, söz konusu yapı Dalokay'ın Kocatepe Camii tasarımının değiştirilmiş bir örneğidir ve bugün modern İslam mimarisinin en önemli eserlerinden biri olarak kabul edilmektedir. Babaeski Köprüsü Babaeski Köprüsü, Kırklareli ilinin Babaeski ilçesinde IV. Murat devrinde inşa edilen köprü. Ergene Nehri'nin kollarından birinin üstünde inşa edilen köprünün uzunluğu 72 m genişliği ise 5,85 m dir. Köprünün ortasında bulunan 5 beyitlik bir kitabe bulunmaktadır. Bu kitabeden öğrenildiğine göre köprü 1633-34 tarihinde inşa edilmiştir. İstanbul'dan Rumeliye giden kervanların yolu üzerinde bulunan köprü kesme taştan 7 gözlü olarak inşa edilmiştir. Bu gözlerden biri geçen zaman içinde toprak altında kalmıştır. Osmanlı ordularının İstanbul’dan Rumeli’ye doğru uzanan sefer yolunun işaretlerinden biri olması bakımından da Babaeski Köprüsü, ayrıca büyük bir öneme sahiptir. Mortal Kombat II Mortal Kombat II, Midway tarafından geliştirilen ve 1993 yılında piyasaya sürülen karşılıklı dövüş oyunu Mortal Kombat'ın ikinci sürümüdür. Oyun bir veya 2 kişi ile oynanır. SNES, Game Boy, Sega Saturn, Sega 32X, Mega Drive/Genesis, Sega Game Gear, Sega Master System, PlayStation, PC, Amiga gibi platformlarda oynanabilir. Ayrıca PS2'de oynanabilir versiyonu "Midway Arcade Treasures 2" serisinde yer aldı. Shang Tsung'un yenilgisi ardından, yenilgiyi hazmedemeyen Shang Tsung, Baraka'yı Wu Shi Academy'i Tarkatan ordusu ile kuşatması için görevlendirir. Wu Shi Academy'de Earthrealm'ı kurtarmış Johnny Cage, Lui Kang, Kung Lao ve Sonya Blade'in ödül törenleri sırasında Kuşatma başlar. Dörtlü grup akademiyi korurken Sonya Blade kaçırılır ve birçok Shaolin Öğrencisi de kuşatma esnasında öldürülür. Kuşatmadan sağ çıkan Lui Kang ve Kung Lao, Raiden'in yardımları sayesinde Shao Kahn ve Shang Tsung'un hizmetkarları Reptile, Baraka, Goro gibi dövüşçüleri zorlu bir mücadele sonunda yenerler. Sonunda Kitana ve Raiden sayesinde Shang Tsung Foundry'de bulunur. Lui Kang ve Kung Lao Shao Kahn'ı engellemek için hem Shang Tsung'u hem Kintaro'yu hem de Shao Kahn'ı yener ve en sonunda Earthrealm kurtulur. Bu aynı zamanda Mortal Kombat Shaolin Monks un hikâyesidir . Liu kang. quan chi. kung lao . reptile.johnny cage.scorpion İskandinav Yarımadası İskandinav Yarımadası, Avrupa'nın kuzeyinde yer alan yarımada. İskandinav Yarımadasının batı kesiminde Norveç doğu kesiminde ise İsveç yer alır. 1850 km uzunluğundaki yarımadanın yüzölçümü 777.000 km²'dir. Nüfusun büyük bir kısmı yarımadanın güneyinde yaşamaktadır. Yarımadadaki üç büyük şehirden Stokholm ve Göteborg isveç'te, Oslo ise Norveç'tedir. Yarımadanın batı kıyıları çok girintili çıkıntılıdır. Fiziksel coğrafya tanımının yanı sıra, politik açıdan irdelendiğinde, günümüzde İsveç, Norveç, Finlandiya ve Danimarka ana karalarıyla bu ülkelere bağlı çok sayıda ada ve bunların kapladığı alan İskandinav ülkeleri olarak anılır. Hanoi Hanoi, Vietnam Sosyalist Cumhuriyeti'nin başkenti. Hanoi'nin nüfusu yaklaşık 8,054 milyondur (2019). Ho Şi Minh kentinden sonra ülkenin ikinci büyük kentidir. Uzun yıllar Fransız sömürge yönetiminin merkezi olan Hanoi, II. Dünya Savaşı'nda Japonya tarafından işgal edildi. Şehir 2 Temmuz 1976'da Vietnam Sosyalist Cumhuriyeti'nin başkenti oldu. Song-Koi Irmağının kıyısında, Güney Çin Denizi'nden yaklaşık 120 kilometre uzaklıktadır. Hanoi'nin geniş, ağaçlı cadde ve alanları Fransız sömürgeciliği döneminden kalmadır. Gün boyunca caddeler başlıca ulaşım aracı olan bisikletler ile doludur. Önemli bir ulaşım merkezi olan Hanoi'yi büyük Haiphong limanıyla birleştiren bir demiryolu vardır. Bir Fransız sömürgesinin başkenti olduğu yıllarda Hanoi'de daha çok ticaret ve zanaat ile uğraşılırdı. 1950'lerden sonra kent sanayi merkezine dönüştü. Üretilen malların başında makineler, elektrik motor ve jeneratörleri, kontrplak, dokuma, kimyasal maddeler ve kibrit gelir. Vietnam'ın tarihi boyunca Hanoi önemli bir kent oldu. 1. yüzyıldan 10. yüzyıla kadar bölgeyi ele geçiren Çinliler, bugünkü Hanoi'ye yakın bir yerde başkentlerini kurdular. 17. yüzyıla kadar Vietnam hükümetlerinin başkenti, 1897'de Fransız Çinhindi sömürgesinin yönetim merkezi oldu. 1940'tan 1945'e kadar kent Japon işgali altındaydı. Kuzey Vietnam 1954'te bağımsızlığını ilan etti ve Hanoi, Vietnam Demokratik Cumhuriyeti'nin başkenti oldu. Vietnam Savaşı sırasında sık sık ABD uçaklarınca bombalandı; eski anıt ve saraylarla birlikte pek çok yapı yıkıldı. Hanoi'de yabancı işgal ve iç savaşlar sırasında yıkılmayan tarihsel yapılar arasında MÖ 3. yüzyıldan kalma Co Loa Kalesi ile Konfüçyüs'e adanmış Edebiyat Tapınağı sayılabilir. Dili Dili, Doğu Timor Demokratik Cumhuriyeti'nin başkenti ve en büyük şehri. Şehrin nüfusu 193.563'tür ve ülkenin kent denilebilecek tek şehridir. Dili, uzun yıllar Portekiz idaresinde kaldıktan sonra 1975 yılında Endonezya topraklarına katıldı. Şehir 1999 yılında yapılan referandumun ardından 2002'de bağımsızlığını kazanan Doğu Timor'un başkenti oldu. 1999 referendum sonrası ve 2006 yılında rakip siyasi partiler, çeteler ve kabileler arasındaki çatışmalar ve ayaklanmalar sırasında başkent Dili ve diğer Doğu Timor kasabaları yakılarak ağır hasar görmüştür. Nüfusun çoğu mülteci kamplarına kaçmıştır ve şehir ıssızlaşmıştır. Malé Malé (Dhivehi: މާލެ, Hintçe: Malle), Maldivler Cumhuriyetinin başkenti. Ülke ticaretinin de merkezi olan şehrin 2004'teki nüfusu 81.647'dir. Male 26 Aralık 2004'te Hint Okyanusu'nda meydana gelen depremden sonra oluşan tsunamide büyük zarar görmüş ve şehrin üçte ikisi sular altında kalmıştır. İznik İmparatorluğu İznik İmparatorluğu (Yunanca: Βασίλειον τῆς Νίκαια), Dördüncü Haçlı Seferi sırasında Latinlerin 1204 yılında Konstantinopolis'e gelip şehri talan etmesi ve şehirde Katolik Hristiyanlar idaresinde bir Latin İmparatorluğu'nun kurulmasının ardından Bizans İmparatorluğu asilleri tarafından kurulan Yunan devletlerinden en büyüğüdür. 1204 ile 1261 arası hüküm sürmüştür. İznik Rum İmparatorluğunun resmen, kültürel ve dinsel başşehri İznik (o zamanki Nicaea) olmakla beraber, ikinci hükümdar olan III. İoannis ve sonraki imparatorlar hükümdar sarayı yerleşkesi ve efektif idari merkezi olarak Kemalpaşa’yı (o zamanki Nymphaneum) kullanmışlar ve bu imparatorluk Kemalpaşa’dan idare edilmiştir. Dördüncü Haçlı Seferi orduları, özellikle Franklar, Venedik Dukası Enrico Dandolo tarafından malî ve donanma yardımı ile ikinci defa 120'de Konstantinopolis şehrini bir kuşatmadan sonra, 9 Nisan 1204 tarihinde işgal ve talan edip, kendi idareleri altında bir Latin İmparatorluğu kurduktan sonra Ortodoks, Yunanca konuşan Bizanslı asiller, koyu Katolik Latinlerden kaçıp eski sınırlara yakın Bizans topraklarında bir sıra özerk devletler kurmuşlardır. Bunlardan en büyük üç tanesi: Eski Bizans'ın yerine Frankların idaresi altında Konstantinopolis merkezli Latin İmparatorluğu, ve buna tabi olan yine Frank hükümdarlar altında (Burgonyalı bir sülale idaresinde) "Atina Dükalığı", (Frank asıllı Villehardouin sülalesi altında) Mora'da Achaea Prensliği ve (Frank asıllı Montferrat sülalesi idaresinde) Selanik Krallığı kurulmuştu. Edirne ve diğer Trakya ve Yunanistan kıyılarındaki önemli limanlar ve adalar Venediklilerin elinde kalmıştı. Bunların yanında bir de diğer Bizanslılar idaresinde ufak, özerk devletçikler türemişti (örneğin Alaşehir, Menderes vadisi, Milet yakında Sampson kasabası vb.) 1204 yılında İznik (Nikea)'de İmparatorluğu'nu ilan eden I. Theodoros Haçlıların Konstantinopolis'i kuşatmaları sırasında imparator seçilen V. Aleksios Murtzupos'un damadı idi. Konstantinopolis'ten ailesi ile Boğaz üzerinden kaçıp İznik'e gelmiş ve burada özerk bir devlet kurmaya başlamıştır. Bizans şekilli devlet idaresini ve yeni bir Bizans tipi orduyu bir taşra şehri olan İznik ve etrafında bulunan Bitinya'da aynen kurmak gayretiyle önce büyük zorluklarla karşılaşmıştır. 1204 tarihinde Güney Marmara'ya sefere çıkan Latin İmparatorluğu ordusu ile Eski Manyas'da (Poimaneon) yaptığı savaşı kaybetmiş; Bursa'ya kadar Güney Marmara kıyılarını Latin İmparatorluğu'na terk etmiştir. Latinlerin bu galibiyetten faydalanamamaları Bulgarların ve Trakya'daki ahalinin isyanına yardımcı olarak Bulgar Çarı Kaloyan idaresinde Trakya'da ilerlemesi nedeni ile olmuştur. Trakya'ya geçen Latin İmparatorluğu ordusu Bulgarlar tarafından 14 Nisan 1205 tarihinde Edirne (Hadrianapolis) Savaşı'nda mağlup edilmiş ve Latin İmparatoru I. Baudouin bu savaşta Bulgarlara esir düşmüştür. Bundan faydalanan "I. Theodoros" Marmara güneyindeki toprakları tekrar eline geçirmiş ve bu yörelerde Latinlerin elinde sadece Pegae (Modern: Karabiga) kalmıştır. Böylece kuzeyde savunulabilir sınırlara yerleşen I. Theodoros İznik'te yeni devlet kurma çabalarını artırmıştır. Bu arada Dimetoka'ya sığınıp oradan ayrılmayı kabul etmeyen eski Konstantinopolis Ortodoks Kilisesi Patriği ölünce, Ortodoks Patrikliği'nin İznik'te kurulup organize edilmesine başlanmış ve Autorianus adlı bir papaz İznik'te Doğu Ortodoks Kilisesi Patriği olarak ilan edilmiştir. Bu yeni Patriğin ilk icraatı 1208 Paskalya yortusu sırasında I. Theodoros'u "Basileus" (imparator) olarak vaftiz etmek ve taç giydirmek olmuştur. Fakat Latinler, yeni imparatorları Henri idaresinde yeniden İznik aleyhinde faaliyetlere başlamışlardır. Bu arada bu devlete batıdan gelen tehdit Selanik'i kuşatmış olan Bulgar Çarı Kaloyan'in bir Kuman Türk lideri tarafından öldürülmesi ile ortadan kalkmış ve Frank şövalyelere yeni ufuklar açılmıştır. 1209 yılında Latin İmparatoru Henri Konya Selçuklu hükümdarı Sultan I. Gıyaseddin Keyhüsrev ile bir askerî anlaşma yaparak ona askerî birlik temin etmeyi kabul etmiştir. Bu arada Konstantinopolis'i Haçlı kuşatmasının başlaması ile hemen terk edip kaçan ve tahttan indirilen Angelos hanedanının son İmparatoru olan III. Aleksios, kuzeni Epir Despot'unun fidye ödemesi ile Latinlerin elinden kurtulup İznik'te tekrar tahta geçmek amacı ile Konya'ya gelip Sultan I. Gıyaseddin Keyhüsreve sığınıp ondan yardım istemiştir. Latin şövalyeleri ile tahkimli Selçuklu ordusu, I. Theodoros idaresi altındaki (içinde birçok paralı asker olarak tutulmuş Latin şövalyeleri bulunan) İznik ordusu üzerine yürümüş ve sonuçsuz bir seri savaş yapılmıştır. Ancak en sonunda 1210da Yalvaç (Anadolu Antioch)'unda yapılan bir savaşta Sultan I. Gıyaseddin Keyhüsrev atından düşüp (veya efsaneye göre I. Theodoros tarafından düşürülüp) ölmüş; Selçuk ordusu dağılmış; bu ordu içinde bulunan eski imparator III. Aleksios İznik ordusuna esir düşmüştür. Hemen sonra İznik İmparatorluğu ile Sultan I. Keyhüsrev yerine Anadolu Selçuklu hükümdarı olarak tahta geçen I. İzzeddin Keykavus arasında bir barış anlaşması imzalanmıştır. Fakat Latin İmparatoru Henri bu sefer İznik güçleriyle doğrudan doğruya savaşa girişmiştir. 15 Ekim 1211de (Rhyndakus) Nehri yanında yapılan savaşta I. Theodoros büyük bir yenilgiye uğramış ve Latinler Bergama'yı alıp İznik İmparatorluğu idare merkezi olan Kemalpaşa (Nymphaeum) üzerine hücuma geçmişlerdir. Ancak Doğu Trakya'da Bulgarların hücumu ve Latinler elinde bulunan önemli Trakya merkezlerini ellerine geçirmeleri dolayısıyla Latinler İznik üzerine askerî hücumlarını bırakmak zorunda kalmışlardır. En sonunda 1214'te İznik İmparatorluğu ile Latin İmparatorluğu arasında İzmir/ Kemalpaşa (Nymphaneum)'da bir barış anlaşması imzalanmıştır. Bu anlaşmaya göre, ellerine geçirdikleri Edremit kuzeyinde Kaz Dağı etrafındaki Kuzey Batı Anadolu bölgesi Latinlerin elinde kalmış ve diğer Güney Marmara ve Anadolu Selçuklu devleti sınırlarına kadar Kuzey Batı Anadolu İznik İmparatorluğu arazisi olduğu kabul edilmiştir. 1226'da ölen Henri yerine Latin İmparatoru seçilen Pierre'in karısı olan ve Pierre'in ölmesi ile Latin İmparatoru olan oğlu II. Baudouin'in taht naibi olan Latin İmparatoriçesi Yolanda'nın küçük kızı olan Marie ile üçüncü karısı olarak 1219'da evlenen I. Theodoros böylece Latinlerle olan bağlarını daha da pekiştirmiştir. Bu suretle I. Theodoros Laskaris hem doğuda hem de batıda güvenli sınırları olan İznik İmparatorluğu'nu kurmuş olmaktaydı ve İznik Bizans kültürünün yeni bir merkezi olarak gelişmeye başlamıştır. 1221 yılının Kasım ayında, İznik İmparatorluğu'nun çalışkan kurucusu olan I. Theodoros öldü ve yerine Theodoros'un ölümü ile başlayan iç karışıklıktan muzaffer çıkan damadı III. İoannis geçti. Bu tahta geçişi kabul etmeyen her ikisi de "sebastokrator" olan Theodoros'un kardeşleri Aleksios Laskaris ve İsaakios Laskaris isyan başlattılar ve Latin imparatoru Robert'ten yardım istediler. Latin ordusunun önderliğinde III. İoannis'e karşı yürüdüler. İki ordu, Kuş Gölü yakınlarında Misya'da Kyzikos'un güneyinde Poimanenon'da, Başmelek Mikâil'e adanmış bir kilisenin yanında 1224 yılında Poimanenon Muharebesi'nde karşılaştılar. Savaşın sonunda III. İoannis kesin bir zafer elde etti; alınan esirler arasında, kör edilen iki Laskaris kardeş de vardı. 1224'te Latinler tarafından idare edilen Selanik Krallığı, Epir Despotluğu tarafından ele geçirildi fakat 1230'da despotluğun merkezi olan Epir bölgesi Bulgarların eline geçti. Böylece güç merkezlerinden uzakta ve gerçek askeri gücü zayıf olup büyümesi kısıtlanan Trabzon İmparatorluğu yanında en önemli Bizans asıllı devlet, İznik İmparatorluğu kaldı. Bu devletin hükümdarı III. İoannis ülkenin sınırlarını Ege Denizi yönünde genişletmeye başladı. 1235'te III. İoannis, Bulgar Çarı II. İvan Asen ile bir ittifak paktı imzalayarak nüfuzunu Selanik ve Epir üzerine de genişletmiş oldu. 1245'te İlhanlı Moğol orduları Anadolu Selçuklu Devleti'ni Kösedağ Savaşı'nda yenip nüfuzlarını Anadolu'da genişletmeye başlamışlardı ve III. İoannis bir taraftan İznik’te bulunan devletinin de Moğol hâkimiyetine girmesinden korkmaktaydı fakat diğer taraftan Moğolların İznik’e doğudan devamlı tehdit doğuran Anadolu Selçuklu Devleti'nin zayıflattıkları için biraz iç rahatlığı hissetmekteydi. 1265'te III. İoannis Kutsal Roma Cermen İmparatorluğu imparatoru olan II. Frederik'in kızı Heunstaufen'li II. Konstans ile evlenip bu devlet ile yakın bir ittifak kurdu. 1248de III. İoannis eski müttefiki Bulgarları da yenip Latin İmparatorluğu’nun etrafını sarmayı basardı. 1254'te ölene kadar Latin İmparatorluğu’ndan arazi alıp ülkesine katmaya devam etti. III. İoannis'in oğlu II. Theodoros Bulgarların Trakya'yı istila tehdidi ile karsılaştı; fakat ülkesinin arazisini korumaya muvaffak oldu. 1258'de Epir de Sicilyalı Manfred'den destek alarak isyan etmişti. Aynı yıl II. Theodoros oldu. Yerine geçen varisi IV. İoannis daha çocuktu ve General Mihail Palaiologos başkanlığında bir naipler kurulu idareyi ele aldı. Mihail 1259'da kendini VIII. Mihail adı ile ortak imparator ilan etti. İznik Rum İmparatorluğu orduları başında, Balkanlarda ilerleyen 1259'da birleşik Manfred, Epir Despotu ve Latin asilli Achaea Prensliği ordularını Pelagoia Savaşı'nda yenik düşürdü. 1260'ta Mihail kendinden önceki İznik Rum İmparatorlarının yapmak istedikleri fakat yetenekleri olmadığı için hiç girişimde bulunmadıkları, Latinler elinde bulunan Konstantinopolis'e karşı hücuma başladı. Cenovalılar ile ittifak yaptı. Ordusunun komutanı olan Aleksios Strategopulos hücumunu planlamak için Konstantinopolis'i aylarca gözlem altında bulundurdu. Temmuz, 1261de Latin'lerin ordusunun çoğu Boğaz ağzında buluna Kefken adasını tekrar elerine geçirmek için seferde bulunurken, Aleksios şehir muhafızlarından bazılarını şehir kapısını ayırmayı başardı. İznik ordusu böylece Konstantinopolis'i tekrar Bizans eline geçirdi. Yapılan ilk önemli icraat, Dördüncü Haçlı Seferi'nin bu şehre gelip, talan ederek şehrin en iyi taraflarını ve diğer Bizans arazilerini eline geçirmesine önayak olan Venediklilerden öç almak oldu. Şehirdeki Venedik Mahallesi yakıldı ve zaten kaçamayan Venedikliler zorla şehirden atıldılar. Birkaç hafta sonra VIII. Mihail Ayasofya'da Bizans İmparatoru olarak taç giydirilip Bizans İmparatorluğu yeniden ortaya çıkartıldı. Çok geçmeden Latin asilli Achaea Prensliği Bizans’ın eline geçip Mora yarımadasında Bizans'a bağlı, hükümdarları Palaiologos sülalesi asıllı bir Mora Despotluğu kuruldu. Ama bu Palaiologos Hanedanı'nın Bizans’ı önceki Bizans'tan çok değişikti. Balkanlar çoktan Bulgarların eline geçmişti; Epir ve Trabzon özerk olarak kalmışlardı. Batıda Anadolu Selçuklu Devleti yerine çok daha dinamik Osmanlı Devleti kurulmuştu ve bu devlet Bizans’ın arazilerini eline geçirip sonunda 1453de Bizans İmparatorluğu’na son verecekti. Dördüncü Haçlı Seferi'nden sonra Bulgarlar ve Latinlerin elinde bulunan Trakya haricinde Bizans’ın en mümbit ve yüksek nüfuslu bölgesi İznik Rum İmparatorluğu’nun elinde bulunmaktaydı. Bu şekliyle bu devlet en yükselmiş olduğu zamanlar olan Latin İmparatorluğunun parçalarına karsı yaptığı harplerde azami 20.000 kişilik bir orduyu ortaya çıkarıp levazım ve tedarikini yapabilecek güçte idi. İzmit Rum İmparatorluğu orduları Bizans Komninos ordusunun bazı özelliklerini devam ettirmişlerdi ama ülkenin kaynaklarının kısıtlı olması her zaman, Bizans İmparatoru I. Manuil ve daha öncekilerin idaresi altında bulunan Bizans ordularından sayıca ve kalite bakımından daha zayıf olması gerçeğini ortaya çıkarmıştır. İznik Rum İmparatorluğu diğer ortaya çıkan Bizans kalıntısı devletler ve Latin İmparatorluğu ile karşılaştırıldığı zaman Batı Anadolu'nun insan ve tarım zenginlikleri dolayısıyla stratejik ve askeri güç kaynağı olarak daha elverişli şartlarla karsılaştığı açıktır ve bu fırsat İznik Rum İmparatorluğu imparatorları, idarecileri ve askerleri tarafından iyi kullanılmış ve bu devlet Dördüncü Haclı Seferi felaketinden sonra Bizans İmparatorluğu’nu yeniden canlandıran devlet olmayı başarmıştır. Namazgah Bağdat Kalesi Bağdad Kalesi Abbasî halifeleri tarafından yaptırılan Bağdad Kalesi, Sultan Melikşah’ın bazı ilâveleriyle tamamlanmış, Halife Mustahzir’in tamiriyle son şeklini almıştır. 1518’de Zülfikâr Han, 1534'te I. Süleyman, 1587’de Cığalazade Sinan Paşa, 1639’da IV. Murad’ın emriyle Derviş Mehmed Paşa, 1648-1649’da Melek Ahmed Paşa, 1690’da Bezirgân Ahmed Paşa ve Büyük Süleyman Paşa tarafından tamir ettirilen dış kale, 1869-1871’de Mithat Paşa tarafından şehir genişletmesi sebebiyle yıktırılmıştır. 1534'te yapılan iç kale, 1647’de Musa Paşa, 1667’de Kethüda Yahya Ağa, 1748’de Kesriyeli Ahmed Paşa, 1763’de Kara Mustafa Paşa tarafından tamir ettirilmiştir. Bugün, Bâb-ül Vüstani dışında Bağdad Kalesi’nden hiçbir iz kalmamıştır. Bağdad’ın batı yakasında da Kuş Kale adıyla bilinen küçük bir kale bulunuyordu. Bağdad’ın doğu yakasını bir yay gibi saran surların uzunluğu 20 km.yi buluyordu. Sarayın ve devlet dairelerin yer aldığı iç kale ise daha küçük olup, Kerh Köprüsü başına yapılmıştır. Azamiye Kalesi Azamiye Kalesi, Bağdad, Azemiye'deydi. Kanuni Sultan Süleyman tarafından 1534 yılında yaptırılmıştır. 1648'de Melek Ahmed Paşa, 1856'da Gözlüklü Reşid Paşa tarafından tamir ettirilmiştir. 1935 yılından sonra yıkılmaya başlayan kale duvarları, İmâm-ı Azam külliyesinin genişletilmesi sırasında 1959'da tamamen ortadan kaldırılmıştır. Şii saldırılarından ve Dicle taşkınlarından sık sık zarar gören İmâm-ı Azam Ebu Hanife külliyesini korumak amacıyla yapılan Azamiye Kalesi, aynı adlı mahallenin etrafını çeviriyordu. Kareye yakın, dikdörtgen bir plânla tuğladan yapılan sur duvarlarının uzunluğu, Evliya Çelebi'nin hesabına göre 8.000 adım idi. Aşağa (aşağı) ve Yukarı olmak üzere 2 kapısı bulunan kalenin burçları, Bağdad kalesine benzemekteydi. 2.10 m. kalınlığındaki duvarlar tamamen tuğladan yapılmış olup üzeri kırmızı tuğla çamuru ile sıvanmıştır. Kalenin kapıları eyvan şeklinde ele alınmış, dizdar odalarıyla teşkilatlandırılmıştır. Burçların bir kısmı da 2 katlı hale getirilerek kale muhafızları için tahsis edilmiştir. Bugün kaleden hiçbir izi kalmamıştır. Ã‡elyabinsk Çelyabinsk (Rusça: Челябинск, Çelâbinsk, Tatarca: Çiləbe, Başkurtça: Siləbe, Kazakça: Çelâbi, Çuvaşça: Čelepi) - Rusya'nın büyük bir şehri, Çelyabinsk Oblastı'nın yönetim merkezi olan şehrin 2019 sayımına göre nüfusu 1 200 720'tir. Büyük transport kavşağı (demir yolları ve asfalt yolları; Trans Sibirya Demiryolu ). Şehirde Çelyabinsk Balandino ve Çelyabinsk Şagol isimli iki havaalanı bulunmaktadır. Büyük sanayileşmiş merkez Metalurji, Makine mühendisliği, metal işi, cihaz işi, hafif sanayi, gıda kaynaklı sanayi. 1795 yılında 2700 civarı olan nüfusu 1897 yılından beri hızla artmıştır. 2020 itibarıyla nüfusuna göre Rusya'nın en büyük yedinci şehridir. Yevgeniy Pospelov tarafından düzenlenen “Dünyanın Coğrafi İsimleri” adlı toponymik sözlüğe göre, köyün adı Çelebi'nin kişisel adı olan “Çelebi'nin (“eğitimli”) yer aldığı Çelebi bölgesinde kuruldu. Bazı bilginlere göre (U. K. Safiulin, G. F. Satarov, Yu. G. Podkorytov), köy efsanevi Türk kahramanı Selambey tarafından kuruldu. G. A. Turbin, "Çelebi" fahri unvanına sahip Başkurt Türklerinden Tarkhan Taymas Shaimov köyü olduğuna inandı. Moğol İmparatorluğu ve Altınordu zamanında, Celebi'nin fahri adı ve unvanı dağıtıldı. İslam dünyasındaki ünlü antroponi, güçlü, etkili bir kişi anlamına gelen epitetlere atıfta bulunur. Tarihte, bu antroponinin varlığına dair birçok kanıt bulunabilir. Mesela efsaneye göre, Altın Orda Devleti'nun yanından keşiş Peresvet ile bir önceki savaşta Kulikovo sahasında Celebey kahramanı katıldı. Şehri 1736 yılında Tatar Türklerinden bey Tevkelev kurmuştur. Şehir nüfusunda azımsanmayacak oranda Tatar, Kazak, Başkort gibi Türk kökenliler vardır. 15 Şubat 2013'te şehrin üzerinde iki dakika kadar gözlendikten sonra patlamalarla dağılan bir meteor, 200'ü çocuk 950 kadar kişinin yaralanmasına sebep oldu. Yaralanmalar, düşen cam parçaları gibi cisimlerden kaynaklanıyor. Ural Dağları'nın hemen doğusunda, Miass Nehri üzerindeki. Şehir Ural Dağlarına yakın olup, Moskovanın 1919 km doğusunda yer alır.. Kilometrekareye 2287,90 insan denk gelmektedir. Etnik yapı (2010): Ruslar — 85,1%, Tatar Türkleri — 5,2%, Başkurt Türkleri — 2,8%, Ukraynalılar — 2,1%, Almanlar — 1,0% Eskiden tamamı Müslüman olan bir bölge olan Çelyabinsk'te günümüzde dahi çok sayıda cami vardır. Camiler: MAN Truck & Bus AG MAN (Maschinenfabrik Augsburg-Nürnberg'in baş harflerinden ismini almıştır), bir Alman endüstri kuruluşudur. Daha çok kamyon ve otobüs üretimi ile tanınır. MAN'ın çalışma alanları; ticari araçlar, dizel motorlar, turbo makinalar ve sanayi hizmetleri. Kökleri 1758 yılına dayanan firma Ruhr bölgesindeki ilk demir fabrikası olarak faaliyete geçti. Şu anda Avrupa'nın en büyük mühendislik ve ticari araç firmalarından bir tanesidir. 2005 yılında 120 ülkedeki 60.000 çalışanı ile 15 milyar € ciro yapmıştır. Son yıllarda sürekli olarak yaptığı yatırımlar ve yerel firmalarla yaptğı ortaklıklar (Hindistan, Polonya ve Amerika Birleşik Devletleri) ile pazardaki konumunu güçlendirmeye devam etmektedir. MAN hisseleri Alman DAX endeksinde işlem görmektedir. Firma birçok kuruluşdan çeşitli ödüller almıştır, buna en son örnek 2008'de alınan "Truck of the Year 2008" ödülüdür. Ayrıca MAN Türkiye A.Ş. Türkiye'nin ilk MAN doğalgazlı otobüsünü üretip ANKARA EGO Müessesesi'ne teslim ederek 1840 adet ile Avrupa'nın en büyük CNG araç filosunun kurulmasını sağlamıştır. MAN Truck & Bus MAN Truck & Bus TÃ¼rkiye Mevcut rakamlar itibarıyla Türkiye'nin en büyük ithal araç satıcısıdır. Ticari Araçlar: kamyon (cironun %61’i), satış sonrası hizmetler ve parçalar (%18), otobüs (%14), motor ve diğer parça satışları (%7) 2 ve 4 zamanlı dizel ve benzinli motorlar; transatlantik ve fabrikalar için özel dizel motorlar, araçlar için, güç santralleri için, yatlar, yolcu gemileri, yük gemileri (tanker, çekici, buzkıran), demir yolları için motorlar Turbomakineler; endüstriyel hizmet ve elektrik üretimi için kompresörler ve tribünler, petrol ve gaz rafinerileri için, demir çelik üretimi ve madencilik için güç jeneratörleri Endüstriyel hizmetler; proje, telimat, montaj, çelik konstrüksiyon Kamyon Otobüs - Neoplan markası da 2001 yılından beri grup bünyesindedir. Komplians Komplians veya compliance Birim basınç değişikliğinin sebep olduğu hacim değişikliğidir. Formül: hacim değişimi/basınç değişimi. İçi boş olan organların (örn: akciğer, damarlar) basınç hacim oranlarında kullanılır. Ä°zel Rozental İzel Rozental (d. 2 Mart 1951, İstanbul), karikatürist, mizahçı, köşe yazarı ve iş adamıdır. Makale, röportaj ve kitap eleştirileri Cumhuriyet ve Radikal gazetelerinde yayınlandı. Çok az sayıdaki Aşkenaz Musevilerindendir. 1991'den beri Musevilerce çıkartılan haftalık Şalom gazetesinde editoryal karikatürleri yayınlanmaktadır. 1999 yılından beri Schneidertempel (Terziler Sinagogu) Sanat Merkezi'nin yöneticiliğini yapmaktadır. 2004 - 2006 yılları arasında Güldiken Mizah Kültürü Dergisi'nin başyazarlığını yapmıştır. Karikatürlerinde politik olaylarla dalga geçmektedir. Naif bir çizgiyi ve güncel olaylara dair zengin bir gözlem gücünü yansıtan karikatürleri, sanatçının çizimlerinin sadece mizahi gücüyle değil, grafik sanatları açısından da bir iz bırakmasına neden oldu. Az sözlü, gereksiz süslemelerden kaçınan yalın çizgisi, sanatçının çok sayıda yurtdışı sergi ve albüme davet edilmesine neden oldu. FECO (Dünya Karikatürcü Kuruluşları Federasyonu) ikinci genel başkanlığını üç yıl boyunca yaptıktan sonra, 2006 yılından itibaren merkezi Paris'te bulunan Cartooning for Peace adlı uluslararası karikatür vakfının üyeleri arasına kabul edildi. İzel Rozental karikatürlerini kitap olarak bastı ve çeşitli mizah kitapları da yazdı. Yarım asrı geçen sanat yaşamını hâlâ sürdüren İzel Rozental, iş yaşamında da kalem ve kâğıt ikilisinden kopamadı. Dolmakalem üreticisi ScrikssKalem şirketinin yöneticiliği görevini sürdüren Rozental, 2013-2015 yılları arasında TÜKİD (Türkiye Kırtasiyeciler Derneği) yönetim kurulu başkanlığı yaptı ve aynı derneğin yayın organı olan Frekans Dergisi'nde hem editör hem de karikatürcü olarak görev yaptı. İzel Rozental, Türkiye'de editoryal gazete çizerliğinin sınırlı sayıdaki temsilcilerinden biridir... "Yol Boyunca", "F" ve " B " mizah yazıları, "Dikkat Buda", "Moda Sevgilim" adlı düz yazı kitapları geçtiğimiz senelerde satışa sunulmuştur. Sanatçının ayrıca bugüne dek çıkan 6 karikatür albümü vardır. Fabio Grosso Fabio Grosso (d. 28 Kasım 1977), İtalyan millî futbolcudur. Geçen sezon Palermo takımının formasını giyen Grosso şu an İtalya'nın köklü takımlarından FC Internazionale Milano forması giymektedir. Grosso 22 kez de İtalya millî futbol takımı formasını giymiştir. 2006 FIFA Dünya Kupası'nda 2. Tur'daki Avustralya maçında 90.dakikada penaltı yaptıran Grosso, yarı finalde de Almanya millî futbol takımı karşısında takımının ilk golünü atarak İtalya millî futbol takımının finale yükselmesinde büyük pay sahibi olmuştur. Final maçında Fransa millî futbol takımı karşısında son penaltıyı atan Grosso penaltı vuruşunu gole çevirerek kupayı İtalya millî futbol takımına getirmiştir. Fabio Grosso Dünya Kupası'ndaki başarılı oyunu sonrası birçok takımın dikkatini çekmiş ve İtalyan kulübü FC Internazionale Milano'ya transfer olmuştur. 2007-2008 yılında Lyon takımına transfer olmuştur.2009-2010 sezonunda Juventusa transfer olmuştur. Simone Perrotta Simone Perrotta, (d. 17 Eylül 1977), Serie A takımı Roma'da orta saha olarak forma giyen emekli İtalyan millî futbolcudur. 2006 FIFA Dünya Kupası'nı kazanan İtalya millî takımın'da forma giymiştir. 29 Haziran 2013 tarihinde futbolu bıraktığını açıkladı. Perrotta, Reggina'nın alt yapısında futbola başladı ve 1995 yılında Serie B'ye giriş yaptı. 1998 yılında, Juventus'a transfer oldu ve Antonio Conte, Didier Deschamps, Zinedine Zidane gibi isimlerle forma savaşı verdi fakat Juventus'da 6 maç forma girme şansını yakaladı. 1999 yılında Perrotta, 3 Milyon Dolar'a Bari'ye transfer oldu. 2001-2002 sezonunda Serie A takımlarından Chievo'ya transfer oldu. Perrotta burada kulübün önemli orta saha futbolcularından bir tanesi oldu. 2004 yılında, Roma 4 yıllık taksit ile 7.2 Milyon Euro'ya transfer etti. Anlaşma daha sonra 3 taksite indirildi. 2006 yılında, 2010 yılına kadar kendisini Roma kulübüne bağlayacak olan imzayı attı. Perrotta Ekim 2009 yılında Roma kulübü ile 1 yıllık daha sözleşme uzatma kararı aldı. Mart 2011 tarihinde, sezon başına 2.5 Milyon Euro'luk maaş ile sözleşme imzaladı. 2011-2012 sezonunda Roma'da orta saha olarak formalar giymiştir ve Daniele De Rossi, Miralem Pjanić'in yanında kullanılmıştır. 20 Şubat 2012 tarihinde, Perrotta sözleşmesini 2 yıl daha uzatma kararı aldığını açıkladı ve 2013 yılına kadar Roma ile sözleşme imzaladı. Bu sezonda alacağı maaş 2.6 Milyon Euro'ya ve performansları, ikramiyeler yükseltilmiştir. 2011-2012 sezonunda Roma takımı için 20 maça çıktı fakat gol kaydedemedi. Teknik Direktörlüğe Zdeněk Zeman'ınn getirilmesi sonrasında çok daha fazla oyun süresi aldı. 29 Haziran 2013 tarihinde, Perrotta futbolu bıraktığını açıkladı. 2002 yılında ilk kez İtalya millî takımına çağrıldı. İlk golünü Bulgaristan'a karşı atarken 2004 Avrupa Futbol Şampiyonasında de forma giydi. 2006 FIFA Dünya Kupası'nda teknik direktör Marcello Lippi yönetiminde dünya Şampiyonu oldular. Roma'da oynadığı oyunu millî takımda oynayamayan Perrotta, millî takımda sol kanat ve defansif orta saha olarak forma giymiştir. 2009 yılında teknik direktör Marcello Lippi tarafından 2010 FIFA Dünya Kupası kadrosundan kadro dışı bırakılması sonucunda millî takımı bıraktığını açıkladı. Perrotta, Calabria kökenli olup İngiltere'de doğmuştur. 4 yaşına kadar İngiltere'de yaşadı. Perrotta evlidir ve birde oğlu vardır. Perrotta, İngilizce ve İtalyanca bilmektedir. Bergamo Bergamo (Bergamo lehçesi: Bèrghem) kuzeybati İtalya'nın Lombardiya bölgesinde bulunan, aynı adı taşıyan Bergamo ili merkezi olan bir şehirdir. Nüfusu (31.12.2010 itibarıyla) 120.694 kişidir. Şehir Lombardiya bölgesinin merkezi olan Milano'nun 40 km kuzeydoğusundadır. Şehrin denizden yüksekliği 249 metredir. Şehir eski "Città Alta" adlı "yukarı şehir" ile "Città Bassa" adlı modern "aşağı şehir" olarak ayrılmıştır. Şehrin iki kısmı arasında finiküler bağlantı da bulunur. "Città Alta (Yukarı şehir)" 16. yüzyılda yapılan 5 km uzunlukta şehri çeviren ve San Agostino, San Lorenzo, San Giacomo ve Sant'Alessandro adlı dört kapısı bulunan şehir surları ile çevrilidir. Bergamo'nun belediye sınırları içindeki nüfusu (30.6.2010 itibarıyla) 118.597 kişidir. 19. yüzyıl ve 20. yüzyılda Bergamo'nun belediye sınırları içindeki nüfusunun gelişmesi şu gösterimde görülebilir: Bergamo eski "Città Alta" adlı yukarı şehir ile "Città Bassa" adlı modern aşağı şehir olarak ayrılmıştır. Yukarı şehir Venedik Cumhuriyeti tarafından yaptırılan surlar içinde bulunmaktadır. Bu bölgede ikametgahlara çok büyük talep olduğu için ev ve daire fiyatları İtalya ortalamasının çok üzerindedir. Città Alta'da şu turistik görülebilecek yerler vardır: Aşağı şehir Bergamo'nun modern merkezidir. "Città Bassa"da bulunan artıstık önemi bulunan yerler şunlardır: Bergamo komünü şu komünlerle sınır komşusudur: Azzano San Paolo, Curno, Gorle, Lallio, Mozzo, Orio al Serio, Paladina, Ponteranica, Seriate, Sorisole, Stezzano, Torre Boldone, Treviolo, Valbrembo Bergamo şu kentlerle kardeş şehir bağlantısı kurmuştur: AZ Alkmaar Zaanstreek, kısaca AZ ya da bilinen adıyla AZ Alkmaar, Hollanda'da bir futbol kulübü. 1967 yılında kurulan kulüp maçlarını Alkmaar'daki 17,023 kişilik AFAS Stadion'da oynar. Teknik direktörlüğünü John van den Brom yapmaktadır. İlk Hollanda ligi şampiyonluğunu 1981 yılında elde etmiştir. 2006-07 sezonunda son haftaya önde girmesine rağmen son maçta yenilerek şampiyonluğu kaybetmiştir. 2008-09 sezonunda ikinci şampiyonluğunu kazanmıştır. Bayağı bıyıklı balık Bayağı bıyıklı balık ("Barbus barbus"), sazangiller (Cyprinidae) familyasına ait bir balık türü. Bayağı bıyıklı balığın uzun bir vücudu vardır ve yüzgeçlerinin göze çarpan büyüklüğü çok akıntılı sularda yaşayabilmesini mümkün kılar. Vücudu çok küçük pullar ile kaplıdır. Sanki kısa bir hortumu andıran uzun dudakları ve dudaklarından sarkan dört adet bıyığı ile (ikisi altda ve ikisi üstde) bir dip balığı olduğunu belli eder. Sırtı ela renginde ve yanları altın sarısı renklerinde parlar. Karın kısmı bütün bıyıklı balık türlerinde olduğu gibi beyaz ve yüzgeçleri ela ve kızıl rengindelerdir. En büyükleri 80 santim uzunluğa ve 11 kilo ağırlığa varabilirler. Bıyıklı balık tipik bir dip balığıdır ve dibi çakıl taşları ya da kum ile örtülü olan çok akıntılı akarsuları tercih eder. Balık yumurtaları, böcek kurtları, midyeler, salyangozlar ve solucanlardan beslenir. Belli bir büyüklüğe varmış olanları diğer küçük balıkları da avlarlar. Bıyıklı balıklar çok yavaş büyürler ve etleri cok yumuşaktır. Çok fazla küçük kılçıkları olduğu için, lezzetli etine rağmen tercih edilen bir yemek balığı değildir. Ayrıca üreme zamanları sırasında, yani Mayıs ve Haziran ayında havyarları ve karın etleri zehirlidir. Multipl skleroz Multiple skleroz (Çoklu sertleşim), beyni ve omuriliği tutan özbağışıklık hastalığıdır. Kısaca MS olarak anılır. Nörotravmanın ardından genç erişkinlerde en sık görülen nörolojik bozukluktur. Sadece ABD'de yaklaşık 350.000-400.000 doktorlarca tanı konmuş kişi vardır. Hastalığın nedeni daha tam olarak anlaşılmamış olmakla birlikte, genetik ve çevresel etkenlerin birleşimiyle ortaya çıktığına inanılmaktadır. Çeşitli tipleri olsa da tümü merkezi sinir sisteminin (MSS) yangısı (enflamasyonu) ile nitelenir ve miyelinsizleşme (sinir dokusunu saran özel "miyelin" proteinin bağışıklık sistemince yok edilmesi) ile ilerlemektedir. Başka bir deyişle MS, MSS'nin miyelinsizleşmesini ve yangısını içeren bir özbağışıklık hastalığıdır. Özbağışıklık; kısaca bağışıklık sisteminin kişinin kendi hücrelerini tanıyamaması, bunun sonucunda vücuda yabancı madde sanıp yok etmeye çalışması ve sonuç olarak vücudun kendi kendine zarar vermesi olarak açıklanabilir. MS'de ise bağışıklık sisteminin tanıyamadığı bağıştıranlar (antijen) miyelinlerdir (myelin baz proteini ve myelin oligodendrosit glikoprotein gibi). MS hastalığında bağışıklık sistemde asıl sorumlu tutulan bağışıklık sistemi hücreleri ise T-hücreleri'dir. Günümüzde hastalara tüm MS çeşitlerinde kortizon (metil prednizolone) ve ataklı MS çeşitlerinde kortizon ve beta-interferon veya copaxone vb. tedavisi verilmekle birlikte, yeni çalışmalar umut vericidir. Yakın gelecekte çıkması beklenen PPAR-gamma koşutetkinleri (agonistleri) üzerinde yapılan çalışmalar klinik evreye gelmiştir. Küçük hasta öbeklerinde yapılan çalışmaların da başarılı olması sonucunda şimdi büyük merkezlerde klinik çalışmalar yapılmaktadır. Ayrıca bağışıklık sistemini baskılayan ilaçlar (Azathioprine (örneğin, Azasan® (Imuran®) ve Cyclophosphamide (Cytoxan®, Neosar®)) üzerinde de çalışmalar yapılmaktadır. Ancak bunların etkileriyle ilgili sonuçlar çelişkilidir. Ayrıca bu tür ilaçların önemli yan etkileri de kullanımı kısıtlayan bir başka nedendir. 1868 yılında, "nörolojinin babası" olarak anılan Paris Üniversitesi nöroloji profesörü Jean-Martin Charcot, daha önce hiç karşılaşmadığı bir titreme (tremor) vakasına tanık oldu. Bu duruma, "konuşma bozukluğu" ve olağan dışı göz hareketlerinin (nistagmus) eşlik ettiğini fark etti. Bunun üzerine gördüğü öbür hastalarıyla karşılaştırmaya girişti. Hasta öldüğünde, beynini incelemesi üzerine MS'yi ayırıcı nitelikteki yarası olan "plakları" buldu. Günümüzde hastalığın kadınlarda erkeklere göre 2 kat daha fazla görüldüğünün bilinmesine karşın MS geçiren kadınlar histerik konversiyon olarak yanlış tanı almalarından ötürü 1920'li yıllara kadar hastalığın erkeklerde daha sık görüldüğüne inanılıyordu. MS, beyni ve omuriliği tutan özbağışıklık hastalığıdır. Bağışıklık sistemindeki (immün sistem) savunma amaçlı gözelerin, nedeni daha anlaşılamamış bir şekilde, sinir hücrelerinin (nöronlar) çevresinde bulunan myelin kılıfını (buna bir nevi yağlı bir zar katmanı diyebiliriz) vücuda yabancı bir bağıştıran olarak algılamasıyla yok etmeye çalışmasıdır. Bu durum da, çeşitli sinir sistemi belirtilerini ortaya çıkarır. Bu belirtiler geçici olup, hastalığın düzeyine göre iz bırakabilir ya da bırakmadan ortadan kaybolabilirler. Hastalığın adı iki sözcükten oluşmaktadır: Bu skleroz sonucunda "plak" adı verilen doku bozukluğunun oluşması MS'i oluşturur. Hastalığın ilerlemesi alevlenmeler ve iyileşmeler biçimindedir. Yine hastalığın düzeyine göre bu döngü süreleri değişiklik gösterir. Hastalığın etkilediği kişiler çoğunlukla 20-40 yaş arası erişkinlerdir. Kadınlarda görülme sıklığı erkeklere oranla iki katıdır. Hastalığın coğrafyası da, ekvatordan kutuplara doğru gidildikçe genişler. Daha çok Kuzey Avrupa'da yaygındır. Her MS hastasındaki gelişmeler zaman ve belirti olarak ayrılık gösterir. Hastalığın bilinen beş düzeyi vardır: Hastalığın tanısı birçok yolla yapılır. Bunların ilki ve en önemlisi, nörolog bir doktorun yaptığı fiziksel muayenedir. Daha sonra beynin MR'ı (manyetik rezonans görüntüleme), BOS (Beyin Omurilik Sıvısı) ve 'kaydedilmiş potansiyeller' gibi ileri inceleme yöntemleri, tanıyı kesinleştirmek için gereklidir. Tanı, kesinlik durumuna göre üç biçimde konabilir: Bu belirti ve bulgular, hastalığın düzeyine göre birkaç hafta ile aylar, hattâ yıllar boyunca devam eder ve her atakta farklılık gösterebilir. Hastalığın belirtileri kişiye özgüdür. MS'in özelliği (multipl) olduğundan genellikle birkaçı bir arada bulunabilir. Daha önce de belirttiğimiz üzere MS otoimmün bir hastalıktır. MS patogenezinde; MSS (merkezi sinir sistemi)'nde miyelin antijenlerine karşı anormal immun yanıtın varlığı düşünülmektedir. Deneysel otoimmun ensefelomiyelite benzer olarak, MS hayvan modellerinde yapılan çalışmalar günümüzde kısmende olsa MS patogenesini aydınlatmıştır. Bu çalışmalar sayesinde hastalık sebeplerini daha iyi anlayabilmekte ve o doğrultuda yeni ilaçlar geliştirilebilmektedir. Bu da bu tür hayvan çalışmalarının önemini göstermektedir. Buna göre otoreaktif T-hücreleri beyin dokusuna saldırmaktadır. Buna ek olarak periferal B-hücreleri, monositler ve dendritik hücrelerde MS patogenesinde kritik rol oynayabilmektedir. Ayrıca MSS'inde normalde bulunan glial hücrelerinde hastalıkta rol oynadığı düşünülmektedir. İmmun hücreler sadece kendileri değil aynı zamanda ürettikleri maddelerle de etki gösterdikleri bilinmektedir. Salgıladıkları sitokinleri düzenleyici, haberleşmeyi sağlayan maddeler olarak görebiliriz. İnflamasyon uyaranları ile dinlenmekte olan makrofajlar, dendritik hücreler, astrositler, mikroglialar aktive olur. Bunun sonucunda çeşitli sitokinler salgılarlar. Bunların bazıları toksik etkiye neden olarak nöron ve oligodendrositlere(MSS'deki miyelinleri oluşturan hücreler) zarar verir. Ayrıca çeşitli kemokinler salgılayarak immun hücreleri uyarırlar. Bunlar da inflamatuar yanıtı biraz daha artırır. İşte toksik etkiyi ve inflamatuar uyaranlarla aktive olan yolları PPAR-gamma agonitleri engellemekte ve böylece koruyucu etki göstermektedir. Tüm bunlar da PPAR-gamma agonistlerinin önemini kanıtlamaktadır. Ayrıca sadece koruyucu olmadıkları bunun yanında tedavi edici etkilere de sahip oldukları düşünülmektedir. Nöral kök hücrelerin proliferasyonu ve farklılaşmasını düzenlediği de düşünülmekte; buna ek olarak oligodendrosit hücrelerin farklılaşmasında da etkileri olduğu da sanılmaktadır Çeçen mülteciler 1994 yılında Rusya'nın Çeçenya'yı işgal etmesinin ardından ülke nüfusunun yaklaşık dörtte biri dünyanın çeşitli ülkelerine sığınmak zorunda kaldı. Türkiye'de de resmi makamlara göre 1100, gerçekte ise yaklaşık 2000 Çeçen mülteci bulunduğu tahmin ediliyor. Bu mülteciler İstanbul Beykoz, Fenerbahçe ve Ümraniye'de bulunan kamplarda ve İstanbul da dahil olmak üzere Türkiye'nin çeşitli şehirlerinde kamp dışı konutlarda yaşamaya çalışmaktadırlar. Çeçen mültecilerden AB üllkelerine yoğun bir talep vardır. 2003 sonu verilerine baktığımızda Belçika, Norveç, Fransa, Almanya, Hollanda, Danimarka, Polonya, Çek Cumhuriyeti, Slovakya gibi ülkelere ulaşan 33 bin Çeçen, bu ülkelere mültecilik için başvuruda bulunmuştur. HavuÃ§ Havuç ("Daucus carota"), maydanozgiller (Apiaceae) familyasından, koni biçimindeki etli kökü için sebze olarak yetiştirilen iki yıllık otsu bir kültür bitkisi. Türkçede yörelere göre gelinparmağı, pürçüklü, balkamış, deper otu, yerebatan, yer otu, yerekaçan, kızıl ot gibi değişik isimlerle kullanılır. Hem yazılı tarih hem de moleküler genetik araştırmalar havucun Orta Asya kökenli olduğunu göstermektedir. Akdeniz ülkelerinde, Afrika'da, Avustralya'da, Yeni Zelanda'da ve Amerika'da çok yaygın olan bir sebzedir. 60 kadar türü bilinmektedir . Havuç, A vitamini bakımından çok zengindir. Aynı zamanda diğer vitamin ve besin maddelerine de sahiptir. Havuca rengini karoten verir. En yaygın olan türleri Daucus sativus, Daucus carota'dır . Kızılkanat Kızılkanat ("Scardinius erythrophthalmus"), sazangiller (Cyprinidae) familyasına ait bir tatlısu balığı türü. Avrupa'da Ural Dağları'ndan İspanya'nın doğusuna kadar ve Finlandiya'dan İtalya'nın kuzeyine kadar yaygındır. Türkiye'nin sadece kuzeyinde bulunur. Kızılkanat ortalama 20–30 cm (en büyükleri 50 cm) uzunluğunda, ortalama 250-300 gram (en büyükleri 2-3 kilo) agırlığında olur. Yanları yassı olur ve yüksek bir sırtları vardır. Sırtları ve kafalarının üst kısımı ela veya kahverengi-yeşilimsi parlar. Yanları çinko rengi parlar ve karın kısımları gümüşümsü beyaz parlar. Yüzgeçleri kan kırmızısı rengindedir, ama bazen kavun içi renkli yüzgeçleri olanlarınada rastlanır. Kızılkanatlar sık sık kızılgöz balığı ile karıştırılırlar. Bu ikisi aynı familyaya aitlerdir ama aynı balık türü değildirler. Kızılkanatlar bir sürünün içinde yaşarlar, ve duran ya da yavaş akan suların, bol su bitkilerinin bulunduğu alçak su seviyesinde yaşamayı tercih ederler. Yetişkin kızılkanatlar neredeyse sadece su bitkilerinden beslenirler. Beslenmelerinin çok az bir bölümü kurtlardan ve solucanlardan oluşur. Üreme zamanları Mayıs ile Haziran aylarındadır. Bu zamanda dişileri 100.000 ila 200.000 adet 1,5 milimetre büyüklüğünde yumurtalarını su bitkilerinin üzerine yapışık halde bırakır. Kızılkanatlar birçok diğer sazangiller türleri ile birlikte aynı zamanda yumurtladıkları için, sık sık bu yumurtalar diğer türlerinkiler ile karışır ve melez balık türleri maydana gelir. Piromani Piromani, birçok kez istekli ve kasıtlı olarak yangın çıkarma eylemi. Psikolojik bir rahatsızlık olarak tanımlanır. Yangın ve bunun yarattığı olaylar ile büyülenme, bunlara merak duyma ve bunları çekici bulma söz konusudur. Erkeklerde daha yaygın olduğu bilinmektedir. Alkolün kötüye kullanımı, antisosyal özellikler, enürezis ve hayvanlara karşı şiddet kullanma birlikte bulunabilen özelliklerdir. Genellikle çocukluk çağında başlamaktadır ve bozukluğu çocukluk çağında başlayan vakalar tedaviye daha iyi yanıt vermektedir. Davranışçı teknikler yararlı olabilmektedir. Gulf Air Gulf Air (Arapça: طيران الخليج) Bahreyn ve Umman'ın ulusal havayolu şirketidir. Şirket 34 uçaklık bir filoya sahiptir; Afrika, Asya, Avustralya, Avrupa ve Ortadoğu'da 47 tarifeli sefer yapmaktadır. Gulf Air'in hub'ları Bahreyn Uluslararası Havaalanı (BAH) ve Seeb Uluslararası Havaalanı (MCT)'dir. Gulf Air’in mürettebatı 70 farklı dili konuşan 80 farklı milliyetten gelmektedir. Şirketin logosu altın bir şahindir. 1940'lı yılların sonunda Freddie Bosworth adında Britanyalı bir pilot Bahreyn'den Doha ve Dhahran'a uçak-taksi hizmeti vermekteydi. Bosworth 1950'de Gulf Aviation adında bir şirket kurdu. Filo yedi Avro Ansons ve üç de Havilland DH.86B'den oluşmaktaydı. Bosworth 9 Haziran 1951'de yeni aldığı bir de Havilland Dove'un gösteri uçuşunda hayatını kaybetti. 1951-1971 arasında British Overseas Airways Corporation (BOAC) adlı şirket %22 payıyla Gulf Aviation içindeki en büyük hisse sahibi olarak kaldı. Bu yıllarda filosunu yeniledi, Londra'ya uçularını başlattı. Ancak şirket için esas dönüm noktası Bahreyn, Katar, Abu Dabi ve Umman hükümetlerinin BOAC hisselerini alması oldu. 1 Ocak 1974'te imzalanan Kuruluş Anlaşması ile şirket Gulf Air ismini alarak dört ülkenin ulusal havayolu şirketi olarak çalışmaya başladı. 23 Eylül 1983 23 AÄŸustos 2000 15 Kasım 2005 Gulf Air Filosu şu uçaklardan oluşmaktadır (Şubat 2006 itibarıyla): Gulf Air filosu ortalama 10.8 yaşındadır (Şubat 2006). Gulf Air pek çok etkinliğe sponsor olmaktadır. Bunların arasında en prestijlisi Gulf Air Bahreyn Formula 1 Grand Prix'dir. Bu etkinlik Formula 1 sezonunun ilk yarışıdır, ve her yıl Mart veya Nisan ayında düzenlenir. Neotantra Neotantra, tantranın bir guru rehberliği veya ritüel davranışları içeren şartlarını genellikle göz ardı eden modern veya New Age yorumlarını işaretle kullanılan bir ifadedir. Böyle olmakla birlikte Neotantra Hindu tantrasının pek çok terim ve kavramını benimsemiştir. Bu çevrelerde "tantra" kutsal cinsellikle yani seksin kutsal bir eylem olduğu ve katılımcıyı daha yüksek spiritüel planlara yükseltebildiği inancı kabul görmekte ve cinsel ilişkinin daha tatmin edici olmasını sağlayan teknikler dizisi anlamına da gelmektedir. VavÃ¡ Vavá (Edvaldo Izidio Neto), (12 Kasım 1934, Recife - 19 Ocak 2002), Brezilya millî futbol takımının forvetlerinden. 22 kez Brezilya millî takımı forması giydi ve 1958 ve 1962'de şampiyon kadro içinde yer aldı. Bu turnuvalarda toplam 9 gol attı. 1958 ve 1962 Dünya Kupalarında Brezilya forması giyen Vavá, art arda iki FIFA Dünya Kupası finalinde gol atan ilk ve tek oyuncu olarak tarihe geçti. CR Vasco da Gama Club de Regatas Vasco da Gama, Brezilya'nın Rio de Janeiro kentinde kurulmuş spor kulübüdür. Futbol takımı iç saha maçlarını genellikle 24.584 seyirci kapasiteli São Januário Stadyumu'nda yapar. Ancak bazı özel maçları 103.000 seyirci kapasiteli Maracanã Stadyumu'nda yapmaktadır. Kulüp 21 Ağustos 1898'de kurulmuştur. Ancak dünya çapında futbol takımı ile tanınan kulübe futbol ilk olarak 1915 yılında girmiştir. İsmini Portekizli ünlü denizci Vasco da Gama'dan alan kulüp yine Portekizli göçmenler tarafından kurulmuştur. Bu sebeple genel taraftar kitledi Portekiz asıllılardan oluşur. Brezilya'nın en başarılı futbol takımıdır. Erkek futbol takımı dışında kadın futbol takımı, basketbol ve atletizm gibi branşlarda faaliyet göstermektedir. DÃ¼nya Humeyn Humeyn (Farsça: خمین), İran'ın Merkezi Eyaletinde bir şehir. Eyaletin Humeyn şehristanı'nın yönetim merkezi olan şehrin 2006 yılı resmi nüfusu 64.031 kişi ve 17.399 hanedir. Kum'a 160 km, Tahran'a 300 km uzaklıkta bulunan şehir, Ayetullah Humeyni'nin doğum yeridir. İran'da balıyla ünlenmiştir. Vasco da Gama (anlam ayrımı) Kilo- Kilo, "bin" (10³ = 1000) anlamında bir ön ek. Genellikle metrik sistemdeki birimlerle beraber kullanılır. Dale Carnegie Dale Carnegie (24 Kasım 1888 - 1 Kasım 1955), Amerikalı yazar, hatip, kişisel gelişimci ve kişiler arası iletişim uzmanıdır. İlk basıldığı 1936 yılında 30 milyondan fazla satış yapan ve günümüzde de hâlâ popülerliğini koruyan ve pek çok dile çevirilen "How to Win Friends and Influence People" (Dost Kazanma ve İnsanları Etkileme Sanatı) kitabının yazarıdır. 1888 Missouri Maryville'de fakir bir çiftçinin oğlu olarak dünyaya geldi. State Teacher's College'de eğitim gördü. Kolej sonrası ilk işi çiftçilere satış kursu vermekti daha sonra Armour & Company şirketi için satış yapmaya başladı. Firmanın Güney Omaha bölgesindeki yöneticisi haline geldi. 1955 yılında Hodgkin rahatsızlığından öldü. Belton, Missouri'de gömüldü.Dale Carnegie dünyada insanların kişisel gelişim konusunda ne kadar eksik oldğumuzu ilk keşfeden ve hayatını bunu değiştirmek için harcayan ender kişilerdendir.yazarlığa başladığı ilk günlerde herhangi bir canlı hakkında insandan daha fazla kitap olduğunu keşfetti.Yazdığı kitaplarda ise genelde kendinden bir şeyler değil de yaşanmış ve tecrübe edilmiş olayları kullanmıştır. Dale Carnegie tarafından düzenlenen, tüm dünyada standartlaştırılmış kişisel gelişim kurslarıdır. Temel kurs her biri üç saat süren on iki akşam haftada bir oturumundan oluşmaktadır. Kurslarda genel olarak 10-30 arasında katılımcı yer alır. Kimyon Kimyon ("Cuminum cyminum"), maydanozgiller (Apiaceae) familyasından Mayıs-Haziran ayları arasında, beyaz ve pembemsi renkli çiçekleri açan, 40–60 cm boyunda, bir yıllık otsu bir bitki türü. Anavatanı Doğu Akdeniz ve Orta Doğu'dur. Gövdeleri dik, üstte dallanır. Yaprakları iplik gibi parçalı ve tüysüzdür. Çiçekler şemsiye durumunda toplanmışlardır. Şemsiye, 3-5 saplıdır. Çiçekler beyaz veya pembe renklidir. Meyvesi köşeli, oval şekilli, 4–5 mm boyundadır. Temmuzda meyveler olgunlaşır. Özel kokuludur ve meyveleri sabit ve uçucu yağ, tanen ve reçine taşımaktadır. Midevi, gaz giderici, terletici olarak kullanılır. Aynı zamanda özellikle Kuzey Afrika, Orta Doğu, batı Çin, Hindistan ve Meksika mutfağında çok kullanılan bir baharattır. Kimyon baharatı, kimyon bitkisinin olgunlaştıktan sonra toplanıp kurutulan tohumlarından ya da bu tohumların öğütülmesinden