Krallık'ta hemen bir hit oldu. Çıktığı ilk haftada birinci sıraya yükseldi ve 2x Platinle sertifikalandı.. Albüm aynı zamanda Yeni Zelanda, İrlanda ve Almanya listelerinde birinci olduç Arjantin, Avusturya, Avustralya, Finlandiya, Meksika, İsveç, İsviçre listelerinde top 10'a girdi. Fotoğrafçı Paul M. Smith'in albüm kapak resmi, Robbie'nin futbolcu striptizi çekiminin tamamı ile birlikte (imzalanmış bir süspansuar da dahil) Robbie'nin Bid It Sum açık artırmasında, kendisine ait bir hayır kuruluşu olan Give It Sum'a para getirmek için satılmıştı. Robbie, Birleşik Krallık'ta Kylie Minogue'la 2000 senesinin Ekim ve Kasım ayları arasında turne düzenledi. Ve her mekanda tüm biletleri satıldı. Robbie aynı zamanda 2001 yazında Birleşik Krallık ve Avrupa çapında konser turneleri düzenledi. Albüm Birleşik Krallık listelerinde 91 hafta boyunca kaldı. Ve Birleşik Krallık'ta 2.4 milyon kopya satarak BPI tarafından 8x Platinle sertifikalandırıldı. Albüm 2000 senesinde ülkede en iyi satan albümlerden biri oldu. Ve Birleşik Krallık müzik tarihinde en iyi satan 51. Albüm oldu. Albüm dünya çapında 6 milyon üzerinde sattı. Albüm ABD'de çok düşük bir başarı yakaladı. Billboard 200'de ancak 110. Sıraya yükselebildi. Başlangıçta "Sing When You're Winning"'e eleştiriler olumlu oldu.Metacritic'de 11 eleştiriye dayanarak albüm ortalama bir skor(69) aldı. Metacritic popüler eleştirilere dayanarak albümlere 100 üzerinden puan veren bir internet sitesi. Albümden çıkan ilk tekli "Rock DJ", Robbie'nin UNICEF akıl hocası merhum Ian Dury ilham alınarak yapıldı. Şarkının klibi Top of The Pops tarafından görüntülerin içeriği yüzünden sansürlendi. Diğer birçok kanalda buna uydu. Bu Birleşik Krallık'ta ve diğer ülkelerde tartışmaya sebebiyet verdi. Klipte Robbie dj kız tarafından fark edilmek için bir grup kadın önünde striptiz şov yaparken derisini iri parçalarını ve kaslarını parçalıyordu. Şarkı bir anda dünyada hit oldu. Birleşik Krallık listelerini birinci sıradan vurdu. Ve Robbie'nin birinci sıraya yerleşen üçüncü teklisi oldu. Ve tam olarak onun tüm biletleri satılan Slane Castle konserinden sonra şarkı İrlanda, Yeni Zelanda, Meksika & Arjantin'de bir numaraya ulaştı. Ve dünya çapındaki başarısına kanıt olarak tüm Avrupa,Avusturalasya ve Latin Amerika'da top 10 listelerini vurdu. Şarkı ABD listelerine giremedi. Amerika'da MTV ve VH1 gibi kanallar parçayı yayınlamadı. Şarkı aralarında "2000 yılının en iyi şarkısı" MTV Avrupa Müzik Ödülleri, "Yılın En İyi Parçası" BRIT Ödülleri ve MTV Video Müzik Ödülleri'nde "En İyi Özel Efekt" olmak üzere bazı ödüller aldı. Sadece Birleşik Krallık'ta 600.000 kopya satarak BPI tarafından Altın sertifika aldı. İkinci tekli Avustralyalı pop ikonu Kylie Minogue'la ortaklaşa yapılan "Kids"di. Şarkı, Minogue "Light Years" albümünü için Robbie Williams'a bazı parçaları yazdırırken oluşan yakınlaşmada yazıldı. Robbie'nin uyumu hissettikten sonra, parçayı kendi albümü içine dahil etmeye karar verip onu bir tekli olarak satışa sunar. Ve parça çıktığı yılın Ekim ayında çabucak bir hit olur. Birleşik Krallık listelerinde ikinci sıraya yükselir. Ve Avustralya, Yeni Zelanda, Litvanya, Meksika ve diğer ülkelerde top 10 listelerine girerek yılın en büyük hitlerinden biri olur. Birleşik Krallık'ta 200.000 kopya üzerinde satarak Gümüş sertifika alır. İlerdeki, "Supreme" (Robbie parçanın hem İngilizce hem de Fransıza versiyonunu kaydetti)gibi,"Let Love Be Your Energy" ve Better Man (Robbie bu parçanın da hem İngilizce hem de Fransıza versiyonunu kaydetti) gibi tekliler dünya top on listelerinde büyük hitler oldu. "Eternity", albümün içinde olmayan bir parçaydı. 2001 yazında The Road to Mandalay'ın ardından piyasaya sürüldü. Bu parçalar Robbie'nin "en hayranlık verici yaz" diye adlandırdığı zamanda yazıldı. Hiç durmayan iş hayatı yıllarından sonra bir ay kapandı ve bu parçayı kaydetti. Parça piyasaya çıktığında onun Birleşik Krallık listelerinde ilk sıraya çıkan dördüncü teklisi oldu. İlk haftasında Birleşik Krallık'ta 70.000 üzeri kopya sattı. ve aynı zamanda tüm Avrupada top on listelerini vurdu. Anohni Anohni, önceleri Antony Hegarty ya da kısaca Antony olarak bilinen, 1970 yılında İngiltere'de doğan şarkıcı, besteci, söz yazarı ve grafik sanatçısı. Antony and the Johnsons adlı grubun solisti olarak tanınmaktadır. Antony and the Johnsons Antony and the Johnsons, Antony Hegarty ve arkadaşlarından oluşan müzik grubu. Deneysel İngiliz müzisyenlerden David Tibet (Current 93), Antony Hegarty'in bir demosunu dinledikten sonra gruba destek olmaya karar verdi ve grubun adıyla aynı ismi taşıyan ilk albümleri 2000 yılında yayınlandı. Grubun ikinci albümü olan "I'm a Bird Now" 2005 yılında yayınlandı. Albümde konuk sanatçı olarak Lou Reed, Rufus Wainwright, Boy George ve Devendra Banhart yer aldı. Grubun üçüncü albümü "The Crying Light" Ocak 2009 tarihinde yayınlandı. Demirışık Grant Hill Grant Henry Hill (d. 5 Ekim 1972, Teksas), Amerikalı profesyonel eski basketbolcu. Sporcu bir aileden gelen Hill'in ebeveynleri Afrika ve Avrupa kökenlidir. Kolej liginde parlak sezonlar geçiren Hill, NBA'de karşılaştığı talihsiz uzun süreli sakatlıklar yüzünden adını, tarihte gelmiş geçmiş en iyi basketbolcular hanesine yazdıramamıştır. Duke Üniversitesi'ni 2 yıl üst üste şampiyon yaptıktan sonra NBA'e Detroit Pistons tarafından 3. sıradan draft edilerek giren Hill, Michael Jordan'sız bir lige yüksek beklentilerle başladı. Pistons'ın 2. bir Isiah Thomas'ı olacağına kesin gözüyle bakılıyordu. İlk yılında, Jason Kidd ile beraber NBA yılın çaylağı ödülünü paylaştı. İkinci yılında triple doublelarda kalitesini gösterdi. '96 Atlanta olimpiyatlarında "Rüya takımı" şampiyonluğa götürdü. 3. yılı olağanüstü idi. 21.4 sayı, 9.0 rebound, 7.3 asist ve 1.8 top çalma istatistikleri kalitesini göstermeye yetmişti. NBA'de Larry Bird'den beri bu istatistiklere yaklaşabilen bir basketbolcu yoktu. 1996-97 sezonunu MVP oylamasında Michael Jordan, Karl Malone'un arkasından 3. olarak tamamladı. Sonraki yıllarda da başarılı hücumunu devam ettiren Grant Hill, 1999-2000 sezonunda 25.8 sayı ortalamasını tutturdu. Ama Hill'in bu başarılı bireysel performansına rağmen, Detroit Pistons playoffların ilk turunda lige veda ediyordu. O yıl da playofflara veda ederken Hill, ayak bileğinden sakatlandı ve uzun süre bunun etkisinden kurtulamadı. Daha sonrasında, 3 Ağustos 2000'de Orlando Magic'e geçen Hill, ilk yılında 4, ikinci yılında 14, üçüncü yılında ise 29 maç yapabilirken, dördüncü yılında ise hiçbir maçta forma giyemedi. 2004 yılında o hiçbir maçta forma giyemezken, onun takımı Orlando Magic'in playoff turlarında elendiği Hill'in eski takımı Detroit Pistons'ın ise şampiyonluğu kazanması trajikti. Ama 2004-05 sezonunda tekrar NBA'e dönüş yaptı. 67 maçta görev alan All-Star forvet 19 sayı ortalaması ile oynadı. Diğer yıl ise tekrar şansızlık yakasına yapıştı ve sadece 21 maça çıkabildi. Diğer yıl ise 65 maça çıktı ancak eski performasından uzak 14.4 sayı ortalaması ile kapattı sezonu. Hill, 2007-08 sezonunda serbest kaldı ve Phoenix Suns ile anlaştı. 2008-09 sezonunda kariyerinde ilk defa bir sezonda 82 maça da çıkmış olsa da sezonu 12.0 sayı, 4.9 rebound ile tamamladı. 2012-2013 sezonu başlamadan önce 2 yıl için 1.9 milyon dolardan Los Angeles Clippers takımına transfer oldu. Belle de Jour (anlam ayrımı) Yonga levha Yonga Levha, (Particle Board, Chipboard) odun veya odunlaşmış lignoselülozik bitkilerin yongalarının, yapay reçine tutkalları (Üre formaldehit, fenol formaldehit ve vinil esaslı tutkallar) ile karıştırılması, yüksek sıcaklık ve basınçta preslenmesi (biçimlendirme) ile elde edilen malzemeye verilen isimdir. Türkiye'de bu ürünü ilk üreten markanın adı ile anılması (jenerik marka) sonucunda ismi Sunta olarak da bilinmektedir. Orman artıkları (odunların gövde ve kalın dalları üretimde kullanılmaz), zımpara tozu hariç tüm atölye artıkları ve lignoselülozik bitkiler ham madde olarak kullanılabilir. İğne yapraklı ağaçlardan çam, ladin, köknar, servi, ardıç kullanılır. Geniş yapraklı ağaçlardan ise kavak, kayın, ıhlamur, kızılağaç ve huş kullanılmaktadır. Ayrıca kapak tahtaları (kabuğun atılması için tomruktan kesilen parçalar), çıtalar, tahta ve tomrukların uç kısımlarından elde edilen artıklar, testere talaşı, kaplama üretim artıkları da yonga levha için birer ham madde niteliğindedir. Suya karşı dayanımı arttırmak için %0,03 – 0,05 oranında parafin katılır. Mantar ve böcek saldırılarına karşı Flor–pentoklorfenol katılır. Yangına karşı dayanım kazandırmak amacı ile amonyak ve türevleri katılır. Bir yonga levha üretimi sırasında uygulanan işlemler sırasıyla şu şekildedir; Ayrıca presleme sonrası işlemler de şu şekilde sıralanabilir; Caen Muharebesi Caen Muharebesi, Normandiya Çıkarması'nın ardından 1944 yılının Haziran - Ağustos aylarında Fransa'nın Caen şehri ve etrafında Müttefik Devletler (öncelikle Britanya ve Kanada birlikleri) ile Nazi Almanyası birlikleri arasında meydana gelen muharebe. Başlangıçta müttefikler çıkarma gününde Normandiya'nın en büyük şehirlerinden biri olan Fransız şehri Caen'i almayı hedefledi. Caen, birkaç sebep için hayati bir amaçtı. Çıkarma gününde (Normandiya Çıkarması)'nda, Caen İngiliz 3. piyade Tümeni için bir objektifti ve Haziran-Temmuz ayı boyunca muharebelerin ve Ağustos'a ayı için bir odak noktası olarak kaldı. 6 Haziran 1944'te müttefik kuvvetler, Normandiya Çıkarmasını başlatarak Fransa'yı istila etti. Birkaç bin geminin kuvvetiyle Normandiya'da plajlara aniden saldırıldı ve yaklaşık olarak 3,000 uçak bu saldırıyı destekledi. Çıkarma günü sahanlıkları genellikle başarılıydı ama müttefik kuvvetler almayı planladıkları Caen'i ele geçiremedi. Ä°stanbul'daki oteller Bu madde İstanbul, Türkiye'deki en önemli oteller hakında kısa bilgi ve tanımlamalar verir. İstanbul'da çağdaş otel yöneticiliği 19ncu yüzyılın ikinci yarısında başladı. Azınlıkların ve İstanbul Levantentelerinin gayretleri ve Wagons-Lits şirketinin ortaklığıyla Pera Palas hoteli 1892 yılında açıldı. Kısa süre sonra Tokatlıyan'ın hoteli ve Bristol hotel'ini içerin bir seri Beyoğlu bölgesinde açıldı. Beyoğlu bölgesinde yeni hotellerin açılması sırasında, eski şehir içindeki Sirkeci mahallesi bu yeni eğilime çabukca uyum sağladı ve mahalledeki eski hanlar dereceli olarak 20nci yüzyılın başlarında hotel şekline dönüştüler. Şehrin diğer bölgeleri bu trendi takip ettiler ve 1910 yılında İstanbu'da hotellerin sayısı 50 den fazlaydı. Benzer ilerlemeler, Anadolu'nun geri kalan şehirlerinde hotel yöneticiliği oldukça yavaş iken, sonraki yıllarda İzmir ve Ankara'da oldu. Cumhuriyet döneminde 1950li yıllarda, çeşitli tip hotellerin açılışı hız kazandı. Bu dönemdeki en önemli olay 1954 yılında İstanbul Hilton Hoteli'nin açılışıydı. Taşımacılık ve iç-dış turizmin gelişmesinin bir sonucu olarak 1960 yıllarında yeni hoteller açıldı. Aynı durum 1970 ve 1980li yıllarda Sheraton veya Etap Marmara (Daha sonra Ceylan Intercontinental ve The Marmara hotelleri, sırasıyla) gibi 5 yıldızlı hotellerin açılmasıyla oldu. 1990lı ve 2000li yıllarda farklı tipteki turizmin örnek olarak konferans, sağlık ve dinsel turizm sektörünün hızlı şekilde gelişmesiyle şehirde hotel açılmalarının yeni bir dalgası yer aldı. Bu dönemde açılan hoteller içinde Conrad Istanbul Bosphorus, Maslak Sheraton, Four Seasons Hotel ve Ritz-Carlton'dan söz edilebilir. Devam eden ve gelecek için planlanan birçok hotel projeleri vardır. İstanbul'da öğrenci yurtları ve orta dizi hotellerden dünya-klası şahane hotellere kadar yatacak ve kalacak yer bulmak mümkündür. Beyoğlu, Şişli ve Beşiktaş gibi modern bölgeler içinde 5 yıldızlı hoteller yoğunlaşırken, 4 yıldızlı hoteller genellikle tarihi yarımada içinde yer alır. Hotellerin pek çoğu genellikle Sultanahmet ve Ayasofya bölgesi yakınında bir araya gelmektedir. Tarihi yapıları kullanan sayısız hotel bu bölgede yer alır. Bütçeye uygun hoteller genellikle modern ve tarihi bölgelerin her ikisinde de bulunur. 2006 yılına göre turizm işletme lisansına sahip İstanbul'daki hotellerin toplam sayısı 283 idi. Bunların 28i 5 yıldızlı hotel iken, 63 hotel dört yıldızlı ve 81 hotel üç yıldızlıydı. İki yıldızlı hotel sayısı 91 iken sadece 20 hotel bir yıldızlıydı. İlave olarak şehirde 55 diğer yatacak ve kalacak yer vardı, bunlar esas olarak özel lisanslı hoteller olan motel ler, camping ler ,pansiyon lar Apartman hotel ler ve butik hotel lerdir. Aşağıdaki tablo İstanbul'daki 5 yıldızlı oteller hakkında kısa bilgi veriri: Kontratabla Kontratabla (Timber Core Plywood), ahşabın çalışarak biçim değiştirmesini önlemek amacı ile çıtalardan ya da ahşap kökenli levhalardan yapılmış bir orta tabakadan ve bu tabakanın her iki yüzüne lif yönleri dik olarak en az birer levhanın yapıştırılması ile elde edilen tablalara verilen isimdir. Sky Deutschland Sky Deutschland, ilk Alman pay-TV şirketidir. Yayınlarını uydu üzerinden ve kablo şebekesi üzerinden iletir. Platform başlangıçta, Astra uydusunda tek bir televizyon kanalı olarak yayına başladı. Filmler, canlı futbol müsabakaları Alman Bundesliga (ek olarak şampiyona) ve UEFA kupasını yayınladı. Belgeseller, diziler ve onlara ek olarak 90'ların erotik filmleri yayınladı. Dijital yayıncılığın gelişinden sonra birçok yeni kanallar eklendi. 9 Temmuz 2009 tarihinden itibaren tüm hakları Sky'a geçerek Sky Deutschland adını almıştır. These are the channels currently broadcast on the Sky Deutschland platform: Hanımın Çiftliği Hanımın Çiftliği, Orhan Kemal'in üç ciltlik romanıdır. Kitap, "Vukuat Var", "Hanımın Çiftliği" ve "Kaçak" ciltlerinden oluşmaktadır. Romanın ilk cildi olan "Vukuat Var", yazar tarafından 20 günde yazıldı. Eser, popüler kültür alanında da ilgi gördü; iki ayrı uyarlaması televizyon dizisi olarak Türk televizyonlarında yayınlandı. Romanda, Çukurova'daki insanların yaşamları anlatılmaktadır. Romanın ciltlerindeki olay örgüsü, birbirleriyle bağlantılıdır. Örneğin: "Vukuat Var" adlı romanda başlayan olay örgüsü "Hanımın Çiftliği" 'nde devam eder. Romanın TV uyarlamaları: Charles Kittel Charles Kittel (18 Temmuz 1916, New York - 15 Mayıs 2019), Amerikalı katı hâl-yoğun madde fizikçisi. 1951'de Kaliforniya Üniversitesi, Berkeley'de profesör oldu. 1978'de emekli oldu. 1938 yılında İngiltere'de Cambridge Üniversitesi'nden lisans derecesiyle (BA) mezun oldu. Tezini 1941'de University of Wisconsin–Madison'da yayımlattı ve 1945-1947 yılları arasında Massachusetts Teknoloji Enstitüsü'nde (MIT) görev aldı. II. Dünya Savaşı'nda Submarine Operations Research Group'a (SORG) katıldı. 1947'den 1951'e dek Bell Laboratories, New Jersey, ABD'de, özellikle feromıknatıslık alanında çalıştı. 1951-1978 arasında yoğun madde fiziğinin bir parçası olan katı hal fiziği alanında ders verdiği ve araştırmalar yaptığı Kaliforniya Üniversitesi, Berkeley'de görev yaptı. 1945, 1956 ve 1963 yıllarında olmak üzere üç kez ödülüne değer görüldü. Kittel sekizinci baskısını yapmış olan "Katıhal Fiziğine Giriş" (Introduction to Solid State Physics) eseriyle dünya genelinde fizik öğrencileri tarafından tanınır. Baş Harfi Ben Baş Harfi Ben, Kenan Doğulu'nun Festival adlı albümünün ikinci teklisidir. Söz ve müziği Kenan Doğulu'ya aittir. Şarkının düzenleme sürümü yapılmamıştır. Şarkının bazı sözleri (örneğin "Festival gibisin, katılmak istiyorum" ve "Adı lazım değil, baş harfi ben") kendine popüler kültürde yer bulmuştur.. Swing When You're Winning Swing When You're Winning İngiliz pop şarkıcısı Robbie Williams'ın 2001'de çıkardığı stüdyo albümüdür. Great American Songbook ("Büyük Amerikan Şarkı Kitabı"; 1920-1960 döneminin meşhur Amerikan müzikallerinden ezgiler) 'taki rock müzik öncesi pop klasiklerinin adaptasyonlarından oluşan bu albüm, şarkıcının Birleşik Krallık'ta piyasaya sürülen dördüncü solo albümü ve genelde beşinci solo albümüdür. Bu albümün Robbie'nin önceki albümü "Sing When You're Winning"in ismi ile direkt olarak bir bağlantısı yoktur. Robbie'nin, doğduğundan beri hayranı olduğu, Frank Sinatra aşkından dolayı albüm Sinatra'nın kullandığı Los Angeles, Kaliforniya'daki Capitol stüdyolarında kaydedildi. 2001'ın başlarında "Bridget Jones'un Günlüğü" filmi için kaydettiği "Have You Met Miss Jones?" şarkısının başarısı albümle birleştirilerek, parça albümün içine koyuldu. Albüm, Birleşik Krallıkta 7x Platin'le sertifikalanmıştır. Nicole Kidman'la yapılan düet "Somethin' Stupid" Birleşik Krallık listelerinde bir numara oldu. "Beyond The Sea" parçasının versiyonları 2003 senesinde animasyon filmi "Kayıp Balık Nemo"da kullanıldı. Ve "Have You Met Miss Jones" parçası 2001'de "Bridget Jones'un Günlüğü" filminin film müzikleri arasına girdi. Albümün ilk şarkısı "I Will Talk and Hollywood will Listen" Robbie'nin albümdeki tek orijinal şarkısıdır. Rupert Everett, Nicole Kidman, Jon Lovitz and Jane Horrocks gibi aktörlerle düet yapıldı. Bunun yanı sıra Robbie'nin arkadaşı ve onunla aynı daireyi paylaşan sanatçı Jonathan Wilkes albümün özel konuğuydu. Albümde sürpriz olarak "It Was a Very Good Year" parçasında Frank Sinatra ile düet yapıldı. Robbie ilk iki beyiti söyledi ve geri kalanı üçüncü dördüncü beyit için Frank Sinatra'nın kayıtları vokaller eşliğinde kullanıldı. Robbie bunu şöyle açıklar, bu Robbie'nin filarmonisindeki müzisyenlerden birinin vokalliğini Frank Sinatra'nın ailesine gösterdikten sonra ortaya çıkmıştır. Bu müzisyen ailenin iyi bir arkadaşı olduğu iddiasındadır. Ve "It Was a Very Good Year" parçasının orijinalınde Sinatra ile birlikte kayıt yaptı. Bir başka sürpriz konuk müzisyen Bill Miller Robbie'ye "One For My Baby" parçasında eşlik etti. Miller, çoğu Frank Sinata konserinde ve kayıtlarında("One For My Baby" nın 1954'teki orijinal kaydı ve 1958 Capitol stüdyo kayıtları da dahil) bulundu. Buna ek olarak albümün arkadasındaki müzisyenlerin bir kısmı London Filarmoni Orkestrasındandır. Robbie tüm hayatı boyunca hayalini kurduğu Londra'daki Royal Albert Hall'da tek sanatçı olarak konser verme hayaline ulaştı. Londra Filarmoni Orkestrası ile birlikte 2001'de yaptığı konser Robbie Williams Live at the Albert ismiyle dvd olarak piyasaya çıktı. Üçünü albümün başarısından sonra, Robbie başka bir istikametinde yol almayı istedi. Dördüncü stüdyo albümünü kaydetmek için turnesinde iki hafta erteledi. Bu her zaman yapmayı dilediği büyük bir albümdü. Albüm çıktığında, "Swing When You're Winning" (2000 yılındaki stüdyo albümü "Sing When You're Winning"ismi referans alınarak) 2001'in sonlarında satışa sunuldu. Birleşik Krallık'ta aniden bir numaraya oturtu. Şaşırtıcı şekilde 6 hafta boyunca listede 1 numara olarak kaldı. İrlanda, Yeni Zelanda, Avusturya, Almanya ve İsviçre'de top 10 listelerinde girdi. 2001 yılının sonunda dünya çapında 2 milyon kopya sattı. Toplamda ise 7 milyon. Albüm 57 hafta boyunca Birleşik Krallık listelerinde kaldı. Vve Birleşik Krallıkta 2.1 milyon satarak 7x Platinle sertifikalandı. Ve Birleşik Krallık müzik tarihinde en iyi satan 49. Albüm oldu. Frank & Nancy Sinatra'nın şarkısı "Somethin' Stupid"in Kidman'la yapılmış bir düeti olan ilk tekli, Robbie'nin Birleşik Krallık listelerinde ilk sıraya yerleşen beşinci teklisi oldu. Çıktığı ilk hafta neredeyse 100.000 kopya sattı. Arjantin, Yeni Zelanda, Litvanya'daki listelerde birinci oldu ve tüm Avrupa listelerinde top 10'a girdi.2001 senesinin büyük hitlerinden biri oldu, sadece Birleşik Krallıkta 200.000 üzeri sattı. Listelere girdikten üç hafta sonra listebaşı oldu. Ocak 2002'de Gümüş sertifika ile sertifikalandırıldı. Albümden çıkan ikinci single "Mr. Bojangles/I Will Talk And Hollywood Will Listen" parçalarını içeren çift-taraflı cd olarak satışa sunuldu. Bununla birlikte sadece Orta Avrupa ve Doğu Avrupa'da satışa sunuldu. "Mack The Knife" Meksika'da bir radyo teklisi olarak satışa sunuldu. "Beyond the Sea" bir single olmamasına rağmen 2003 senesinde en iyi müzik dalında Akademi Ödülleri adayı "Kayıp Balık Nemo" filminin sonundaki yazılar(katkıda bulunanlar) geçerken kullanıldı. "Robbie Williams Live at the Albert Hall" isminde bir DVD o tarihin Aralık ayında satışa sunuldu. Avrupa'da en iyi satan dvdlerden biri oldu ve Birleşik Krallıkta 6x Platin Almanya'da 2x Platin ile sertifikalandı. DVD neredeyse albümün tüm parçalarının canlı performansını içeriyordu. Hem Jonathan Wilkes, Jon Lovitz, and Jane Horrocks'un Robbie ile performansları hem de Robbie'nin Frank Sinatra ile bir canlı performans versiyonu vardı. Rupert Everett gecenin konuşmacısı oldu. Nicole Kidman şova katıldı. Ancak albümde düeti bulunduğu şarkıları("They Can't Take That Away From Me" ve "Somethin' Stupid") seslendirmedi. Bunlar albümde canlı performansı olmayan tek şarkılar. Ek olarak albümde olmayan bazı parçalarda canlı performansda sergilendi. Bu canlı performans Türkiye'de ilk kez TRT2'den yayınlanmıştır. Ayrıca 2009 senesinin sonlarına doğru Numberone Tv de bu canlı performansı yayınlamıştır. William Etty William Etty (10 Mart 1787, York - 13 Kasım 1849), nü tablolarıyla tanınan İngiliz ressam. Etty, babasının isteği üzerine yedi sene boyunca Hull'da bir matbaacının yanında çırak olarak çalıştı. 1806 yılında, amcası William Etty, onu Londra'ya davet ederek resim üzerine çalışmasını istedi. 1807 yılında, Kraliyet Akademisi'ne girerek Henry Fuseli'nin altında çalışmaya başladı. Ayrıca, bir sene boyunca da sanatını çok etkileyen Sir Thomas Lawrence ile birlikte çalıştı. Londra Ulusal Galerisi'nde pek çok eski ustanın resmini kopyaladı. 1816'da Paris ve Floransa'yı ziyaret etti. 1822'de ise uzun bir İtalya seyahatine çıktı ve bu ülkede vaktinin büyük kısmını Venedik'te geçirdi. Venedikli ustalar üzerine yaptığı çalışmalar sonucunda renk kullanımını çok geliştirdi. Ressamın eserleri önemli Britanya galerilerinde sergilendi. 1824 yılında İngiltere'ye döndükten sonra yaptığı "Pandora Crowned by the Seasons" isimli tablosu büyük takdir kazandı. Etty, 1828 yılında Ulusal Akademi'ye girdi. 1848 yılına kadar Londra'da kaldı. Fakat sağlık problemleri sebebiyle emekli olarak York'a taşındı ve bu şehirde vefat etti. Etty, çok düzensiz resimler yaptı. Çalışmalarında göz alıcı, parlak fakat gerçekçi renkler kullandı. Kompozisyonları çoğunlukla başarılı olmasına rağmen çizimlerinde zaman zaman hatalara rastlanabiliyordu. Tablolarında çoğunlukla ahlaki dersler vermeye çaba gösterdi. Kendisi en başarılı çalışmaları olarak "The Combat", üç "Judith" tablosu, "Beniah, David's Chief Captain", "Ulysses and the Sirens" ve üç adet Jeanne d'Arc tablosunu kabul eder. "The Combat" isimli tablosu çok büyük boyutlardadır. Hiçbir alıcı çıkmayan bu eseri Etty'nin arkadaşı ressam John Martin 300 Sterlin'e satın almış ve atölyesine asmıştır. Bu atölyede Lord Darnley tarafından görülen tablo, Darnley'nin Etty'e "Paris'in Yargısı"'nı sipariş etmesine sebep olmuştur. 1911 yılında, Etty'nin bir heykeli yapıldı ve bu heykel York Sanat Galerisi'nin önüne yerleştirildi. Etty, sanat tarihçileri tarafından, klasik konularda resim yapan on dokuzuncu yüzyıl ressamları arasında değeri bilinmemiş ve yeterince tanınmamış kabul edilir. Etty'nin arkasından gelen ve çıplak resimleri yapan tek bir ressam olmuştur: William Edward Frost. Dragon Magazine Dragon dergisi Dungeons & Dragons oyunları ve ona bağlı diğer ürünler için için yayınlanan iki kaynak dergiden biridir. TSR, Inc. tarafından 1976 yılında aylık olarak piyasaya sürülmüştür. 359 numaralı son sayısı ise Eylül 2007 yılında yayınlanmıştır. 1975 yılında TSR, Inc. firması "The Strategic Review" isimli bir dergi yayınlamaya başlar. O zamanlar rol yapma oyunları halen masa üstünde oynanan "savaş oyunları"'nın bir alt ürünü olarak görülmektedir. Bu yüzden dergi sadece "Dungeons & Dragons" oyunlarını ve TSR'ın diğer ürünlerini desteklemek için değil, savaş oyunlarını gölgede bırakmak için de yayınlanmıştır. Kısa zamanda derginin ve oyunların popülaritesi hızla artar. Böylelikle firma diğer oyunlardan ayrılmakla kalmadı, aynı zamanda kendi endüstrisini de kurmuş olur. "The Strategic Review" dergisi sadece 7 sayı sonra TSR tarafından iptal edilir. Yerine minyatür savaş oyunları ile ilgili olan "Little Wars" ve rol yapma oyunları ile ilgili olan "The Dragon" dergileri piyasaya sürülür. "Little Wars" dergisi ise 13 sayı sonra "The Dragon" ile birleştirilir. "Dragon" dergisi, rol yapma oyunları ile ilgili kuralların, büyülerin, canavarların, sihirli itemlerin ve diğer tüm fikirlerin piyasaya sürülme noktası olmuştur. Buna en güzel örnek olarak Unutulmuş Diyarlar serisi verilebilir. Bu seri ile ilgili ilk bilgiler, 1980 yıllarında Dragon dergisi içinde tasarımcısı Ed Greenwood tarafından kaleme alınmıştır. 1997 yılında Wizards of the Coast firması TSR firmasını ve Dragon dergisi dahil tüm yan ürünlerini satın alır. 1999'da ise bu kez Wizards of the Coast firması Hasbro, Inc. tarafından satın alınır. 1999 yılında derginin ilk 250 sayısını içeren, PDF formatında bir derleme yayınlanır. Bu derlemede "The Strategic Review" dergisinin 7 sayısı da bulunmaktadır. 2002 yılına gelindiğinde Paizo Publishing isimli yayınevi, lisansları Wizards of the Coast'ta bulunan "Dragon" ve "Dungeon" dergilerinin yayın haklarını satın alır. 18 Nisan 2007'de ise Wizards of the Coast firması Pazio'nun lisansını yenilemeyeceklerini açıkladı. "Dungeons & Dragons" markasının marka yöneticisi olan Scott Rouse, yaptığı bu açıklamada insanların artık bu tür bilgilere internet üzerinden ulaştığını ve kendilerinin de bu sisteme geçtiklerini söylemiştir. Bu açıklamayı takiben Eylül 2007'de dergilerin yayını durdurulmuştur. Dragon dergisi her ne kadar tüm fantastik ve rol yapma oyunları için çıkarılan bir dergi olsa da, konuların çoğunluğunda TSR firmasının ürünleri ön plana çıkarılmıştır. Diğer firmalar tarafından üretilen ürünler hep yan konular olarak kalmıştır. Fantastik oyun dünyasının en ünlü yazarlarından, oyun tasarımcılarından ve ressamlarından birçoğu, bu dergide çalışmalarını yayınlamıştır. Yayın hayatı boyunca dergi, düzenli olarak fantastik hikâyeler ve roman ön okumalarına yer vermiştir. 1990 'lardan sonra ise hikâyeler giderek azalmaya başlamıştır. Dergi konularının içeriği genellikle "D&D" evrenine ait yeni karakter sınıfları, yeni ırklar, canavarlar ve bunun gibi unsurlar olmuştur. "Sage Advice" adında "D&D" oyuncularının sorularına cevap veren bir köşesi vardır. Bunların dışındaki konular ise genellikle oyuncular ve dungeon Master'lar için verilen ipuçları ve tavsiyelerden oluşmaktadır. Aynı zamanda Nodwick, Dork Tower, Zogonia ve The Order of the Stick isimlerini taşıyan dört ayrı fantastik konulu çizgi-roman'lar da dergide kendilerine yer bulmuştur. Washington Yakın Doğu Araştırmaları Enstitüsü Washington Yakın Doğu Araştırmaları Enstitüsü (İngilizce: "The Washington Institute for Near East Policy"), Amerika Birleşik Devletleri'nin başkenti Washington'da bulunan bir araştırma kurumudur. Enstitü, 1985 yılında Martin Indyk tarafından kuruldu. Indyk, eski ABD başkanı Clinton döneminde Dışışlerı Bakanı'nın yardımcılığını üstlendi. Enstitü, uzmanlarının bilimsel araştırmalarıyla ABD’nin Yakın Doğu politikasına katkıda bulunmaktadır. ABD dış siyasetini yorumlayan ve şekillendiren Washington Yakın Doğu Araştırmaları Enstitüsü, Türkiye, İran, Irak ve diğer Yakın Doğu ülkeleri hakkında birçok araştırma programlarını bünyesinde bulundurmaktadır. Enstitü, düzenli olarak çok sayıda konferans düzenlemektedir. Gerek yazılı, gerek ise görsel olarak Amerikan medyasında ses getiren yayınlar yapmaktadır. Enstitünün kıdemli uzmanları CNN, BBC, El Cezire ve Fox News gibi önemli kanallarda röportajlar yapmakta ve ayrıca düzenli bir şekilde "New York Times", "Newsweek", "Washington Post" ve "Los Angeles Times" gibi önemli gazete ve dergilerde makaleler yazmaktadır. ABD dış politikasının önemli bir parçası olan Yakın Doğu hakkında bilimsel araştırma yapmanın dışında, Enstitü doğru bir dış politikayla bölgenin güvenli, demokratik ve barısçıl bir bölge haline getirilmesini amaçlamaktadır. Ölü Boğa Güreşçisi Ölü Boğa Güreşçisi (Fransızca: L'Homme mort), Fransız ressam Édouard Manet'nin 1864 yılında tamamladığı tablo. Eser, şu anda Washington'daki National Gallery of Art'ta sergilenmektedir. 1850'lerin sonlarında Manet, Diego Velázquez ve Francisco Goya gibi kendisinden önce yaşamış İspanyol ressamların eserlerine ilgi duymaya başladı. Onların etkisiyle "Valensiya'nın Lolası", "İspanyol Balesi", "Gezici Çalgıcılar", "Victorine Meurent İspanyol Kıyafetleri İçinde" gibi İspanyol temalı pek çok esere imza attı. 1864 yılındaki Paris Salonu'nda ise Manet'nin "Boğalar Savaşının Öyküsü" isimli tablosu "İsa'nın Mezarında Melekler" tablosuyla birlikte sergilendi ve eser perspektif hataları sebebiyle eleştirildi. Ressam daha sonra resmi keserek iki tablo haline getirdi. Bu tablolardan birincisi ön plandaki matadoru tek başına bıraktığı "Ölü Boğa Güreşçisi"'ydi. Diğeri ise arka planda kalan "Boğaların Savaşı"'ydı. Tabloda poz veren mankenin tıpkı sanatçının bir diğer tablosu "Trajedi Aktörü"'nde olduğu gibi kim olduğu bilinmemektedir. Bu da ressamın ölenin "herhangi" bir matador olabileceği vurgusu yaptığını akıllara getirir. 1860'larda yaptığı tablolarda geçmişi kendine kaynak kabul eden Manet'nin "Ölü Boğa Güreşçisi"nde de Velázquez'in ölü bir asker betimlemesi örnek alınmıştır. Manet'nin "Boğalar Savaşının Öyküsü" tablosunu ikiye bölerek "Ölü Boğa Güreşçisi"'ni oluşturmasının sebebinin matadorun çevresindeki her şeyi boşaltarak tablodaki dramatik etkiyi arttırmak istemesi olduğuna inanılır. Manet'nin ölü bir matador çizmesinin sebebinin bir süre önce kaybettiği babasının vefatı olabileceğini iddia edenler vardır. Bir diğer yorum ise uzun yıllar boyunca birlikte olduğu ve babasının ölümünün ardından evlenmeleri için bir engel kalmayan Suzanne Leenhoff karşısında kendini kapana kısılmış hissettiği ve boğa güreşçisiyle kendisini özdeşleştirdiğidir. Eser "Victorine Meurent İspanyol Kıyafetleri İçinde" ile birlikte ressamın antikahraman temasını işlediği iki tablodan biri kabul edilir. Robbie Williams'ın kazandığı ödüller İngiliz pop şarkıcısı Robbie Williams'ın solo kariyerinde kazandığı bazı ödüller; MTV European Music Awards [UK]: En İyi Şarkı "Rock DJ", 3 Ayrı Kategoride Adaylık: En İyi Erkek Şarkıcı, En İyi Klip, En İyi Pop Şarkısı "Rock DJ" Erboğa A Erboğa A veya Centaurus A (ayrıca NGC 5128 olarak da bilinir), Erboğa takımyıldızı bölgesinde yaklaşık olarak uzaklıkta bulunan bir merceksi veya dev eliptik gökadadır. James Dunlop tarafından 29 Nisan 1826 tarihinde keşfedildi. Halton Arp tarafından görüntülenmiş ve Arp 153 olarak "İç emilim ile bozulmuş gökadalar" kategorisi altında Tuhaf Gökadalar Atlası'na dahil edilmiştir. NGC 5128, Dünya'ya en yakın radyo gökadalardan birisidir, bu nedenle etkin gökada çekirdeği, profesyonel gökbilimciler tarafından yoğun olarak incelenmiştir. Ayrıca gökyüzündeki en parlak beşinci gökadadır ve bu da onu sadece düşük kuzey enlemlerinden ve güney yarımküreden görülebilmesine rağmen ideal bir amatör gökbilim hedefi haline getirir. Gökadanın merkezi, X-ışını ve radyo dalga boylarındaki salımlardan sorumlu olan bir göreceli jeti dışarı doğru fırlatan, 55 milyon güneş kütlesine eşdeğer kütleye sahip bir süper kütleli kara delik içerir. On yıl önce ayrılan jetin radyo gözlemlerini değerlendiren gökbilimciler, jetin iç kısımlarının ışık hızının yaklaşık yarısında hareket ettiğini belirlediler. Diğer yıldız patlaması gökadalarında olduğu gibi, yoğun yıldız oluşumu patlamasının bir çarpışma sonucu oluştuğundan şüpheleniliyor. Modeller, Erboğa A'nın daha küçük bir sarmal gökadayla çarpışan ve birleşen büyük bir eliptik gökada olduğunu göstermektedir. Güneş'in 1 milyar katı yoğunluğundaki bu kara deliğin güçlü plazma püskürtüşleri X-ışınları ve radyo dalgalarıyla izlenmiş ve Hubble Uzay Teleskobu ile Erboğa A'nın ayrıntıları elde edilmiştir. Kızılaltı dalgaboyu civarlarında gözlem yapan NICMOS dedektörü, bu galaksiyi sarmalayan kalın yıldızlararası toz bulutu kuşağını geçerek en küçük ayrıntıları göstermiş ve dev bir toplanma diski (kara delik etrafında bir disk oluşturan madde) ortaya koymuştur. Toplanma diskleri, sadece kara delikler etrafında bulunurlar ve genellikle plazma püskürtmeleri bu diske dik doğrultudadır. Erboğa A kara deliğinde, plazma püskürtmelerinin diskle yaptığı açı 90° değildir; bunun nedeninin disk ekseninin görülemeyecek kadar küçük konik bir devinim yapması olduğu düşünülür. Erboğa A, tuhaf görünümlü bir galaksi olarak tarif edilebilir. Dünya'dan bakıldığında üzerine bindirilmiş bir toz şeridiyle, merceksi veya eliptik bir galaksi gibi görünür. Galaksinin tuhaflığı ilk kez 1847 yılında John Herschel tarafından tanımlanmıştır. Galaksinin tuhaf görünümünün genellikle iki küçük galaksinin birleşmesi sonucu olduğu düşünülür. Galaksinin şişkin bölgesi genellikle gelişmiş kırmızı yıldızlardan oluşur. Tozlu disk çoğunlukla yeni yıldızların oluştuğu bir bölge olmuştur ve disk içinde 100'den fazla yıldız oluşum bölgesi tanımlanmıştır. Erboğa A içinde bir tane süpernova tespit edilmiştir. SN 1986G adlı süpernova, Robert Evans tarafından karanlık toz şeridinin içinde 1986 yılında keşfedilmiştir. Daha sonra tip Ia süpernova olarak tanımlanmıştır. Erboğa A, iki altgruptan oluşan M83 Grubu'nun Cen A altgrubunun merkezindedir. Diğer altgrubun merkezinde ise Messier 83 bulunur. Bu iki altgrup bazen tek bir grup olarak bazen de iki altgrup olarak tanımlanmaktadır. Erboğa A/M83 Grubu, Başak Süperkümesi içinde yer alır. Erboğa A, Omega Centauri'nin (çıplak gözle gözlenebilen küresel yıldız kümesi) yaklaşık olarak 4° kuzeyinde yer alır. Galaksi, yüksek yüzey parlaklığı ve nispeten büyük açısal boyutu nedeniyle amatör gözlemler için ideal bir hedeftir. Parlak merkezi şişlik ve toz şeridi büyük bir dürbünle bile gözlemlenebilir ama diğer ayrıntılar için büyük bir teleskop gerekebilir. Erboğa A, Stephen James O'Meara tarafından çıplak gözle fark edilmiştir.. Karkın boyu Karkın boyu Oğuz Kağan Destanı'na göre Oğuzların 24 boyundan biridir. Bu boyların Bozoklar kolundan (sağ kolundan) Oğuz Kağan'ın oğlu Yıldız Han'ın soyundan geldikleri kabul edilir. Akkoyunlu ve Dulkadiroğulları bu boydan gelmektedir. Karkın “Taşkın ve doyurucu” anlamındadır. Kızık boyu Kızık boyu Oğuz Kağan Destanı'na göre Oğuzların 24 boyundan biridir. Bu boyların Bozoklar kolundan (sağ kolundan) Oğuz Kağan'ın oğlu Yıldız Han'ın soyundan geldikleri kabul edilir. Kızık “yasakta pek ciddi ve kuvvetli” anlamındadır. Oğuz boylarıyla birlikte Anadolu’ya gelmiş ve bir Türk yurdu olmasında önemli rol oynamıştır. 16. yüzyıl Osmanlı tahrir defterlerinde Kızıklara ait yirmi sekiz köy tespit edilmiştir. Anadolu’da Kızıkların en yoğun olarak yaşadıkları yerler Gaziantep, Kahramanmaraş, Adıyaman, Bursa, Tokat ve Ankara dolaylarıdır. Ayrıca Balıkesir ili Manyas ilçesine bağlı Kızık ve Kızıksa köyleride bulunmaktadır. YaparlÄ± boyu Yaparlı boyu Oğuz Kağan Destanı'na göre Oğuzların 24 boyundan biridir. Bu boyların Bozoklar kolundan (sağ kolundan) Oğuz Kağan'ın oğlu Ay Han'ın soyundan geldikleri kabul edilir.Yaparlı “Misk kokulu” anlamındadır. Bülent İplikçioğlu Bülent İplikçioğlu (1952, Afyonkarahisar), Türk akademisyen, eski çağ tarihi profesörü ve yazıt bilimci. 1970-1982 yılları arasında Ankara ve Viyana üniversitelerinde Tarih, Eskiçağ Tarihi, Klasik Filoloji ve Klasik Arkeoloji öğrenimi gördü. 1982 yılında Viyana’da "Die Repräsentanten des senatorischen Reichsdienstes in Asia bis Diokletian im Spiegel der ephesischen Inschriften" ("Ephesos Yazıtları Işığında Senatus Sınıfı Devlet Kariyerinin Asya'daki Temsilcileri") konulu doktorasını tamamladı. 1984’e kadar Ankara Üniversitesi Eskiçağ Tarihi Kürsüsü’nde asistanlık yaptı. 1984-1986 yılları arasında Marmara Üniversitesi Eskiçağ Tarihi Anabilim Dalı’nda Yardımcı Doçent olarak çalıştı. Aynı yerde görevliyken 1986’da Eskiçağ Tarihi Doçenti, 1992 yılında ise Eskiçağ Tarihi Profesörü oldu. Araştırmalarında öncelikli olarak Antikçağ Küçükasyası’nın tarihi ve epigrafyası ile ilgilendi. 1976’dan 1991’e kadar Avusturya Arkeoloji Enstitüsü’nün Ephesos’taki arkeolojik kazılarına epigrafist heyet üyesi olarak katıldı. 1989’dan itibaren ise Avusturya Bilimler Akademisi adına Türkiye’nin güneybatısında (Antikçağ’da Batı Pamfilya ile Doğu ve Kuzey Likya) kendi epigrafik projelerini uygulamaktadır. Türk Eskiçağ Bilimleri Enstitüsü ile Alman ve Avusturya Arkeoloji enstitülerinin üyeliklerine seçilen, 1984–2006 yılları arasında Marmara Üniversitesi'nde Eskiçağ Tarihi Anabilim Dalı Başkanlığını üstlenen İplikçioğlu, 2014 yılından itibaren Ankara Üniversitesi Dil ve Tarih-Coğrafya Fakültesi'nde Hellen-Roma Tarihi, Hellenizm ve Roma Çağlarında Küçükasya Tarihi, Küçükasya’da Hellen Epigrafyası ve Eskiçağ Tarihi Metodolojisi konularındaki derslerini sürdürmektedir. Ak-Say Nehri Ak-Say Nehri, Toşkan Nehri'nin, Kırgızistan sınırları içinde kalan bölümüne verilen isimdir. Kırgızistan'da Narin şehrinin güneyinde Tanrı Dağlarından doğan Ak-Say Nehri sınırın öbür Çin tarafında Toşkan Nehri adı verilir ve doğuya doğru Sincan Uygur Özerk Bölgesi'ne akar. Tanrı Dağlarına paralel olarak doğuya devam eder, ve sonra Aksu Nehri ile birleşir. Toşkan, Aksu nehrine karışan ana koldur. USS West Virginia (BB-48) USS "West Virginia" (BB-48), Amerika Birleşik Devletleri Deniz Kuvvetleri'ne ait ve Colorado sınıfının dördüncü gemisi olan zırhlı. Amerika Birleşik Devletleri'nin 35. eyaleti olan Batı Virginia'nın adını taşıyan ikinci gemidir. 12 Nisan 1920'de Virginia Eyaletinde bulunan Newport News Shipbuilding and Drydock Company'da yapımına başlanmış ve |17 Kasım 1921'de Pocahontas Fuel Co. adlı madencilik firmasının genel müdürü Isaac T. Mann'ın kızı Alice Wright Mann tarafından adlandırılarak denize indirildi. Ve 1 Aralık 1923'te Deniz Albayı Thomas J. Senn komutasında hizmete girdi. "Wee Vee" lakaplı "West Verginia", New York Naval Shipyard'da kontrol ve düzenleme yapıldıktan sonra Hampton Roads'a doğru yola çıktı. Ancak dümen dolabında sorun çıktı ve Hampton Roads'da overhaul gördükten sonra 16 Haziran 1924'te denize çıktı. Saat 10:10'da Lynnhaven Boğazını geçerken dümen göstergesi çalışmaz oldu ve motor hasarı yaşanıp karaya oturdu. Tokyo, Magic Carpet Harekâtı West Virginia (anlam ayrımı) West Virginia ÅŸu anlama gelebilir: Rovaniemi Rovaniemi (), Finlandiya'nın Laponya bölgesinin merkezi olan şehirdir. Şehir, Kuzey Kutup Dairesi'nin 6 km güneyinde Kemijoki ve Ounasjoki'nin kesiştiği noktada yer almaktadır. Yüzölçümü 8,016.75 km² olan şehrin nüfusu 31 Ağustos 2017 tarihi itibari ile 62,037'dir. Rovaniemi, Laponya bölgesinin merkezi olması dışında turizm de şehrin ekonomisinde önemli rol oynamaktadır. Şehir aynı zamanda Laponya Üniversitesi'ne ev sahipliği yapmaktadır. Rovaniemi adı ilk kez 1453 yılında resmi belgelerde belirtilmiştir. 19. yüzyılda Laponya'da maden kaynaklarının keşfedilmesi Rovaniemi'nin büyümesini hızlandırdı. Laponya Savaşı sırasında şehirde Rovaniemi Muharebesi gerçekleşmiştir. 2006 yılında Rovaniemi Rovaniemen maalaiskunta belediyesi ile birleşerek Avrupa'nın yüzölçümü en büyük kenti haline geldi. Şehre Rovaniemi Demiryolu İstasyonu ile Rovaniemi Havalimanı hizmet vermektedir. Siyah Göz Gökadası Siyah Göz Gökadası (ayrıca Uyuyan güzel gökadası; Messier 64, M64, veya NGC 4826 olarak da bilinir) Berenis'in Saçı takımyıldızı yönünde bulunan bir çubuksuz sarmal gökada. Edward Pigott tarafından 23 Mart 1779 tarihinde ve ondan bağımsız olarak Johann Elert Bode tarafından 4 Nisan 1779 tarihinde keşfedilmiştir. Charles Messier, 1780 yılında kataloğuna eklemiştir. Parlak çekirdeği önündeki toz emici muhteşem koyu şerit yüzünden "Siyaz Göz" ve "Kem göz (Nazar)" gibi isimler takılmıştır. M64, amatör gökbilimcilerin oldukça iyi bildiği bir nesnedir çünkü küçük teleskoplarla bile kolayca gözlemlenebilir. M64, ilk bakışta normal bir sarmal gökada gibi görünmektedir. Gökadaların çoğunda olduğu gibi, M64'deki yıldızlar da aynı yönde bir yörüngede dönmektedir ve Hubble fotoğraflarında bunun saat yönünde olduğu görülmüştür. Ancak yapılan son detaylı çalışmalarda dış bölgelerdeki yıldızlararası gazın, iç bölgelerde yıldız oluşturan gazın karşı yönünde döndüğü olağanüstü bir keşif olarak ortaya çıkmıştır. İç bölgenin çapı yaklaşık olarak sadece 3,000 ışık yılıyken dış bölgenin çapı 40,000 ışık yılına ulaşmaktadır. Bu olayın iki bölgeyi ayıran sınırın etrafında yeni yıldız oluşumlarını tetiklediğine inanılmaktadır. İki gökadanın çarpışması sonucu oluşan garip iç hareketlere ilave olarak sola doğru olağanüstü bir görünüşle birleşen bir yıldız sistemi vardır. Gökbilimciler ters yönde dönen gazın, yaklaşık olarak bir milyar yıl önce bu gökadaya çarpan bir uydu gökadanın M64 içine çekilmesinin sonucu oluştuğuna inanmaktadırlar. Ölü Deniz Ölü Deniz aşağıdaki anlamlara gelebilir: Tmutarakan Tmutarakan (Rusça: Тмутаракань), Kerç Boğazı tarafından kontrol edilen ve Azak Denizi koridorundaki Taman Yarımadası'nda yer alan antik şehir. Şu anda Rusya'nın Krasnodar Krayı federal bölgesinde bulunmaktadır. Ortaçağ öncesinde "Hermonassa" ve "Phanagoria" adlarıyla tanınan şehir, Phanagoria bölgesi üzerine kurulmuş önemli bir ticaret merkeziydi. Tmutarakan, 704 yılında Hazar Kağanlığı'na dahil edilmiştir. Araplar ise şehre, "Samkarsh al-Yahud" (Yahudilerin Samkarş'ı ya da Samkarç'ı) adını vermişlerdi. Arapların bu ismi şehre vermelerinde, şehirde Musevilerin çoğunlukta olmasının etkisi vardı. Bizanslı tarihçi Teophanes'e göre, 671 yılında şehirde Museviler çoğunluğu olşturuyordu. Şehir, 988'de Mstislav tarafından ele geçirildi ve 1094 yılına kadar Kiev Knezliği'ne bağlı kaldı. ITÃœpSAT1 İTÜpSAT1, 23 Eylül 2009 tarihinde Hindistan'ın güney Sriharikota bölgesindeki Satish Dhawan Uzay Merkezi'nin, PSLV (İngilizce: Polar Satellite Launch Vehicle; Hintçe: ध्रुवीय उपग्रह प्रक्षेपण यान) C-14 roketi ile (TSİ) saat 09:21'de uzaya fırlatığı, İTÜ Uzay Mühendisliği bölümünde öğrenim gören öğrencilerin yapımı ilk deneysel bir mini yapay uydudur. İTÜpSAT1 yanı sıra, PSLV C-14 roketinin diğer yolcuları, Oceansat 2, UWE 2, SwissCube, BeeSat, RUBIN 9.1 ve RUBIN 9.2 uydularıdır. Başarılı geçen fırlatmadan bir süre sonra, 700 km açıkta alçak dünya yörüngesinde yer alan altı yüzden oluşan İTÜpSAT1 yapay uydunun ilk olarak gönderdiği işaret sinyali Kaliforniya Politeknik Üniversitesi tarafından alınmıştır. Uydu, kuzey-güney kutupsal yörüngede, neredeyse saniyede 7.5 kilometreye ulaşan bir hızla, her 90 dakikada bir kez yeryüzünü dönecektir. Bir CubeSat İTÜpSAT1 uydusu, 10 cm x 10 cm x 10 cm boyutunda olan ve ağırlığı bir kilogramı geçmeyen bir küp biçimindedir. CubeSat 1U türünden uydu'nun birinci görevi, üzerinde yer alan edilgen denge sisteminin davranış, verimliliği incelemek ve ikinci bir amaçı da üzerinde, düşük 640 x 480 çözünürlüklü bir kamera ile fotoğraf çekmek ve ivmeölçer, manyetometre gibi diğer algılayıcıların verilerini dünyaya yollamaktır. NGC 7424 NGC 7424 güney yarıküre takımyıldızı Turna yönünde yaklaşık olarak 37.5 milyon ışık yılı uzaklıkta bulunan bir çubuklu sarmal gökada. John Herschel tarafından 5 Eylül 1834 tarihinde keşfedilmiştir. Yapısı ve 100,000 ışık yıllık çapıyla bizim gökadamız Samanyolu'na benzer. NGC 7424 içinde bir süpernova ve iki ultra aydınlık X-ışını kaynağı keşfedilmiştir. NGC 7331 NGC 7331 Kanatlıat takımyıldızı yönünde yaklaşık olarak 40 milyon ışık yılı uzaklıkta bulunan bir sarmal galaksi. William Herschel tarafından 5 Eylül 1784 tarihinde keşfedilmiştir. NGC 7331, NGC 7331 Grubu'nun en parlak galaksisidir. Galaksi gerek büyüklüğü gerekse yapısıyla Samanyolu'na olan benzerliğinden frekansla galaksimizin ikizi olarak tanımlanır. Yapısal benzerliğin kabul edilmesine rağmen yapılan yeni keşifler sonucu astronomlar bu benzerliğe şüphe ile bakmaktadır. Tip IIL süpernova SN 1959D, NGC 7331 içinde tanımlanmış olan tek süpernovadır. Milton Humason ve H. S. Gates tarafından Palomar Gözlemevi'nde keşfedilmiştir. Sarmal galaksilerde tipik olarak merkezi şişkinlik disk ile birlikte döner, fakat NGC 7331'deki ânî artış şişkinliği diske göre karşı yönde döndürmektedir. 1960 Kıbrıs Cumhuriyeti yasama seçimleri Kıbrıs Cumhuriyeti yasama seçimleri, Kıbrıs Cumhuriyeti'nde 24 Mayıs 1960 tarihinde yapılan yasama seçimleridir. Glafkos Klerides, Kıbrıs Temsilciler Meclisi'nin ilk başkanı oldu. NGC 7008 NGC 7008 (PK 93+5.2), Kuğu takımyıldızı yönünde yaklaşık olarak 2800 ışık yılı uzaklıkta bulunan ilginç rengarenk bir gezegenimsi bulutsu. Bulutsu, William Herschel tarafından 1787 yılında Slough İngiltere'de keşfedilmiştir. Yurtsever Cephe (Kıbrıs) Yurtsever Cephe ("Yunanca: Πατριωτικό Μέτωπο"), Kıbrıs Cumhuriyeti'ndeki eski bir sağcı parti. Liderliğini Glafkos Klerides yaptı. 1960'ta Kıbrıs Cumhuriyeti'ndeki ilk 1960 parlamento seçimlerine katıldı. Kıbrıs Temsilciler Meclisi'ne 28 üye gönderdi. Kıbrıs Cumhuriyeti-Küba ilişkileri Kıbrıs Cumhuriyeti-Küba ilişkileri, Kıbrıs Cumhuriyeti ve Küba arasında sürekli süren ilişkiler vardır. Küba'nın başkenti Havana'da Kıbrıs Büyükelçiliği vardır. 28 Eylül 2009 tarihinde Kıbrıs Cumhuriyeti Devlet Başkanı Dimitris Hristofyas Küba'ya resmî ziyarette bulundu. Aynı gün Küba Devlet Başkanı Raul Castro tarafından Kıbrıs Devlet Başkanı Dimitris Hristofyas'a Devrim Sarayı'nda “Jose Marti” madalyası verildi. 29 Eylül'de Havana Üniversitesi'nde konuşma yaptı. Araştırma ve bilim, ekonomik, sanayi ve teknik ve eğitim alanlarında iş birliği anlaşması ve enerji, yenilebilir enerji, petrol ve doğal gazla ilgili teknolojiler, spor, turizm, iki ülkenin sanayi odaları arasında birer mutabakat zaptı olmak üzere 9 ayrı anlaşma imzalandı. Daha sonra ise başkent Havana'da Kıbrıs Büyükelçiliğinin açılışı yapıldı. Yer cücesi Yer cücesi (İng. "gnome"; [nom]), Avrupa mitolojilerinde boyu çok kısa ve yeraltında yaşayan bir canlıdır. "Gnome" ismi, Yeni Latince "gnomus" kelimesinden gelir. "Gnomus" kelimesi, genellikle, "bilgi" anlamına gelen Yunanca "γνώσις" ("gnosis") kelimesine dayandırılır, bununla birlikte muhtemelen "genomos" (toprakta yaşayan) kelimesinden çeşitlenmiştir. Kelimedeki e harfinin zamanla yutulması, OED'nin görüşüne göre, esaslı bir hatadır. Gnome Gnome (Yer cücesi), Avrupa folkloründe bir efsanevî yaratık. GNOME, bir masaüstü ortamı. Gnome ya da GNOME ayrıca: Fra Mauro haritasÄ± Fra Mauro Haritası veya Rahip Mauro Haritası, 1450’li yıllarda Venedikli Rahip Mauro tarafından yapılan harita. Parşomen üzerine düzlemküre şeklinde çizilen harita yaklaşık iki metre çapında ve ağaç çerçevelidir. Haritanın bir kopyası Rahip Mauro ve yardımcısı denizci-haritacı Andrea Bianco tarafından Portekiz Kralı V. Alfonso için yapılmıştır. Çizilen harita 24 Nisan 1459 tarihinde tamamlanarak Portekiz’ e gönderilmiştir. Ancak harita günümüze kadar gelmemiştir. Harita Venedik açıklarındaki Murano Adasındaki Isola kentinde San Michel manastırında bulunmuştur. Harita şu anda Venedik’deki Correr Müzesinde sergilenmektedir. Harita sıradışıdır ancak Mauro’nun portolan haritalarına çok benzemektedir. Harita dönemin müslüman haritaları gibi güneyi üstte göstermektedir ve kuzeyi üstte gösteren Batlamyus haritasından ayrılır. Mauro, Batlamyus haritasının varlığından haberdardır ve bunun dünyayı tanımlamak için yetersizliğinden bahseder. Bu haritada birçok yerin bilinmeyen topraklar (terra incognita) olarak tanımlandığını, bu dönem buraların keşfedilmemiş olduğunu aktarır. Ayrıca Batlamyus haritasında Kudüs’ün merkez olarak alındığını, bunun enlem olarak doğru olsa da boylam olarak biraz batıda olduğunu, bunun da Avrupa’nın nüfus yoğunluğu düşünüldüğünde kabul edilebilir olduğunu belirtir. Rahip Mauro dünyayı bir küre olarak kurgular ancak dünyanın büyüklüğüne dair bilgiye sahip değildir. Haritada yerleşim yerlerinin resmedilmesi de ilginç ve önemli bir özelliktir. Kaleler ve şehirler büyüklüklerine ve önemlerine göre burçlarla veya duvarlarla çevrilerek resmedilmiştir. Haritada Afrika kıtası büyük ölçüde doğru resmedilmiştir. Mauro Afrika kıtasının en güney kısmına Daib Burnu olarak adlandırdığı yere yazdığı yazıda 1420 yılında bir geminin Hint Okyanusundan gelerek Diab Burnu açıklarındaki Erkek ve Kadın Adalarına doğru seyahat ettiğini belirtir. Buna göre gemi 40 gün güney batı istikametinde ilerlemiş ve hiçbir kara parçasına rastlamamıştır. Seyahat eden kişilere göre rüzgâr ve su durumu müsaade ettiğince 2000 deniz mili ilerlemiş, daha sonra tekrar Diab Burnuna dönmüştür. Dönüş yolculuğu 70 gün sürmüştür. Mauro daha sonra bu gemileri açıklamaya başlar ve dört ya da beş mendirekli olduklarını ve dönemin Avrupalı gemilerinden çok daha büyük olduğunu belirtir. Gemiler pusulasız seyahat edebilmektedir, bunu mürettebatın içinde bulunan astronomlar sayesinde gerçekleştirebilmektedirler. Rahip Mauro bu bilgileri seyahate katılan güvenilir bir kişiden aldığını ekler. Bu kişinin o dönemde Kalküta’da bulunan Venedikli kâşif Niccolò de' Conti olması kuvvetle muhtemeldir. Rahip Mauro edindiği bu bilgilerin ışığında eskiden inanıldığı gibi Hint Okyanusunun bir iç deniz olmadığı ve güney ucundan dolaşılarak Hint Okyanusuna ulaşılabileceğini ileri sürmüştür. Bu bilginin ve haritanın ışığında özellikle Portekizlilerin, karayolundan İpek Yolu sayesinde sağlanan ticaretin deniz yoluyla sağlanabileceğini düşünerek coğrafi keşiflere giriştikleri düşünülebilir. Rahip Mauro haritası muhtemelen De Virga Haritasından sonra Japonya’nın gösterildiği ilk Avrupalı haritadır. Adaya "Cimpagu" denmektedir. (Cipangu’nun değişik bir şekli) Erhan Afyoncu Erhan Afyoncu (d. 1967, Tokat), Türk tarihçi, yazar, akademisyen, televizyon programcısı ve köşe yazarı, Millî Savunma Üniversitesi rektörü. İlk ve ortaöğrenimini doğum yeri de olan Tokat'ta gördü. Gazi Osman Paşa Lisesi'ni tamamladıktan sonra 1984 yılında Marmara Üniversitesi Atatürk Eğitim Fakültesi Sosyal Bilgiler Eğitimi Bölümü'ne başladı. 1988 yılında mezun olup bir yıl sonra aynı bölümde araştırma görevlisi olarak çalışmaya başladı. Yüksek lisansını "Necati Efendi Tarih-i Kırım (Rusya Sefaratnamesi)" tezi ile yapıp, 1997 yılında "Osmanlı Devlet Teşkilatında Defterhâne-i Âmire (XVI-XVIII. Yüzyıllar)" tezi ile doktorasını tamamladı. 2000 yılında yardımcı doçentliğe, 2008 yılında doçentliğe, 2014 yılında ise profesörlüğe yükseldi. 2001 yılında Fen Edebiyat Fakültesi Tarih Bölümüne geçiş yaptı. 2010 yılında Marmara Üniversitesi-Fen-Edebiyat Fakültesi Tarih Bölümü başkan yardımcısı oldu. 2016 yılı itibarıyla Marmara Üniversitesi Fen Edebiyat Fakültesi dekanıdır. 2007 yılında 24 televizyonunda "Geçmiş Zaman Olur ki" adlı haftalık bir tarih programına katılmaktaydı. Habertürk televizyonunda Murat Bardakçı ve Pelin Batu ile birlikte "Tarihin Arka Odası" adlı bir tarih programı yaptı. Ayrıca ilk sayısı 30 Mayıs 2010'da çıkan ancak 22 Mayıs 2011'de yayın hayatı son bulan "Habertürk Tarih" dergisinde de pazar günleri yazdı. Ayrıca derginin akademik koordinasyonu görevini üstlenmişti. 2011 yılında Show TV'de yayınlanan "Muhteşem Yüzyıl" adlı dizinin ilk sezonunda tarih danışmanlığını yapan Afyoncu, dizinin ikinci sezonunda tarih danışmanlığını bıraktı. 11 Nisan 2012 tarihinde Cumhurbaşkanı Abdullah Gül tarafından, Atatürk Kültür, Dil ve Tarih Yüksek Kurumu Yönetim Kurulu üyeliğine getirildi. "Bugün" gazetesinde 2008 yılından Nisan 2014 tarihine kadar köşe yazıları yazdı. 17/25 Aralık olaylarından sonra bu gazetedeki görevinden ayrıldı. 2016 yılında "Sabah" gazetesinde köşe yazarlığına başladı. 4 Ekim 2016 tarihinde, 12. Cumhurbaşkanı Recep Tayyip Erdoğan, Türkiye Cumhuriyeti Anayasası'nın 130. ve 669 sayılı Kanun Hükmünde Kararname'nin 5. maddeleri uyarınca, Milli Savunma Bakanı Fikri Işık'ın önerdiği ve Başbakan Binali Yıldırım'ın uygun gördüğü adaylar arasından Afyoncu'yu Millî Savunma Üniversitesi Rektörlüğü'ne atadı. Kendisi gibi tarihçi olan Fatma Afyoncu ile evli olup, üç çocuğu vardır. Afyoncu'nun Şubat 2011'de basılan, I. Süleyman ve Hürrem Sultan'ın hayatını anlatan biyografi türündeki kitaptır. Kitabın genel yayın yönetmenliğini Mustafa Karagüllüoğlu, sayfa düzenini İrfan Güngörür ve kapak tasarımını Sercan Arslan üstlenmiştir. Yazarın Mayıs 2009'da basılan tarihi araştırma kitabıdır. Kitap Fatih Sultan Mehmed'in Truva medeniyeti ile ilişkisi, kişiliği ve İstanbul'un Fethi'nin bilinmeyen yönleri üzerinde durur. Elisabetta Gonzaga Portresi İngilizce: Portrait of Elisabetta Gonzaga Uffizi, Floransa'da bulunan bu eser 1504 yılları civarında İtalyan Rönesans sanatçısı Raphael tarafından yapılan bir tablodur. Portresi yapılan kadın Elisabetta Gonzaga'dır. Resmin detayları Kırkyama modeli üzerine uygulanmış süslü siyah kadın elbisesi ve kadının alnında akrep benzeri süs başlığı içerir. Resim bir zamanlar Andrea Mantegna'den Albrecht Dürer'ye kadar birçok değişik sanatçıya atfedilmişti. Kendi portresi (Raphael) Kendi portresi (Raphael) (İngilizce: Self-portrait). Raphael'in 1504–1506 yıllarında yaptığı bir tablo olup, şimdi Uffizi'de bulunmaktadır. Ölçüleri 47.5 cm, 33 cm dir. Kitagawa Utamaro Soyadı Kitagawa (北川) olup adı çocukluğunda Ichitarō idi ve daha sonra Yūsuke olarak değiştirdi. Toriyama Sekien'in öğrencisi oldu ve 1775'te Kitagawa Toyoaki (北川 豊章) adıyla sanat dünyasına katıldı. Anei (1772-81) döneminde Nishiki-e eserleri azdı ve Kibyōshi ve Sharebon'un resimleri için çalıştı. Tenmei (1781-89) döneminin ilk yılında gō'sunu Utamaro olarak değiştirdi ve yayımcı Tsutaya Jūzaburō'nun desteğiyle Tsutaya'ya bağlı ressam olarak Kyōgen-ehon ve Bijin Nishiki-e eserlerini üretti. Ot, çiçek, kuş, hayvan, böcek ve balık motifli resimleri de çizdi. Tenmei dönemi Torii Kiyonaga'nın dönemiydi. Ancak Kansei (1789-1801) dönemi Utamaro'nun dönemi oldu. 1791 yılında Ōkubi-e ("Büyük boyun resmi") olarak bilinen ve bel üstü özellikle yüz ifadesi ile el hareketine odaklanmış yeni tarzı icat etti ve çok tutuldu. Nesnelerin çoğu, Yoshiwara başta olmak üzere yukakularda çalışan yūjo'lar ve oiran'lar olduğu için "Seirō no gaka" olarak anıldı. Fakat kemer sıkma politikasını takip eden Kansei Reformu'nun etkisiyle Bijinga gibi lüksler sınırlandı ve Kyōwa döneminde (1801-04) tarzı da değişti ve tutulmaz oldu. Bunka döneminin ilk yılında (1804), Edo döneminde yasaklanmakta olan Toyotomi Hideyoshi'nin hayatını konu alan Nishiki-e'leri çizdiği gerekçesiyle cezalandırıldığı aktarılmaktadır. NGC 6885 NGC 6885, diğer adıyla Caldwell 37, Tilkicik takımyıldızı yönünde bulunan bir açık yıldız kümesi ve Caldwell cismi. Yakınlarında M27 (Halter bulutsusu), bulutsu IC 4954, açık yıldız kümesi NGC 6882 ve NGC 6940 bulunur. Messier 54 Messier 54 (ayrıca M54 veya NGC 6715 olarak da bilinir) Yay takımyıldızı yönünde yaklaşık olarak 87.400 ışık yılı uzaklıkta bulunan bir küresel yıldız kümesi. Charles Messier tarafından 1778 yılında keşfedilmiştir. Önceden Dünya'ya uzaklığı 50.000 ışık yılı olarak tahmin edilen kümenin Samanyolu'nun bir parçası olmadığı 1994 yılında keşfedildi. Aslında M54, Cüce Yay Eliptik Galaksi'nin ("SagDEG") bir parçasıdır. Modern çalışmalar sonucu M54'ün yaklaşık uzaklığı 87.000 ışık yılı ve yarıçapı 150 ışık yılı olarak hesaplanmaktadır. Aydınlatma gücü Güneş'ten 850.000 defa daha fazladır. M54, gökyüzünde ζ Sagittarii yıldızının yakınlarında kolayca bulunabilir. Ancak yıldızları büyük amatör teleskoplarla bile ayırt edilemez. Temmuz 2009'da gökbilimcilerden oluşan bir ekip, M54 çekirdeğinde orta-büyük kütleli bir kara delik bulunduğuna dair kanıtları bir rapor halinde sundular. Böyle bir kara deliğin varlığı herhangi bir küresel küme için ilk defa bildirilmiştir. NGC 6709 NGC 6709 Kartal takımyıldızı yönünde bulunan bir açık yıldız kümesi. Zeta Aquilae yıldızının 5° güneybatısında ve açık yıldız kümesi IC 4756'nın 6° kuzeydoğusunda yer alır. Messier 26 Messier 26 (ayrıca M26 veya NGC 6694 olarak da bilinir) Kalkan takımyıldızı yönünde yaklaşık olarak 5000 ışık yılı uzaklıkta bulunan bir açık yıldız kümesi. Charles Messier tarafından 1764 yılında keşfedilmiştir. Messier 70 Messier 70 (ayrıca M70 veya NGC 6681 olarak da bilinir) Yay takımyıldızı yönünde yaklaşık olarak 29.300 ışık yılı uzaklıkta bulunan bir küresel yıldız kümesi. Charles Messier tarafından 1780 yılında keşfedilmiştir. Kümede sadece iki değişen yıldız bilinmektedir. Key Largo Key Largo, ABD'nin Florida eyaletinde, Florida Keys adalarında bir adadır. Adı İspanyolca "Uzun Ada" anlamına gelen "Cayo Largo" sözcüğünden türetilmiştir. Uzunluğu 53 kilometredir. Bu özelliği onu Florida Keys adalarının en büyüğü yapar. Key Largo, Everglades'e yakın olması sebebiyle kayakçıların ve doğa turistlerinin gözdesidir. Eurobasket 1999 kadrolar 1999 Avrupa Basketbol Şampiyonası'na katılan oyuncuların listesidir. Coach: Koรง: Koรง: Koรง: Koรง: Koรง: Koรง: Koรง: Koรง: Koรง: Bogdan Tanjevic Koรง: Koรง: Zdenek Hummel Koรง: Koรง: Koรง: Koรง: Sunset Key Sunset Key, Florida Keys'te Key West'in 460 m açığında bulunan bir adadır. Resmi adı eskiden adada bulunan askeri amaçlı yakıt tanklarna ithafen Tank Adası'dır. Adada Westin otel şirketinin kullandığı az sayıda kulübe bulunur. Adada 48 ailenin evi bulunur. Bunun yanı sıra her biri 1.5 milyon dolardan fazlaya satılan 21 boş arsa bulunur. En yakın komşusu 180 m kuzeyindeki Wisteria Adası'dır. Benyamin kabilesi Benyamin kabilesi (İbranice: בִּנְיָמִין, "Binyamin") Tora'da adı geçen On İki İsrail Kabilesi'nden biridir. M.Ö. 1200'lü yıllarda Kenan topraklarının fethinden sonra Yeşu bu toprakları on iki kabile arasında bölüştürdü. Benyamin'e verilen toprakların kuzeyinde Efraim kabilesi güneyinde ise Yehuda kabilesi bulunuyordu. Bethel, Giboah ve Kudüs gibi önemli şehirleri barındıran bu toprakların doğu sınırı ise Şeria Nehri'ydi. Yeşu'nun Kenan topraklarını fethinden M.Ö. 1050 yılında kurulan Birinci İsrail Krallığı'na kadar geçen sürede İsrail kabileleri konfederasyon halinde varlıklarını sürdürüyordu ve Benyamin kabilesi de bu konfederasyonun bir parçasıydı. Merkezi bir hükûmet olmadığı için kriz dönemlerinde insanlar Hakimler tarafından yönetiliyordu. Filistlerin artan istila tehditleri karşısında İsrail kabileleri güçlü merkezi bir monarşi sistemine geçtiler. Benyamin kabilesinden Şaul birleşik monarşinin ilk kralıydı. Şaul'un ölümünden sonra bütün kabileler Şaul'un hanedanlığına sadık kalıp onun oğlu Işboşeth'i kral olarak görmelerine rağmen Yehuda kabilesi kendi krallarını David olarak seçti. Işboşeth'in ölümünden sonra diğer kabileler de Davud'un altında birleşti. Davud'tan sonra kral Süleyman oldu. Süleyman'ın ölümünden sonra M.Ö. 930'da onun oğlu Rehoboam başa geçti fakat kuzeydeki kabileler Davud hanedanlığından ayrılıp İkinci İsrail Krallığı'nı kurdu. Yehuda ve Benyamin kabileleri ise Yehuda Krallığı altında Davud hanedanlığına sadık kaldı. Yehuda Krallığı M.Ö. 586'da Babilliler tarafından fethedilip halk sürgüne yollandı. Babil sürgününden geri dönen Yahudiler bir kabileye mensup olma anlayışından ve bunun getirdiği rollerden vazgeçti fakat Leviler ve Kohenlerin hala dini rolleri bulunuyordu, bunun dışında kalan insanlara ise "İsrail" deniliyordu. Yahudiler arasındaki rollerde ayrım geleneksel olarak hala devam etmektedir. Tora'ya göre, bu kabile, Yakup'un Rahel'den son oğlu olan ve Kenan topraklarına döndükten sonra doğan Benyamin'in soyundan gelir. Benyamin kelimesi "ben" ve "yamin" kelimelerinden oluşan birleşik bir isimdir. "Ben" "oğlu" demektir, "Yamin" ise "sağ" demektir; dolayısıyla Benyamin'in birincil anlamı "sağ'ın oğlu"dur. Genelde bu isim "sağ elimin oğlu" olarak tercüme edilir; bazen de genelde vücudun sağ tarafı güçlü kısım olduğundan "sağ tarafın oğlu" olarak da tercüme edilebilir. Bazı kaynaklarda ise "yamin"in kökünün "güney" anlamına geldiği dolayısıyla da Benyamin'in "güney'in oğlu" anlamına geldiği bahsedilir. Yakup'un diğer oğulları Aram bölgesinde doğduğundan güneyde yani Kenan topraklarında doğan tek oğlu olduğu için Benyamin'in adı "güney'in oğlu" anlamına geldiği de iddia edilir. Modern dönemin bilim adamlarının görüşüne göre ise "sağ'ın oğlu" ya da "güney'in oğlu" dönemin güçlü kabilelerinden olan Efraime göre coğrafik konumunu belirler. Samarit Tora'sında ise bu isim "günlerin oğlu" anlamına gelen "Benyamim" olarak geçer. Diğer kabilelere oranla askeri açıdan ön plana çıkan bu kabileye Tora'da "Yakup'un kutsayışı" adlı şiirinde "aç kurt" dendiği görülür. Geleneksel açıdan bu aç kurdun Benyamin kabilesinin tümü olmadığı, bu kabileden olan birini tasvir ettiği düşünülür; örneğin Hakim Ehud Ben Gera, Kral Şaul veya Ester Kitabında adı geçen Mordehay olabileceği düşünülür; Hristiyanlıkta ise bunun Pavlus olabileceği dile getirilmiştir. Kudüs Tapınağının bir kısmı Benyamin kabilesinin topraklarında bulunduğundan, bu tapınakta yapılan kurban törenlerini simgelemek amacıyla mecazi olarak "aç kurt" denildiği de düşünülür. M.Ö. 930'da Birinci İsrail Krallığının dağılmasıyla güneydeki Yehuda kabilesinin kurduğu Yehuda Krallığına katıldılar. Yehuda Krallığına katıldığı için kuzeydeki İsrail Krallığı'nın dağılmasından etkilenmeyip kaybolmadılar. M.Ö. 586'da Yehuda Krallığı'nın dağılmasıyla Babil Sürgününe gönderildiler. Sürgün sona erdiğinde ise kabileler arası farklar ortadan kalkıp tüm Yehuda ve Benyamin halkına kısaca "İsrail" dendi. Taş Rabat Kervansarayı Taş Rabat, (Kırgızca: Тaш Рaбaт) Kırgızistan'nın Narin İlinde Çatır Gölü ile Torugart Geçiti'nin kuzeyinde ve Koşoy Korgon harabelerinin güneyinde, At-Başı İlçesi sınırları içinde Narin şehrine 125 km. ve Hudut kapısı Torugart Geçitine 80 km. uzaklıkta, ortalama deniz seviyesinden 3530 metre yükseklikte Orta Çağ mimari anıtlarından biridir. Kervansarayın yapılış tarihi kesinlikle belirsizdir- fakat bu bölgenin 10. yüzyılda dolu olduğunu sezdiren kazıbilimsel kanıtlar vardır. Büyük İpek Yolunda Çin'den gelen kervanlara dinlenme, ibadet etme ve kar fırtınalarından korunma olanağı sağlamıştır. Yapı, küçük güzel bir vadiyi ortalama 15 kilometre geçtikten sonra, Tanrı Dağları eteğindeki, yamaçın karşısında yerleşir. Ana kubbeli bölüm, yaklaşık 30 veya 31 tane (hiç kimse tam olarak bilmiyor- nedeni de çoğu duvarların bazılarının durmuyor olmasıdır.) küçük kubbeli odalarla çevrilidir, ayrıca bir de mutfak vardır. Ribat (Arapça: ‏رباط, "ribāṭ"; Türkçe: hisar), İslami bölgelerde (Arapça: ‏دار الإسلام, "dār al-islām"; Türkçe: İslam ülkesi ("yurt")) sınır koruma görevi yapan, konak, han ve kervansaray gibi yapılara verilen isimdir. Orta Asya'da, İslam dinini korumak veya yaymak amacıyla müslüman olmayanlara karşı yapılan kutsal savaş ("gaza")larda, konaklama amaçlı yapıldığı varsayılır. 9. yüzyılda bölgede aynı yerde eski bir Nasturi manastırı olduğunu, bölgede İslamın yayılmasından sonra yapının yerine kervansaray yapıldığını ileri sürenlerde vardır. Taş Rabat, ilk defa Kazak araştırmacı Çоkаn ("Şоkan") Çingisоviç Vаlihаnоv (Rusca: Чока́н (Шока́н) Чинги́сович Валиха́нов) (1835-1865) (gerçek ismi "Muhаmmed Hаnаfiyya") tarafından, onun 1858-1859 yılları arasında Kaşgara yaptığı gezi notlarında bahsedilmiştir. Valihanov, Taş-Rabat kervansarayının XV. yüzyılda yaşamış olan Abdullah Han tarafından kurdurulduğunu beyan etmektedir. Valihanov eserinde Taş-Rabat kervansarayı hakkında oldukça ilginç bilgiler vermektedir; “"Rabat, seyahatçiler için doğudaki büyük yol üzerinde kurulmuş taştan bir yapıdır. Kırgızlar bu yeri kutsal bir bölge olarak kabul etmişlerdir. Bunu Kırgızların kervansaray için kurbanlar kesmelerinden ve kurbanın kanının kervansarayın giriş kapısının eşik kısmına akıtılmasından, kervansarayın etrafına keçi veya geyik iskeletlerinin yerleştirilmesinden anlamak mümkündür".” 12. - 16. yüzyıllara ait kervansaray, Atbaşı bölgesindeki Karakoyun köyünün güney batısında bulunmaktadır. Bazı araştırmacılar XV asra ait olduğunu söylemektedirler. Bu Kervansaray Fergana’yı Kaşgar’a bağlayan İpek yolu üzerinde bulunmaktadır.Bu Kevansarayı Hızır Hocanın oğlu Muhammed Han restore etmiştir. Bu bina taştan yapıldığı için kalıntıları günümüze kadar ulaşmıştır. Bu bina koridor, koridorun etrafındaki odalar; koridor ve koridorun etrafındaki odalar olmak üzere üç bölümden oluşmaktadır. Binanın içinde 31 oda bulunmaktadır. Zekeriya (Hazar) Zekeriya, Hazar Kağanlığı'nın kağanı. Kiril ve Metodius'un Hazar ülkesine yaptıkları 861 yılındaki misyonerlik seferi boyunca Hazarların kağanı olarak bilinmiştir. Kiril ve Metodius'un ülkesini ziyaret ettiği süre zarfında Musevilik inancına geçtiği iddia edilir. Prisbit Prisbit ya da Parsbit, 730'lu yıllar boyunca Hazar Kağanlığı'nın kadın kağanı(hatun veya katun). Prisbit, Müslüman kaynaklarında "Hazarlar kağanının annesi" olarak geçmektedir. Bazı kaynaklarda ise "Barsbek" adıyla geçmektedir. Efraim kabilesi Efraim kabilesi (İbranice: אֶפְרַיִם / אֶפְרָיִם, "Efrayim"; Anlam: "çifte verimlilik"), Tora'da adı geçen On İki İsrail Kabilesi'nden biridir. Menaşe kabilesi ile birlikte Yosef Hanedanlığını oluştururlar. M.Ö. 1200'lü yıllarda Kenan topraklarının fethinden sonra Yeşu bu toprakları on iki kabile arasında bölüştürdü. Toprakları, Kenan toprakları'nın ortasında bulunan bu kabile Ürdün'ün batısında, Menaşe kabilesinin güneyinde ve Benyamin kabilesinin kuzeyinde yer alıyordu. Bu bölgeye sonradan "Samarya" adı verildi. Dağlık olan bu topraklar kabile için koruma sağlarken verimli toprakları kabileyi varlıklı kılıyordu. İsrailoğulları'nın ilk dini merkezlerinden olan Şehem ve Şilo şehirleri bu topraklarda bulunur. Bu faktörün etkisiyle Efraim en üstün kabile oldu ve hatta bazen İsrail Krallığı için "Efraim" dendi. Yeşu'nun Kenan topraklarını fethinden M.Ö. 1050 yılında kurulan Birinci İsrail Krallığı'na kadar geçen sürede İsrail kabileleri konfederasyon halinde varlıklarını sürdürüyordu ve Efraim kabilesi de bu konfederasyonun bir parçasıydı. Merkezi bir hükûmet olmadığı için kriz dönemlerinde insanlar Hakimler tarafından yönetiliyordu. Filistlerin artan istila tehditleri karşısında İsrail kabileleri güçlü merkezi bir monarşi sistemine geçtiler. Benyamin kabilesinden Şaul birleşik monarşinin ilk kralıydı. Şaul'un ölümünden sonra bütün kabileler Şaul'un hanedanlığına sadık kalıp onun oğlu Işboşeth'i kral olarak görmelerine rağmen Yehuda kabilesi kendi krallarını David olarak seçti. Işboşeth'in ölümünden sonra diğer kabileler de Davud'un altında birleşti. Davud'tan sonra kral Süleyman oldu. Süleyman'ın ölümünden sonra M.Ö. 930'da onun oğlu Rehoboam başa geçti; Yehuda ve Benyamin kabileleri ise Yehuda Krallığı altında Davud hanedanlığına sadık kaldı fakat kuzeydeki kabileler Davud hanedanlığından ayrılıp İkinci İsrail Krallığı'nı kurdu. İkinci İsrail Krallığının ilk kralı olan Jeroboam Efraim kabilesindendi. Asurlular tarafından M.Ö. 723'te yıkılana kadar krallığın bir parçası olan bu kabile bu tarihten sonra Kayıp On Kabileden biri olmuştur. Toraya göre kabile adını torunları olduğu Yosef'in oğlu Efraim'den almıştır. Yahudi dini öğretilerine göre, Yosef Yakup ve Rahel'in oğlu, Benyamin'in kardeşi, Menaşe ve Efraim'in babasıdır. İlk doğan oğul Menaşe olmasına rağmen, Yakup, Yosef'in ikinci oğlu Efraim'i, torunlarının daha başarılı olacağını öngördüğü için, Menaşe'nin yerine kutsamıştır. Her ne kadar Yosef Hanedanlığı'nın sınırları Tora'nın değişik yerlerinde tutarlı bir şekilde anlatılmışsa da Menaşe ve Efraim'i ayıran sınırlar degişiklikler gösterir. Bazen Menaşe ve Efraim'e kısaca "Yosef" diye hitap eden Tora bu iki kabileyi tek kabileymiş gibi ele alır. Bazı din adamlarına göre başlangıçta Benyamin kabilesi de "Yosef Hanedanlığı"nın bir parçasıydı. Tesniyeci tarihe göre Efraim zorba, kibirli, hoşnutsuz, kıskanç olarak tasvir edilirken klasik rabbinik edebiyatta ise Efraim mütevazı ve bencil olmayan biri olarak anlatılır. Aynı rabbinik kaynaklar Efraim kabilesinin inatçı ve dik kafalı olduğunu ve onların Mısırdan diğer İsrailoğullarından 30 yıl önce çıktığını anlatır. Arkeologların bakış açısına göre Kenan topraklarında iki farklı kültür vardı: kuzeydeki güçlü ve varlıklı kuzey krallığı ve fakir ve güçsüz güney krallığı. Dini kaynaklar İsrail Krallığı'nın kuzey ve güney olarak ikiye bölünmesinin sebebini Efraim kabilesi'nin Yehuda kabilesi'nin güçlenmesini kıskanmasına bağlar. Tarihler Kitabında Efraim'in Yehuda'ya karşı gelip ayırımcılık yaratmasını Tanrı'ya karşı gelmek ve dinsizlik olarak açıklar. Kuzey İsrail Krallığı'nın bir parçası olan Efraim kabilesi Asurlular tarafından fethedilince tarihleri sona erdi. Fakat bazı gruplar bugün Efraim'in soyundan geldiklerini savunurlar; örneğin İsrail'deki Samaritler, İran'daki Parsimler, Hindistan'daki "Bene Efraim" gibi. Ayrıca Afrika'daki "Bnei Menasseh", "Church of God in Christ" inanışına göre ise bütün İngiltere ve ABD'nin, Mormon inanışına göre ise Kızılderililerin Menaşe kabilesinden geldiklerine inanılır. (bkz Kayıp On Kabile). Messier 22 Messier 22 (ayrıca M22 veya NGC 6656 olarak da bilinir) Yay takımyıldızı yönünde gökada şişkinlik bölgesi yakınında bulunan bir küresel yıldız kümesi. Gece gökyüzünde görülebilen en parlak küresel kümedir. M22, ilk küresel küme olarak 1665 yılında Abraham Ihle tarafından keşfedilmiştir ve 5 Haziran 1764 tarihinde Charles Messier kataloğuna eklemiştir. 1930 yılında Harlow Shapley'in dikkatli çalışmalarıyla ilk incelenen küresel kümedir. Shapley, M22'nin yoğun çekirdeği içinde yaklaşık 70,000 yıldız tespit etti. Halton Arp ve William G. Melbourne 1959 yılında çalışmalara devam etti. M22, 10,600 ışık yılı uzaklığıyla Dünya'ya en yakın küresel kümedir. M22 içerisinde 32 değişen yıldız bulunmuştur. Merlin (dizi) Merlin, 20 Eylül 2008'de başlamış olan fantastik-drama türünde bir İngiliz televizyon dizisi. Dizi Kral Arthur efsanelerine ve gizemli büyücü Merlin'in Arthur bir prens iken başlamış olan ilişkilerine dayanır ancak efsanenin geleneksel versiyonlarından belirgin bir biçimde farklılık gösterir. İngiliz televizyon kanalı BBC One için Shine Limited adındaki bağımsız bir prodüksiyon şirketi tarafından çekilmiştir. Dizinin 2. sezonu 19 Eylül 2009'da başlamış, 19 Aralık 2009'da bitmiştir. 3. sezon yayını 9 Ocak 2011'de başladı. 4. sezon ise Türkiye'de 19 Şubat 2012 tarihinde başladı. Dizi Türkiye'de CNBC-e ve e2 kanallarında yayınlanmaktaydı. Dizi 24 Aralık 2012'de sona ermiştir. İngiliz yapımı bir dizi olan Merlin'de büyünün ve doğaüstü yaratıkların diyarı Camelot'ta ileride önemli bir büyücü olacak Merlin’in gençlik yıllarını konu almaktadır. Kral Uther tarafından yönetilen Camelot Krallığı’nda büyü yapmanın yasak olduğu bir dönemde, doğaüstü yeteneklere sahip Merlin adında genç bir adamın yolu ileride tahta geçecek Prens Arthur’la kesişir. İki genç adamın rekabetle başlayan tanışıklıkları kısa sürede dostluğa dönüşür. Dizide belirtildiği kadarıyla hem Camelot, hem de diğer krallıkların kaderinde büyük rol oynayacaklardır. Merlin dizisinde Katie McGrath, Bradley James, Colin Morgan ve Angel Coulby gibi genç oyunculardan oluşan bir kadroya sahip. Merlin’de baş karakterlere eşlik eden iki önemli figürse tecrübeli ve yetkin oyuncular tarafından canlandırılıyor. Buffy the Vampire Slayer'da Avcı gözetmeni Giles rolünü oynamış Anthony Head Kral Uther'ı canlandırırken, Merlin'e yol gösteren Büyük Ejderha'yı Oscar adayı aktör John Hurt seslendiriyor. Utagawa Hiroshige Edo'da aşağı sınıfı samuray olan Yaçiyosu itfaiye memuru Andō Genemon'un oğlu olarak doğdu. Adı çocukluğunda Tokutarō idi. Büyünce Jūemon ve daha sonra Tokubei olarak değiştirdi. 1809'da itfaiye memuru oldu. 1811'de Utagawa Toyokuni'nin öğrencisi olmak istediyse de kontenjanı dolu olduğu için giremedi ve Utagawa Toyohiro'nun öğrencisi oldu. 1812'de Utagawa Hiroşige adı verildi. 1823'te itfaiye memurluğunu oğlu Andō Çūjiro'ya bırakıp sadece ressam olarak çalışmaya başladı. 1830'da gō'sunu İçiyūsai Hiroşige (一幽斎 廣重) olarak değiştirerek çiçek-kuş çizdi ve 1828'de üstadı Utagawa Toyohiro'nun ölümünden sonra Peyzaja ağırlık verdi. 1832'de gō'sunu İçiryūsai (一立齋) olarak değiştirdi ve 1858'de öldü. Koleradan öldüğü düşünülmektedir. Arkadaşı III. Toyokuni (Utagawa Kunisada) tarafından çizilen Şini-e (死に絵: Ölüme + Resim)'de Jisei no uta (Ölümden önce son olarak yazdığı waka) yer almaktadır. 東路へ筆をのこして旅のそら 西のみ国の名ところを見ん"Azumaci e, Fude o nokoşite, Tabi no sora, Nişi no Mikuni no, Natokoro o min""Tokaidō'ya, kalemi bırakarak, yolculuğun gökyüzü, batıda bulunan cenneti'nde, gezilecek yerleri göreyim" Şamlar, Beyşehir Türkiye, Konya ili Beyşehir ilçesine bağlı bir mahalledir. Şamlar mahallesi Beyşehir ilçesine 11 km uzaklıkta güney tarafındadır. Köy ormanlık ve yeşillikle kaplı bir bölgededir. Denizden yükseklik 1307 metredir. Lale dağı ile adlandırılan dağın eteğinde kuruludur. Şamlarlılar özellikle 1970 li yıllarda başlayan göç ile beraber Türkiye'nin ve dünyanın birçok yerine dağılmıştır. Sayılarla bugün Beyşehirde yaklaşık 250, İzmir de 900, Norveçte 330, Almanya da 50 ve Fransa da 15 Şamlarlı yaşamaktadır. Norveç teki Şamlarlıların 137 si başkent Oslo da, yaklaşık 190 kişi ise Drammen ve Asker yerleşim yerlerinde bulunmaktadır. Mahallenin kendi nüfusu ise 120 dir. 1960 lı yılllarda Şamlar mahallesi yavaş yavaş göçle tanışdı. 1965 yıllarında mahallenin insanları Almanya ve Avusturya gibi ülkelere çalışmaya gitmeye başladı. 1970 yılının başında odunculuk yasaklandı ve köy halkı önemli bir gelir kaynağını kaybetmiş oldu. Buda göçü bir ölçüde hızlandırdı. 1971 yılında bazı köylüler ilk kez Norveçe çalışmaya geldi. 1973 yılında 14 kişilik bir grup sezon işcisi olarak Norveçe geldi. Ertesi yıl, 1974 yılında, 16 kişilik grup çocuklarını ve yakınlarını da beraberinde bu ülkeye götürdüler. Geçici bir dönem için Norveçe giden insanlar daha sonra ailelerinide beraberinde götürerek devamlı yerleşmeye başlamıştır. 1977 yılından sonra özellikle aile göçleri başladı ve göç hızlanmış oldu. Altmışlı yıllarda mahallenin okulunda ders gören yaklaşık 160 ögrenci bulunurdu. Bu sayıdaki öğrenciyi 4 ögretmen, okulda sınıf yetersizliginden dolayı sabah ve akşam gruplarına ayırtarak okuturdu. Mahallede dışa göçün getirdiği bir başka durum ise gençlerin sayısının gün geçtikçe azalması oldu. Köy okulunda eğitim gören ögrenci sayısı geriledi. 1995 yılından itibaren mahallede çocuk/öğrenci yetersizliginden dolayı mahallenin okulu kapatılmak zorunda kalındı. Mahallede geride kalan onun altındaki çocuk Beyşehir merkezindeki okullara günlük gitmektedir. Şamlar mahallesine ilk elektrik bağlantısı 1975 yılında yapıldı. Telefon bağlantısıda aynı yıl gerçekleşti. Mahallenin suyunun evlere boru hattı ile getirilmesi 1980 yılında gerçekleşti. Daha önce köylü, köy meydanında bulunan ‘Büyük Çeşme’ den evlere testi, bidon ve buna benzer aletlerle su taşırdı. 2006 yılında mahallesi Beyşehire bağlayan, daha önce toprak olan yol devlet tarafından asfaltlandı. 2009 yılında mahallenin elektrik hattı yine devlet tarafından yenilendi. Aynı yıl su ve kanalizasyon işleri tamalandı ve köye yeni altyapı kazandırldı. Mahallenin ana yolu mahallenin mezarlığına kadar taş ile döşendigi söylensede köy merkezi hala çamurdan geçilmemekte asfaltlandıgı söylenen yol köstebek yuvasından farksızdır . Son senelerde Şamlar mahallesine büyük yatırımlar yapılmıştır. Bu yatırımlar hem Şamlarlıların kendi tarafından yapılan yatırımlardır hem de devlet ve belediye tarafından yaptırılan yatırmlardır. Bunların başında yenilenen köy elektrik hattı gelir ve 2008 yılında tamamlanmıştır. Su ve kanalizasyon işleri 2009 yılı başında tamamlanmıştır. Köyü ilçeye bağlayan 13 km lik yol 2006 yılında asfaltlanmıştır. 2009 yılı sonbaharı mahallenin iç yollarına taş döşenerek iyi bir görünüm sağlanmıştır. Köy odası ve Muhtarlık 2008 yılında onarılmış ve kullanıma açılmıştır. Her sene geleneksel hale getirtilerek gerçekleşen Şamlar mahallesi festivalini 3. sü 2008 yılı temmuz ayında yapılmıştır. Festival bir kutlama komitesi öncüğünde yapılır ve üyeleri Şamlar dernekleri yönetim kurulları arasında seçer. Festival giderleri genelde dernek bütçelerinden aktarılan paralar ve halk arasında toplanan paralardan oluşur. Şamlarlıların bulunduğu her bölgede dernek kurulmuştur. Bunlar şunlardır: Yaban domuzu, Tilki, Kurt, Sansar, Porsuk, Sincap, Vaşak, Tavşan, Dağ kedisi, Keme, Malbekçisi. Ayrıca sürüngenlerden çok çeşitleri olan yılan türleri, kertenkele ve dağ sıçanları bulunmaktadır. Doğan, Karga, Kığla, Saksağan, Keklik, Baykuş, Kırlangıç, Karatavuk, Alapatak, Üveyik, Güvercin, Dağ Bülbülü, Ebabil, Arıkuşu, Atmaca, Sığırcık, Takkalıserçe, Çobanaldatan, ve bol serçe çeiştleri vardır. Şamlar mahallesi inancında güvercin, kumru, kırlangıç ve leylek öldürmek çok günah sayılır. Derebağ (mahallenin doğusu), Çinikbağı (güneydoğu), Seferbağı (mahallenin kucağı), Hasanbağı (mahallenin karşı yamaçları), Eskibağ (mahallenin batısı), Bakıbağı (mahallenin batısı), Küllemebağları (mahallenin güneydoğusu, köye dört km uzaklıkta), Yanıksöğütbağları (köye beş km uzaklıkta güney batısında), Mahmatcabağları (köye beş km uzaklıkta güney batısında), Kürebağları olarak geçen bağların üzümlerinden pekmez yapılır, evlerde küplere doldurulur. Artan pekmez pazarda satılır Bir Arkadaşı ile Kendi Portresi (Rafael) Bir Arkadaşı ile Kendi Portresi (Rafael) (İngilizce: The Self-Portrait with a friend) (ayrıca Çift Portre olarak da bilinir) İtalyan Yüksek Rönesans ressamı Raphael tarafından yapılan bir tablodur. Bu çift portrede sanatçı kimliği bilinmeyen bir adamın (bir