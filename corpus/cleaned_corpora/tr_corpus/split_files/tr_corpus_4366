Uçak Şirketi'nde deneme pilotu oldu. Bu şirket, Londra'da yayımlanan "Daily Mail" gazetesinin, Atlas Okyanusu üzerinde hiç durmadan yapılacak uçuş için 10 bin sterlin koyduğu yarışmaya bir uçak hazırladı.Alcock ve Brown 14 Haziran 1919'da, Greenwich saatiyle 16:13'te Newfoundland'deki (Kanada) St. John's Havaalanı'ndan kalkarak 16 saat 12 dakika süren 3,186 km'lik bir uçuş sonunda İrlanda'nın Galway ilinde, Clifden yakınlarındaki bataklık bir bölgeye indiler. Alcock sir unvanıyla ödüllendirildi. Birkaç ay sonra, amfibik bir uçağı Paris'e götürürken kötü hava koşulları yüzünden uçağı yere çakıldı. Aldığı yaralar yüzünden bir süre sonra öldü. Roma İmparatorluğu'nun Gerileyiş ve Çöküş Tarihi Roma İmparatorluğu'nun Gerileyiş ve Çöküş Tarihi "(İngilizce: The History of the Decline and Fall of the Roman Empire)" 18. yüzyılda altı cilt halinde basılan, İngiliz tarihçi Edward Gibbon tarafından yazılmış çok önemli bir çalışmadır. Birinci cilt 1776'da yayımlanmış ve altı baskı yapmıştır (ki dönemine göre büyük bir başarıdır). İkinci ve üçüncü ciltler 1781 yılında basılmış; dördüncü, beşinci ve altıncı ciltler de 1788 ve 1789 yıllarında yayımlanmıştır. Ciltlerin orijinalleri o dönemin yaygın basım uygulamasınca dört yapraklı formalar halinde yayımlanmıştır. Mücap Ofluoğlu Mücap Ofluoğlu (d. 4 Kasım 1923, İstanbul - ö. 11 Aralık 2012, İstanbul), tiyatro oyuncusu, seslendirme sanatçısı, film yönetmeni, yazar. 1970'ler başında İstanbul Şehir Tiyatroları'nda canlandırdığı Cyrano de Bergerac'la ün kazanan sanatçı, 1979'da Moliere'in "Hastalık Hastası" oyununu Türkiye’de ilk kez sahneye koyan kişi oldu. Bir seslendirme sanatçısı olarak 1960’larda birçok filmde Öztürk Serengil'e ses vermesi ile tanınmıştır. Çevirmen Filiz Karabey’in eşidir. 1923 yılında İstanbul'da doğdu. Kadıköy'de büyüdü; Fenerbahçe Spor Kulübü'nde futbol ve tenis oynadı. Haydarpaşa Lisesi'nden mezun oldu. İki kez konservatuvar sınavında başarısız olunca eğitimine Zonguldak Maden Mühendisliği Mektebi'ne devam etti. Dört yıl süren askerlik görevinden sonra Canlı Hayvan Borsası'nda memurluğa başladı. Ofluoğlu, annesinin Muhsin Ertuğrul'a yazdığı bir mektup üzerine sanat yaşamına İstanbul Belediyesi Şehir Tiyatroları Çocuk Bölümü'nde atıldı. 1946'da "Jül Sezar" oyunu ile figüran olarak İstanbul Şehir Tiyatroları büyük oyunlarına geçti. 1948 yılında İstanbul Şehir Tiyatroları'ndan İzmir Şehir Tiyatrosu'na geçen sanatçı, 1951'de Muhsin Ertuğrul'un kurduğu Küçük Sahne'nin ilk kadrosuna katıldı. Küçük Sahne dağıldığında Suzan Ustan ile birlikte "İstanbul Oda Tiyatrosu"'nu kurarak Barillet- Grady ikilisinin yazdığı iki kişilik Kaktüs Çiçeği oyununu sahneledi. Bu tiyatroda iki yıl boyunca oyuncu ve yönetmen olarak oyunlar sahnelemeye devam etti. 1960’ta Muhsin Ertuğrul'un çağrısı ile yeniden İstanbul Şehir Tiyatrosu'na dönen Ofluoğlu, bu kurumda altı yıl daha görev yaptı. O dönemde birlikte çalıştığı oyuncu Şirin Devrim ile kısa süreli bir evliliğinin ardından 1962'de çevirmen Filiz Karabey ile evlendi 1966’da istifa ederek ayrıldığı İstanbul Şehir Tiyatroları’na 1974 yılında yeniden döndü; Tiyatro oyuncusu olarak şöhretini, Şehir Tiyatrolarında oynadığı Cyrano de Bergerac rolü ile yaptı. Son olarak 1979 yılında Moliere'in "Hastalık Hastası" adlı oyununu sahneleyen Ofluoğlu, bu oyunu Türkiye'de ilk kez sahneye koyan kişi olarak Türk tiyatro tarihine geçti. 1980’de emekli oldu. 1981'de Küçük Sahne'de "Eski Moda Komedya" oyununu yönetip oynadı. 1983 yılında "Tiyatroda 40. Yıl" jübilesini yaptı. Ofluoğlu, oyunculuğun yanı sıra 1940'lı yıllarda İpek Film Stüdyosu'ndan başlayarak, film seslendirmeleri yaptı. 1960'lı yıllarda Öztürk Serengil seslendirmeleri ile ün kazanan sanatçı, daha sonraki yıllarda Serengil'le arasının açılması nedeniyle, onun seslendirmesini yapmayı bıraktı. Sinema oyunculuğuna 1943 yılında "Dertli Pınar" filmiyle başladı. Bu ilk filmden sonra aralarında “"Vatan İçin"” (1951), “"Kaldırım Çiçeği"”(1953), “"Biri ve Diğerleri"”(1987)'nin de olduğu otuza yakın filmde rol aldı. Oyuncu, “"Kurtuluş"” ve “"Süper Baba"” gibi ünlü televizyon dizilerinde de rol almıştır. Ofluoğlu Sabahattin Ali'nin 25 Kasım 1946 tarihinde yayına başlayan siyasi mizah gazetesi Marko Paşa'nın yazar kadrosunda yer almıştır. 17 Mart 1947 tarihli 16. ve 17.sayılarda (1. seri) "Marko Paşa"nın sahibi ve yazı işleri müdürü oldu. Yazarlığı, yaşamının daha sonraki yıllarında çeşitli gazete ve dergide yazarak sürdürdü. Şiir, anı, söyleşi türlerinde dokuz kitabı yayınlandı. 11 Aralık 2012’de İstanbul’da böbrek yetmezliği nedeniyle hayatını kaybetti. Cenazesi Karacaahmet Mezarlığı'na defnedildi. Birleşme özelliği (küme teorisi) Küme kuramında, birleşme, bir kümenin tüm ögelerinin topluluğudur ve ∪ ile sembolize edilir. "A" ve "B" kümelerinin birleşimi, "A" veya "B" deki veya hem "A" hem de "B" deki noktaların topluluğudur. İki kümenin birleşimi şöyle sembolize edilir; Örneğin; "A" = {1, 3, 5, 7} ve "B" = {1, 2, 4, 6} ögelerinden oluşsun. Bu durumda "A" ∪ "B" = {1, 2, 3, 4, 5, 6, 7}. Daha açık örnek; "A" ve "B" sonsuz iki küme olsun: Eğer ""x"" tek bir ögeden oluşan değişken ve "A" veya "B" kümesinde ya da her ikisinde bulunan bir öge olursa, bu durumda "x", birleşme ögesi olur. Kümelerde çoklu ögeler bulunmaz. Bu yüzden, {1, 2, 3} ile {2, 3, 4} kümesinin birleşimi {1, 2, 3, 4}'dür. Kümede veya içinde birden fazla eş (aynı nitelikli) öge bulunursa, öge sayısına sadece tek biri etki eder. 9 sayısı, {2, 3, 5, 7, 11, …} asal sayılar kümesi ile {2, 4, 6, 8, 10, …} çift sayılar kümesinin birleşimi "değildir". Çünkü bu iki kümeden hiçbirinin ögesi değildir. İkili birleşme, bir birleşmeli işlemdir. Şöyle sembolize edilir: İşlemler herhangi bir sıraya göre gerçekleştirilebilir. Parantezler göz ardı edilebilir. Örneğin; yukarıdaki sembolik eşitlik aynı zamanda şöyle yazılabilir: "A" ∪ "B" ∪ "C"). Benzer şekilde birleşme, değişmelidir. Bu yüzden kümeler herhangi bir sıraya göre yazılabilir. Boş küme, birleşme işleminde bir birim ögedir. Herhangi bir "A" kümesi için, "A" ∪ ∅ = "A". Birkaç küme eşzamanlı olarak birleşebilir. Örneğin; "A", "B" ve "C" kümelerinin birleşimi, "A" nın tüm ögeleri, "B" nin tüm ögeleri ve "c" nin tüm ögelerinden oluşur. Örneğin "x", ancak ve ancak, "A", "B" ve "C" kümelerinden en az birinin ögesi ise bu durumda, ""x", "A" ∪ "B" ∪ "C" nin ögesidir" denir. Matematikte sonlu birleşim, sonlu sayıdaki kümenin birleşimidir. Bu, birleşim kümesinin sonlu küme olacağı anlamına gelmez. İşlem İşlem, bir işi sonuçlandırmak için gerçekleştirilen çalışmalar bütünü; muamele. Örnek: ""Gerekli işlem gerçekleştirildikten sonra paranızı çekebilirsiniz"". Matematikte işlem, temelde toplama ve çarpma cetvelleriyle bir toplamı, bir farkı, bir çarpımı ya da bir bölümü hesaplamaya yarayan teknikler bütünüdür. Matematikte genellikle ikili işlem, bazen de birli işlem söz konusudur. Eğer "X" bir kümeyse ve bir doğal sayıysa "X" üzerine işlem formula_1 kümesinden formula_2'e giden bir fonksiyondur. Örneğin formula_3, gerçel sayilar kümesi R üzerine bir işlemdir. İşlemleri göstermekte kullanılan artı (formula_4), eksi (formula_5), çarpı (formula_6), bölü (formula_7) gibi sembollere işleç adı verilir. Bahtiyar Engin Bahtiyar Engin, (d. 13 Ağustos 1965, Ordu), Türk tiyatro ve sinema oyuncusu. 1983 yılında Ordu Lisesi'nden mezun oldu. 1991 yılında İstanbul Üniversitesi Devlet Konservatuvarı Eğitim Fakültesi'nden mezun oldu. Daha sonra İstanbul Şehir Tiyatroları kadrosunda yer aldı. 2006/2007 yıllarında İstanbul Halk Tiyatrosu'nun kuruluş çalışmalarında bulundu. Sanatçı, tiyatro aktörlüğünün yanı sıra sinema, televizyon ve seslendirme çalışmaları da yapmaktadır. Ayrıca Crysis ve Crysis Warhead da Çavuş Sykesi(Psycho) Türkçe seslendirmiştir. Vektör uzayı Yöney uzayı veya Vektör uzayı, matematikte ölçeklenebilir ve eklenebilir bir nesneler (vektörler) uzayı. Daha resmi bir tanımla, bir yöney (vektör) uzayı, üzerinde yöney (vektör) ekleme (toplama) ve ölçeksel çarpma adı verilen iki işlemin yapılabildiği ve bunların bazı aksiyomları sağladığı kümedir. "K" bir cisim ve formula_1 bir abelyen grup olsun. Ayrıca formula_2'den formula_3'ye giden bir işlevin (fonksiyonun) varlığını varsayalım. Eğer formula_4 ve formula_5 ise, bu işlevin formula_6 çiftinde aldığı değeri "av" olarak yazalım. Bütün bunlar şu özellikleri sağlasın: Her formula_7 ve formula_8 için V1. formula_9, V2. formula_10, V3. formula_11, V4. formula_12. O zaman formula_13 yapısına "K" üzerine bir yöney uzayı veya vektör uzayı adı verilir. formula_3 kümesinin elemanlarına yöney (vektör) denir. Eğer "K" bir cisimse ve "n" bir doğal sayıysa, formula_15 kümesi, formula_16 işlemiyle ve formula_17 işlemiyle bir yöney (vektör) uzayıdır. Burada formula_15 yerine K'nın herhangi bir kartezyen çarpımını alabiliriz ve yöney (vektör) uzayı yapısını benzer biçimde (koordinat koordinat) tanımlayabiliriz. Yahudiye (Roma eyaleti) Yahudiye veya Yehud Eyaleti (; Yidiş: רוימישע צייַט אין ישראל) Roma İmparatorluğu'nun bir eyaleti idi. Zamanla genişleyerek Filistin'i de içine aldı. Bar Kohba İsyanı'nından sonra ismi Suriye Filistini olarak değiştirildi. Bu eyalete Yahudiye ismi MÖ 6. yüzyıldaki antik Yehuda Krallığı'na atfen verilmiştir. Yehuda Krallığı sırasıyla Babilliler, Persler ve Antik Mısırlılar tarafından fethedildi. Her bir fethin ardından Yahudi halkı yeniden iktidarı ele geçirdiler. MÖ 63 yılında Roma İmparatorluğu Yahudiye bölgesine ulaştı. 3. Mithridatic Savaşı sonrasında Roma İmparatorluğu Suriye'yi kendisine bağladı ve eyalet haline getirdi. Bölgeyi kontrolü altına alan Roma generali Pompeius Magnus MÖ 1. yüzyılda Yahudiye bölgesindeki Hasmonean Krallığı'nı önce vergiye bağladı, sonra da Roma İmparatorluğu'nun bir eyaleti haline getirdi. Yahudiye Eyaleti, Roma İmparatorluğu bünyesindeki Yahudi toplumunun büyük çoğunluğunun yaşadığı ve İsa'nın doğum yeri olması nedeniyle özellikle Hristiyanlık açısından büyük öneme sahiptir. İsa Yahudiye Eyaleti'nde doğmuş ve büyümüş, Hristiyan kaynaklarına göre, Mesih olduğunu ileri sürdüğü için Yahudi din adamlarının teşviki ile Yahudiye'nin Romalı valisi Pontius Pilatus tarafından "halkı isyana teşvik etmek" suçuyla Kudüs'te çarmıha gerilmiştir. İsa'nın çocukluğunun geçtiği Nasıra kasabası, Hristiyanlıktaki önemli hac merkezlerinden biridir. Devekovan, Şereflikoçhisar Devekovan, Ankara'nın Şereflikoçhisar ilçesine bağlı mahalle Belediye teşkilatı bulunmaktadır. Devekovan, Ankara ili, Şereflikoçhisar ilçesine bağlı, engebeli bir arazi üzerine kurulmuş şirin bir mahalledir. İlçeye olan uzaklığı 20 km Ankara'ya olan uzaklığı ise 170 km dir. Kasaba yön olarak ilçemizin güneydoğusuna düşmektedir ve yaklasik 20 km uzakliktadir. Kasabamızın kuzeyinde Cavlak, Kuzeybatısında Yeşilyurt, Kuzeydoğusunda Üzengilik, Doğusunda Eley, Güneyinde Baltalı ve Aliuşağı, Batısında da Karandere mahallesi sınırları ile çevrilidir. 2004 belediye seçimlerinde Refah Partisi 1.gelerek Rıza GÖRGÜLÜ başkan seçilmiştir. 2. dönem Anavatan partisi 36,55 oraninda oy alarak Hayati Çelik belediye baskani secilmistir. 3 Dönem ise DYP %39,61 oranında oy alarak seçimi kazanmış, Ömer Yılmaz belediye başkanı seçilmiştir. 2009 Belediye seçimlerinde AK Parti %40,6 oranında oy alarak seçimi kazanmış, Memiş ÇELİK belediye başpkanı seçilmiştir. Tom Kenny Thomas James Kenny (d. 13 Temmuz 1962, Brooklyn, New York), Amerikalı seslendirme sanatçısı, müzisyen, oyuncu ve komedyen. En ünlü seslendirdiği karakter Sünger Bob'tur ve bazen Gary'i de seslendirir. 1990'dan beri 49 film, 8 seslendirme ve 3 ses danışmanlığı yapmıştır. 1998'de bir film çekmiştir. Rocko's Modern Life (1993-1996) Catdog (1998-2001) Powerpuff Girls (1998-2007) ve 2008 Ã–zel S端ngerBob (1999-g端n端m端z) Futurama (1999-günümüz) Johnny Bravo (1999-2001) Cramp Ä°kizler (2001-2004) Xiaolin Showdown (2003-2006) GenÃ§ Titanlar (2003-2006) Foster'ın Hayali Dostlar Mekanı (2004-2009) 6Teen (2005-2010) Arkadaşım Maymun (2005-2008) Sincap Ã‡ocuk (2006-2007) El Chavo (2010-Sürüyor) Generator Rex (2010-2013) Kamp Lazlo (2006-Sürüyor) Adventure Time (2010-günümüz) 37 Fides 37 Fides, 5 Ekim 1855 tarihinde Alman astronom Robert Luther tarafından keşfedilen 24 asteroitten biridir. 37 Fides Asteroit kuşağı'nda bulunan bir asteroit olup iddiaya göre "37 Fides" adını eski Roma'nın sadakat tanrıçası Fides'ten alır. 38 Leda 38 Leda, 12 Ocak 1856 tarihinde Fransız astronom Jean Chacornac tarafından keşfedilen 6 Asteroit'ten biridir. "38 Leda" Asteroit kuşağı'nda bulunan bir asteroittir. İddaya göre "Leda" adını Yunan mitolojisindeki Leda'dan almaktadır. "38 Leda'nın üç boyutlu modeli" I. Vranitzky Hükûmeti 16 Haziran 1986'dan 21 Ocak 1987'ye kadar I. Vranitzky H체k청meti Avusturya federal h체k청metiydi. II. Gorbach Hükûmeti Susanne Riess-Passer Susanne Riess-Passer (d. 3 Ocak 1961, Braunau am Inn), Avusturyalı siyasetçi. 2000-2002 yılları arasında Avusturya Özgürlük Partisi Başkanı olarak görev yaptı. 2000-2003 yılları arasında I. Schüssel Hükûmeti'nde Avusturya Şansölye Yardımcısı ve Kamusal Çalışma ve Spor Bakanıydı. 2004 yılından beri Bausparkasse Wüstenrot AG genel müdürüdür. Kartografya Kartografya veya haritalama, harita ve harita benzeri gösterimleri üretmek amacıyla uygulanan, gerekli tüm çalışmaları kapsayan bilim, teknik ve sanattır. Harita benzeri gösterimler, küreler, üç boyutlu kabartma harita vb. türde ürünlerdir. Bu klasik tanım hâlen geçerli olmasına rağmen güncel bir kartografya tanımı aşağıdaki gibi yapılabilir: Kartografya, mekansal bilgileri analog ya da sayısal biçimde toplayan, modelleyen, yapılandıran, değerlendiren, saklayan, çeşitli ortamlarda anlaşılır ve yansız (objektif) biçimde sunan (coğrafi bilginin kartografik iletişim bağlamında kullanıcıya iletilmesi) bir disiplindir. Mekansal veri işleme bağlamında Coğrafi Bilgi Sistemleri (CBS) hangi disiplinde uygulanırsa uygulansın, mekansal veriler obje tabanlı bir yapıya dönüştürülmeli, saklanmalı, analiz edilmeli ve kartografik olarak sunulmalıdır. Bu kapsamdaki işlemler ya kartografyanın uygulama alanındadır ya da kartografyanın uygulama alanını tamamlayıcı niteliktedir. Kartografya alanında çalışan kişiye de kartograf denir. Kartograflar, yeryüzü üzerinde gördükleri gerçek objeleri ya da elde ettikleri bilgiler ile şekillendirdikleri konuları belirli kartografik kurallar çerçevesinde bir haritaya aktarırlar. Bu bilgilerin haritaya aktarılmasındaki amaç, haritaya aktarılan bilginin diğer insanlara ulaştırılması ve diğer bilim dalları tarafından kullanılmasına imkân vermektir. Sonlu durum makinesi Sonlu durum makinası (veya sonlu durum otomatı veya basitçe durum makinası), sınırlı sayıda durumdan, durumlar arası geçişlerden ve eylemlerin birleşmesiyle oluşan davranışların bir modelidir. Durum geçmiş hakkında bilgi saklar, örneğin başlangıçtan şu anki duruma kadar girdi değişimlerini gösterir. Geçiş durum değişimini gösterir ve geçişi sağlamak için yapılması gereken koşulla tanımlanır. Eylem belirli bir zamanda gerçekleştirilen etkinliğin tanımıdır. Birçok eylem tipi vardır: SDM durum çizgeleriyle (veya geçiş çizgeleriyle) temsil edilir (Bkz. Şekil 1). Bunun dışında çok sayıda durum geçiş tablo tipleri kullanılmaktadır. En çok karşılaşılan temsil aşağıda gösterilmiştir: mevcut durum (B)'de iken koşul (Y) gerçekleştiğinde sonraki durum (C) ortaya çıkar. Tüm eylemlerin bilgisi ancak dipnot kullanımıyla eklenebilmektedir. Tüm eylemlerin bilgisini içeren bir SDM tanımı durum tablolarını kullanarak mümkündür (Bkz. Sanal Sonlu Durum Makinası). Burada gösterilen tepkisel sistemleri modellemeye ek olarak, sonlu durum makinaları çok farklı alanda önemlidir, bu alanlar elektrik mühendisliği, dilbilim, bilgisayar bilimleri, felsefe, biyoloji, matematik ve mantık olarak sayılabilir. Sonlu durum makinaları otomata teorisi ve hesaplama teorisinde çalışılan otomatların bir sınıfıdır. Bilgisayar bilimlerinde, sonlu durum makinaları uygulama davranışı, donanım sayısal sistemlerinin tasarımı, yazılım mühendisliği, ağ protokolleri ve hesaplama ve dillerin öğretilmesinde geniş ölçüde kullanılmaktadır. Alıcı ("Acceptor")/Tanıyıcı ("Recognizer") ve dönüştürücü ("Transducer") olmak üzere iki farklı grup vardır. Alıcılar ve tanıyıcılar girdinin makina tarafından kabul edilip edilmediğini belirten evet/hayır (0 veya 1, ikili çıktı) cevaplarından birini verirler. SDM'nın tüm durumlarının kabul eden veya kabul etmeyen olması gerekir. Girdiler işlenirken, mevcut durum kabul eden bir durumsa, girdi kabul edilir; kabul etmeyen bir durumsa girdi reddedilir. Kural olarak girdiler için karakterler sembol olarak kullanılır, eylemler yoktur. Makina ayrıca makinenin kabul ettiği tüm kelimeleri içeren, makinenin reddettiği tüm kelimeleri içermeyen dil olarak tanımlanabilir. Tanım gereği, SDM'ler tarafından kabul edilen diller Düzenli Diller'dir, bu ifade ayrıca bir dilin kendisini kabul eden SDM olması durumunda düzenli bir dil olduğunu gösterir (Bkz. Kleene Teoremi). Yukarıdaki şekilde çift sayıda sıfır içeren ikili ifadeleri oluşturan deterministik sonlu otomata örneği görülmektedir. Soldan gelen ok sayesinde S'in başlangıç durumu olduğunu ve iç içe çift halka sayesinde de yine S'in kabul durum olduğunu anlayabiliyoruz. Bu şekilde ifadede bir sıfır geldiği zaman S'e geçerek ek olarak mutlaka bir sıfır daha ekleneceği garantilenmiş oluyor ve her zaman kabul edilen ifade çift sayıda sıfır içeriyor. Dönüştürücüler, verilen girdi ve eylemleri kullanarak ortaya çıkan durumlara dayanarak çıktı üretirler. Kontrol uygulamarı için kullanılırlar. İki farklı tipi aşağıda anlatılmaktadır. Pratikte bu iki modelin karışımları kullanılmaktadır. Ayrıca deterministik (DFA) ve deterministik olmayan (NDFA) ayrımı vardır. Deterministik otomatada, her durum için, olası her girdiye karşılık gelen bir geçiş vardır. Deterministik olmayan otomatada, bir durumdan bir girdi için hiç, bir veya daha fazla geçiş olabilmektedir. Bu ayrım pratikte anlamlıdır ancak teoride NDFA'yı eşit bir DFA'ya dönüştüren bir algoritma olması -bu dönüşüm her ne kadar otomatanın karmaşıklığını artırsa da- dolayısıyla önemsizdir. Sonlu durum makinaları sayısal devrelerde; programlanabilir mantık cihazı, programlanabilir mantık kontrolcüsü, mantık kapıları ve Flip-floplar veya anahtarlar kullanılarak gerçekleştirilebilir. Daha belirgin olursak, donanım gerçekleştirimi durum değişkenlerini saklamak için işlemci yazmaçı, durum geçişine karar veren kombinasyonel mantık bloku ve SDM'nin çıktısına karar veren başka bir kombinasyonel mantık blokuna ihtiyaç duyulur. Klasik donanım gerçekleştirimlerine örnek olarak Richard's Controller verilebilir. Aşağıdaki kavramlar sonlu durum makinalarıyla yazılım uygulaması üretmek için genellikle kullanılırlar: PPÅž-41 PPŞ-41 (Rusça: Пистолет-пулемёт Шпагина; "Pistolet-Pulemet Şpagina", kısa adı "Pepeşa"), II. Dünya Savaşı sırasında en çok üretilen Rus yapımı silahlardan biridir. Georgi Şpagin tarafından tasarlanan silah, PPD-40'a göre daha kısa sürede ve daha ucuza üretilebiliyordu. PPŞ-41 basit geri tepme mekanizmasıyla işlemekteydi. 71 fişeklik tambura ve 35 fişeklik şarjöre sahipti. 7.62 x 25 mm'lik fişek kullanıyordu. Kutu ve yuvarlak şarjör olmak üzere iki tip şarjör kullanılabilnmekteydi. II. Dünya Savaşı'ndan sonra Kore Savaşı'nda Kuzey Kore ve Çin tarafından kullanıldı. Aynı zamanda Çin İç Savaşı'nda kullanılıp, Vietnam Savaşı'nda da Kuzey Vietnam ve Vietkong birlikleri tarafından sıklıkla kullanıldı. PPŞ-41 tüfekleri az da olsa Irak Savaşı'nda Amerikan askerleri tarafından kullanılmıştır. Bugün Almanya 9 mm'lik fişekle, diğer ülkeler 7.62'lik fişekle polis güçleri tarafından kullanmaktadır, onun dışında koleksiyoncularda ve müzelerde bulunmaktadır. Yılanların Öcü Yılanların Öcü, Fakir Baykurt'un 1954 yılında yazdığı, köy hayatını anlatan ilk romanı. Bu kitap nedeniyle 1959 yılında hakkında soruşturma açılır ve öğretmenlikten uzaklaştırılır. Dil bakımından tamamen köy ağzından yazılmış, karakterler de gerçek hayattaki gibi seçilmiştir. Devam romanı olan Irazca'nın Dirliği ve Kara Ahmet Destanı ile birlikte Fakir Baykurt üçlemesi olarak anılır. Karataş köyünde oğlu Kara Bayram, gelini Haçça ve torunları Ahmet ve Şerife ile yaşayan Irazca'nın köy içerisindeki hiyerarşiye başkaldırışı anlatılır. Deli Haceli ve karısı Fatma evlerinin çok nemli olmasından yakınarak tam Irazca ve ailesinin kaldığı evin önüne ev yaparlar. Bu sırada bir açılış için köye ziyarete gelecek kaymakamın haberi alınır. Kaymakamı ağırlamak adına çeşitli hazırlıklar tertip edilmeye başlanır. Bu iş için önce Kara Bayram'ın ası kuzusunu çalmakla işe başlarlar. Köyün muhtarı kişisel menfaatleri için Haceli'ye destek olur ve bir gün muhtarlığa konuşmak vaadiyle çağırdığı Kara Bayram'ı birkaç adamına falakayla dövdürür. Hem ası kuzusundan olan hem de üstüne dayak yediği oğlunu gören Irazca intikam almak için bir gece Haceli'nin ev yapmak için kazdığı temelleri doldurur. Bayram ise ev yapımı için gerekli olan kerpiçleri parçalar. Sabah kalktığında bütün yaptıklarının yok olduğunu gören Haceli öfkeyle o sırada hamile olan Haçça'ya taş atar ve düşük yapmasına neden olur. Tüm bunları biriktiren Irazca, kaymakam köye ulaşmadan onun yolunu keser ve hakkını aramak için kaymakamdan destek ister. Kaymakam köye ulaştığı zaman kendisi için hazırlanan tüm tertibe ve eğlenceye katılmadan açılışı yapar ve Irazca'ya hakkının verilmesini aksi halde kendisinin dava açmasını söyler. Köyün muhtarı bu tür bir olay karşısında kendisinin de suçlanacağını düşündüğü için Haceli'ye verdiği desteği keser ve Kara Bayram ile dialoga girmeye çalışır. Haceli'nin bütün yaptıklarından vazgeçeceğini ve bir miktar maddi destek olacağının teminatını verse de Kara Bayram ikna olmaz ve şehire gidip dava açacağını söyler. Bütün bunlar olurken Haceli, karısı Fatma ile Kara Bayram'ın ilişkilerini bilmemektedir. Julia Drusilla Julia Drusilla, Latince: , (39-41) Roma İmparator'u Caligula'nın dördüncü ve son eşi Caesonia'dan doğan kızı ve tek çocuğu. Adını, teyzesi ve Babasının en sevdiği kız kardeşi olan Drusilla'dan alır. Julia, Caligula'nın evliliğinin hemen ardından doğmuştur (hatta bazı kaynaklar evlilik günü doğmuş olduğunu akatarır). Caesonia'nın ilk evliliğinden de üç kızı vardı. Drusilla doğduğunda, Caligula onu aldı ve tanrı heykelleri ile dolu bir tapınağa götürerek yeni doğan bebekleri koruyan ve eğiten tanrıça Minerva'nın yol göstericiliğine emanet etti. Doğumdan kısa bir süre sonra, Caligula Roma'nın çeşitli yerlerine üzerinde "Julia'nın içeceği" ve "Julia'nın yiyeceği" yazan bağış kutuları yerleştirtti. O, Sezar'ın (Caligula) kanlı çizgisinin sonudur. Suetonius, Drusilla'nın diğer çocuklarla oynarken onlara saldırdığını ve gözlerini tırmalamaya çalıştığını iddia eder. Caligula, 24 Ocak 41'de Cassius Chaerea'nın önderliğindeki Praetorian Muhafız'ları tarafından öldürüldü. Caesonia ve Drusilla, Caligula'nın ölümünün ardından birkaç saat daha yaşamışlardır. 2 yaşındaki Drusilla başının bir duvara çarpması sonucu ölmüştür. Doğal haklar Doğal haklar, toplumun her ferdinin sahip olduğu ve devletler tarafından esirgenemeyecek olan bazı temel haklar. Çağdaş doğal hakların kökeni antik ve ortaçağ dönemlerinde gelişen doğal hukuk kuramına dayanıyor. Amerikan Bağımsızlık Bildirgesi'nde yaşama hakkı, hürriyet ve mutlu bir yaşamın peşinde koşmak, doğal haklar olarak listelenmiştir. Sevdiğiniz Şarkılar Sevdiğiniz Şarkılar, Ferdi Özbeğen'in 1986 yılında Yaşar Kekeva Plak tarafından yayımlanan, 14. albümü. Albümün üretimini Ülkü Aker, düzenlemelerini Osman İşmen yapmıştır. Zafer Ã–nen Zafer Önen (1921 - 13 Aralık 2013), Tiyatro, sinema ve dizi oyuncusu, seslendirme sanatçısı. 1941 yılında Ankara Devlet Opera ve Balesi sınavlarına girip kazandı. Ankara'ya Konservatuvar'da gitti. Bir çocukla kavga edince okuldan 3 ay uzaklaştırma cezası aldı ve okulu terk etti, İstanbul'a gitti. Devlet Opera ve Balesi Şan bölümünde eğitim gören sanatçı, ilk oyununu 1942'de Ses Tiyatrosu'nda Ekrem Reşit Rey'in "Hava Cıva" operetinde oynadı. Akordeon, piano ve keman çalmayı burada öğrendi. Orhan Sezener Orkestrasında solistlik yaptı. İlham Gencer ile Şişli Halkevi'nde 17 yıl piyano çaldılar. Ardından bir süre çeşitli dergilerde muhabirlik görevinde bulundu. Önen daha sonra tiyatro güruhuna geri döndü ve Muammer Karaca Tiyatrosu, İstanbul Tiyatrosu, Raşit Rıza Samako Tiyatrosu, Mücap Ofluoğlu Tiyatrosu, Küçük Sahne, Dormen Tiyatrosu, Tevhit Bilge Tiyatrosu gibi tiyatrolarda çalıştı. Devlet Opera ve Balesi'nde, çeşitli sinema ve dizi filmlerde rol aldı, seslendirmeler yaptı. Özellikle çizgi film karakterlerine ve Sami Hazinses, Baykal Kent, Kamer Sadık, Özcan Özgür, Semih Sezerli gibi isimlere yaptığı seslendirmelerle tanınır. Sinemaya girişi Ömer Lütfi Akad 'ın Lüküs Hayat'ı sinemaya çekmesiyle oldu. Ünlü oyuncu Mücap Ofluoğlu'nun bacanağı ve eski sanatkârlardan Operetçi Nıvart Hanım'ın damadı idi. Ekranlarda son görülmesi 2007 yılında Rıza Pekkutsal ve Cem Yılmaz beraber yer aldığı Opet reklamında oldu. Önen bu reklam ile ilgili "Cem'in gösterisini izlemeye gitmiştim. Bütün oyunu gözlerimin içine bakarak oynadı. Sonra da 'ustam' diye beni selamladı. Aradan birkaç gün geçti. Bana 'Cem Yılmaz seni arıyor' dediler. Benim hakkımda araştırma yapmış. Emekli maaşımı öğrenmiş. O sırada oynayacağı Opet reklamını hazırlayan reklam şirketine "Zafer Önen'i oynatıp ona iyi bir para vermezseniz, bu işte ben de yokum" diye şart koşmuş. Onlar da mecbur kalmışlar. Cem Yılmaz sayesinde o reklam filmindeki 2 dakikalık rolüm karşılığında 150 bin YTL kazandım. Şimdi onun faiziyle yaşıyorum". demiştir. Önen 13 Aralık 2013 sabahı Pendik ilçesindeki bir rehabilitasyon merkezinde kalp yetmezliği sonucu vefat etmiştir. Oğlu Suat Önen'de oyunculuk ve seslendirme yapmaktadır. Misina Misina, saydam özellikte, daha çok balık avcılığında kullanılan ve genellikle sentetik ipliktir. Misinalar 0.10 mm kalınlığından 1.00 mm kalınlığa kadar 10-15-20-25-30-35-40-45-50-55-60-65-70-75-80-90-100 numaraları ile bulunmaktadır. Numaralandırmada 25 sayısı 0.25 mm'ye, 50 sayısı 0.5 mm'ye vb. karşılık gelmektedir. Misinalar beyaz, yeşil, mavi ,sarı, pembe vb. renkte olabilirler. Balık avcılığında misina rengi, oltanın kullanılacağı suyun özelliklerine ve avlanacak balığın türüne göre seçilir. Aşınma direnci, saydamlık, esneklik vemukavemet göz önüne alınan bazı teknik özelliklerdir. Fenerbahçe (futbol takımı) 1977-78 sezonu Fenerbahçe (futbol takımı) 1977-78 sezonu, Fenerbahçe'nin kuruluşundan itibaren 71. ve ulusal ligdeki 20. sezonudur. Fuat Güngör - Radmilo İvançeviç - İlyas Datça - Cem Pamiroğlu - Coşkun Demirbakan - Niyazi Gülseven - Emin İlhan - Yenal Kaçıra - Önder Mustafaoğlu - Bülent Topuzoğlu - Naci Sarıtaş - Serkan Acar - Tuna Güneysu - Engin Verel - Cemil Turan - Aydın Çelik - Şevki Şenlen - Bahri Kaya - Şinasi Akkıyal - Onur Kayador - Oğuz Konuk - Radomir Antiç - Zafer Göncüler - Halil İbrahim Poçar - Kamuran Tarhan - Yaşar Yiğit - Erhan Altın - Alpaslan Eratlı - İsmail Kurşun - Yaşar Barut - Coşkun Özden - Turan Özyazanlar. Radomir Antiç, Radmilo İvançeviç (Partizan), Tuna Güneysu (Orduspor), Fuat Güngör (Eskişehirspor), Coşkun Demirbakan (Eskişehirspor), Oğuz Konuk (İETT), İsmail Kurşun (Gedikpaşa), Yaşar Barut (Gedikpaşa), Bahri Kaya (Gedikpaşa), Halil İbrahim Poçar (Gedikpaşa), Coşkun Özden (Gedikpaşa), Kamuran Tarhan (Sultantepe), Erhan Altın (Taçspor), Şinasi Akkıyal (Tekelspor), Turan Özyazanlar (altyapı) . Son iki sezondur şampiyonluğu Trabzonspor'a kaptıran Fenerbahçe, bir önceki sezonun kadrosundan Osman Arpacıoğlu, Sabahattin Erboğa, Adil Eriç, Nevruz Şerif, Ersoy Sandalcı, Ender Konca ve Ömer Kaner ile yollarını ayırdı. Yugoslav oyuncular Radomir Antiç ve kaleci Radmilo İvançeviç Partizan takımından transfer edilerek takım güçlendirildi. Galatasaray'dan Şevki Şenlen ile Bahri Kaya, Eskişehirspor'dan kaleci Fuat Güngör ile eski futbolcularından Coşkun Demirbakan ve Orduspor'dan Tuna Güneysu transfer edildi. Teknik direktör olarak da Toma Kaloperoviç ile anlaşıldı. Sezon öncesi son ciddi hazırlık maçları olan TSYD Kupası'nda Beşiktaş'a 2-0 yenilen sarı-lacivertliler, formalite maçında Galatasaray'ı 2-1 yenmesine rağmen ikincilikte kaldı. Sezona İstanbul'da 2-1'lik Samsunspor ve 5-2'lik Mersin İdman Yurdu galibiyetleriyle başlayan Fenerbahçe 2. haftada liderliğe yükselse de,3. haftada alınan 2-1'lik Ankaragücü yenilgisiyle liderliği ve namağlup unvanını kaybetti. 5. haftada Aston Villa'ya UEFA Kupası'nda elenme pahasına Galatasaray maçına hazırlandı ve bu takımı 2-0 yenerek tekrar liderliğe uzandı. 8. haftada ise Beşiktaş'ı 1-0 yenerek en yakın rakibi Galatasaray ile puan farkını 3'e çıkardı. 14. haftaya kadar 4 puan farkla rahat bir şekilde liderliğini sürüdren sarı-lacivertliler hakem Orhan Cebe'nin hatalı kararlarının damga vurduğu maçta Boluspor'a 1-0 yenildi ve bir sonraki hafta karşılaşacağı ikinci Trabzonspor ile puan farkının 2'ye düşmesine engel olamadı. Ancak Trabzonspor ile deplasmanda 0-0 berabere kalarak aynı puan farkıyla ilk yarıyı lider kapamayı başardı. İkinci yarıya 3-2'lik Samsunspor yenilgisi ile başlayan sarı-kanaryalar bu sonuçla liderliği kaybettiyse de bir sonraki hafta Trabzonspor'un Ankaragücü'ne 2-1 mağlup olmasıyla emaneti geri aldı. 21. haftada İzmmir'de Altay'ı 1-0 yenerek yedi haftalık galibiyet hasretine son verirken, puan farkını da 3'e çıkardı. 23. hafta Beşiktaş'ı bir kez daha 1-0 yenerek şampiyonluk yolunda önemli bir engeli aşan sarı-lacivertliler 25. haftada Trabzonspor'un Zonguldakspor'a yenilmesiyle puan farkını 4'e çıkardı ve rahatladı. 29. haftada Boluspor ile 1-1 berabere kalarak Trabzonspor ile oynayacağı son hafta maçı öncesi puan farkını korudu ve şampiyonluk turunu attı. Bu Fenerbahçe'nin Türkiye Ligi'ndeki dokuzuncu şampiyonluğu oldu. Fenerbahçe Boluspor'u 0-0 3-0, 4. turda Beşiktaş'ı 2-1 ile eledi. Çeyrek finalde ise sürpriz bir sonuçla Bursaspor'a İstanbul'da 2-1 yenildi. Bu skorun rövanşta telafisi olmadı ve Bursa'da 1-1 biten maç sonrası Fenerbahçe kupaya veda etti. Lig şampiyonu Fenerbahçe ile Kupa şampiyonu Trabzonspor Cumhurbaşkanlığı Kupası'nda karşı karşıya geldiler. 34 derece sıcaklık nedeniyle ağır tempoda oynanan karşılaşmanın ilk yarısı önemli pozisyon olmadan 0-0 sonuçlanırken, Fenerbahçe kalecisi İvançeviç, 34. dakikada Trabzonsporlu Yaşar ile çarpışarak sakatlandı ve yerini yedek kaleci Fuat Göngör'e bıraktı. İkinci yarıya daha hırslı başlayan Trabzonspor, 53. dakikada Fenerbahçeli futbolcuların uzaklaştıramadıkları topu sert bir şutla kaleye gönderen Yaşar Alemdaroğlu'nun golüyle 1-0 öne geçti. İkinci yarıda da devam eden ağır futbol gol getirmedi ve maçı kazanan Trabzonspor Kupa'yı Cumhurbaşkanı Fahri Korutürk'ün elinden aldı . Bir önceki sezonu ikinci tamamlayan Fenerbahçe ilk turda İngiltere'nin ünlü takımı Aston Villa ile eşleşti. 1981-82'de Avrupa Şampiyonu olarak zirveye ulaşan Aston Villa İngiliz futbolunun en çok gelşişme gösteren takımıydı. 14 Eylül 1977'de Birmingham'daki ilk maçı 4-0 yitiren sarı-lacivertliler 28 Eylül'deki rövanş maçına Galatasaray maçını da düşünerek yedek kadroyla çıktı ve bu sefer 2-0 yenilerek elendi. Fenerbahçe (futbol takımı) 1978-79 sezonu Fenerbahçe futbol takımı 1978-79 sezonu, Fenerbahçe'nin kuruluşundan itibaren 72. ve ulusal ligdeki 21. sezonudur. Fuat Güngör - Yavuz Şimşek - Radmilo İvançeviç - Erol Togay - Çoşkun Demirbakan - Erhan Altın - Radomir Antiç - Cem Pamiroğlu - Engin Verel - Şevki Şenel - Cemil Turan - Alpaslan Eratlı - Onur Kayador - Önder Mustafaoğlu - İsmail Kurşun - Hayri Ülgen - Tuna Güneysu - Bahri Kaya - Ali Kemal Denizci - Raşit Çetiner - Şinasi Akkıyal - Emin İlhan - İbrahim Tok - Kamuran Tarlan - Yenal Kaçıra - Bünyamin Çulcu - Zafer Göncüler. Fenerbahçe (futbol takımı) 1979-80 sezonu Fenerbahçe (futbol takımı) 1979-80 sezonu, Fenerbahçe'nin kuruluşundan itibaren 73. ve ulusal ligdeki 22. sezonudur. Adem İbrahimoğlu - Onur Kayador - Cem Pamiroğlu - Erol Togay - Yaşar Yiğit - Müjdat Yekiner - Alpaslan Eratlı - Mustafa Arabacıbaşı - Tuna Güneysu - Raşit Çetiner - Mehmet Ekşi - Önder Mustafaoğlu - İsmail Kurşun - Selçuk Yula - Emin İlhan - Ali Kemal Denizci - Cemil Turan - İbrahim Tok - İsmail Göksu - Şevki Şenlen. Yaşar Yiğit ve Selçuk Yula (Şekerspor), Adem İbrahimoğlu (Eskişehirspor), Mehmet Ekşi (Galatasaray) Hakan YÄ±lmaz Hakan Yılmaz (6 Aralık 1969, Rize), Türk oyuncu ve komedyen. İlk sahne deneyimini ilkokul 2. sınıfta Cimri ile Manav piyesinde yaşadı. Okul yıllarında Üstün Gürtuna’nın hocalığında folklor çalışmalarında bulundu. Lise yıllarında Çetin Cengiz’den modern dans dersleri aldı. Yetmedi aynı salonda 3 yıl dans dersleri verdi. Güzel sanatlar tiyatro bölümünü kazanamadı. Amatör tiyatro grupları ile okullarda çocuk oyunlarında oynadı ve askere gitti. Askerde 15 ay fotoğrafçılık ve animasyon ekibinde görev alıp gösteriler yaptı. Askerden sonra Antalya'ya yerleşti orada çizgi tiyatrosunda 2 yıl oynadı ve televizyonda Çizgi Show adlı programda yer aldı. İstanbul'a dönüp Teyfik Gelenbe’nin tiyatro kursuna katılıp ders aldı. Bir arkadaşı ile Star TV için skeç programı hazırladı. Ancak yayınlanacağı akşam Körfez Savaşı başladı ve program bu güne kadar halen yayınlanmadı. Oyunculuğa ara verip grafikerlik yaptı. 1994 yılında İner misin? Çıkar mısın? adlı yarışma programında kendi yazdığı skeçlerde oyunculuk yaptı 1995 yılında Televizyon Çocuğu adlı show programında oyunculuk yaptı, reklam filmlerinde oynadı. 1997 yılında Yangın Ayşe adlı dizide oynadı 1998 yılında 120 bölüm Büyük Küçük Demeden adlı çocuk yarışma programını sundu. Reklam filmleri çekti. 1999 yılında yayımlanmaya başlayan ve 2004 yılında sona eren Ayrılsak da Beraberiz adlı dizide Teoman karakterini canlandırdı ve 490 bölüm oynadı. 2004 yılında Uy Başuma Gelenler adlı dizide oynadı. 2004-2005 sezonunda Sevgili Karım adlı tiyatro oyunu ile İstanbul ve Anadolu'da 75 oyun oynadı. Bir çocuk babası olup 2009 yılı sonunda eşinden boşanmıştır. Avrupa Yakası adlı dizide "Osman Koçarslanlı" karakterini canlandırdı. Daha sonra ise Yahşi Cazibe adlı dizide "Kemal Kükreyen" karakterini oynadı. Fenerbahçe (futbol takımı) 1980-81 sezonu Fenerbahçe (futbol takımı) 1980-81 sezonu, Fenerbahçe'nin kuruluşundan itibaren 74. ve ulusal ligdeki 23. sezonudur. Adem İbrahimoğlu - Onur Kayador - Erol Togay - Cem Pamiroğlu - Yaşar Yiğit - Selçuk Yula - Hasan Yıldızeli - Müjdat Yetkiner - Tuna Güneysu - Önder Mustafaoğlu - Ali Kemal Denizci - Raşit Çetiner - İsa Ertürk - Fikret Karakadıoğlu - Alpaslan Eratlı - Mustafa Arabacıbaşı - Suat Günal - Sertaç Olcayto - Sedat Karaoğlu - Osman Denizci - Mehmet Hacıoğlu - Mehmet Oğuz - İlkay Alper. İki ezeli rakip, maçın hasılatı Bakırköy Ruh ve Sinir Hastalıkları Hastanesi'ne bağışlanmak üzere, tarihlerinde ilk kez Türkiye toprakları dışında karşı karşıya geldiler . Yaklaşık 20.000 kişinin izlediği karşılaşmada, ilk golü yemesine rağmen rakibinin savunmaya çekilmesini fırsat bilip orta saha üstünlüğünü eline geçiren Fenerbahçe 3-1 öne geçti. Fatih Terim'in attığı gole rağmen maç 3-2 Fenerbahçe'nin üstünlüğüyle bitti. Fenerbahçe bu sonuçla bu tarihi maçta kupayı kazanan takım olurken, son 28 maçta aldığı 18 galibiyet ve 7 beraberliğe bir galibiyet daha ekleyerek ezici üstünlüğünü de sürdürdü. Fenerbahçe (futbol takımı) 1981-82 sezonu Fenerbahçe (futbol takımı) 1981-82 sezonu, Fenerbahçe'nin kuruluşundan itibaren 75. ve ulusal ligdeki 24. sezonudur. Nurettin Yıldız - Yaşar Duran - Fikret Karakadıoğlu - Mehmet Hacıoğlu - Cem Pamiroğlu - Erol Togay - Sedat Karaoğlu - Onur Kayador - Müjdat Yetkiner - Mustafa Arabacıbaşı - Önder Çakar - Selçuk Yula - İsa Ertürk - Rıfkı Soysal - Güngör Tekin - Alpaslan Eratlı - Hüseyin Çelik - Arif Kocabıyık - Erdoğan Arıca - Bahtiyar Yorulmaz - Zafer Dinçer - Osman Denizci - Hasan Yıldızeli - Özcan Kızıltan. Sezona Almanya'da hazırlanarak başlayan Fenerbahçe 19 Temmuz 1981'de Herne'de oynanan maçta Beşiktaş'ı 1-0 yenerek Vestfalya Kupası'nı kazandı. Berlin Turnuvası'nda ise AEK Atina ile berabere kalıp, Hertha Berlin'i 3-0 (hükmen) yenerek şampiyonluğa uzandı ve uluslararası bir özel turnuvada şampiyon olan ilk Türk takımı oldu. Türkiye Spor Yazarları Derneği Kupası'nda ise Beşiktaş'ı yeniden 1-0 yenmesine rağmen, Galatasaray ile 2-2 berabere kalarak ikinci oldu. Devre arasında ise Hürriyet gazetesi tarafından Türkiye'de ilk kez düzenlenen uluslararası salon futbol turnuvasında şampiyonluğa ulaştı. Deniz Kuvvetlerini Destekleme Vakfı 1981-82 sezonunun devre arasında Türk donanmasına katılacak "Gurbet" adlı hücumbot için maddi katkı sağlamak amacıyla dört büyüklerin katıldığı bir turnuva düzenledi. 13 Şubat 1982'de yarı finalde Beşiktaş'ı 1-0 yenen Fenerbahçe, Trabzonspor'u aynı skorla eleyen Galatasaray ile finalde karşılaştı. 14 Şubat tarihli maçı penaltılarla 4-1 kazanan Fenerbahçe Donanma Kupası'nın ilk sahibi oldu. Ligin yedinci haftasında liderliğe yükselen sarı-lacivertli takım, dokuzuncu haftada İzmir'de Göztepe'ye 2-1 yenilerek liderliğini ve namağlupluk unvanını yitirdi. Onbirinci haftada ise Gaziantepspor'u 5-1 mağlup ederek yeniden liderliğe yükseldiyse de bir hafta sonra bu defa Beşiktaş'a 1-0 yenilerek üçüncülüğe düştü. 15. haftada ise üçüncü kez liderliğe yükseldi ve ilk yarıyı da en yakın rakibi Adana Demirspor'un 3 puan önünde lider tamamladı. Çok ağır bir devre arası hazırlık kampı geçiren takım ikinci yarıya hem yorgun başladı hem de birçok sakatlık sorunu ile karşı karşıya kaldı. Daha ilk iki maçta Boluspor ve Sakaryaspor'a 1-0'lık sonuçlarla boyun eğen Fenerbahçe liderliği de elinden kaçırdı. Selçuk Yula'nın uzun süreli sakatlığı ile gol yollarında ciddi sıkıntı yaşayan Fenerbahçe, 21. haftada Bursaspor karşısında 1-0 ile ikinci devredeki ilk galibiyetini aldı ve averajla Beşiktaş'ın önünde liderliğe yükseldi. Çekilen gol sıkıntısı bir hafta sonra 1-0'lık Trabzonspor yenilgisini getirdiği gibi, bir sonraki hafta Adana Demirspor karşısında alınan 0-0'lık beraberlik takımın üçüncü sıraya gerilemesine neden oldu. 24. hafta sonunda dördüncülüğe düşülmesinin ardından ikinci sezonunda da başarısızlığa uğrayan Alman teknik direktör Friedel Rausch ile 12 Nisan 1982 tarihinde yollar ayrıldı. 28. haftada alınan 2-0'lık Gaziantepspor yenilgisiyle ise takım şampiyonluk yarışına havlu attı. Beşiktaş'ın 15 yıllık şampiyonluk hasretine son verdiği sezon sonunda, Fenerbahçe son 10 haftada takımın başında bulunan teknik direktör Enver Katip ile de yollarını ayırdı. Kupaya 5. turdan katılan Fenerbahçe Denizlispor'u 4-0 0-2 ile eledi. 6. turda ise Gaziantepspor'u 0-1 4-0 ile safdışı bıraktı. Çeyrek finalde karşılaştığı Galatasaray karşısında ise ilk maçta aldığı 2-0'lık yenilginin rövanşını alamadı ve ikinci maçtaki 2-2'lik sonuçla kupaya veda etti. Ford Corcel Ford Corcel, Ford Motor Şirketi tarafından 1968-1984 yılları arasında Brezilya'da üretilen otomobil modelidir. Güney Amerika pazarı için Brezilya, Şili ve Arjantin'de satışa sunulmuştur. Willys-Overland firmasının 1960'ların ortasında Brezilya pazarı için yürüttüğü "E Projesi" adı altındaki küçük araç projesi, maliyetinin daha büyük bir aracınkine eşdeğer olduğu ve Volkswagen Beetle'ın o yıllarda elde ettiği satışlar nedeniyle iptal edildi. "M Projesi" adıyla Renault iştiraki ile başka bir proje yürütüldü. Bu proje kapsamında kompakt, önden çekişli, ekonomik bir aile otomobili tasarlanacaktı. Ford ise Brezilya pazarında daha ekonomik ve daha dayanıklı bir araç üretme çabasındaydı. Firma M projesine iştirak ederek, bu projenin uygulamaya daha az maliyetle geçilebilmesini sağladı. M projesi seri üretime geçilecekti. Ford dünya genelinde büyük başarı gösteren Ford Mustang modelinden esinlenerek bu araca Corcel adını verdi (Corcel=Courser, İngilizcede savaş atı). Renault 12 platformuyla üretilen ilk Ford Corcel, Kasım 1968'de Sao Paulo Otomobil Fuarında Brezilya halkına tanıtıldı (Resmi tanıtım tarihi olarak 26 Eylül 1968 tarihi seçilmiş, ancak aracın tanıtımı 2 ay sonra halka ulaşabilmişti) ve bu tarihten sonra da seri üretime geçildi. Aracın piyasaya çıktığı 1969 yılında 1. nesil Ford Corcel'in sınıfındaki (Orta üst sınıf-D segmenti) en sıkı rakipleri, bugünkü Volkswagen Passat'ın öncülü olan Volkswagen 1600 (Typ 3) ve Chevrolet Opala idi (Opel ve Chevrolet Impala). Renault 12 tabanlı Ford Corcel, önden çekişli olması, daha küçük motor hacmiyle daha az yakıt tüketmesi ve daha düşük fiyatı, Corcel'i öne çıkaran 3 özellikti. 2 kapılı coupe ve 4 kapılı sedan olarak üretilen Ford Corcel 1971 yılında ilk defa makyajlandı ve 1978 yılına kadar üretildi. Ford Corcel'in ayrıca Belina adında kombinasyonlu araç (station wagon) versiyonu da bulunmaktaydı. Fenerbahçe (futbol takımı) 1982-83 sezonu Fenerbahçe (futbol takımı) 1982-83 sezonu, Fenerbahçe'nin kuruluşundan itibaren 76. ve ulusal ligdeki 25. sezonudur. Nurettin Yıldız - Erdoğan Arıca - Güngör Tekin - Alpaslan Eratlı - Cem Pamiroğlu - Müjdat Yetkiner - Arif Kocabıyık - Fahruddin Zeyeneloviç - Muhamed Ibrahimbegović‎ - İsa Ertürk - Yaşar Duran - Sedat Karaoğlu - Selçuk Yula - Hüseyin Çelik - Özcan Kızıltan - Mehmet Hacıoğlu - Mahmut Aydın - Onur Kayador - Önder Çakar - Hasan Yıldızeli - Sertaç Olcayto - Zafer Dinçer - Suat Gül - Bahtiyar Yorulmaz - Mustafa Arabacıbaşı - Osman Denizci - Hasan Özdemir. Teknik direktör olarak Branko Stankoviç ile anlaşıldıktan sonra Yugoslav futbolcular Fahruddin Zeyneloviç ve Muhamed Ibrahimbegović‎ kadroya katıldı. Ankaragücü'nü 1-0 yenen Fenerbahçe Ankara Valilik Kupası'nı müzesine götürdü. Lig öncesi en ciddi sınav olan TSYD Kupası'nda Fenerbahçe önce Beşiktaş'ı 1-0, Galatasaray'ı ise 2-1 yenerek kupayı sekizinci kez müzesine götürmeyi başardı. Ayrıca, kupayı beş yılda üç kez kazananlar için konulan Çalenç Kupası'nı da 1979 ve 1980 şampiyonluklarını 1982'de üçlediği için bir öncekinde olduğu gibi yine Fenerbahçe kazandı. Sezona büyük bir moralle giren Fenerbahçe ilk iki maçında Antalyaspor ile 1-1 berabere kalıp Adanaspor'a 1-0 yenilerek düşkırıklığı yarattı. Üçüncü haftada oynanan (19 Eylül 1982) Altay maçıyla Fenerbahçe Stadı çimlendirilmiş ve yenilenmiş halliyle yıllar sonra hizmete açıldı. Bu maçta alınan 2-0'lık galibiyetten sonra dokuz maçlık galibiyet serisi yakalayan Fenerbahçe şampiyonlukta en iddialı takım haline geldi. 9. hafta alınan 2-1'lik Sarıyer galibiyetiyle liderliğe yükselen Fenerbahçe, 11. haftada 1975'ten beri yenemediği Trabzonspor'u 4-2 gibi farklı bir skorla mağlup ederek liderliğini perçinledi. 15. haftada ise en yakın takipçisi Glatasaray'ı 1-0 yenerek puan farkını üçe çıkardı, ilk yarıyı da iki puan farkla lider kapadı. Galatasaray maçından sonra rehavete kapılan takım sonrasındaki sekiz maçta 5 beraberlik ve 2 yenilgi alarak avantajını yitirdi ve 23. hafta kendi evinde Ankaragücü'ne 1-0 yenilerek liderliği Galatasaray'a kaptırdı. Bu puan kayıpları sayesinde Trabzonspor da yarışa ortak oldu. Bir sonraki hafta ise Trabzonsspor'un Galatasaray'ı 2-0 yenmesiyle Fenerbahçe yeniden liderliğe yükseldiyse de, 27. hafta alınan 0-0'lık Adanaspor beraberliği ile liderliği yeniden yitirdi. 28. haftada kader maçlarından birincisine çıkan Fenerbahçe, 1974 yılından beri deplasmanda yenemediği Trabzonspor'u 7 Mayıs 1983'te Selçuk'un golüyle yenerek liderliği bir daha kaptırmamak üzere ele geçirdi. İkinci kader maçı ise 5 Haziran 1983'te Fenerbahçe ve Galatasaray arasında oynandı. Türk futbol tarihine geçen maçta, ilk yarıyı 3-1, 50. dakikayı ise 4-1 geride kapatan Fenerbahçe Mehmet Hacıoğlu, Onur Kayador ve Özcan Kızıltan'ın golleriyle 4-4'lük sonucu yakaladı. Galatasaray'ın devre dışı kalmasıyla Trabzonspor ile başbaşa kalan Fenerbahçe son kader maçında 33. haftada ilk yarısını 1-0 yenik kapadığı Bursaspor karşısında Selçuk Yula ve bir sonraki sezon için Trabzonspor ile anlaşmış bulunan Osman Denizci'nin golleriyle 2-1'lik bir deplasman gelibiyeti çıkardı ve aynı hafta Trabzonspor'un kendi sahasında Zonguldakspor ile 1-1 berabere kalmasıyla 10. şampiyonluğunu ilan etti. Kupaya 5. turda katılan Fenerbahçe eşleştiği Kocaelispor'u 2-0 0-0 ile geçti, 6. turda ise Samsunspor'u her iki maçta da 1-0 yenerek safdışı bıraktı. Çeyrek finalde eşleştiği Beşiktaş ile ilk maçta 1-1 berabere kaldıysa da Beşiktaş'ın çift sarı karttan cezalı olan Mehmet Ekşi'yi oynatmasına itiraz eden Fenerbahçe'nin itirazının Federasyon tarafından kabul edilmesiyle maç 3-0 hükmen Fenerbahçe lehine tescillendi. Sarı-lacivertliler rövanşı 2-1 kaybetse de yarı finale kaldı. Yarı final ilk maçında Ankaragücü'ne 1-0 yenilerek durumu zora soksa da rövanşı 2-0 kazanarak finale çıktı. Finalde Mersin İdman Yurdu'nu 2-0 ve 2-1'lik sonuçlarla yenen Fenerbahçe 1967-68 ve 1973-74 sezonlarından sonra üçüncü kez çifte kupaya ulaştı. Devre arasında 2. kez düzenlenen turnuvada Sarıyer'i 3-1 yenen Fenerbahçe, Beşiktaş ve Galatasaray ile 1-1 berabere kaldı. Galatasaray ile aynı puan ve averaja sahip olan Fenerbahçe kura ile şampiyonluğa uzandı. Bir sezonda altı kupaya ulaşan Fenerbahçe 22 Haziran 1983'te Ankara 19 Mayıs Stadı'nda ligi ikinci tamamlayan Trabzonspor ile karşılaştı. Maçı 2-0 kaybeden Fenerbahçe yedinci kupayı müzesine götüremedi. Emil Galip SandalcÄ± Emil Galip Sandalcı (d. 1922, İstanbul - ö. 10 Mart 1993, İstanbul), Türk gazeteci, yazar. İstanbul Üniversitesi İktisat Fakültesi'nin bitiren Sandalcı, Michigan Üniversitesi'nde master, Harvard Üniversitesi'nde tarih, sosyoloji, antropoloji bilimleri üzerine çalışmalar yaptı. 1955 yılında bir gazetenin açtığı yarışmada birinci olarak gazetecilik mesleğine adım attı. Vatan, Ulus, Yeni Sabah, Öncü, Yeni Gazete, Demokrat, Kim, Tef, Yarın, Yedigün, Güney gibi gazete ve dergilerde çalışan Sandalcı, 1961 yılında Yeni Türkiye Partisi'nin kurucu üyeleri arasında yer aldı. TRT Yönetim Kurulu üyeliği, 1960-1962 yılları arasında İstanbul Gazeteciler Sendikası Yönetim Kurulu üyeliği, 1961-1963 arası Basın Şeref Divanı üyeliği, 1978-1986 arasında Türkiye Yazarlar Sendikası Yönetim Kurulu üyeliği yaptı. TRT kadrolarında çalışırken, 1971 yılında 12 Mart 1971 Muhtırası ile Musa Öğün'ün TRT genel müdürlüğüne atanması sonucunda tutuklanıp "Yıldırım Bölge Erkekler Koğuşu"'na kondu. Tutuklu bulunduğu süre içinde işkence gördü. Deniz Gezmiş ve arkadaşlarının idam edilmemesi için imza kampanyası başlatan Sandalcı, Erdal Öz ve Altan Öymen, gözaltına alındıktan sonra 12 Mart muhtıracıları tarafından Bulgaristan'a uçak kaçırdıkları iddiasıyla suçlandılar. Uçak kaçırma eylemi hiçbir zaman kanıtlanamadı. 12 Eylül Darbesi'nde kapatılıncaya kadar "Demokrat" gazetesinde köşe yazıları yazdı. 1981 ve 1983 yıllarında birer kez tutuklandı, "Aydınlar Dilekçesi" davasında yargılandı. Emil Galip Sandalcı, İnsan Hakları Derneği, Türk - Yunan Dostluk Derneği, Helsinki Yurttaşlar Derneği gibi sivil toplum kuruluşları ile İnsan Hakları Vakfı, Toplumsal Araştırmalar, Kültür ve Sanat İçin Vakıf gibi vakıfların kurucuları arasında yer aldı. Birçok kez sivil ve askeri mahkemelerde yargılanmasına karşın, hiçbir mahkûmiyet almadı. Cemal Süreya onun için, ""Emil Galip Sandalcı, insanlığa gönderilen bir mektuptur"" demiştir. Fenerbahçe (futbol takımı) 1983-84 sezonu Fenerbahçe (futbol takımı) 1983-84 sezonu, Fenerbahçe'nin kuruluşundan itibaren 77. ve ulusal ligdeki 26. sezonudur. Yaşar Duran - Erdoğan Arıca - Cem Pamiroğlu - Suad Karaliç - Hasan Özdemir - Engin Verel - Arif Kocabıyık - Müjdat Yetkiner - Selçuk Yula - Önder Çakar - Mustafa Arabacıbaşı - Nurettin Yıldız - Hasan Yıldızeli - İsmail Kartal - Erkan Aktuna - Sedat Karaoğlu - Onur Kayador - Sbrenko Rebçiç - İlyas Tüfekçi - Erhan Önal - Özcan Kızıltan - Mehmet Hacıoğlu. İlk maçta Galatasaray ile 1-1 berabere kalan, ikinci maçta ise 2-0'lık avantajını koruyamayarak Beşiktaş'a 3-2 yenilen Fenerbahçe iddiasını kaybetti. Beşiktaş'ın şampiyon olduğu kupada, Fenerbahçe ikinci oldu. Sezona 2-0'lık Boluspor, Bursaspor ve Zonguldakspor galibiyetleriyle başlayan ve 3. hafta itibarıyla liderliğe yükselen Fenerbahçe, sezonun başında şampiyonluğun bir numaralı adayı olarak gösteriliyordu. 4. hafta Orduspor'a 1-0 yenilerek namağlup unvanını ve liderliği kaybeden sarı-lacivertli takım 10. haftada lider Galatasaray'a 2-1 yenilerek üçüncülüğe düşünce camia kaynamaya başladı. 10 Aralık 1983 tarihinde Ali Şen başkanlığındaki yönetim takım 1 puan farkla Beşiktaş'ın ardında ikinci durumdayken istifa etti ve Fenerbahçe Mart 1983'e kadar kongre kargaşasına girdi. Takım ilk yarıyı 11 galibiyet, 2 beraberlik ve 4 yenilgi ile 24 puan toplayarak lider Galatasaray'ın bir puan gerisinde ikinci sırada kapattı. İkinci yarıya fırtına gibi giren Fenerbahçe üst üste galibiyetlerle 21. haftada ilk yarıda liderliği kaybettiği Orduspor'u 2-0 yenerek liderliğe yeniden kavuştuysa da 25. haftadaki 1-0'lık Kocaelispor mağlubiyetiyle üçüncülüğe geriledi. Üstüste puan kayıpları yaşayan Beşiktaş'ın da potadan çıkmasıyla şampiyonluk yarışı Fenerbahçe, Galatasaray ve Trabzonspor arasında geçmeye başladı. Şampiyonluk yarışının kaderini belirleyecek 26. hafta müsabakasında Trabzonspor'a kendi sahasında 1-0 yenilen Fenerbahçe büyük yara aldı. 27. hafta Galatasaray ile 1-1 berabere kalan takım lider Trabzonspor'un 4 puan gerisine düşerek yarışa bir anlamda havlu attı. Kalan 8 maçta 1 galibiyet 7 beraberlik alan takım Trabzonspor'un 5 puan gerisinde ligi ikinci tamamladı. Bir önceki sezonun Kupa şampiyonu Fenerbahçe 6. turda karşı karşıya geldiği Karagümrük'ü 2-0 1-0 ile eledi. Çeyrek finalde Bursapor ile eşleşen Fenerbahçe İstanbul'daki ilk maçı 2-0 kazanınca yarı final biletini cebine koyduğunu sandı. Rövanş maçını 2-0 kaybeden Fenerbahçe rakibini 3-1 sonuçlanan penaltı atışlarıyla eleyebildi. Yarı finalde Beşiktaş karşısında ilk maçta 0-0 berabere kalan sarı-lacivertliler normal üsresi 2-2 biten maçta uzatma dakikalarında siyah-beyazlıların iki golüne mani olamayarak 4-2 yenildi ve kupaya veda etti. Cumhurbaşkanlığı Kupası'nda bir anlamda bir önceki sezonun senaryosu gerçekleşti. 1982-83 sezonunde Fenerbahçe hem lig hem kupa şampiyonu olmuş ancak lig ikincisi Trabzonspor ile oynadığı Cumhurbaşkanlığı Kupası karşılaşmasını 2-0 kaybederek bu kupayı da müzesine taşıyamamıştı. 1983-84 sezonunu lig ve kupa şampiyonluğu ile bitiren ise Trabzonspor, lig ikincisi ise Fenerbahçe oldu ve bu iki takım 2 Haziran 1984'te Ankara 19 Mayıs Stadı'nda en büyük kupa için karşı karşıya geldiler. 80. dakikada İlyas Tüfekçi'nin penaltı golüyle kupayı kazanan Fenerbahçe, hem bu kupaya 9 yıl aradan sonra kavuşma başarısı gösterdi, hem de Cumhurbaşkanlığı ve Başbakanlık Kupalarında Trabzonspor'a karşı 5. maçta ilk zaferini tattı. Devre arasında oynanan turnuvada Karagümrük'ü 3-1, Beşiktaş'ı ise 2-0 yenen Fenerbahçe Galatasaray ile 1-1 berabere kalarak üçüncü kez düzenlenen kupayı üçüncü kez müzesine götürme başarısını elde etti. Bir önceki sezonun şampiyonu Fenerbahçe 1. turda Çekoslovakya şampiyonu Bohemians Prag ile eşleşti. 14 Eylül 1983'te İstanbul'daki maçta rakibinin 76. dakikadaki golüne engel olamayarak 1-0 yenilen Fenerbahçe, rövanşta ilk golü yiyene kadar inanılmaz goller kaçırdığı maçta ikinci yarı arka arkaya yediği gollerle 4-0 mağlup oldu ve elendi. Fenerbahçe (futbol takımı) 1984-85 sezonu Fenerbahçe (futbol takımı) 1984-85 sezonu, Fenerbahçe'nin kuruluşundan itibaren 78. ve ulusal ligdeki 27. sezonudur. Yaşar Duran - Erdoğan Arıca - Sedat Karaoğlu - Tuğrul Duru - Onur Kayador - Müjdat Yetkiner - Hüseyin Çakıroğlu - İlyas Tüfekçi - Sbrenko Repçiç - Engin Verel - Selçuk Yula - İsmail Kartal - Önder Çakar - Hasan Özdemir - Arif Kocabıyık - Abdülkerim Durmaz - Şenol Çorlu - Nurettin Yıldız - Cem Pamiroğlu - Birol Altın - Duşan Pesiç - Turgay Aksu. Sezon öncesi en önemli sınav olan TSYD Kupası'nda 18 ve 19 Ağustos 1984 tarihlerinde oynadığı maçlarda Beşiktaş ve Galatasaray ile 0-0 berabere kalan Fenerbahçe kupaya ulaşamadığı gibi, gol yollarında sıkıntı çektiği yolunda eleştirilere maruz kaldı. Ancak ligde bambaşka bir görüntü ortaya çıkacaktı. 1. hafta TSYD Kupası'nda göze çarpan sıkıntı devam etti ve Fenerbahçe lige 0-0'lık Malatyaspor beraberliği ile başladı. Ancak, bir hafta sonraki 2-0'lık MKE Ankaragücü galibiyeti ile kendini toparlayan takım, 5. hafta sonunda 8 puanla ve hiç gol yemeden 3. sıraya yerleşerek bu sezon da şampiyonluğa ortak olacağını gösterdi. 7. haftada Denizlispor'a karşı alınan 7-0'lık galibiyet Fenerbahçe'nin lig tarihindeki en farklı skorlarından biri olarak kayda geçerken takım da lider Beşiktaş'ın 1 puan gerisinde ikinciliğe oturdu. Sıkıntılı günler geçiren Galatasaray daha ligin başında yarıştan kopmuştu. 9. haftada Beşiktaş'ı 1-0 yenen Trabzonspor yarışa ortak olurken, liderlik de Altay'ı 1-0 yenen Fenerbahçe'ye geçti. Ancak sonraki 3 haftada 2 puan alabilen 12. haftada deplasmanda Sakaryaspor'a 2-0 yenilerek namağlupluk unvanını da yitiren sarı-lacivertliler bir anda üçüncü sıraya geriledi. 13. haftadaki 4-0'lık Eskişehirspor galibiyeti ile Fenerbahçe tekrar hayata döndü. 15. haftada Beşiktaş'la 0-0 berabere kalarak 22 puanla sıralanan Trabzonspor, Beşiktaş ve Kocaelispor'un 1 puan gerisinde dördüncülüğe düştüyse de kalan iki maçını da kazanarak ilk yarıyı 8 galibiyet, 8 beraberlik ve 1 yenilgi ile Beşiktaş'ın 1 puan gerisinde ikinci kapadı. Takım ikinci yarıya ise önemi sonradan anlaşılacak galibiyetlerden biriyle başladı: Malatyaspor'u 6-1 yendi. 20. haftada Trabzonspor'un Antalyaspor'a 1-0 yenilmesiyle yarış artık Beşiktaş ile Fenerbahçe arasında geçmeye başladı. Ancak 22. ve 23. haftalarda takım krize girdi ve Sakaryaspor yenilgisi ile Galatasaray beraberliği Fenerbahçe'yi Beşiktaş'ın 4 puan gerisine düşürdü. Birçok gözlemci Beşiktaş'ın 3 yıl aradan sonra tekrar şampiyonluğa ulaşacağını telaffuz etmeye başlamıştı. Sonraki iki haftada hem Fenerbahçe hem Beşiktaş puan kaybetmeye devam etti, ancak ligin bitimine 9 hafta kala 2 puanlık sistemde 3 puanlık fark siyah-beyazlılar için büyük avantaj olarak görünmye devam ediyordu. Ancak Galatasaray bir çelme de Beşiktaş'a taktı ve 26. hafta Sarıyer'i 4-2 yenen Fenerbahçe puan farkını 2'ye, bir sonraki hafta da bu sefer Gençlerbirliği'ni 4-1 ile hezimete uğratarak 1'e indirdi. Bu sayede, 32. haftada Beşiktaş maçını kazanarak şampiyon olabilme imkânını yakaladı. Zorlu deplasmanlar olan Trabzon ve Eskişehir'den 3 puan çıkaran Fenerbahçe, 31. haftada Boluspor'u 3-0 mağlup etti ve Gençlerbirliği ile 1-1 berabere kalan Beşiktaş ile puanlarını eşitledi. 41 gol atıp 16 gol yiyen Beşiktaş'ın +25 averajına karşı, 58 gol atıp 22 gol yiyen Fenerbahçe +36'lık averajla liderliği ele geçirdi. Bu kalan iki maçını kazanması halinde, bir sonraki hafta Beşiktaş ile berabere kalsa bile Fenerbahçe'yi şampiyon yapabilecek bir durumdu. 20 Mayıs 1985'te BJK İnönü Stadyumu'nda oynanan maçta 2-1 geriye düşen Fenerbahçe kaleci Yaşar Duran'ın Beşiktaşlı Kovaçeviç'in karşı karşıya pozisyondaki şutunu kurtarması ile maça asıldı ve İlyas Tüfekçi'nin o dönem sahalarda pek rastlanmayan röveşata golüyle 2-2'lik skoru yakaladı ve son iki haftaya averajla lider girdi. Son iki hafta Orduspor'u 2-0, Antalyaspor'u da 3-1 yenerek Beşiktaş'tan +10 daha yüksek averaja sahip olması sayesinde şampiyon oldu. Bu Fenerbahçe için rekorlu bir şampiyonluktu. Bir sezonda 65 gol atabilmek o dönemde hiç rastlanan bir durum değildi. Zira, 1962'de 64 gol atmasına rağmen ikinci olan Fenerbahçe'den sonra 1985 yılına kadar sadece Eskişehirspor 1971-72 sezonunda 60 gol barajını geçebilmişti. Fenerbahçe ligde şu sonuçları almıştı: Kupaya 5. turdan katılan Fenerbahçe Kırıkkalespor ile eşleşti. Deplasmandan 4-2'lik skorla dönen takım İstanbul'da da 4-0 ile turu rahat geçti. 6. turda da Kahramanmaraşspor ile karşı karşıya gelen sarı-lacivertliler bu turu da 4-0 ve 2-0 gibi net galibiyetlerle geçti. Çeyrek finalde ise ligdeki şampiyonluk yarışından daha ilk haftalarda kopan ve tüm konsantrasyonunu kupaya yönelten Galatasaray karşısında 2-1 ve 1-0'lık yenilgilere uğrayarak elendi. O sezonun Cumhurbaşkanlığı Kupası'nda lig şampiyonu Fenerbahçe ve kupa şampiyonu Galatasaray Ankara 19 Mayıs Stadı'nda karşı karşıya geldi. 37. dakikada Bülent'in attığı gole 78. dakikada Hüseyin Çakıroğlu ile yanıt veren Fenerbahçe maçı uzatmaya taşıdı. Uzatmada başka gol olmayınca kupanın galibini penaltı atışları belirledi. İsmail Kartal, İlyas Tüfekçi, Hüseyin Çakıroğlu ve Selçuk Yula isabet sağlarken, Zoran Simoviç ve Fatih Terim'in penaltılarını kurtaran kaleci Yaşar Duran penaltıların 4-2 Fenerbahçe lehine sonuçlanmasını sağladı ve kupa Fenerbahçe'nin oldu. Sezon başındaki TSYD Kupası gibi devre arasındaki Donanma Kupası da futbolseverlerin ilgisini çekiyor, takımlar için de iyi bir devre arası hazırlık turnuvası oluyordu. Bu sene 4.'sü düzenlenen kupada Sarıyer'i 1-0, Galatasaray'ı 2-1 yenen, Beşiktaş ile 1-1 berabere kalan Fenerbahçe dördüncü kez şampiyon oldu. Bu şekilde Fenerbahçe sezonu Türkiye Ligi, Cumhurbaşkanlığı Kupası ve Donanma Kupası şampiyonluklarıyla 3 kupa ile tamamlamış oldu. Bir önceki sezonu 2. bitiren Fenerbahçe 1984-85 sezonunda UEFA Kupası'nda mücadele etti. İlk turda İtalya'nın Fiorentina takımıyla eşleşen sarı-lacivertliler 19 Eylül 1984'te İstanbul'da oynanan ilk maçı 1-0 kaybetti. Prestij mücadelesi verdiği 3 Ekim 1984'teki rövanş maçını da 2-0 yitirerek Avrupa kupalarına veda etti. Fenerbahçe (futbol takımı) 1985-86 sezonu Fenerbahçe (futbol takımı) 1985-86 sezonu, Fenerbahçe'nin kuruluşundan itibaren 79. ve ulusal ligdeki 28. sezonudur. Yaşar Duran - Nurettin Yıldız - İsmail Kartal - Cem Pamiroğlu - Abdülkerim Durmaz - K. Selçuk - Sedat Karaoğul - Erdoğan Arıca - Müjdat Yetkiner - Önder Çakar - Duşan Pesiç - Şenol Çorlu - Engin Verel - Selçuk Yula - Onur Kayador - Hüseyin Çakıroğlu - Hasan Özdemir - Tuğrul Duru - Zafer Tüzün - Yüksel Kepoğlu - İlyas Tüfekçi - Birol Altın - Erdoğan Yalman - Telat Üzüm - Hasan Özaydın - Çoşkun - Doğan - Oğuz Karakaya - Nadir 1982'den beri dört kez düzenlenen Donanma Kupası'nda dört kez şampiyon olmuş Fenerbahçe, 1986'da en kötü performansını gösterdi. Sarıyer ve Beşiktaş'a 1-0 yenilen takım, Galatasaray ile de 2-2 berabere kaldı ve son sırayı aldı. Bu, düzenlenen son Donanma Kupası idi. Almanya'daki hazırlık kampından sonra Türkiye'nin çeşitli illerinde oynadığı hazırlık maçlarında sistemini oturtamayan ve aşırı yorulan takım, kulübün yaşadığı maddi sıkıntı nedeniyle Teknik Direktör Todor Veselinoviç'in de ayrılmasıyla ortaya çıkan antrenör sorununu lige çok az zaman kala halletmiş olarak ilk haftadaki Kayserispor maçına hazırlandı. Fenerbahçe lige 3-2'lik Kayserispor galibiyetiyle başladı. Ancak sonraki maçlarda alınan 2 beraberlik, Orduspor maçının Avrupa Kupası maçı nedeniyle ertelenmesi ve 3. haftayı bay geçmesi nedeniyle Fenerbahçe 5. hafta sonunda 2 maç eksiğiyle 12. sıraya kadar geriledi. 6. ve 7. haftalarda ise Galatasaray ve Rizespor karşısından da 1-1'lik beraberlikle ayrılınca üst sıralara tırmanma fırsatını yakalayamadı. 10. ve 12. haftalarda da Trabzonspor ve Beşiktaş karşısında 0-0'lık eşitliği bozamayan sarı-lacivertliler, erteleme maçında Orduspor'u yenerek 14. haftada lider Galatasaray'ın 1 puan gerisinde 2. sıraya ilerledi ve şampiyonluk yarışına ortak oldu. Avrupa Kupalarında Bordeaux'yu eleyerek sükse yaratan, ancak üst düzey kondisyon gerektiren dört maç oynayan takım, bu haftadan sonra önlenemez bir düşüşe geçti. 15. haftada Kocaelispor deplasmanından yediği son dakika golüyle yenilgiyle dönen takım namağlup unvanını kaybederken, 17. haftada 22 Aralık 1985 tarihinde Samsunspor'a 4-0 yenilerek 78 yıllık tarihinde bir Anadolu takımına karşı en ağır yenilgisini alıyordu. 19. haftada Denizlispor'a karşı alınan üst üste üçüncü deplasman yenilgisi ile Fenerbahçe ilk yarıyı lider Beşiktaş'ın 4 puan gerisinde 3. sırada tamamladı. Devre arasında takım Almanya'da düzenlenen salon futbolu turnuvasına katıldı ve başarısız sonuçlarla son sırada yer aldı. Keza Donanma Kupası'nda da sonuncu olarak başarısız bir ikinci yarının sinyallerini vermeye başladı. Kulüp ise önündeki 10 yılı doğrudan etkileyecek bir kongrenin arefesinde kaosa gömülmüştü. İkinci yarı beklendiği gibi oldu. Sene sonunda ligden düşecek olan Sakaryaspor'a yenilerek katıldığı ilk turda kupadan elendikten sonra, ikinci yarıya 3-3'lük Kayserispor beraberliği ile başladı. Müteakip 5 haftanın birini bay geçip dördünde de berabere kalınca beşinci sıraya yerleşti ve şampiyonluk yarışına havlu attı. Başkanlığa Tahsin Kaya'nın geldiği hafta Rizespor'u 1-0 yenerek 8 haftalık galibiyet hasretini dindiren Fenerbahçe, bir sonraki hafta şeref golünü bile son dakikalarda rakibin kendi kalesine attığı maçta Eskişehirspor karşısında 3-1'lik hezimete uğradı. 29. hafta deplasmanda Trabzonspor'a 1-0 yenilerek 6. sıraya geriledi. 31. hafta ise 3-0 geriye düştüğü ve rakibin bir de golünün sayılmadığı maçta Beşiktaş karşısında bir kötü sonuç daha aldı: 3-1. 33. hafta itibarıyla sadece 30 gol atabilmiş olan Fenerbahçe ligin en az gol atabilen beş takımından biriydi. 36. hafta Samsunspor'a İstanbul'da 1-0 yenilen takım, ilk yarıdaki hezimetin rövanşını alamadığı gibi, o sezon kendi sahasındaki ilk ve tek yenilgisini de almış oldu. Sezonu o yıl ilk kez 3'ten fazla gol attığı maçta 5-2'lik Denizlispor galibiyetiyle bitiren Fenerbahçe 1980-81 sezonundan beri lig tarihindeki en kötü sonucunu alarak 5. olabiliyordu. O zamanki adıyla Federasyon Kupası'na Fenerbahçe doğrudan 5. urdan katıldı ve Sakaryaspor ile eşleşti. Tek maçlı eliminasyon sistemine göre oynanan turda Adapazarı'nda sezon sonunda küme düşecek olan rakibine karşı 2-0'lık yenilgi alan Fenerbahçe, Kupa'ya erken veda etmiş oldu. Bir önceki sezonun şampiyonu Fenerbahçe, Şampiyon Kulüpler Kupası'nda geçmiş yıllarda olduğu gibi şanssız bir kura çekti ve Fransa şampiyonu Bordeaux ile eşleşti. 1984 yılında Avrupa Şampiyonu olan Fransa ulusal takımı'nın yarısını oluşturan bu takım Kupa'nın şampiyon adaylarından biri olarak gösteriliyordu. Öte yandan, Türkiye ile Fransa arasında Ermeni ASALA terörü nedeniyle süregelen siyasi gerginlik maça da bir başka hava katıyordu. 18 Eylül 1985'te rakibini sahasında Selçuk Yula, Şenol Çorlu ve Hüseyin Çakıroğlu'nun golleriyle 3-2 yenen Fenerbahçe hem tur kapısını aralıyor hem de Avrupa basınında yankı uyandırıyordu. 2 Ekim'deki rövanşta bir bir de nizami golü sayılmayan Fenerbahçe rakibi ile 0-0 berabere kalarak tur atlıyordu. İkinci turda, o yıl yarı final oynayacak İsveç şampiyonu IFK Göteborg ile eşleşen Fenerbahçe, önce İsveç polisinin havaalanındaki haysiyet kırıcı tutumuyla karşılaştı, 23 Ekim'deki maçta da Doğu Alman hakemin taraflı yönetimiyle dokuz kişi kaldı ve rakibine 4-0 mağlup oldu. Rövanşta çiçeklerle karşılanan Göteborg'a karşı 2-1'lik galibiyet yeterli olmadı ve sarı-lacivertli takım 2. turda Avrupa Kupaları'na veda etti. Fenerbahçe (futbol takımı) 1986-87 sezonu Fenerbahçe (futbol takımı) 1986-87 sezonu, Fenerbahçe'nin kuruluşundan itibaren 80. ve ulusal ligdeki 29. sezonudur. Zivan Lukovcan - Yaşar Duran - İsmail Kartal - Hasan Özdemir - Müjdat Yetkiner - Cem Pamiroğlu - Tuğrul Duru - Abdülkerim Durmaz - Aykut Yiğit - Önder Çakan - Duşan Pesiç - Zafer Tüzün - Cihan Işık - Şenol Çorlu - Erdoğan Yılmaz - Kayhan Kaynak - Yüksel Kepoğlu - Osman Denizci - Birol Altın - Hasan Özaydın - Telat Üzüm - Murat Aydın - Onur Kayador - Sedat Karaoğlu - Nurettin Yıldız - Hamdi Yıldırım - Bilal Şar - Mustafa Ertem - Hüseyin Sarıçan - Necdet Zengin - Oğuz Karakaya - Gürhan Aytan - Erdoğan Arıca - Ahmet Yıldırım - İskender Eroğlu. 1986-87 sezonu hazırlık maçlarında başarısız bir görüntü çizen Fenerbahçe, ligdeki 14 yıllık şampiyonluk önlemini dindirmek amacıyla sezona iddialı bir giriş yapan Galatasaray karşısında deplasmanda üstün bir oyunla 2-0 öne geçse de, rakibiyle 2-2 berabere kaldı. Milliyet gazetesi manşetinde skor 2-0 iken Galatasaray'ın kazandığı penaltıyı "Hakem Kemal Yeşeren'in sarı-lacivertlilerin aleyhine icat ettiği penaltı" olarak tanımlarken, ikinci gol ise faul tartışması yarattı . 16 Ağustos'taki maçta Galatasaray bu defa Beşiktaş ile 2-2 berabere kalınca avantajlı duruma geçti. Zira, bu durumda şampiyonluk için Fenerbahçe'ye de, Beşiktaş'a da galibiyet gerekiyordu. Ancak, 17 Ağustos 1986'da Beşiktaş'ı 3-0 ile ağır bir yenilgiye uğratan Fenerbahçe kupayı 10. kez kazandı. Fenerbahçe (futbol takımı) 1987-88 sezonu Fenerbahçe (futbol takımı) 1987-88 sezonu, Fenerbahçe'nin kuruluşundan itibaren 81. ve ulusal ligdeki 30. sezonudur. Zvan Lukovcan - Oğuz Karakaya - Nezihi Tosuncuk - Duşan Pesiç - Sedat Karaoğlu - Durmuş Çolak - Şenol Çorlu - Erdi Demir - Önder Çakar - Rıdvan Dilmen - Kayhan Kaynak - Birol Altun - Cihan Işık - Necdet Zengin - Bilal Şar - Murat Aydın - Can Barhan - İsmail Kartal - Hasan Özdemir - Abdülkerim Durmaz - Osman Denizci - Müjdat Yetkiner - Gürhan Aytun - Hüseyin Sarıçan - Hamdi Yıldırım İlk maçta Beşiktaş Galatasaray'ı 2-1 yendi. İkinci maçta Galatasaray Fenerbahçe'yi 3-2 yenince puanı 2, averajı da 4:4 oldu. Son maçta saşmpiyonluk için Beşiktaş'a beraberlik yetecekken, Fenerbahçe'nin en az iki farklı galibiyete ihtiyacı vardı. Fenerbahçe son maçta Beşiktaş'ı sezonun flaş transferi Erdi Demir'in golüyle 1-0 yenerken, henüz 3. dakikada bir diğer flaş transfer Rıdvan Dilmen'in kaçırmış olduğu penaltı Fenerbahçe'nin gerekli averajı yakalayamamasına ve 2 puan ile 3:3'lük averajla ikinci olmasına neden oldu. Maçı tribünden izleyen Galatasaray şampiyon olmuştu. Üç puan uygulamasına başlanan sezona iddialı giren Fenerbahçe ligin ilk haftasında 1. Lig'e yeni yükselen Karşıyaka karşısında fark beklerken son dakikalarda atabildiği golle 2-1 galip geldiyse de kötü futboluyla soru işaretleri yaratmıştı. Nitekim, 2. haftada yine yeni ekiplerden Adan Demirspor karşısında 2-1'lik yenilgiye uğrayan takım Bolu deplasmanından da 0-0'lık beraberlikle dönünce teknik direktör Yılmaz Yücetürk'e tepkiler artmaya başladı. 4. haftada 20 Eylül 1987'de Kadıköy'de Eskişehir karşısında 4-0'lık bir hezimete uğrayan Fenerbahçe bir Anadolu takımına karşı kendi sahasındaki en ağır yenilgiyi alıyor, 16. sıraya geriliyor ve Teknik Direktör Yücetürk istifa ediyordu. Spor yazarlığı yapan Birol Pekel'in emanetinde Sakaryaspor karşısında da 2-0'lık yenilgiye uğrayan Fenerbahçe FC Bayern München'in eski teknik direktörü Macar Pal Csernai ile anlaştı. Arka arkaya Rize ve Zonguldak galibiyetleriyle moral bulan takım, 8. haftada Sarıyer'e 4-1 yenilerek tekrar hezimetle tanıştı ve ilk kez Tahsin Kaya yönetimi taraftarlarca istifaya davet edildi. Bu havayla 9. hafta lider Galatasaray'ın karşısına rakip teknik direktörün "Tarihi fark olur" iddiasıyla gergin bir şekilde çıkan Fenerbahçe 1-1 berabere kalırken, galibiyeti kaçırıyordu, ancak bir anlamda şampiyonluk yarışında olmadığını da belli ediyordu. 11. hafta 4 sezondur galibiyet alamadığı Trabzon'u deplasmanda yenen takım, 21 Kasım 1987'de Beşiktaş'a Kadıköy'de 4-0 yenilerek bir kez daha hezimete uğradı. 17. haftada Samsunspor'u 3-1 yenerken, bu takıma karşı arka arkaya aldığı başarısız sonuçlar dönemini kapattı, ligde de beşinci sıraya yükseldi. Takım devreyi ise 8 galibiyet, 5 beraberlik ve 6 yenilgi ile lider Galatasaray'ın 14 puan gerisnde altıncı tamamlıyordu. Fenerbahçe ikinci yarıya Fethiye'de hazırlanırken kulüp 1986'daki gibi kongre kaosuna girdi. Bu havayla ikinci yarıya başlayan Fenerbahçe 21. haftada 17. sıradaki Adana Demirspor'a Kadıköy'de 2-0 yenilince tribünün protestosu iyice büyüdü, ayrıca Müjdat Yetkiner kadro dışı bırakıldı. Arka arkaya alınan iki galibiyete rağmen kupada Sakaryaspor'a yine Kadıköy'de alınan 5-1'lik yenilgi sonucunda bu sefer Abdükerim Durmaz, Zafer Tüzün ve Hasan Özdemir kadro dışı bırakıldı. O hafta kongrede Tahsin Kaya takrar başkanlığa seçilirken, 27. hafta o sezon ligde ilk kez 3. üst üste galibiyetini alan takım 3.'lüğe yükseldi. 28. hafta ise son dakikada yediği gollerle Galatasaray'a 2-1 yenilen takım, 30. hafta Trabzon'u 2-0 yense de, 32. hafta 4-0'ın rövanşında Beşiktaş'a bu sefer 2-1 mağlup oldu. Kalan altı haftada sadece bir galibiyet alan takım bir sonraki sezonun hesaplarını yapmaya başlayarak sezonu sekizinci sırada kapattı. Galatasaray Sportif Anonim Åžirketi Galatasaray Sportif A.Ş., %68,77'si Galatasaray Spor Kulübü Derneği'nin ve %31,23'ü halka açık ortaklıktan oluşan şirkettir. Tam adı Galatasaray Sportif Sınai ve Ticari Yatırımlar A.Ş.'dir. Medya yayın haklarını Süper Lig Naklen Yayınları, Şampiyonlar Ligi “Market Pool”, UEFA Kupası, Dostluk Maçları, Özel Maçlar ve diğer (sinema, VCD ve DVD) yayınlar oluşturmaktadır. Galatasaray İletişim AŞ, Galatasaray TV, GS Internet Sitesi, Galatasaray Mobile ve Galatasaray Dergisi' nin oluşturduğu şirkettir. Forbes Dergisi'nin Ekim 2007 sayısında, Galatasaray Türkiye' nin ""en saygın yerel markası"" olarak belirlenmiştir. Galatasaray markası ile ilgili tüm lisans verme ve isim hakkı gelirlerinin tek sahibi Galatasaray Sportif A.Ş.'dir. Şirket, Kulüp'ün adı, görsel malzemeleri, amblemi ve logosunu taşıyan broşür, poster, kitap, oyuncak, oyun, bilgisayar oyunu, top, kaset ve CD, mefruşat, giysi, yiyecek-içecek ve benzeri emtialar için üretim ve satış hakkı vererek gelir sağlamaktadır. Buna göre çeşitli kuruluşlara söz konusu eşyaları üretme ve satma hakkına ilişkin lisans vermekte ve bu kullanım hakları karşılığında ödenecek isim hakları için de bir minimum garanti talep etmektedir. 14 Mayıs 2010 tarihinde Galatasaray Sportif AŞ ile Galatasaray Futbol AŞ birleştirildi. Galatasaray Sportif A.Åž. Resmi Sitesi Aslan Yıldırım Aslan Yıldırım, (d. 1939, Elazığ, Türkiye), Türk bürokrat. 1967 yılında İstanbul Üniversitesi Hukuk Fakültesi'ni bitirdi. 1968 yılında İçişleri Bakanlığı Kaymakamlık sınavına girerek maiyet memurluğu görevine başladı ve sırasıyla Ergani, Çermik ve Iğdır’da görev yaptıktan sonra Kaymakamlık kursunu tamamlayarak Saimbeyli’ye asaleten kaymakam olarak atandı. Daha sonra Ömerli, Hanak, Eynesil, Kalecik, Mut, Seydişehir ve Of Kaymakamlıkları yaptı. Daha sonra İstanbul Vali Yardımcılığı, Üsküdar Kaymakamlığı, Artvin, Tunceli, Aksaray, Kahramanmaraş, Sivas ve Trabzon Valilikleri yaptı. Evli ve 4 çocuk babasıdır. Aydın Güçlü Aydın Güçlü, (d. 16 Mayıs 1947, Eskişehir, Türkiye), Türk bürokrat. 1967 yılında Ankara Üniversitesi Siyasal Bilgiler Fakültesi'ni bitirdi. Eskişehir'de Kaymakam adayı olarak göreve başladı. 21 yıl kaymakamlık yaptı. Alanya kaymakamı iken Bitlis valisi olmuştur. 2012 yılında yaş haddinden emekliye ayrılmıştır. Ardahan, Sivas ve Kütahya valilikleri yapmıştır. Evli ve 2 çocuk babasıdır. Plone (yazılım) Plone, Zope uygulama sunucusu üzerine inşa edilmiş bir açık kaynak içerik yönetim dizgesidir (sistem). GPL ile yayınlanmaktadır. Plone projesi 1999'da Alexander Limi, Alan Runyan ve Vidar Andersen tarafından başlatılmıştır. İlk sürüm 2001'de ortaya çıkmıştır. Aşık Zülali Aşık Zülali (1873-1956), Türk halk ozanı. Posof ilçesinin Aşıkzülali (Suskap) köyünde doğdu. Sülale adları Şekeregil diye söylenir. Yusuf, ailenin altı çocuğundan dördüncüsüdür. İlk tahsilini köyünde yaptı. Medreseyi Digor’da okudu. Bu tarihlerde İstanbul’a Ağabeyinin yanına giderek medreseye devam etti ve Arapça-Farsça okudu. On iki yaşlarında iken başından geçen iki rüya hadisesiyle “bade içmiş-Halk Aşığı “olmuş ve şiir söylemeye başlamıştır. Asıl adı Yusuf, Soyadı Kökten’dir. İlk eşi olan Pamuk Hanım Şavşat’ın Pınarlı/Suloban köyünden idi. Pamuk Hanım’ın hiç çocuğu olmadı. Zülali, 1893'te Bursa'ya giderek Posof ve Artvin'li 93 muhacirlerini ziyaret etti. Orada Hamidiye Ziraat Mektebi'ne girip üç sene okudu. Bir hastalık nedeniyle 1896'da memleketi Posof'a geri döndü. 1904 yılından sonra Batum-Hula ve Posof'taki mekteplerde Türkçe ve Din dersleri hocalığı yapmaya başladı. Otuz bir yaşında iken, on altı seneden beri saz ve söz meydanlarının büyük şöhreti Zülali, "Aşıklar Serdarı" olduğunu herkese kabul ettirdikten sonra bir muallim olarak Rus boyunduruğundaki memleketinin istiklal ve hürriyeti için var gücüyle çalışmaya koyuldu. Kars'ta bir Türk millî mektebi açılmasını ve milliyetçi çalışmaları teklif etti. 1906'da karısı Pamuk Hanım vefat etti. Daha sonra Hanak'ın Yukarı Surmal Köyünde dul bulunan Bedir adlı bir kadınla evlendi. 1909'a kadar muallimliğinin yanı sıra Batum'da Türkçülük ve Türk Birliği hareketlerinin yayılıp yerleşmesi için çalıştı. 1910 yılında Bursa'ya, oradan da Afyon'a göç etti ve Sarıçayır köyüne yerleşti. Babası ve diğer kardeşleri de kendisinden sonra buraya gelip köye yerleştiler. 1930 yılı baharında sıla için Posof'a giden Aşık Zülali, bu yolculuğun verdiği ilhamla yanık şiirler söyledi. Altı ay zarfında Posof, Ardahan ve Çıldır'ı dolaşıp tekrar Afyon'a geri döndü. Sarıçayır yakınlarındaki bir köyde bir ara imamlık yaptı. Aşık Zülali'nin bir Türkçü olduğu herkes tarafından bilinmekteydi. 1940'ta Manisa Türkocağı kurucularındandır. Manisa'da, oğlunun yanında bulunduğu sıralarda bir gözündeki katarak rahatsızlığı nedeniyle bir gözünü kaybetmiştir. Aşık Zülali'nin Zeynel, Osman, Zarife, Şahide ve Cemile adında beş çocuğu olmuş. Artık 83 yaşına gelen Şair, ömrünün son günlerini yaşıyordu. Eskişehir'de kızı Cemile'nin evinde bulunduğu sırada kalp krizi geçirerek 18 Aralık 1956 tarihinde vefat etti. Cenazesi Çifteler'e getirilerek şehir mezarlığında toprağa verildi. 1907 Fenerbahçe Engelli Yıldızlar SK 1907 Fenerbahçe Engelli Yıldızlar SK ya da eski adıyla Engelli Yıldızlar Spor Kulübü ; 1990 yılında İstanbul Sakatlar Spor Kulübü adında kurulan Türkiye'de ilk Tekerlekli Sandalye Basketbolu Takımıdır. Kulüp tekerlekli sandalye basketbol, futbol, yüzme, atletizm, masa tenisi, okçuluk, satranç, ritm jimnastik, voleybol, vücut geliştirme, halter, bilardo gibi branşlarda faaliyet göstermiş olsa da şu anda sadece tekerlekli sandalye basketbolu üzerine yoğunlaşmıştır. Basketbol’un dışında geçmiş yıllarda futbol, atletizm, yüzme ve okçuluk dallarında da faaliyet gösterilmiş ancak bu dallarda yeterli sayıda sporcu bulunamadığı için çalışmalar tekerlekli sandalye basketboluna teksif edilmiştir. ELİG Avukat Bürosu Engelli Yıldızlar Tekerlekli Sandalye Basketbol Takımı, şu anda Tekerlekli Sandalye Basketbol Süper Lig'de mücadele etmektedir. ELİG Avukat Bürosu Engelli Yıldızlar, Süper Lig'de 1998, 2000 ve 2019 sezonlarında şampiyon olmuştur. ELİG Avukat Bürosu Engelli Yıldızlar Spor Kulübü, 2013 yılında faaliyet alanlarına Boccia spor branşını da dahil ederek