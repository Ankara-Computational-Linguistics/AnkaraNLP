havuz ve şelale kurulmuştur. Yaklaşık 64 bin metrekarelik alanda, toplam 500 minibüs ve 1500 araç kapasiteli 2 adet 4 katlı yeraltı otoparkı inşa edilmiş otoparkların üzerine de 3 bin 300 metrekare ve 9 bin metrekare alana sahip 2 adet spor tesisi yapılmıştır. İki adet 400 metrekare büyüklüğünde çok amaçlı çocuk parkı, eski Trakya Otogarı bölgesinde en az 2 bin metrekarelik alana yayılan fetih panoramik müzesi, Takkeci İbrahim Ağa Camii'nin dört bir tarafında eski Osmanlı mimarisiyle dizayn edilmiş 14 adet tek katlı el sanatları çarşısı, katlı otopark çıkışlarında alışveriş noktaları, bekleme alanları ve kafeteryalar yapılmıştır. Millet Caddesi tarafından surlara girişlerde yaya yeraltı geçişi inşa edilmiş, bu geçitlerde alışveriş birimleri konuşlandırılmıştır. Millet Caddesi-Cevizlibağ yolu üzerindeki yeraltı geçidi genişletilmiş, Millet Caddesi ile Mevlana Kapı-Edirnekapı noktası ile kesişen bölgede havuz ve havuzun altında da 1400 metreküp su kapasiteli su deposu inşa edilmiştir. Proje çerçevesinde ayrıca, gezinti, koşu ve yürüyüş yolları, günübirlik tesisler, piknik ve sergi alanları, açık hava tiyatrosu, oturma ve dinlenme alanları ile yeraltı tuvaletleri yapılmış parkın tamamına güçlü ışıklandırma sistemi kurulmuştur. İngiltere’deki “Hyde Park” tarzı bir park olan Topkapı parkı yapısı itibarıyla pek çok yeniliği bünyesinde barındırmaktadır. Parkta tarihi ve kültürel yapılarla birlikte modern ve sosyal alanlarla da dikkat çekmektedir. Şehrin trafiğinden, gürültüsünden kaçmak için ideal bir yer olan park, büyüklüğü itibarıyla de son zamanarda Avrupa ülkelerinde sıkça inşa edilen yeni nesil mimari parkları andırmaktadır. Yarı yarıya yeşil alanla donatılan parkta; bisiklet yolu el sanatları çarşısı ve İstanbul'un fethini canlandıran Panoramik müze ziyaretçiler tarafından büyük ilgi görmektedir. Geniş doğal havuzlara sahip parkın içerisinde aynı zamanda 1500 kişilik açık hava tiyatrosu bulunmaktadır. İstanbul Büyükşehir Belediyesi, Topkapı Parkı projesi çerçevesinde toplam 160 bin metrekarelik alanı kamulaştırmış bunun karşılığında 45 milyon dolar ödemiştir. Topkapı Şehir Parkı Topkapı Kavşağı ile birlikte toplamda 20 trilyon liraya malolmuştur. Toplam 10 yıllık bir inşa geçmişine sahip olan park, Anıtlar kurulu ile yaşanan anlaşmazlık ve buna bağlı olarak ortaya çıkan mahkeme süreci nedeniyle paha biçilen inşa bedelinin en az 8 katına malolmuştur. Tomb Raider (2013 video oyunu) Tomb Raider, "Tomb Raider" serisinin onuncu video oyunudur. Square Enix ve Crystal Dynamics tarafından geliştirildi ve serinin üçüncü çağı olarak adlandırıldı. Oyun serinin ilk oyunu gibi yalnızca Tomb Raider ismi ile yayınlanmıştır fakat lisans olarak Tomb Raider: A Survivor is Born olarak kayıtlıdır., Oyun 5 Mart 2013 tarihinde Microsoft Windows , PlayStation 3 ve Xbox 360 platformlar için piyasaya sürüldü. Bir Japon efsanesi üzerine araştırma yapmak için 21 yaşındaki Lara Croft gemi aracılığı ile Japonya'ya bir yolculuk düzenler. Fakat gemisi adaya yaklaşır yaklaşmaz şiddetli bir fırtına ile ikiye ayrılır ve Lara kendisini Yamatai adasında bulur. Hayatta kalmak için hem fiziki, hem de duygusal işkencelere katlanmak zorundadır. Bu adada hayat felsefesini ve "Tomb Raider" kişiliğini kazanmaya, keşfetmeye başlar. Fakat Güneş Kraliçesi(the Sun Queen Himiko) Himiko'nun adasında, ters giden bir şeyler vardır... Oynanış Issız adada hayatta kalabilmek için Lara Croft araç gereç, silah ve yiyecek arar. Lara'nın fiziksel kabiliyeti "yetenek sistemi" ile sınırlıdır ve ilerlemek için gerekli ekipmanları bulmalıdır. Bulunan ekipmanları kombine edip yeni silahlar ortaya çıkaracak ve gemiden yaralı olarak kurtulan Lara iyileştikçe yetenekleri artacaktır. Oyun bulmacaları çözmek için kullanabileceğiniz bir "hayatta kalma içgüdüsü" tanıtır. Oyuncu bulmacaları çözerken hazırladığı özel araç, gereçlerden yararlanır. Oyun eski bulmacalardan daha karışık. Bulmacaları çözmede doğa olaylarının etkisi olacak. Bu durumda sağlık ögelerine ihtiyaç duyulacak. Japonya semalarındaki Yamatai Adası. Square Enix Square Enix Holdings Co., Ltd. ( "Kabushiki gaisha Sukūea Enikkusu Hōrudingusu"), Japonya merkezli bir video oyunu geliştirme ve yayımlama şirketidir. Şirket, 1 Nisan 2003 tarihinde Enix Corporation ile Square şirketlerinin birleşmesi sonucu kurulmuş olup şirketinin %80 hissesi eski adıyla Square şirketine aittir. Şirketin merkezi Tokyo'nun Shinjuku semtinde yer almaktadır. Square Enix, "Final Fantasy", "Dragon Quest" ve "Kingdom Hearts" gibi rol yapma video oyunu serileri ile bilinmektedir. 2005 yılında "Space Invaders", "Bubble Bobble" ve "Darius" serilerinin yapımcısı olan Taito'yu satın aldı. 2009 yılında da aralarında "Tomb Raider", "Deus Ex" ve "Hitman" gibi oyunların bulunduğu birçok oyunun yapımcısı Eidos Interactive'i satın alarak Square Enix Europe adını aldı. Crystal Dynamics Crystal Dynamics bir Amerikan video oyun yapım şirketidir. 1998 yılında ingiliz oyun şirketi Eidos Interactive tarafından satın alındı. 2009 yılında Eidos'un Square Enix tarafından satın alınmasıyla şirket el değiştirmiştir. Şirket eski Sega çalışanları tarafından kuruldu. Şirketin CEO'luğunu Judy Lang, pazarlamada Madeline Cenepa ve programlama kısmında ise Dave Morse yer almıştır. Şirket Tomb Raider ve Legancy of Kain serisi ile ün yapmıştır. Erich Schmidt-Eenboom Erich Schmidt-Eenboom (d. 1953; Leer), Alman gazeteci ve yazar. 1993 yılında Batı Almanya İstihbarat Örgütü'nü konu alan "BND" isimli kitabı bulunmaktadır. Hakkında birçok istihbarat örgütü ile çalıştığına dair şüpheler mevcut olup, özellikle etnik gruplarla bağlatılı çalışmalar yürütmektedir. Square Enix Europe Square Enix Europe, bir İngiliz video oyun yapım firmasıdır. 2009 yılına kadar ismi "Eidos Interactive" idi. Şirketin ana binası İngiltere'nin Londra şehrinde Wimbledon kasabasındadır. Şirketin Amerika Birleşik Devletleri, Kanada, Almanya, Fransa, Avustralya ve Japonya'da da stüdyosu vardır. Tomb Raider, Deus Ex, Thief, Timsplitters, Commandos, Legancy of Kain gibi serilerle Ã¼nlendi. Mehmet DinÃ§er Mehmet Dinçer (d. 1 Ocak 1924, İstanbul) Türk eski millî futbolcudur. Fenerbahçe'nin eski futbolcularındandır. 1954 FIFA Dünya Kupası finallerine katılan kadroda yer aldı. 1950li yillarda Fenerbahçe'nde oynamış futbolcudur. Daha çok 1954 FIFA Dünya Kupası finallerine katılan kadroda yer almasıyla tanınır. Daha çok 1954 FIFA Dünya Kupası finallerine katılan kadroda yer aldı fakat hiçbir karşılaşmada görev almadı. Motorola Droid Motorola Droid, (DROID olarak stilize edilmiş; GSM/UMTS sürümü: Motorola Milestone) Android işletim sistemiyle çalışan, Motorola tarafından tasarlanmış İnternet ve çoklu ortam özellikli akıllı telefon. Motorolanın ilk çoklu dokunmatik destekli telefonudur. Lara Croft and the Guardian of Light Lara Croft and the Guardian of Light, üsten bakış sabit kamera ile oynanılan 3D oyundur. Crystal Dynamics tarafından ile aynı motoru kullanarak yapıldı. Dağıtıcılığını Square Enix üstlendi. PC , PlayStation Network , Xbox Live Arcade ve iOS bir parçası olarak dijital indirme yöntemi ile elde edilir. Oyun Lara Croft ve 2.000 yaşındaki Maya Totec adlı savaşçının kötü ruhları yenme savaşını anlatıyor. İlk olarak tanıtımı E3 2010 da gösterildi. Daha sonra indirilebilir şekilde steam,xbox live ve playstation network üzerinden yayınlandı. İlk harita paketi içinde bulunan DLC'si 16 Aralık 2010 tarihinde piyasaya sürüldü ve belli bir süre ücretsiz olarak temin edildi. Lara Croft ve Işık Muhafızı oyun eleştirmenleri tarafından olumlu not aldı. Birçok oyun eleştirmmen siteleri oyuna ortalama 100 üzerinden 85 not verdi. Eylül 2010 IGN tarafından tüm zamanların en iyi yirmibeş xbox macera oyunu arasında gösterildi. İlk 6 hafta içinde 98.000 kopya sattı. Oyunda Lara'yı üsten bakışlı (Diablo görüşü) sabit kamera ile yönlendiriyoruz. Oyunda Lara'yı veya eski bir maya kavmi olan "Totec"i yönetiyoruz. Lara sınırsız cephaneye sahip tabanca ve Totec mızrağına sahip.Oyuncular mızrak sayesinde duvarlara tırmanabiliyor. Kanca yardımıyla bir uçurumdan geçebiliyor. Oynanabilen her iki karakterde sınırsız bomba mevcut. Bu sayede bubi tuzaklarını etkisiz hale getirilebiliyor. Işık muhafızı tek kişi ile oynanabilir ve ayrıca LAN ve internet üzerinden çokluda oynanabiliyor. Tek oyunculu hikâye modu 8 ila 10 saatleri arasında bitebiliyor. Çok oyuncu modunda takım çalışmasına vurgu var. İlerledikçe Totec, Lara gibi ateşli silahları nasıl kullanacaklarını öğreniyor. Düşman öldürdükçe puan kazanılır. Kırmızı puanlar Lara'ya Mavi puanlar ise Totec tarafından kazanılan puanlardır. Oyuncular kazanılan puanları yeni ekipmanlar veya ekipmanlarını güçlendirme işleminde kullanabilir. Işık muhafızı yıldızı Lara Croft, Eski maya savaşçısı Totec ve kurgusal bir ingiliz arkelog. İki bin yıl önce eski orta Amerika'da ışığın muhafızı Totec ile karanlığın koruyucusu Xolotl arasında bir savaş başladı. Xolotl korkunç yaratıklar ordularını açığa çıkarmak için duman ayna kullanıldığında Totec'in ordusu yenildi. Savaşçı Totec savaşta hayatta kalmayı başardı. Savaş sırasında Xolotl yenecek bir yol buldu. Duman aynasına hapis edildi ve taştan bir heykele çevirildi. Lara bu maya efsanesini okur ve aynayı bulmaya çalışır. Uzun ve tehlikeli bir yolcuktan sonra efsanenin yaşandığı yere gitmeyi başarır. The Walking Dead (2. sezon) AMC dizisi "The Walking Dead" 'in ikinci sezonu. 13 bölümden oluşacak sezonun ilk gösterimi 16 Ekim 2011'de AMC'de yapıldı. Dizi Robert Kirkman, Tony Moore ve Charlie Adlard'ın aynı adlı çizgi roman dizisinden uyarlandı. Dizinin bu sezonunda Robert Kirkman ve Glen Mazzara'yla birlikte, yönetici yapımcı olarak çalışacak olan Frank Darabont tarafından televizyon için geliştirildi. İkinci sezon, Grimes ve hayatta kalanların yürüyenler yüzünden Atlanta'dan ayrılıp Fort Benning'e gitmeye karar vermesiyle başlar. Yolculuk sırasında I-75'teki araç trafiğiyle karşılaşırlar. Grup birkaç aracı yağmalar, bu sırada yürüyenler gelir ve saklanırlar. Fakat biri Sophia'yı fark edince Sophia ormana kaçar. Geri kalan grup bir yandan kayıp kızı ararken bir yandan da kendi aralarındaki sorunlarıyla uğraşırlar. Arama esnasında bir geyikle karşılaşırlar, Carl ona yaklaşmak isterken vurulur. The second season features eight major roles receiving star billing, all returning from the first season; seven were listed as main cast members in the first season, while the last is promoted from recurring status. Andrew Lincoln Rick Grimes'i canlandırmaktadır; King County, [Georgia]'dan eski bir şerif yardımcısı, Lori'nin kocası ve Carl'ın babası. Jon Bernthal Shane Walsh'ı canlandırmaktadır; Rick'in yakın arkadaşı ve eski polis memuru. Sarah Wayne Callies Lori Grimes'i oynamaktadır; Rick'in karısı ve Carl'ın annesi. Laurie Holden Andrea'yı oynamaktadır; eski bir sivil haklar avukatı, kız kardeşi Amy ilk sezonda öldü. Jeffrey DeMunn Dale Horvath'ı canlandırmaktadır; karavanıyla birlikte gezi düzenledikleri grubun eski üyesi. Steven Yeun Glenn'i canlandırmaktadır; eski bir pizza dağıtıcısı ve frubun ayrılmaz üyesi. Chandler Riggs Carl Grimes'i canlandırmaktadır; Rick ve Lori'nin küçük oğlu. Norman Reedus Daryl Dixon'ı oynamaktadır; the grubun avcısı ve uzman izcisi. Reedus ilk sezonda yinelenen oyuncuyken ana kadroya yükseldi. İkinci sezonda birkaç yinelenen oyuncu vardır. İlk sezondan üç karakter geldi. Carol Peletier rolünde Melissa McBride; eski bir aile içi şiddet maduru, kocası Ed'in ölümünden sonra kuvvet buldu. Sophia Peletier rolünde Madison Lintz; Carol'ın küçük kızı. Theodore "T-Dog" Douglas rolünde IronE Singleton; grubun bir üyesi. Yeni yinelenen karakterler arasında Scott Wilson'ın oynadığı çiftlik sahibi Hershel Greene; Lauren Cohan'in oynadığı, Hershel'ın en büyük kızı Maggie Greene; Pruitt Taylor Vince tarafından canlandırılan, Hershel'ın çiftlik ustası Otis; Jane McNeill tarafından canladırılan, Otis'in kız arkadaşı Patricia; Michael Zegen'ın canladırdığı Randall isimli genç; Emily Kinney'in oynadığı, Hershel'ın küçük kızı Beth Greene ve James McCune'un canlandırdığı Beth'in erkek arkadaşı Jimmy. Howa Type 89 Howa Type 89 ( "hachi-kyū-shiki-shōjū"), Howa tarafından üretilen Japon yapımı bir piyade tüfeğidir. Silah, Amerikan AR-18 tüfeği üzerinden geliştirilmiş olup 1989 yılında üretime geçilmesi ile birlikte Japonya Öz Savunma Kuvvetleri tarafından kullanılmakta olan Type 64 tüfeklerinin yerini almıştır. Sıkı silah ihracat karşıtı politikalar nedeniyle silah yalnızca Japonya tarafından kullanılmaktadır. Silah, Japonya Öz Savunma Kuvvetleri Hizmeti'nde Buddy olarak da bilinmektedir. Öz Savunma Kuvvetleri'nin yanı sıra Japon Sahil Güvenlik Teşkilatı ve bazı polis birimleri tarafından da kullanılmaktadır. 1970'li yılların ortalarına doğru, ABD ve NATO, 7.62 mm mühimmatları 5.56 mm'lik mühimmatlar ile değiştirmeye başlayınca, Japonya'da bu doğrultuda, 7,62 mm çapındaki Type 64 model silahları değiştirme gereği hissetmiştir. Bu yeni silahın tasarlanması görevi daha önce Amerikan Armalite lisansı ile AR-18'leri üreten Howa'ya verildi. 1974 yılında başlayan Ar-Ge çalışmaları neticesinde, 1978 yılında ilk prototip olan HR-10 (Howa Rifle) üretildi. Bu prototipin boyutlarında bir takım değişikliklere gidilerek ve 3'lü seri atış opsiyonu eklenerek bugünkü Howa Type 89'a yaklaşan modeller olan HR-11, HR-12, HR-13 ve HR-14 üretilmiş, test ve geliştirme amaçlı Öz Savunma Kuvvetleri'nin bazı bölümlerinde kullanılmaya başlanmıştır. 1986 yılında, atış seçenek mandalı HR-10'ların aksine sağ tarafa yerleştirilmiş HR-15 üretilmiş ve test için orduya dağıtılmıştır. Nihayet silah 1989 yılında son şeklini aldı ve üretimine başlandı. Adaptif radyasyon Adaptif radyasyon veya adaptif yayılım (Latince: "adaptare" – uyumlandırmak; "radiatus" – yayılarak) , evrimsel biyolojide hızlıca çoğalım gösteren bir tür veya soy içinde ekotipler husule getirerek ekolojik ve fenotipik çeşitliliğe yol açan, aynı zamanda yeni türlerin meydana gelmesinde büyük rol oynayarak birçok farklı grupların evrimine hizmet eden olayı tanımlayan terim. Bu süreç, son bir atadan başlayarak türleşmeye ve canlı organizmaların farklı çevre şartlarında ve yaşam ortamlarında yararlanabilecekleri, farklı morfolojik ve fizyolojik özelliklerin fenotipik adaptasyonlarına yol açar. Bu anlamda adaptif yayılım, az çeşitlilik gösteren bir türün çevre şartlarına özel uyumlar geliştirerek daha yüksek oranlarda çeşitlenmesi ve yayılmasıdır. Bunun yanında adoptif yayılım, daha önce işgal edilmemiş ve yararlanılmayan farklı ekolojik nişlerin kullanılabilmesi de sağlar. Adaptif radyasyon, kladogeneze dair tipik bir örnek olup bir arada var olan türlerin yaşam ağacındaki dallarının veya fidanlarının grafiksel bir gösterimi şeklinde düşünülebilir. Bu süreç ""alogenez"", ""alomorfoz"", ""kladogenez"" veya ""idyoadaptasyon"" olarak da adlandırılır. Adaptif radyasyon sonucu türleşme evrimin temel mekanizmalarından biri olarak kabul edilir. Adaptif radyasyonun itici güçleri, birçok evrimsel süreçlerde olduğu gibi popülasyon içindeki genetik varyasyonlar ve doğal seçilimdir (örneğin, tür içindeki bireyler arasında var olan rekabet yüzünden oluşan seçilim baskısı gibi). Adaptif yayılım oluşumlarına dair özellikle ilgi çekici olan örnekler, volkanik faaliyetler sonucu okyanus yüzeylerinde beliren yeni adalar ile karalarda volkanik etkinliğin görüldüğü bölgelerin yakınlarında, çökmeler sonucu da oluşabilen tatlı su göllerinin canlılar tarafından yeni yaşam alanları olarak kullanılmaya başlanması ve orada koloniler oluşturmasıdır. Bu yeni yaşam alanları başlangıçta sadece çok az sayıda tür veya türler tarafından keşfedilirler. Böylece bu yeni ve tenha bölgelere yerleşen türler, eski yaşadıkları geniş kapsamlı ve karışık evrimsel örüntülere sahip olan ve birçok çeşitli türleri barındıran yaşam alanlarında olduğundan daha az rekabet şartlarına sahip olurlar. Genelde uzun zamana yayılan evrimsel gelişmelere kıyasla bu ortamlarda çok kısa bir zaman içinde (birkaç 1000 veya 10.000 yıl içinde) birçok çeşitli türler oluşur. Çok kısa zaman içinde evrimsel gelişmelerin görülebileceği böyle bir durum ise sadece bu yeni yaşam alanlarının daha önce canlı türleri tarafından işgal edilmedikleri ve yerleşilmedikleri durumlarda görülür. Burada başka bir ilginç örnek ise, daha önce üzerinde çeşitli canlı türlerin yaşadığı ve coğrafi veya ekolojik olarak birbirleriyle ilişkili olan adaların parçalanarak ayrılmalarından sonra, zaman içinde diğerlerinden yalıtılan ve izole kalmaya başlayan bir ada üstündeki canlı popülasyonların da morfolojik olarak birbirlerinden farklılaşmaya ve türleşmeye başlamasıdır. Yalnız bu durumda hızlandırılmış bir şekilde yeni tür oluşumlarının kendisini göstermeleri beklenmemelidir. Hızlı şekilde gelişen bir türleşme olayında, bir türün rekabet ettiği diğer türler olmadan büyük miktarda kaynaklara (özellikle besin kaynaklarına) sahip olabilmesi çok önemli gibi görünüyor. Adaptif yayılımı kolaylaştıran ve destekleyen etkenler bu anlamda henüz işgal edilmeyen boş ekolojik nişler olmaktadır. Yeni adaların yerleşilmesinde gözlemlenen hızlandırılmış türleşme mekanizmaları, Evrim Kuramının sınanması sağladığı için bilimsel olarak çok dikkate alınır. Yeni yaşam alanlarına yerleşen bir tür başlangıçta genel olarak az çeşitlenmiş olacaktır. Bunun bir nedeni, bir yandan öncü türlerin genel olarak az çeşitli olması, diğer yandan spesiyal bir tür kendine özgü habitatlara veya özel yaşam birlikteliklerine ihtiyaç duyduğundan bu çevre şartları henüz oluşmamış da olabilir. Bu nedenle, yeni yaşam alanlarına yerleşen bir tür buradaki kaynakları tam anlamıyla etkili bir şekilde kullanamayacaktır. Bu durum, henüz olası diğer rekabetçiler olmadığı için başlangıçta pek de önem taşımaz. Ancak zaman içinde, kendi türü içinde rekabet edeceği bireylerin (türiçi rekabet) olması dolayısıyla, mevcut kaynakları iyi değerlendirebileceği bir şekilde değişmeye başlar. Canlı türün özellikleri değişmeye başladığından ve ayrıldığı ebeveyn popülasyonla gen alış verişinde bulunamadığından, zaman içinde kademeli olarak değişerek yeni ve ayrı bir tür oluşturur. Bu şekilde adaya özgü özellikler açıklanabilir. Yalnız burada şu soru da ortaya çıkıyor: Neden sadece tek bir tür oluşmuyor da çok sayıda türler oluşuyor? Bu soruyu kesin olarak yanıtlayacak veya tam olarak tatmin edecek bilimsel bir cevap henüz bulunmamakla birlikte çeşitli araştırmacı buna dair çeşitli modeller öne sürmüşlerdir. Büyük olasılıkla farklı durumlar için farklı modeller geçerli olacaktır. Bu sorunun çözümlenmesinde iki alt proplemin işlenmesi gerekmektedir: Türler birbirlerinden ayrılmadan da güçlü morfolojik farklılıklar gösterebileceği gibi birbirlerinden ayrılan türler de buna rağmen yaşam tarzları yönünden birbirlerine çok benzeyebilirler. Hatta bazı durumlarda bu türler birbirlerinden ayırt edemeyecek şekilde öyle benzeşirler ki, bu durumu tanımlayan "ikiz türler" veya "gizli türler" gibi tanımlamalardan bahsetmek mümkündür. Araştırılmış olan gerçek vakalara dair sunulan farklı hipotezler farklı başarı oranları elde etmiştir. Öncelikle ekolojik türleşmenin gerçek önemi bilim alanında henüz tartışmalıdır. DNA dizilenmesindeki gelişmeler (PZT) sayesinde kısa bir süre önce adaptif yayılım özellikleri gösteren türlerin soy ağaçlarını oluşturmak günümüzde daha da kolay hale geldi. Bu sayede hipotezleri test etmek ve sınamak da daha kolaylaşmıştır. Tam da bazı adaptif yayılım olaylarında gözlemlenen yüksek türleşme hızı, bu türleşme hızına uygun şekilde çabuk tepki gösteren DNA işaretleyicisinin bulunmasını zorlaştığı için başka bir problem teşkil etmektedir. Detaydaki bu tür problemlere rağmen adaptif radyasyondaki süreçler ilke olarak iyi açıklanabilmektedir. Adaptif yayılma dair bilinen örnekler: ThunderCats (dizi, 2011) ThunderCats (Türkçe: "Gürleyen Kediler"), Sam Register, Ethan Spaulding ve Michael Jelenic tarafından yeniden başlatılan ABD çizgi dizisi. İlk orijinal dizi Theodore Walter "Tobin" Wolf tarafından yapıldı. Yapımcı şirketler Warner Bros. Animation ile Japonya'dan Studio 4 °C ile birlikte yapılmıştır. Serinin ilk gösterimi Cartoon Network ABD'de 29 Temmuz 2011 tarihinde 1 saat süren uzun bir bölümle başladı, İngiltere'de de 10 Eylül 2011'de başlamıştır. Dizi Türkiye'de Jojo Tv'de 25 Ağustos 2012 tarihinde saat 17:30'da gösterime girmiştir. Thunderian’lar nesiller boyunca Thundera krallığında barış içinde yaşadı. Fakat bir gün krallık Mumm-Ra ve Grune Destroyer önderliğindeki sürüngenler tarafından gerçekleşen bir saldırıya uğradı. Thundera yıkıldıktan sonra kaçmayı başaran bir grup Thundera’lı, krallıklarının genç varisi olan ve güçlü Omens kılıcını taşıyan Lion-O önderliğinde Omens kitabını bulmak üzere yola düştü. Bu kitabın özelliği Mumm-Ra’yı yenmek için gerekli bilgiyi içermesiydi. Ayrıca bir kez kitap bulunduktan sonra yanlış ellere düşmemesi için özenle korunması da gerekiyordu. Bu Sayfada ThunderCats Trailer'i BulunmaktadÄ±r. Kesirli kuantum Hall etkisi Kesirli kuantum Hall etkisi, 1982 yılında Dan Tsui ve Horst Störmer tarafından gözlemlendi. Bu olayın teorik açıklaması Robert B. Laughlin tarafından yapıldı. Bu üç bilim adamı, kesirli kuantum Hall etkisini bir kuantum akışkanı olarak yorumlayarak 1998 Nobel Fizik Ödülü'nü paylaştılar. Tam sayılı kuantum Hall etkisi keşfedildikten sonra, Tsui ve Horst deneyi GaAs/AlGaAs hetero yapısında ve daha yüksek manyetik alanlarda tekrarladılar. Sonuçlar şaşırtıcıydı, çünkü ilk kez tam sayı olmayan bir doluluk faktöründe Hall direncinde ova (sabitlik) tespit edildi. Bu olayı açıklamak amacıyla yeni bir tanım oluşturuldu; birleştirilmiş fermiyonlar. Bir ya da daha fazla elektronun birden fazla manyetik aki kuantumu ile bağlanması sonucunda bir sanki parçacık oluşur. SMS Schlesien SMS "Schlesien", Alman İmparatorluk Donanması için 1903-1906 yılları arasında üretilen "Deutschland" sınıfı beş ön dretnot zırhlıdan biridir. The Tell-Tale Heart The Tell-Tale Heart Edgar Allan Poe tarafından yazılan ve ilk defa Ocak 1843'te James Russell Lowell'ın The Pioneer isimli dergisinde yayımlanan kısa öyküdür. The Tell-Tale Heart aynı zamanda şu anlamlara gelebilir, filmler Edgar Allan Poe'nun kısa hikâyesine dayalı olarak çekilmiştir Nord Stream Kuzey Akım (İngilizce: "Nord Stream"), Rusça: "Северный поток" ("Severnıy potok")), Baltık Denizi'ndeki bir doğal gaz boru hattıdır. Rusya'daki Vıborg şehrinden Almanya'daki Greifswald kasabasına kadar uzanmaktadır. Sahibi ve işletmecisi Nord Stream AG'dir. Şirketin ana hissedarı OAO Gazprom projede %51 paya sahiptir. Önde gelen Alman enerji şirketleri, Wintershall Holding GmbH ve E.ON Ruhrgas AG % 15.5'er hisseye sahiptirler. Her biri %9 hisseye sahip olan Hollandalı enerji şirketi N.V. Nederlandse Gasunie ve Fransız enerji şirketi GDF SUEZ diğer iki ortaktır. Rusya hükûmeti tarafından desteklenen ve Gerhard Schröder başbakanlığındaki Almanya hükûmeti tarafından uzlaşmaya varılan projede boruların döşenmesine Mayıs 2011'de başlandı. Boru hattının resmi açılışı 8 Kasım 2011 tarihinde yapıldı. Proje aşamasında Avrupa'nın Rusya'ya artan enerji bağımlılığı ve çevreye verebileceği potansiyel zarardan dolayı tartışma konusu oldu. Paleontoloji tarihi Paleontoloji tarihi; yaşayan organizmaların geride bıraktıkları fosilleri inceleyerek dünyadaki yaşamın geçmişini anlamaya yönelik yapılan çalışmaların izini sürer. Yaşayan organizmaları anlamayla ilişkili olduğundan dolayı bir biyoloji alanı olarak düşünülebilir; ancak tarihsel gelişimi jeoloji ve dünyanın kendi tarihini anlama çabasıyla yakından ilişkilidir. Antik zamanlarda Ksenofanes (M.Ö. 570-480), yaşadığı coğrafyanın bir zamanlar sular altında olduğunu göstererek fosil deniz kabukları hakkında yazdı. Fosiller, Ortaçağ'da İranlı doğabilimci İbn-i Sina tarafından "“Şifa Kitabı“"'nda (1027), 14. yüzyılda Frederick Augustus Albert'nin detaylandıracağı taşlaşan sıvılar teorisiyle konu edildi. Çinli doğabilimci Shen Kuo (1031-1095), taşlaşan bir bambu ağacını kanıt göstererek iklim değişikliği teorisini ortaya koydu. Günümüz Avrupa'sının ilk zamanlarında fosiller üzerine yapılan sistematik araştırmalar, 17. yüzyıl felsefesi ile doğa felsefesinde meydana gelen değişikliklerin bir parçasıdır. Fosillerin doğası ve geçmişteki yaşam ile ilişkileri, 17. ve 18. yüzyıllarda daha iyi anlaşıldı. 18. yüzyılın sonlarında Georges Cuvier, uzun zamandır soy tükenmesi gerçeği hakkında devam eden tartışmalara bir son verdi ve paleontolojinin, karşılaştırmalı anatomi ile birlik içerisinde bilimsel bir disiplin olmasına öncü oldu. Fosiller hakkında edinilen bilgilerin artması da jeolojinin ve kısmen stratigrafinin gelişimine katkıda bulundu. Türkiye'deki ağır ceza mahkemeleri Ağır ceza mahkemeleri, ceza dâvalarına bakan asliye mahkemelerinin en yükseğidir. Ağır ceza mahkemeleri, kanunların ayrıca görevli kıldığı haller saklı kalmak üzere, türk ceza kanununda yer alan yağma(tck m.148), irtikap (tck m.250/1 ve 2), resmi belgede sahtecilik (tck m.204/2), nitelikli dolandırıcılık (tck m.158), hileli iflas (tck m.161) suçları ile ağırlaştırılmış müebbet hapis, müebbet hapis ve "10 yıldan fazla" hapis cezalarını gerektiren suçlarla iligli dava ve işlere bakmakla görevlidirler. Ele aldıkları dâvaların cezaları daha ağır olduğundan, ağır ceza mahkemeleri adını almışlardır. Asliye mahkemeleri birer hakimli olduğu halde, ağır ceza mahkemelerinde bir başkan, iki üye ve bir savcı bulunur. Ağır ceza mahkemelerinin göreceği dâvalarda önce savcı, hazırlık sorgusu yaparak, suç olup olmadığını tespit eder. Suçlu olduğuna kanaat getirince sorgu hâkimine ilk tahkikatı yaptırır. İlk tahkikat, suç olduğu noktasında birleşince ağır ceza dâvası başlar ve sanık suçlu görülürse mahkûm olur, görülmezse beraat eder. King-Crane Komisyonu King-Crane Komisyonu, Paris Barış Konferansı sırasında Türk topraklarının durumunu, Suriyelilerin ve Filistinlilerin I. Dünya Savaşı sonunda belirlenecek yeni sınırlara ilişkin görüşlerini saptamak üzere oluşturulan komisyondur (1919). İngilizler gibi Fransızların da, parçalanan Osmanlı İmparatorluğu'nun Ortadoğu'daki topraklarının paylaşımında talep ve iddiaları vardı. Ancak Lloyd George Konferansı ustaca istediği gibi yönlendirmekteydi. Almanya karşısında Fransa'nın, İngiltere'nin destek ve yardımına ihtiyacı vardı. Fransız Başbakan Georges Clemenceau, bir sene öncesinde daha önemli addettiği Almanya konusunda, İngiliz-Fransız ittifakını sağlamlaştırmak adına (daha önce İngilizlerle Sykes-Picot Anlaşması'nda), Filistin ve Musul üzerinde anlaşarak elde etmiş oldukları haklardan feragat etmişti. Fakat Lloyd George, Fransızları Ortadoğu'dan tamamen çıkarmakta kararlıydı. Fransızlar, Suriye ve Klikya'da hak iddia ederken, İngiltere de askeri kuvvetlerinin, Faysal'ın Arapları ve Fransız güçleri arasında barışın sağlanması amacıyla bölgede kalacaklarını duyurmuştu. O esnada Beyrut merkez olmak üzere, küçük bir Fransız birliği dar bir sahil şeridini işgale devam ediyordu. Fakat Faysal'ın güçleri vur-kaç taktiği ile Fransızlara saldırıyordu. Allenby'ye bağlı İngiliz birlikleri, Faysal'ı Fransızların misillemesinden koruyordu. Araplarla Fransızlar arasında savaş çıkması endişesi karşısında Amerika Birleşik Devletleri başkanı Woodrow Wilson, halkın isteklerini saptamak üzere Ortadoğu'ya bir komisyon gönderilmesini önerdi. Hem İngiltere hem Fransa bu öneriye soğuk yaklaştılar. Lloyd George da öneriyi pek iyimserlikle karşılamasa bile, komisyonun özellikle Fransız iddiaları ve Arapların karşı tezleri üzerinde durmasını sağlamaya çalıştı. Paris Barış Konferansı'nda görüşmeler kızışınca, Fransa komisyona delege göndermeyi reddetti. Lloyd George da, Fransa'yı bariz bir biçimde dışlar görünmekten imtina ettiği için delege göndermeyeceğini ilan etti. Böylelikle Amerikan delegeleri Oberlin College Başkanı Henry Churchill King ve Şikagolu bir iş adamı ve Demokrat Parti destekçisi olan Charles Richard Crane görevlerine yalnız başlarına gittiler. Komisyon İngiliz Hindistanı yönetimindeki Mezopotamya'ya gitmedi. İngiltere zaten Mısır'ı çoktan himayesi altına almış ve bunu Amerikalılara kabul ettirmişti. Böylelikle Mısır da komisyonun gündeminden çıkmıştı. İran da resmi olmayan bir himaye altına alınarak Barış Konferansı dışında bırakılmıştı. İngiltere'nin savaş sırasında Basra Körfezi etrafında ele geçirdiği topraklarda Paris'te söz konusu edilmedi. Böylelikle Komisyonun gündeminde, tek tartışmalı konu olan Suriye kaldı. Haziran 1919'da çalışmalara başlayan komisyon, Suriye ve Filistin'i dolaşarak halkın görüşlerini dinledikten sonra, Arapların büyük çoğunluğunun Suriye'nin bağımsız olmasını istediğini ve Fransız Mandasına karşı olduğunu saptadı. Ayrıca Paris Barış Konferansı üyelerine şu teklifleri sundu: Komisyon'un gittiği yerlerde kimin ifade verip vermeyeceğine İngilizler karar vermiş, bu duruma Fransızlar tepki göstermişlerdi. Ama bu konu hiç önemli değildi. Zira Komisyonun raporu dikkate alınmadı, resmi bir rolü olmadı ve kamuoyuna ancak üç yıl sonra açıklandı. Bu rapor Fransa ile İngiltere arasında husumeti arttırdı, kimi Arap gruplarında sahte umutlar yarattı. Ortadoğu konusununda uzman olan Gertrude Bell bunu büyük bir kandırmaca olarak nitelemişti. Baldwin etkisi Baldwin etkisi (Baldwin evrimi veya ontojenik evrim olarak da bilinir.); 1896 yılında, ""Evrimde Yeni Bir Faktör"" adlı eserde Amerikan psikolog James Mark Baldwin tarafından öne sürülen bir "mümkün evrim süreçleri" teorisidir. Eserde genel öğrenme kabiliyeti için özel bir seçilim mekanizmasının varlığı öngörülmektedir. Bu etki evrimsel gelişim biyolojisi literatüründe bir karakterin, çevresiyle girdiği etkileşim sonucunda bir organizmaya dönüşmesi senaryosuyla bilinir. Medine Müdafaası Medine Müdafaası, Şerif Hüseyin'in 1916'da İngiliz desteğiyle isyan ederek Medine'yi hedef alması üzerine başlayıp, 2 yıl 7 ay sürdü ve Mondros Mütarekesi'nin imzalanması üzerine Padişah VI. Mehmet'in, müdafaada ısrar eden garnizon komutanı Fahrettin Paşa'yı iknasıyla sona erdi. Medine'deki Osmanlı garnizonu, mütarekeye göre silah bırakan son Osmanlı birliği oldu ve Medine'de kısa süreli Haşimi iktidarı başladı. Çatışmalardan ötürü Medine halkının ciddi bir kısmı göç etmek zorunda kaldı. Kuşatma sonunda, garnizon komutanı Fahrettin Paşa İngilizler tarafından tutuklanarak Malta'ya sürgün edildi. Yönetim merkezinden oldukça uzak konumda bulunan Medine'deki Osmanlı garnizonu, bağlantı ve lojistik ihtiyaçlarını Hicaz Demiryolu üzerinden görüyordu. Haziran 1916'daki Şerif Hüseyin isyanı'na kadar bu ikmal hattı güvenli durumdaydı. Sultan II. Abdülhamid döneminde İstanbul'da tutulan Şerif Hüseyin, II. Meşrutiyet'in ilanıyla İttihat ve Terakki Yönetimi tarafından Mekke Şerifi olarak Hicaz'a gönderildi. Haziran 1916'da, İttihat ve Terakki Yönetimin'nin Türkçülük politikalarını öne süren Şerif Hüseyin isyan etti. İsyanda, İngiltere'nin irtibat subayı olarak uzun yıllar Arap Yarımadası'nda casusluk faaliyetleri yürüten Thomas Edward Lawrence'ın gayretleri büyük yer tutmaktadır. Petrol potansiyeli sebebiyle Arap Yarımadası'nın büyük önem taşıması ve olası bir isyanın Osmanlı Ordusu'nun gücünün bölünmesi anlamına gelmesi, isyan tertibi için İngiltere'nin en önemli sebepleriydi. Kuşatmadan kısa süre önce, isyancıların Medine'ye de saldıracağını öngören Fahrettin Paşa, şehirdeki bütün kutsal emanetleri gizlice İstanbul'a gönderdi. İngilizler'in her konuda destek verip takviye ettiği ve çoğu düzensiz Bedevi milislerden oluşan Haşimi Ordusu, sırasıyla Cidde, Mekke, Taif, Yanbu ve Akabe şehirlerini ele geçirerek Medine'nin merkezle olan bağlantısını kesti ve şehri kuşatma altına aldı. Ardından Medine'ye saldıran isyancı birlikleri Osmanlı Ordusu'nca geri püskürtüldü. Bu yenilgiden sonra isyancılar, bir daha cephe savaşına girişmediler. Ayrıca Medine'de askeri bir kuşatma da kuramadılar. Ancak Medine'nin merkezle olan bağlantısının tamamen kopması ve isyancıların sabotaj faaliyetleri ve vurkaç tipi gerilla saldırıları sebebiyle Medine'deki Osmanlı garnizonu yerinden kıpırdayamadı, fiili bir kuşatma ile yüz yüze kaldı. İsyan boyunca özellikle şehirli Arap halkı isyana pek rağbet etmedi. Bu yüzden isyancı güçler kuşatma süresince Osmanlı garnizonuna yeniden topluca saldırmaya cesaret edecek askeri güce ulaşamadı. İngilizler de sembolik sebeplerden ötürü Hicaz bölgesine asker sokmak istemiyordu. Diğer taraftan, I. Dünya Savaşı Osmanlı aleyhine gelişmekte olduğundan, Osmanlı'nın Hicaz'a askeri bir harekat düzenlemesi de mümkün olmadı. Bu şartlar altında kuşatma her iki taraf için de tam bir çıkmaza dönmüş oldu. Ancak şehri savunan Osmanlı garnizonu için tablo daha da karamsardı. Zira Filistin Cephesi'nden kötü haberler gelmeye başladı. 7 Kasım 1917'de Gazze, 26 Aralık 1917'de Kudüs düştü. Ardından 21 Eylül 1918'deki Nablus Muharebesi'nde Sina ve Filistin Cephesi'ni oluşturan 4., 7. ve 8. Ordular dağıldı. Böylece Filistin Cephesi tamamen çöktü ve Medine garnizonunun Osmanlı Ordularıyla tekrar temas kurma umudu tamamen bitti. Sivil kayıpların önüne geçmek ve direnişi kolaylaştırmak üzere kuşatmadan önce Medine halkının önemli bir kısmı şehirden ayrılmıştı. Kuşatmadan önce garnizonun ihtiyaçlarını karşılamak üzere yardım istenmişse de, imkansızlıklar bahane gösterilerek bu talepler reddedildi. Kuşatmanın ilk aylarından itibaren Osmanlı askerleri her açıdan ciddi sıkıntılar yaşadı. Özellikle gıda ve sağlık imkanları kısa sürede tükenme noktasına geldi. Öyle ki garnizon teslim olduğunda Haşimi Ordusu'na geçen gıda malzemeleri yalnızca hurma ve kurutulmuş çekirgeden ibaretti. Ancak garnizon komutanı Fahrettin Paşa bütün olumsuzluklara rağmen Müslümanların kutsal kabul ettiği Medine şehriyle de örtüşen moral-manevi değerlerden ötürü teslim olmaya yanaşmadı. Eylül 1918'de Mısır'daki İngiliz Kraliyet Komiseri Edmund Allenby, Fahrettin Paşa'yı teslime ikna etmek için yazdığı bir mektupta şu ifadelere yer verdi: Fahrettin Paşa, İngilizlerin çeşitli zamanlarda yinelediği bu gibi teslim olma taleplerini reddetti. Ancak şartların zorluğu ve durumun umutsuz bir hal alması garnizondan toplu firarları arttırdı. Ayrıca subaylar arasında da giderek ciddi bir hoşnutsuzluk baş gösterdi. İlerleyen aylarda diğer cephelerde art arda mağlubiyetler alan Osmanlı Devleti I. Dünya Savaşı'nı kaybetti; Mondros Ateşkes Antlaşması imzalandı ve antlaşma hükümlerine göre Osmanlı Orduları terhis edilmeye başlandı. Antlaşma haberi Medine'ye de gönderildi ve Fahrettin Paşa'ya ordusuyla birlikte en yakın İngiliz birliğine teslim olması emredildi. Ancak Fahrettin Paşa emri yerine getirmedi ve direnmeye devam etme kararı aldı. Yinelenen emirlere rağmen garnizon antlaşmadan sonraki 3 ay boyunca direndi. Babıali Medine'yi teslime ikna edemediğinden İngiltere, kabine değişikliği istedi ve hükümeti düşürerek Ahmet Tevfik Paşa kabinesini kurdurdu. Ancak yeni kabinenin de Medine'nin teslimi konusundaki baskıları sonuçsuz kalınca İngiltere Osmanlı Devleti'ne nota verdi ve savaşa yeniden başlayacağını bildirdi. Bunun üzerine Padişah VI. Mehmet'in bizzat ricası ve kendi subaylarının iknası sonucu Fahrettin Paşa 10 Ocak 1919'da Medine'yi teslim etti. Böylece Medine'deki Osmanlı garnizonu, silah bırakan son ittifak devletleri muharip birliği oldu ve I. Dünya Savaşı fiilen sona erdi. Kuşatma sonrasında Fahrettin Paşa İngilizlerce tutuklanarak Malta'ya sürüldü. Medine'deki direnişinden ötürü yerel halk nezdinde de büyük itibar gördü. Bu yüzden Lawrence onun için "Çöl Kaplanı" tabirini kullanmıştır. Yıllar sonra Malta'dan kaçan Fahrettin Paşa Anadolu'ya gelerek Milli Mücadele'ye katıldı. Esir alınan Osmanlı askerleri Mısır'daki esir kamplarına gönderildi. Yalnızca Hilal-i Ahmer görevlilerinin, yolculuğa çıkamayacak durumdaki yaralı Osmanlı askerlerinin tedavisi için bir süre daha Medine'de kalmasına izin verildi. Direniş boyunca Medine'de bulunan Hilal-i Ahmer gönüllüsü Feridun Kandemir, Osmanlı askerlerinin Medine'den ayrılışını hatıralarında şöyle anlatır: Osmanlı birliklerinin elindeki tüm silah, cephane ve yaşam malzemeleri Haşimiler'e geçti. Direnişin bitmesinden sonra Medine Şerif Hüseyin'in eline geçmişse de kısa bir süre sonra Suudilerin Haşimi Hanedanlığı'na karşı giriştiği isyan neticesinde Medine Suudiler'e geçmiş ve Şerif Hüseyin yenilerek Hicaz'ı terk etmek zorunda kalmıştır. Frederick William Frederick William () (16 Şubat 1620 – 29 Nisan 1688), Brandenburg elektörü ve Prusya Dükü. Bu görevleri 1640'tan ölümüne dek üstlenmiştir. Rönesans ve Aydınlanma Çağında evrim düşüncesi Rönesans ve Aydınlanma Çağında evrim düşüncesi, 17 ve 18. yüzyıllarda doğa tarihi bakımından daha kapsamlı bir gelişme yaşamıştır. Bilim devrimi olarak mekanik felsefenin de gelişmesiyle; doğal dünyanın, işlerliği araştırma konusu olan bir makine gibi görülmesi sağlanmıştır. Yine de 18. yüzyılın başlarındaki bu evrim fikirlerine rağmen, doğanın dinî ve ruhanî boyutu göz ardı edilmemiştir. Yüzyılın ikinci yarısında, biyolojik evrim ile ilgili, evrim düşüncesinin tarihinde önemli yer edinen, daha maddeci ve belirgin fikirler ortaya çıkmıştır. Amiral gemisi Amiral gemisi veya Bayrak gemisi, bir gemi grubunun komutanı tarafından gemi grubunu kontrol etmek için kullanılan, genellikle komutanın forsunun çekildiği gemidir. Daha geniş anlamda bir donanmanın ilk, en büyük, en hızlı, en iyi silahlandırılmış veya en iyi bilinen gemisi olarak da kullanılır. Herhangi bir sektörün veya markanın en çok ilgi gören, en iyi ve en son teknolojiye sahip, "tepe modeli" olarak nitelendirilebilecek ürünlerini tanımlamak için kullanılır. Türkiye Mühendislik Yarışması Türkiye BEST Mühendislik Yarışması (EBEC Turkey), Board of European Students of Technology (BEST) çatısı altında Türkiye’de bulunan 4 BEST yerel grubunun, Yıldız Teknik Üniversitesi, İstanbul Teknik Üniversitesi, Orta Doğu Teknik Üniversitesi ve Ege Üniversitesi, beraber organize ettiği ve bu üniversitelerin öğrencilerinin katılıp, pratik zeka, yaratıcılık, zaman yönetimi gibi kişisel becerilerini sergiledikleri Avrupa BEST Mühendislik Yarışmaları Projesinin(EBEC) ulusal ayağıdır. Türkiye'de BEST'in bulunduğu 4 önemli üniversitenin, yerel olarak düzenlendiği Mühendislik Yarışmaları şu şekildedir. Projenin yerel ayaklarında, yarışmacılar dörder kişilik takımlar halinde Vaka Analizi ve Takım Tasarımı dallarından birinde performanslarını sergilerler. Dallarında birinci gelen takımlar Türkiye BEST Mühendislik Yarışmasına katılarak, EBEC Projesi kapsamında yollarına devam ederler. Yer:Ä°zmir Tarih: 04/2009 Ulusal yarışmanın ilki Yerel Grup İzmir'in ev sahipliğinde 21 - 24 Nisan 2010 tarihleri arasında Tepekule İş Merkezi'nde gerçekleştirildi. Yerel yarışmalar ayağında ter döken 300’den fazla yarışmacının arasından sıyrılan 8 Takım 32 finalist, Ulusal Yarışma ayağında kıyasıya yarıştı. Vaka Analizi ve Takım Tasarımı kategorilerinde yeteneklerini sergileyen yarışmacılar, kendilerini geliştirme fırsatı buldular. Kategorilerinde birincilik kazanan takımlar Romanya’nın Cluj kasabasındaki Avrupa BEST Mühendislik Yarışması'nda Türkiye'yi temsil etme şansını yakaladılar. Yer: Ä°stanbul Tarih: 04/2010 Yerel Grup Yıldız tarafından organize edilen yarışmanın ikinci versiyonu 22-25 Nisan 2011 tarihleri arasında Yıldız Teknik Üniversitesinde gerçekleşti. Bir önceki seneyle aynı formatta devam eden yarışmada, katılımcılar en iyi çözümleri ve prototipleri ortaya çıkarabilmek için kıyasıya yarıştılar. Yarışmanın kazananları bu kez İstanbul’da gerçekleşen Avrupa BEST Mühendislik Yarışması'nda Türkiye'yi temsil ettiler. Bir önceki seneye göre bilinirliğini arttıran yerel yarışmalar, toplamda 1200’ün üzerinde başvuru alarak büyük bir sıçrama gösterdi. Yer: Ankara Tarih: 4-6 MayÄ±s 2012 Yerel Grup Ankara Tarafından, ODTÜ ‘de organize edilen 3. Türkiye BEST Mühendislik Yarışması, 4-6 Mayıs 2012 tarihleri arasında gerçekleşti. Yarışmanın finalistleri Hırvatistan'ın başkenti Zagreb'de kıyasıya mücadele etti. Yer: Ä°stanbul Tarih: 4-7 MayÄ±s 2013 Yerel Grup İstanbul Tarafından, İTÜ ‘de organize edilen 4. Türkiye BEST Mühendislik Yarışması, 4-7 Mayıs 2013 tarihleri arasında, öğrencileri şirket yetkilileriyle bir araya getiren Kariyer Günleri ve şirket sunumları eşliğinde gerçekleşti. Yarışmanın finalistleri bu kez Polonya'nın Varşova kentinde performanslarını sergilediler. Yer: Ä°zmir Tarih: 2-4 MayÄ±s 2013 Bu yıl Yerel Grup İzmir Tarafından, Ege Üniversitesi‘nde düzenlenen 5. Türkiye BEST Mühendislik Yarışması, 2-4 Mayıs 2014 tarihleri arasında, öğrencilere büyük şirketlerle bir araya gelme fırsatı sunan Kariyer Günleri ve Türkiye'nin önde gelen şirketlerine verilecek Türkiye BEST Mühendislik Ödülleri eşliğinde gerçekleşecek. Yarışmanın üçüncü ayağı EBEC Final ise 1-9 Ağustos tarihleri arasında Letonya'nın başkenti Riga'da düzenlenecek. Avrupa BEST Mühendislik Yarışmaları Projesi(EBEC) 2009 yılından beri, öğrencilerin teknik ve pratik becerilerini geliştirmekle kalmayıp, BEST'in öğrencileri, üniversiteleri ve şirketleri bir araya getirme ilkesini hayata geçirerek pek çok öğrenciye mesleki ve akademik fırsatlar sunmaktadır. SMS Schleswig-Holstein SMS "Schleswig-Holstein", Alman İmparatorluk Donanması için 1903-1906 yılları arasında üretilen "Deutschland" sınıfı beş ön dretnot zırhlıdan biridir. Gemi, Kiel'deki Germaniawerft tersanesinde Ağustos 1905'te kızağa konmuş, Temmuz 1908'de filoya katılmıştır. Birinci Dünya Savaşı sırasında, 31 Mayıs - 1 Haziran 1916 tarihlerinde Jutland Savaşı'nda sonuçlanan, Yüksek Denizler Filosunda ön-hatta hizmet etti. Savaştan sonra, Schleswig-Holstein 1917 yılı başlarında hizmet dışı olmadan önce Elbe Nehri'nin ağzında görev almak için çekilmiştir. Schleswig-Holstein, Versailles Antlaşması şartlarında, Almanya'ya izin verilen birkaç savaş gemilerininden biri olarak, tekrar 1920'lerde filo hizmetine girdi. 1935 yılında, bu eski savaş gemisi, deniz Harbiyelileri için bir eğitim gemisi haline getirilmiştir. I. Dünya Savaşı'nda savaşan gemi, II. Dünya Savaşı'nın başlangıç tarihi olan 1 Eylül 1939'un sabah erken saatlerde Westerplatte'de Polonya üssüne başlattığı ateş, II. Dünya Savaşı'nda başlatışan ilk ateştir. Gemi, savaşın çoğunluğunda bir eğitim gemisi olarak kullanıldı. 18 Aralık 1944'te İngiliz bombardıman uçakları tarafından 3 kez vurularak batırıldı. Gemi kalıcı olarak devre dışı olduğu için, mürettebatı Marienburg savunmasına yardımcı olmak için karaya gönderildi. Schleswig-Holstein sonrasında denizden çıkarıldı ve daha sonra bir hedef olarak Sovyet Donanması tarafından kullanılmak üzere karaya oturtuldu. Finlandiya Körfezi'nde Osmussaar adasında kapalı sığ suda bir hedef olarak uzun süreli kullanım için karada bekledi. Son olarak 1966 civarında atış talimi için kullanılan geminin kalıntıları şimdi batık halindedir. 1990'dan beri geminin çanı, Dresden Alman Askeri Tarih Müzesi'nde sergilenmektedir. Germaniawerft Friedrich Krupp Germaniawerft (sıklıkla Germaniawerft, "Germania tersanesi" olarak kısaltılır), Kiel limanında bulunuan bir Alman tersanesiydi. I. Dünya Savaşı'nda Kaiserliche Marine, II. Dünya Savaşı'nda ise Kriegsmarine için başta denizaltılar olmak üzere çok sayıda gemi inşa etmiştir. II. Dünya Savaşı'nın ardından Müttefik devletler atrafından yıkılan tersanenin arazisi, 1960'ların sonunda Howaldtswerke-Deutsche Werft tarafından satın alınmıştır. 2006'dan bu yana arazide tekrar denizaltı üretimi başlamıştır. Nassau sınıfı zırhlı "Nassau" sınıfı, Alman İmparatorluk Donanması için inşa edilen dört dretnottan oluşan zırhlı sınıfı. Sınıf, İngiliz HMS "Dreadnought" gemisine Almanların cevabı niteliğindedir. Sınıftaki gemiler , , ve 'dır. Dört gemi de 1907 ortalarında kızağa konulmuş, Mayıs-Eylül 1910 arasında tamamlanmıştır. Dört gemi de I. Dünya Savaşı'nda aktif görevde bulunmuş, savaştan sonra Müttefik devletler tarafından savaş ganimeti olarak alınmışlar, hurda olarak satılmışlardır. Bdelloidea Bdelloidea (/dɨˈlɔɪdiə/), tatlı suda ve nemli toprakta bulunan bir tekerlekli hayvan sınıfıdır. Tür olarak; içeri çekilebilir kafalarının üzerinde ikiye ayrılmış halde, gelişmiş taçlar bulunmaktadır. Yüzerek veya sürünerek hareket ederler. Esenboğa Havalimanı saldırısı Esenboğa Havalimanı saldırısı, ASALA tarafından 7 Ağustos 1982 tarihinde Ankara Esenboğa Havalimanında yapılan bombalı saldırıdır. ASALA tarafından Türkiye'de yapılan ilk ölümlü eylem olan Esenboğa Havalimanı saldırısında dokuz kişi hayatını kaybetmiş, 72 kişi de yaralanmıştır. Saldırı, bir kişinin KLM havayolu şirketinin check-in bölgesindeki kalabalığın ortasında bir bomba patlatıp ikinci bir kişinin de pasaport kontrolünden geçmekte olan KLM yolcuları ve pasaport kontrol memurları üzerine hafif makineli tüfekle ateş açması ile başlamıştır. İsimleri Zohrab Sarkisyan ve Levon Ekmekçiyan olan saldırganlar tarafından yapılan bu saldırının hemen öncesinde faillerden birinin "Bizden bir milyon kişi öldü, sizden 25 kişinin ölmesi ne fark eder?" diye bağırdığı duyulmuştur. Bunun ardından silahlı saldırganlar kafeteryaya koşmuşlar ve burada yirmi kişiyi rehin almışlardır. Daha sonra olay bölgesine güvenlik güçlerinin gelmesiyle sıcak çatışmalar başlamıştır. Saldırı ve çatışma sonucunda Sarkisyan dahil 10 kişi hayatını kaybetmiş, 72 kişi yaralanmıştır. Ölenler arasında üç Türk polis, üç Türk yolcu, bir Türk havaalanı personeli, bir Amerikalı kadın yolcu ve bir Alman mühendis bulunmaktadır. Saldırganlardan Zohrap Sarkisyan çatışma sırasında öldürülmüş, diğer saldırgan Levon Ekmekçiyan ise canlı olarak yakalanmıştır. Saldırı sonrası ASALA bildiri yayınlayarak eylemi üstlenmiş ve Türkiye hükûmetinin isteklerini yerine getirmemesi durumunda faaliyetlerine devam edeceğini bildirmiştir. Yaralı olarak yakalanan Levon Ekmekçiyan, polis kendisine dokuz kişinin öldüğünü ve 72 kişinin yaralandığını söyleyince kızarak "Az bile!" diye bağırmıştır. Ancak, daha sonra cezaevinde iken Ekmekçiyan masum insanların öldürülmesi hakkında pişmanlık ifadesi içeren bir mektup yazarak diğer ASALA mensuplarına şiddetten vazgeçmeyi nasihat etmiş ve bu mektup ASALA örgütüne gönderilmiştir. Mahkemeye çıkarıldığında ise Levon Ekmekçiyan bu saldırıya çeşitli eğitimlerle motive edildiğini, fakat yaşanan saldırı sonrası yaptığının saçma ve yanlış olduğunu anladığını belirtmiştir. Ekmekçiyan devlet topraklarının tamamını veya bir kısmını ayırmak ve başka bir devletin egemenliği altına girmeye yönelik eylemlerde bulunmak, silahlı örgüte üye olmak, silahlı örgütü yönetmek ve adam öldürmek suçlarından idam cezasına mahkûm edilmiştir. Avukatların yaptığı itiraza rağmen mahkeme kararı uygulanmış ve 28 Ocak 1983 tarihinde idam edilmiştir. Ekmekçiyan'ın cenazesi idamından 32 yıl sonra ailesine verilmiştir. Cumhurbaşkanı Kenan Evren ASALA'nın ortadan kaldırılması için bir kararname yayınlandığını açıklamıştır. Başbakan Bülend Ulusu saldırıyı kınamıştır. İstanbul Ermeni Patriği ve Türkiye Ermenileri bir bildiri ile saldırıyı kınamışlardır. Ağustos 1982'de Artin Penik isimli Ermeni bir Türkiye vatandaşı bu saldırıyı protesto etmek için Taksim Meydanı'nda kendisini ateşe vermiştir. 1973 Biltmore Oteli saldırısı 1973 Baltimore Oteli saldırısı, 27 Ocak 1973 tarihinde gerçekleştirilen saldırıda Türkiye'nin Los Angeles Başkonsolosu Mehmet Baydar ve Konsolos Bahadır Demir, 78 yaşındaki Amerikan uyruklu Ermeni Gürgen Yanıkyan tarafından öldürüldü. 1972 Ekim ayı başında kendisini İran asıllı ABD vatandaşı "Gourg Yanikî" olarak tanıtan Yanıkyan, Türkiye Cumhuriyeti Los Angeles Başkonsolosluğu'na başvurdu ve elinde İtalyan ressam Fureli tarafından yapılmış ve Osmanlı sarayından kaçırılmış bir tablo ile bir hatıra banknot bulunduğunu ve bunu Türkiye'ye armağan etmek istediğini bildirerek, bahsettiği nesnelerin fotoğraflarını Başkonsolosluğa sundu. Başkonsolos Baydar 3 Ekim 1972 yılında merkeze yazı yazarak konuya ilişkin talimat istedi. Kasım ayı sonunda Yanıkyan'ın hediye teklifinin kabul edilmesinin uygun görülmesi üzerine Baydar, Yanıkyan'a cevaben yazdığı 13 Aralık 1972 tarihli mektupta teklifin kabul edildiğini bildirdi. Yanıkyan'la yapılan görüşme sonucunda buluşmanın 27 Ocak 1973 günü, saat 12.00'de, Santa Barbara şehrindeki Biltmore Oteli'nde gerçekleştirilmesine karar verildi. Tablo ve banknotu teslim almak üzere Biltmore Oteli'ne gelen Baydar ve Demir, Yanıkyan tarafından tabancayla ateş etmek suretiyle öldürüldüler. Baydar olay yerinde, Demir ise kaldırıldığı hastanede hayatını kaybetti. Yanıkyan resepsiyonu arayarak iki kişiyi öldürdüğünü söyledi ve polisler gelene kadar odada bekledi. Cinayeti "1915 olaylarının intikamını almak için" tek başına işlediğini, bunu dört aydır planlamakta olduğunu ve tablo ile banknotu bu maksatla teklif ettiğini belirten Yanıkyan'ın, bu hususlara da değindiği 122 sayfalık bir metin hazırladığı ve bu metni çoğaltıp cinayetten iki gün önce, 25 Ocak 1973 tarihinde ABD'nin belli başlı yayın organlarına postaladığı ortaya çıktı. Olaydan hemen sonra tutuklanan Yanıkyan hakkında Santa Barbara Savcılığı tarafından dava açıldı. Mahkeme jürisi 13 Şubat 1973 günü sanığı dinledi, savcılığın gösterdiği delilleri yeterli gördü ve cinayet suçlamasıyla davayı Kaliforniya Eyaleti Yüksek Mahkemesi'ne havale etti. Bu mahkemede görülen birkaç duruşma neticesinde karar 2 Temmuz 1973 günü açıklandı ve Yanıkyan'ın "birinci derece cinayet"ten suçlu olduğuna hükmedilerek hakkında müebbet hapis cezası verildi. Yanıkyan, sağlığının kötüleşmesi nedeniyle 31 Aralık 1984 tarihinde afla serbest bırakıldı. İki ay sonra, 27 Şubat 1984 tarihinde kalp krizinden öldü. Türk diplomatlara karşı ilk saldırı olarak nitelenen bu olay, daha sonra bir saldırılar zinciri haline dönüşmüştür. Lukas Papadimos Lukas Demetrios Papadimos (; d. 11 Ekim 1947), eski Yunanistan başbakanı ve yunan ekonomisttir. 1994-2002 yılları arasında Yunanistan Merkez Bankasında müdürlük yapmış, daha sonra 2002-2010 yılları arasında da Avrupa Merkez Bankası Başkan yardımcılığını yapmıştır. Yunanistan'ın avroya katılımında önemli rol oynamakla tanınan Lukas Papadimos, Massachusetts Institute of Technology (MIT)'de fizik ve ekonomi okumuş, Columbia Üniversitesi'nde de öğretim üyeliği yapmıştır. Atina Akademisi'nin asil üyesi olan Papadimos, 2010-2011 yılları arasında eski yunanistan başbakanı Yorgo Papandreu'nun ücretsiz danışmanlığını yapmıştır. 8 Kasım 2011 tarihinde Yunanistan’da, kabinede yer alan tüm bakanlar, Başbakan Yorgo Papandreu’nun isteği üzerine istifa etti ve 11 Kasım tarihinde Yunanistan’ın yeni başbakanı oldu. Ekonomi politikalarının başarısızlığı üzerine istifa ederek yerini Panagiotis Pikrammenos'a bıraktı. 1975 Türkiye'nin Viyana Büyükelçiliği saldırısı 1975 Türkiye'nin Viyana Büyükelçiliği saldırısı, 22 Ekim 1975 tarihinde ASALA tarafından gerçekleştirilen Viyana Büyükelçiliği saldırısında Türkiye'nin Viyana Büyükelçisi Daniş Tunalıgil, büyükelçiliği basan 3 Ermeni saldırgan tarafından öldürülmüştür. Yüzleri maskeli ve otomatik silahlı 3 kişi, Türkiye'nin Viyana Büyükelçiliği'ne baskın yapıp güvenlik görevlilerini etkisiz hale getirdikten sonra Büyükelçi'nin makam odasına girmişlerdir. Burada Daniş Tunalıgil'e Türkçe, "Siz Sefir misiniz?" diye soran ve "Evet" yanıtını alan saldırganlar, Tunalıgil'i otomatik silahlarla taramışlardır. Tunalıgil, olay yerinde can vermiş 3 saldırgan ise hızla binayı terkederek, özel bir otomobille uzaklaşmışlardır. 1975 Paris Bir-Hakeim Köprüsü saldırısı 1975 Paris Bir-Hakeim Köprüsü saldırısı. ESAK tarafından Türk diplomatlara yapılan ilk silahlı saldırıdır. 24 Ekim 1975 tarihinde Türkiye Paris Büyükelçisi İsmail Erez'in makam aracı, yerel saatle 13.30 sıralarında Büyükelçilik yakınındaki Seine Nehri üzerindeki Bir Hakeim Köprüsünde durdurulmuştur. Araçlarından çıkmaları istenen büyükelçi İsmail Erez ve makam şoförü Talip Yener, otomatik silahlarla taranarak öldürülmüştür. 1978 Madrid saldırısı 1978 Madrid saldırısı ESAK tarafından Türk diplomatlara karşı yapılan ikinci silahlı saldırıdır. Büyükelçilikten ayrılmak üzere yola çıkan Türkiye'nin Madrid Büyükelçisi Zeki Kuneralp'ın makam aracı büyükelçilik binası yakınlarında yavaşladığı sırada kimliği belirsiz kişilerce açılan ateşe maruz kaldı. Araçta bulunan Büyükelçi Zeki Kuneralp saldırıdan sağ kurtulurken, eşi Necla Kuneralp ve eniştesi, emekli büyükelçi Beşir Balcıoğlu ile makam şoförü İspanyol Antonyo Torres hayatını kaybetti. Kuneralp ve Balcıoğlu'nun cenazeleri 6 Haziran günü Ankara'ya nakledildi. 7 Haziran'da yapılan resmi törenin ardından Necla Kuneralp'in cenazesi İstanbul'daki aile mezarlığına, Beşir Balcıoğlu'nun cenazesi Ankara Karşıyaka Mezarlığına defnedildi. Ermeni Soykırımı Adalet Komandoları (ESAK) adlı örgütün üstlendiği bu olayda Türkler dışında ilk kez bir yabancı öldürülmüştür. Polimorfizm Polimorfizm biyolojide, iki veya daha fazla farklı fenotipin aynı tür popülasyonunda bulunmasıdır. Terim kökeni bakımından Yunanca "çok" "(πολύ)" ve "biçim" "(μορφή)" kelimelerinin bir araya gelmesiyle oluşmuştur. Başka bir deyişle, birden fazla "biçim"in bulunması olarak da tanımlanabilir. Bu şekilde sınıflandırılabilmek için, biçimlerin aynı zaman diliminde aynı habitatta bulunmaları gerekir. Doğada sıkça rastlanan polimorfizm; biyoçeşitlilik, genetik varyasyon ve adaptasyon ile ilişkilidir. 1981 Cenevre saldırısı 1981 Cenevre saldırısı, Türkiye'nin Cenevre Başkonsolosluğu Sözleşmeli Sekreteri Mehmet Savaş Yergüz'ün, evine gitmek üzere başkonsolosluktan ayrıldıktan hemen sonra uğradığı silahlı saldırı sonucu öldürülmesi olayı. 1942'de doğan ve Kasım 1978'de Türkiye Cumhuriyeti Cenevre Başkonsolosluğu'nda sözleşmeli sekreter olarak işe giren Yergüz, 9 Haziran 1981 tarihinde işten çıkıp evine gittiği sırada silahlı saldırıya uğradı. Başından ve göğsünden aldığı yaralarla olay yerinde yaşamını yitirdi. 39 yaşındaki Yergüz evliydi ve 7 ve 10 yaşlarında iki çocuk babasıydı. 13 Haziran günü Cenevre'de yapılan cenaze merasiminin ardından Yergüz'ün naaşı Türkiye'ye nakledildi. 15 Haziran'da Ankara'da Yergüz için "devlet töreni" düzenlendi. 16 Haziran 1981'de doğum yeri Fethiye'de toprağa verildi. Fethiye esnafı suikastı protesto için o gün dükkanlarını kapattı. Olay anında yakalanan ve üzerinde kimlik bulunmayan katilin Lübnan uyruklu Ermeni Mardiros Jamkodjian (Cankoçyan) olduğu polis sorgusunda anlaşıldı. 1958'de Beyrut'ta doğan ve saldırıdan iki yıl önce ASALA'ya katılan Jamkodjian, ilk olarak 17 Haziran 1981'de hakim karşısına çıktı. 19 Aralık 1981 tarihinde açıklanan kararla "taammüden adam öldürme" suçundan 15 yıl ağır hapis cezasına çarptırıldı. Türk makamları ve kamuoyu cezayı az bulurken, cezanın ağır olduğunu söyleyen ASALA, katil bir hafta içinde serbest bırakılmazsa İsviçreli bir diplomatı öldüreceklerini açıkladı; fakat karar değişmediği gibi, ASALA'nın tehdidinin arkası gelmedi. Jamkodjian hapiste altı yıl kaldıktan sonra af talebinde bulundu. Talep 12 Aralık 1988'de reddedildi, ama Jamkodjian, şartlı salıverme hükümlerinden yararlanarak 9 Haziran 1991'de serbest kaldı. 1982 Türkiye'nin Burgaz Başkonsolosluğu saldırısı 1982 Türkiye'nin Burgaz Başkonsolosluğu saldırısı, ESAK tarafından organize edilen ve Burgaz Başkonsolosluğu İdari Ataşesi Bora Süelkan'ın öldürüldüğü suikast. 1937 yılında doğan ve 30 Mart 1982 tarihinde Burgaz Başkonsolosluğu'nda idari ataşelik görevine atanan Süelkan, 9 Eylül 1982 tarihinde saat 14.30 civarında evinin önünde 1,5 metre mesafeden ateşlenen üç kurşunla öldürüldü. Mermilerden biri kalbine isabet eden Süelkan orada hayatını kaybetti. Tabancayı olay yerinde bırakan katil kaçarak uzaklaştı. Evli ve iki çocuk babası Süelkan'ın naaşı, 13 Eylül'de Ankara'ya getirildi. Ertesi gün düzenlenen devlet töreni sonrasında Cebeci Asri Mezarlığı'nda toprağa verildi. Katil bulunamadı. Evrimsel antropoloji Evrim antropolojisi, insanın fizyolojisi ile hareketlerinin evrimini ve hominidler ile hominid olmayan primatlar arasındaki ilişkiyi inceleyen, disiplinlerarası bir alandır. Sosyal bilimler ve doğa bilimlerine dahildir. Evrimsel antropoloji, geçmişteki ve günümüzdeki insanların hem biyolojik hem de kültürel evrimi ile ilgilidir.Bilimsel bir yaklaşıma dayanır ve arkeoloji, davranışsal ekoloji, psikoloji, primatoloji ve genetik gibi alanları bir araya getirir. Dinamik ve disiplinlerarası bir alandır, geçmişteki ve günümüzdeki insanların tecrübelerini, deneyimlerini anlamak için birçok kanıt çizgisi oluşturur. Biyolojik evrim çalışmaları genellikle insan formunun evrimi ile ilgilidir.Kültürel evrim, zaman ve mekandaki kültürel değişimin incelenmesini ile ilgilenir ve sıklıkla kültürel aktarım modellerinden oluşur.Kültürel evrim, biyolojik evrim ile aynı değildir bu nedenle insan kültürü, insan biyolojisi ​​ve genetik'den oldukça farklı olan kültürel bilgilerin aktarılmasını ile ilgilenir.Kültürel değişimin incelenmesi kladistikler ve genetik modeller aracılığıyla giderek artmaktadır. 1983 Belgrad saldırısı 1983 Belgrad saldırısı, Türkiye'nin Belgrad Büyükelçiliği binası yakınlarında düzenlenen ve Büyükelçi Galip Balkar'ın ölümüyle sonuçlanan suikast. 9 Mart 1983 tarihinde, yerel saatle 11.00 sıralarında, Yugoslav Dışişleri Bakanlığı'nda görüşmeye gitmek üzere ayrıldığı Büyükelçilik binasının 400 metre kadar ilerisinde, otomobilinin içindeyken, silahlı iki kişinin saldırısı sonucunda ağır yaralandı. Bir kurşun Balkar'ın omzundan girip çıkarken, diğer kurşun şakağından girerek beyninde hasar meydana getirdi. Aynı saldırıda 36 yaşındaki makam şoförü Necati Kaya da, sol omzundan giren ve sağ omzu civarında kalan mermiyle yaralandı. Dragan Vuković adlı Yugoslav öğrenci arabaya binerek Balkar ve Kaya'yı hastaneye götürdü. Kaya'nın hayati tehlikesinin bulunmadığı anlaşıldı, Balkar ise yoğun bakıma alındı. Balkar'ın şakağına saplanan kurşun ameliyatla alındı, fakat üç santimlik delik meydana getirdiği için beyni şişmeye ve damarları çatlamaya başladı. Nevrohirvska Klinik Hastanesi, Büyükelçi Balkar'ın 11 Mart 1983 tarihinde, Türkiye saatiyle 19.20'de vefat ettiğini duyurdu. Katillere engel olmak isteyen Zorica Zolotić adlı genç kız yaralandı; katillere kendi tabancasıyla ateş eden emekli albay Slobodan Brajović ise aldığı iki kurşun yarasıyla sakat kaldı. Zeljko Milivojević adlı 25 yaşındaki öğrenci ise ağır yaralandı ve kaldırıldığı hastanede yaşamını yitirdi. Saldırıyı gerçekleştirenlerden 23 yaşındaki Harutyun Kirkor Levonian (d. 1960) olay yerinde yaralandı ve hastaneye götürüldü; daha sonra belden aşağısı felç oldu. 21 yaşındaki Raffi Alexandre Elbekian (d. 1962) ise kaçtı, fakat sekiz saat sonra Macaristan sınırına yakın bir tren istasyonunda yakalandı. Önce olayı bilmezlikten gelen Elbekian, daha sonradan suçunu itiraf etti. Üzerlerinden Lübnan pasaportu çıkan iki katil hakkında hazırlanan iddianame 7 Eylül 1983'te mahkemeye sunuldu. Levonian ve Elbekian, Balkar'ı öldürmek ve Kaya'yı yaralamak dışında bir Yugoslav vatandaşını (Milivojević) öldürmek ve bir diğer Yugoslav vatandaşını öldürmeye teşebbüs etmek (Brajović) suçlarıyla itham edildi. Belgrad Bölge Mahkemesi'nde ilk duruşma 6 Aralık 1983'te yapıldı. Suikastın birinci yıldönümü olan 9 Mart 1984'te açıklanan kararla sanıklar, Yugoslavya'da bir sivil mahkemenin verebileceği en yüksek ceza olan "20 yıl ağır hapis cezasına" çarptırıldılar. Savunma avukatları tarafından temyize götürülen dosyanın Yugoslavya Sosyalist Cumhuriyeti Yüksek Mahkemesi tarafından incelenmesine 3 Ekim 1984'te başlandı. Yüksek Mahkeme, Levonian'ın cezasını onadı, Elbekian'ın cezasını ise 15 yıla indirdi. Levonian 1987 Mayıs ayında "sağlık durumunun kötüleştiği ve 2-3 aylık ömrü kaldığı" gerekçesiyle serbest bırakıldı. Toplamda 4 yıl 2 ay hapiste kalan Levonian, Yunanistan üzerinden Lübnan'a gitti. Daha sonra Ermenistan'ın başkenti Erivan'a, ailesinin yanına yerleşti. Adını "Antranik Bogossian" olarak değiştirdi ve fotoğraf malzemesi ithalatıyla uğraşmaya başladı. 28 Temmuz 1998 tarihinde Yunanistan'daki "Elefthertipia" gazetesinde yayımlanan röportajında "pişman olmadığını" belirtti. Elbekian ise 3 Aralık 1990 tarihinde serbest bırakıldı. Beyrut'a yerleşti. Yıllar sonra, Belgrad'da yayımlanan "DT Magazin" adlı haftalık dergiye verdiği röportajda, hapisteyken iyi muamele gördüğünü, kendisini Slobodan Milosevic'in serbest bıraktığını, Galip Balkar'ın "geleceğin başbakanı olarak görüldüğü için hedef seçildiğini" öne sürdü. Suikasttan sonra Balkar'a "Kordonlu Bayrak Nişanı" veren Yugoslavya Cumhurbaşkanlığı Kurulu, Milivojević'e "Altın Yaldızlı Liyakat Nişanı", Brajović'e ise "Kordonlu Yıldız Nişanı" verilmesini kararlaştırdı. Türk hükümeti ise, 1983 Türkiye'nin Lizbon Büyükelçiliği saldırısı 1983 Türkiye'nin Lizbon Büyükelçiliği saldırısı, 27 Temmuz 1983 tarihinde, Türkiye'nin Lizbon Büyükelçiliği'ne yapılan saldırı. Simon Yahneyan (21), Sarkias Aprahamyan (21), Vatch Navar Tagihityan (19), Strak Onnik Agaminyan (19) ve Ara Hosvel Harvikyan (20) adlarında 5 Ermeni, 27 Temmuz 1983 günü saat 10.25'te Lizbon'da bulunan Türk Büyükelçiliği kançılaryasına silahlarla saldırdılar. Maslahatgüzar Yurtsev Mıhçıoğlu ve iki koruma görevlisi, saldırganlara ateşle karşılık verdiler ve saldırganlardan birini öldürdüler. Bunun üzerine diğer dört kişi, kançılarya yerine Büyükelçilik konutuna yöneldiler. Konuta giren saldırganlardan ikisi, Maslahatgüzar Mıhçıoğlu'nun birinci katta bulunan eşi Cahide (42) ve oğlu Atasay'ı (16) rehin aldı, diğer iki saldırgan da giriş ve çıkışları tuttu. Konuta patlayıcılar yerleştirmeye başlayan saldırganlar, kendilerine müdahale edildiği takdirde binayı havaya uçuracaklarını söylediler. Maslahatgüzar Mıhçıoğlu'nun yerel makamları bilgilendirmesi ve Portekiz Hükümetinin verdiği acil onay üzerine Özel Harekat Timi saat 13.00 itibarıyla konutun etrafını sardı ve kısa süre içinde binaya girdi. İçeride silahlı çatışmanın başlamasının ardından saat 13.15'te binada patlama meydana geldi. Saldırganların tamamı bina içinde öldürülürken, Portekizli polis memuru Manuel Pacheco da hayatını kaybetti. Patlama nedeniyle çıkan yangında yaralanan ve güvenlik güçleri tarafından bina dışına çıkarılan Atasay Mıhçıoğlu hayatta kalırken, Cahide Mıhçıoğlu kaldırıldığı Lizbon San Jose Hastanesi'nde yaşamını yitirdi. Yaşanan saldırıda Maslahatgüzar Yurtsev Mıhçıoğlu'nun sol el bileği kırıldı, sol ayak kemiği çatladı ve vücudunun birçok yerinde yanıklar oluştu. Atasay Mıhçıoğlu'nun ise sol bacağındaki kemikler, et ve adaleler parçalandı, sol kalçasında kırıklar oluştu, sol kolunda kırık ve yanıklar meydana geldi. Saldırıyı, Ermeni Devrimci Ordusu (ARA) üstlendi. Örgüt, saldırganların öldürülmesi nedeniyle Portekiz Başbakanı Mário Soares'i ölümle tehdit etti, fakat tehdit gerçekleşmedi. Cahide Mıhçıoğlu'nun naaşı 9 Ağustos günü Türkiye'ye nakledildi. 11 Ağustos 1983 tarihinde Ankara'da gerçekleştirilen devlet töreninin ardından Cebeci Asri Mezarlığı'nda bulunan Dışişleri Şehitliği'ne defnedildi. Saldırıda hayatını kaybeden Portekizli polis memuru Manuel Pacheco için Türkiye'nin Lizbon Büyükelçiliği'nde 30 Eylül 1983 tarihinde anma töreni gerçekleştirildi. Törene Pacheco'nun eşi Margarita Pacheco ve saldırıda yaralanan güvenlik görevlisi Abilio Ferreira da katıldı. Yaralı olarak kurtulan Maslahatgüzar Yurtsev Mıhçıoğlu, bu olaydan bir ay sonra Sakarya'da geçirdiği trafik kazası sonrasında kaldırıldığı Ankara Gülhane Askeri Hastanesi'nde 4 Ekim 1983 günü hayatını kaybetti. Saldırıda hayatını kaybeden Cahide Mıhçıoğlu ve Manuel Pacheco’nun hatıraları için inşa edilen anıt, Dışişleri Bakanı Mevlüt Çavuşoğlu tarafından dönemin Portekiz Dışişleri Bakanı Rui Machete’le birlikte Türkiye'nin Lizbon Büyükelçiliğinin ön cephesinde 27 Temmuz 2015 tarihinde açıldı. Açılışa olay sırasında annesinin yanında olan Cahide Mıhçıoğlu'nun oğlu Atasay Mıhçıoğlu, çatışmada yaralanan Portekizli polis memuru ve olayda hayatını kaybeden Portekizli polis memurunun yakınları da katıldı. 1984 Tahran saldırıları 1984 Tahran saldırıları, 1984 yılında Türk diplomatlara karşı İran'ın başkenti Tahran'da düzenlenen üç ayrı saldırıdır. Tahran'da bulunan Türk Hava Yolları bürosunun 10 Nisan 1980 tarihinde ASALA tarafından bombalandı. Daha sonra 23 Nisan 1981 tarihinde Türk Büyükelçiliği, 5 bin civarında gösterici tarafından kuşatıldı ve binaya giren göstericiler, Türk bayrağını yaktılar. 27 Mart 1984 günü, saat 23.30 civarında Ticaret Müşavir Yardımcısı Işık Ünel'in arabasına bomba yerleştirmeye çalışan bir ASALA üyesi, bombanın elinde patlaması sonucu öldü. Evinde bulunan Ünel yara almadı. Saldırganın Ermeni asıllı Türk vatandaşı Sultan Gregorian Semaperdan olduğu anlaşıldı. İlk saldırıdan dokuz saat sonra, 28 Mart sabah 08.30'da, Tahran Büyükelçiliği Askeri Ataşe Yardımcısı Başçavuş İsmail Pamukçu, evinden çıkıp arabasında bomba olup olmadığını kontrol ettiği sırada, yakında bekleyen motosikletli iki kişi tarafından otomatik silahla vuruldu. Biri başından, diğeri göğsünün sağ tarafından olmak üzere iki kurşun yarası alan Pamukçu, aynı binada oturan Askeri Ataşe Osman Aras tarafından, ağır yaralı biçimde Pars Hastanesi'ne kaldırıldı ve ameliyata alındı. Aynı gün AFP'nin Tahran Bürosunu arayan bir kişi, Pamukçu'nun kimlik ve pasaport numaralarını zikrederek, saldırıyı ASALA adına üstlendiğini belirtti. Pamukçu, tedavisine devam edilmek üzere 19 Nisan günü Türkiye'ye getirildi. İkinci saldırıyla aynı saatlerde, bu kez Tahran Büyükelçiliği Başkatibi Hasan Servet Öktem (d.1953) evinden arabasıyla ayrıldıktan kısa süre sonra silahlı saldırıya uğradı. Kurşunlardan üçü Öktem'in omzunu, göğsünü ve çenesini sıyırdı. Direksiyon hakimiyetini kaybeden Öktem, 20 metre mesafedeki bir evin duvarına çarparak durdu. Tabancasına davranarak aracından çıktı ve saldırganlara ateş etmek üzere tetiğe bastı, fakat silahın emniyet pimi kapalı olduğu için silah ateş almadı. Bu durumu gören saldırganlar olay yerinden uzaklaştı. İranlı bir komşusu tarafından Şüheda Hastanesi'ne götürüldü. Tedavi edilen Öktem, 30 Mart'ta taburcu oldu ve aynı gün Türkiye'ye gitti. Bir aydan kısa süre sonra Tahran'daki görevine döndü. 28 Mart günü Tahran Büyükelçiliği İdari Ataşesi İbrahim Özdemir, sokakta bulunan ve evini gözetleyen iki kişi gördü ve saat 10.00 civarında polise haber verdi. İran polisince gözaltına alınan ve sorgulanan iki kişinin Ermeni oldukları, silah taşıdıkları ve ceplerinde Türk diplomatların ev adreslerinin yer aldığı bir liste bulunduğu anlaşıldı. Şüpheliler tutuklandı, ancak isimleri ve akıbetleri açıklanmadı. Aynı gün öğleden sonra Ermeni asıllı silahlı üç kişi, İran polisi tarafından, Türkiye'nin Tahran Büyükelçiliği önünde yakalandılar. Yaşananlardan sonra Tahran Büyükelçisi İsmet Birsel, 28 Mart günü 14.30'da İran Dışişleri Bakanı Velayeti ile görüşerek, Tahran Büyükelçiliği'nin yanı sıra Tebriz ve Urumiye'deki başkonsoloslukların güvenlik önlemlerinin artırılmasını istedi. Tahran Büyükelçiliği İdari Ataşesi İhsan Yiğit'in evine meçhul kişilerce üç el kurşun sıkıldı. Yiğit yara almadı. Saldırganların sayısı veya kimliği belirlenemedi. Dönemin Başbakanı Turgut Özal ve beraberindeki heyet, önceden planlandığı şekilde 28 Nisan 1984 tarihinde Tahran'ı ziyaret etti. Aynı günün sabahında Tahran Büyükelçiliği Sözleşmeli Sekreteri Şadiye Yönder ve eşi Işık Yönder, arabalarıyla Büyükelçiliğe giderken yolda motosikletli iki kişinin saldırısına uğradı. Şadiye Yönder yara almazken, başından yaralanan Işık Yönder hastaneye kaldırıldı. Katiller olay yerinden kaçarak uzaklaştı. AFP'nin Tahran Bürosunu arayan bir kişi, saldırıyı ASALA adına üstlendiğini belirtti. Hastanede ameliyata alınan Yönder kurtarılamadı ve Başbakan Özal'ın Tahran'a varışından iki saat kadar sonra bitkisel hayata girdi. 31 Mart günü Türkiye saatiyle 12.30'da öldüğü İran makamlarınca resmen açıklandı. Saldırı sonrasında Türk heyetinin kaldığı otelin çevresi özel güvenlik bölgesi ilan edildi, Tahran'daki bütün gösteriler yasaklandı ve geniş çaplı bir arama başlatıldı. Katiller bulunamadı. RNA interferaz RNA interferaz veya RNA girişimi (RNAi) , canlı hücreler içinde yer alan ve hangi genlerin aktif olacağını ve nasıl aktif olacaklarını belirleyen ve kontrol eden bir sistemin ismi. Küçük RNA moleküllerinin iki tipi, -mikroRNA (miRNA) ve küçük interferans RNA'sı (siRNA)- RNA interferaz için büyük önem taşır. RNA'lar genlerin doğrudan ürünü olup bu küçük RNA'lar, ya faaliyetlerini artırmak veya azaltmak suretiyle, örneğin bir mesajcı RNA'nın protein üretmesini engelleyerek diğer özel RNA'lar (mRNA) ile bağlanabilirler. RNA interferaz, hücreyi parazitik genlere - virüs ve transpozonlar - karşı savunmada, bunun yanında genel olarak gelişmeyi yönlendirmede olduğu gibi gen ifadesinden de önemli bir role sahiptir. RNA interferazın iz yolları hayvanlar dahil birçok ökaryotta bulunur ve bu süreç, çift sarmallı RNA (dsRNA) moleküllerini siRNA denilen ve ~ 20 nükleotitten oluşan küçük fragman parçalarına ayıran Dicer isimli bir enzim tarafından başlatılır. Her bir siRNA'sı, iki adet tek sarmallı (ss) ssRNA'ya bağlanır, tam olarak isimleriyle yolcu sarmal ile kılavuz sarmala. Yolcu sarmal indirgenerek ayrıştırılırken kılavuz iplikçik RNA-indüklenmiş susturma kompleksi (RISC) içine yerleştirilerek dahil edilir. Transkripsiyon sonrası sessizleşme'nin (PTGS) iyi araştırılmış olan çoğu sonuçları, kılavuz sarmal bazının bir mesajcı RNA molekülünün tamamlayıcı bir dizisiyle eşleştiğinde ortaya çıkar ve RISC kompleksinin katalitik bileşeni olan argonot proteinin bölünmesin neden olur. Bu süreç, siRNA'nın başlangıçta sahip olduğu sınırlı molar konsantrasyonuna rağmen organizma içinde sistemik bir şekilde yayılmasıyla tanınır. Gen ifadesi üzerinde RNAi'nin var olan seçici ve güçlü etkisi, hem oluşturulan bir hücre kültürünün, hem de yaşayan organizmaların incelenmesi için, hücre içine aktarılan sentetik dsRNA'larının ilgilenilen belirli genlerin baskılanmalarına neden olduğundan değerli bir araştırma aracı yapar. Bunun yanında RNAi, sistematik olarak, belirli bir hücresel süreç için gerekli bileşenlerin ya da hücre bölünmesi gibi bir olayın belirlenmesinde yardımcı olabilen ve hücredeki her geni sistematik bir şekilde kilitleyen büyük ölçekli elemeler ve ayırmalar için de kullanılabilir. Bu iz yolunun kullanılması biyoteknoloji ve tıp alanında gelecek vadeden bir araçtır. Tarihsel olarak RNA interferaz, transkripsiyon sonrası sessizleşme, bastırılma veya bir genin diğerine üstün gelmesi gibi başka isimlerle de biliniyordu. Görünüşte birbirleriyle ilgisiz görünen bu süreçlerin tam olarak anlaşılmasından sonra, bunların hepsinin RNAi olgusu tanımladıkları da açıklık kazanmıştır. 2006 yılında, Andrew Fire ve Craig C. Mello, ipliksi solucan "C. elegans"'taki RNA interferaz üzerinde yaptıkları ve 1998 yılında yayınladıkları çalışmaları dolayısıyla Nobel Fizyoloji veya Tıp ödülünü paylaştılar. Jordana Brewster Jordana Brewster (d. 26 Nisan 1980, Panama City), Brezilya-ABD'li oyuncu. Oyunculuk kariyeri 1995 yılında tek bölüm oynadığı "All My Children" adlı Amerikan dizisi ile başladı. Antik Roma'da cinsellik Antik Roma'da cinsel tavır ve davranışlar Roma sanatında görülmektedir. Antik Roma'nın karakterinde "sonsuz cinsel serbestlik" olduğu varsayılmaktadır: Romalıların cinselliği Hristiyanlığın yükselişinden beri baskı görmedi. Popüler hayal gücünde ve kültüründe küfür ile cinsel serbestlik aynı anlama gelmektedir. Nedim GÃ¼nar Emin Nedim Günar (1 Ocak 1932, Bandırma - 7 Eylül 2011, İstanbul), Türk futbolcu ve teknik direktör. Fenerbahçe kulübü tarafından kulübün efsane futbolcuları arasında gösterilmektedır. 1954 FIFA Dünya Kupası finallerine katılan kadroda yer aldı. Oynadığı dönemlerde güçlü fiziği yüzünden Hacıyatmaz lakabıyla tanınırdı. 7 Eylül 2011 tarihinde vefat etmiştir. Cenazesi 8 Eylül 2011 tarihinde, Kızıltoprak'daki Zühtüpaşa Camisi'nde öğleyin kılınan cenaze namazının ardından defnedildi. Vefatına kadar Fenerbahçe Kulübü Yüksek Divan Genel Kurulu üyesiydi. Bandırma doğumlu olan Nedim Günar futbola Fenerbahçe'nin semti olan İstanbul, Kadıköy'de Kuşdili Mahallesinde futbola başladı. Burada bir mahalle maçında Fenerbahçe'nin önemli futbolcularından Sabri Kiraz'in dikkatini çekti. Bunun üzerine Fenerbahçeli yöneticiler harekete geçerek Nedim Günar'ı Fenerbahçe altyapısına transfer ettiler. Burada kısa bir süre içerisinde istenilen gelişmeyi göstererek 1949 yılında Fenerbahçe as takım kadrosuna dahil edildi. 1961-1962 sezonuna kadar Fenerbahçe'de oynadıktan sonra Karagümrük'e transfer oldu. Burada bir sezon oynadıktan sonra Fenerbahçe'ye geri döndü. Bir sezon daha oynadıktan sonra 1962-1963 sezonunun bitimiyle aktiv futbola veda etti. Fenerbahçe formayla 416 karşılaşmada oynadı ve bu karşılaşmalarda 12 gol kaydetti. Daha çok 1954 FIFA Dünya Kupası finallerine katılan kadroda yer almasıyla tanınır. 3 kez millî takımlara çağrılan Emin Nedim Günar, 1 kez Türkiye A2 ve 2 kez de Türkiye forması olmak üzere toplam 2 kez millî formayı giymiştir. 1954 FIFA Dünya Kupası finallerine katılan kadroda yer aldı. 1976-77 sezonunda Fenerbahçe teknik direktörü İlie Datcu'nun görevinden ayrılmasında dolayı geçici olarak 10 Ekim 1976 tarihinde deplasmanda Samsunspor'a karşı oynanan Süper Lig karşılaşmasında takımının başında bulundu. Daha sonra 1986-87 sezonunda Süper Lig ekiplerinden Çaykur Rizespor'u çalıştırdı ve bu görevde yarım sezon bulundu. Gen düzenleyici ağ Gen düzenleyici ağ veya genetik düzenleyici ağ (GRN), bir hücre içinde (RNA ve protein ifadesinin ürünleri yoluyla) dolaylı olarak birbirleri ile etkileşim gösteren DNA bölümlerinin ve hücre içindeki diğer maddelerin bir koleksiyonu veya derlemesi olup ağlardaki hangi genlerin transkripsiyon sonucu mRNA'ya dönüştürüleceğini belirler. Genel olarak, her mRNA molekülü, belirli bir protein (veya protein dizilerinin) oluşturmak için yola çıkar. Bazı durumlarda bu protein, yapısal proteine dönüşür ve belirli yapısal özellikler oluşturmak için hücre zarında veya hücre içerisinde birikmeye başlar. Başka durumlarda protein bir enzim olacaktır ve bir besin kaynağını veya toksini parçalayarak yıkıma uğratmak gibi belirli bir tepki için kataliz görevini gören bir mikro-makineye dönüşecektir. Bazı proteinler ise sadece diğer genleri uyararak onları aktive etmek görevine sahip olup transkripsiyon faktörleri olarak düzenleyici ağlarda veya ardışık bağlantılardaki ana aktivatörlerdir. Diğer genlerin başlangıç uçlarındaki promotör bölgeye bağlanma ve böylece başka bir proteinin üretimini başlatma suretiyle onları etkinleştirirler ve bu, bu şekilde devam eder. Bazı transkripsiyon faktörleri önleyici olup inhibitör'dür. Tek hücreli organizmalarda düzenleyici hücre ağları, bu ortamda hayatta kalmak için belirli bir zamanda hücreyi optimize ederek dış ortama yanıt verirler. Böylece bir şeker çözeltisi içinde kendini bulan bir maya hücresi, alkolu sakkaroza çeviren enzimleri oluşturan genlere dönüşecektir. Alkollü içki ve şarapçılık ile ilişkilendirilen bu süreç, maya hücresinin çoğalmak için ihtiyacı olduğu enerjiyi kazanarak normal şartlar altında hayatta kalma olasılığını artırdığı ve kendi geçimini nasıl sağladığının bir yoludur. Çok hücreli hayvanlarda aynı prensip vücut şeklini kontrol eden gen bağlanımlarına hizmet eder. Bir hücre her defasında iki hücre oluşturacak şekilde bölündüğünde, tam olarak aynı genomu içermelerine karşın, hangi genleri etkinleştirecekleri ve hangi proteinleri oluşturacakları bakımından farklı olabilirler. Bazen "kendi kendini idame ettiren bir geri besleme döngüsü" bir hücrenin kendi kimliğini korumasını ve aktarmasını sağlama alır. Az anlaşılmış olan epigenetik bir mekanizm, kromatin modifikasyonun transkripsiyonu engelleyerek veya buna izin vererek hücresel bellek sunabilmesidir. Çok hücreli hayvanların önemli bir özelliği, bir hücreye vücudun neresinde bulunduğunu, dolayısıyla ne tür bir hücre olacağını söyleyen ve etkili bir konumlandırma sistemi sağlayan morfojen eğim ve gradyanları kullanmalarıdır. Hücre içinde etkinleştirilerek aktive edilen bir gen, içlerine girerek ve sadece belirli bir eşik seviyesinde bulunan başka genleri de aktive ederek hücreyi terk eden ve komşu hücreler içinde difüz yoluyla yayılan bir gen ürünü meydana getirebilir. Bu hücreler, böylece yeni bir kadere ikna edilmiş hücreler olarak yaratıcı hücreye geri sinyaller yollayan diğer morfogenler (morfoloji oluşturan genler) oluşturabilirler. Uzun mesafeler üstünden morfogenler, aktif sinyal iletimi sürecini (sinyal transdüksiyonu) kullanabilirler. Böyle bir sinyal iletimi, baştan sona kadar ardışık adımlar içinde embriyogenezi denetleyerek kontrol eder. Bu sinyal iletimi ayrıca geri bildirim süreçlerinden geçerek yetişkin organların korunmasını ve varlıklarını sürdürmelerini kontrol eder ve herhangi bir mutasyon nedeniyle böyle bir geri bildirimin kaybolması, kanser oluşumlarında da gözlemlendiği gibi kontrolsüz hücre çoğalmalarına neden olabilir. Bu yapı oluşturma sürecine paralel olarak gen bağlantı kaskatları, her hücrenin ihtiyacı olan fiziksel özellikleri sağlayan ve yapısal proteinleri oluşturan genlere dönüşürler. Biyolojik moleküler etkileşimler kendi özünde stokastik (olasılıksal) oldukları için, gen ağlarının hücresel süreçlerin nedeni değil sonucu oldukları ileri sürülmüştür (yani Hücresel Darwinizm). Ancak deneylerde elde edilen son kanıt hücre kaderi yönündedir. 1972 Avrupa Futbol Şampiyonası elemeleri 1972 Avrupa Futbol Şampiyonası finallerine katılacak takımların belirlenmesi için yapılan eleme aşaması, 8 gruba ayrılan 32 takımın katılımıyla gerçekleşti. Gruplarını lider olarak tamamlayan 8 takım çeyrek finale yükseldi. İki ayaklı olarak yapılan çeyrek finalleri geçen 4 takım final turnuvasına gitti. İki maç sonucunda eşitlik olduğundan oynanan üçüncü çeyrek final maçında Macaristan, Romanya'yı 2-1 yenip tur atlamıştır. 1976 Avrupa Futbol Şampiyonası elemeleri 1976 Avrupa Futbol Şampiyonası finallerine katılacak takımların belirlenmesi için yapılan eleme aşaması, 8 gruba ayrılan 32 takımın katılımıyla gerçekleşti. Gruplarını lider olarak tamamlayan 8 takım çeyrek finale yükseldi. İki ayaklı olarak yapılan çeyrek finalleri geçen 4 takım final turnuvasına gitti. Katagenez Katagenez aşağıdaki anlamlara gelebilir: Burim Kukeli Burim Kukeli (16 Ocak 1984, Janoš), Kosovalı futbolcudur. Super League ekiplerinden FC Zürich'de orta saha mevkinde forma giymektedir. AAS AAS, aşağıdaki anlamlara gelebilir. Hücre bağlantıları Hücre bağlantıları (veya interselüler köprü) bazı çok hücreli organizmaların (bitkiler hariç, bitkilerde plazmodezmata bulunur) dokularında bulunan bir yapıdır. Hücre bağlantıları protein komplekslerinden oluşur ve hücrenin başka bir hücreye veya hücre dışı matrikse bağlanmasını sağlar. Ayrıca epitel doku ve bağ doku arasında bariyer oluşturur ve paraselüler taşımayı kontrol eder. Hücre bağlantıları özellikle epitel dokularda bol bulunur. Omurgalılarda hücre bağlantılarının üç ana çeşidi bulunur: Omurgasızlarda bunlar dışında başka bağlantı çeştileri de vardır. Hücre bağlantılarının oluşmasından sorumlu moleküllere çeşitli hücre adezyon molekülleri dahildir. Dört ana çeşidi bulunur: Muhafazakâr Parti (Türkiye) Muhafazakâr Parti, 12 Eylül Darbesi'nden sonra 1983'te siyasi faaliyetler serbest bırakılınca, kapatılan MHP tabanını sahiplenmek için kurulmuştur. Partinin kuruluş tarihi 7 Temmuz 1983, kurucusu da Mehmet Pamak'tır. Ancak MGK'nın