kaçırmakla kalmayıp ‘İşçi Birliği'nde de hiçbir etki yaratamamıştı. İnsanların güvenini kazanmak ve onu kendilerinden biri olarak kabul etmelerini sağlamak için ‘Alman İşçi Birliği' kütüphanesine yirmi altı kitap ve yirmi yedi coğrafya haritası hediye etmesi de işe yaramamıştı. İşçiler, hediyeler için teşekkür etmişlerdi, o kadar. Yaptığı bağıştan ötürü, ona onur üyeliği vermemişlerdi birliğin yöneticisi yapmamışlar, büstünü de dikmemişlerdi. Tam tersine, Bornstedt kendisini daha fazla beğendirmeye çalıştıkça işçilerin kuşku ve güvensizliği artmıştı. Sağlam içgüdüleri, dost görünmeye çalışan bu adamın kendilerine tepeden baktığı konusunda onları uyarıyordu. Bornstedt'in Birliğe üyelik başvurusu, sıradan bir mobilyacı, arabacı veya herhangi bir zanaatkârınki gibi, onun gazetesinde matbaa işçisi olarak çalışan Karl Wallau'nun raporu doğrultusunda tartışmaya konulacaktı. Adalbert kuduruyordu, diğer ‘isyancıları' da toplayıp Birliği sırtından hançerlemeye karar verdi. Uygun zamanı kolluyordu, Marx'ın özel sorunlarından dolayı Hollanda'ya gidişini fırsat bilip harekete geçti. Engels, evden çıkmadan önce giysilerini, yatağını ve yazı masasını düzenlerken bunları düşünüyordu. Karl'ın tam tersine Friedrich, son derece düzenliydi. Çalışma masasında, dolabında, kitaplığında tam bir düzen hâkimdi. Karl, yazı yazarken etrafındaki her şey onun düşünmesine boyun eğerdi Kitaplar, divit ve kurşunkalemler sağa sola dağılır, sanki bir kasırga her şeyi parçalayıp dağıtmış olurdu. Engels'in ise, tersine, çalışma ortamına mutlak bir tertiplilik hakimdi. Asla, kitaplarını dağıtmaz, kendisine o an gerekmeyen kâğıtları bir tarafa atmaz, çok içtiği puroların külünü masa üzerine, pencere kenarına, koltuk kenarlarına saçmazdı. Friedrich'e hizmet eden her eşya, sanki hiç dokunulmamış gibi yerli yerinde durmaktaydı kitap yığını özenle düzenlenmişti, numaralanmış defterler daima el altındaydı. Ancak, bu iki insanın, bu denli farklı alışkanlıklara sahip olması, dostluklarını engellemiyordu. Engels, böyle bir ziyafeti gerektirebilecek bütün nedenleri aklından geçirirken Bornstedt'in entrikaları konusundaki şüphelerinde haklı olduğuna kesinlikle kanaat getirerek derhal önlemler almaya karar verdi. Friedrich, ‘Lupus'Wilhelm Wolff'a gitmek üzere aceleyle kalktı. Karl Wallau da oraya geldi. Birliğin Başkanı ve Sekreteri Friedrich'le birlikte, ziyafete kendileri dışında birkaç işçinin de gitmesine karar verdiler. Her şeye hazır olmak ve Belçikalılar'ı burjuva demokratlara karşı korumak gerekiyordu. Bu amaçla ‘Alman İşçi Birliği'nden otuz kişi, gitmeye hazır olduklarını bildirdi. 27 Eylül Pazartesi günü, Wolff, Bornstedt'in niyetini öğrendi. Girişimciler, uluslararası bir ‘Demokratik Birlik' örgütlemeyi tasarlıyorlardı. Bu birliğin fahri başkanı olarak yaşlı, yaşlı olduğu kadar da ünlü olan, Belçika Devrimi'ne katılmış yetmiş dokuz yaşındaki General Mellinet düşünülmüştü. Birliğin fiili başkanı olarak ise, güzel konuşmacı, yetkin Belçikalı avukat Jottrand belirlenmişti. İki başkan yardımcısından birisi Alman ve tercihen işçi olmalıydı. Engels, başkan yardımcılığına hemen Karl Wallau'yu önerdi ama kabul edilmedi çünkü uluslararası birliğin yönetimine seçilmek için Fransızca konuşmak şarttı. Oysa matbaa işçisi Wallau, Fransızca bilmiyordu. Friedrich, ortak davanın çıkarları için Wolff'u Wallau'nun yerine geçmesi için ne kadar ikna etmeye çalıştıysa da başaramadı. Başkan yardımcısı sen olmalısın, Engels, diye ısrar ediyordu Wilhelm. Maalesef, ben çok fazla genç görünüyorum. Bu, ret sebebi olamaz. Her türlü tesadüfle karşılaşabiliriz. Bornstedt gibi usta entrikacılar ve onun kafaladıklarıyla uğraşmak zorunda kalacağız. Ama sen onunla baş edebilirsin. Engels sonunda kabul etti. Ziyafet için uzun ve dar Hukuk Meydanı'ndaki Liégeois meyhanesinden bir salon tutulmuştu. Gecenin baş düzenleyicisi ve ev sahibi von Bornstedt, toplantı saatinden çok önce gelmiş, yan yana getirilen masaların oluşturduğu ‘L' şeklindeki iki uzun sıranın üzerine, onun isteği doğrultusunda çiçek dolu vazolar, meyveler ve içkiler yerleştiren garsonlara emirler yağdırıyordu. Nihayet davetliler de geldi. Polonyalılar, İtalyanlar, Belçikalılar, Almanlar. Engels ve arkadaşlarını gören von Bornstedt, kapıldığı endişeyi belli etmemek için epey gayret sarf etti. Bornstedt'e bak, dedi Friedrich, Wolff'a, Burada konuklar arasında birinden diğerine koşarak nasıl da yaltaklanıyor. Büyük olasılıkla entrikalar çeviriyor. En sonunda yüz yirmi misafirin tümü de masalara oturdular ve kadeh kaldırmaya başladılar. Ayağa kalkılarak, özgürlük savaşçıları, kardeşlik ve eşitlik için içildi. Ziyafette bulunan tek Rus, devrime ve despotizmin yıkılışına kadeh kaldırmayı önerdi. Güzel başını geriye atan Engels, Büyük Fransız Devrimi anısına kadeh kaldırdı. İsviçreliler İtalyanlarla kadeh tokuşturuyor, Almanlar Polonyalılarla, Fransızlar da coşkulu bir şekilde Belçikalılara sarılıyorlardı. Konuşmacılar Flamanca, Fransızca, Almanca, Lehçe konuşarak İngiliz, Rus, Belçika ve Alman halklarına sesleniyor, onları birleşerek hak ve özgürlüklerini kazanmaya çağırıyorlardı. Etrafındaki insanların iyiniyetinden, içini bürüyen anılardan ve şaraptan coşkuya kapılan beyaz saçlı zayıf Polonyalı mülteci Zaleski, abartılı bir duygusallıkla ellerini savurarak Almanlara döndü ve onları birleşmeye davet etti. Zavallı Polonya'nın ve büyük, asil, şiirsel Almanya'nın birliğine. diye sözünü bitirdi. Duygularına daima hakim olmayı başaran Joachim Lelewel ağlamamak için kendisini zor tutuyordu. Her mülteci, uzaklardaki yurdunu gözünün önüne getiriyor ve bir gün yurdunun özgürlüğe kavuşacağını ümit ederek güç alıyordu. Konuşmalar bitip, tatlılar yenip kahveler içilirken, von Bornstedt, örgütlenme komitesi üyelerini seçmek için oylamaya başlamak gerektiğini bildirdi ve Almanca dışında dil bilmediği gerekçesiyle daha önce, bizzat kendisinin adaylığına karşı çıktığı Karl Wallau'yu Alman tarafının başkan yardımcılığına aday gösterdi. Wilhelm Wolff hemen kalktı ve Engels'i önerdi. Orada bulunanlar bu ismi gürültülü alkışlarla karşıladılar. Buna çıldıran von Bornstedt'e yapmacık bir şekilde gülümsemekten başka bir şey kalmıyordu. Engels'e yüksek sesle Sevgili oğlum, diye seslenerek kadeh kaldırdı Başarınız karşısında sevincim sonsuz. İnsanlar, bazen kötü bir oyunda memnuniyet maskesi takınmak zorunda kalır, dedi Friedrich'in yanıbaşında bu sahneyi izleyen Wolff. Seçimler pürüzsüz tamamlandı. ve hızlı bir şekilde Ziyafetin ertesi günü tesadüfen von Bornstedt'in ‘İşçi Birliği'ne üyeliği karara bağlanacaktı. Engels, 30 Eylül'de durumu Marx'a şu şekilde bildirdi .. Daha sonra Bornstedt'in durumunun ele alınması gündeme geldi... Sözü ilk olarak Hess aldı ve Bornstedt'e pazartesi günü yapılan toplantı hakkında iki soru yöneltti. Bornstedt... yalan söyleyerek kurtuldu, Hess ise o kadar güçsüzdü ki, kendisini satisfait[28] ilan etti. Jung, birlikteki konuşmasından dolayı özel olarak Bornstedt'e saldırdı... Daha birçok kişi konuştu. Kısaca, zaferden sarhoş olan von Bornstedt, safların önünden geçmek zorunda kaldı. İşçiler ona çok kötü davrandı ve o kadar şaşırmıştı ki, –kitap hediye ederek her şeye karşı kendisini güvence altına aldığını düşünen o– ancak kötü, kararsız ve kaçamak cevaplar verebildi... O zaman sözü ben aldım ve bütün entrikasını açığa çıkardım... Bornstedt'in tüm kurnazlıklarını tek tek yalanladım ve en sonunda şöyle dedim Bornstedt bize karşı entrikalar düzenliyor, bize rakip çıkmak istiyordu ama biz kazandık ve bu yüzden şimdi onu birliğe alabiliriz. Konuşmam esnasında –bu, şimdiye dek yaptığım en güzel konuşmaydı– sık sık alkışlarla sözümü kestiler, ve özellikle şunu söylediğimde Bu baylar sanıyorlardı ki, zafer artık onlarındır çünkü onların başkan yardımcısı olan ben, buradan gidiyorum ama düşünemediler ki, aramızda bu konumu hak eden birileri daha var –burada, Brüksel'de, Alman demokratlarını temsil edebilecek tek kişi Marx'tır– bu sözlerime gürültülü alkışlar eşlik etti... Tüm bu olaylar sırasında bizim işçilerimiz mükemmel bir tutum gösterdiler... Bornstedt'e karşı aşırı soğuk ve acımasız davrandılar ve konuşmamı bitirdiğimde onu ezici çoğunlukla düşürmek işten bile değildi. Ama biz daha kötüsünü yaptık, onu bütün rezilliğiyle kabul ettik. Bu olay Birlik'te mükemmel bir izlenim yarattı bizim işçilerimiz ilk defa bir rol oynadılar, bütün entrikalara rağmen mitinge sahip çıktılar ve karşılarında hava atan bir adamı doğru yola getirdiler. Sadece birkaç satıcı vs. memnuniyetsizlik gösterdi ama kitleler bizi coşkuyla destekliyorlardı. Birleştikleri zaman nasıl bir güce sahip olacaklarını hissettiler. Bununla birlikte Engels, kısa bir süre sonra Brüksel'den ayrılmak zorunda olacağını göz önünde bulundurarak, Jottrand'a, Demokratik Birlik'in başkan yardımcılığı görevinden çekildiğini bildiren bir mektup yazdı. ... Alicenap bayım. Birkaç aylığına Brüksel'den ayrılmak zorunda olduğumdan, bu ayın 27'sinde yapılan toplantının bana verdiği görevi yerine getirme imkanım yok. Bu nedenle, Uluslararası Demokratik Birlik'in örgütlenmesiyle ilgili faaliyetleri yürütecek olan komiteye Brüksel'de oturan bir Alman demokratı davet etmenizi rica ediyorum. Brüksel'deki Alman demokratları arasından birini size önerme cüretinde bulunacağım. Eğer kendisi toplantıda bulunsaydı beni seçmekle şereflendirdiğiniz göreve seçileceğinden kuşku duymadığım Bay Marx'ı öneriyorum. Derin inancıma göre Bay Marx, komitede Alman demokrasisini temsil etmeyi en çok hak eden kişidir. Bu durumda Marx benim yerime geçmiş olmuyor tersine, ben zaten, toplantıda Marx'ı temsil ediyordum. Demokratik Birlik'in kuruluşundan bir buçuk ay sonra Marx ve Imbert başkan yardımcılıklarına seçildiler. Yaklaşık altmış Belçikalı, Polonyalı, Fransız ve Alman demokrat, bu birliğin tüzüğünü imzaladı. Marx'ın dışında imzalayan Almanlar Georg Weerth, Mosess Hess, Wilhelm Wolff, Ferdinand Wolff, Stephan Born ve Adalbert von Bornstedt'ti. Stock ve Krasotzki, ‘Demokratik Birlik'in toplantılarında sıkça karşılaşıyorlardı. Paris'te Vaugirard sokağındaki, fayton ustasının dul karısının küçük evinde bir zamanlar birlikte keyifli anlar geçirdikleri, çabuk sinirlenen, iyiniyetli Pietro Diverolli'yi ve yaşama sevinciyle dolu Étienne Cabien'i anıyorlardı. Ayrıldıktan beri ne Fransız ne de İtalyan kendilerini bir tek kez bile aramamıştı. Aslında Stock, mektup yazmak için sabırsızlanıyordu. Ama kendi okuryazarlığından kesin olarak emin olamıyor, gururundan ötürü de bunu belli etmek istemiyordu. Bunun tam tersine Sigizmund Krasotzki, mektup yazarak eğleniyordu. Vaugirard sokağındaki eski arkadaşlarına iki kez yazmış ama bir cevap alamamıştı. Belki de, ‘Genç İtalya' partisi üyesi Diverolli İtalya'ya gitmişti Cabien de ev değiştirmiş olabilirdi. Verdiği matematik ve keman dersleri, Sigizmund'un, Joachim Lelewel'in verdiği görevleri yerine getirmesine engel olmuyordu. Joachim Lelewel, hastalığına ve ileri yaşına rağmen, 1830 Polonya Devrimi'nde yer almış ve özgürlük idealine sadık kalmış birçok insanla irtibat halindeydi. Dünyanın birçok ülkesine dağılmış olan Polonyalı mülteciler ve Polonya'daki arkadaşları ona bütün önemli olayları bildiriyorlardı. Devrimci komitelerde yer alan Lelewel ‘Demokratik Birlik'in de en aktif yöneticilerinden biriydi. Lelewel'in işlek zekâsı onun her emekçiyle ortak bir dil bulmasını sağlıyordu. Kürsüde de çok iyi konuşuyordu. Böyle zamanlarda sanki ihtiyarlık bile, bu güçlü, hırslı adamın karşısında korkup geriliyordu. *** Belçika'nın modern tatil kasabası Ostende'de kalan Kontes, Liza'yı yanına çağırdı. Kız, bir sera gibi envai çeşit çiçeklerle dolu süslü özel bölmenin kapısından girer girmez, başını ağrıtacak önemli bir şeyler olduğunu hissetti. Çiçeklerin keskin ve ağır kokusu başını döndürüyordu. Birbirine yakın küçük fare gözleri, incecik dudakları ve basık, dar yüzüyle Kontes ayağa kalktı ve kin dolu bir şekilde konuştu Çağımızda yönetim, gazetecilerin ve hukukçuların, tüccarların ve Rothschild'lerin eline geçmişken, insanları taciz eden gazeteler parasız bile dağıtılırken, genç insanların iyi bir şeyler yapmalarını bekliyor değilim. Paris'te bir faytoncu ‘Omnibüs' gibi bir pleb adı taşıyan bir gazeteyi bana kakalamaya çalıştı. Beni hizmetçi sandı herhalde, çünkü artık yoksullar dışında, böyle zavallı atlara koşulmuş sandıklar içerisinde kim yolculuk yapıyor ki. Zavallı asiller... Ama yaşamını sürdürmek için maddi imkanlardan yoksun olan sizin gibi genç bir kızın davranışları, beni olacaklar konusunda uyarmış olmasına rağmen yine de bu kadar küçük düşüp ayaktakımıyla ilişkiye geçeceğini tahmin etmiyordum. Bu, benim aldığım ilk ders değil. Bakunin de uçuruma yuvarlandı işte. Kontes, sanki elinde bir fare ölüsü tutuyormuş gibi tiksintiyle, masanın üzerinde duran Liza'nın günlüğünü iki parmağının ucuyla aldı. Sonra da defteri yere fırlatarak bağırmaya başladı Hayır, itiraflarınızı size okuyacak gücüm yok. Sizin öğütlediğiniz bütün bu iğrençlik. Hangi pislik yerlere gitmemişsiniz ki, hangi haydutlarla akşamlarınızı geçirmemişsiniz ki. Eugene Sue'nun ‘Paris'in Gizemleri' romanı bunların yanında hiç kalır. Liza eğildi ve hışma uğrayan günlüğünü yerden aldı. Kontes biraz sustuktan sonra yine başladı Siz herhalde bir kontesin başkalarının günlüklerini gizlice okumaması gerektiğini düşünüyorsunuz. Ama ben bir anneyim ve efendisine sadık biriyim. Eğer Rusya'da olsaydık bunu mutlaka gerekli yerlere bildirirdim. Ama maalesef burada, gereğinden fazla yumuşak I. Leopold'un topraklarında bulunuyoruz. Gerçek monarkları tahttan düşüren pleb isyanlarından sonra örneğin Leopold veya yeğeni İngiltere Kraliçesi Victoria gibi şimdiki yöneticilerin, kendilerini tahta çıkaran tüccarlara birçok yönden benzemelerine şaşmamak gerek. Unutmamalı ki, Belçika Kralı, Louis-Phillippe'in kızıyla evli. Eminim ki, karısı Louise de Orléans basit bir burjuva ve çamaşırcının getirdiği çamaşırları kontrol edecek kadar küçük düşüyor ve kraliçe olmayı hak etmiyor. Sadece Rusya'da gerçek imparatorların hanedanlığı korunuyor hâlâ. Ben tahtın koruyucusuydum ve hâlâ da öyleyim, safkan bir asilim. Oysa siz benim köylüm Fekluşka'dan bile daha aşağılıksınız. Zavallı babanızın ölmesine neden olacağımı bilmeme rağmen çocuklarımı ve hizmetçilerimi daha fazla bozmanıza izin veremem. İşte hesabınız. Sokağa, güçlü proleterlerinizin yanına gidebilirsiniz. Dünyaya sadece felaketler getiren şu korkunç, iğrenç pleblere, sanırım siz böyle diyordunuz. Ve Kontes, Liza'ya bir tek söz söyleme fırsatı bile vermeden büyük bir çalımla odadan çıktı. Liza için, masanın üzerine bırakılan az miktardaki parayı almak ve mütevazı eşyalarını toplamaktan başka yapılacak bir şey kalmamıştı. Nereye gidebilirdi. Çökmüş halasının evinde yatan felçli babasının yanına, Rusya'ya gidemezdi. Liza, fazla düşünmeden, Brüksel'e, güvenilir dostlarının yanına gitmeye karar verdi. *** Hüzünlü bir sonbahar akşamı Karl, Londra yolculuğuna ara verip Ostende'de durdu. Engels onu, garın hemen yanında, havuzun karşısındaki ‘Taç' otelinde bekliyordu. Ertesi gün iki arkadaş (Jenny onları küçük liman gemisine kadar yolcu etmişti) Dover'a gitmek üzere yola çıktılar. Karl, 1830 Polonya Devrimi'nin yıldönümü dolayısıyla düzenlenen toplantıda ‘Demokratik Birlik'in özel temsilcisi olarak konuşacaktı. Daha sonra Friedrich ile birlikte, Komünistler Birliği'nin İkinci Kongre toplantısına katılacaklardı. Bu kongrede tüzük kabul edilecek, yeni program üzerine tartışılacaktı. Polonya onuruna yapılan toplantı, ‘Alman İşçileri Londra Eğitim Birliği'nin toplantı salonunda gerçekleşecekti. Birlik, yedi yıl önce öğretmen Schapper, ayakkabıcı Bauer ve kısa bir süre önce Brüksel'e ziyarete gelen saatçi Moll tarafından kurulmuştu. Toplantıya katılanlar Marx'ı tanıyorlardı ve onu taşkın bağırışlar, gürültülü alkışlarla karşıladılar. Hiç şüphesiz, eski Polonya yok oldu, dedi Karl, kürsüye çıktığında. Güçlü sesi salonun her köşesine ulaşıyordu. Konuşmacının esmer yüzü ve parıldıyan gözleri, orada bulunanların tüm dikkatlerini mıknatıs gibi çekiyordu. Ve biz onun tekrar doğmasını en az isteyenlerdeniz. Ama yok olan sadece eski Polonya değil. Eski Almanya, eski Fransa, eski İngiltere tüm eski toplumlar ömrünü doldurdu. Bu toplumda kaybedecek hiçbir şeyleri olmayanlar için eski toplumsal yapının yok oluşu da bir kayıp değildir günümüz ülkelerinde bu durumda bulunanlar ezici bir çoğunluğu oluşturuyor. Daha sonra, Karl, baskı altında bulunan emekçilerin kurtuluşunun proletaryanın burjuvaziye karşı zaferiyle bağıntılı olduğunu ve işçi sınıfının, ilk olarak hangi ülkede başarıya ulaşırsa ulaşsın, diğer tüm ezilen halklara yardım edeceğini anlattı. Eğer İngiltere'de Chartistler iktidarı ele geçirirse, bu, ülke farkı gözetmeden bütün diğer proleterlerin yani tüm ulusların kurtuluşunun başlangıcı olacaktır. Karl, onaylayıcı bağırışların eşliğinde konuşmasını bitirdiğinde ‘Kardeş Demokratlar'a, ‘Demokratik Birlik'in mesajını verdi. Oturumun sonunda, divan başkanı, Brüksel Birliği'ne gönderilecek olan cevabı okudu Sizin temsilciniz, bizim dostumuz ve kardeşimiz Marx, toplantıda bulunmasının ve mesajınızın okunmasının ne denli coşkuyla karşılandığını size anlatacaktır. Tüm gözler sevinçle parladı, tüm dudaklar sevinçle selamladı, tüm eller temsilcinize kardeşçe uzandı... Karşılıklı dayanışma önerinizi içtenlikle ve sevinçle kabul ediyoruz. Birliğimiz artık iki yıldır varlığını sürdürüyor ve ‘Tüm insanlar kardeştir', birliğimizin sloganıdır. Birliğin kuruluş yıldönümünde, bütün ulusların demokratik kongresinin yapılması önerisinde bulunduk ve sizin de aynı öneriyi dile getirdiğinizi öğrendiğimizde çok sevindik. Halkların birliği, kralların birliğini yenmelidir... Şundan eminiz ki, ortak kardeşliğin gerçekleşmesi için yüzümüzü gerçek halka, proletaryaya, çağdaş toplumsal sistemin baskısı altında her gün kan ve ter dökenlere dönmeliyiz. Kulübelerden, çatı katlarından veya bodrumlardan tarladan, fabrikadan, atölyeden çıkan insanlığın seçkin kurtarıcıları ve kardeşlik abideleri artık aynı yolda yürüyor. Daha sonra kürsüye çıkan Engels güçlü ve berrak bir sesle, başka ulusları baskı altında tutmaya çalışan hiçbir ulus özgür olamaz, dediğinde, İngilizler, Polonyalılar, Fransızlar, Belçikalılar, Almanlar ve İtalyanlar onun sözlerini coşkuyla onayladılar. Bu toplantıya katılan değişik ulusların temsilcileri, çok yönlü tam bir dayanışma önerisini sevinçle kabul ettiler. Harney ve Engels, toplantı adına İngiliz ‘Kuzey Yıldızı', Fransız ‘Reform' ve ‘AlmanBrüksel Gazetesi' adlı demokratik gazetelerin selamlanmasını önerdikleri zaman, üç büyük alkış kasırgası koptu. Orada bulunanların hepsi ayakta ve şapkasız olarak Marseillaise'i söylemeye başladılar. Bütün bu sıradan insanların sesleri, tıpkı yürekleri gibi birleşiyordu. Polonya onuruna düzenlenen toplantıdan hemen sonra aynı salonda, Komünistler Birliği'nin İkinci Kongresi başladı. Marx ve Engels, komünistlerin çıkıp bütün dünyaya, görüşlerini, çabalarını ve hedeflerini açıkça ilan etmelerinin zamanının artık geldiğini düşünüyorlardı. Marx konuşuyordu İktidardaki rakipleri tarafından komünistlikle suçlanmayan bir muhalefet partisi gösterilebilir mi. Muhalefetin daha ilerici temsilcilerini olduğu kadar kendi gerici rakiplerini de komünizm suçlamasıyla aşağılayarak damgalamayan bir muhalefet partisi var mı. Komünizm bir güç haline gelmişti ve hakkındaki iftiralara, uydurmalara karşı bizzat partinin programı ortaya konmalıydı ve komünistlerin, gizlice toplanan komplocular değil, açıkça mücadele eden kişiler olduğu belirtilmeliydi. Londra'da bir araya gelen bütün komünistler, bu görevin ancak Marx ve Engels tarafından yerine getirilebileceğinde hemfikirdiler. Program konusundaki ateşli tartışmalar on gün sürdü. Marx ve Engels'e, komünizmin ilkelerini bir manifesto şeklinde açıklama görevi verildi. Manifestoya isim olarak önerilen ‘İman yemini' ve ‘Amentü' rededildi. Engels, bu temel belgeye ‘Komünist Partisi Manifestosu' adı verilmesini önerdi. Karl da onu destekledi. Gaz fenerleriyle aydınlatılmış basık tavanlı büyük salonda birçok farklı alandan gelen işçilerin arasında terzi Friedrich Lessner de vardı. Alman komünist, daha önce uzun süre gezginlik yapmış ve çok acılar çekmişti. Lessner de kongrede bulunan birçok kişi gibi, gözlerini ‘Komünistler Birliği'nin genç yöneticilerinden alamıyordu. Karl yaklaşık otuz yaşındaydı, Friedrich ise, ondan iki yaş daha gençti. Olgunluğun muhteşem yaşı. Karl, geniş omuzlu, sağlıklı bir vücuda sahipti, enerji doluydu. Engels, özgüveni, hareketlerinin hızı ve düzgün yapısıyla dikkat çekiyordu. Marx'ın anlatımı, kısa, mantıklı, anlaşılırdı asla gereksiz sözcükler kullanmazdı. Her cümlesi, çürütülemez kanıtlardan oluşturulmuş mantıksal zincirin bir halkasıydı. Engels, yeri ve zamanı geldiğinde şakalaşmayı seviyordu, özlü ve kararlı bir şekilde konuşuyordu. Heyecanlandığında hafiften kekeliyordu. Ondaki her şey doğasının olağanüstü yeteneğini açığa vuruyordu. Yaşama sevinciyle doluydu, gerçeğe düşkündü. Karl ve Friedrich, insanları iyi tanıyorlardı Lessner, bu kanaate onların yüzlerini ve hareketlerini izleyerek, konuşmalarını dinleyerek varmıştı. Terzi, Marx'ın ağzının kenarlarındaki kararlılık ve gücün belirtisi olan alaycı çizgileri fark etmişti. Bu kararlılık ve güç, Marx'ın düşmanlarını öylesine çok korkutuyordu ki. İki arkadaş Brüksel'e gitmeden önce Manchester'e uğradılar. Friedrich, babasının isteği üzerine, İngiltere'ye her gittiğinde Manchester'e de uğruyordu. Karl, iki yıl önce İngiltere'ye ilk geldiğinde olduğu gibi, Londra'daki Britanya Müzesi'nin (British Museum) okuma salonunda çalışmak için bir kez olsun fırsat bulamadı. Ama buna karşılık Manchester'de, Friedrich ‘Ermen ve Engels' firmasının bürosunda bulunurken Marx, tanıdığı Chatman şehir kütüphanesinde saatlerce kalıyordu. Sürekli yağmurlardan insanda hep ıslakmış hissi uyandıran ve birkaç küçük kulesi olan Manchester'in gri kütüphane binasını sık dallı sarmaşıklar çepeçevre sarmıştı. Marx, penceresi rengarenk camlı oval salonların birinde, bu güzel, samimi ve sessiz ortamda, kare şeklindeki çalışma masasında oturmayı seviyordu. Saçları biraz kızıla kaçan, aşırı zayıf, son derece kibar olan kütüphaneci Thomas Jones, kütüphanenin kitap hazinesine tümüyle vakıftı. Sürekli kütüphanede bulunmasına rağmen hiç göze görünmemeyi başarıyordu, inanılmaz bir hız ve ustalıkla, elindeki çok sayıda kitapla dahi, üst raflara ulaşan küçük merdiveni tırmanıyordu. Ayaklı bir katalog ve kılavuz gibiydi. Karl ve Friedrich, uzun süredir, bu adama gerçekten hak ettiği saygıyı gösteriyorlardı. Jones, Marx'ı ayrılmışlar gibi görüşmelerinden Karl'ın iki yıl kitapların birisini şekilde sordu görünce, sanki daha dün selam verdi, oysa son bu yana iki yıl geçmişti. önce kendisinden istediği bile unutmamıştı. Kibar bir Mister Marx Owen'i, Tooke'u, Sadler'i incelemeye devam edecek mi, yoksa geçen yıl olağanüstü bir hızla bir buçuk ayda çıkardığı notlar yeterli mi. Marx, bu sefer de Manchester'de kaldığı süre içerisinde çok sayıda kitap okudu. Godwin'in ‘Siyasal Adalet'ini de inceledi. Owen, teorisini oluştururken bu kitaptan önemli ölçüde etkilenmişti. Çok iyi eğitim almış, cesurca düşünen Godwin, yaşamının büyük bir bölümünde, kendi özel yolunda yürüyerek yalnızlığa mahkûm olmuştu. Onun ‘Siyasal Adalet' kitabının fiyatı astronomikti 60 şilin. Ama yine de Parlamento çevrelerinde bomba etkisi yaratmıştı. Kitabı okuduğunda William Pitt adeta kudurmuş, ancak fiyatı 60 şilin olan bir kitap, seslendiği kesimin zihnini bulandıramaz, çünkü bu kesimin maaşı üç şiline bile ulaşamıyor, kararına vardıktan sonra sakinleşmişti. Varoluş, bilinci belirler ve insan karakterini şekillendirir, diye yazmıştı ünlü kitabında, d'Holbach ve Locke'un öğrencisi Godwin. Erdem ve günah doğuştan gelen özellikler değildir koşulların ürünüdür. İçgüdü ve kalıtım eğer varsalar bile insanların şekillenmesinde belirleyici bir rol oynamazlar... Birbirlerine bağlanan insanlar akıllarının buyruğuna göre davranmadıkları sürece evlilik ahlaki değildir... Nesneler, en olmalıdır... verimli olacakları ellerde Godwin'in bu olağanüstü düşünceleri Marx'ın hoşuna gitti. Godwin de, Thomas Paine gibi her iktidarı baskıcı olmakla suçluyordu ve sadece monarşiyi değil, her tür egemenlik sistemini reddediyordu. Godwin'e göre, ideal sistemi sadece komünizm temsil ediyordu ama onu da ancak mantıksal ve ahlâki bakımdan çok gelişmiş bir toplum gerçekleştirebilirdi. Godwin'in kitabı yüksek fiyatına rağmen şimdiye dek görülmemiş bir tiraj yaptı. Cumhuriyet ve dünyayı değiştirme hayallerinden, devrim ve savaşlardan sarsılan gençliği heyecanlandırıyordu. Byron, bu kitabı, Oxford Üniversitesi'ndeki konforlu dairesinde severek okurken, Shelley de, Eton'daki öğrenci sıralarında gizlice inceliyordu. Shelley hayatının sonuna dek Godwin'in öğretisine sadık kaldı. Godwin'in eşi, kadınların eşitliği için mücadele eden ünlü Mary Wollstonecraft'tı. Onun ‘Kadın Haklarının Bir Savunusu' kitabı, feminizmin İncili olarak görülüyordu. Marx, puro içmek için koridora çıktığında, çoğu zaman, filozofça konuşmayı seven Mister Jones'a yakalanıyordu. Karl onun ilginç monologlarını genellikle sabırla dinliyordu. Bir seferinde Jones, yaşamın ‘faniliklerin fanisi'nden başka bir şey olmadığını ispatlayarak sararmış parmağını kaldırdı ve Marx'a şu soruyu sordu İnsan neden ibarettir ki. Ve Karl'a ağzını açma fırsatı vermeden kendi sorusunu yine kendisi cevapladı Bilimadamlarının kısa bir süre önce yaptıkları hesaplamaya göre, günümüzde ortalama bir İngiliz şunlardan oluşuyor On galon su, yedi kalıp sabun yapılabilecek kadar yağ, dokuz bin kalem ucuna yetecek kadar kömür, orta büyüklükte bir çivi yapılacak kadar demir, küçük bir kümese badana yapılacak kadar kireç, çok az miktarda magnezyum ve bir köpeği pirelerden kurtaracak kadar kükürt. İddiaya girerim ki bütün bu maddeleri pazardan, beş şiline alabilirim. İşte insanın fiyatı. Marx, insan üzerine yapılan bu değişik değerlendirmeye uzun süre güldü. *** Karl Marx, İngilizlerin yaşam tarzını ve değer yargılarını dikkatle gözlemliyordu. İngiltere, son derece kalıplaşmış bir yaşam tarzı içinde hareket alanı bulan sıradan bireyciliğin beşiğidir. Artık incileri dökülmüş ‘bağımsızlık' sözcüğü, Kraliçe'nin yurttaşları tarafından, komşunu tanımayabilmek biçiminde algılanır. Mister Brown, kırk yıl duvar duvara yaşadığı kapı komşusu Mister Smith'i tanımamakla gururlanır. Marx ve Engels, çevrelerindeki insanlarla ilişkilerinde neşeli, samimi ve doğaldılar. En kapalı ruhlar bile onların karşısında doğal bir şekilde, farkında olmaksızın açılırdı. En ciddi küçük burjuvalar onları evlerine davet ederler ve şöyle derlerdi Tanrı'ya şükür, komşuların yardımına ihtiyaç duymadık bugüne kadar, çünkü bağımsız olabilecek kadar imkanlara sahibiz. Evlerimizde, bizi borç istemek ve birbirimizi engellemek zorunda bırakmayacak her şeyimiz var. İnsanlar rastlantı eseri bir araya gelirler, ama rastlantı, onların tanışmalarına neden olamaz. Böylece, komşusunun evlendiğini, çocukları doğduğunu en son öğrenen Mister Brown oluyor, parlak silindir şapkalı, ceketli iki beyefendinin cenaze arabasıyla Mister Smith'in tabutunu mezara götürdüklerini fark etmiyor... Kibirli suskunluk, küçümseyici sakinlik, kırıcı umursamazlık, insanların başlarının üzerinden ötelerde gezinen, sıkılmışlığı belirten bakışlar... Kendini beğenmişliğin tüm bu belirtilerini, İngilizler, ancak kendi yakın çevreleriyle oldukları zaman göstermezler. Bu, denenmiş bir kalkandır ve özel yaşamlarına dıştan gelebilecek müdahalelerin, fazladan yükümlülükler doğuran rastlantısal tanışmaların önünü keser. Borç verme ve borç alma. İşte budur burjuvazinin kutsal sloganı, yol gösterici, sağlam işareti. Varlıklı bir Britanya yurttaşının evi, kanunlarca da güvencelenmiş bir dokunulmazlığa sahiptir, bir feodalin kalesi gibi korunaklıdır. İngiliz burjuvası, konutunun bu ‘özgürlüğü' için uzun ve çetin mücadeleler vermiştir. Yeterli nedenleri olmadıkça ne polis ne de şehrin Belediye Başkanı bile evin efendisinden izin almadan adımını eşikten içeri atamaz. Küçük burjuvanın müstakil ‘sarayı'nın –iki katlı kotec[29]– hem iç, hem de dış görünüşü, orada oturanların hiçbir karakter özelliklerinden etkilenmeksizin, yalnızca odaların düzenleniş tarzıyla değil, kullanılış tarzıyla da birörnekti ve bilinen ortalama normlardan herhangi bir sapma sözkonusu olamazdı. Üretim dallarındaki çoğalma ve ayrışma, İngiliz yaşamına çeşitlilik kazandıramamıştı. Marx'a öyle geliyordu ki, İngiltere'de milyonlarca duvarın ardında hep aynı kristalize yaşam tarzı vardı. Birinci katta mutfak, yemek odası ve misafir odası. Milyonlarca evin ikinci katında ise mutlaka, ahşap yataklar ve onlara tıpatıp benzeyen dolapların, sandıkların bulunduğu dar yatak odaları bulunurdu. İngiliz'in evi, sanki şemsiyenin ve kısa bir süre önce Avrupa'da ortaya çıkan ve yaratıcısının ismini taşıyan macintoshun [30] işlevini görmektedir. İçinde olduğun zaman ıslanmazsın, ama ısınamazsın ve rüzgârdan korunamazsın da. İngilizin meskeni, şömine –mağara adamının ocağı– ve yün iç çamaşırla –ataların koyun derisinden kürkü– ısıtılır. İngilizler, gece yatmadan önce soyunmazlar sadece gündüz elbisesini gece elbisesiyle değiştirirler. Britanyalı, sanki dağa gidecekmiş gibi sıkı giyindikten sonra yüksek yatağına tırmanır. Birkaç battaniye (hava durumuna göre sayıları azalır veya çoğalır) ve yumuşak döşek, sönmüş şöminelerin sıcaklığını vermeye çalışır sabaha kadar. Marx ve Engels, varlıklı İngilizlere misafir olduklarında çok ilginç bir dünyayla karşılaştıkları hissine kapılırlardı. Victoria'nın zevksizliği her İngiliz'in evinde cömertçe sergilenmiştir. Aileden kişilerin portreleri av, karanlık ormanlar ve köpekleri anlatan litograflar duvarları kapatır. Odanın tüm duvarları boyunca yerleştirilmiş yumuşak mobilya, döşek, hantal bir arabayı andıran ağır ve bakımsız lakeli çin paravanı, üzerine Türk hilali ve yıldızları işlenmiş şöminenin önündeki bölme, ‘Slav' vazoları içerisinde gökkuşağının renklerini oluşturan yapma sedef çiçekler, bir akrabanın işlediği ‘Vezüv patlaması' ve bunların yanı sıra Noel armağanı olarak onyıllar boyunca gelmiş olan alçı veya porselenden sayısızca heykelcik. Koltuk ve divanların kılıfları üzerindeki rengarenk papağanlar, güzel krizantemler, muhteşem güller, sanki İngilizlerin gereksindikleri ama odalara yeterince girmeyen güneş ışıklarını telafi ediyor ve egzotik bir hava veriyorlardı. Bütün bunlar, ev sahibine, onun bir zamanlar mal almak için gemilerle yanından geçtiği veya en azından görmek istediği ekvator sularının ve güney adalarının mor ve portakal renklerinin nüanslarını anımsatıyor da olabilirdi. Ve bir yerlerde, yastıkların arasına sıkışmış veya şöminenin kenarında unutulmuş topu topu bir iki kitap. Karl birçok kez, bunlardan ‘Kim Kimdir' adlı bir dedikodu kitabını ünlü adamların değil ama İmparatorluğun varlıklı işbitiricilerinin, banker ve tüccarların meslek, hayat ağacı ve ailevi ilişkileri konusunda bilgiler veren, kırmızı kaplı kalın kitabı karıştırmıştı. Karl kitapsız yaşayamıyordu ve kendini beğenmiş küçük burjuvaların evlerinde bu kadar az kitap olmasına şaşırıyordu. Ve üstelik bu, Shakespeare'in, Milton'un, Swift'in ülkesinde oluyordu. Sadece zenginlerin evlerinde kütüphane bulunması şarttı tıpkı kış bahçesi ve dans salonu gibi. Ve doğallıkla bu kütüphaneler eski mezarlıklardan daha ıssızdı. Hizmetçiler, efendilerinin koleksiyonlarını oluşturan eski elyazmalarının tozunu saygıyla alırlardı. Bu elyazmaları da tıpkı Çin budaları ve orkideleri gibi sadece birer koleksiyon zenginliğiydi. Varlıklı vatandaşların evini bir sis gibi korkunç, ağır bir bezginlik sarıyordu ve Marx boğulacakmış hissine kapılarak buralardan kaçıyordu. Gençlik yıllarından itibaren onun en sevdiği şair, isyankâr Shelley olmuştu. Karl şimdi onun ülkesinde, sadece bu cesur şairin değil, aynı zamanda en az Shelley kadar isyankâr olan arkadaşı Byron'ın yaşam trajedisini de bütün çıplaklığıyla görebiliyordu. Her ikisi de ‘neşeli' eski İngiltere'yi sonsuza dek terk etmiş ve yabancı ülkelerde ölmüşlerdi. Marx ve Engels, Manchester ve Londra'nın kenar mahallelerindeki işçi evlerini, burjuva evlerinden daha sık ziyaret ediyorlardı. Burada büyük acıyı ve tarif edilmez yoksulluğu görmüşlerdi. Ama yine de burada daha rahat nefes alınıyor ve insanlar birbirilerinden korkak sülükler gibi kaçmıyorlardı. İngilizlerin hiçbir şey söylemeyen, cüretkarlığa varan savunucu kibarlığının da ‘koruyucu' bir özelliği vardı. Her iş veya rastlantısal görüşme, İngilizce'de en sık kullanılan sözcükle –thank you– başlar ve yine onunla biterdi. Yemek dışında her şey için teşekkür ederler. Omnibüsteki kondüktör, yolcuya bileti uzatırken teşekkür eder nine, otuz yıllık nasırına basan yolcuya aceleyle teşekkür eder tezgahtar, hiçbir şey satın almamış olan müşteriye teşekkür eder çocuk da kendini döven öğretmene. Bu duygusal tonu olmayan otomatik sözcük, İngiliz için ünlem işlevini görür, onu zor durumdan kurtarır ve yabancı bir müdahaleyi önler. İngiltere, Kraliçe Victoria döneminde işte böyleydi. Ama Marx'ın dikkatini, esas olarak, İngilizlerin yaşam tarzından çok, sanayi ve sömürgecilik bakımından başı çeken bu ülkenin ekonomisi, derin sınıf çatışmaları ve başkaldıran işçi hareketleri çekiyordu. İngiltere'de kalışı bu sefer de kısa sürdü. Bundan kısa bir süre sonra Brüksel'e döndü. Friedrich Engels ise Paris'e gitti. *** Liza, Stock ve Geneviève'in oturduğu evin yakınlarında küçük, ucuz bir pansiyona yerleşti. Terzinin ailesinde şimdi artık iki çocuk vardı. Küçük Johann, sadece huzursuzluk yaratan, bağırarak herkesin uyumasını engelleyen ve annesini sürekli bebek bezi yıkamaya zorlayan şu küçük Catherine'i ne demeye aldıklarını bir türlü anlayamıyordu. Ama Stock ve karısı çok memnundular ve Johann kıskanarak fark ediyordu ki, ne oturabilen ne de konuşabilen şu minik yaratık, nedense sık sık anne ve babasının yüzünde gülümseme uyandırıyordu. Liza, Almanlar'a Fransızca ders vermeye başladı. Wilhelm Wolff, öğrenci bulmak için ona yardımcı oldu. Bir gün Liza'yı pansiyonun yarı karanlık yemek odasına çağırdılar. Pencerenin yanında, geniş vücuduyla ışığı neredeyse tamamen kapatmış olarak Bakunin duruyordu. Liza, onu görür görmez alev alev yanmaya başlayan yüzünü loş ışık sayesinde saklayabildiğine seviniyordu. Tamamen değişmişti ve bu genellikle kendisini dolaysızca ilgilendirmeyen şeyleri fark etmeyen Mihail Aleksandroviç'in de gözünden kaçmadı ona güzel olduğunu söyledi. Ve ardından hemen konuşmayı kendisine, kendi işleri ve düşüncelerine sürükledi. Bakunin olağanüstü canlıydı. Liza'ya, 1830 Polonya Devrimi yıldönümünde Paris'te yaptığı bir konuşmadan dolayı sınırdışı edildiğini anlattı. Konuşmasında, Rusya'daki keyfi yönetimi bol bol eleştirmişti. Bundan dolayı, bizim jandarma teşkilatımızın isteği üzerine Guizot beni Fransa'dan kovmalarını önerdi, diyordu Bakunin. Ama bütün bu işte en büyük alçağın bizim muhteşem elçimiz Kiselyov olduğu ortaya çıktı. Benkendorf'a lâyık bir öğrenci. Düşünebiliyor musunuz, o bütün namertliği ile üçüncü bölümün ajanı olduğum söylentilerini yaymış. Tabii ki, buna hiç kimse inanmamış. Ama bu bir kez daha gösteriyor ki, bizim politikacılarımız sadece pis numaralar çevirmekten anlıyor. Liza, Bakunin'e duyduğu hayranlığı gizleyemiyordu. Ertesi gün, şehir valiliği yakınlarındaki mütevazı ‘İsviçre' kafesinde buluştular. Buraya genellikle Belçika'ya sığınmış mülteciler geliyordu. Bakunin artık o kadar canlı değildi ve bir şeylere sinirlenmişti. Liza paylaşamadığı aşkından dolayı çok dikkatli ve hassastı. Neyiniz var. diye sordu endişeyle. Endişe edilecek bir şey yok, diye cevap verdi Bakunin. Harekete geçmek gerek. Halkın saraylara saldırmasını sağlamak, tiranların iktidarını yok etmek gerekiyor oysa burada, Brüksel'de, bunu yapacakları yerde ukalalık ediyorlar. Karl Marx, işçilere, satılan emek, kapital ve işçi ücretleri konusunda ders veriyor. Buna ne gerek var. Silahları doldurmak gerekirken, Marx, emekçi halkın kafasını karıştırıyor, ‘düşünürler' yaratıyor. Buna, teori ile kafayı bozmak denir. Liza, ellerini vurdu. İşçilerin, barikatlarda ne için savaştıklarını bilmeleri gerekmiyor mu. Ve yoksa siz, onların birliğine girmeyi red mi edeceksiniz. Orada kendi ideallerinizi savunmanıza kim engel olabilir ki. Bakunin'nin yüzü mosmor kesildi, iri, çekici yüzü, öfkeden çirkinleşti, mavimsi gri gözleri kocaman açıldı ve yuvarlaklaştı. Asla. Beni duyuyor musunuz, asla ‘Komünistler Birliği'ne, her tür zanaatkârların toplandığı yere girmeyeceğim. Onlarla herhangi bir işimin olmasını asla istemem. Onların arasında insanın özgürce, ciğerlerine doldurarak nefes alması mümkün değil. Proudhon ve Feuerbach'ı okumanızı tavsiye ederim özellikle Marx ve Engels onları reddettikleri için. Ne diyorsunuz. Marx ve Engels, Feuerbach'ın önemini tarih, felsefe ve Alman toplumsal düşüncesi bakımından kabul ediyorlar. Bizzat kendileri de Feuerbach'tan birçok şey öğrenmişler, diye cevap verdi Liza, kısa süre önce dinlediği dersi hatırlayarak. Ama, diye alevlendi yine Bakunin, onlara göre, Feuerbach sosyo-politik alanda vargılarını tam sonucuna götürmemiş ve komünist öğretinin dışında kalmış. Marx'ın iktisadi teorisi tümüyle yalan ve saçmalık. Onlar beni hiçbir şekilde ilgilendirmiyor. Çünkü ben, halk ayaklanmalarının tıpkı bir volkan patlaması gibi yaklaştığını duyuyorum. Yeryüzü sarsılıyor. Bu afetin baskısına Rusya'daki keyfi devlet yönetimi de dayanamayacak. Liza, ince elini, Bakunin'in büyük, biraz kabaca olan eline yaklaştırdı ve çekingen bir şekilde ona dokundu. Beni de alın yanınıza, bir kızkardeş, bir dost gibi. Sizinle, istediğiniz yere gelebilirim barikatlara, sürgüne, ölüme. Şaşkın bir şekilde kıza baktı. Alnında bir kırışık belirdi ama hemen kayboldu. Afedersiniz, Liza. Ama siz, herhalde benim kendime ait olmadığımı düşünemediniz. Benim yaşamım bir gezginci yaşamı ve düzensiz. Üstelik benim gibilerin sonu bellidir. Ama siz adaletin mutlaka galebe çalacağına inanmıyor musunuz. dedi Liza. Evet. Ama bunun için büyük fedakârlıklar, özveriler ve kan gerekir. Demek ki, en güvenli şekilde ve en az kurban vererek nasıl zafere ulaşıldığını öğretenler haklı. Saçmalık. Zafer cesurların, özgür ruhluların, köleliğin zincirlerinden nefret edenlerin olacak. diye bağırdı Bakunin, Ey, emekçi halk, senin kaderin bir bilmece.' Proudhon haklı. Liza, Mihail Aleksandroviç'in tutmayı düşündüğü elini çekti, aceleyle masadan kalktı ve başının ağrımaya başladığını söyleyerek kafeden çıktı. Kendini çok kötü hissediyordu, daha önce hiç olmadığı kadar yalnızdı ve Bakunin'in, heyecanını anlayamamış olmaktan utanıyordu. Aynı gün Liza, Stock'un karısının yanına uğradı. Ona karşı sempati ve güven duyuyordu. Birçok acıyı sessizce paylaşmaktaydılar. Stocklar'ın şehrin kenar mahallesindeki evlerinin önünde terzinin küçük oğlu bir grup bacaksızla oynuyordu. Belçikalı ‘isyancılar' ve Hollanda ‘askerleri' olarak iki gruba ayrılmış olan çocuklar taş yolun üzerinde acımasızca dövüşüyorlardı. ‘İsyancılar', devrimci sloganlar atıyorlardı. Küçük Johann, General Mellinet olmuştu ve düşmanlarını yeniyordu. Geneviève, öğlen yemeğini hazırlamaya çalışıyor, bir yandan da, ciyak ciyak bağıran Catherine ile ilgileniyor ve pencereden yaramaz oğluna bakıyordu. Liza'yı gördüğünde hemen küçük kızını, büyük, aile yatağının üzerine koydu, kaşığı masaya attı ve işlemeli, yüksek sandalyenin oturma yerini önlüğü ile sildi. Kahve ister misiniz. diye sordu. Lütfen rahatsız olmayın, Geneviève. Ben öylesine, sizi görmek ve küçük Johann'ın okumasına bakmak için geldim. Fazla kalmayacağım. Küçük Johann'ın benim yardımıma ihtiyacı var mı. Yumurcak tembel. Halbuki kocam çok çalışkan bir öğrenci oldu, keşke oğlu da onun gibi özenli olsaydı. Öyle mi. Ne okuyor Bay Stock. Bizim ‘İşçi Birliği'nde, Doktor Marx'ın derslerine gidiyor. İnanır mısınız, akşamları yazıyor ve okuyor ilk önce bir şeyler okuyor sonra saatlerce yazıyor. Ne yazık ki, biz kadınlar onların bilgeliklerinden bir şey anlamıyoruz. Johann'ım şimdiye dek hiç bu kadar memnun olmamış ve bu kadar özenmemişti. İşte bakın, ne çok kağıt doldurmuş. Liza hafifçe gülümsedi uzattığı defteri aldı. ve Geneviève'in Dün Marx, krizlerin nedenlerini açıklıyordu, diye okudu, tesadüfen açtığı sayfadan. Onları depremlere benzetiyor. Ve gerçekten de öyle, sanayi dünyası ayakta kalabilmek için zenginliklerinin, mallarının ve üretim güçlerinin bir kısmını tanrılara, cehenneme kurban ediyor. Liza defteri karıştırırken, emek ve sermayenin karşılıklı olarak birbirlerine bağımlı olduğunu anlatan kısımda durdu. Bunları anlayacak kadar okumuş muydunuz. Bana sanki orada yazılanlar Almanca değilmiş gibi geliyor, dedi Geneviève, sesinde belirgin bir saygınlıkla. Şimdilik tüm bunları anlamakta ben de zorlanıyorum, diye cevap verdi Liza. Galiba biraz çalışmamız gerekecek. Bazıları zengin olurken diğerlerinin iki yakayı bir araya getiremeyişlerinin nedenini bizim de öğrenmemiz gerekir. Eğer işçi, çilelerinin nedenini öğrenirse daha mı rahat yaşar sizce. diye sordu Geneviève. Birden Liza, Bakunin ile yaptığı konuşmayı, Marx derken yüzündeki kin dolu ifadeyi hatırladı ve kuru bir şekilde cevapladı Hastalığı saptamak, henüz onu tedavi edebileceğin anlamına gelmez. Eğer ilacı yoksa insanın bazen onu öğrenmemesi daha iyi olur. Ya komünistler ilacı bulursa. diye sordu Geneviève, ama pencereden bakınca hemen dışarı koştu. Küçük Belçikalı ‘isyancılar', Hollanda ‘askerlerini' öyle sıkı bir şekilde dövüyorlardı ki, sokakta müthiş bir hengame vardı. Korkmuş anneler evlerinden koşup, kendilerini savaşa kaptırmış çocukları ayırmaya koyuldular. Burnu çizilen ve alnında kocaman bir morluk oluşan Johann, sadece düşmanlara karşı değil, aynı zamanda onu sokakta sürükleyen annesine ve Liza'ya karşı da savunuyordu kendisini. Biz kazandık. diye bağırıyordu. Küçük Johann gittikçe daha yaramaz ve laf dinlemez olmuştu. Bıktım şundan, diye konuşuyordu Geneviève üzüntülü bir sesle, oğlunun kanayan burnunu yıkarken. Bu çocukla başa çıkamıyorum. Liza onu sakinleştirmeye çalıştı Büyüdüğünde iyi bir kavgacı olacak. Eğer o zamana kadar şu savaşlarda boynunu kırmazsa, dedi annesi ve hemen ekledi Hanımefendi, lütfen siz de söyleyin ona annelerin gözyaşları taşlara dönüşür ve insanın yaşamı boyunca yoluna çıkar, değil mi. Johann'ın da mutlaka onlara ayağı takılacak ve yaptıkları için pişman olacak. Çocukluğumda sevgili anneciğimi üzdüğüm zaman o da bana birçok kez bunu söylemiştir. Catherine nine, barikatlarda cesurca dövüşmüş. Ben de dövüşeceğim, dedi Johann ve kaçtı. *** Engels, Paris'te bir ay kaldı. Bu dönemde Fransa'da toplumun her kesiminde isyan kabarıyordu. Kral'a ve hükümetine dayanan bankerler, atölye ve fabrika sahiplerini her taraftan sıkıştırmışlardı. Halk on iki on dört saat işgünü karşılığında aldığı sefil maaşla geçinemiyordu. Oldukça kabarık bir insan kitlesi, Kral'ın gözdesi ve tüm yönetim gücünü elinde toplayan Guizot'dan nefret ediyordu. Guizot ise, silahların yardımıyla Fransa'nın Kral'a boyun eğmesini sağlayacağından emindi ama politikacıların en beceriklisi olan Talleyrand'ın şu sözlerini unutmuştu Kalkanlarla her şey elde edebilirsiniz ama onların üzerine oturamazsınız. Engels, Borsa çevresindeki büyük bulvarların kafelerinde ve Milli Kütüphane'nin okuma salonunda, çeşitli ülkelerin gazetelerine bakıyor, gezegendeki yaşamla, her şeyle ilgileniyordu. Çeşitli dillerde okuyordu. Friedrich daha genç yaşlarda, ‘çok dilli' mektup yazmayı seviyordu sırasıyla Alman, İngiliz, Fransız, İspanyol, Portekiz ve Hollanda dilinde yazıyordu. pijp Tobak, zeer gemoedlijk... [31] Yıllar geçtikçe, öğrendiği dillerin sayısı da artıyordu. 1847 yılı kışında, Friedrich çoğu akşamını, işçi ve zanaatkârların toplantılarında geçiriyordu. Orada, Londra Kongresi'nde olanları anlatıyordu bazen komünizmin düşmanlarıyla amansız tartışmalara girmek zorunda kalıyordu. Nasıl deneyimli bir ormancı, ağaç yapraklarının hışırtısından, fırtınanın yaklaştığını kestirebilirse, Engels de, aynı şekilde, ekonomideki ve politik yaşamdaki göstergelerden devrimci hareketin yeni bir döneme girmekte olduğunu seziyordu. Engels, 1848 yılını, Paris'teki Alman devrimcilerin düzenlediği eğlencede karşılamaya karar verdi. Bu dönemde, ziyafet türü eğlenceler toplumun her kesiminde modaydı. Fransız yetkilileri, artık uzun süredir, Engels'in devrimci propagandasından rahatsız oluyorlardı. Ocak ayı sonunda, 24 saat içerisinde Paris'i terk etmediği takdirde Prusya polisine teslim edileceği tehdidini içeren bir mektup aldı. Gece, geç saatte polis evini bastı ve hemen ülkeyi terk etmesini istedi. Aynı gece çok sayıda sığınmacı Alman işçisi de gözaltına alınmıştı. Hepsi, komünizm propagandası yapmakla suçlanıyordu. Friedrich, 31 Ocak'ta Brüksel'e geldi. Bu arada Marx, kendinden geçmiş bir halde ve büyük bir coşkuyla ‘Komünist Partisi Manifestosu'nu yazıyordu. Bu belgede yer alacak tüm düşünceleri uzun süre önce saptamıştı. Ama birçok şeyi yeniden elden geçirdi. Marx, popüler derslere hazırlık amacıyla çıkardığı özetleri içeren Aralık 1847 tarihini taşıyan defterde işçi ücretleriyle ilgili notlarında şöyle yazmıştı ... Vasıflı emek türleri denilenlerin hepsi –zihinsel, bedensel vs.– meta haline gelmişlerdir ve böylece eski görkemliliklerinden yoksun kalmışlardır. Papazların, doktorların, hukukçuların vs. dolayısıyla dinin, hukuk disiplininin vs. fonksiyonlarının, öncelikle onların ticari değeri doğrultusunda belirlenmeye başlamaları ne kadar büyük, progressif[32] bir koşulmuş. Bu muhteşem düşünceler ve sonuçlar hammaddesi, ‘Manifesto'da mükemmel bir paragrafa dönüştü. Marx, çağdaş burjuva yönetimi için şöyle yazdı ... O doktoru, hukukçuyu, papazı, şairi, bilimadamını, kendi ücretli emekçileri durumuna indirgedi. Engels Brüksel'e geldikten sonra, arkadaşına büyük bir özenle yardım etmeye başladı. Karl, habire cümleleri düzeltiyor ve fazlalık olarak gördüğü şeyleri atıyor, dikkatli ve yavaş bir tempoyla çalışıyordu. Her düşünce ve her sözcük üzerinde uzun uzun düşünüyor, sözcükleri seçiyor, deniyor ve değerli taşları işleyen sabırlı ve titiz bir usta gibi onları düzenliyordu. Sonuçta netlik ve parlaklık bakımından bir sanat eseri gibi eşsiz bir belge çıkıyordu ortaya. Jenny, onun elyazmasını tekrar tekrar temize çekiyordu ve kâh şaşırıyor, kâh isyan ediyordu Bir şeyin anlamı kaç kez yeniden belirlenebilir, bir sözcük kaç kez yeniden değiştirilebilir. Yazdıklarına ne zaman en son şeklini verip memnun kalacaksın. Metnin tamamını tam üç kez temize çektim, tek tek sayfaları ise, kaç kez temize çektiğimi artık ben de bilemiyorum. Zaman akıyordu... ‘Komünistler Birliği'nin Londra'daki üyelerinde, artık Marx ve Engels'in, verdikleri sözü yerine getiremeyecekleri şüphesi baş göstermişti. En sonunda o unutulmaz an geldi Jenny, Marx'ın elyazmasını temize çekme işlemini tamamladı. Avrupa'da bir hayalet dolaşıyor – komünizmin hayaleti. diye okudu yüksek sesle Jenny, Manifesto'nun ilk sözlerini. Eski Avrupa'nın bütün güçleri, bu hayalete karşı kutsal bir sürekavında birleştiler Papa ve Çar, Metternich ve Guizot, Fransız radikalleri ve Alman polisleri. Jenny, artık yeni bir işle –İşçi Eğitim Derneği için yeni dersi hazırlamak– meşgul olan Karl'a yaklaştı ve elini omuzuna koydu. Karl döndü ve onun ışık dolu gözlerine bakınca oradaki onayı ve hayranlığı gördü. Karl ve Jenny birbirlerine öyle yakındılar ki, bazen sözcüklere gerek duymuyorlardı –bakışlar daha fazlasını anlatabiliyordu–. Marx, karısının elini tuttu, gülümsedi ve onun ince, zarif parmaklarını yorgun başına değdirdi. Bu dokunuş, onu her zaman canlandırıyor ve sevindiriyordu. 1848 yılı ocağının son günlerinde tamamlanan ‘Komünist Partisi Manifestosu', elyazması olarak Londra'ya, komünistlerin Merkez Komitesi'ne gönderildi. Marx ve Engels'in yeni tanıdığı ve aktif bir komünist olan terzi Friedrich Lessner, elyazması geldiğinde hemen Londra basımevlerinden birine götürdü. Karl, ocak ve şubat ayları boyunca, redaksiyonla ve sıklaşan toplantılarla geçen son derece yoğun bir çalışma içindeydi. Ailesi artık çoktan uyumuşken o kâh okuyarak, kâh da kâğıtları sivri, düzensiz ve okunaksız yazısıyla doldurarak geç saatlere kadar çalışma masasında oturuyordu. Çeşitli dillerde kitap ve gazeteler, odanın her tarafına dağılmıştı. Çalışmayı engelleyici hiçbir şeyin bulunmadığı bu gece saatlerinde, Marx'ın düşüncesi, güneş ışınları gibi gezegeni tarıyor ve dünya, Trier'de küreyi incelediği ve onu kocaman ve gizemli olarak düşündüğü dönemde olduğu gibi, artık büyük gelmiyordu ona. Karl, halkın Avusturya'ya karşı silahlandığı İtalya'yı düşünüyordu. İsviçre'de iç savaş sürüyordu. İlk defa tüm yirmi iki bölge, bir federal cumhuriyet içerisinde birleşmişti. Almanya bir köpürme içindeydi. Birleşik Amerika Eyaletleri, Meksika ile yaptıkları savaştan galip çıkmıştı. ‘Komünist Partisi Manifestosu', 1848 Şubatı'nın son günlerinde baskıdan çıktı. Kitap, 23 sayfa tutmuştu. Bu ilk baskıda yazarlarının isimleri –Marx ve Engels– gösterilmemişti. ‘Komünist Partisi Manifestosu', politik ve toplumsal yaşamın bütün alanlarını kapsıyordu. O, işçilere mücadeleyi ve zaferi öğretiyordu. Bu dahiyane tarihi belge, proleter devrimi çağrısı yaparak onurlu bir şekilde son buluyordu. Varsın egemen sınıflar komünist devrim karşısında korkuyla titresinler. Proleterlerin zincirlerinden başka kaybedecek bir şeyleri yok. Bir dünya var kazanacakları. Bütün ülkelerin proleterleri, birleşin. Marx ve Engels'in, gelecekteki sınıfsız, mutlu, komünist toplum hakkında ‘Manifesto'da dile getirdikleri her düşünce, sonsuz bir zenginlik içeriyordu. Manifesto baskıdan çıktıktan kısa bir süre sonra işçiler bunu fark ettiler ve ona gereken değeri verdiler. *** Aynı günlerde, Paris'te başlayan ayaklanmanın haberi, bütün dünyayı dolaştı. Louis-Philippe'in tahtı devrildi. Devrim, burjuva-kraliyet iktidarını süpürdü ve kuru bozkırdaki yangın gibi Belçika'ya sıçradı. Kral I. Leopold, kurnazlıkla ve en önemlisi geri adım atmak yoluyla tahttan düşmekten kurtuldu. Liberal bakanları, parlametodaki temsilcileri ve kent valilerini topladı ve eğer halkın iradesi buysa, buna hemen boyun eğerek tahttan feragat etmeye hazır olduğunu bildirdi. I. Leopold tüm bunları, boynu bükük bir şekilde söylerken öylesine dramatik iç çekişler yapıyor ve boyun eğmişliğini gösteriyordu ki, tören salonunda bulunan burjuva parlamenterleri acıma duygusuna kapıldılar ve ne özel olarak ona karşı ne de Belçika'daki Kraliyet yönetimine karşı herhangi bir komplo hazırlığı içinde olmadıklarını bildirerek Kral'ı sakinleştirdiler. Bu duygusal sahne biter bitmez I. Leopold, şehir meydanlarında bir âfet hazırlığı içindeymişçesine toplanan halkı dağıtması için orduya emir verdi. Yanı sıra, polise, dış ülkelerden gelen devrimci mültecilerin sıkı bir takip ve baskı altına alınmaları için emir verildi. Yetkililer, halk kitlelerinden işçilerden korkuyorlardı. ve özellikle Paris'teki devrim haberi, Marx'ın küçük evine ulaştığında, ev halkı sevinç ve coşku doldu. Nihayet. Marx ailesi geç saatlere kadar uyanık kaldı. Çocuk odasında artık üç yatak vardı. Jenny bir erkek çocuk doğurmuştu. Jenny'nin erkek kardeşi ve Karl'ın en sevdiği çocukluk arkadaşının ismini taşıyan küçük Edgar, bütün ailenin sevgisini kazanmıştı. Çocuk, kocaman, kahverengi gözlerindeki anlamlı bakışları ve güzel çıkık alnıyla herkesi şaşırtıyordu. Anne ve baba, ablalar ve Lenchen, bu sakin, sağlıklı ve neşeli çocuk için canlarını vermeye hazırdılar. Daha devrimin ilk günlerinden itibaren, kendi yerinin Paris olduğunu düşünen Karl, bu heyecan dolu günde, hakkında verilen sınırdışı edilme kararının kaldırılması talebini Paris'e bildirdi ve yola çıkmak için hemen hazırlıklara başladı. Evinde arkadaşlarıyla, oturup uzun süre, yeni başlayan devrim ve komünistlerin alması gereken tutum konusunda düşüncelerini paylaştı. Kendisine kısa süre önce küçük bir miras kalan Karl, kendi paralarını silah alınması için hemen teslim etti. ‘İşçi Birliği'nin diğer üyeleri de imkanları ölçüsünde para verdiler. Toplanan paralarla, tabancalar, tüfekler ve hançerler alındı. Birkaç gün sonra, bir cumartesi akşamı, hiç beklenmedik bir şekilde Marx, özel bir Kraliyet temsilcisinden, yirmi dört saat içerisinde Belçika sınırlarını terk etmesi emrini aldı. Buna üzülmedi. Karl, Jenny ve Lenchen, bavullarını yerleştirmeye ve yolculuğa hazırlanmaya başladılar. Tesadüfen uğrayan birkaç arkadaş, onlara bu acil hazırlıklarında yardım ediyordu. Gece yarısından sonra, herkes kendi evine gidince, her zaman yaptığı gibi Karl, Jenny ile birlikte, uyuyan çocukları seyretmek için çocuk odasına geçti. Ama birden dış kapı sertçe çalındı. Mutfakta son bulaşıkları yıkayan Lenchen gidip kapıyı açtı. Bu arada Karl yine bavullarını yerleştirmeye koyulmuştu. Gün batımı ile doğumu arasında vatandaşların meskenlerinin dokunulmaz olduğunu bildiren Belçika kanununa rağmen başlarında bir polis komiseri bulunan silahlı polis ajanları, eve girdiler ve Marx'ın şehir hapishanesine kadar kendileriyle gelmesini emrettiler. Gözaltına alınması için hiçbir gerekçe gösterilmedi. Pasaportunda bir sorun olduğunu söylediler. Oysa Marx, Brüksel'de oturma izni için gerekli belgeleri polise vermişti ve artık üç yıldır burada oturuyordu. Ev halkı endişeye kapıldı. Sadece Marx, hiç istifini bozmuyordu ve heyecanlanan Jenny'yi sakinleştirmeye çalışıyordu. Lenchen, önce polisleri azarlamaya başladı, sonra da, gözyaşlarını gizlemek için önlükle yüzünü kapattı. Çocuk odasındaki Laura, ayak seslerinden uyandı ve yüksek sesle annesini çağırdı. Onun sesi Jennyhen'i uyandırdı. Sadece Edgar, beşiğinde sakin bir şekilde uyuyordu. Soğuk bir kış gecesiydi. Soğukkanlılığını korumayı başaran Lenchen hemen, dolaptan Karl'ı sıcak tutacak elbiseler ve şal aramaya koyuldu. Bu sakin ve düzenli kadın, her zaman büyük bir özenle yıkadığı, ütülediği ve dizdiği çamaşırları ilk defa masa ve sandalyelerin üzerine saçtı. Jenny, Karl'ın peşinden yürüyordu ve sanki böyle yaparsa onun götürülmesini engelleyebileceğini sanıyordu. Şimdi bu evde, kocası olmadan, yapayalnız kalacağı düşüncesi, onu tamamen çaresizliğe sürüklüyordu. Ne hakla seni gözaltına alıyorlar. Bu, ne keyfi bir tutum. Şimdi gideceğim toplumsal güvenlikten sorumlu amirin yanına, hâlâ vicdan ve onuru olan herkesi ayağa kaldıracağım. Düzenleri hakkında düşündüğüm her şeyi söyleyeceğim, diye konuşuyordu Jenny. Polisler, Marx'ı acele etmesi için zorluyorlardı. Karısını daha fazla üzmek ve yüksek sesle ağlayan çocukları da kapsayan evdeki endişeyi daha fazla artırmak istemeyen Karl, kızlarını öptü, güç vermek istercesine Lenchen'in omuzuna dokundu, güçlü bir şekilde Jenny'ye sarıldı ve kendisine eşlik edenlerle birlikte sokağa çıktı. Ama Jenny, sabaha kadar sakin bir şekilde evde kalıp kendisini ve çocuklarını korumasını rica eden Karl'a rağmen, yolda mantosunu kapatarak ve şapkasını bağlayarak sokağa koştu. Karl, ben sensiz yapamam. diye tekrarlıyordu polisi iterek. Marx'ın, bunu yapmaması için bütün yalvarmaları işe yaramıyordu. Ta ki polis merkezinin girişinde jandarma, kaba bir şekilde Jenny'yi Karl'dan ayırana kadar. Marx'ı içeri götürdüler ve ardından kapı sert bir şekilde kapandı. Jenny, karanlık ve ıslak sokakta bir başına kaldı. Nöbetçi, kapıdan defolmasını istedi. Bunlar onun için korkunç dakikalardı. Eve dönüp havanın aydınlanmasını beklemek, ona imkansız geliyordu. Karl'sız bir ev.. Hayır. Hayır. Hâlâ onun sıcaklığını, dokunuşunu gizleyen kitaplarının ve eşyalarının bulunduğu çalışma odasına girdiğini canlandırdı hayalinde ve bütün vücudundan bir titreme geçti... Ya onu sakatlarlarsa, öldürürlerse. Karl'ın karısı ve dostunun yüreği Jenny'nin yüreği o denli hızlı çarpmaya başladı ki, göğüs kafesinde keskin bir sızı yarattı. Kocasına olan sevgisini şimdi hissediyordu. daha güçlü bir şekilde Bir şeyler yapmak gerek, onu polisin pençelerinden kurtarmak gerek, diye düşünüyordu, etkili sandığı az sayıdaki tanıdığın kapılarını çalarken. Uykulu yüzlü ve dağınık saçlı, favorili, sabahlıklı insanlar onu kâh şaşkınlıkla, kâh uykularını böldüğü için kızgınlıkla, kâh yardımcı olma isteği ile karşılıyorlardı. Yüksek memurların hizmetçileri Jenny'yi mumlarla, dış kapıya kadar götürüyorlardı ve onun akli dengesinden şüpheye düşüyorlardı. Jenny, ‘Demokratik Birlik'in başkanı, Belçikalı avukat Bay Jottrand'ın yanına da gitti. Başkan her zaman, baskı altında tutulan yabancılara yardım ediyordu. Jenny, Aziz Gudula Katedrali'nin yanında, arkadaşı Gigot'yla karşılaştı. Karl'ın gözaltına alınmasından dolayı son derece endişelenen Gigot, ıssız sokakta onunla birlikte yürüdü. Birden, Jenny'ye iki polis yaklaştı. Bayan Marx siz misiniz. diye sordu birisi. Mükemmel. Biz de sizi arıyorduk. Kocam nerede. Bizimle gelin, göstereceğiz. onun nerede olduğunu Jenny öylesine yorgundu ki, ayaklarının üzerinde zor duruyordu. Gigot, polis karakoluna kadar ona eşlik etti. Bir saat sonra Jenny'yi pis kokulu bir yere götürdüler –Paslı demir parmaklıklarla kapatılmış küçük pencereli duvarları olan uzun, taş bir koridor–. Cezaevi, diye düşündü Jenny. Karl da buralarda bir yerde ve belki de ona çok yakınım. Öyle olmasını istiyordu. Polisler onu cezaevi bekçisine teslim etmişlerdi. Bekçi, kötüye işaret olan ve gıcırtısı köpek havlamasını andıran kapı mandalını çekerek hücreyi açtı. Gir. diyerek Jenny'yi hafifçe itti. Burnuna çarpan berbat koku karşısında kusmamak için kendisini zor tuttu. Kaygan zemin üzerinde güçlükle adım attı ve içeri girdi. Ardından kapı mandalı tekrar gıcırdadı ve anahtar sesi duyuldu. Jenny, başlangıçta, etrafında hiçbir şey göremiyordu. Bir yerlerden horlama sesi geliyor, birileri ağır ağır iç çekiyordu. Jenny, leş gibi kokan küçük tuvalet kovasının yanından geçerek el yordamıyla tahta bir sedir buldu. Tam bir umursamazlık ve sınırsız bir yorgunluk her yanını felç etmişti. Dünya ve özgürlük, şimdilik öyle uzaktı ki, belirsiz bir hayal gibiydi şu an onun için. Sanki uzun süre önce, çok uzun süre önce evini terk etmiş gibi geliyordu ona. Birden çocuklarını anımsadı, büyük bir endişe bürüdü içini. Lenchen'i de cezaevini attıklarını ve yakınlarına bir daha asla sarılamayacağını düşünmeye başladı. Ağladı. Birilerinin zayıf, kaba eli ona dokundu. Yat ve ağlama bakalım. Sabah ola, hayır ola. Cezaevinde yatanlar hayvan değil, dedi, boğuk bir ses. Kapının üzerinden sarkan titrek fenerin ışığı o kadar zayıftı ki, Jenny, ona kendi döşeğini veren, elbiseleri lime lime olmuş kadının yüzünü göremedi. Kadın, Jenny'nin mütevazı ama güzel elbiselerine dokunup yüzüne bakınca, acıyarak konuştu Şuna bak, bizden farklı biri ama o da buralara düşmüş. Son derece sinirli ve gergin olmasına rağmen, Jenny, ellerini, ağlamaktan ıslanmış yanağının altına koyarak uyumayı başardı. Uyandığında, ilk önce nerede olduğunu anlayamadı. Etrafındaki her şey ona bir kâbus gibi geliyordu. Yatakların üzerinde oturan ve yatan kadınların üstleri başları, bütün sözcüklerden daha iyi anlatıyordu sefilliklerini. Bunlar, dişsiz, ceset gibi solgun, evsiz yaşlı kadınlardı, yüzlerinde sadece her tür günahın izleri değil, aynı zamanda uzun yıllardır içinde yaşadıkları yoksulluğun izleri olan evsizler neşeli veya hüzünlü fahişelerdi. Hiç çekinmeden, çaresiz hırsızlıklar, kurnaz dalavereler ve zengin sevgililer konusunda birbirilerine yalan söyleyip hava atıyorlardı. Jenny, sabah yatağından doğrulup dışarı baktı. Karşı pencerede, demir parmaklıkların arkasında, dostu, Belçikalı evrak memuru Gigot'nun yorgun yüzünü görünce çok şaşırdı ve içini bir sevinç dalgası sardı. O da Jenny'yi tanıdı ve jestlerle, cezaevinin avlusunu işaret etmeye başladı. Jenny aşağı baktığında çığlık attı. Jandarmalar Karl'ı bir yerlere götürüyorlardı. Kısa bir süre sonra Jenny'yi ısıtılmamış bir yere götürdüler orada, soğukta üç saat titredi. Bundan bir saat sonra onu sorgu hakiminin karşısına çıkardılar. Çok kibar bir şekilde, Karl'ın Belçika Hükümeti'ne karşı iyiniyetli olmadığı konusunda, ağzından laf almaya çalıştılar. Hiçbir şey elde edemeyen sorgu hakimi, Jenny'yi serbest bırakmaları için emir verdi. Bu arada Marx, bir zırdeli ile aynı hücreye kapatılmıştı ve her an ona karşı kendisini savunmak zorunda kalıyordu. Akşama doğru, Karl'a, derhal Brüksel'i terk etmesi için ültimatom verilerek serbest bırakıldı. Karl da eve döndü. Evde onu, geçici Fransız Hükümeti'nin en kibar ifadelerle kovulma emrinin iptal edildiğini bildiren cevabı bekliyordu. Mektubu, Engels ve Marx'ın tanıdığı, ‘Reform' gazetesinin redaktörü Ferdinand Flocon imzalamıştı. Paris, Karl'a yeniden kapılarını açmıştı o, Jenny'yle birlikte, Marseillaise'in dinmediği, devrimin zaferinin kutlandığı ülkeye gitmek üzere yola çıktı. *** Stock ve Geneviève de Fransa'ya gitmeye hazırlanıyorlardı. Johann, Paris'te bir devrim olduğunu duyduğu an, şimdiye dek hiç hissetmediği ölçüde büyük bir heyecana kapılmıştı. Devrim. Ne kadar uzun süre ve ne kadar gergin bir şekilde onu beklemişti. Bu düşünce, nabzını hızlandırıyordu. Geçmişi yeniden canlanıyordu belleğinde. Lyon Ayaklanması, ‘İnsan Hakları Komitesi', iki yıllık hücre hapsi. Bu, onun bir politik eylemci olarak sermayesi idi, devrimci adını taşımak için kazanılmış bir haktı. Prusya zindanında geçirdiği öldürücü yılları bile bir kayıp olarak saymıyordu. Orada sağlığını kaybetmiş ama kendisini tanımış ve bir savaşçı olarak güçlenerek çıkmıştı. Cezaevinde geçirdiği korkunç yıllar için pişman değildi. Bu yıllar, en az gizli komplolar ve Auguste Blanqui'nin ‘Mevsimler Birliği'ne katılmak kadar çok şey kazandırmıştı ona. Düşünmeyi ve hissetmeyi bilen bir insanın yaşamında hiçbir şey boşa gitmez, diye düşünüyordu Stock. Geneviève, Belçika'dan ayrılmak için hazırlık yapmaya, ailenin az sayıdaki eşyasını toparlamaya başladı. İki çocuğu da yola hazırlamalıydı. Küçük Catherine, annesinin ayakları arasında emekliyor ve önlüğünü çekiştiriyordu. Oğlu Johann, son zamanlarda çok değişmişti. Artık çocuk olmaktan çıkmış, sağlam yapılı, kendisine güvenen bir delikanlı olmuştu. Daha az yaramazlık yapıyor, sokaktaki yumurcaklarla daha az dövüşüyor, havalı ve suskun görünmeye çalışarak babasını taklit ediyordu. Devrim haberi yayıldığından itibaren Johann da Paris'e gitmeyi istiyordu. Devrim... Bu sözcüğü önceden de sürekli duymuş olmasına rağmen başlangıçta tam olarak anlayamıyordu. Çocukluğunda bu sözcük ona, bir kadın ismiymiş gibi geliyordu, daha sonra bir dönem gizemli bir parola gibi kabul etti ve ancak Brüksel'de, kısa bir süre önce anladı ki, bu sözcük büyükler açısından ölüm-kalım sorunu gibi bir anlam taşıyordu bu sözcükle özgürlük savaşını, barikatları, çatışmaları kastediyorlardı. Bu arada Stock işyerinden hesabını aldı. Onun çalışkanlığına, iyiniyetliliğine değer veren patronu buna hiç sevinmedi. Nereye sürükleniyorsunuz. diyordu patron, şaşkınlıktan ellerini açarak. Karını dul, çocuklarını da öksüz bırakmak için ne diye acele ediyorsun. Bu şeytan ziyafetinde kafanı kırdırtacaksın. Bizde, Brüksel'de her şey daha sessiz ve güvenli. Bilge bir adam olan bizim vaizimiz, devrime, şeytanların eğlencesi diyor. Söyle, neyin eksik. Gül gibi geçinip giderdin. Sonra, olmaz deme, ileride küçük bir ev alırsın, kendine atölye açarsın. Altın değerinde hünerli ellerin var ve üstelik içki de içmiyorsun. Dünyaya komünizm getirip insanları refaha ulaştırmak sizin neyinize gerek. Nasıl olsa zenginlere ve krallara ulaşamayacaksınız. Stock, tartışmaya girmedi ve patronuna sağlık dileyerek vedalaştı. Patron, dindar bir Protestandı ve uysallığa inanıyordu. Stock'un neden sıcak yuvasını ve rahat işini terk ettiğini anlamaya çalışarak, sakat ayağı ile uzaklaşışını uzun süre izledi. Terzi ve ailesi ile birlikte Sigizmund Krasotzki de Paris yolculuğuna hazırlanıyordu. Polonyalı, Polonya'da on sekiz yıl önce katıldığı ayaklanmayı hatırlıyor, heyecanlanıyordu. Devrim, Fransa'dan doğuya doğru kendisine yol açacak ve önünde sonunda Polonya halkını da özgürlük mücadelesi için ayaklandıracak. diye düşünüyordu. Nihayet gidiş günü belirlendi. Belçikalı işçiler, Brüksel'i daha geç terk etmeyi düşünen Alman ve Polonyalı işçiler onları bir gün öncesinden uğurlamaya geldiler. Bira ve kahvaltılık getirdiler. Stock'un küçük odası kısa bir sürede gürültü ve dumanla doldu. Biraz içip kahvaltı ettikten sonra yapılacak yolculuğu konuştular, daha sonra ise birileri şarkı söylemeye başladı. Birden heyecanlanıp kızaran ve gençleşen Geneviève, Marseillaise'i tutturdu. Orada bulunanlar, marşın sözlerini çok iyi bilmiyorlardı ama nağmeler o kadar ateşliydi ki çağrısına aldırmaz davranamadılar ve hep bir ağızdan söylemeye başladılar. Genç Johann da büyüklerle birlikte, Büyük Fransız Devrimi'nin marşını söylüyordu. Garip bir sevinç ve endişe duygusu içini bürüdü. Küçük Catherine, odayı dolduran şaşkınlıkla dinliyordu. sesleri Şarkı diye buna derler işte. Onunla yaşamak da, savaşmak da, ölmek de güzel, dedi Stock. Şarkıdan sonra bir suskunluk oldu. Herkes, yolcuları ve çok şeyler vaat eden geleceği düşünüyordu. Aniden bir şeyi hatırlamış gibi, Stock, ceplerini karıştırdı ve bahar çimenlerindeki sarı sütlü otların renginde küçük bir kitap çıkardı. İşçilerden bazıları kitabı tanıdılar Komünist Partisi Manifestosu. Kitap elden ele dolaşmaya başladı insanlar, kitaba dokunmadan önce, ince kabını kirletmemek için yara bere içindeki yorgun ellerini siliyorlardı. Basılı söze karşı her zaman özel bir saygı duyan Geneviève, kitabı karıştıran ve inceleyen işçilere endişeyle bakıyordu. Johann, eski dostum, sen ünlü bir kitap kurdusun. Ne olur, biraz oku, dedi beyaz sakallı bir arabacı ve ekledi Otuz sayfa ya var ya yok ama söylediklerine göre, bütün kutsal kitaplardan daha bilgeymiş. Johann, lambayı kendisine yaklaştırdı ve okumaya başladı. Giriş, bütün dinleyicileri derinden etkiledi. Demek ki, şu komünizm, zenginler için çok korkunç, dedi, beyaz sakallı aynı ihtiyar, sesli düşünerek. Stock, gittikçe sesini yükseltiyor ve daha büyük bir zevkle okuyordu. İşçiler ve zanaatkârlar, ‘Komünist Partisi Manifestosu'nun her sözcüğünü, her düşüncesini kavramaya çalışarak masaya yaklaştılar. Stock, okuyordu ... Toplum gittikçe daha çok iki büyük düşman kampa, açıkça birbirlerinin karşısına dikilen iki büyük sınıfa bölünür Burjuvazi ve proletarya. Okunanlara dalan Geneviève, büyük bir endişeye kapıldı. Zaman, onun için sanki hızla geriye döndü ve o, Lyon'un Croix-Rousse kenar mahallesindeki köprüde, kurşun yağmuru altında ipek parçaları ve su kabıyla nasıl süründüğünü gördü. Çatışma vardı. Yaralılar onu yardıma çağırıyordu... Stock okumaya devam ediyordu ... Modern devletin yönetimi, bütün burjuvazinin ortak işlerini yöneten bir komitedir yalnızca. ... O dinsel tutkunun, şövalyece coşkunun, darkafalı duygusallığın kutsal heyecanını, bencil hesapların buz gibi suyunda boğdu. Kişisel onuru değişim değerine indirgedi ve güvence altına alınmış ve kazanılmış sayısız özgürlüklerin yerine sadece tek bir özgürlük getirdi. Ticaretin insafsız özgürlüğü. Gerçeğin ta kendisi, dedi birkaç ses. ... O doktoru, hukukçuyu, papazı, şairi, bilimadamını kendi ücretli emekçileri durumuna indirgedi. Baba, diye dayanamayarak sordu Johann, demek ki, biz onu asla yenemeyeceğiz. Burjuvazi güçlü mü, dünyadaki her şeyden daha mı güçlü. Stock oğluna, Manifesto'nun sözleriyle cevap verdi ... burjuvazi, kendisine ölüm getirecek silahları yaratmakla kalmadı bu silahı ona doğrultacak insanları da yarattı Modern işçi sınıfını, proleterleri. Görünüşe göre, her zaman olduğu gibi, yılanı öldürmek bizim görevimiz, bizim işimiz, dedi aynı arabacı. Arabacı, kısa bir süre önce, Cabet sempatizanlığından vazgeçip komünistlerin saflarına geçmişti. Tabii ki. Başka kime güvenebiliriz. diye bağırıştılar diğer dinleyiciler. Komünistler, diğer işçi partilerine karşı duran ayrı bir parti oluşturmazlar, diye okumaya devam etti Stock. Tüm proletaryanın çıkarları dışında ayrı çıkarları yoktur. Dostum, bekle biraz, diye rica etti, yakınlarda yaşayan, Stock'un dostu Kölnlü bir nalbant. Söyle bakalım bize, şu emekçilerin İncilini kim yazmış. Bu şarkıların şarkısını kim yazmış. Kabında hiçbir şey yazmıyor. Komünist Partisi Manifestosu, bizim birliğimizin programı, diye cevap verdi Stock. Yazarları Karl Marx ve Friedrich Engels. Çok gençler ama bütün sorunlara çözüm yollarını bulmuşlar, çünkü onlar gerçek birer bilimadamı. Altın kitap. diye bağırdı birden birkaç kişi. İhtiyar arabacı Stock'un omuzuna vurdu ve konuşmaya başladı Kitabın başında şöyle diyor ‘Avrupa'da bir hayalet dolaşıyor.' Çok güzel, şimdi bu hayalet Fransa'da ete kemiğe büründü. Ama Stock, umarım, burjuvazi, bizi, işçileri yine atlatmaz. Geç saatlerde, Stock, masanın başında, kendi düşünceleriyle baş başa kaldı. Geneviève ve çocuklar derin bir uykuya dalmışlardı. Johann, bir kutsal kitap gibi değer verdiği ‘Manifesto'yu okumaya başladı. Hayatı boyunca aradığı şeyi bulmuştu Ona göre ‘Manifesto', okuduğu bütün kitapların, duyduğu bütün sözcüklerin toplamı kadar değerliydi. Politik ve toplumsal yaşamın bütün alanlarını kapsayarak, Stock'a, mücadeleyi ve zaferi öğretiyordu. Terzi artık emindi ki o, onun çocukları, onun sınıfı, ‘Manifesto'nun resmen ilan ettiği yeni, komünist toplumun yaratıcıları olacaklar. Gururlu bir sevinç, terzinin ruhunu sardı. Ve uzun bir hapislikten sonra açılan hapishane kapısından çıkan bir mahkûmun ruh haliyle gülümseyerek tekrarladı Bütün ülkelerin proleterleri, birleşin. Dün akşam, Ulusal Muhafızlar, Capucines Meydanı'nda barışçıl gösteriler yapan halka, Kralın emriyle ateş açmıştı. Marseillaise, silah sesleri arasında boğuldu. Ellinin üstünde insan öldürüldü. Ve Paris'te haykırışlar yükseldi yine Yaşasın Cumhuriyet. Kahrolsun Kral. İntikam. Yük arabaları gece geç saatlere kadar ceset taşıdı. Soğuk bir yağmur çiseliyor, meşaleler yılan ıslığı gibi ses çıkarıyordu. Louise, olup bitenleri öğrenmesi için hizmetçisini üçüncü kez kente gönderdi. Hizmetçi, endişe verici haberler getirdi. Yangın başlamış, şehirde yürümek olanaksız olmuştu. Her yerde iki, hatta üç katlı ev yüksekliğinde barikatlar kurulmuştu. Nöbet noktalarında, gasp edilmiş faytonlar, kütükler, direkler, fıçılar ve tahtalardan oluşan yığınlar sokakları ve ara sokakları kapatmıştı. Ayaklanma piketleri, [33] gelen geçeni durdurup sorguya çekiyordu. Uzun sırıklara takılmış gaz lambaları muhteşem barikatları ve koruyucularını aydınlatıyordu. Evlerin duvarlarına çağrılar yazılmıştı Yurttaşlar. Bankerlerin kralı Louis-Philippe, X. Charles'ın yaptığı gibi, hakkımızda ölüm fermanı çıkarttı. Biz de onu gönderelim gitsin, X. Charles'ın ardından, tahtalı köye. , Krallara ölüm. Cumhuriyet istiyoruz. , Özgürlük, eşitlik, kardeşlik. Şöminenin yanına oturan Louise, kendi eşyalarını toparlayan hizmetçilerini denetliyordu. Orléans hanedanının metal armalarını taşıyan büyük sandıkların doldurduğu odada, hizmetçileri, yığınla danteli, deriyi, ağır brokar ve hafif ipek elbiseleri yerleştiriyorlardı. Ellerindeki eşyalarla sağa sola koşuşturan hizmetçiler, görkemli ama sevimsiz sarayın salonlarında olağandışı yaratmaktaydı. endişeli bir hava Prenses, 1830 Devrimi'nin, kayınpederi LouisPhilipe'e taht ve zenginlik kapısını araladığını anımsadı. Ama buna karşılık Kral'ın babası Philippe ‘Egalité' ise, Birinci Büyük Devrim sırasında öldürülmüştü. İçini saran korkuyu güçlükle yenebilen Louise, koltuğundan fırladı, pencerenin yanına giderek perdeyi hafifçe araladı. Bu şubat gecesi ona çok karanlık ve ürkütücü göründü. Uzaklarda, meşaleli karartılar seçiliyor, Marseillaise'in sözleri duyuluyordu. Prenses ilk kez, ciddi bir tehditle karşı karşıya olduklarını anladı. Tiranlar, hainler onun bunun artıkları. Artık korkudan titremeye başlayın. Adi suikastçiler çözülsün dizlerinizin bağları. Yakındır geliyor zamanı hesap sormanın. And içmiş askerleriz ki yeneceğiz düşmanı. Bir yiğit düşmeye görsün toprağa bizden. Doğurur onu toprak ana yeniden. Koparıp alsın diye kafalarınızı. Prenses, kadife perdeyi kin dolu bir ifadeyle kendine doğru çekti ve şömineye doğru yürüdü. Heyecanını gizlemek için ateşe eğildi, sönmek üzere olan korları uzun maşalarla yavaş yavaş karıştırmaya başladı. Ona ve tahtın varisi oğlu Kont de Paris'ye yarınlar neler getirecekti. Louise, şöhret düşkünüydü ve güçlüydü. Birçok kez, cimri Kral'ın himayesinden ve ikiyüzlü Kraliçe'nin vaazlarından kurtulmayı düşlemişti. Duyduğu endişe arttıkça Louise, yalnız kalmaya dayanamadı. Çok güvendiği bir nedimesini çağırdı. X. Charles'ın düşüşünden ibret alan Kral'ın, ayaklanmayı bastırmak için acil önlemler alacağını, düşünmüyor musunuz. Böyle tehlikeli bir anda kararsız kalmak hepimizin sonunu getirebilir. Ayaktakımının neden isyan ettiğini bir türlü anlayamıyorum. Majesteleri, diye konuştu, saygılı ama aynı zamanda onurlu bir ifadeyle nedime, devrimler, volkan patlamaları gibi, depremler gibi insan iradesinin dışındadır. Bu, Tanrı'nın bir gazabıdır. Hizmetçiler, ağzına kadar dolu sandıkları, gürültülü bir şekilde kapattılar. Baş nedime, hizmetçileri gönderdi ve reverans yaparak mücevherleri hatırlatmak için, Louise'e yaklaştı. Ama Prenses, oyalanıyor ve şöminedeki büyüyen aleve bakmaya devam ediyordu. Bir zamanlar, kafası giyotinde kesilen MarieAntoinette'in yatak odasını süsleyen saat on iki kez çaldı. Louise, kötü düşüncelerden kurtulmak için, güzel taranmış başını salladı ve gizli çekmecelerinde mücevherlerinin korunduğu dolaba kararlı adımlarla yürüdü. Elmaslarla kaplı, altın işlemeli küçük bir anahtarın takılı olduğu altın zincirini boynundan çıkardı ve gizli bölmeyi açtı. Tam bu anda, Louis-Adolphe Thiers içeri girdi. Geleceğini bildirmemişti, karmaşık protokol kurallarına aykırı davranarak elini kolunu sallıyordu ve omuzlarını garip bir biçimde sarsışından bir anormallik olduğu anlaşılıyordu. Elli yaşını aşmıştı. Ufak tefek ve olağanüstü kısa belli olması yüzünden, arka ayakları üzerinde duran bir tarla faresini andırıyordu. İnce burnunun üzerinde, gözlerini saklayan kocaman gözlükler vardı. Bir şey mi oldu, diye sordu Louise, çok korkmuştu. Majestelerinin, derhal Kral'ın yanına gitmesini rica ediyorum. Hanedanlığın kaderi belirleniyor. Acele edin, dedi sert bir şekilde, kendine özgü bir kabalıkla Thiers. Ama Louise'in iri iri açılmış gözlerindeki korkuyu fark edince yumuşadı ve dalkavukça ekledi Bu çıldırmış ülkeyi oğlunuz Kont de Paris'nin ve siz majestelerinin kurtaracağını ümit etme cüretinde bulunuyorum. Louise'in yüzü alev alev yanmaya başladı. Korku, yerini kibire bıraktı. Yoksa naiplik mi. diye düşündü, sonra kendini toparlayarak konuştu Ben, Fransa'da sağduyunun galip geleceğine inanıyorum... Lütfen, majestelerine kadar bana eşlik edin. Omuzuna bir şal alan kısa boylu, dolgun Prenses, Thiers'in koluna girdi ve görkemli bir eda takınarak, Tuileries Sarayı'nın diğer bölümündeki Kral'ın huzuruna doğru yola koyuldu. Çaprazlayarak geçmek zorunda oldukları geniş bahçede, Kraliyet ordusunun subay ve askerleri toplanmıştı ve gürültülü bir şekilde tartışıyorlardı. Louise, bahçeyi kaplayan gürültüye ve olağandışı kargaşaya aldırmadı. Thiers'in anlattıklarını dinliyordu dikkatle. Thiers'in, daha önce kendisini çok rahatsız eden taşralı aksanını fark etmiyordu bile. Majesteleri, Paris'te olanları bilmek mi istiyor. Bugün saraylar, kuşatılmış kaleler gibi. Ayaktakımı yine kudurdu. Maalesef, dalga kabarıyor ve hepimizi yutmakla tehdit ediyor. Eğer Kral benim öğütlerimi, önerilerimi dinleyip derhal St. Cloud'ya gitseydi... St. Cloud'ya mı, ama neden. Orduyu çağırıp onunla birlikte başkente geri dönmek için. Biz saldırıya geçerek Paris'i alacak ve isyancıları ezecektik. Varsın bu, çok kana, çok kurbana malolsun. Daha da iyi olacaktı. Biz, düzenin, monarşinin düşmanlarını, gelişmeyi sağlayanlara karşı ayaklanan tüm isyancıları yok edeceğiz. Vahşiler, şimdi de Rothschild saraylarından birini yakmışlar. Fransa'nın bir cerraha ihtiyacı var. Neşter, tek kurtuluş yolu artık. Thiers durdu. Gözlük camlarının arkasından gözleri parlıyordu. Siz haklısınız. Planınız, zeki ve irade sahibi olduğunuzu gösteriyor. Halkı ayıltmak gerekiyor. Kral neye karar vermiş. diye sordu Louise, Thiers'e duyduğu hayranlığı gizlemeden. Guizot ve Kraliçe, Kral'ı ikna ettiler böylece, o da Paris'e dışarıdan saldırmayı reddetti. Bu çok kötü, diye cevap verdi Thiers, karamsar bir ses tonuyla. Yoksa siz de Pilate gibi, ellerinizi bulaştırmamayı mı düşünüyorsunuz. Guizot, ailemizin şansı, siz onun kurtarıcısısınız. Teşekkür ederim, diye gülümsedi gizemli bir edayla Thiers, ben, sizin sadık hizmetkârınızım, bunu unutmayın. Ve omuzunu yine oynatıp elini savurarak devam etti Bugün Carrousel Meydanı'nda, atını zamanında çevirip saraya doğru geri çekilmesi için Kral'ı ikna etmeyi başardım. Gerilemek. Sizi anlamıyorum. Maalesef, pencerelerden Kral'a doğru kurşun yağıyordu. Ulusal Muhafızlar, kalkanlarını çarpıp reform istediler. Sıkı durun, Prenses. Ok yaydan çıktı. Kral Louis-Phillippe, oğlunuz lehine tahttan vazgeçmek zorunda. Thiers ve Louise de Orléans, büyük salona girdiler. Zayıf ve bitkin düşen Kral, bir koltukta oturuyordu. Etrafında, Kraliyet ailesinin üyeleri, saray efradı ve bir kenarda da Guizot duruyordu. Büyük, gümüş şamdanlarda yanan mumların titrek ışığı Louis-Philippe'in büyük ‘Bourbon' burunlu, sarkık dudaklı, utangaç ve grimsi yüzüne, Guizot'nun narin ellerinin üzerine düşüyordu. Duvarlardaki işlemeler yarı karanlıkta kalmalarına rağmen üzerlerindeki kadın ve erkek çobanların figürleri, Kral ve çevresindekilerden daha canlı görünüyordu. Tahta çıktığımda, dedi Louis-Philippe, çevresindekileri patlak balık gözleriyle inceleyerek, şu ihtiyar tilki Talleyrand ancak on yedi yıl hüküm süreceğimi öngörmüştü. O, benim, muhtemelen Bonaparte gibi akılsız veya X. Charles kadar aptal olduğumu sanıyordu. Ve ne oldu, öylesine özenerek diktiğim bina da dayanıksız çıktı. Ama benim emeğimin meyvelerini yok eden akılsızlar, gün gelip pişman olacaklar ve günahkâr oğullar gibi gelip babalarının ayaklarına kapanmak isteyecekler. Kral canlandı, koltuğundan kalktı ve ellerini şaşkın bir ifadeyle açarak Tüm bunlar nasıl başladı. Hiçbir şey anlamıyorum. Düne kadar halk benden, reformdan başka bir şey istemiyordu. Neden bugün cumhuriyet istiyor. Ben onlara reform vaat edip, sadık Guizot'yu kurban ettim ve Thiers ile Barrot'yu görevlendirdim ya. Akılsızların şu yaptıklarına bakın Assomption [34] tapınağının parmaklıklarını yerlerinden sökmüşler ve bu