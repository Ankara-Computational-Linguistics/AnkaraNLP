kadar Sharman Brooklyn Dodgers adlı takımda profesyonel olarak beyzbol oynadı. Ancak takımda oynama imkânı bulamadan yedek kulübesinde oturdu. 1951 yılında bir maçta yedek kulübesinden tartışmaya katılınca oyundan atıldı ve ilk kez bir maçta oynayamadan atılan oyuncu oldu. Sharman, saha içinden .400'dan daha iyi yüzdeyle basket atan ilk gard oyunculardan biri oldu. Yedi kez NBA'de serbest atışta en yüksek oran yakalayan oyuncu oldu. 1958-59 sezonunda yakaladığı %93.2'lik serbest atış yüzdesi ile rekor kırdı ve bu rekor 1976-77'de Ernie DiGregorio tarafından geçilene kadar en iyi yüzde olarak kaldı. Sharman hâlen playofflarda 56 serbest atışı üst üste başarılı atarak rekorun sahibidir. 1956-1959 yılları arasında All-NBA ilk beşine seçilen Bill Sharman, 1953, 1955 ve 1960 yıllarında ise All-NBA ikinci beşine seçilmiştir. Sekiz kez NBA All-Star Maçı kadrosuna seçilen oyuncu, 1955 NBA All-Star Maçı'nda MVP ödülünün sahibi olmuştur. Bill Sharman, basketbolculuk kariyerini 11 sezon sonra 1961'da sonlandırmıştır. Basketbol oyunculuğunu bıraktıktan sonra koçluk yapmaya başlayan oyuncu, 1970-71'de Utah Stars'a ABA şampiyonluğu kazandırdı ve ABA Yılın Koçu Ödülü'nü paylaştı. Bir sonraki sezon Wilt Chamberlain ve Jerry West'in önderliğindeki Los Angeles Lakers'la 33 maç üst üste kazanma rekoru kırarak ve 69-13'lük galibiyet-yenilgi oranı ile uzun süre sonra Lakers'a ilk şampiyonluğunu kazandırdı ve NBA Yılın Koçu Ödülü'nün sahibi oldu. Bill Sharman, hem ABA hem de NBA Şampiyonluğu kazanan iki koçtan biridir. Diğer isim ise, 1967 yılında yine Chamberlain'in önderliğindeki Philadelphia 76ers takımı ile NBA Şampiyonu olan Alex Hannum'dur. Bill Sharman; 1976 yılında oyuncu olarak, 2004 yılında ise koç olarak Basketball Hall of Fame'e girmiştir. Her iki kategoride de Hall of Famer seçilen John Wooden ve Lenny Wilkens'tan sonra üçüncü kişidir. 29 Ekim 1996 tarihinde ise, Bill Sharman NBA'in En iyi 50 oyuncusu arasına seçilmiştir. Protesto Protesto, göreceli olarak bir olaya ve duruma karşı aksi yönde tepki göstermektir. Genellikle bu tepki gösterme biçimi, muhalif görüşü sözle ifade etme yanında o görüşü toplumsallaştırma ve bir grupla birlikte ifade etme karakteri de taşıyabilir. Bundaki amaç kamuoyu nezdinde sesini daha çok duyurabilmek ve yönetime karşı daha etkili bir duruş sergileyebilmektir. Bu, doğrudan ifade ve etkilemenin ve aktivizmin bir yoludur. Bu kendini ifade etme metodu, teoride, uygulamada ve görünürde, yönetsel politikalar, ekonomik koşullar, dinsel tutumlar, sosyal yapı veya medya monopolü tarafından sınırlandırılabilir. Böyle bir sınırlama meydana geldiğinde karşıtlık, kültüre, caddelere ve göç olgusuna yansıyabilir. Giovanni Messe Giovanni Messe (10 Aralık 1883, Mesagne, Brindisi, Apulia - 18 Aralık 1968, Roma, Roma ili, Lazio), İtalyan asker ve siyasetçi. İtalya Krallığının askeri ve Faşist döneminde general. İtalyan Mareşal (Maresciallo d'Italia). Savaşı sonrasında senatör. 18 yaşındayken gönüllü er olarak orduya katıldı. Trablusgarp Savaşında Libya'da görev yaptıktan sonra I. Dünya Savaşı'nda Caporetto Muharebesi (bugünkü Slovenya'nın Kobarid civarında meydana gelen İtalyan cephesinin yarma harekatı)'nda Alman İmparatorluğunun uyguladığı taktikten esinlenerek kurulan Arditi birliklerinin kuruluş ve eğitimine katkıda bulundu. 9. Arditi Alayı komuta ederek Monte Grappa Muharebesi'nde Avusturya-Macaristan'ın taarruzunu durdurdu. Bu hizmetinden dolayı Albay rütbesine terfi ettirilerek bizzat III. Vittorio Emanuele tarafından yaverliğine tayin edildi. Eylül 1935'te Tuğgeneral rütbesiyle Verona'da motorize bir tugayın komutasını devraldı. II. İtalya-Habeşistan Savaşı'ndaki bu tugayla başarılı bir görev döneminin ardından Tümgeneral rütbesine terfi etti ve bir İtalyan zırhlı tümeninin komutanı oldu. Nisan 1939'da, Arnavutluk'un İtalyan işgalini müteakip Arnavutluk Valisi General Ubaldo Soddu'nun yardımcısı olarak görevlendirildi. 1940 yılının sonlarında ve 1941 yılının başlarında Yunan-İtalyan Savaşı sırasında bir birliğe komuta etti ve Aleksandros Papagos'un komutasındaki Yunan kuvvetlerine karşı bir miktar başarı elde etti. Bununla birlikte kış ayları başlamadan önce İtalyan kuvvetleri, Yunan kuvvetlerinin sürpriz saldırısı üzerine Arnavutluk topraklarına geri çekilmeye başladı. Başka şartlar altında olsa sahip olduğu zırhlı savaş deneyimi, Kuzey Afrika'da Erwin Rommel'in yanında bir zırhlı birliğe komuta etmesine neden olurdu. Bunun yerine, "Rusya'daki İtalyan Seferi Kolordusu" (Corpo di Spedizione Italiano, Rusya'daki CSIR) komutanı olarak atandı. CSIR, Sovyetler Birliği'nin Mihver tarafından işgal edildiği Barbarossa Harekâtı'nda görev yapan İtalyan ordusunun bir seferi piyade ve süvari birliği idi. Başlangıçta, güney Rusya'daki İtalyan birliklerinin sayısı yaklaşık 60.000 idi. Messe, bu kuvvetin "Rus Cephesi" nin uç koşulları için düzgün bir şekilde donatılmış veya tedarik edildiğini düşünmemişti. Temmuz 1942'de, daha büyük "Rusya'daki İtalyan Ordusu" (Armata Italiana, Rusya'daki ARMIR) CSIR'nin yerini aldı ve komutanlığına General Italo Gariboldi getirildi. 1 Kasım 1942 tarihinde Rusya'yı terk etti. Rusya'daki İtalyan birliklerinin sayısı yaklaşık 200.000'e çıktı. Birliklerin ilk yaz kampanyasında iyi savaşmalarına rağmen, kış koşullarında uygun olan anti-tank silahları yoktu. Stalingrad'daki Alman yenilgisi sırasında, Sovyetler Birliği'ndeki sefer, Mihver güçlerine karşı ağır döndü. Rumen, Macar ve Alman kuvvetlerinin yanı sıra İtalyan ordusu, Sovyet kuvvetlerini geride tutmaya çalışırken Stalingrad'ın yanındaki Satürn Operasyonu sırasında şiddetle hırpalanıyordu. Şubat 1943'ün sonunda, daha önce Erwin Rommel'in komuta ettiği "İtalyan-Alman Tank Ordusu" nun (Deutsch-Italienische Panzerarmee) yeni komutanı olarak atandı. Ordu, bir Alman ve üç İtalyan birlikten oluştuğu için adı, 1. İtalyan Ordusu olarak değiştirildi. Rommel, yeni Ordu Grubu Afrika (Heeresgruppe Afrika) komutanlığına atandı. İlerleyen Amerikan ve İngiliz kuvvetlerine karşı savunma amaçlı bir savaş yürüttü ve Mareth Hattı'nda yenildi. Müttefik saldırılarına yönelik sürekli taktiksel gecikmesi, Kuzey Afrika Mihveri'nin kaçınılmaz yenilgisini engelleyemedi. 12 Mayıs 1943 tarihinde İtalya Mareşali (Maresciallo d'Italia) rütbesine terfi etti. 13 Mayıs'ta, 5. Alman Tank Ordusu'nun çöküşünden sonra, Tunus'un düşmesi üzerine komutası altındaki 1. İtalyan Ordusu Enfidaville çevresini hâlâ tuttuğu halde, Müttefikler'e resmen teslim oldu. Kralcı davanın sadık bir destekçisi olarak, pek çok İtalyan subayı gibi Eylül 1943'te yapılan İtalyan ateşkesinden sonra "İtalyan Müttefik Ordusu" (Esercito Cobelligerante Italiano) Genel Komutanı olarak göreve başladı. Kral Victor Emmanuel'e sadık olan ve birçoğu İtalyan savaşçılardan kurulan ve müttefikler tarafından silahlandırılan birliklerden oluşuyordu. Savaşın bitimine kadar bu görevde kaldı ve 46 yıllık hizmetinden sonra 1947 yılında askerlikten emekli oldu. Daha sonraki yaşamı olaysız değildi. Savaşın ardından Afrika'daki "Come finì la guerra in Africa. La "Prima Armata" italiana in Tunisia" (Afrika'daki savaş nasıl sona erdi: Tunus'ta İtalya'nın "Birinci Ordu"su) başlıklı deneyimlerini içeren bir kitap yazdı. Askeri popülaritesi sivil yaşamda da sürdü ve 1953-1955 yılları arasında, Halk tarafından demokratik olarak İtalya Senatosu'na senatör olarak seçildi. Ayrıca, ölümüne kadar yürüttüğü bir görev olan İtalyan Gaziler Derneği (ITER) Başkanı idi. Hayatı, 1997 yılında yayınlanan "Messe-soggetto di un'altra storia" (Messe-başka bir tarihin konusu) başlıklı Luigi Argentieri tarafından yazılan bir biyografide anlatıldı. 18 Aralık 1968 tarihinde seksen beş yaşındayken öldü. Germania Superior Germania Superior ("Yukarı Germania"), "Germania Inferior" eyaletinin yukarı çığırında kaldığı için "Yukarı Germania" olarak adlandırılan Roma eyaleti. Eyalet aşağı yukarı günümüz İsviçre topraklarının batısını, Fransız topraklarında Jura ve Alsace bölgeleri ile Almanya'nın güney-batı topraklarını kapsardı. Önemli şehirleri arasında Besançon ("Besontio"), Strasbourg ("Argentorate"), Wiesbaden ("Aquae Mattiacae") ve Germania Superior'un başkenti Mainz ("Moguntiacum") sayılabilir. "Yukarı Germania" ve "Aşağı Germania" terimlerine Jül Sezar'ın "Galya savaşı" tasvirlerinde, bölgede yaşayan kabileler çok iyi tasvir ettiği halde, rastlanmaz. Aşağı Germania, Belgic kabileler tarafından işgal edilmişti. Yukarı Germania ise aralarında Helvetler, Sequaniler, Leuciler ve Treverilerin bulunduğu Kelt kökenli kabileler tarafından işgal edilmişti ve Orta Ren'in batı kıyılarındaki Vesontio'yu geri almak isteyen Ariovistus komutasındaki Germenler Sezar tarafından M.Ö. 58 yılında yenilgiye uğratıldılar. Bu tarihten sonra Romalılar bölgeden bir daha ayrılmadılar. Octavian Caesar tarafından isyan tehlikesi altında oldukları nedeniyle yöntimleri doğrudan kendisine bağlanan Senatoryal eyaletler arasında Yukarı Germania'da vardı. Açıkçası bu topraklar Cumhuriyetin sonlarına doğru eyalet olarak düzenlenmişti. Tacitus "Yıllıklar" (3.41, 4.73, 13.53) adlı eserinde bu eyaletten bahseder. Augustus tüm orta Germania bölgesini "Germania Magna" adında bir eyalet olarak düzenlemeyi planlamıştı. Bu plan Germenler tarafından Teutoburg Ormanı savaşı ile boşa çıkarıldı. Augustus İmparatorluğu Ren-Tuna hattında sınırlandırmaya karar verdi. Bu aşamadan sonra, hat boyunca Romalıların cezalandırma seferleri ve hattın savunma amaçlı tahkim edilmesi çalışmalarına ağırlık verildi. M.Ö. 12 yılında Xanten (Castra Vetera) ve Mainz'da (Moguntiacum) büyük operasyonel üsler oluşturuldu. Bu merkezlerin etrafına bir sistem dahilinde tahkimatlar yapıldı. 69-70 yılları arasında Ren ve Tuna arasındaki tüm tahkimatlar Germen isyanları ve lejyonlar arasındaki iç savaş çatışmaları sırasında yok edildi. Ortalığın sakinleşmesinin ardından tüm tahkimatlar eskisinden daha güçlü olacak şekilde yeniden inşa edildi ve Mainz ve Augsburg'u bir birine bağlayan yeni bir yol yapıldı. Takip eden barış yıllarıyla birlikte savunma tahkimatları geçici karakterlerini kaybettiler. Lejyon üsleri yakınlarında yeni yerleşim bölgeleri kuruldu. 150 yılından itibaren kuleler ve üsler taş kullanılarak yeniden inşa edildi. Artık askerler taştan inşa edilmiş ve içleri fresklerle dekore edilmiş barakalarda yaşıyorlardı. Germen kültürü de değişime uğramıştı. Sezar'ın çalı çırpıdan yapılan perişan kulübelerini yaktığı Suebiler, Chattiler ve Alamanniler artık Roma tarzında yapılmış rahat köylerde yaşıyorlardı. Germania Superior 90 yılında, Gallia Lugdunensis topraklarının çoğunu alarak bir İmparatorluk eyaleti olarak yeniden düzenlendi. Eyaletin ilk ve en ünlü valilerinden biri olan geleceğin imparatoru Trajan, 96-98 yılları arasına bölgede görev yapmıştır. Helvetlerin yerleşim bölgeleri de "Germania Superior" eyaletinin bir parçası haline getirildi. Roma'nın en kuzeyde bulunan eyaletlerinde kontrolü kaybetmeye başladığı 300 yılı civarında, Germania Superior'un güneyinde bulunan topraklar (İsviçre platosu) Provincia Maxima Sequanorum olarak biline eyalet sınırlarına dahil edildi. Eyalet toprakları 5. yüzyıl başlarında artık tamamıyla Burgundilerin kontrolü altına girmiş ve bölgedeki Roma egemenliği sona ermiştir. Fred Çakmaktaş Frederic Joseph "Fred" Çakmaktaş ABC'nin orijinal sitkom animasyonlu Taş Devri çizgi filminin kurgusal karakteridir. Eşi Wilma Çakmaktaş ve küçük kızı Çakıl Çakmaktaş'tır. En iyi dostu kapı komşuları Barney Moloztaş ve hanımı Betty Moloztaş, oğulları Bamm-Bamm'dır. Fred tarih öncesine ait Taşyatağı şehrinde yaşar, dinozorlar arası bir dünya ile modernleştirilmiş yalın ayaklı mağara adamı ve "ilkel" mağara adamlarının öyle modern elverişli telefon, cep telefonu ve çamaşır makinesi ile kullanıldığı versiyonundan yararlanılmış. Fred çeşitli diğer çizgi filmlerin sevilen aksiyonuyarlama ve reklamlarının yan ürünlerinden beri ortaya çıkmıştır. Fred'in kişiliği Ralph Kramden nin 1950 de yapılan "The Honeymooners" televizyon serisi ve Chester A. Riley'in "The Life of Riley" deki haline benzer. Böylece Ralph çok sevilir, Fred'in ilgili gürültülü sesi, kavgacılığı ve kararlı entrika alışkanlıklarını ilerletmesi onun ailesini biraz yaşatma sınıfında olduğunu gösterir, sık sık planlamadığı sonuçlar olur... Fred'in bowling e merakı vardır, evinin salonunun çevresinde bilardo, poker ve golf oynar. Fred inanılmaz olarak bowling şampiyonasını beceriklice kazanmıştı; bir macerasında, öyle uzağa çekip gitmişti bale dersini düzenli ilerletmişti onun oyunda lakabı "parlayanayakparmakları" olmuştu. Theodore Kaczynski Theodore John Kaczynski veya kısaca Ted Kaczynski (d. 22 Mayıs 1942; Chicago, Illinois), Amerikalı matematikçi, anarşist teorisyen ve eylemci. Harvard Üniversitesi'nden mezun olduktan sonra Michigan Üniversitesi'nde matematik alanında doktora yapmış, Berkeley Üniversitesi'nin o döneme değin en genç öğretim üyesi olarak görev almıştır. Kaczynski Berkeley üniversitesindeki yardımcı profesörlük görevinden istifa ettikten sonra Montana'ya yerleşerek ormanın içinde bir kulübede yaşamaya başlamış, yaşamını tamamen kendi kendine sürdürmenin yollarını aramıştır. Ancak endüstriyel gelişmenin yaşam alanını gittikçe daha çok daralttığına ve çevresindeki doğanın sürekli olarak tahrip edildiğine şahit olması, kendisini önce ufak tefek sabotaj eylemlerine, daha sonra ise kararlı ve planlı bombalamalar yapmaya itmiştir. Bir American Airlines uçağına yerleştirdiği patlamayan bombayla işlediği suçlar "federal suç" kapsamına girmiş ve FBI'ın hakkında dosya açmasına neden olmuştur. Unabomber adı, Üniversite ve Havayolları Bombacısının kısaltmasıdır. Ted Kaczynski'nin "Manifesto" başlığıyla kaleme aldığı eseri, "yayınlandığı takdirde bombalama eylemlerine son vereceği" vaadiyle The Washington Post ve The New York Times gazetelerinde yayınlandı. Türkiye'de Kaos Yayınları tarafından Türkçeleştirilerek kitap halinde yayınlanan manifesto sanayi devriminin insanlığın başına gelen en büyük felaket olduğu iddiasıyla başlayarak Amerikan sosyal demokratlarından endüstriyel güçlere değin birçok kesime derin eleştiriler getirmekte ve bireysel, bağımsız ve kararlı bir tepkiyi öğütlemektedir. Manifesto, tek yazarının Kaczynski olmasına karşın birinci çoğul şahıs zamiriyle ve "biz Freedom Club üyeleri" şeklinde ifadelerle kaleme alınmıştır. (Kaczynski'nin manifestosu wikikaynak'ta da bulunmaktadır.) The New York Times ve The Washington Post'ta manifestonun yayınlanmasının ardından, Kaczynski'nin erkek kardeşi David, karısının da ısrarlarıyla manifestoyu okuyarak Ted Kaczynski'nin gençliğinde gazetelere gönderdiği bazı metinlerle büyük benzerlikler olduğunu keşfetti ve önce kendi araştırmasını bir özel detektif aracılığıyla yürüttükten sonra FBI'ı durumdan haberdar etti. Dağ evinde gözaltına alınan Ted Kaczynski için atanan avukat önce müvekkilinin ruh sağlığının bozuk olduğu yönünde savunma yapmak istese de Kaczynski buna karşı çıktı. Buna rağmen atanan psikolog ve psikiyatrlardan oluşan bir heyet Kaczynski'ye paranoid şizofreni gibi tanılarda bulunsa da, Kaczynski'yi dört yıl boyunca cezaevinde gözlem altında tutan meslektaşları kendisinde ruhsal bir bozukluk olmadığında ısrarlı. Tartışmalı bir mahkeme sürecinin sonunda Kaczynski şartlı tahliye ihtimali olmayan ömür boyu hapis cezasına çarptırıldı. OÄŸrak Oğrak veya Iğrak, (Arapça: اغراق) Divân-ı Lügati't-Türk'te ""sınırda oturan bir Türk oymağı. Bunlara "قرا ي يغج Kara Yıgaç" dahi denir."" ve ""الايغاج Ala Yıgaç" "Sınıra yakın bir yer adı."" şeklinde tanımladığı Orta Asya'da yaşamış olan Ortaçağa özgü bir Türk oymağıdır. Kaşgarlı Mahmud, Türk boy ve oymaklarını sayarken Çiğil, Toxsı ve Yağmalardan sonra Oğrakların yaşadıklarını anlatır. Kaşgarlı Oğraklarla ilgili bir başka ipucu daha verir. Kaşgarlı aktardığı bir destanda Karahanlıların Uygurlara karşı İli Nehrinin kuzeyinde yaptıkları bir akında Oğrak atlılarının yetişip Karahanlılara katıldıkları ve yardım ettikleri anlatılır. Bu savaş alanı Oğrakların yurtlarına yakın olması gerekir. Bu bilgileri ve Kaşgarlı'nın verdiği sırayı birleştirirsek Oğrakların (Yedisu bölgesi) İli Nehrinin sağ tarafında ("doğusunda") Uygur sınırına yakın çorak bir bölgede ("Ala Yıgaç ile Kara Yıgaç arasında") veya Ebinur Gölü yöresinde yaşadıkları varsayılır. Hakaniye Türkçesinde, ""يغج yıgaç" "ağaç, ağaç parçası."" anlamındadır. Kaşgarlı; "tıgrak": "تغر تغراق tıgrak er = dıyrak, yılmaz, yiğit adam." 2005-06 Erkekler Türkiye Kupası (basketbol) Erkekler Türkiye Kupası 2005-2006 Sezonu, Erkekler Türkiye Kupası'nın 21. organizasyonudur. Hipnopompik sanrı Uyku bozukluğu, karabasanla ilgili olarak uyku sonrası felce verilen addır. Çoğu zaman, uyku felcine uğrayan kişi tarafından bunun bir rüya sebebiyle oluştuğuna inanılır. Bu yüzden, insanların hareket etmek istese de hareket edemediği rüya sayısı bu kadar fazladır. Uyku felcinin sebep olduğu sanrılar bazen durumun normal bir rüya olarak algılanmasına, bazen de oda içerisinde hayali şeyler görülmesine sebep olur. 1975 NBA All-Star Maçı 1975 NBA All-Star Maçı, 14 Ocak 1975 tarihinde Phoenix'da bulunan Arizona Veterans Memorial Coliseum'da oynanan yirmibeşinci All-Star maçıdır. New York Knicks takımının gard oyuncusu Walt Frazier maçın MVP ödülünün sahibi oldu. Doğu takımının koçluğunu Washington Bullets takımından K.C. Jones yaparken, Batı'nın koçluğunu ise Golden State Warriors takımından Al Attles yaptı. Maçı 12.885 biletli seyirci izledi. COBE COBE, kozmik mikrodalga arka plan ışımasının incelenmesi amacıyla fırlatılmış bir uydunun kısa adıdır. COBE uydusunun asıl adı “kozmik arka plan ışıması kaşifi” anlamındaki Cosmic Background Explorer’dır. 1970'lerin ortalarında, yerden gözlem yaparak kozmik arka plan ışımasını inceleyen bazı gözlemci astronomlar, NASA'nın Goddard Uzay Uçuş Merkezi'ndeki bilim insanlarıyla iş birliği yaparak Kozmik Arka plan Keşif Uydusu COBE'nin tasarımına katkıda bulundular. 18 Kasım 1989'da COBE, yörüngesine mükemmel bir şekilde oturtuldu. COBE'nin taşıdığı üç araçtan iki tanesi gökyüzünü uzun kızılötesi dalga boylarında gözlemledi. Araçlar, uzaydan gelen zayıf sinyallerin uzay aracının kendi sıcaklığından etkilenmemesi için sıvı helyumla soğutulmaktaydı. Bu araçlar görevlerini seferin dokuzuncu ayında sıvı helyumun bittiği sırada tamamladılar. Araçlardan biri fonun ortalama sıcaklığını görülmemiş bir hassasiyetle ölçerek 2.735 °K değerini buldu. Diğeri de ilk defa olarak, uzun kızılötesi dalga boylarında uzayın haritasını çıkardı. Üçüncü ölçüm aleti artalan radyasyonunun parlaklığındaki sapmaları aramak için tasarlanmıştı. Altı diferansiyel mikrodalga, radyometreden oluşan düzenek gözlemlerine devam ediyor; çünkü bunların soğutulması gerekmiyor. Bunlarla gökyüzü şimdiye kadar iki kere tarandı ve üçüncü taramaya devam edilmektedir. Radyometreler gökyüzünü 3.5, 5.7 ve 9.5 milimetre olmak üzere üç kısa radyo dalga boyunda gözlemlemektedir. Halen, dünyanın çeşitli yerlerinde aynı derecede hassas aletlere sahip ekipler, COBE'nin görebileceğinden daha küçük, bir açı dakikası sapmalar bulmak için gözlem yapmaktadır. Push the Button (Sugababes şarkısı) "Push the Button", İngiliz grup Sugababes tarafından dördüncü stüdyo albümleri "Taller in More Ways" için kaydedilen bir şarkıdır. Yazarlığını grup üyeleri Mutya Buena, Heidi Range ve Keisha Buchanan ile Dallas Austin; yapımcılığını yine Dallas Austin üstlenmiştir. Eylül 2005'te albümün ilk teklisi olarak yayımlanmış ve müzik eleştirmenlerinden olumlu tepkiler almıştır. Avusturya, İngiltere, İrlanda, Polonya ve Yeni Zelanda listelerinde bir numaraya yükselerek, grubun dördüncü bir numarası olmuştur. "Push the Button"ın video klibi Matthew Rolston yönetmenliğinde ve Lindsay Turnham yapımcılığında çekilmiştir. Çekimler, Temmuz 2005'te Shepherds Bush, Londra'nın çeşitli mekânlarında gerçekleştirilmiştir. Video klip, İngiltere'de ilk kez 12 Eylül 2005 tarihinde yayımlanmıştır. "Push the Button", Avusturya, Hırvatistan, İngiltere, İrlanda, Polonya, Sırbistan ve Yeni Zelanda listelerinde bir numaraya yükselerek, grubun kariyerindeki en başarılı şarkısı hâline gelmiştir. "Push the Button", Almanya'da 150,000 adetlik kopya satışına ulaşarak Almanya listelerinde 2 numaraya ulaşmıştır. Ayrıca, Norveç'te 2 ve İsviçre'de 3 mumaraya yükselmiştir. Şarkı, 2006 BRIT Ödülleri'nde "En İyi Britanyalı Tekli" ödülüne aday gösterilmiş, ancak ödülü Coldplay'in "Speed of Sound" çalışması kazanmıştır. "Push the Button", Avustralya listelerinin 3 numarasına ulaşarak, grubun buradaki en başarılı şarkısı hâline gelmiştir. ARIA tarafından platin plak ile ödüllendirilmiştir. Fransa listelerinde 17 numaraya, İsveç listelerinde 4 numaraya yükselerek grubun bu ülkelerde en büyük başarı gösteren şarkısı olmuştur. Hollanda'da 3 numaraya ulaşmış ve 2003 yılında aynı listede 3 numaraya ulaşan "Hole in the Head" parçasıyla birlikte grubun buradaki en başarılı şarkısı olmuştur. Ayrıca, Romanya'da 2 numaraya yükselerek, grubun bu listede ilk ona girmeyi başaran ilk şarkısı hâline gelmiştir. 2004-05 Erkekler Türkiye Kupası (basketbol) Erkekler Türkiye Kupası 2004-2005 Sezonu, Erkekler Türkiye Kupası'nın 20. organizasyonudur. II. İtalya-Habeşistan Savaşı II. İtalya-Habeşistan Savaşı, 1935 - 1936 yılları arasında İtalya Krallığı ile Etiyopya İmparatorluğu arasında meydana gelen ve Etiyopya'nın İtalyan yönetimi altına girmesiyle sonuçlanan savaş. I. İtalya-Habeşistan Savaşı'nda yenilgiye uğrayan İtalya Krallığı'nın Etiyopya'yı sömürgeleştirmek için ikinci girişimi olmuştur. Genellikle II. Dünya Savaşı'nı hazırlayan olaylardan biri olarak değerlendirilen bu savaş, Milletler Cemiyeti'nin, büyük güçler tarafından desteklenmedikçe kararlarını uygulatma gücüne sahip olmadığını göstermiştir. İtalya'nın 1890'larda ele geçirmek için çeşitli girişimlerde bulunduğu Etiyopya (Habeşistan), Avrupa devletlerinin egemenliği altında bulunan Afrika kıtasındaki az sayıda bağımsız devletten biriydi. Benito Mussolini, Aralık 1934'te Etiyopya ile İtalyan Somalisi arasında çıkan bir sınır çatışmasını gerekçe göstererek bölgeye müdahale kararı aldı. Bütün arabuluculuk önerilerini reddeden İtalyanlar 3 Ekim 1935'te Etiyopya'yı işgal ettiler. General Rodolfo Graziani ve Pietro Badoglio komutasındaki İtalyan birlikleri, kötü donanımlı ve eğitimsiz Etiyopya ordusunu sürekli geri çekilmek zorunda bırakarak, 9 Nisan 1936'da Ascianghi (Aşangi) Gölü yakınında büyük bir zafer kazandılar ve 5 Mayıs'ta başkent Addis Ababa'yı aldılar. Etiyopya imparatoru Haile Selassie'nin sürgüne gönderilmesinin ardından Mussolini Roma'da, İtalya kralı III. Vittorio Emanuele'yi Etiyopya imparatoru ilan etti ve Badoglio'yu Etiyopya genel valiliğine atadı. Milletler Cemiyeti, Etiyopyalıların başvurusu üzerine, işgali kınayan ve İtalya'ya ekonomik yaptırımlar uygulanmasını öngören bir karar aldı (1935). Ama Doğu Afrika'daki çıkarlarının zedelenmesinden çekinen Britanya dışındaki büyük devletler işgale ciddi bir tepki gösteremediklerinden, yaptırımlar çok az ülke tarafından uygulandı ve önemli bir etkisi olmadı. İtalya'nın emperyalist yayılma politikasının somut bir örneği olan savaş, II. Dünya Savaşı öncesinde uluslararası gerilimin artmasında önemli rol oynadı. Lucene Lucene, Doug Cutting tarafından Java kullanılarak yazılmış bir açık kaynak kodlu bilgi toplama kütüphanesidir. Apache Yazılım Derneği'nce desteklenen yazılım Apache Yazılım Lisansı'nı kullanmaktadır. Lucene, aralarında Delphi, Perl, C#, C++, Python, Ruby ve PHP'nin de bulunduğu birçok farklı dilde yeniden yazılmıştır. Lucene, adını arama motoru ve yerel arama yordamları oluşturmada sağladığı kolaylıklarla duyurmuştur. Lucene'in mantıksal mimarisi veri alanlarından oluşan bir belge olarak özetlenebilir. Bu esneklik, Lucene APIsinin dosya biçiminden bağımsız olmasını sağlamaktadır. Lucene; PDF, HTML ve Microsoft Word belgelerinin de içinde bulunduğu birçok farklı dosya türünü listeleyebilmektedir. Lucene yalnızca listeleme ve arama özelliklerini barındırmakta, HTML ayrıştırma olanağını sunmamaktadır. Apache'nin projelerinden Nutch, Lucene'i temel almakta ve bu özelliği sağlamaktadır. Apache'nin diğer projelerinden Solr ise Lucene üzerine kurulmuş gelişkin bir arama sunucusu olarak görev yapmaktadır. Tevfik Fikret Saygılı Tevfik Fikret Saygılı, (d. 1934, Silifke), Türk bürokrat. İlkokul tahsilini Silifke'de yaptı. Ortaokulu Niğde'de okudu. 1953 yılında Adana Erkek Lisesinden mezun oldu. 1957 yılında Ankara Üniversitesi Siyasal Bilgiler Fakültesi'nden mezuniyetini müteakip Mersin Kaymakam Adaylığına atandı. Adaylıktan sonra ilk olarak Gürün Kaymakamlığı, daha sonra sırasıyla Kozluk, Yomra , Kadınhanı , Germencik, Serik, Karacabey , Kilis, İskenderun , Kırıkkale Kaymakamlıkları, Kırıkkale Belediye Başkanlığı , Konya Vali Yardımcılığı, Bakanlık Hukuk Müşavirliği ve Çankaya Kaymakamlığı görevlerini ifa etti. 1999 yılında emekliye ayrıldı. Fransızca bilen Fikret Saygılı, Mülkiyeliler Birliği ve Türk İdareciler Derneği üyesidir. Galatya (Roma eyaleti) Galatya, (Latince Galatia), Galat Kralı Amyntas'ın MÖ 25 yılında ölmesinin ardından Roma İmparatoru Augustus tarafından düzenlenen Roma eyaleti. MÖ 189 yılında Galatlara karşı bir sefer için Romalılar tarafından bölgeye gönderilen Gnaeus Manlius Vulso, Galatlarla yaptığı savaşı kazandı. 189 yılından sonra artık bölgenin kontrolü Romalıların eline geçmişti. Kısa bir süre Pontus krallığının hakimiyetinde kalan bölge nihayet Mitridatik Savaşlarının ardıdan, Romanın da yardımıyla, yeniden özgürlüğüne kavuştu. MÖ 64 yılındaki yerleşmelerin ardından Galatya, Roma'ya bağlı bir vasal devlet haline geldi ve her biri bir kabilenin başına olmak üzere üç yeni şef atandı. Ancak bu yapı, şeflerden Deiotarus'un tüm kabilelerin şefi olma tutkusunu tetikledi ve nihayet Romalıların da tanımasıyla "Galat Kralı" olarak tahta çıkan ilk kişi oldu. Galatların üçüncü kralı Galatyalı Amyntas'ın MÖ 25 yılıda ölmesi üzerine, Galatya Octavian Augustus tarafından başkenti Ancyra (modern Ankara) olacak şekilde bir Roma eyaleti olarak Roma imparatorluğuna eklemlendi. Amyntas tarafından Augustus'a olan sadakatini ve saygısını göstermek için eski bir Frig tapınağının yerine yeniden inşa edilen Ankara anıtı duvarları üzerine kazınmış olan ve Res Gestae Divi Augusti olarak bilinen yazıt, İmparator Augustus'un fiiliyatı hakkında günümüze kadar ulaşmış en önemli belgedir. Sadece birkaç eyalet Roma'ya sadık kalmak için bu kadar hevesli olmuştur. Galatlar, Kelt bölgelerinde yaygın olduğu üzere Roma-Kelt kökenli çok tanrılı bir tapınım sergilemişlerdir 386-95 yılları arasında yapılan yönetim reformlarının ardından Galatia Prima ve Galatia Secunda ya da Salutaris adında Frigya'ya bağlı iki yeni eyalet olarak yeniden düzenlenmiştir. Push the Button Push the Button ÅŸu anlamlara gelebilir: 1999-2000 Erkekler Türkiye Kupası (basketbol) Erkekler Türkiye Kupası 1999-2000 Sezonu, Erkekler Türkiye Kupası'nın 15. organizasyonudur. Miley, Sak覺z覺n覺 Haz覺rla Miley, Sakızını Hazırla, Disney Channel orijinal dizisi Hannah Montana'nın 2. bölümüdür. Korsika ve Sardinya Korsika ve Sardinya ("Corsica et Sardinia"), Korsika ve Sardinya adalarından oluşan antik Roma eyaleti. Korsika ve Sardinya'da ticaret kolonisi kuran ilk uygarlık Fenikelilerdir. Fenikelilerin ardından bölgeye Yunanlar gelmiş ve kendi kolinelerini kurmuşlardır. Korsika, MÖ 535 yılında Etrüskler'in yardımı ile Kartacalılar tarafından fethedilmiş, kısa bir süre sonra da Sardinya Kartacalıların kontrolü altına girmiştir. Kartacalıların Romalılarla imzaladıkları bir anlaşmayı ihlal etmeleri üzerine Roma bölgeyi 1. Pön Savaşı sırasında zorla topraklarına katmıştır. MÖ 238 yılında, Kartacalıların I. Pön Savaşında yenildiklerini kabul ederek Korsika ve Sardinya adalarından çekilmesinin ardından adalar birlikte bir Roma Cumhuriyet eyaleti olarak düzenlenmiştir.. Bu tarihten sonra Akdenizin batısı Roma hakimiyeti altına girmiştir. Romalılar bu bölgeyi 694 yıl boyunca ellerinde tutmuşlardır. Bu hakimiyet boyunca Roma eyaletle nesnel bir ilişki kurmuştur. Her iki adanın da kıyıları Romalılarca yerleşim görmüş ve bölge Roma harflerini ve kültürünü benimsemiştir. Yine de adaların iç kesimlerinde zaman zaman Roma hakimiyetine karşı isyanlar çıkmıştır. Ancak adaların iç kesimlerinin de tahkim edilerek kontrolün sağlanmasının ardından Romalılar bunları "barbarların toprakları" olarak adlandırılan yerlere, kendilerinden uzağa yerleştirmiştir. İmparatorluğun doğudaki eyaletleriyle karşılaştırıldığında Korsika ve Sardinya Roma için önemsiz bir kazanım olarak görülebilinir. Romalılar Sardinya'dan ne ganimet elde edebilmişler ne de esirler Romalılarla ilgili bir şey öğrenmek istemiştir. Benzer bir durum Korsika'da da gözlenmiştir. Söylenenlere göre “kim bir Korsikalı [köle] satın alırsa parasını boşa harcadığına üzülürmüş”. Romalılar bölgeyi ve insanlarını geri ve sağlıksız addetmişlerdir. Korsika ve Sardinya her ne kadar Roma tarafından göz ardı edilmiş de olsa, İmparatorlukta olup biten olaylarda önemli roller oynamıştır. Sardinya, Cumhuriyet döneminde tahıl tedariğinin çoğunu sağlamıştır. Korsika, belki de adada bulunan tek şeyi yani imparatorluğun balmumu ihtiyacını sağlamıştır. Adalar bir taraftan da Roma Cumhuriyetinin sona ermesiyle doğrudan bağlantılıdır. Gaius Marius ve Lucius Lucius Cornelius Sulla Felix emekli askerlerini bu adalara yerleştirmiş ve ada topraklarını savaş ihtiyaçlarının karşılanması için kullanmışlardır. Sardinya, Jül Sezar tarafından erzak tedariği için işgal edilmiştir. Bu adadan sağlanan tahıl lejyonlarını beslemiş ve MÖ 49 yılında başlayan iç savaşı kazanmasında önemli rol oynamıştır. İkinci Üçlü Yönetim döneminde Octavian tarafından ele geçirilen adalar onun Brutus ve Cassius'a karşı yürüttüğü savaşı ürettikleri tahılla desteklemişlerdir. Korsika ve Sardinya aynı zamanda bir sürgün yeri olarak tanınmıştır. Nero tarafından bir komplo ile suçlanan C. Cassius Longinus bu adalara sürgüne gönderilmiştir. Tiberius döneminde pek çok Yahudi ve Hristiyanın bu adalara sürüldüğü söylenir. Ugly (Sugababes şarkısı) "Ugly", İngiliz grup Sugababes tarafından dördüncü stüdyo albümleri "Taller in More Ways" için kaydedilen bir şarkıdır. Yazarlığını ve yapımcılığını Dallas Austin üstlenmiştir. Albümden çıkan ikinci ve Mutya Buena vokallerinin bulunduğu son teklidir. Şarkı, önceki tekli "Push the Button"ın başarısını devam ettirmiş ve İngiltere listelerinde 3 numaraya yükselmiştir. Danimarka, Finlandiya, Hollanda, İrlanda, Norveç ve Yeni Zelanda listelerinde ilk ona girerken; Avustralya, Avusturya, Belçika, İsveç ve İsviçre listelerinde ilk yirmiye girmiştir. "Ugly"nin video klibi Toby Tremlett tarafından çekilmiştir. İlk kez 12 Kasım 2005 tarihinde yayımlanmıştır. Red Dress "Red Dress", İngiliz grup Sugababes tarafından dördüncü stüdyo albümleri "Taller in More Ways" için kaydedilen bir şarkıdır. Yazarlığını grup üyeleri Mutya Buena, Keisha Buchanan ve Heidi Range ile Brian Higgins, Miranda Cooper, Lisa Cowling, Nick Coler, Robert Bradley, Tim Powell ve Shawn Mahan; yapımcılığını Brian Higgins ve Xenomania üstlenmiştir. Parçada Tony Clarke tarafından kaydedilen bir Northern Soul parçası olan "Landslide"dan örnekler kullanılmıştır. Şarkı, albümün üçüncü teklisi ve Amelle Berrabah vokallerinin de bulunduğu ilk teklidir. Şarkının video klibi Tim Royes yönetmenliğinde çekilmiştir. "Red Dress", 80,100 kopya satarak İngiltere listelerine 4 numaradan giriş yapmış ve grubun İngiltere'de ilk beşe girmeyi başaran üçüncü şarkısı olmuştur. İrlanda, Norveç ve Yeni Zelanda listelerinde ilk yirmiye girmeyi başarmıştır. Ayrıca, Almanya ve Avustralya listelerinde ilk otuza girmiştir. Follow Me Home "Follow Me Home", İngiliz grup Sugababes tarafından dördüncü stüdyo albümleri "Taller in More Ways" için kaydedilen bir şarkıdır. Yazarlığını grup üyeleri Mutya Buena, Keisha Buchanan ve Heidi Range ile Jonathan Lipsey, Karen Poole ve J. Shaw; yapımcılığını Jony Rockstar üstlenmiştir. Şarkı, albümün dördüncü ve son teklisi olarak yayımlanmış ve grubun İngiltere'de en düşük liste başarısı gösteren şarkısı olmuştur. "Follow Me Home"un video klibi Toby Tremlett tarafından Çek Cumhuriyeti'nde çekilmiştir. İlk kez 30 Nisan 2006 tarihinde yayımlanmıştır. "Follow Me Home", 15,300 adet kopya satmış İngiltere listesinin 32 numarasında kalmıştır. Grubun önceki teklilerden "Soul Sound" aynı listede 30 numaraya yükselmiştir. Böylece grubun en düşük liste başarısını gösteren şarkısı olmuştur. Ancak "Follow Me Home", "Soul Sound"un 10,000 adetlik satış rakamını geçerek, grubun en düşük ikinci satış başarısını yakalayan teklisi olmuştur. Ta Mok Ta Mok, (d. ~1926 - ö. 21 Temmuz 2006, Phnom Penh, Kamboçya), Kamboçyalı siyasetçi. 1970'li yıllarda Kamboçya'da yönetimi ele geçiren Kızıl Kmerler 2 milyona yakın Kamboçyalının ölümüne yol açmıştı. Ta Mok, örgütün en çok korkulan komutanlarından biriydi. ""Kasap"" lakabıyla tanınan tek bacaklı Ta Mok düşmanlarına hiç merhamet göstermemesiyle nam salmıştı. Eski kraliyet başkenti Oudong'un yerle bir edilmesi emrini veren Ta Mok, sivil nüfusu kent dışına sürmüş, hükûmet yetkililerini ve askerleri öldürtmüştü. Kızıl Kmer iktidarı sırasında Kamboçya'nın güney batısını kontrolü altında tutan Ta Mok sayısız işkence vakasından, ölümden ve halkı açlığa zorlamaktan sorumlu tutuluyor. Ta Mok, Kızıl Kmer iktidarında hizipleşmenin başladığı yıllarda, rakip grupların üyelerine yönelik katliamları yönetmişti. Kızıl Kmerler'in kurucusu ve başkanı Pol Pot ile arasındaki ilişkileri 1997 yılında sona erdiren Ta Mok, örgütün liderliğini ele geçirdi. Bundan iki yıl sonra yakalanan Ta Mok, o günden öldüğü güne kadar tutuklu kaldı. Easy "Easy", İngiliz grup Sugababes tarafından ilk toplama albümleri "" için kaydedilen bir şarkıdır. Yazarlığını grup üyeleri Keisha Buchanan, Amelle Berrabah ve Heidi Range ile George Astasio ve Jason Pebworth; yapımcılığını Brio Taliaferro, George Astasio ve Jason Pebworth üstlenmiştir. Albümün ilk ve tek teklisi olarak 6 Kasım 2006 tarihinde İngiltere'de yayımlanmıştır. İngiltere listelerinde 8 numaraya ulaşmıştır. Danimarka, Finlandiya, İrlanda ve Norveç listelerinde ilk yirmiye girmeyi başarmıştır. "Easy"nin video klibi Eylül 2006'da Tim Royes tarafından Londra'da bir stüdyoda çekilmiştir. İngiltere'de 2 Ekim 2006 tarihinde yayımlanmıştır. Bekir Yıldız Sterling Hayden Sterling Relyea Walter (26 Mart 1916 - 23 Mayıs 1986), Amerikalı oyuncu, yazar, model. Boyu 'yı geçmektedir. New Jersey'de George ve Frances Walter adlı iki oyuncunun oğlu olarak gelen Sterling Hayden'in asıl ismi Sterling Relyea Walter'dir. Hayden, prostat kanserinden dolayı 70 yaşında hayata gözlerini yummuştur. Tenten'in MaceralarÄ± (film) The Adventures of Tintin: Secret of the Unicorn, Belçikalı yazar Georges "Hergé" Remi'nin yarattığı "The Adventures of Tintin" adlı çizgi kitap serisinden uyarlanan, 3 boyutlu hareket yakalama tekniğiyle çekilen 2011 filmidir. Yönetmen Steven Spielberg'dir ve hikâye "The Secret of the Unicorn" ve "Red Rackham's Treasure" kitaplarının öykülerinden uyarlanmıştır. Tenten'i Jamie Bell, Kaptan Haddock'u Andy Serkis, Thomson ve Thompson'ı Simon Pegg ve Nick Frost oynamıştır. Daniel Craig, Toby Jones, Mackenzie Crook ave Gad Elmaleh de oyuncu kadrosunda yer almaktadır. Spielberg, Tenten için ilk hakları 1983'te Hergé'nin ölümü sonrasında elde etti. Filmin 2010'da gösterime girmesi için, Ekim 2008'de çekimlere başlanması planlanmıştı. Ancak gösterim 2011'e ertelendi; çünkü filmin yapımcılarından birisi olması planlanan Universal şirketi, yapım öncesi çalışmalar için 30 milyon dolar harcamış olan Paramount ile birlikte çalışmaktan vazgeçti. Daha sonra filmlerin eş yapımcısı Sony oldu. Oyuncu ekibine Tenten rolü ile katılan Thomas Sangster, çekimler gecikine projeden ayrıldı. Animasyonu hazırlayan Weta Digital şirketinin sahibi yapımcı Peter Jackson devam filmi çekmeyi tasarlıyor. Spielberg ve Jakson üçüncü devam filmini beraber çekmek istediklerini açıkladılar. Ten Ten, eski model bir gemi satın alır. Ancak asırlık sırlar barındıran bu gemiyi ele geçirmek isteyen Sakharine, Ten Ten'i öldürmeyi bile göze almıştır. Ten Ten, köpeği Milu ile birlikte bir kargo gemisine binerek yola çıkar. Elbette acımasız Sakharine de, her türlü kötülüğü göze alarak peşlerine düşmüştür. Hollywood Reporter film için üç yeni karakter yaratıldığını açıkladı. Bunlar; rakip bir muhabir, saldırgan bir editör ve Amerikan Interpol müfettişiydi. The Daily Telegraph'a göre Toby Jones'un karakteri Silk kötü bir karakterken, Gad Elmaleh'in oynadığı karakterin adı Ben Salaad'tı. Mackenzie Crook'un oynadığı karakterin ismi ve özellikleri ise açıklanmadı. Spielberg, "The Adventures of Tintin" serisinin sıkı bir hayranıydı, 1981'deki bir yorumla "Kutsal Hazine Avcıları" ve Tenten'i kıyasladı. Onun sekreteri her kitabın Fransızca baskısını satın alırdı, ama Spielberg onları anlayamazdı: onun sanatında hemen sevgiyi hissederdi. Bu arada çizgi roman yaratıcısı Hergé, canlı hareket ve çizgi film versiyonlarından nefret ederken bir Spielberg hayranı oldu. "Tintin: The Complete Companion" 'ın yazarı Michael Farr, Hergé'nin "Tenten romanlarının ruhunu anlayan tek kişi Spielberg'tir" sözünü düşündü. Spielberg ve Amblin Entertainment'ten yapım prtağı Kathleen Kennedy'nin, "" (Indiana Jones and the Temple of Doom) filminin 1983 yılında Londra'daki çekimleri sırasında Hergé ile tanışması programlandı. Hergé o hafta öldü, ama dul kalan karısı Tenten'in haklarını onlara vermeye karar verdi. Spielberg, "E.T. the Extra Terrestrial" filminin yazarı Melissa Mathison'ı Tenten'in Afrika'daki avcılarla mücadele etmesini konu alan bir senaryo yazması konusunda görevlendirdi. Spielber, Tenten'i "çocuklar için Indiana Jones" olarak görüyordu ve Kaptan Haddock rolünü oynaması için de Jack Nicholson'u düşünüyordu. Senaryodan tatmin olmayan Spielberg, "" (Indiana Jones an the Last Crusade) filminin yapımına devam etti. Sonra haklar "Hergé Foundation" 'a döndü. Warner Bros.'un filmin haklarını almak için sürdürdüğü uzun ve sert görüşmelere kadar Claude Berri ve Roman Polanski'nin filmi çekmeye teşebbüsleri oldu, ama onlar Foundation'ın Spielberg'te bulduğu "yaratıcı bütünlük" için garanti veremezlerdi. 2001 yılında Spielberg, Tenten'i bilgisayar animasyonuyla yansıtmak konusunda ilgisini gösterdi. 2002 Kasım'ında, stüdyosu DreamWorks, filmserisi için seçenekleri hazırladı. Spielberg filmin sadece yapımında yer alacağaını söyledi. Spielberg 2004 yılında Fransız Capital dergisine "Secret of the Unicorn / Red Rackham's Treasure", "The Seven Crystal Balls / Prisoners of the Sun" ve "The Blue Lotus / Tintin in Tibet" 'ten (tek hikâye değildirler, ama Chang Chong-Chen karakteri her ikisinin de de yer alır) uyarlanan bir üçleme tasarlandığını söyledi. Bu arada Peter Jackson, ilerlermelerden dolayı 3 boyutlu bir film yapmak istiyordu. Spielberg ve Jackson, live action bir filmin çizgi romanın ruhuna uymadığını ve motion capture tekniğinin Hergé'nin Tenten dünyasını yansıtmak için en iyi yol olduğunu kabul ettiler. İki yapımcının da bu filmi bekletmek zorunda bırakacak projeleri olmasına rağmen filmin çekileceğine dair 2007 Mayıs'ında resmi bir duyuru yapıldı. Spieberg "Indiana Jones ve Kristal Kafatası Krallığı" (2008 Mayıs'ı için uygun görüldü) ile ilgilenirken, Jackson da "Lovely Bones" (Ekim 2009) filminin hazırlığını yapıyordu. 2007 Ekim'inde Steve Moffat, iki Tenten filminin senaryosunu yazması için işaret aldı. Moffat said he was "love bombed" by Spielberg into accepting the offer to write the films, with the director promising to shield him from studio interference with his writing. Moffat senaryoyu yazmayı bitirdi, ama 2007–2008 Writers Guild of America strike'a katıldığı için ikinci metni yazmayı bitiremedi. o, "Doctor Who" dizisinin yürütücü yapımcısı olunca, Spieberg ve Jackson filmi bırakıp diziyle ilgilnmesi için ona izin verdiler (gösterinin hayranlarından gelen mektuplar yüzünden). Edgar Wright ve Joe Cornish metni yeniden yazdı. Filmin çekimleri için 2008 Mart'ı kararlaştırıldı. Her filmi çekmek 30 gün alacak. Spielberg kendi filmini Los Angeles'tA, Jackson ise filmini Yeni Zelanda'da çekecek. Spielberg Los Angeles'ta filmini çekerken internetten Yeni Zelanda'da çekilen filminin animasyonunu izleyebilecek. Ama 2008 Ağustos'unda Film için hazırlıklara başlamadan önce, "Beowulf" ve "Canavar Ev" (Monster House) fillerinin düşük gişe hasılatı yüzünden Universal filmin yapımından çekildi. Paramount Pictures, ortağı Universal'ın filmin hazırlık aşamasında 30 milyon dolar harcamasını umuyordu. Spielberg, stüdyo filmi bıraktığı için filme en büyük maddi desteği sağlayacak olan Paramount karşısında utandırıldı. He gave a ten-minute presentation of footage, hoping they would approve for filming to begin in October. Paramount offered to produce if the directors opted out of their gross percentage deals: Spielberg and Jackson declined and looked for new options. 31 Ekim'de, yapılan görüşmeler sonucu Sony ilk filmin bütçesinin bir kısmını karşılamayı kabul etti. Filmin çekimlere başlama tarihi 29 Ocak 2009, gösterim tarihi de 2010 ve 2011 arası olarak belirlendi. Paramount filmin dağıtımını İngilizce konuşulan tüm bölgelere ve Hindistan hariç tüm Asya'ya yaparken, Sony de dünyanın geri kalan tüm kısımlarına dağıtım yapacak. Nurettin Münşi Algan Ord. Prof. Nurettin Münşi Algan (d. 1878 - ö. 1940) Girit'te dünyaya geldi. Halkalı Ziraat Mektebi'ni bitirdi. Kimya alanında çalışmalar yapmak üzere devlet tarafından Paris'e gönderildi. 1913'te Yüksek Mühendis Mektebi kimya muallimi oldu. Kimya laboratuvarlarının kurulması için büyük çaba sarf etti. 1929 yılında müderrisliğe terfi ettirildi. Burhaneddin Berken Burhaneddin Berken, (1886 İstanbul - 1951 veya 1953) Türk profesör, eğitimci ve bilim insanı. Hendese-i Mülkiye'den 1908 yılında mezun olduktan sonra Paris'e giderek Ecole Nationale des Ponts et Chausséesten 1912 senesinde diploma almıştır. 1913 yılında Yüksek Mühendis Mektebi'ne muallim muavini oldu. 1929 yılında müderrisliğe terfi ettirildi. 1946 senesinde de Ordinaryüs unvanını almıştır. Hidrolik alanında çalışmış ve Türkiye'de su laboratuvarlarının kurulmasında emeği geçmiştir. Ayrıca Yüksek Mühendis Mektebi'ne aralıksız olarak hizmet etmiştir. DÃ¼lgerzade Camii Dülgerzade Camii, İstanbul'un Fatih ilçesinde Fevzipaşa Caddesi güzergâhında bulunan bir camidir. 1482'de Dülgerzade Ahmet Şemseddin Efendi tarafından yaptırılmıştır. İki tane kadınlar mahfili vardır. Ana kapı içine girildiğinde sağdan merdivenlerle üst kata çıkılır. Üstü kapalı küçük bir avlusu vardır. Ayrı olarak, avludan inildiğinde abdesthane, tuvalet ve bir küçük mescidi daha vardır. Refik Fenmen Profesör Doktor Refik Fenmen, (d. 1882, Preveze) - (ö. 4 Mart 1951), Türk siyasetçi. Yüksek Mühendis Okulu, Lozan Fen Fakültesi, Liège Teknik Fakültesi mezunudur. Mekteb-i Sultani Lisesi Matematik Öğretmenliği, Nâfıa Nezâreti Fen Heyeti Mühendisliği, Yüksek Mühendis Mektebi Müdürlüğü ve Fizik ve Elektrik Profesörlüğü, Darülfünun Fen Fakültesi Umûmî Fizik Profesörlüğü, Maârif Vekâleti Yüksek Tedrisat Umûm Müdürlüğü, Maârif Nezâreti Meclisi Kebir Maârif Azalığı, Zonguldak Maden Mektebi Müdürlüğü, Ereğli Kömür İşleri Umûm Müdürlüğü, İstanbul Mıntıkası Sanayi Müdürlüğü, Sanayi Umûm Müdürlüğü Mülkiyeti Sınaiye Müdürlüğü ve Elektrifikasyon Riyâseti Üyeliği, Ankara Belediyesi Otobüs İşleri Müdürlüğü, TBMM VII. Dönem Kocaeli Milletvekilliği yapmıştır. Evli ve beş çocuk babasıdır. Malzeme, fizik ve elektrik laboratuvarlarının kurulmasında öncülük etmiştir. Cumhuriyet döneminde "Fen Âlemi" dergisini yayınlamıştır. Regulus (yıldız) Regulus (α Leo / α Leonis / Alfa Leonis) Aslan takımyıldızı'nın en parlak, gece vakti gökyüzünün en parlak yıldızlarından biridir ve Dünya'dan yaklaşık olarak 77.5 ışık yılı uzaklıktadır. Regulus, dört yıldızdan oluşan bir çoklu yıldız sisteminin çift yıldızıdır. Regulus, henüz tam gözlenemeyen mavi beyaz Ana-Sıra bir yıldız ve onun eşinden oluşur ama muhtemelen bir beyaz cücedir. Daha uzakta belirlenen ve daha sönük olan Ana-Sıra yıldızın diğer parçaları Regulus B ve Regulus C dir. Bu bölgedeki en parlak yıldız 1. kadirden Regulus'tur. Regulus, "Aslan'ın Kalbi" olarak da bilinir. Yüzümüzü güneydoğuya doğru çevirdiğimizde solumuzda ters yöne doğru çevrilmiş bir soru işareti içerisinde en altta bu parlak yıldızı görebiliriz. Bu ters soru işareti, yaklaşık 15° genişliğindedir. Yıldızların görünümünden dolayı bazen "orak" şekline de benzetilir. Regulus, ters soru işaretinin veya orağın en altındaki yıldızdır. Takımyıldızın en parlak yıldızı olduğu için Alfa Aslan (α Leo) olarak da adlandırılır. Gökyüzü mitolojisinde Orak ve Regulus, Aslan'ın yelesini, başını ve göğsünü oluşturur. Takvîmü't-Tevârîh Takvîmü't-Tevârîh (Osmanlı Türkçesi: تقويم التواريخ - "Tarihlerin takvimi" anlamına gelir) veya Takvim üt tevarih-i Katip Çelebi, Katip Çelebi tarafından yazılmış, yaratılıştan kitabın yazıldığı tarih olan 1648'e kadar olmuş olayların listesini içeren eserdir. T"akvîmü't-Tevârîh", Katip Çelebi'nin ikinci eseridir. Çelebi, eseri önce Farsça yazdığını, sonra girişi ve bazı eklemeleri Türkçeye çevirdiğini belırtmiştir. Kitap, Adem'in yaratılışı ile başlar (yazar bu olayın hicretten önce 6216 yılında olduğu belirtir). Kitaptaki tablolar arasında Ramazan aylarının başlagıç ve bitiş tarihleri, tarihin başlıca hanedanlarının isimleri ve tarihleri, Osmanlı İmparatorluğu'nda IV. Murad'a kadar padişah, sadrazam ve diğer devlet büyüklerinin ad ve tarihleri bulunmaktadır. "Takvîmü't-Tevârîh", ilk defa İbrahim Müteferrika tarafından 1733'te basılmıştır, kitabın başına yazarın hayatı da eklenmiştir. Eserin ilk yazılmasından sonra başkaları tarafından geliştirilmiştir. Mehmed Şeyhi 1649-1731 yılları arası, İbrahim Müteferrika 1733 yılına kadar ve Ali Suavi 1734'ten 1812'ye kadar birer bölüm yazmışlardır. "Takvîmü't-Tevârîh"in nüshalarının bir kısmı Avrupa'ya ulaşmış ve çevirileri yapılmıştır. Dresden kütüphanesinde bulunan bir örneği Koehler tarafından kopyalanmış ve ona bir Latince çeviri ve bir yorum bölümü eklenmiştir. Johann Jakob Reiske, Abu el Fida'nın "Muhtasir Tarik Al Başar" adlı eserinin çevirisine (Laypzig, 1768) "Takvîmü't-Tevârîh"in tablolarını da eklemiştir. Katip Çelebi'nin tarih tabloları Rinaldo Carli tarafından "Cronologia historica..." olarak İtalyancaya çevrilmiş ve 1697'de Venedik'te yayımlanmıştır. Antoine Galland da Fransızca bir çeviri yapmıştır. Burhaneddin Sezerar Burhaneddin Sezerar (1886-1953) İstanbul'da doğdu. Galatasaray Sultanîsi'ni (Günümüzde: Galatasaray Lisesi) bitirdikten sonra Paris Sorbonne Üniversitesi'nden lisans derecesi ve Paris Yüksek Elektrik Mektebi ile Paris Yüksek Telsiz Telgraf Mektebi'nden diploma aldı. Çeşitli vazifeler ifa ettikten sonra 1925 yılında Yüksek Mühendislik Mektebi Elektrik Muallimliği'ne atandı. 1929 yılında müderrisliğe terfi ettirildi. İTÜ Makina Fakültesi ve İTÜ Elektrik Fakültesi'nin temelleşmesinde çaba sarf etti. 1948 senesinde ordinaryüslüğe yükseltildi. Karl von Terzaghi Karl von Terzaghi (2 Ekim 1883, Prag, Avusturya - 25 Ekim 1963, ABD) zemin mekaniğinin babası olarak kabul edilen Avusturyalı inşaat mühendisidir. Prag'da doğdu. Graz Teknik Üniversitesi'nden mezun oldu. I. Dünya Savaşı'nda Osmanlı Devleti ile müttefiki Avusturya-Macaristan İmparatorluğu arasındaki anlaşmaların bir neticesi olarak Yüksek Mühendis Mektebi'nde (günümüzde: İTÜ) hoca oldu. Burada başladığı çalışmalarında ilk defa zemin mekaniği laboratuvarı kurdu ve bu alanın kurucusu olarak kabul edilmesine imkân veren çalışmalarını ilk defa Yüksek Mühendis Mektebi çatısı altından gerçekleştirdi. Daha sonra Robert Kolej'de öğretim üyeliğine başlayan Terzaghi burada bir laboratuvar kurup araştırmalarını sürdürmüş, özellikle toprak ve su etkileşmelerini inceleyerek kilin daha kuvvetli hale getirilmesi problemini çözmüştür. 1924 yılında çalışmalarını, modern zemin mekaniğinin babası sayılmasını sağlayan "Erdbaumechanik" adlı kitapta toplamıştır. Bu kitabın yarattığı devrim sonucunda, ABD'deki Massachusetts Teknoloji Enstitüsü'nden iş teklifi almış ve Robert Kolej'den ayrılarak ABD'ye gitmiştir. Sümeyra Çakır Sümeyra Çakır (25 Mayıs 1946, Edirne - 5 Şubat 1990, Frankfurt), Türk halk müziği ses sanatçısı. İlk ve ortaokulu Ankara ve İstanbul'da okuyan Sümeyra Çakır, Beşiktaş Kız Lisesini bitirdikten sonra girdiği İstanbul Teknik Üniversitesi Maçka Mimarlık Fakültesini 1969 yılında bitirdi. Üniversiteye devam ederken, aynı zamanda 1966 yılında başladığı İstanbul Belediye Konservatuvarı Klasik Batı Müziği Şan Bölümünde 1977 yılına kadar eğitim gördü. 1971 yılında Ruhi Su ile tanıştı. Fakülteden arkadaşı Mimar Hasan Çakır'la evlendi. Sümeyra Çakır 1975 yılında Ruhi Su ile birlikte Dostlar Korosu'nu kurdu. Birlikte 1977 yılında yaptıkları "El Kapıları" ve "Sabahın Sahibi Var" albümleri ve birlikte gerçekleştirdikleri "Pir Sultan Abdal", "Köroğlu" ve "Türküler" konserleri bir sanat olayı haline gelmişti. 1979 yılında, bir süre Türkiye Maden - İş Sendikası'nın korosunu yönetti. - Filiz Ali, Müzikbilimci, 1977 Cumhuriyet Gazetesi 1977’de davetli olarak gittiği İngiltere, Fransa ve İsveç'te konserler verdi. Berlin'de yapılan Nâzım Hikmet haftasına katıldı. 1978 yılında Havana XII. Dünya Gençlik Festivali, Atina Akdeniz Ülkeleri Barış Festivali'ne katıldı. 1979’da Batı Berlin Türk İşçi Korosu şefi Tahsin İncirci'nin bestelediği şiirlerden oluşan şarkı ve türküleri okuduğu ""Barış, Gurbet Türküleri"" adlı uzunçalar Plâne Verlag isimli Alman plak şirketi tarafından yayınlandı ve aynı yıl Sofya'da yapılan Alen-Mak Festivali'ne katıldı. 1980 yılında Doğu Berlin'de yapılan Uluslararası Politik Şarkı Festivali'ne davet edildi. Almanya'da her yıl düzenlenen "Türkiye Haftası"'na katılmak üzere Berlin Senatosu'nun davetiyle gittiği Berlin'de bulunduğu sırada Enternasyonal Marşı'nı söylediği gerekçesi ile, Türkiye'de hakkında dava açıldı. Bu nedenle 1980 yılından sonra müzik yaşamını yurtdışında devam ettirmek zorunda kaldı. Fransa, İngiltere, İsviçre, Batı ve Doğu Almanya, Küba, Yunanistan ve Bulgaristan’da konserler veren Sümeyra 1981 yılında Tahsin İncirci ve Alman tiyatro sanatçısı Lutz Görner ile birlikte, Nâzım Hikmet şiirlerinin Almanca okunduğu ""Ich liebe mein Land - Memleketimi Seviyorum"" turnesini yaptı. Bu turne sonunda bir uzunçalar plak ve bir kitap ortaya çıktı. Frankfurt Türk Halkevi ve Almanya Sosyal Demokrat Partisi SPD'nin birçok etkinliğinde türkülerini söyledi. 1984 yılında tiyatro sanatçısı Pegy Lukacs ile birlikte ""Kadınlarımızın Yüzleri"" etkinliğini düzenledi. 1985 yılında Hollanda Lahey'de Kırmızı Karanfil Müzik Festivali'nde çalıp söyledi. 1985 - 87 yılları arasında piyanist Vera Sebastian'la birlikte ""Brecht, Eisler, Ruhi Su Türküleri"" konserlerini, 1987 yılında Avustralya Sidney Operası'nda ""Allı Turnam"" konserini ve tiyatro sanatçısı Erich Schaffner ile birlikte 1987 - 89 yılları arasında ""Acayipleşti Havalar - Pir Sultan'dan Nazım Hikmet'e Şiirler ve Türküler"" konserlerini verdi. - Sümeyra'nın 6 Haziran 1987 tarihinde Almanya'da, Tattersaal'da verdiği konser üzerine, Wiesbaden’da yayınlanan Südwind Gazetesi'nde çıkan yazı Hannelore Marzi, 1995 yılında yazdığı "Doğulu (Oryantal) Kadın Masalları" (Orientalische Frauenmärchen) kitabını diğerlerinin yanı sıra Sümeyra'nın anısına adadı. Sümeyra Çakır kansere yenik düştüğünde 10 yıldır sürgündeydi. Türkiye'ye giremiyordu. Sürgün yaşamı ve memleket hasreti hastalığın hızlı ilerlemesine neden oluyordu. Sesini insanlığın barışçı ve özgürlükçü sesine katan sanatçı, 5 Şubat 1990 tarihinde Frankfurt'ta hayata veda etti. Toyota 4Runner Toyota 4Runner, Toyota'nın 1984 yılından beri ürettiği SUV modelidir. Gen1 1984-1989 2 kap覺l覺 pick-up olarak 2.0-2.4-2.4T-3.0V6-2.4 d ve 2.4 TD motor modelleri 4 ileri otomatik ve 5 ileri manuel olarak sat覺ld覺, Toyota Hilux Surf olarak da bilinir. Gen2 1989-1995 3 kapı ve 5 kapı olarak, 2.0 NA- 2.4 NA- 3.0V6 NA - 2.4 TD - 2.8D- 3.0 TD motor çeşitleri ile 4 ileri otomatik ve 5 ileri manuel olarak satıldı. sadece 1995 modellerde airbag vardı. Toyota Hilux Surf, Toyota Hilux SW4 (Brasil) olarak da bilinir. GEN3 1995-2002 5 kapı SUV olarak, 2.7 NA-3.4V6 NA ve 3.0 TD motor çeşitleri ile 4 ileri otomatik ve 5 ileri manuel olarak satıldı, Toyota Hilux Surf Toyota Hilux SW4 (Argentina) olarak da bilinir. GEN4 2002-2009 5 kapı SUV olarak, 4.0 V6 NA- 4.7 V8 NA- 3.0TD ve 3.0 NA motor çeşitleri ile, 5 ileri otomatik olarak satıldı. Toyota SW4 Toyota Hilux Surf olarak da bilinir. GEN5 2009-ÅŸimdi 5 kapı mid size SUV olarak, 2.7 NA ve 4.0 V6 NA motor çeşitleri ile, 5 ileri otomatik (2010sa 4 ileri otomatiklerde vardır) olarak satılıyor. Bilgi kutusu kaynağı İngilizce Vikipedi'dir. http://en.wikipedia.org/wiki/Toyota_4Runner Andrew Carnegie Andrew Carnegie, (25 Kasım 1835 – 11 Ağustos 1919) İskoçya doğumlu Amerikalı iş adamı ve sanayicidir. 19. yüzyıl Amerika'sında çelik endüstrisinin gelişmesinde ve büyümesinde önemli rol oynamıştır. Demir çelik sayesinde zengin olmuş ve Amerika'da tekel olmuştur. U.S. Steel'in kurucusudur. Çocukken ailesi ile birlikte ABD'ye göç etmiş ve Pittsburgh Carnegie Çelik Şirketi'ni kurmuştur. Andrew Carneige aynı zamanda Carnegie Mellon Üniversitesi'nin de kurucusudur. 2500'den fazla kütüphane yaptırmış, birçok üniversite açmış ve hayır işlerine zamanında milyon dolarlar harcamıştır. Hayatında servetine en fazla servet katanlardan birisi olan Carnie, Mezartaşına, "Burada kendisinden daha akıllı insanları çalıştıran birisi yatıyor" yazısının yazılmasını vasiyet etmiştir. Ancak emrinde çalıştırdığı ve ondan daha akıllı olan çalışanları mezartaşına bu yazıyı yazmamışlardır. Filistin MandasÄ± Birleşik Krallık Filistin Mandası, Birleşik Krallık'ın Filistin'deki Osmanlı Devleti hakimiyetine son vermesiyle İtilaf Devletleri tarafından kararlaştırılan ve Milletler Cemiyeti tarafından Haziran 1922'de resmen onaylanarak kurulan manda cumhuriyeti. I. Dünya Savaşı sırasında General Edmund Allenby komutasındaki Mısır Seferi Kuvvetleri, Türk kuvvetlerini yenerek Filistin'i ele geçirdi. Birleşik Krallık, savaş öncesinde bölgenin Arap önderlerinden olan Şerif Hüseyin ile anlaşarak Osmanlı İmparatorluğu'na isyan etmeleri karşılığında bağımsız bir Arap devleti vaadinde bulundu (McMahon-Hüseyin Yazışmaları). Birleşik Krallık ayrıca Sykes-Picot Antlaşması ile bölgeyi Fransa ile paylaşmıştı. Savaş bittikten sonra Birleşik Krallık Başbakanı Arthur James Balfour'un Filistin'de bir Yahudi yurdu kurulması hakkında yayınlamış olduğu deklarasyon işleri daha da karıştırmış, bölgede günümüze kadar devam eden kaos, şiddet ve savaş gibi olayların önünü açmıştır. Savaş bittikten sonra Birleşik Krallık İşgal Yönetimi, Filistin'de Suriye'den ayrı bir yönetim olarak kurdu. İngilizler, bölgenin sürekli kontrolü sağlamak için meşruiyet aradı ve bunu Haziran 1922'de Milletler Cemiyeti'nden verilen bir görev alarak elde etti. Esasen Milletler Cemiyeti'nin manda sistemi, Osmanlı İmparatorluğu'ndan ayrılan Arap topraklarını Birleşik Krallık'ın elinde tutması için paravan görevini görmüştü. 1923 yılında bu statünün resmileşmesiyle birlikte bölgede sivil manda yönetimi kuruldu. İlk Yüksek Komiser Sir Herbert Samuel 20 Haziran 1920'de Filistin'e geldi. Filistin Mandası 1946 yılına kadar Mavera-i Ürdün Emirliği'ne bağlı bir özerk bölge iken, bu tarihten sonra bağımsızlığını kazanarak Ürdün'den ayrıldı. Ancak Filistin'deki Birleşik Krallık hakimiyeti 1948 yılına kadar devam etti. Bu hakimiyet İsrail'in 1948 yılında kurulması sonucunda Filistin Mandası'nın yıkılması ile son buldu. İngiliz Mandası döneminde Yahudi ve Arap milliyetçileri arasında ilk çatışmalar başladı. 1936-1939 Arap İsyanı ve 1947-1948 İç Savaşı ile Filistin'de Yahudi varlığı büyümeye devam etti. 1948 yılında İsrail'in bağımsızlığını ilan etmesi, akabinde 1948 Arap-İsrail Savaşı'nın başlamasıyla Ürdün, Batı Şeria'yı, Mısır da Gazze Şeridi'ni işgal ederek bu bölgelerin İsrail'in eline geçmesini engelledi. Tüm bu olaylardan sonra manda yönetimi 1948'de resmen ve fiilen sona erdi. Dodurga, Acıpayam Dodurga, Denizli'nin Acıpayam ilçesine bağlı bir mahalle. 1071'deki Malazgirt Meydan Muharebesi'nden sonra yöreye Türkmenler yerleşmiştir. Mahallenin adı Oğuzların Dodurga boyundan gelmektedir. Batur Batur (Bahadır), "kahraman ve yiğit savaşçı" anlamına gelen, Türk ve Moğol dili kökenli onursal unvan. Bu unvan, cengâverlerlik ve yiğitlik yapmış askeri komutanlar ve destansı kahramanlar için kullanılan bir Altay terimidir. Batır, Badır, Bağatur, Bagatur, Bogatur, Bagatır, Batar, Bağatar, Bahadır olarak da söylenir. Moğolistan’ın Başkenti Ulan Batur (Ulağan Bağatur)’un adının anlamı “Kızıl Kahraman” demektir. Bu isim her ne kadar Sosyalist Rejim tarafından koyulmuş olsa da, Moğol tarihiyle de bağlantılıdır. "Bağatur" şeklinde telaffuz edilen kelime, Çin’in Sui Hanedanlığı (589-619) tarihçesine göre 7. yüzyılda Çin’in batısında ve kuzeyindeki yaşayan Moğol ve Türk step kavimleri arasında kullanıldı. Bundan bir yüzyıl sonra Göktürk Hanlığı devrinde eski Türkçede Batur kelimesinin kullanılmakta olduğu tespit edilmiştir. Batıda ise 9. yüzyılda Ön Bulgarlar, "bağatur" kelimesini kullanıyorlardı. Babası "Yesügey Bağatur" olarak anılan Cengiz Han, 13. yüzyılda maiyetindeki kuvvetler arasından yiğitlik ve üstün hizmetleri görülen bin kişiye bu onursal lakabı bahşetmişti. Bahadır (veya bağator) unvan kelimesinin kullanımı Cengiz Han'dan sonra gelen Moğol devletlerinde de sürdü. Babürler, İlhanlılar ve Timur hanlığı gibi Müslüman Moğol - Türk devletlerinde bağatur (bahadır) kelimesi, hanlara ait bir saltanat unvanı olarak kullanıldı. 14. yüzyılda İlhanlılar devletinin hanı Ebu Said Bahadır, resmi evraklarda "El-Sultan El-Adil Ebu Said Bahadır Han" mührünü saltanat unvanını olarak kullanmaktaydı. Değişik dillerde batur, bağator, bahadır, baghadur biçimde farklılıklar gösteren bu kelime her dilde aynı veya benzer anlamlardadır. Türkçede Batur kişi ismi olarak kullanılmaktadır. Macarca’da Bátor kelimesi cesur anlamına; 'hadúr' ise savaş komutanı anlamına gelmektedir. Farklı dillerde önemli tarihi kişilikler "Bahadır", "Baghadur", "Bagatur" ve Batur gibi isimler almışlardı. Bağatur sözcüğünden "ğa" hecesinin düşmesi ve kısa söylenmesi sonucu ortaya çıkmıştır. Vurmak, kırmak, yıkmak, yere sermek, devirmek gibi anlamları içeren Türkçe (bat-) kökünden türemiştir. Türkçe (bat-) fiil kökünden türediği için Türkçe kökenli bir kelime olarak kabul edilmektedir. Böke köküyle de bağlantılıdır. Böke, daima kazanan demektir. Batur kelimesi Türkçeden Farsça'ya geçmiş ve Bahadır biçimine dönüşmüştür. Daha sonra Türkçeye Bahadır şeklinde tekrar geçmiştir. Edward (Wessex kontu) Edward Antony Richard Louis Mountbatten-Windsor (Wessex Kontu, Vikont Severn, KG, KCVO, Prens Edward olarak hitap edilir.) (d. 10 Mart 1964, Buckingham Sarayı), Büyük Britanya ve Kuzey İrlanda kraliçesi II. Elizabeth ve Prens Philip'in küçük oğludur. Edward önce bir mürebbiye ("Guvernante") tarafından eğitildi ve ancak 1972'den sonra Berkshire, Ascot'taki "Heatherdown Preparatory" okuluna devam etti. 1977'de tıpki babası ve ağabeyleri gibi İskoçya'daki "Gordonstoun" özel okuluna geçti. Oradan 1982'de ingiliz edebiyatı,ekonomi bilimleri, politik bilimler alanlarında mezuniyet sınavını verdi. Eğitimi süresince çokça katıldığı spor aktiviteleriyle de ön plana çıktı. 1982 yılında Yeni Zelanda'da öğrenci sorumlusu olarak çalıştı. 1983 yılında Cambridge'deki "Jesus College" 'de başladığı tarih eğitimini 1986 yılında lisans eğitimi ("Bachelor of Arts" (BA)) ile tamamladı. Üniversite mezuniyetinin ardından Edward 1986 yılında kraliyet ordusunun denizcilik alanında ("Royal Marines") subay eğitimine başladı fakat temel eğitim için yeterince güçlü olmadığı görüldü. İngiliz basınının ağır eleştirilerinin yankılarına rağmen, zamanında önce Ocak 1987'de askeri hizmetine son verdi. (Bu arada kraliçe oğlunu birçok alayın fahri/onur albaylığına atadı). Wessex kontu daha sonra Andrew Lloyd Webber'a ait bir tiyatro topluluğu olan "Really Usefull Group" 'ta yer aldı, akabinde 1991 yılında kendine ait "Ardent" adlı TV prodüksiyon şirketini kurdu. "Ardent" uzun vadede zarar etti. Bu prodüksiyon şirketi ile kraliyet ailesi ile ilgili filmler çekti. 2001 yılında, basın prens William'ı gizlice takip etmeme ve çekmeme konusunda alınan bir karara uyuyorken, onun görevlendirdiği bir kameraman gizlice yeğeni Prens William'ı çekti. Medya dünyası Edward'ı sık sık prens olarak konumunu iş konusundaki hedefleri için kullanmakla suçladı. Bu ve daha sonra karısının kraliyet ailesi hakkındaki patavatsız açıklamalarıyla ("Sophie-Gate") yarattığı skandal, monarkları ciddi bir sıkıntıya soktu. Bunun üzerine Wessex kont ve kontesi 2002 yılında bir beyanat vererek bundan böyle kraliçeyi görevlerinde çok daha fazla destekleyeceklerini ve şahsi işlerinin ve kariyerlerinin peşinden koşmayacaklarını bildirdiler. Bu yüzden prens Edward TV prodüksiyon şirketi Ardent'te olan angajmanını sonlandırdı. Bu zamandan beri kont kraliyet adına çok daha fazla randevuya katılıyor. Kamu yararına çalışan birçok organizasyonun başını çekiyor. Özel ilgi alanı ise gençlik, sanat ve spordur. Prens Edward 19 Haziran 1999'da Sophie Helen Rhys-Jones ile evlendi. Çift Surrey'deki Bagshot Park'ta ikâmet ediyor. İki çocukları var: Her iki çocuk da monarşinin torunu olarak hakları olan Büyük Britanya prensi veya prensesi unvanını ve buna bağlı olan hitap şekli "Yüce Majesteleri" 'ni kullanabilirler. Fakat daha evlilik yapılırken prens Edward'ın çocuklarının "Yüce Majeste" unvanını taşımayacakları kararlaştırıldı. Onlar daha çok Wessex kontu unvanından gelen nezaket unvanını taşıyorlar. Bu sebeble kızlarına "leydi Louise Windsor" diye hitap ediliyor, oğulları ise "vikont Severn" unvanını taşıyor. Gelebilecek olan diğer çocuklar ise yalnızca "the Honourable" (saygıdeğer) veya leydi unvanını taşıyacaklar. Ebeveyinlerinin bu isteği olmasaydı, tıpkı diğer kuzenleri gibi, Wessex prensi James ve Wessex prensesi Louise olarak tanınacaklardı. Fakat her şeye rağmen her iki çocuğunda da kendilerine bu şekilde hitabı istemeleri ilerideki yıllarda kendi inisiyatiflerindedir. Doğduğu tarihte prens Edward,abileri Prens Charles ve Prens Andrew'in peşinden, Britanya taht sıralamasında üçüncü sıradaydı. Onların çocuklarının doğumu ile birlikte gerilere kaydı. Yeğeni Eugenie'nin 1990'daki doğumunda yedinci sıraya, Cambridge Dükü ve Düşesi'nin oğlunun 2013 yılında doğumuyla sekizinci sıraya gerilemiştir. 19 Haziran 1999'da Sophie Helen Rhys-Jones ile yaptığı evlilik münasebetiyle kendisine Wessex kontu ve vikont Severn unvanları verildi. Bundan önce unvanı "Yüce majesteleri prens Edward" idi. Şimdilerde unvanı "Yüce majesteleri Wessex kontu KG KCVO" 'dur. Evlilik akti sırasında Britanya kraliyet hanedanı prens Edward'ın ileride Edinburgh dükü unvanını da alacağını ilan etti. Aslında bu unvanı, bütün dük unvanları gibi, babası taşıdığından, babasının ölümünden sonra kendisi değil adet üzere büyük oğlu Prens Charles miras alır. 2006 yılında ağabeyi York Dükü prens Andrew ile beraber İngilizlerin en büyük madalyası olan "Dizbağı Nişanı" üyesi oldu. Yıllarca prens Edward'ın eşcinsel olduğuna dair dedikodular aldı yürüdü. Bu dedikodular askeri kariyerini yarıda kesmesi ve geç evlenmesiyle daha da destek bulup alevlendi. 2001 yılında "News of the World" karısı Sophie ile yapılan bir röportajdan alıntı yaparak başlığını "Benim Edward'ım eşcinsel değil" ("My Edward is not Gay") olarak attı. Edward'ın kendisi ise bu dedikoduları ta 1990'da boşa giden bir çabayla tekzip etti. Fabian Ernst Fabian Ernst (d. 30 Mayıs 1979, Hannover, Almanya), orta saha mevkinde görev almış Alman eski futbolcudur. Uzun yıllar Almanya ve Türkiye'de forma giydi. 2013 yılında Kasımpaşa SK profesyonel futbolculuk hayatını sonlandıran Ernst, 2014-2015 sezonunda Hannover'ın yerel takımlarından OSV Hannover'da bir sezon amatör futbol oynadıktan sonra futbolu bıraktı. Fabian Ernst, kariyerine 1983 yılında Hannover 96 takımının altyapısında başladı. 1993-94 sezonunda U-17 takımı ile Niedersachsen bölgesi birincisi olarak katıldıkları Almanya B Gençler şampiyonasında Almanya ikinciliği yaşadı. Aynı dereceyi bir sene sonra da elde ettiler. Almanya'nın 3. seviyesindeki lig olan Regionalliga'da oynayan ve tarihinin en düşük seviyesinde bulunan Hannover'ın o sene göreve gelen hocası Reinhold Fanz, 1996'da altyapıdan Gerald Asamoah ve Sebastian Kehl gibi daha sonra yıldız olacak futbolcular ile Fabian Ernst'i de A takıma çıkardı. 17 yaşındayken, 2 Ağustos 1996'da kariyerinin ilk maçına çıktı. VfL Herzlake karşısında 81. dakikada Harald Gärtner'in yerine oyuna dahil olmuştu. İkinci lig maçında ilk kez ilk 11'de forma şansı bulup, 90 dakika forma giydi. O sezon altıncı haftada liderliği ele geçirip, sezon sonuna dek korudular. Kuzey grubunun birincisi oldular ve play-off oynadılar. Energie Cottbus le deplasmanda oynadıkları 0-0'lık ilk maçın rövanşında 1-0 yenik durumdalar iken, Ernst kariyerinin ilk golünü attı. Ancak maçı kaybedip, 2. Bundesliga'ya çıkamadılar. Ernst, sezon içinde ayrıca Almanya Kupası'nda maçlara çıktı. Bölgesel kupa NFV Kupası'nı kazanırlarken, Ernst 5 maçta da forma giydi. Sonraki sezon ise üçüncülükten aşağı inmedikleri liglerini birinci bitirdiler. Ernst, bu sezon takımın as oyuncularından biri olup sadece 3 maç forma giyemedi. 29 Kasım 1997'de ligdeki ilk golünü 1. SC Norderstedt'e kaydetmiş oldu. 2. Bundesliga'ya çıkma maçlarında bu sefer Tennis Borussia Berlin ile karşılaştılar. Ernst, iki maçın da tamamında oynadı. Penaltılara giden maçta Ernst takımının ilk penaltısını gole çevirdi. Hannover 96, penaltılarda 3-1 yaparak 2. Lige yükseldi. Hannover 96, kupada da başarılı bir performans göstermişti. İlk turda Borussia Mönchengladbach'ı penaltılarla elerken Ernst penaltıdan golünü atıyordu. İkinci turda da yine Bundesliga'dan TSV 1860 München'i elemişlerdi. Ancak üçüncü turda 2. Bundesliga ekibi FC Carl Zeiss Jena'ya penaltılarla elenirken penaltısını kaçırdı. Yerel NFV Kupası'nı yine kazanırlarken, Ernst sadece ilk maçta forma giydi. Ernst, daha 1997-98 sezonu devam ederken Ekim ayında Hamburg'a transfer oldu. Sezon sonunda Hannover 96, 2. Bundesliga'ya çıktı. Sözleşmeye göre Ernst isterse Hannover ile bir sezon daha oynayabilirdi ancak Hamburg ile Bundesliga'da forma giymeyi tercih etti. Hamburg'de genel olarak defans olarak oynatıldı. 15 Ağustos 1997'de ilk Bundesliga maçına 1. FC Nürnberg karşısında çıktı. 66. dakikada Stefan Böger'in yerine oyuna girmişti. O sezon takımın değişmez isimlerinden biri oldu. Sonraki sezon lig üçüncüsü olsalar da Ernst, bu sefer ilk 11'deki yerini kaybetti ve maçlara genel olarak ilerleyen dakikalarda oyuna girerek katıldı. O sezon UEFA Intertoto Kupası'nda da finale çıktılar ancak UEFA'ya devam edemediler. Bu maçlar da Ernst'in Avrupa arenasına çıktığı ilk maçlar oldu. 2000 yılında Ernst, SV Werder Bremen'e transfer oldu. Bremen'de tekrar orta sahaya döndü. 23 Eylül 2000'de Bremen'de Eintracht Frankfurt ile oynanan maçta ilk golünü kaydederek, takımına beraberliği getirdi. UEFA Kupası'nda Antalya'da Antalyaspor'la oynanan maçta forma giyerek, ilk kez UEFA Kupası'nda forma giymiş oldu. 2001/02 sezonunda da ligde çok başarılı olamadılar. Ernst ise sezonun ilk yarısında 3 gol kaydederek ofansif yönünü de gösterdi ve millî takıma çağrıldı. 2002/03 sezonuna Bundesliga'nın ilk maçında kırmızı kart görerek başladı ancak takımın değişmez isimlerinden biri oldu. Almanya Kupası'nda ilk kez çeyrek final gördü. 2003 yılında Bremen eyaleti en iyi sporcu ödülünü kazandı. Nisan 2003'te ender gol atan Ernst'in Borussia Dortmund'a attığı gol ayın golü olarak geçildi. 2003/04 sezonunda Ernst, Almanya'daki en başarılı sezonunu geçirerek, Werder Bremen ile Bundesliga ve Almanya Kupası şampiyonluğunu gördü. Ernst 34 maçın 33'ünde forma giydi ve kaleci Andreas Reinke'ten sonra en çok forma giyen futbolcu oldu. Ayrıca 2 gol 10 asistlik bir performans gösterdi. Kupa finalinde de takımını öne geçiren golün asistini yaptı. 2004/05 sezonunda ise lig üçüncüsü oldular. Ernst ilk kez UEFA Şampiyonlar Ligi'nda forma giymiş oldu. Sezon içinde hayatında ilk ve son kez Şubat 2005'te oyların %54.4'ünü alarak Almanya'da ayın futbolcusu seçildi. Ernst, 2005'te bir önceki sezonun ikincisi Schalke 04'e transfer oldu. Geldiği gibi sezon öncesi düzenlenen lig kupasında şampiyonluk gördü. Ligde 34 maçın 32'sinde oynayan Ernst'li Schalke, lig dördüncüsü oldu. Şampiyonlar Ligi'nde PSV, AC Milan ve Fenerbahçe'li grupta 6 maçın 5'inde oynayan Ernst, üçüncü olarak katıldıkları UEFA Kupası'nda da Sevilla FC'ya yarı finalde elenene kadar forma giydi. 2006-07'de lig ikincisi oldular. Ernst sezon başında ilk 11'deki yerini kaybetse de sezon sonlarına doğru formayı yeniden kazandı. Sonraki sezon da 34 maçın 33'ünde forma giydi. Şampiyonlar Ligi'nda de çeyrek final gördü ancak FC Barcelona'ya elendiler. 2008-09 sezonuna Schalke 04 başarılı başlamadı. Şampiyonlar Ligi 3. eleme turunda elenip, UEFA'ya katıldılar. Ernst de ligin ilk yarısında 17 maçın 15'inde forma giyse de gol ya da asist kaydedemedi. Devre arasında Schalke'den ayrılan Ernst, 2008-09 sezonu kış transferin döneminde FC Schalke 04'ten Beşiktaş'a transfer oldu. Böylece kariyerinde ilk kez Almanya'dan ayrılarak yurt dışında çıktı. Oyuncu 2,5 yıl için pazarlıksız toplam 4,5 milyon Euro aldı, FC Schalke 04 Kulübü'ne ise 3 milyon Euro ödendi. İlk yarıda ligde başarılı olamayan Beşiktaş'ın ikinci yarı bütün lig maçlarında forma giyen futbolcu Beşiktaş ile sezon sonunda Süper Lig şampiyonluğu görüdü. Ayrıca Türkiye Kupası'nın da sahibi oldular. 2009 yılında çifte kupa alan Beşiktaş'ın başarısında büyük pay sahibi olan oyuncu Zaman Gazetesi'nin geleneksel olarak düzenlediği Zaman Spor Ödülleri'nde okuyucuların oylarıyla yılın futbolcusu ödülüne layık görüldü. Sonraki sezon takımın en çok forma giyen oyuncularından biri olsa da ligde, kupada ve Şampiyonlar Ligi'nde başarı gösteremediler. 2010-11 sezonunda da Beşiktaş'ta forma giyen Ernst, sezon sonunda kariyerinin ikinci Türkiye Kupası'nı kazandı. Ernst, 2012-13 sezonunda Kasımpaşa SK kulübüne transfer oldu. Kasımpaşa'da, Beşiktaş'ta giymiş olduğu 28 numaralı forma dolu olduğundan 24 numaralı formayı aldı. Ayrıca takım kaptanlığına getirildi. Kasımpaşa ile ligde 30 maça çıkan futbolcu, hepsinde sahaya ilk 11'de çıkarak takımının en önemli oyuncularından biri olduğunu gösterdi. Türkiye kariyerinde ilk kez gol atamadan bir sezonu tamamlasa da takımının ligde altıncı olmasını sağladı. Öte yandan aldığı 9 sarı ve 1 kırmızı kart ile dikkat çekti. 18 Haziran 2013'te kulüpten yapılan bir açıklama ile futbolu bıraktığını bildirdi. Futbola verdiği bir yıllık aradan sonra doğduğu yer olan Hannover'ın yerel takımlarından OSV Hannover'a transfer olduğunu açıkladı. Futbolcu, bu takıma gençlere destek olmak amacıyla geldiğini söyleyerek, para almanyacağını belirtti. 3 Ağustos 2014'te SF Ricklingen ile oynadıkları yerel kupa maçıyla amatör ligdeki kariyerine başlayan futbolcu, altıncı seviye ligdeki ilk maçına ise 10 Ağustos 2014'te TuS Garbsen karşısında çıktı. 17 Ağustos 2014'te ligin ikinci haftasında TSV Pattenser'i 2-0 yendikleri maçın ilk golünü atarak kariyerinde 2,5 yıllık aradan sonra golle buluştu. Dördüncü bitirdikleri ligde sekiz gol kaydeden Ernst, yerel kupada ise yarı final gördü. Sezon sonunda futbol hayatını tamamen sonlandırdı. Bernd Stöber tarafından Fabian Ernst, 1995'te FIFA 17 Yaş Altı Dünya Kupası kadrosuna dahil edildi. Ernst gruplardaki üç maçta da forma giydi ancak Almanya grup 3.sü olarak çeyrek finale çıkamadı. Aynı sene UEFA U-16 Avrupa Şampiyonası'nda da üçüncü olan kadroda yer alarak 3 maçta da forma giydi. 1998'de de UEFA U-18 Avrupa Şampiyonası kadrosuna çağrılıp, turnuvada forma giydi ancak finalde İrlanda'ya penaltılarla yenilip, ikinci oldular. Ernst, Almanya 21 yaş altı millî futbol takımında da 31 kez forma giydi ve halen ümit millî takımda en çok forma giyen Alman oyuncudur. U-21 takımıyla 2002 Avrupa Şampiyonası elemelerinde 8 maçta da forma giydi ancak grupta 3. olup, şampiyonaya gidemediler. Ernst, 9 Mayıs 2002'de Kuveyt ile oynanan bir hazırık maçında 67. dakikada Sebastian Kehl'in yerine oyuna dahil oldu ve böylece ilk kez Almanya millî futbol takımı formasını giydi. Ernst, Rudi Völler tarafından 2004 Avrupa Futbol Şampiyonası'na giden kadroya dahil edildi. 18 numaralı Ernst, sadece Hollanda ile oynanan grup maçında 79. dakikada oyuna girdi. Almanya gruplardan çıkamayarak düş kırıklığı yarattı. Ernst, 2004 yılında 9 hazırlık maçında forma giyerek en aktif millî yılını geçirdi. Voller'den sonra yerine gelen Jurgen Klinsmann tarafından da kadroya çağrıldı. Millî takımdaki tek golünü 9 Ekim 2004'te İran'la deplasmanda oynanan hazırlık maçında 5. dakikada kaydetti. Almanya maçı 2-0 kazandı. Ernst 2005'te 6 hazırlık maçında forma giydi. Haziran 2005'te Almanya'da düzenlenen 2005 FIFA Konfederasyonlar Kupası kadrosuna dahil edildi. 3 grup maçının 2'sinde de forma giyen Ernst, Arjantin maçında takım 1-0 öne geçiren maçta asist yaptı. Yarı finalde Brezilya ile oynanan maçta ilk 11'de başlayan Ernst 87 dakika forma giydi. 3.lük maçında 87. dakikada Bastian Schweinsteiger'ın yerine giren Ernst, takımın Meksika'yı uzatmalarda yenmesine yardım etti. Ernst 22 Mart 2006'da Almanya'nın ABD'yi 4-1 yendiği maçta 83. dakikada oyuna girerek, son kez millî formayı giymiş oldu. 2006'dan sonra ise millî takıma çağrılmadı. 2007'de yaptığı bir açıklamada Joachim Löw millî takım teknik direktörü olduğu sürece, takımda oynamayacağını belirtti. Futbolcu, 21 yaş altı ve A millî takımlar dışında, Almanya B millî takımı projesinde de yer aldı. 2001-2005 arasında, Almanya'da düzenlenecek 2006 FIFA Dünya Kupası'ndaki Almanya kadrosunu hazırlamak için başlatılan "2006 Takımı" projesinde Ernst de yer aldı ve 3 maçta forma giydi ancak 2006 Dünya Kupası kadrosunda yer alamadı. Hindenburg Felâketi Hindenburg felâketi, zeplin tarihinin en büyük faciasıdır. Hindenburg felâketi 6 Mayıs 1937 tarihinde, New Jersey'deki Lakehurst donanma hava üssünde gerçekleşmiştir. Yapılmış olan en büyük zeplin olma özelliğini taşıyan LZ 129 Hindenburg, bilinen adıyla Hindenburg Zeplin'i () ani dönüş yapmasının etkisiyle kopan iskeletin, zeplinin havada kalmasına yarayan hidrojen tanklarından birini delmesiyle oksijenle karışmış ve statik kıvılcımlanma ile bir anda alev almıştır. 36 saniyede zeplinin içinde bulunan yolculardan (36 yolcu ve 61 mürettebattan) 36'sı hayatını kaybetmiştir. Bu facia daha sonra, modern havacılık tarihinin başlamasına sebep olmuştur. Rachel Corrie Rachel Aliene Corrie (d. 10 Nisan 1979 - ö. 16 Mart 2003) ISM (International Solidarity Movement-Uluslararası Dayanışma Örgütü) gönüllüsü Amerikalı bir barış aktivistidir. Gazze Şeridi'nin güneyinde Refah'ta İsrail Savunma Kuvvetlerine (İSK) bağlı zırhlı bir buldozer tarafından öldürülmüştür. Son sınıfta okulunun tayiniyle Refah-Olympia kardeş şehir projesi kapsamında Gazze'ye gittiğinde İkinci İntifada sürmekteydi. Gazze'deyken İsrail Ordusu'nun Filistinlilerin evlerinin yıkılmasına şiddet dışı eylemlerle engel olmaya çalışan ISM aktivistleriyle tanıştı. Gazze'ye geleli henüz iki ay olmamıştı ki, 16 Mart 2003 tarihinde iki İsrail buldozerine karşı 8 ISM aktivistinin 3 saatlik direnişi sonrasında öldürüldü. Ölümü öncesinde üzerinde parlak, fosforlu, turuncu bir yelek vardı ve megafon kullanıyordu. Öldürüldüğü esnada Filistin'deyken tanıştığı dostu eczacı Samir Nasrallah'ın ailesinin evini yıkmaya çalışan İsrail buldozerinin karşısında duruyordu. Buldozer tarafından iki kez çiğnenmesi sonucu kafatası kırıldı, kaburgaları parçalandı ve akciğerleri delindi. Corrie'nin ölümünden sorumlu olan buldozer operatörü konusunda tartışmalar vardır. Görgü tanıkları, buldozerin operatörünün bir İsrail askeri olduğunu ve kasıtlı bir şekilde Corrie'yi ezdiğini iddia etmektedirler. İsrail hükûmeti ise olayın bir kaza olduğunu ve operatörün Corrie'yi görmediğini iddia etmektedir. 2005 yılında Corrie'nin ailesi İsrail devletine karşı bir hukuk davası açtı. Davada İsrail, kapsamlı ve güvenilir bir soruşturma yürütmemekle, Corrie'nin ölümünden sorumlu olmakla ve Corrie'nin kasıtlı bir şekilde öldürüldüğünü ya da askerlerin umursamazca ve ihmalkar davaranışları sonucu öldürüldüğünü iddia etmekteydi. Corrie'nin ailesi 1 dolarlık sembolik bir tazminat talebinde bulunarak sadece Corrie ve onun savunduğu Filistin davası için adalet istediklerini göstermek istediler. Ağustos 2012'de bir İsrail mahkemesi davayı reddetti ve İsrail'in 2003'teki askeri soruşturmasını onayarak İsrail Hükûmeti'nin Corrie'nin ölümünden sorumlu olmadığına hükmetti. Bu karar İsrail yargı sisteminin ve soruşturmanın meşruiyetinin sorgulanmasına yol açtı. Rachel Corrie'nin anısına "My Name Is Rachel Corrie" (Benim Adım Rachel Corrie) isimli tiyatro ve "The Skies are Weeping" (Gökyüzü Ağlıyor) isimli kantat tertip edildi. 2008 yılında Corrie'nin yazıları derlenerek "Let Me Stand Alone" (Bırakın Tek Başıma Direneyim) başlığı altında yayımlandı ve başlangıcı şöyleydi: "Dünyayı daha iyi bir yer hâline getirmenin yollarını arayan genç bir kadının olgunlaşmasının penceresinden". Rachel Corrie Foundation for Peace and Justice (Barış ve Adalet için Rachel Corrie Vakfı) kuruldu ve çalışmalarını sürdürmektedir. Corrie 10 Nisan 1979 tarihinde dünyaya gelmiştir. Olympia, Washington'da büyümüştür. Sigorta yöneticisi olan Craig Corrie ve Cindy Corrie'nin en küçük evladıdır. Cindy, ailesini şöyle tarif