çünkü iki ülke herhangi bir diplomatik ilişki yoktu. Suudi hükûmeti bu konuda son derece sıkıydı. Sovyetler Birliği'nin dağılmasından sonra Suudi hükûmeti Rusya ile diplomatik ilişki sürdürmeye başladı. Suriye ve Afganistan gibi savaş durumunda olan ülkelere de seyahat yasaktır. Sathya Sai Baba Sri Sathya Sai Baba (Telugu dili: సత్య సాయిబాబా; 23 Kasım 1926 - 24 Nisan 2011), Hint guru, ruhani figür, hayırsever ve eğitimci. 2011 yılında Watkins Review tarafından "Yaşayan En Etkili 100 Spiritüel İnsan"dan biri olarak listelenmiştir. En iyi yemek filmleri etkinliÄŸi En iyi yemek filmleri etkinliği, 4-28 Mayıs 2011 tarihleri arasında İstanbul Bilgi Üniversitesi'nde düzenlenen tematik film etkinliği. İstanbul Bilgi Üniversitesi ve Mutfak Dostları Derneği’nin ortaklaşa gerçekleştirdiği bu etkinlikte gösterime sunulacak filmlerin seçkisini film eleştirmeni Atilla Dorsay yapmıştır. Ücretsiz olacağı açıklanmış olan bu etkinlikte farklı ülkelerin farklı yemek kültürlerinden izler taşıyan ve farklı dönemlere ait yemek temalı 8 film gösterime sunulacak. Bu filmler: İlkay Margılıçlı İlkay Margılıçlı (d. 14 Nisan 1979, Yalova) Türk eski futbolcudur. Futbola Yalovaspor altyapısında başlayan İlkay, yaşı as takımda oynama seviyesine geldiğinde altyapı takımı yanında as takımla antremanlara çıktı ve bazı lig karşılaşmalarında maç kadrosuna dahil edildi. Neticesinde Yalovaspor için ilk resmî karşılaşmasına 17 Eylül 1997 tarihinde Üsküdar Anadolu'a karşı oynanan Türkiye Kupası karşılaşmasında çıktı. Böyle sezon sonuna kadar 8 resmî karşılaşmada görev aldı. 2007-08 sezonun başında 2. Lig ekiplerinden Güngören Belediyespor'a transfer oldu. Burada uyum sorunu yaşadamadan kısa süre içerisinde ilk onbir'de düzenli olarak forma giymeye başladı. 2007-08 sezonunda takımıyla 2. Lig play-off karşılaşmalarında şampiyon olup 1. Lig'e yükselmeyi başardı. 2009-10 sezonunda takımıyla 2. Lig'i ikinci sırada tamamlayıp tekrar'dan 1. Lig'e yükselmeyi başardı. 2011-12 sezonunun yaz transfer döneminde Güngören Belediyespor'dan teknik direktörü Metin Altınay'ın yeni takımı Konya Şekerspor'a transfer oldu. The War Boys The War Boys, yönetmenliğini Ronald Daniels'ın yaptığı 2009 yılı yapımı sinema filmi. Filmde sıkılmış üç yakın arkadaşın mezun olduktan sonra Meksika sınırına yakın yerde çalıntı televizyon satışı yapmaya karar vermesi, bunun sonucunda gelişen olaylar ve yaşadıkları maceralar anlatılmaktadır. Brian J. Smith Brian Jacob Smith (12 Ekim 1981; Dallas, Teksas), Amerikalı oyuncudur. New York'taki Juilliard School Tiyatro Bölümü'nün dört yıllık oyunculuk programından mezun oldu. 2005 yılında "Hate Crime" (Nefret Suçları) adlı sinema filminde eşcinsel bireylere nefretle ve hoşgörüsüzlükle yaklaşan homofobist oyuncuyu oynamıştır.2015 yılında Netflix'e ait olan "Sense8" adlı dizide Will Gorski karakterini oynamaya başlamıştır. Nuri İlker Kıldır Nuri İlker Kıldır (d. 25 Mart 1979, İzmir) Türk eski futbolcudur. Futbola Seyrek Belediyespor altyapısında başlayan Nuri İlker, daha sonra Karşıyaka geçti ve burada 1999 yılında profesyonelliğe geçiş mukavelesi imzalayarak buraya as takıma alındı. Burada as takım için hazır bulunmadı ve oyun tecrübesi edinebilmesi için bir sezonluğuna Torbalıspor kiralandı. Torbalıspor için ilk resmî karşılaşmasına 30 Nisan 2000 tarihinde Manisaspor'a karşı oynanan 3. Lig karşılaşmasında çıktı. Sezon sonu Karşıyaka'ya geri döndü fakat takımda yer bulmasının zor olduğu söylenerek serbest bırakıldı. Bunun üzerine 2000-01 sezonunu Karadeniz yöresinin 3. Lig ekiplerinden Karadeniz Ereğlispor'da geçirdi. Burada yedek kaleci olarak görev aldı ve hiçbir resmî karşılaşmada görev alamadı. 2001-02 sezonunun başında Bergamaspor'a transfer oldu ve burada iki sezon düzenli olarak oynama fırsatı buldu. Ardından iki sezonda Fethiyespor'da oynadıktan sonra 2005-06 sezonunun ilk devresini 2. Lig ekiplerinden Adıyamanspor'da oynadı ikinci devresini ise Erzurumspor'da geçirdi. 2006-07 sezonunun başında Süper Lig ekiplerinden Kayserispor'a transfer oldu. Burada sezon öncesi hazır kampının ardından as takım için yeterli bulunmadı ve neticesinde transfer dönemi kapanmadan 3. Lig ekiplerinden Mersin İdman Yurdu'na transfer oldu. Bir sezon aradan sonra İzmir'in 2. Lig temcilsilerinden Bucaspor'a transfer oldu. Bucaspor'daki ikinci sezonunda takımıyla 2. Lig şampiyonluğu yaşayarak 1. Lig'e yükselmeyi başardı. Buna rağmen sezon sonu takım'dan ayrıldı ve dah önce'de oynadığı Fethiyespor'a transfer oldu. 2010-11 sezonunun ara transfer dÃ¶neminde Manisa'nin 1. Lig temsilcilerinden Akhisar Belediyespor'a transfer oldu. Poliovirüs Poliovirüs Picornaviridae familyasının bir üyesi ve insan enterovirüsü olup, poliomiyelitin etkin ajanıdır. Poliovirüs bir RNA genomu ve protein kapsülünden oluşmuştur. Genom yaklaşık 7500 nükleotid uzunluğunda olup, tek zincirlidir. Viral parçacıklar ikosahadral simetri ile yaklaşık 30 nanometre çapındadır. Kısa genom ve basit kompozisyon olması sebebiyle sadece RNA ve-poliovirus, bu kapsüller olmayan bir zarflı Ikosahedral protein tabakası nedeniyle yaygın basit anlamlı bir virüs olarak kabul edilir. Poliovirüs ilk olarak 1909'da Karl Landsteiner ve Erwin Popper tarafından izole edilmiştir. 1981'de poliovirüs genomu iki farklı takım araştırmacıları tarafından yayımlanmıştır. Bunlar Vincent Racaniello,David Baltimore ve Naomi Kitamura, diğerleri at New York Devlet Üniversitesnden Stony Brook. Poliovürüs iyi karakterize virüslereden biridir ve RNA'nın biyolojik modelini anlamada kullanılan modellerdendir. Acarlar Longozu Acarlar Longozu, Sakarya'nın kuzeyinde Karasu ve Kaynarca ilçeleri arasında yer alan Türkiye'nin tek parça halindeki en büyük longoz (subasar) ormanı. Genişliği 250–1250 m, uzunluğu 7,5 km'dir. Oluşumu açısından tipik bir kıyı set gölüdür. Karadeniz'le arasında 20–25 m yüksekliğinde kumullar, güneyinde ortalama 100 m yüksekliğinde alçak tepelerle sınırlanır. Sakarya nehrinin 6 km batısında yer alır, fazla suları Okçu deresiyle Sakarya Nehri'ne dökülür. Ulaşım açısından Karasu ile arasında yaklaşık 26 kilometre, Sakarya ile arasında yaklaşık olarak 50 kilometre mesafe vardır. Çevresinde Karasu'ya ait 5 köy: Denizköy, Karamüezzinler, Üçoluk, Taşlıgeçit, Camitepe, Kaynarca'ya ait 3 köy; Turnalı, Büyükyanık, Birlik köyleri bulunur. Türkiye'de nadir bulunan subasar orman ekosistemiyle 1998 yılında Bursa Kültür ve Tabiat Varlıklarını Koruma Kurulunun aldığı kararla ile 1. derece Doğal Sit Alanı olarak koruma altına alınmıştır. Adapazarı Toprak Su Teşkilatı 1971 yılında gölün gideğeni olan Okçu deresini genişleterek kanala dönüştürmüştür. O zamandan günümüze gölün alanı %40’ı (9.443 km) küçülmüştür. Gölde bir kısmı endemik olan bitki ve hayvan türleri yaşar. Özellikle göçmen kuşların üreme ve kışlama alanıdır. Orman alanında dişbudak, kızılağaç, kayın, karaağaç türleri yaygındır. Çocuk felci tedavisinde kullanılan Göl soğanının ticareti Kaynarca köylüleri tarafından yapılmaktadır. Longozda yayın, kızılkanat, sazan balıkları, çevrede tavşan, tilki, yaban domuzu, gelincik, doğan ve sincap yaşar. Longoz Sakarya'daki tek Yaban Hayatı Geliştirme sahasıdır. Su meneksesi ("Hottonia palustris") yurdumuzda endemik bir tür olarak yalnızca Acarlar Gölü’nde bulunur. Ayrıca göl lalesi ("Leucojum aestivum") gibi bazı nadir tur de Acarlar Gölü’nde bulunmaktadır. Longoz 2009 yılında hazırlanan planla Sulak Alan olarak tescillenmiş ve planlaması yapılmıştır. Longozun Karasu kısmında yürüyüş yolu, restoran, sandal, deniz bisikleti, piknik ve park alanı gibi düzenlemeler yapılarak Eko-turizme kazandırılmaya çalışılmaktadır. Acarlar Longuzu, genelde güneyinden katılan küçük derelerle beslenmektedir. Mevsimlik akışa sahip bu dereler göl alanını beslerken, fazla sular doğuda Okçu Dere vasıtasıyla önce Sakarya Nehri’ne, oradan da Karadeniz’e ulaşır. Karadeniz’e bu kadar yakın bir kıyı alanında şekillenen Acarlar Longozu’nun oluşumu ,eski bir kıyı ovası tabanını kat eden akarsuların zamanla önünün kıyı kumulları tarafından tıkanmasıyla, geride 33 meydana gelen bir göllenme ile açıklamak mümkündür. Bununla birlikte kıyı kumullarının oluşumunda ,kıyı oklarının zamanla büyüyerek set oluşturmalarını da bu sürecin içinde değerlendirmek gerekir. Böylece Acarlar Longozu ve içinde yer alan göl aynı zamanda bir lagün karakteri de taşımaktadır. İlk zamanlar gölün fazla suları, kıyıdaki eski Denizköy civarından bir gidegen vasıtasıyla, bugünkünden çok daha yakın bir mesafeden Karadeniz’e boşalırken, zamanla bu gidegenin de önünün kumullarla tıkanmasıyla, kıyıya paralel uzanan kumul sırtlarını takiben, doğuya doğru Sakarya nehri ağzına kadar ötelenme ile yeni bir gidegen yatağı meydana gelmiştir. Netice itibarıyla Acarlar Longozu göl ortamı, kıyının gerisinde uzanan kumul setlerinin arkasındaki çukur alanın sularla kaplanması sonucunda oluşmuştur. Acarlar Longozu’nun kuzey sınırını oluşturan ve Karadeniz’le bağlantısını kesen kıyı kumulları, tepeler ve sırtlar halinde uzanmaktadır. Yer yer 25 – 30 metreyi bulan tepeler ve 50 metreye ulaşan sırtlar ayrı bir ekosistemin de kaynağını oluşturmaktadır. Kıyıda yer alan kumulların hakim rüzgârlar doğrultusunda hareketi, başka kelimelerle aktifliği mevcuttur. Bugün halen kumul ilerlemesinin izlerini görmek mümkündür. Kıyı çizgisinden güneye, yani Longoz'a doğru ilerledikçe aktiflik yerini duraylığa bırakmıştır. Fakat gerideki bu iki hareketsiz kumul sırası, günümüzde insan etkisiyle (özellikle yapılaşma ve karayolu) duraylılığını yitirip tekrar aktif hale geçme tehlikesiyle karşı karşıyadır. Acarlar Longozu’nun güney kesimi ise yükseltisi 100-150 metre arasında olan tepelerle çevrilidir. Acarlar Longozunu, birçok göl veya sulak alandan ayıran ve ülkemizde çok az sulak alanda karşımıza çıkan özelliği; göl tabanının büyük ölçüde (tahribattan kurtulabilenler) geçilmesi zor, yoğun bir orman formasyonu ile kaplı olmasıdır. İklim özellikleri açısından ele alındığında Acarlar Longozu ve çevresi, Karadeniz Termik Rejimi'nin etkisi altındadır. Bu rejimde; denizel etkiler kuvvetli olup, yazlar fazla sıcak geçmez, kışlar da çok soğuk olmamaktadır. Sıcaklık değişimleri nispeten düzenlidir. Buna göre sahanın yıllık ortalama sıcaklığı 13.60 santigrattır. Aylık ortalama en düşük sıcaklık 6.00 C olup, Ocak ayında görülmektedir. Aylık ortalama en yüksek sıcaklık ise 21.90 C ile Temmuz ayında görülmektedir. Ortalama sıcaklık değerlerine bakıldığında mevsimler arasındaki sıcaklık farkının çok fazla olmadığı, mevsim geçişlerinin de sert olmadığı görülmektedir. Yıllık ortalama nisbi nem ise % 81’dir. Yıl içerisinde ortalama, nisbi nem değerleri % 77 ile % 83 arasında değişmekte, yıl içinde belirgin bir artış veya azalış olmamaktadır. Karadeniz kıyısında yer alan sahada nemlilik oranı da denizel etkiden dolayı yüksektir. Sahada yıllık ortalama yağış 948.0 mm’dir. Ortalama max. yağış 118.8 mm ile Ocak ayında, ortalama min. yağış 46.4 mm ile Mayıs ayında görülmektedir. Yıllık yağışların % 50’sinden fazlası kış ve sonbahar mevsimlerinde düşmektedir. Yağışlar büyük ölçüde yağmur şeklindedir. Yağış özellikleri incelendiğinde Karadeniz Yağış Rejimi'nin etkili olduğunu görülmektedir. Her mevsim yağışlıdır. Sahada hakim rüzgâr yönü Rubinstein formülüne göre SW ve NNE’dur. Kara ve denizlerin yıl içinde farklı ısınması sonucunda ilkbahar ve yaz aylarında Güneydoğu rüzgârları hakim iken sonbahar ve kışın güney sektörlü rüzgârlar daha etkilidir. Yağış ve sıcaklık değerlerinin ele alınarak analize tabi tutulduğu Thornthwaite, iklim sınıflamasına göre sahanın iklimi için B, B’2, sb’4 harfleriyle ifade edilen nemli, ikinci dereceden mezotermal (orta sıcaklıkta) su noksanı yaz mevsiminde ve orta derecede olan, denizel koşullara sahip iklim tipine girer. Bölge, tektonik açıdan oldukça aktif bir zonun (Kuzey Anadolu Fay Zonu) kuzeyinde yer alır. Bölgede etkin olan sıkışma tektoniğinin Orta Eosen sonrasına kadar devam ettiği ve Orta Eosen yaşlı birimleri kıvrımlandırdığı gözlenmektedir. Bölgede izlenebilen en önemli tektonik hat ;Kocaali-Karasu güneyinde yer alan KB-GD doğrultulu, düşey atımlı fay hattı olup, fay hattı proje alanının yaklaşık 10 km Güneydoğu'sunda yer almaktadır. Bu hat en genç olarak Alt-Orta Eosen yaşlı Çaycuma formasyonunu etkilemiştir. Adı geçen fay hattı, Kocaali güneyindeki Çakal dağı ve çevresinde çatallanarak bir mekik yapısı oluşturmuş ve mekik yapısının ortasında Çakraz Formasyonu yükselerek mostra vermiştir. Düzce fayı inceleme alanın yaklaşık 54 km Kuzey Anadolu Fay Zonu ise yaklaşık 60 km güneyinde yer almaktadır. Bölgede gözlenen bir diğer önemli tektonik hat ise Karasu güneyindeki Yuvalıdere köyünün kuzeyinden geçen ve yaklaşık olarak doğu-batı doğrultulu, kuzeye eğimli ters faydır. Bu fay hattı ise inceleme alanın yaklaşık 14 km güney- güneydoğusunda yer almaktadır. Ayrıca bu ters fay hattı kuzeybatı-güneydoğu doğrultulu, sağ yanal atımlı faylar tarafından yırtılmıştır. Acarlar Longozu’nun da içinde bulunduğu Karadeniz kıyısında geniş bir alan,her şeyden önce coğrafi konumu itibarıyla avifauna açısından çok zengindir. Çünkü bu alanlar Batı Palearktik sahayı güneydeki kışlama alanlarına bağlamaktadır. Weser nehrinden, Ural dağlarına kadar olan batı – doğu yönlü uzanan bölgede kuluçkaya yatan milyonlarca kuş; hem Türkiye’ye, hem de daha güneydeki kışlama alanlarına varabilmek için, sonbahar aylarında ülkemiz topraklarından geçerler veya konaklarlar. İlkbahar mevsiminde ise kuzeye daha az yoğun bir göç gerçekleşir. Mevsimlere ve yıllara göre değişen kuş dağılışı ,kışın kıyı kesimlerde yoğunlaşır. Acarlar Longozu’nun Anadolu üzerinden geçen iki önemli göç yolunun birisi üzerinde bulunması bu sahayı göçmen kuşlar için eşsiz kılmaktadır. Balıkçıl türlerinin, dalgıçların, ibislerin, karabatakların, yaban ördeklerinin ve bataklık kuşlarının birçok türünün; deniz ve balık kartalının bu bölgede konakladığı ve bir kısmının da kuluçkaya yattığı belirlenmiştir. Acarlar Longozu’nun da içinde yer aldığı Avrupa-Sibirya Bitki Coğrafyası Bölgesi; Gürcistan sınırından başlayıp, Karadeniz’in denize bakan yamaçlarını kapsayacak şekilde, Bulgaristan sınırına kadar olan 1500 km’lik bir alanı kapsar. Bu alan aslında çok büyük bir bölge olan Avrupa Sibirya Bölgesi’nin en güney sınırını oluşturur. Acarlar Longozu, orman ve sulak alan ekosistemlerinin tüm özelliklerinin iç içe geçmesi nedeniyle flora ve fauna açısından oldukça zengindir. Oseyanik iklimin etkisiyle alanda; kayın, gürgen, meşe, dişbudak ve kızılağaçların hakim olduğu karışık yaprak döken orman vejetasyonu hakimdir. Alanda 12 adet endemik bitki türü tespit edilmiş olup, alanda endemizm oranı % 4,9’dur. Bu oran Türkiye florası ortalamasının oldukça altındadır. Bunun en önemli sebebi; alanın antropojen karakterinin yanı sıra önemli bir kısmının sulak alan olmasıdır ki sulak alanlarda endemizm oranı nispeten diğer ekosistemlere oranla daha düşüktür. Diğer en önemli faktör ise; alanın büyük oranda tarım alanı olmasından kaynaklanmaktadır. Amfibiler ve Sürüngenler; Acarlar Gölü ve Longoz Ormanı ve çevresinde yapılan çalışmalar ve arazi çalışmalarla alanda tespit edilen türler aşağıda yer almaktadır: Amfibi TÃ¼rleri Acarlar Longozu genelinde hidrojeolojik açıdan verimli birimler ;Sakarya, Kaynarca ve Karasu nehirlerinin meydana getirmiş olduğu alüvyonlar olup bölgede çok geniş alanlara yayılmıştır. Yeraltı suyunun yüzeye çok yakın olduğu ya da yüzeyin göl kotuna yakın olduğu alanlarda sazlık-bataklık alanlar oluşmuştur. Yeraltı suyu açısından verimli olan alüvyonlar ,Sakarya havzası boyunca kalın formasyonlar oluşturup, bölgedeki hidrojeolojik karakteri belirlemişlerdir. Karasu Kıyı Ovası, Sakarya nehri ve Karasu deresinin biriktirdiği çökeller ile oluşum göstermiştir. Alüvyon, kum ve çakıllardan oluşan bu çökeller geniş alanlara dağılmış ve akarsu kenarlarına doğru kalınlıkları yaklaşık 70 m’ye kadar ulaşmıştır. Serbest akifer özelliği gösteren bu birimlerin kalınlığı, güneye doğru gidildikçe azalmaktadır. DSİ tarafından daha önceden yapılmış sondaj kuyuları verilerine göre, akifer iletkenlikleri 758 – 2260 m /gün/m, özgül verimleri 4.51 – 10 l/ s/m arasında değişmektedir. Subasar ormanı ile deniz arasındaki bölgede, ince taneli malzemenin fazla olması nedeniyle iletimlilik değerleri daha düşük seviyelerde bulunmaktadır. Proje alanının denize yakın olması nedeniyle, yağıştan ve yüzeysel akıştan beslenen yeraltı suyunun denize boşalımı söz konusudur. Tatlısu-tuzlusu dengesi halinde bulunan kıyı şeridinde, karada yapılan aşırı çekimler sonucu tuzlu su kamasının içerilere kadar gelmesi ve tuzlusu karışımının artması beklenmektedir. Bölge genelinde yeraltı su seviyesi 2–10 m arasında değişmekte olup, yağış durumuna göre seviye değişimleri oluşmaktadır. Seviyeler arasında bu kadar fark olmasının sebebi; kumlu birimler içinde yer yer bant şeklinde killi malzemelerin bulunması ve homojen dağılım göstermemesinden kaynaklanmaktadır. Alüvyonun genel özelliklerine bakarsak üstte kalın tabakalı kumlu kaba taneli birimler bulunurken, daha derinlerde geçirimsiz malzemelerin bulunması, akifer ortamında düşey yönde oluşabilecek akımı imkânsız kılmıştır. Üstte; geçirimli ve kalın bir alüvyonun örtüsünün bulunması, bölgede yeraltı suyu beslenimini kolaylaştırmaktadır. Longoz çevresinde yer alan 8 köyün atık suları göle karışabilmektedir. Tarımsal faaliyetlerde aşırı gübre ve ilaç kullanımı göle kimyasal girişini artırmaktadır. Longozun kıyılarından tarım yapmak için tarla elde edilmeye çalışılmaktadır. Kaçak ağaç kesimi engellenmelidir. Aşırı avlanmanın önüne geçilmelidir. Gölün Sakarya ile bağlantısı kontrol edilmeli suyun akışını engelleyecek durumlar düzenlenmelidir. Yakın zamanlarda turizme açılan longoz daha yoğun bir insan baskısına maruz kalmaktadır. Göçmen kuşların kuluçkaya yattığı zamanlarda longozda motorlu teknelerle gezilmesi su kuşlarına zarar vermektedir. Mustafa Irmak Mustafa Irmak (d. 1974; Aydıncık, Yozgat), Türk bürokrat. İlk öğrenimini Aydıncık ilçesinde, orta öğretimini Ankara Yenimahalle Teknik Lisesi'nde tamamladı. Gazi Üniversitesi İktisadi İdari Bilimler Fakültesi Maliye bölümünde mezun oldu. Mesleğe 2001 yılında başladı. 1 yıl boyunca İngiltere'de yabancı dil eğitimi aldı. Milli Güvenlik Genel Sekreterliğinde 2 ay boyunca kamu diploma sisi kursuna katıldı. Daday ve Pütürge kaymakamlığı görevlerinde bulundu. 7 Eylül 2008 tarihinden itibaren Baskil Kaymakamlığı görevini yürüttü. 2019 yılının Ağustos ayında Gölcük kaymakamlığından Ankara vali yardımcılığına atandı. Evli ve iki çocuk babasıdır. 2008 Yaz OlimpiyatlarÄ±'nda Yunanistan 2008 Yaz Olimpiyatlarında Yunanistan adına yarışan sporcular, branşları ve aldığı sonuçlar. Kadınlar Erkekler Erekekler Kadınlar Sprint Keirin gn=center colspan="4" | Erkekler Erkekler Kadınlar Erkekler Kadınlar Open Erkekler Erkekler Jadovno Toplama Kampı Jadovno 1941'de Hırvat Ustaše tarafından kontrol edilen ve kurbanların götürülüp infaz edilidikleri yer olarak kullanılan bir toplama kampıydı. Toplama kampı, işgal edilen Velebit dağında bulunan 2500 metre karelik alanda, 4 metre yüksekliğinde dikenli tellerle korunan, tellerin her bir kilometresinde muhafız bulunan bir yerde kuruldu. Mahkûmların, genellikle Sırpların nerede toplanıcaklarına karar verilidi. İlk mahkûm Gospić'ti. Jodavno toplama kampına Trnovac köyünden geçerek geldiler. Ä°dol İdol, bir kült nesnesi olarak kullanılmak üzere taş, pişmiş toprak, kemik ve ahşap gibi malzemeden yapılan stilize heykelciklerdir. ODTÜ Mimarlık Fakültesi ODTÜ Mimarlık Fakültesi, Orta Doğu Teknik Üniversitesi içerisindeki 3 bölümü içeren fakülte. 1956 yılında kurulan fakültede ilk açılan bölüm Şehir ve Bölge Planlama'dır. Fakültenin birinci sınıfları, bütün öğrenciler için temel tasarım stüdyosu içerir. İlerleyen yıllarda ihtisas dersleri görülmektedir. Fakülte bünyesinde aktif olarak çalışan ODTÜ Mimarlık Topluluğu (ODTÜ MFT), StudioV ve ODTÜ Tasarım Topluluğu (ODTÜ OTT) isimli topluluklar mevcuttur. G proteini G proteinleri (guanin nükleotid-bağlayıcı proteinler) hücrenin dışından gelen sinyalleri hücre içine ileten ve hücre içinde değişiklikler oluşturan bir protein ailesidir.Birçok hormonlar,nörotransmitterler ve diğer sinyal iletim molekülleri sinyallerini hücre içine bu yolla iletir. G proteini kenetli reseptörler transmembran almaçlardır. Sinyal molekülleri hücrenin dışına yerleşen bir alanına bağlanır. Hücre içi bir alan da G proteinini etkinleştir. G proteini de pek çok farklı bileşiği etkinleştirir. Sonuçta hücre içinde değişikliklerin oluşması sağlanır. G proteinleri moleküler düğmeler gibi işlev görürler...GTP molekülüne bağlandıklarında etkindirler ve GDP molekülüne bağlandıklarında devredışı kalırlar.. Metabolik enzimleri,iyon kanallarını,taşıyıcıları ve hücrenin transkripsiyon,motilite,kontraktilite,salgı gibi diğer işlevleriyle ilgili parçalarını düzenlerler...Böylelikle embryonik gelişim,öğrenme ve bellek,homeostazi gibi büyük işlevler düzenlenmiş olur.. G proteinleri Alfred G. Gilman ve Martin Rodbell hücreleri adrenalin ile uyarmaya çalıştıkları sırada keşfedilmişlerdir.Adrenalinin almacına bağlandığında doğrudan enzimleri uyarmadığını gördüler.Bunun yerine almaç bir G proteinini uyarıyordu o da enzimleri uyarıyordu.Örneğin bir ikinci ulak olan cAMP üretimini arttıran adenilat siklaz enzimi gibi. Bu keşiften dolayı 1994 Nobel Fizyoloji ve Tıp Ödülünü aldılar. G proteinleri GTPazlar denen geniş bir enzim ailesinin üyeleridirler. G proteinleri önemli sinyal iletimi molekülleridir.GPEA[G Protein Eşlenik Almaç]ların işlev bozukluğu diabetes mellitus , körlük,alerjiler,depresyon,kardiyovasküler defektler ve pek çok kanser formu gibi birçok hastalıkla ilişkilidir..Günümüzde kullanılan modern ilaçların çoğu GPEA'ları hedeflemektedir. İnsan genomu kabaca 950 G proteini eşlenik almaç kodlar,bunlar fotonları,hormonları,büyüme faktörlerini,ilaçları ve diğer endojen ligandları tanırlar.Yaklaşık 150 tanesinin işlevi hala bilinmemektedir. G proteinleri iki aileye ayrılır:Heterotrimerik G proteinleri bazen büyük G proteinleri olarak da anılır ve alfa,beta,gama altbirimlerinden oluşan G protein eşlenik almaçlarca aktif hale getirilir. Ayrıca 20-25 kDa boyutunda "ufak G proteinleri" de vardır.Bunlar Ufak GTPazların Ras süper ailesine ait olanlarıdır.Bunlar heterotrimerik G proteinlerinin alfa altbirimleri ile homologdur ama monomerik haldedir.Bunlar da sinyal iletiminde görevli GTP ve GDP leri bağlarlar. Farklı heterotrimerik G proteini tipleri aynı ortak yolu kullanır.G proteini eşlenik almaçtaki bir konformasyon değişikliğine yanıt olarak aktiflenirler.GDP yi GTP ile değiştirirler.Sinyal iletim yolundaki diğer proteinleri aktiflerler.Fakat özel mekanizmaları da vardır. Almaçla aktiflenen G proteinleri hücre zarının iç yüzeyinde bulunurlar.G ve G altbirimleri içerirler.G altbiriminin pek çok alt birimi vardır:Gα (G stimulan), Gα (G inhibitör), Gα (G diğer), Gα, ve Gα gibi.Aynı aktivasyon mekanizmasını kullanarak farklı effektörlere etki ederler. Bir ligand G protein eşlenik almaçları aktiflediğinde, reseptörde konformasyonel bir değişiklik oluşturarak onu bir GEF yani guanin exchange faktörü haline getirir bu da G altbirimini G altbiriminden ayırır. Hem G-GTP hem de G başka "sinyal yolakları"nı etkinleştirebilir.("ikincil ulak yolakları") G altbirimi enzimatik etkinlikle GTP yi GDP ye parçalar.Yeniden G ile ilişki kurmasını sağlar ve döngü tamamlanır.G protein sinyal regülatörü denen ve GTPAZ-aktifleştiren proteinler bu tepkimeyi hızlandırır.G altbirimine özeldirler.Bazen efektör kendisi GAP etkinliğine yol açar..Böylece etki hızlı sonlandırılır. Ufak GTPazlar da GTP ve GDP ye bağlanır ve sinyal iletiminde rol alır.Bunlar heterotrimerlerdeki alfa subunit ile homologdurlar ama monomer halinde bulunurlar.20-25kDa ufak proteinlerdir.GTP bağlarlar.Ras ailesine olan benzerliklerinden ötürü Ras ailesi GTPazlar da denir. Plazma zarının iç veya dış yaprağıyla ilişki kurabilmek için birçok G proteini ve ufak GTPazlar lipidasyona uğrar,yağ uzantıları kovalent bağla balanır.Miristol,palmitoile ya da prenile halde olabilir.. Andrea Bargnani Andrea Bargnani (d. 26 Ekim 1985, Roma), İtalyan profesyonel basketbolcu. 2006 NBA Seçmeleri'nde ilk sıradan seçilmiştir. NBA kariyerinden önce İtalya Lega A'da Benetton Treviso'da oynamıştır. Raptors'taki ilk iki sezonunda takımının playofflara erişmesine yardımcı olmuştur. Bargnani profesyonel kariyerine 2002–03 sezonunda İtalya Serie B2'de Stella Azzurra Roma ile başlamıştır. Aynı sezon 23 maçta 13.2 sayı ve 4.5 rebound ortalamalarıyla oynamıştır. 2003-04 sezonunda Serie A'daki Benetton Treviso ile anlaşmış ve 2006'ya kadar burada forma giymiştir. Napier'in kemikleri Napier'in kemikleri, John Napier tarafından oluşturulan bir abaküstür. Pratik olarak çarpma, bölme ve karekök alma işlemleri için kullanılabilir. Napier, bu eserini Rabdology adıyla 1617 sonunda, İskoçya Edinburgh'da yayınlanmıştır. Napier'in kemikleri, Napier'in adıyla ilişkili olan logaritma ile aynı şey değildir. Abaküs bir tahta ve bir çerçeveden oluşur. Kullanıcı, Napier’in çubuklarını çarpma veya bölmeyi yapmak için bu çerçeveli tahtaya yerleştirir. Tahtanın sol kenarı, 1 den 9’a kadar numaraları içeren 9 kareye bölünmüştür. Napier'in çubukları, ahşap çubuklar, metal veya kartondan oluşur. Bir çubuk yüzeyinde 9 kare vardır. En üstteki hariç diğer kareler sağ üst köşeden sol alt köşeye doğru köşegen şekilde ikiye ayrılmıştır. En üstteki karede tek rakam vardır.Diğer karelerde en üstteki rakamın iki katı, üç katı, dört katı, beş katı ve böylece son kareye kadar dokuz katı yer alacak şekilde çift rakam bulunur. Bu set 0 dan 9 a kadar 10 çubuktan oluşur. Verilen çubuklar kümesi 46785399 ile 7'nin çarpımını hesaplayabilmek için belirlenmiştir. Çarpan olan 7'nin bulunduğu satırdan sonuç yatay olarak tablonun sağındaki stripten okunur. Stripin içindeki rakamlar en sağdan başlanarak köşegenel olarak toplanarak sonuç bulunur. (Bulunan toplam 10 veya üzeri ise elde var olarak bir sonraki toplama eklenir.) Bu yönteme uygun olarak bir önceki sayıyı şimdi de 96431 ile çarpımını bulmak için; çubuklar aynı şekilde dizilir. İkinci çarpanın birler basamağından başlamak üzere karşılığı olan satırlardaki rakamlar yukarıda anlatıldığı gibi köşegenel toplanarak alt alta ve her biri birer basamak sola kaydırılarak toplama suretiyle sonuç bulunur. Bölme benzer şekilde yapılabilir. Diyelim ki, 46785399 u 96431 e böleceğiz. Bu iki sayıyı önceki örnekte kullanmıştık. Bölen (96.431) için çubukları tablodaki gibi yerleştirin. Abaküsü kullanarak, bölen için 1 den 9 a kadarki satırların köşegenel toplamlarını bulun. (tablonun sağında gösterilmiştir) Bölünen 8 basamaklıdır. Köşegenel toplamlar sonucu bulunan sayılar ise ilki hariç 6 basamaklı olduklarından bölünenin son iki rakamı (99) geçici olarak dikkate alınmayacaktır. Böylece kısaltılmış bölünen 467853 den küçük olan en büyük toplamı bulun. Bu toplamın 385724 bulunduğu satırın başındaki rakam yani 4 bölümün ilk rakamı olarak bulunur.Şimdi bulunan bu kısmi sonucu 385724 sola hizalayarak bölünenin altına yazın ve farkını 8212999 olarak bulun. Bu değerde 6 basamaktan fazla olduğundan yine soldan 6 rakamını dikkate alın ve yukarıdaki işemi yineleyerek 821299 için 771448 i bulun. Bu da 8 inci satırda olduğundan bölümün ikinci rakamı da 8 olur. Bu işlem kalan(en sol altta) bölenden küçük olana kadar devam eder ve bölüm 485 olarak bulunur. Kalan 16364 dür. Bu örnekte biz burada durabilir ve cevabı kesirli olarak . şeklinde söyleyebiliriz. Kare kök almak için ek bir çubuğa daha ihtiyaç vardır. Diğerlerinden biraz farklıdır ve üzerinde üç kolon vardır. İlk sütunda ilk dokuz karede 1, 4, 9 ... 64, 81, ikinci sütunda 2 den 18 e sayılar , son sütunda ise sadece 1 den 9 a kadar sayılar vardır. Haydi çubuklar ile 46785399 un kare kökünü bulalım. Ilk olarak, bu sayının rakamlarını sağdan başlayarak ikişerli guruplayalım.46 78 53 99 Not: 85399 gibi say覺 8 53 99 olarak grupland覺r覺l覺r En soldaki grup 46 ile başlayın. Kare kök çubuğunun birinci sütununda 46 dan küçük olan en büyük sayı olan 36, 6 ncı satırda yer almaktadır. Böylece çözümün ilk rakamı 6 olarak bulunur. Şimdi, Kare kök çubuğunun ikinci sütununun altıncı satırında12 okunur ve 12 olacak şekilde tabloya çubuklar yerleştirilir. Daha sonra 46 dan altıncı satırın ilk sütunundaki 36 değerini çıkarın. 46-36=10 Şimdi bunu ikinci gruptaki sayı olan 78 in başına ekleyin ve 1078 olarak tespit edin. Bu adımın sonunda, tablo ve ara hesaplamalar şu şekilde olmalıdır: Şimdi, her satırdaki sayıları okuyun ve kaydedin.Kare kök çubuğunun ikinci ve üçüncü sütunlarını göz ardı ederek.(Örneğin okuyun: altıncı satır olarak için 0 / 6 1 / 2 3 / 6 → 756) Geçerli kalan, 1078 den küçük olan en büyük sayıyı arayın.Sekizinci satırda 1024 değerini göreceksiniz. Daha önce olduğu gibi, kare kökün sonraki rakamını elde etmek için 8 i ekleyin. geçerli kalan 1078 den sekizinci sıradaki 1024 değerini çıkarın 54 eder. ekleyin. , Karekök çubuğunun sekizinci satırının ikinci sütununda 16 yı okuyun ve tabloyu aşağıdaki gibi oluşturun. Tabloda mevcut sayı 12'dir. Buna 16 nın ilk rakamını ekleyin 13 eder, bunun sağına da 16 nın ikinci rakamını ekleyin 136 eder.Böylece tablo aşağıdaki gibi oluşturulmalıdır. 12 + 1 = 13 → 6 → 136 ekler Not: Eğer kare kök çubuğunun ikinci sütunda tek basamaklı bir sayı varsa geçerli sayıya sadece bunu ekleyin. Tablo ve ara hesaplamalar şimdi bu şekilde görülmektedir. Bir kez daha, geçerli kalan 5453 'den küçük olan enbüyük değerin olduğu satırı bulun. Bu sefer bunun içinde 4089 olan üçüncü satır olduğunu bulun. Karekökün sonraki rakamı 3'tür. Daha önce olduğu gibi tekrar aynı adımları ve bundan sonraki kalan olan 1364 ü bulmak için geçerli kalan 5453 den 4089 u çıkarın. Tabloyu oluştururken karekök çubuğunun üçüncü satırında ikinci sütunda 6 vardır ve tek hanelidir dolayısıyla, tablodaki 136 olan geçerli sayıya sadece 6 eklenir. 136 → 6 ekle → 1366 Şimdi tablo 1366 olarak oluşturulur. Bu işlemleri bir kez daha tekrarlayın.Talodaki geçerli kalan 136499 den küçük olan en büyük değerin dokuzuncu sırada 123021 olduğunu bulun. Uygulamada, genellikle cevap almak için her satırın değerini bulmak gerekmez. Tablodaki ilk birkaç çubuktaki sayıya bakarak ve bunu kalanın ilk birkaç rakamı ile karşılaştırarak cevabın hangi satırda olduğunu tahmin etmek mümkün olabilir. Ama bu diyagramlarda, biz anlamayı kolaylaştırmak için tüm satırların değerlerini göstereceğiz. Her zamanki gibi, sonuca 9 eklenecek ve mevcut kalandan 123021 i çıkarın. Şimdi sayımızın her basamağı kullanıldı ama hala kalan var. Bunun anlamı, kare kökün tam sayı kısmı bulundu ancak hala biraz kesirli kısım var demektir. Gerçekten kare kökün tam sayı kısmını elde ettiğimize dikkat edelim, bulunan sonucun karesi (6839² = 46771921) 46785399 ' a en yakın değerdir.Çünkü, 46785399 un karekökü 6839.xxxx... gibi bir şey olacak.Yani 6839 ², 46785399 dan daha küçük olduğu anlamına gelir.Buna karşın 6840² , 46785399 dan daha büyüktür dolayısıyla, 46785399 a en yakın olan değer 6839² dir. Şimdi karekökün daha fazla rakamını bulmak için devam edelim. Uzun bölme işleminde cevabın kesirli bölümünü bulmak önceki yaptığımıza benzerdir. Kalana iki sıfır ekleyerek yeni kalan 1347800 bulunur.Karekök çubuğunun dokuzuncu satırının ikinci sütununda 18 vardır.Tablodaki geçerli sayı 1366 dır. Böylece; 1366 + 1 → 1367 → 8 ekle → 13678 tabloda oluşturulacak yeni sayıdır ve tablo aşağıdaki gibi olur. Dokuzuncu sırada, kalandan küçük olan en büyük değer1231101 bulunur.Bu nedenle kare kökün kesirli bölümün ilk rakamı 9'dur. Kalandan dokuzuncu satırın değerini çıkar ve yeni kalan 11669900 elde etmek için iki sıfır daha ekleyin. Üzerinde 13678 bulunan tablonun dokuzuncu satırının ikinci sütunu 18'dir. Yeni tablonun sayısını hesaplarsak; 13678 + 1 → 13679 → 8 ekle → 136798 olur ve tablo aşağıdaki gibi olur. Eğer daha fazla kesirli bölümde rakam bulmak istiyorsanız bu adımlara devam edebilirsiniz.Kalan sıfır olmuş ise kesin karekök bulunmuş demektir. Eğer bir tam sayı olmayan bir sayının karekökünü bulmak istiyorsanız, 54782,917 sayısı gibi. Ondalık işaretinin(virgülün) solundaki ve sağındaki rakamları ikişerli gruplama farkı dışında her şey aynıdır. Bu gruplama (54782,917) 5 47 82,91 7 şeklinde yapılır. Andrew Bogut Andrew Michael Bogut (d. 28 Kasım 1984), NBL takımlarından Sydney Kings forması giyen Avustralyalı basketbolcu. 2005 NBA Seçmeleri'nde Milwaukee Bucks tarafından ilk sıradan seçilmiştir. Seçmelerden önce iki yıl boyunca Utah Üniversitesi'nin yıldızlarından biriydi. Bir NBA seçmesinde birinci sıradan seçilen ilk Avustralyalı ve Utah çıkışlı ilk oyuncu olmuştur. İnci Türkay İnci Türkay (d. 15 Temmuz 1972), Türk dizi oyuncusu. "Sihirli Annem" dizisindeki Betüş rolüyle ünlenmiştir. Eğitimini Hacettepe Üniversitesi Ankara Devlet Konservatuvarı Tiyatro bölümünde tamamladı. Konsevatuar eğitimininin ardından Trabzon Devlet Tiyatrosu ve Ankara Devlet Tiyatrosu'nda çalıştı. Ayrıca, 2000 yılında Sylvia adlı oyun ile katıldığı Tiyatro İstanbul'da birçok oyunda oynamıştır. İlk olarak 2001 yılında Tarkan Karlıdağ'ın yönettiği ve Levent Kazak ’ın senaryosunu yazdığı “Dünya Varmış” dizisinde "Hülya" rolünde oynadı. 2002 Yılında Tardu Flordun ile başrollerini paylaştığı “İki Oda Bir Sinan” dizisinde "Aslı" rolünü üstlendi. Daha sonra, belki de hayatının kariyerini yaptığı “Sihirli Annem” dizisinde 2003'ten 2006'ya kadar başrol oyuncusu olarak "Betüş" rolünde oynadı ve çocukların büyük sevgisini kazandı. Çocukların en çok sevdiği ünlüler arasında ilk sıralara yükseldi. Ardından, “Duma Duma Dum” adlı programında sunuculuğunu yaptı. Sihirli Annemden sonra bir süre sessiz kaldı. 2009 yılının başında Tayga Toys adında, tamamen tahtadan, geri dönüşümlü, bitkisel boyalarla renklendirilmiş oyuncaklardan oluşan bir oyuncakçı açmıştır. 2009 yılında Gani Müjde'nin hem yönetmen hem senarist olduğu “Teyzanne” dizisinde oynadı ama reyting kurbanı olan dizi "6.Bölüm"de final bile yapmadan yayından kaldırıldı. Onun ardından “Şahane Çocuklar” adlı Kanal 1 de yayımlanan programın sunuculuğunu yaptı. Kanal 1'in kapanması nedeniyle programda bitti. 2010 yılında Kanal D'de yayımlanan “Cuma'ya Kalsa” adlı dizide başrol oyuncusu olarak "Şebnem" karakterini oynadı ve dizi 12. bölümde reyting kurbanı oldu. Ardından “Sihirli Annem” dizisinin kadrosuna tekrar seçildi ve dizi yoğun istek üzerine 2011 yılında yeniden başladı. Aynı yıl Engelsiz Yaşam Vakfı'nın yılın en iyilerini belirlediği ödül töreninde Betüş karakteriyle "en sevilen dizi kahramanı" seçildi. 2012 yılında Sihirli Annem dizisi bittikten sonra TRT Çocuk'ta yayınlanan “Köstebekgiller” dizisinde oynamaya başladı. 2016 yılında Rengarenk adlı dizide Zerrin rolünü canlandırdı. Siyah adında bir köpeği vardır. 2004 yılında iş adamı Ahmet Eroğlu ile evlenmiştir. Ali adında bir oğlu vardır. 2009 yılında eşinden boşanmıştır. Eylül 2019'da Türkay ve Atilla Saral, 11 yıllık birlikteliğini Londra'da düzenlenen bir törenle resmileştirdi. AslanpenÃ§esi Aslanpençesi (Lat. "Alchemilla", arslan pençesi de kullanılır), gülgiller (Rosaceae) familyasından bir bitki cinsidir ve Afrika, Asya ve Avrupa'da yaşayan, özellikle dağlık bölgelerde yaygın olan bir bitkidir. Dağlık bölgelerde çok tüylü şekilleri de vardır. Büyüklüğü ot ile çalı boyutları arasında olur. Çiçekleri küçük ve gösterişsiz olup taç yapraksızdırlar. Çoğalması genelde ve Avrupa cinslerinde neredeyse istisnâsız olarak eşeysizdir. Bin kadar türünden yaklaşık 300'ü Avrupa'da yerli bitkidir. Avrupa'da halk ilacı olarak kullanılagelmiştir. Birkaç türü iyi yem verir, çok azı süs bitkisi olarak yetiştirilir. Aslanpençesi, yazları yeşil küçük ile orta boyda çalılar olup iki yıldan fazla yaşar (Alm. "ausdauernde Pflanze", İng. "perrenial"). Otumsu bir bitki olup chamaephyte veya hemicryptophyte'dirler. Eksenleri yerin üstünde ve bazen kısmen odunlaşmıştır. Dallanmaları tek bir eksenden etrafa doğrudur (Alm. "monopodial"). Ana eksen yatık, filizler genelde tüylü olur, tüyler hiçbir zaman dallanmaz ve çoğunlukla düzdür. Trikomları pek olmaz. Ana kökleri çimlenmeden kısa zaman internod boyunca ana kökten yeni kökler türetirler (Alm. "Adventivwurzeln"). Köklenme derecesi zeminin nem oranına ve cinsine göre değişir. Kaya yarıklarında yetişen "Alpinae" cinsinde internod, daha büyük aralarla kökler oluşurken "Erectae" ve "Ultravulgares" seksiyonlarının çok dallı kökleri olur. "Pentaphylleae" seksiyonunda kökler demetlenmez. Dik büyüyen tropik çalılarda eksenler, çiçeklenme dönemi dışında çoğunlukla birbirine benzer. Avrupalı türlerinde olduğu gibi birçok tropik türlerde türlerde yatık gövdenin kalınlaşması, uzun ve kısa filizlerin farklılaşması, türemiş bir özellik olarak görülür (Alm. "abgeleitetes Merkmal"). Dik büyüme asıl büyüme şekli olarak kabul edilir. Yerde sürünen bitkilerde de büyüme ilk yılda çoğunlukla dik olur. Yetişkin bitkiler de tek tük kısa ve dik tâlî filizler çıkarırlar; bunlar yetersiz köklenmeden dolayı iyi beslenemezler ve dondan dolayı ölürler. Yaprakları dilimli ile parmaklı (Alm. "gefingert", İng. "digitate") arası olup kenarları testere dişlidir. Tomurcuklarında yaprakların her biri bir yelpaze oluşturacak şekilde birkaç kez kıvrımlı olur. Kapanmış yapraklardaki bu yelpaze şeklini açılmış yapraklarda da sık sık görmek mümkündür. Yan yaprakları yaprak sapı veya internodun öbür tarafındakisi ile bitişik olabilir ve Orta Avrupa türlerinin hepsinde görülür. Yan yaprakların tute denilen bir yapılanmaları vardır (Alm. "Ochrea", "Tute") ve bitişmesi hiçbir zaman tam olmaz. Aralarında kalan boşluğa tute ensizyonu adı verilir. Üçüncü olarak görülen bitişiklik, iki yan yaprağın yaprak sapı üzerinden birleşmesiyle olur (birleşirse Alm. "Öhrchen sind verwachsen" yoksa Alm. "Öhrchen sind frei"). Yan yapraklar aslanpençesinde tomurcuk işlevi görerek tomurcuk uçlarını (Alm. "Vegetationskegel") ve genç ekseni korur. Burada sınıflandırma açısından konuyla ilgili iki tomurcuk tipi bulunmaktadır: ilk tipte yeni yaprak yüzeyi kendi tutesiyle çevrilmiştir; ikinci tipteyse oluşan yaprak yalnızca ondan önce oluşan yaprağın tutesince çevrilidir, yaprak yüzeyi her zaman tutenin dışında bulunur. Yukarıda açıklanan bitişmenin yanında başka bir koruma şekli de yan yaprakların bazı bölgelerde hızlıca kuruyup birkaç yıl içinde yeni eksenin etrafında çok katlı bir yalıtım kabakası (Alm. "Tunika") oluşturur. Yapraklar, yaprağın tepesinde su yarıklarına (Alm. "Wasserspalte") sahiptirler. Bunlardan geceleri sıvı çıkar (Gutasyon). Çiçeklenmenin asıl şekli olarak Pleiochasium görülmektedir (Alm. "armblütige Pleiochasien"). Bunlardan gelişimler bir yandan daha büyük çiçeklenmeler oluştururken diğer yandan çeşidi tükenmiş olup bir-iki çiçeklenmelere yol açmıştır. Bütün çiçeklenme kapalı bir tirze (Alm. "Thyrse") olup tanzimine göre değişik görünür. Bu görünüşler salkımsı, çift salkımsı vs. olur ve cinsine göre iki ilâ on üyeden oluşur. Tropik çalılarda alt çiçeklenmeler daha göze batar şekildedir (Alm. "Basitonie"). Aynı şekilde "Alpinae" ve "Pentaphylleae"'ler de böyledir. "Erectae" cinsinin çiçeklenmeleri geniş, diğerlerine nispeten kısa ve huni tarzında yukarıya doğru açılır şekilde olurkem "ultravulgares" cinsinde daha çok salkımsal ve dardır. Çiçekleri küçük olup sarı veya yeşildirler. Nispeten büyük çiçekler aslî olarak görülür. Bir bitkideki büyük çiçekler altta az çiçekli çiçeklenmelerde, küçük olanları da çok çiçekli çiçeklenmelerdedir. Çiçek çapının üst sınırı beş ilâ altı milimetre kadardır. "Erectae" cinsinde yedi millimetreyi bulur. Çiçekler dörder tane olup "ultravulgares" ve "pentaphylleae" cinslerinde düzenli olarak beşer çiçek (Alm. "Endblüte") görülür. Çiçeklenme dallarının sonunda üç ya da iki çiçek de olabilir. Çiçek çanağı, çanak yapraklarının (Alm. "Kelchblatt") bitişmesinden oluşur. Silindrik, çan ya da küp şeklindedir. Boşta kalan uçlar literatürde „çanak yaprak“ (Alm. "„Kelchblätter“") olarar adlandırılır. Aynı zamanda az da olsa olan bu bitişmeyle uzun ve serbest çanak püskülleri de (Alm. "Kelchzipfeln") her zaman görülür. Bu durum, aslî özellik olarak görlür. (Ender olmayan) dış çanak (Alm. "Außenkelch") aslanpençesinde yan yaprak oluşumu (Alm. "Nebenblattbildung") olarak değil, çanak yaprakların dışa doğru keseleşmesi olarak yorumlanır. Taç yaprakları yoktur. Dışarıdan içeri doğru dilimsi ya da halka şeklinde bir şişkinlik (Alm. "Diskus") vardır ve birkaçı öz su yarıklarından (Alm. "Saftspalte") nektar salgılar. Bu salgı uzun parçalar şeklinde salgılanır. Ã–zdere Cumhuriyet, Menderes Özdere Cumhuriyet, İzmir'in Menderes ilçesine bağlı bir mahalle. Antony Garrett Lisi Antony Garrett Lisi (d. 24 Ocak 1968), Amerikalı teorik fizik uzmanıdır. Aynı zamanda doğa sporlarına, özellikle de sörfe olan ilgisi ile de tanınır. Lisi, herhangi bir akademik unvanı olmadan bağımsız bir araştırmacı olarak çalışma yapmaktadır. Lisi "An Exceptionally Simple Theory of Everything" (Olağandışı Derecede Basit Bir Her Şeyin Teorisi) adlı makalesi ile ün salmıştır. Makale E8 Lie Grubu adı verilen matematiksel bir yapıyı kullanarak parçaçık fiziğini Albert Einstein'in kütleçekim teorisi ile birleştirmiştir. İlgili çalışma 6 Kasım 2007 tarihinde arXiv sitesinde yayınlandığı günden bu zamana kadar yoğun şekilde tartışma konusu olmuştur. Shaun Livingston Shaun Patrick Livingston (d. 11 Eylül 1985), Amerikalı eski basketbolcu. Mert KaytankaÅŸ Mert Kaytankaş (d. 9 Mart 1980, Bergama, İzmir), Türk eski futbolcudur. Futbola Bergamaspor altyapısında başlayan Mert, yaşı as takımda oynama seviyesine geldiğinde as takım antrenmanlarına çıkmaya ve maç kadrosuna dahil edilmeye başlandı. Neticesinde Bergamaspor için ilk resmî karşılaşmasına 30 Mart 1997 tarihinde Torbalıspor'a karşı oynanan 3. Lig karşılaşmasında çıktı. 1996-97 sezonunda toplam 8 3. Lig karşılaşmasında görev alabildi. 1997-98 sezonunda ise genç yaşına rağmen ilk on bire girmeyi başardı ve 29 lig karşılaşmasında üç gol kaydetti. 1998-99 sezonun başında profesyonelliğe geçiş mukavelesi imzalayarak resmen as takıma dahil edilmiş oldu. Bergamaspor'da toplam 5 sezon oynadı ve her sezon performansını biraz daha yükseltmeyi başardı. 2001-02 sezonundan itibaren birer sezonluğuna sırasıyla Bucaspor, Karamanspor, Altınordu, Göztepe, Akhisar Belediyespor ve Yozgatspor için oynadı. 2007-08 sezonunda o zamanın 2. Lig ekiplerinden Kardemir Karabükspor'a transfer oldu. Buradaki ilk sezonunda 30 lig karşılaşmasında 11 gol kaydederek takımının 1. Lig'e yükselmesinde önemli pay sahibi oldu. 2008-09 sezonunda 1. Lig'de kadroya girmekte zorlandı ve neticesinde sezonun ara transfer döneminden itibaren sezon sonua kadar kiralık olarak Alanyaspor'da oynadı. 2009-10 sezonun başında 2. Lig ekiplerinden Tokatspor'la anlaşarak buraya transfer oldu. Burada uyum sorunu yüzünden istikrar tutturamadı ve sezon ortasında ayrılma kararı aldı. Bunun üzerine 2009-10 sezonunun ara transfer döneminde Manisa'nin 2. Lig temsilcilerinden Akhisar Belediyespor'a transfer oldu. Akhisarspor'daki ilk sezonunda takımıyla 2. Lig'i şampiyonluğu yaşayıp 1. Lig'e yükselmeyi başardı. 2010-11 sezonunda da düzenli olarak forma şansı buldu. Sezon sonunda takımla birlikte 1. Lig şampiyonluğu yaşayarak Süper Lig'e yükselen kadroda yer aldı. 2012-13 sezonu başında sözleşmesi uzatılsa da devre arasında 2. Lig ekiplerinden Nazilli Belediyespor'a transfer oldu. Karadede Panayırı Karadede Panayırı; Samsun ilinin Bafra ilçesine bağlı Gökçeağaç Mahalleninde Osmanlıdan 1965 yılına kadar aralıksız her yıl 6 Mayıs da düzenlenen panayırdır. Esas başlangıç tarihi kesin olarak bilinmemekle birlikte sözel tarihe göre en az 300 yıldır kurulduğu anlaşılmaktadır. Panayırın adı köy mezarlığına da adını veren ve aynı mezarlıkta kabri bulunan ve halk arasında Kara Dede denen zattan gelmektedir. Panayırda bu zaata atfen kurulmaktadır. Düzenlendiği yıllarda güreş gibi panayır etkinlikleri yapılmıştır. Bugün söz konusu Kara Dede denen zaata ait kabir halk tarafından ziyaret edilerek kabrinde bulunan ağacın dallarına bezler bağlanarak ya da ahşap mezarına taşlar yapıştırılarak dilekler tutulmaktadır. 1969 yılından itibaren düzenlenmeyen panayır 2011 yılında eğitimci Turgut DEMİR'in öncülüğünde kurulan GÖKDER tarafından tekrar düzenlenmeye başlanmıştır. Panayırın kurulma tarihi sabit olup her yıl Ağustos ayının son pazar günü düzenlenmektedir. 46 yıl aranın ardından yeniden 3 Eylül 2011 tarihinde yapılan panayıra yaklaşık beş bin kişi katılmıştır. 2012 yılındaki panayır ise 26 Ağustos 2012 tarihinde düzenlenmiş ve on beş bine yakın kişi katılmıştır. 25 Ağustos 2013 tarihinde düzenlenen panayır da ise katılımcı sayısı yirmi bin kişiye ulaşmıştır. En son 31 Ağustos 2014 pazar günü düzenlenen Tarihi Karadede Panayırında katılımcı sayısı yirmi beş binin üzerine çıkmıştır. 2013 yılından itibaren panayır Ağustos ayının son cumartesi ve pazar günleri olmak üzere 2 gün yapılmaya başlanmıştır. Esas yoğun katılım ise pazar günü olan kısımda yaşanmaktadır. Cumartesi sabah saatlerinde satıcıların standlarını kurmaları ile başlayan panayır cumartesi gecesi düzenlenen konserlerle gece de devam etmektedir. Pazar günü ise en kalabalık anını yaşayan panayıra yüzlerce satıcı ile on binlerce vatandaş katılmaktadır. Pazar günü yapılan etkinliklerin başında ulusal çapta ünlü sanatçıların verdiği konserler gelmektedir. Halk oyunları gösterileri, illüzyon gösterileri, yöresel yemek yarışmaları ve ağalık ihalesi gibi etkinlikler ise pazar günkü kısmın diğer aktiviteleri arasındadır. Karadede Panayırında ayakkabıdan, traktöre, banka tanıtım standlarından kasaplara kadar geniş bir yelpazede alış veriş olanağı bulunmaktadır. Sadece 2014 yılındaki panayırın şehir ekonomisi üzerinde yarattığı cironun 1 milyon TL olduğu varsayılmaktadır. Pek çok büyük ve ulusal firmanın da teşhir ve satış stantları ile katıldığı panayırda bu firmalar tarafından panayıra özel kampanyalar düzenlenmektedir. Karadede Panayırı 2014 yılında Çanakkale Onsekiz Mart Üniversitesi ve TÜBİTAK işbirliği ile yürütülen Türkiye de Panayırlar isimli proje kapsamında akademik bir ekip tarafından incelenmiş Dünya Kültürel Mirası olmaya aday olmuştur. Panayır da açık ihale yöntemi ile panayır ağası seçilmekte ve elde edilen gelir panayırın finansmanında kullanılmaktadır. Karadede Panayırı 2014 yılından itibaren T.C. Kültür ve Turizm Bakanlığı'nca da maddi olarak desteklenmeye başlanmıştır. 2017 Karadede Panayırı 02-03 Eylül tarihindedir. Yıllara Göre Karadede Panayır Ağaları 1965 - Öncesi ağalar listelenmemiştir. 1965 - 2010 Arasında panayır kurulmamıştır. 2011 - Ali KOCABAŞ ( Gökçeağaçlı - İstanbul) 2012 - Fehmi KILIÇ (Gökçeağaçlı - İstanbul) 2013 - Seher DOĞANAY (Gökçeağaçlı - Bafra) 2014 - Dursun Ali YÜCEL (Gökçeağaçlı - Bafra) 2015 - Ülkede yaşanan terör olayları nedeni ile panayır kurulamamıştır. 2016 - Ali RÄ±za VAROL (Emenlili - Bafra) Daha ayrıntılı bilgi için gokceagac.com web sitesini ziyaret ediniz. Greg Oden Greg Wayne Oden Jr. (d. 22 Ocak 1988), eski profesyonel basketbolcudur. Pivot pozisyonunda oynamaktadÄ±r. Ohio State Üniversitesinde geçen 1 yıllık kolej kariyerinin ardından 2007 NBA Draftı'nda Kevin Durant'in üstünde 1 numaradan draft edilmiştir ancak 2007 Eylül ayında dizinden geçirdiği mikrofaktüre ameliyatın ardından 2007-08 NBA Sezonunu kaçırmıştır.2008-09 NBA sezonunun açılış maçında oynayarak NBA kariyerindeki ilk maçına çıkmıştır ancak sakatlıklıklar bir türlü peşini bırakmamış ve 15 Mart 2012 tarihinde Portland Trail Blazers tarafından serbest bırakılmıştır. 7 Ağustos 2013 tarihinde Miami Heat ile 1 yıllık sözleşme imzalamıştır. Greg Oden, 1988 yılında New York eyaletinin Buffalo şehrinde dünyaya geldi ve 9 yaşında ailesiyle birlikte Indiana'nın Terre Haute şehrine taşındı ve burada okullararası basketbol turnuvasında ilk kez oynadığı Sarah Scott Orta Okuluna kayıt oldu.Sonra Lawrance Kuzey Lisesi'ne gitti ve 2006'da mezun olana kadar bu okulu 3 yıl üst üste Indiana 4A Class basketbol şampiyonluğuna taşıdı.2005'te Monta Ellis'le beraber Parade tarafından Yılın Lise Oyuncusu seçildi ve LeBron James ile birlikte bunu lisedeki ilk yılında başaran 2 oyuncudan biridir.2006 yılında Gatorade Yılın Ulusal Basketbolcusu ödülünü tekrar kazanarak Indiana Mr. Basketball seçildi ayrıca McDonald's All-American takımında da aynı yıl yer aldı. 29 Haziran 2005'te Oden ve Lawrance Kuzey Lisesi'nden takım arkadaşı Mike Conley, Ohio State Üniversitesi'ne katılacaklarını açıkladılar. Oden, 16 Haziran 2006'da liseden beri kendisini rahatsız eden sağ bileğinden ameliyat oldu ve 2006-07 sezonununun açılış maçının tamamını kenardan izlemek zorunda kaldı ve takımı o maçta North Carolina'ya mağlup oldu.2 Aralık 2006'da Valparaiso karşısında takımıyla ilk maçına çıktı ve kenardan başladığı bu maçı 14 sayı 10 ribaund 5 blokla tamamladı.O yılın Aralık ayında Steve Kerr kendisini "10 yılda bir gelecek bir oyuncu" olarak tanımladı. The Big Ten de Oden'ı 29 Ocak 2007 yılında Wsiconsin'den Alando Tucker'la birlikte "Haftanın Oyuncusu" seçti.Oden o haftayı 18 sayı 11.5 ribaund ortalamalarıyla tamamlamıştı.Oden, All-Big Ten 1. Takım'a seçilirken "Yılın Savunmacısı" ödülüne de layık görüldü.Oden kolej kariyerinde ilk kez NCAA turnuvasının ikinci turunda Xavier'a karşı faul hakkını doldurarak oyun dışı kaldı ve o turnuva boyunca faul problemi yaşadı.Ayrından Sweet Sixteen'de Tennessee'e karşı 85-84 kazanılan ve 2007 Ulusal Şampiyonluğunun kapısını açan o karşılaşmada maçı kazandıran bloğu da yapan isimdi. 26 Mart 2007'de Kevin Durant, Arron Afflalo, Alando Tucker ve Acie Law IV ile birlikte Associated Press All-American takımına seçildi ve Oden-Durant ikilisi 1990 yılından bu yana ilk yılında All-American Birinci Takımına seçilen ilk oyuncular oldular.Lise ve kolej kariyerinde Oden, evinde oynadığı hiçbir maçta mağlubiyet yüzü görmedi. 20 Nisan 2007'de Greg Oden, 2007 NBA Draftı'na katılacağını açıkladı.28 Haziran 2007'de Portland Trail Blazers tarafından 1. sıradan draft edilerek takım arkadaşları Mike Conley(4. sıradan) ve Daequan Cook(21. sıradan) ile birlikte NBA'e adım attı. Oden 52 numaralı formayı giyeceğini açıkladı ve 1 Temmuz'da -ilk NBA antrenmanından önce- 2 yılı garanti 3. ve 4. yılı takım opsiyonlu bir kontrat imzaladı. 14 Eylül 2007'de sağ dizinden mikrofatktür ameliyat oldu ve o yılın tamamını kaçırdı.Oden'ın tedavi süreci hakkında Trail Blazers'ın web sitesi ve Oden'ın blogunda sık sık bilgi verildi. Oden 2007-08 sezonunun tamamını kaçırınca 2008-09 sezonuna çaylak olarak başladı ve lige resmi kilosu 110 olarak verildi halbuki Blazers antrenörü Jay Jensen, Oden'ın gerçek kilosunun 130 olduğunu söyledi.Oden'ı sakatlık belası bir türlü bırakmadı ve NBA kariyerinin ilk maçında Los Angeles Lakers'a karşı oynanan maçta ayağından sakatlanarak 12 Kasım 2008'e kadar parkelerden uzak kaldı.2 haftalık aranın ardından NBA kariyerindeki ilk sayılarını Miami Heat'e karşı buldu.19 Ocak 2009'da Milwaukee Bucks'a karşı 24 sayıla kariyer rekorunu kırdı.13 Şubat 2009'da Golden State Warriors karşılaşmasında Corey Maggette ile dizlerinin çarpışması sonucunda bir kez daha sakatlandı ve diz kapaklığındaki sakatlık nedeniyle 3 hafta daha parkelerden uzak kaldı. 23 Ekim 2009'da 24 sayı atarak kariyer rekorunu egale etti ve 20 ribaundla bu alanda kariyer rekorunu 1 Aralık'ta kırdı ancak 5 Aralık 2009'da karşılaşmanın henüz ilk çeyreği oynanırken sol dizinden sakatlandı ve oyun dışında kaldı.Sakatlık anında takım arkadaşlarından da destek aldı.Sol patellasından geçirdiği ameliyat sonucu sezonun kalan kısmını da kaçırdı ve bu sakatlık sonrası herhangi bir maça daha çıkamadı. 17 Ekim 2010'da Portland Trail Blazers tarafından yapılan açıklama da Oden'ın sol dizindeki sakatlık nedeniyle 2010-11 sezonunu da kaçıracağı açıklandı. 9 Aralık 2011'de Trail Blazers tarafından yapılan açıklamada Oden'ın geri dönüş tarihinin belli olmayan nedenlerden dolayı uzadığı açıklandı ve 2011-12 sezonunda oynama ihtimalinin de sona erdiği ifade edildi.3 Şubat 2012'de sağ dizinden artroskopik ameliyat geçirdi ve 20 Şubat 2012'de sol dizinin tedavi prosedürü açıklandı.Ancak operasyon süresince eklem kıkırdağında beklenenden daha fazla hasar olduğu ortaya çıktı ve 3. mikro-fraktür ameliyatını geçirdi.15 Mart 2012'de Blazers yönetimi tarafından takasta kadroda boşluk açılması amacıyla serbest bırakıldı. 2007 yılında draft edlen Oden şu ana kadar NBA kariyerinde 82 maçta forma giyebildi. 2012 Mayıs'ında Oden yaptığı açıklamada Oden 2012-13 sezonunun tamamını tedavisine ayıracağını açıkladı. Greg'in erkek kardeÅŸi Anthony Arkansas Razorbacks'te oynayan Amerikan futbolcusudur. Terceira Terceira, Azorlar'da bir adadır. Nüfusu 56.000, yüzölçümü 74.55 km²'dir. Angra do Heroísmo ile Praia da Vitória adadaki belediyelerdir. São Jorge Adası São Jorge, Azorlar'da bir adadır. Nüfusu 10,500, yüzölçümü 243.65 km²'dir. Adadaki belediyeler Velas ve Calheta'dır. En yüksek noktası 1,052.71 m yüksekliğindeki Pico de Esperança'dır. 1980 Azor Adaları depremi 1980 Azor Adaları depremi, 1 Ocak 1980 günü Azor Adaları'nı vuran bir depremdi. Deprem sonucu 61 kişi öldü, 400'den fazla kişi yaralandı ve Terceira ile São Jorge adalarında ciddi hasar meydana geldi. Richter ölçeğine göre 7.2 büyüklüğünde olan depremde Pico ve Faial adalarında da hasar meydana geldi. Deprem, Azor Adaları'nda meydana gelen diğer depremlerde olduğu gibi bir doğrultu atımlı fayda meydana gelmişti. Deprem nedeniyle dönemin Portekiz başkanı António Ramalho Eanes üç günlük ulusal yas ilan etti. Portekiz Hava Kuvvetleri tarafından başlatılan yardım çalışmalarına daha sonra hükûmet destekli kuruluşlar da katıldı. Deprem 1950'den beri adalarda meydana gelen en büyük depremdi. Volkanik kökenli olan Azor Adaları, Orta Atlantik Sırtı'nın doğusundaki tektonik olarak karmaşık bir bölgede bulunur. Avrasya ile Afrika levhalarının sınırına yakın olsalar da genellikle kendi küçük levhalarına sahip oldukları kabul edilir. Bu deprem ise kuzeybatı-güneydoğu doğrultusundaki bir doğrultu atım fayındaki bir hareketten kaynaklanmıştır. Depremin artçı şokları sona erdikten sonra araştırmalar yapıldı ve depreme ilişkin odak mekanizması çözüldü. Depremdeki şokların hareketi daha önce Azor Adaları'nda meydana gelen diğer depremlerle benzerlik göstermekteydi. Bu depremlerde, sağ yanal fay kaymasını gören bilim insanları, birleşik düğüm düzleminin sorumlu olduğunu bulmuşlardı. Bu bölgedeki tüm kırılmalar doğrultu atım kökenlidir ve nispeten büyük bir boyutta meydana gelir. Bu araştırmalar nedeniyle, Azor Adaları'ndaki volkanik etkinliğin depremsel hareketlilik tarafından kontrol edildiği düşünülmektedir. Deprem Azor Adaları'nı Richter ölçeğine göre 7.2 olan bir büyüklükle vurdu. Üç ayrı adada (Terceira, São Jorge, ve Graciosa) kayda değer ölçüde zarara yol açan depremde pek çok bina hasar gördü. Bölgeden verilen haberlere göre Terceira adasındaki evlerin yaklaşık %70'i tamamen yıkıldı, bunların arasında adanın o dönemki başkenti Angra do Heroísmo'nun tarihî merkezi de vardı. Kiliseler gibi halka hizmet veren binalar genellikle depremi zarar görmeden atlattı, buna rağmen bir kısmının da çöktüğü bildirildi. Elektrik ve su bazı bölgelerde kesildi. İlk açıklanan ölü sayısı 52 idi, bu daha sonra 61'e yükseltildi. İlk başta 300 olarak açıklanan yaralı sayısı da daha sonra 400'den fazla kişiye yükseltildi. En az 20 bin kişi deprem sonucu evsiz kaldı. Pico ve Faial adalarında da küçük miktarda hasar meydana geldi. Lajes Hava Üssü'nde depremden kaynaklanan herhangi bir ölüm veya zarar bildirilmedi. Lajes'te bulunan ABD askerleri yardım çalışmalarına yardım etti, 150 aileye üste barınak sağladı. Portekiz Hava Kuvvetleri depremzedelere yardım sağladı, João Coutinho türü bir korvet de adalara tıbbi yardım taşıdı. Başkan António Ramalho Eanes tıbbi yardım personeli ve battaniye gibi yardım malzemeleriyle birlikte uçakla adalara gitti. Polis ve gönüllü itfaiyecilerden oluşan yerel görevliler yardım malzemelerinin kolaylıkla taşınabilmesi için yolları temizledi. Bununla birlikte, enkazda depremden kurtulanlar için arama-kurtarma çalışmaları başlatıldı. Kısa bir süre sonra evsiz kalan 200 aile için çadırlar kuruldu. People to People projesi tarafından da 100 adet çadır gönderildi. Başkan Eanes depremin ardından üç günlük ulusal yas ilan etti. Depremden sonra bölgeye on dokuz adet sismograf yerleştirildi. On biri sismik aktiviteyi izlemek için kullanılan sismografların sekizi aynı zamanda jeotermal veriler de sağlamaktadır. Deprem, pek çok kişiyi bölgeyi terk edip Amerika Birleşik Devletleri'ne göç etmek zorunda bıraktı. Bu deprem, pek çok ada sakinini göçe zorlayan bir doğal felaket dizisi sırasında gerçekleşti. 1975'te 8000, 1981'de ise 2500 kişi adayı terk etti. Daha sonra yapılan bazı araştırmalar depremin zarara yol açmasını sağlayan etkenleri ortaya çıkardı. A. Malheiro (2006), depremin verdiği zarardan beş ana etkeni sorumlu tuttu. Depremden en çok zarar gören binalar, fay hattının yakınına ve sağlam olmayan toprağın üzerine yapılmıştı. Bu binalar kötü biçimde yapılmışlardı ve ilgili yasadaki kriterleri karşılamıyorlardı. Günümüzde Azor Adaları bölgesindeki faylar aktif olup deprem ve toprak kayması riski sürmektedir. Albert (Birleşik Krallık prensi) Francis Albert Augustus Charles Emmanuel (d. 26 Ağustos 1819 Almanya, ö. 14 Aralık 1861 Windsor Kalesi-Londra) Birleşik Krallık Kraliçesi olan I. Victoria'nın eşi. Kraliyet ailesindeki unvanı "Konsort Prens"tir. Saxe-Coburg-Gotha Hanesinin Dükü olan I. Ernest'in 2. oğlu olarak doğan Albert, 1839 yılında 1.derece kuzeni olan Kraliçe Victoria ile evlendi. Bu evlilikten 9 çocuğu oldu. Bu çocuklardan birisi de Kral VII. Edward'dır. Prens Albert ilk zamanlar konumundan ötürü çekingen kalsa da, sonraki yıllarda devlet yönetiminde etkili olmuştur. İngiltere'de eğitim reformunun yapılması, Cambridge üniversitesinin geliştirilmesi, köleliğin yasaklanması, işçilerin yaşam koşullarının düzeltilmesi, bilim ve sanata verilen desteğin artırılması ve bunun sonucunda da 1851 yılında Londra'da Büyük Sergi/Uluslararası Londra Sergisi'nin düzenlenmesi hep prensin altında imzası bulunan işlerdir. Prens Albert 1861 yılında 42 yaşında tifodan hayatını kaybetmiştir. Bu olay Kraliçe'yi derinden etkileyerek ömrünün sonuna dek eşinin yasını tutmuştur ayrıca eşinin ölümünden sonra Kraliçe Victoria'ya Windsor'un Dulu (Widow of Windsor) lakabı takılmıştır. GÃ¶vde Gövde kelimesi ile şunlardan biri kastedilmiş olabilir: 1989-90 UEFA Kupa Galipleri KupasÄ± UEFA Kupa Galipleri Kupası 1989-1990 Sezonu, UEFA Kupa Galipleri Kupası'nın 30. sezonudur. Bu sezonda, final maçında Anderlecht'i uzatmalarda attığı gollerle 2-0 yenen Sampdoria şampiyon oldu. 1981'de TÃ¼rkiye 1981'deki Türkiye olayları. GÃ¶vde (botanik) Gövde, ağacın dallarını taşıyan ve kök tarafından desteklenen ana eksenine verilen ad. Gövdeyi kabuk kaplar ve dış etkilerden korur. Kabuk, ağaçları ayırt etmede de önemlidir ve şekli çoğu zaman türden türe aşağıdan yukarıya doğru değişir. Gövde, ağacın kereste üretimi için en önemli bölümüdür. Gövdelere "gerçek" odunsu bitkilerde olduğu gibi palmiye vb. odunsu olmayan bir çeneklilerde de görülse de iç fizyolojileri farklı olur. Bütün bitkilerde gövdeler zamanla kalınlaşır. Gövdeler güneş yanığı gibi hasar alabilir. FNSS FNSS Savunma Sistemleri A.Ş. (Kısa adı FNSS), Türkiye’de savunma sanayine yönelik ilk özel sektör kuruluşu olan FNSS’nin %51 hissesi Nurol Holding’e, %49 hissesi BAE Systems’e aittir. Şirket Türk Silahlı Kuvvetleri ile Müttefik Silahlı Kuvvetlerinin kullanımı için paletli ve tekerlekli Zırhlı Muharebe Araç aileleri ile Silah Sistemleri’nin tasarım, üretim ve satışı amacıyla 1986 yılında kurulmuştur. İlk üretimine 1990 yılında başlayan FNSS, bugüne kadar 4.000’in üzerinde zırhlı muharebe aracı üretim ve satışını gerçekleştirmiştir. Türkiye'nin dışında Suudi Arabistan, Birleşik Arap Emirlikleri ve Malezya'da ofisleri bulunmaktadır. Türk Silahlı Kuvvetleri'nin zırhlı tansavar aracı ihtiyacına yönelik olarak Savunma Sanayii Müsteşarlığı ile 27 Haziran 2016'da imzalanan Silah Taşıyıcı Araçlar (STA) Projesi kapsamında geliştirilmektedir. İlk prototip 2018 Ocak ayında ilk üretildi. Anlaşma kapsamında 2021 yılına kadar 184 adet Kaplan STA, 76 adet de Pars 4x4 STA olmak üzere toplam 260 adet üretilecektir. FNSS ile Savunma Sanayii Başkanlığı (SSB) arasında IDEF 2019'da imzalanan anlaşma ile Kara Kuvvetleri Komutanlığı ve Jandarma Genel Komutanlığı için 5 farklı konfigürasyonda toplam 100 adet PARS İzci 8×8 ve 6×6 araç tedariki sağlanacak. Endonezya Savunma Bakanlığı ile yapılan anlaşma çerçevesinde Endonezyalı PT Pindad firması ile ortak çalışma ile geliştirilen Kaplan MT, Endonezya ordusunun kalifikasyon testlerinden geçti. FNSS, ilki 2011, ikincisi 2015 ve üçüncüsü 2019 yılında olmak üzere belli aralıklarla “FNSS MILDESIGN Uluslararası Askeri Kara Araçları Tasarım Yarışması”nı düzenlemektedir. ‘Profesyonel Kategori’ ve ‘Öğrenci Kategorisi’ olmak üzere iki kategoride düzenlenen yarışmanın amacı, Türkiye’de özgün ürün geliştirme çalışmalarını destekleyerek, savunma sektöründe tasarımcı gelişimine destek olacak bir platform yaratmaktır. Priston Tale Priston Tale 3D devasa çevrimiçi rol yapma oyunudur. Oyun Triglow Pictures firması tarafından yapılmıştır, firma adı Priston Inc. olarak da bilinir. Oyunun Güney Kore'ye dağıtılmasından sonra Japonya, Çin, Tayvan, Tayland, Birleşik Krallık, Filipinler, Brezilya ve İspanya ülkelerine de dağıtılmıştır. 2004 yılında oyunun İngilizce versiyonunun betası halka açıldı ve yaklaşık 2 sene boyunca açık kaldı. Daha sonra oyun ücretli hale dönüştü. 17 Mart 2007 yılında oyun tekrar ücretsiz hale dönüştü. Ardından oyun için mağaza sistemi kuruldu ve oyuncular gerçek parayla oyun mağazasından alışveriş yapabildiler.Fakat oyunu oynamak için para ödeme zorunluluğu kalkmıştı. 30 Eylül 2008 yılında oyunun İngilizce sunucusu kapandı ve Suba Games üç gün sonra oyunun yeni İngilizce sunucusunu açtı. Oyunun özelliklerinden bazıları ; Klan sistemi,oyun mağazası,sekiz ırk seçeneği,eşya geliştirme,ırklar için iki ayrı sınıf seçeneği,öldükçe deneyim puanı kaybı,daha güçlü bir karakter için seviye yükseltme ve kolay oyun arayüzü.. Oyun ücretliyken oyuna katılan oyuncu miktarı düşük fakat düzenliydi.Oyun ücretsiz olduğu zaman birçok kişi oyuna katıldı. Oyundaki hedef çoğunlukla seviye yükseltmedir.Fakat oyun içinde çeşitli aktiviteler de vardır bunlardan bazıları : Eşya alımı ve eşya satışı.Oyuncular ihtiyaçlarını NPC'lerden veya başka oyunculardan ticaret yoluyla edinebilirler. Oyuncular klanlara katılıp ekip çalışması yapabilirler. Klanlar oyundaki sosyal toplumun çekirdeğidir. Oyunda klanlar için oluşturulmuş özel etkinlikler mevcuttur. Her oyuncu oynadığı sunucunun belirlediği seviyeye ulaştığında klan kurabilir. Oyuncular oyundaki canavarları bolca öldürdüklerinde seviyelerini yükseltirler. Bunu daha hızlı yapmak için ekip oluşturup öldürdükleri canavarların tecrübelerini aralarında paylaşabilirler. Oyunda seviye yükseltmek veya verilen görevleri gerçekleştirmek için oyuncular avlanabilir. Bunun yanında belirli eşyaları düşürmek için de oyundaki canavarlar avlanabilir. Bir oyuncu diğer oyuncuya karşı savaşabilir. Bunun için oyuncuya karşı oyuncu için ayrılmış özel bölgelere gitmeleri gerekir. Oyuncular birbirleriyle yazışabilir. Oyundaki eşyalar seviyelere ayrılmıştır.Oyuncular eşyanın gerektirdiği seviyeye ulaşmadan o eşyayı kullanamazlar. Her karakter ırkı kendi sınıfları için dizayn edilmiş eşyaları kullanabilir. Oyundaki her eşya kullanıldıkça dayanıklılığını yitirir. Eşyanın dayanıklılığı oyun içindeki görevli NPC'den artırılabilir. Ayrıca eşyaların gücünü artırmak için eşya olgunlaştırılabilir.Her olgunlaştırma eşyaya +1 değer katar ve gücünü artırır. Eşya olgunlaştırmak için sunucunun belirlediği gerekli geliştirme eşyalarına sahip olmak gerekir. Eşya olgunlaştırmanın başarısız olma ihtimali vardır.Olgunlaştırma başarısız olursa eşya sahip olduğu işlevini yitirir. Oyun Aralık 2002'de Üstün Çevrimiçi Oyun ödülünü ve 2003 Kore Büyük Oyun Töreninde en iyi programlama ödülünü aldı. İlk oyunun eksik kaldığı noktaları daha iyi bir planlamayla ikinci oyun olarak sunmayı düşündüler. Priston Tale 2 ilk oyunda olduğu gibi ilk önce Güney Kore'ye dağıtıldı. Yedang Online firması 2009 yılının ortalarında yerelleştirilmiş sürümler için çeşitli yayıncılar ile sözleşme imzalamıştır. Oyunun Avrupa'daki kapalı beta sürümü Ekim 2008'de piyasaya çıktı. Avrupa'daki açık beta sunucusu bir IP bloğu üzerinden bölgesel kısıtlamalara tabi olmasına rağmen 14 Şubat 2009'da yayımlanmıştır. Ayrıca Priston Tale 2'nin Türkiye sunucusu açık beta sürümü 2011 yılında GamerKraft firması sorumluluğunda çıkmıştır. UÃ§an Adam Sabri Uçan Adam Sabri veya Uçan Sabri lakâplarıyla bilinen Sabri Yıldız, Türk elektrikçidir. 21 Mart 2009'da Esra Ceyhan'ın Kanal D'de yayınlanan programına konukken koltuğundan aniden "Allah" diyerek yere yuvarlanmasıyla tanınırlığı artmıştır. Tarık Mengüç'ün de konuk olduğu o günkü programda, Sabri Yıldız olay sonrası stüdyodan çıkarıldı. Zaza kökenli olan Uçan Adam; Tunceli'nin Pülümür ilçesinde dünyaya geldi. Annesi Alevi, babası Alevi dedesidir. Alevilik inancı yoktur ve Adapazarı'ında Sünnilerin içerisinde, muhafazakâr bir ortamda büyüdü. Üç çocuk babası Yıldız 18 yıllık eşinden ayrılmıştır. Ümraniye, İstanbul'da arkadaşının dükkânında elektrikçi olarak çalışıyor. Depresyon ve psikolojik tedavi gördü. "Kanal-İ-Zasyon" adlı filmde küçük bir sahnede oynayan Yıldız; Vodafone'un kırmızı reklam serisinde Şafak Sezer tarafından "Uçan Selim" adıyla taklit edildi. Bunun üzerine Esra Ceyhan Vodafone'a dava açtı. Ceyhan Uçan Sabri'nin yaptıklarını "istemeden yaşadığım bir olaydı" şeklinde niteledi. Yıldız bu reklamdan telif haklarından doğan ücret almadığını, Sezer'i mahkemeye vermesi gerektiğini ama maddi imkânı olmadığı için bunu yapmadığını söyledi. Petek Dinçöz'ün sunduğu "Arım Balım Peteğim" adlı programına çıktı. Can Dündar'ın "Neden?" adlı programına çıkan Cem Yılmaz "kendi çapında uçtuğunu" söylemiştir. Jay Leno'nun programı "The Tonight Show with Jay Leno"da öfkeli insanların videolarının toplandığı tek bir videoda Yıldız'ın yere yuvarlandığı an vardır. The Young Turks'te de o an gösterilmiştir. 1 Mart 2010 tarihinde Kanaltürk kanalında Serhan Başbahçıvan'ın sunduğu "Neşter" adlı programa katıldı. Biyoenerji ile Hastalık Tedavisi konusunun işlendiği programda biyoenerji uzmanı Alaaddin Sunar "Sizin yüzünüzden bize şarlatan gözüyle bakıyorlar" dedi. Yıldız Kasım 2010'da Kanaltürk'te Utku Görkem Kırdemir'in sunduğu Çıkmaz Sokak adlı programa katıldı. Programın diğer konuğu Tuncay Özer, Yıldız'ın hipnotransa geçtiğini belirtti. Cumaçay, Ağrı Cumaçay, Ağrı ilinin merkez ilçesine bağlı bir köydür. Ağrı il merkezine 28 km uzaklıktadır. Firavunun PurolarÄ± Firavunun Puroları (Fransızca: Les Cigares du Pharaon, "1955" - Tintin en Orient, "1934"), Belçikalı yazar ve illüstratör Hergé'nin ilk kez 1934 yılında yazıp resimlediği Tenten çizgi roman serisinin dördüncü albümüdür. Serinin yan karakterlerinden olan Rastapopoulos ile beceriksiz ikiz dedektifler Dupont ve Dupond ilk kez bu macerada ortaya çıktılar. Firavun "Kih-Oskh"un kayıp mezarını bulmak için araştırma yapan birçok Mısırbilimci araştırmacı esrarengiz bir biçimde ortadan yok olmuşlardır. Tenten ve köpeği Milu, eksantrik bilim adamı doktor Sarcophagus'la tesadüfen tanıştıktan sonra kendilerini olayların içinde bulurlar. Aradıkları mezar mumya ve çöl kumlarının ötesinde, çok daha tekinsiz sırlar barındırmaktadır. Lahit odasında yerde buldukları bir puronun marka bandındaki esrarengiz sembolün peşine düşerler ve karşılarına çıkan uyuşturucu kaçakçılarıyla Arabistan ve Hindistan'da baş döndürücü bir kovalamacaya girerler. Burada uluslararası iş yapan daha da azılı gansterlerle başları belaya girer. Maceranın devamını Mavi Lotus'ta okuyabilirsiniz. İlk kez Belçika gazetesi "Le Vingtième Siècle" ("Yirminci Yüzyıl")'ın çocuk eki olan "Le Petit Vingtième" de 1932 ve 1934 yılları arasında "Tintin en Orient" ("Tenten şarkta") adıyla tefrika edildi, 1934'te aynı adla kitap olarak çıktı. Bu yayınlarda siyah beyaz çizgilerle yer almıştı ve kitap 124 sayfaydı. 1955 yılında albüm yeni baştan çizilerek renklendirildi ve 62 sayfaya indirildi. Artık albümün adı da "Les Cigares du pharaon" ("Firavunun Puroları") olmuştu. Birçok ülkede ve dilde sayısız baskıları çıkan albüm, Türkiye'de ilk kez 1958'de Armağan Yayınları tarafından yayımlandı, bunu 1959'da Bilgi yayınları, 1961-1966 yılları arasında Burhan Yayınları, 1980'de Alfa Yayınları takip etti, ancak bunlar siyah beyaz ve kopya çizgilerle çıkıyordu. 1989'da Milliyet gazetesi eki olarak da verildi, bunlar özgün haline biraz daha yaklaşmıştı ama baskı kaliteleri düşüktü. Nihayet 1994 yılında Yapı Kredi Yayınları ve 2004'te İnkılâp Kitabevi "Firavunun Puroları" albümünün de aralarında olduğu aslına uygun Tenten serilerini basabildiler. Şu anda albüm Vietnamca ve Çince de dahil olmak üzere tam 31 dilde yayımlanmıştır. 1940'lı ve 1960'lı yıllar arasında Tenten'in daha önceki yıllarda yayımlanmış öyküleri, Hergé'nin Ligne claire (temiz çizgi) anlayışına uyum sağlamaları amacıyla yeni baştan çizilerek renklendirildiler. Bunun tek istisnası Tenten Sovyetler'de (1930) albümüdür. Bu albüm halâ bütün dillerde siyah beyaz ve ilk yazılıp çizildiği şekliyle basılmaktadır. Üstelik bütün Tenten albümleri 62 sayfayken, söz konusu albüm 138 sayfadır. "Firavunun Puroları" albümü de gazete ekinde iki yıl süren tefrikası biter bitmez 1934'te "Tintin en Orient" ("Tenten Şarkta") adıyla siyah beyaz albüm olarak basıldı. Bundan tam 21 yıl sonra, 1955'te de yeni baştan çizildi, renklendirildi ve adı "Firavunun Puroları" olarak değiştirilerek yeniden yayımlandı. Hergé'nin yeniden çizim albümleriyle orijinal albümler arasında her zaman ufak tefek senaryo ve tekst farklılıkları olmuştur ancak bu farklılıklar "Firavunun Puroları"nda biraz daha dikkat çekici olmuştur. Örneğin 1934 versiyonunda Tenten gemideyken bir denizciyi nakavt ederek gözünü şişirir, 1955 versiyonunda sadece çarpışırlar, bir kavga dövüş emaresi görülmez. Orijinalinde Tenten Mekke şehrine gelir, renkli versiyonda şehir adı ve özelliği belirtilmez, herhangi bir Arap şehrine gelmiştir. Tenten'in köpeği Milu siyah beyaz versiyonda bombanın fitilini çişini yaparak söndürür ve patlamayı önler, renkli versiyondan bu mizansen çıkartılmıştır. Tenten'in, bir Hint fakiri tarafından odasına salınan kobra yılanını vurduğu sahne de yine 1955 sürümünden çıkartılmıştır. İkinci versiyonda, ilk versiyonda görülen bazı karakterler çizilmemiştir, örneğin bazı çetelerin eleman sayıları azaltılmıştır. Bütün bu değişikliklerde bazı ahlaki kaygıların rolü olduğu anlaşılmaktadır. Bayazet Bayazet, Rusya yapımı 2003 yılı savaş konulu televizyon dizisidir. Orijinal ismi "Баязет" 'dir. Yönetmenliğini Andrei Chernykh yapmıştır. Başrollerinde Aleksey Serebryakov, Ignat Akrachkov ve Louis Per Bruno vardır. Dizi Valentin Pikul romanından uyarlamadır. Dizi iki sezon gösterilmiş ve toplam 540 dakikadan oluşmaktadır. 1877-1878 yıllarında Rus-Türk savaşının dramatik ve kahramanca yönlerine değinilmiştir. Dizide açlık, susuzluk gibi savaşın en çetin koşulları gösterilmeye çalışılmıştır. 28 Haziran 1877 Yarbay Patsevich komutasındaki küçük Rus garnizonu ile Faik Paşa komutasındaki 10.000 Türk askeri 24 gün boyunca savaşmışlardır. Savaş sırasında 317 kişi ölmüştür. Olimpos KahramanlarÄ± Olimpos Kahramanları serisi, Percy Jackson & Olimposlular serisinin devamı niteliğinde, yeni bir seridir. Türkiye'de Doğan Egmont Yayıncılık tarafından yayınlanan serinin yazarı Rick Riordan'dır. Serinin toplam beş kitaptan oluşacağı yazar tarafından duyurulmuş, Türkiye ve Amerika'da serinin beş kitabı yayınlanmıştır. Serinin ikinci kitabı Neptün'ün Oğlu'nun Amerika'da 4 Ekim 2011'de yayınlanmıştır. Kayıp Kahraman, Neptün'ün Oğlu, Athena'nın İşareti, Hades'in Evi ve Olimpos'un Kanı Doğan Egmont Yayıncılık tarafından yayınlanmıştır. Kayıp Kahraman, Olimpos Kahramanları serisinin yayınlanmış ilk kitabı, 15 Aralık 2010'da Türkiye'de yayınlanmıştır. Yunan efsaneleri günümüzde yaşamaya devam ediyor! Percy Jackson ve Olimposlular macerasından sonra yepyeni bir seri başlıyor: Olimpos Kahramanları! İlk beş kitabın sonunda, büyük bir savaşın ardından Melez Kampı'nda bıraktığımız dostlarımız, yeni melezlerle birlikte yepyeni bir serüvene adım atıyorlar. Ancak büyük bir sorun var: Percy Jackson kayıp! İşte Olimpos Kahramanları serisinin ilk kitabı Kayıp Kahraman'da tanışacağımız üç yeni melez: JASON'ın bir sorunu var. Hafızasını tamamen kaybetmiş. Jason buraya nasıl geldi? Burası neresi? Hatta Jason kim? Hiçbir şey bilmiyor ama bir şeyden çok emin. Bu işte bir terslik var. PIPER bir sır saklıyor. Ünlü bir kişi olan babası üç gündür kayıp. Jason ve Leo'yla birlikte Melez Kampı adlı bir yere götürülüyor. İçinden bir his burada her şeyin açıklamasını bulacağınısöylüyor ama her şeyi öğrenmek isteyip istemediğinden emin değil. LEO çok becerikli. Melez Kampı'na yerleştirildiği, alet edavatla dolu kulübeyi görünce kendini hemen evinde hissediyor. Kulübe arkadaşları bir tanrının oğlu olduğunu iddia ediyor. Bunun sürekli hayaletler görmesiyle bir ilgisi olabilir mi acaba? Neptün'ün Oğlu, 4 Ekim 2011'de Amerika'da, 22 Ekim 2011'de Türkiye'de yayınlanmıştır. Kitapta Yediler'den Hazel Levesque, Frank Zhang ve Percy Jackson'ın maceralarını anlatmaktadır. Kitap 2 Ekim 2012'de çıkmıştır. Annabeth, Piper, Leo ve Jason'un 2. Argo ile Roma kampına gitmesi oradan da Roma ya doğru yolculuğu ve Annabeth in Athena nın en büyük düşmanıyla olan maceraları anlatılır Kitap 8 Ekim 2013'te çıkmıştır. Rick Riordan kitapta yedi melezin de bakış açısında bölümlere yer vermiştir. Hem 2. Argo, hem de Tartarus'ta geçen maceraların birlikte olması hem kitaba ayrı bir hava katmış, hem de daha ilgi çekici hale getirmiştir. Kitap 7 Ekim 2014'te çıkmıştır. Serinin son kitabıdır. Nico ve Reyna'nın Athena Parthenos'u Melez Kampı'na götürmesini ve 7 melezin kehaneti gerçekleştirmek için Yunanistan'a yolculuğunu anlatır. Kayıp Kahraman Kayıp Kahraman, Percy Jackson & Olimposlular serisinin devamı niteliğinde yepyeni bir seri olan Olimpos Kahramanları serisinin ilk kitabıdır. Kitap Sonbahar 2010'da Amerika'da, 15 Aralık 2010'da Türkiye'de yayınlanmıştır. Kayıp Kahraman, Olimpos Kahramanları serisinin yayınlanmış ilk kitabı, 15 Aralık 2010'da Türkiye'de yayınlanmıştır. Yunan efsaneleri günümüzde yaşamaya devam ediyor! Percy Jackson ve Olimposlular macerasından sonra yepyeni bir seri başlıyor: Olimpos Kahramanları! İlk beş kitabın sonunda, büyük bir savaşın ardından Melez Kampı'nda bıraktığımız dostlarımız, yeni melezlerle birlikte yepyeni bir serüvene adım atıyorlar. Ancak büyük bir sorun var: Percy Jackson kayıp! İşte Olimpos Kahramanları serisinin ilk kitabı Kayıp Kahraman'da tanışacağımız üç yeni melez: JASON'ın bir sorunu var. Hafızasını tamamen kaybetmiş. Jason buraya nasıl geldi? Burası neresi? Hatta Jason kim? Hiçbir şey bilmiyor ama bir şeyden çok emin. Bu işte bir terslik var. PIPER bir sır saklıyor. Ünlü bir kişi olan babası üç gündür kayıp. Jason ve Leo'yla birlikte Melez Kampı adlı bir yere götürülüyor. İçinden bir his burada her şeyin açıklamasını bulacağınısöylüyor ama her şeyi öğrenmek isteyip istemediğinden emin değil. LEO çok becerikli. Melez Kampı'na yerleştirildiği, alet edavatla dolu kulübeyi görünce kendini hemen evinde hissediyor. Kulübe arkadaşları bir tanrının oğlu olduğunu iddia ediyor. Bunun sürekli hayaletler görmesiyle bir ilgisi olabilir mi acaba? Neptün'ün Oğlu Neptün'ün Oğlu, Rick Riordan'ın Olimpos Kahramanları serisinin 4 Ekim 2011'de Amerika'da, 22 Ekim 2011'de Türkiye'de yayınlanan ikinci kitabı. Rick Riordan’ın, Scholastic’e verdiği röportajda Percy Jackson’ın Kayıp Kahraman’da nerede olduğu konusunda bir soru yöneltildi. Riordan, Jason’ın arayışı devam ettikçe bu sorunun cevabının ortaya çıkacağını söyleyerek soruyu cevapladı. Kitabın bir devam kitabı olacağını açıkladı. Neptün’ün Oğlu’nda, Percy’nin Roma Kampı’nda yaşadıklarının anlatılacağı söylentisinin yanlış olduğunu, Neptün’ün Oğlu’nun,Kayıp Kahraman’ın devamı niteliğini taşıdığını açıkladı. 26 Mayıs 2011 tarihinde yayınlanan kapak resminin bunun bir kanıtı olduğunu düşündüğünü belirtti. Serinin bir sonraki kitabının ise Athena'nın işareti olacağı, Rick Riordan tarafından kaydedildi. Rick Riordan’ın açıklamasına göre, kitabın üçüncü taslağı 2 Nisan