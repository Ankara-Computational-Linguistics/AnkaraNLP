yavaşlatan otomobildir. Güvenlik aracı pistte birinci yarışçının önünde yer alır. Bu araç pisti terk edinceye değin yarışçıların birbirlerini ya da güvenlik aracını geçmelerine izin verilmemektedir. Aracın hızı yarış türüne göre değişmektedir. Güvenlik önlemleri yeniden sağlanınca araç, pisti terk eder ve yarış kaldığı yerden devam eder. Murdo MacKay Murdo John MacKay 8 Ağustos 1917'de Fort William'da doğan emekli Kanadalı profesyonel buz hokeyi oyuncusu. Montreal Canadiens takımında forvet olarak yer almıştır ve National Hockey League'de 19 maçta oynamıştır. 8 Ağustos 2000'de ölmüştür. Danilo Nikolić İsmail İsa Mustafa (Sırpça: Дaнилo Hикoлић ; d. 29 Temmuz 1983, Belgrad) Sırp futbolcudur. FK Bežanija takımında profesyonel oldu ve 2001-08 arası burada oynadı. Bü dönem içerisinde iki kez kiralık olarak oyun tecrübesi edinebilmes için yarım sezonluğuna FK BPI Slavija ve FK Budućnost Dobanovci takımlarına gönderildi. 2008-2009 sezonunda Alrnavut ekiplerinden Dinamo Tiranë'da oynadı ve bir sezon aradan sonra Beograd takıma transfer oldu. Burada iki sezon forma giydi. 2011-12 sezonunun başında Süper Lig ekiplerinden Kardemir Karabükspor'a transfer oldu. Çeştepe, Efeler Çeştepe, Aydın'ın Efeler ilçesine bağlı bir mahalledir. Çeştepe mahallesi farklı insan kültürlerinede ev sahipiliği yapmaktadır. Aydın'ın büyükşehir olmasından dolayı 6360 sayılı büyükşehir kanunu ile beldeden mahalleye dönüşmüştür. Roland Bruynseraede Roland Bruynseraede (d. 5 Ekim 1939), halihazırda DTM yarış direktörü olarak görev yapan motor sporları yetkilisi. Daha önce FIA için pist denetçisi ve Formula 1 güvenlik temsilcisi olarak görev yapmış olan Bruynseraede 1988-1995 yılları arasında Formula 1 yarış direktörlüğü görevini üstlenmiştir. Belçika doğumlu olan Bruynseraede çocukluk yıllarını Almanya'da geçirmiş ve Fransızca, Flamanca, Almanca ve İngilizce öğrenmiştir. Ford Motor Company'deki görevi sırasında motor sporlarıyla tanışan Bruynseraede 1971'de Pierre Stasse'in ardından Zolder pisti sorumluluğu görevine getirilmiştir. Bruynseraede 1982 yılından itibaren uluslararası motor sporları etkinliklerinde boy göstermeye başlamıştır. 1987'de emekli olan Formula 1 pist denetçisi Derek Ongaro'nun yerine geçen Bruynseraede, FIA'da yapılan bazı kurumsal değişikliklerin ardından yarış direktörü ve FIA güvenlik temsilcisi olmuştur. Bruynseraede 1994 San Marino Grand Prix'sinde yaşamını yitiren Ayrton Senna'nın ölümüne neden olduğu iddiasıyla İtalyan savcılar tarafından suçlanmıştır. Soruşturma sonucunda Senna'nın ölüm nedeninin kazanın yaşandığı bariyerlere değil, araçta yaşanan bir süspansiyon sorununa bağlı olduğu ortaya konmuş ve Bruynseraede hakkındaki dava düşmüştür. Formula 1'deki görevinden Aralık 1995'te ayrılan Bruynseraede International Touring Car Championship'e geçmiştir. Bir yıl sonra iptal edilen bu organizasyon daha sonra Deutsche Tourenwagen Masters adıyla yeniden başlamıştır. Anthony Mounier Anthony Mounier (d. 27 Eylül 1987, Aubenas), Fransız futbolcudur. Şu an OGC Nice takımının formasını giymektedir. 2007 yılında Olympique Lyonnais'de profesyonel olan Mounier, ilk maçına 2007 yılında Barış Kupası'nda Japonya takımı olan Shimizu S-Pulse karşısında çıktı ve ilk golünü de o takıma karşı attı. Mounier, o maçta 27 numaralı formayı giydi. İlk Ligue 1 maçına ise 12 Ocak 2008 tarihinde Lyon'un 3-2 kazandığı maçta Toulouse FC karşısında çıktı. Ligue 1'deki ilk golünü ise 22 Mart 2009 tarihinde FC Sochaux-Montbéliard karşısında attı. 2009 yılında OGC Nice'e transfer oldu. 2010-11 sezonunda ise 10 asist yaparak başarılı bir performans sergiledi. Dinamo (anlam ayrımı) Dinamo veya Dynamo ÅŸu anlamlara gelebilir: Brian Cox (fizikçi) Brian Edward Cox OBE (3 Mart 1968) Manchester Üniversitesi'nde profesörlük yapan ve Royal Society araştırma üyesi olan Büyük Britanyalı parçacık fizikçisidir. İsviçre'nin Cenevre kenti yakınlarındaki CERN'de bulunan Büyük Hadron Çarpıştırıcısı (LHC) ve ATLAS deneyi üzerinde çalışan Cox, Manchester Üniversitesi'ndeki parçacık fiziği kulübünün de bir üyesidir. ATLAS ve CMS deneylerini iyileştirmek adına uluslararası işbirliği içerisinde Ar-Ge çalıştırmaları yürütmektedir. Adını halka BBC için sunduğu bilim programları ile duyurmuştur. 1990'lı yıllarda bir pop grubu olan 'in klavyecisi olarak da adını bir nebze duyurmayı başarabilmiştir. Helene Schjerfbeck Helene Sofia Schjerfbeck (10 Temmuz 1862 – 23 Ocak 1946), çoğunlukla Gerçekçilik akımının örneklerinden olan tabloları ve otoportreleri ile tanınan Fin ressam. Schjerfbeck, kariyeri boyunca natürmortlar ve manzara resimleri de yapmıştır. Schjerfbeck, Svante ve Olga Johanna Schjerfbeck'in çocuğu olarak Helsinki'de doğdu. Resme karşı yeteneği erken yaşlarda keşfedildi. On bir yaşındayken Fin Sanat Topluluğu'na ait resim okuluna başladı. Sanatçı varlıklı bir aileye sahip değildi. Okul masrafları yeteneğini fark eden Adolf von Becker tarafından karşılandı. Schjerfbeck, Helena Westermarck ile de bu okulda tanıştı. 2 Şubat 1876'da ressamın babasının tüberkülozdan ölmesiyle ailenin maddi durumu daha da kötüye gitti. Schjerfbeck, babasının vefatından bir sene sonra okulunu bitirdi. Westermarck ile birlikte Adolf von Becker'in sahibi olduğu özel bir akademide eğitimine devam etti. Becker'in akademi ücretini profesör G. Asp karşılıyordu. Eğitimi sırasınca sanatçıya Fransız yağlı boya tekniklerini Becker öğretti. 1879'da, 17 yaşındayken sanat çevresi tarafından tanınmaya başladı. Fin Sanat Topluluğu'nun düzenlediği bir yarışmada üçüncülük ödülü kazandı. 1880 yılında yıllık Fin Sanat Topluluğu sergisinde tabloları sergilendi. Schjerfbeck o yazı teyzesi Selma ve eniştesi Thomas Adlercreutz'un evinde kuzenlerinin resimlerini yaparak geçirdi. Bir sonraki yıl Rus İmparatorluk Senatosu'ndan kazandığı bursla Paris'e gitti. Paris'teki ilk günlerinde Westermarck'la birlikte resimler yaptı. Daha sonra ise Mme Trélat de Vigny Atölyesi'nde Léon Bonnat ile birlikte çalıştı. 1881'de Académie Colarossi'ye geçti ve yeniden Westermarck ile çalışmaya başladı. İmparatorluk Senatosu'ndan aldığı ikinci bursla birkaç ayını Meudon ve daha sonraki günlerini de Brittany bölgesindeki Concarneau'da geçirdi. Académie Colarossi'ye dönmesinden kısa bir sonra Adlercreutz ailesinin yanına gitti. Bu dönemde değişik şehirler gezdi ve farklı sanatçılarla çalışma fırsatı buldu. Sanat Topluluğu'nun sergilerinde resimlerini sergileyerek ve kitaplar için çizimler yaparak geçimini sağlıyordu. 1884 yılında Westermarck ile birlikte Académie Colarossi'de çalışmaya başladı. Topluluk seyahat etmesi için bir kere daha burs verince 1887'de İngiltere'deki St Ives'a gitti. Bu şehirde tamamladığı "Toipilas" ("İyileşme") isimli tablo ile 1889 Paris Dünya Fuarı'nda bronz madalya kazandı. Eser daha sonra Fin Sanat Topluluğu tarafından satın alındı. 1890'larda Schjerfbeck Sanat Topluluğu'nun çizim okulunda çalışmaya başladı. 1901 yılında ders veremeyecek kadar hastalandı. 1902'ye gelindiğinde hastalığında bir iyileşme olmadığı için okuldaki görevinden istifa etti. Annesiyle yaşamak üzere Hyvinkää şehrine taşındı. Sanat çalışmalarına devam eden ressam tablolarını sergilere gönderiyordu. Arkadaşlarının gönderdikleri dergilerle sanat dünyasındaki gelişmeleri takip etti. Annesiyle yaşadığı bu günlerde modern bir ressam olarak kabul görmeye başladı. Natürmortlar, manzara resimleri, annesi, yerel okul çocukları, kadın işçiler gibi insanların portreleri ve otoportreler yapıyordu. 1905'e kadar James McNeill Whistler ve Edvard Munch gibi isimlerle karşılaştırıldı 1905'ten sonra ise tamamen kendi tarzında tablolar yapmaya başladı. 1913 yılında Gösta Stenman tarafından keşfedildi. Bu sayede birçok kişisel sergi açtı. Biyografisi yayınlandı. Fakat, artık eskiye göre çok daha az seyahat edebiliyordu. Ailevi sorunlarından ötürü sık sık doğduğu şehir olan Helsinki'de olması gerekiyordu. 1920 yılının çoğunu Ekenäs şehrinde geçirdi. 1922 yılında Kış Savaşı'ndan kaçmak için Tenala yakınlarındaki bir çiftliğe taşındı. 1940'ların ortasında Ekenäs'e geri döndü. Bir süre bir bakımevinde kaldı. Ardından Luontola Senataryomuna geçti. 1944 yılında İsveç'in Saltsjöbaden kentinde bulunan bir spa oteline taşındı. 23 Ocak 1946'da bu otelde öldü. Dinamo Stadyumu Dynamo Stadyumu veya Dinamo Stadyumu ÅŸu anlamlara gelebilir: Uvarovit Yapısı, kalsiyum ve krom ağırlıklıdır: CaCrSiO (Kalsiyum kromyum silikat). Görünümü, cam parlaklığındadır. 1832 yılında Germain Henri Hess tarafından keşfedilmiştir. Devlet adamı ve taş koleksiyoncusu Sergei Semenovitch Uvarov taşa ismini vermiştir. Garnet mineral grubunun nadir bulunan bir üyesidir. Bir yeşil garnet türüdür. Güzel bir zümrüt yeşili rengindedir. İyi biçimlendirilmiş ince boyutlu kristaller şeklinde meydana gelir. Uvarovit örnekleri üstün parlaklık ve rengi sayesinde koleksiyoncular tarafından çok talep edilir. İspanya, Rusya ve Kanada'da krom cevheri ile birleşmiş bir şekilde bulunur. Aynı zamanda Finlandiya, Norveç ve Kuzey Afrika'da da biraz bulunur. SMS Moltke SMS "Moltke" ÅŸu anlamlara gelebilir: Renato Civelli Renato Civelli (d. 14 Ekim 1983, Pehuajó), Arjantinli futbolcudur. Şu an Bursaspor takımının formasını giymektedir. 2003 yılında Banfield'da profesyonel olan Civelli, orada başarılı performans sergileyince 2006 yılında Fransa'nın köklü takımlarından Olympique de Marseille'ye transfer oldu. Orada da kendini gösterdikten sonra 2007 yılında ülkesine yani Arjantin'e dönerek Gimnasia La Plata takımına kiralandı. Ondan sonra 2009 yılında San Lorenzo, Marseille'den Civelli'nın bonservisini aldı ve Civelli, San Lorenzo'ya transfer oldu. Ancak 13 Ocak 2010'da tekrar Fransa'ya döndü. Bu sefer OGC Nice takımına kiralık olarak oynamaya başladu. Şu an Bursaspor takımında oynamaktadır. Civelli, 31 Ağustos 2011 tarihinde Coupe de la Ligue'de Toulouse'a karşı oynanan maçta turnuva tarihinin 2000. golünü attı ve tarihe geçti. 2013-2014 sezonunda Bursaspor'a transfer olmuÅŸtur. Kardeşi Luciano Civelli, İngiltere'nin Ipswich Town FC takımında oynamaktadır. Kahramanlar İş Merkezi Kahramanlar İş Merkezi (eski Kızılay Emek Hanı), Türkiye'nin başkenti Ankara'nın Kızılay semtinde yer alan 76 metre yüksekliğinde 24 katlı bir gökdelen. Türkiye Cumhuriyeti tarihinde inşa edilmiş ilk gökdelen olarak kabul edilmektedir. Mimar Enver Tokay tarafından tasarlanmış olan ve de 1959 ile 1965 yılları arasında inşa edilen bu yapının Türkiye mimarlık tarihinde önemli olmasının iki nedeni vardır. Uluslararası üslup tarzında Ankara’da inşa edilmiş ilk yapı olmasının yanı sıra rasyonalizm üslubunun da Türkiye'deki ilk örneklerindendir. Bu yapıyı Türkiye mimarlık tarihinde önemli kılan başka bir faktör ise, 24 katlı olması ve 76 metreye yüksekliği ile, ülkede inşa edilen ilk gökdelen olmasıdır. 8 Mart 2006'da Talip Kahraman İnşaat Şirketi'ne 55,5 milyon dolara özelleştirilen bina, Kasım 2015'te Kahramanlar İş Merkezi adını almıştır. İnşaat Mühendisleri Odası odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir juri tarafından saptayarak bu projeleri 50 Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu projenin ilk etabı da o liste içerisinde yer almaktadır. Wonders of the Universe Wonders of the Universe "(Evrenin Harikaları)" fizikçi Brian Cox'ın sunduğu BBC, Discovery Channel ve Discovery Science tarafından hayata geçirilen bir televizyon yapımıdır. İlk defa 6 Mart 2011 tarihinde BBC Two'da gösterilmiştir. Yapım dört bölümden oluşmakta ve her bir bölüm evrenin harika olarak görülen bir yönü üzerinde durmaktadır. Yine Brian Cox'ın sunduğu 2010 yılında yayınlanan "Wonders of the Solar System" adlı yapımın devamı niteliğindedir. İranlı bilim insanları listesi Bu liste İranî kökenli bilim insanlarını içermektedir. Büyük Samsun Yangını Büyük Samsun Yangını, 1869 yılında tarihi adı Amisos olan ve bugün Samsun olarak adlandırılan yerleşimde meydana gelen afettir. Bu yangın kentte daha önce meydana gelen yangınlardan çok daha şiddetli olduğu için "büyük yangın" olarak nitelendirilmektedir. 3 Ağustos 1869 tarihinde meydana gelen yangına dair en önemli belge dönemin Fransa Samsun konsolosunun İstanbul'daki Fransız Büyükelçiliğine gönderdiği rapordur. Yangının tarihi, kapsadığı alan, verdiği zarar ve halkın durumu bu rapor sayesinde kesin olarak bilinmektedir. Buna göre yangın bugünkü Samsun Büyükşehir Belediyesi binasının karşısında bulunan Süleymaniye Medresesi'nde başlamış, civardaki petrol ürünleri satılan bir dükkâna ulaştığında da güçlenerek devam etmiştir. 5 Ağustos 1869 tarihinde gönderilen raporun tam metni şu şekildedir: Yangın sonrasında afetzedelere yardım ulaştırılmaya başlanmıştır. Yangın tetkik çalışmaları neticesindeyse İç Kale'nin içerisinde 173 ev bulunduğı, surlarının 6-8 metre büyüklüğünde ve 2 metre kalınlığında olduğu not edilmiştir. Daha sonra Canik Vilayeti Baş Mühendisi Mösyö Briyo ve bir diğer mühendis Hırsan Efendi yangın tespitlerine başlamıştır. Tespit raporlarına göre 125.000 m'lik alan yangından birinci derece etkilenmiştir. Yangın alanı içerisinde alan 500x250 metrelik bir alanda ise ahşap yapılardan geriye kalan hiçbir şey kalmamıştır. Toplamda ise 718 yapının zarar gördüğü ve bu yapılan 121.000 m'lik alanı kapsadığı not edilmiştir. Bu alanınsa sahiplerine devredilerek 435 bina inşa edilmesi, geri kalan 4.000 m'lik alana ise 280 dükkânın inşa edilmesi karara bağlanmıştır. Yangın gerçekleştikten bir ay sonra Eylül ayında Samsun'a gelen Trabzon valisi halkın mağduriyetini gidermek için bir komisyon görevlendirmiştir. İlk olarak gıda ve barınma gibi temel sorunlara çözüm bulmaya gayret etmiş, askerî birliklerden temin edilen yüz elli çadır ile kısa süreli de olsa halkın barınma sorununu çözmeye çalışmıştır. Canik Mutasarrıflığı ve Canik Liva Meclisi yangında zarar görmemiş sayılı birkaç fırında ekmek yaptırıp halka dağıtılmasını sağlamış ve bu dağıtımı tutanaklar ile kayıt altına almıştır. Ayrıca kış yaklaştığından dolayı afetzedeler çadırlardan çıkarılarak ilk etapta okullara, kışlalara yerleştirilmiştir. Daha sonrasındaysa sınırlı sayıdaki okulların iskâna elverişli odalarına, dükkânlara, dükkân benzeri binalara ve evi zarar görmeyenlerin evlerine nakledilmişlerdir. Barınacak bir yer bulamayan aileler ise civar köylerde bulunan akrabalarının yanlarına göç etmişlerdir. Spoiler (havacılık) Spoiler, hava taşıtlarına etki eden kaldırma kuvvetini (lift) azaltmak amacıyla kullanılan kontrol yüzeyi. Çoğunlukla kanat üzerine yerleştirilen ve dikey eksende açılarak kanadın ilgili kısmındaki hava akışını bozan cihazlardır. Spoilerler hava frenlerinden farklıdırlar. Hava frenleri hava direncini (drag) artırırken kaldırmayı çok az azaltırlar. Spoilerler ise kaldırmayı ciddi boyutta azaltırken, dirence orta seviyede etki ederler. Spoilerler hava taşıtlarının sürat kazanmadan alçalmasına yardımcı olurlar. Ayrıca özellikle büyük uçaklarda inişten sonra kaldırmayı azaltarak iniş takımlarına daha fazla yük binmesine ve kaymanın (skid) önlenmesine, teker frenlemesinin daha etkin yapılmasına yardımcı olurlar. Teftâzânî Teftazanî ya da tam adıyla Sadeddîn Messud b. Fahrüddîn Ömer b. Burhâneddîn Abdullâh el-Herevî el-Horâsânî et-Teftâzânî eş-Şâfiî (Farsça: التفتازاني) (d. 1322, Nesa - ö. 1390, Semarkand), 14. yüzyıl'da yaşamış Fars mutasavvıf ve İslam düşünürü. Tam adı 'Sadeddin Mesud bin Ömer bin Abdullah el-Taftazanî' olan alim, daha çok İslam dini ve dil üzerine verdiği eserlerle tanınır ki bu eserleri yüzyıllarca medreselerde ders kitabı olarak okutulmuştur. El-Miftah isimli eseri meşhurdur. Krissy Lynn Krissy Lynn (d. 14 Aralık 1984, Salt Lake City) Amerikalı porno yıldızı. "Krissy Lynn", yetişkin film sektörüne 2007 yılında 23 yaşında iken "I Love Big Toys 19" isimli filmle giriş yapmıştır. O günden bu yana 100'ün üzerinde filmde rol almıştır. "Krissy Lynn", her zaman yetişkin film sektörünün önemli yapım şirketleri ile çalışmıştır. Çalıştığı şirketler arasında "Digital Playground", "Hustler", "Naughty America", "Digital Sin", "Jules Jordan Video" ve "Evil Angel" gibi sektörün dev yapım şirketleri bulunmaktadır. "Krissy Lynn" ayrıca yetişkin film söktörünün Shyla Stylez, Kelly Divine ve Tori Black gibi önemli yıldızlarıyla aynı projelerde çalışmıştır. Cumhuriyet MeydanÄ± (Samsun) Samsun Cumhuriyet Meydanı, Samsun'un İlkadım ilçesinde bulunan meydan. Saathane Meydanı ile birlikte Samsun'da bulunan iki önemli meydandan brisidir. Meydan, Samsun'un merkezi olarak nitelendirilen İlkadım ilçesinin en işlek yerinde yer alır. Etrafında Samsun İl Özel İdaresi, iş hanları, bankalar ve Bulvar AVM yer alır. Samsun Hafif Raylı Sistemin ana duraklarından biri Cumhuriyet Meydanı durağıdır. Ayrıca meydanın güneybatı tarafının 220 metre uzağındaki Belediye Parkı'nda Onur Anıtı yer alır. Meydanda bulunan Kızılay Kan Bağışı Otobüsü'nde kan bağışı yapılabilmektedir. Ayrıca meydan millî ve dinî bayramlarda yapılan etkinliklere de ev sahipliği yapmaktadır. Yurizan Beltran Yurizan Beltran (d. 2 Kasım 1986; Los Angeles, Kaliforniya - ö. Aralık 2017; Los Angeles, Kaliforniya) Amerikalı porno yıldızı. Yetişkin film sektörüne 2005 yılında girmiştir. İlk erkek/kız sahnesini 2010 yılında çekmiştir. Didier Digard Didier Digard (d. 12 Temmuz 1986, Gisors), Fransız futbolcudur. Şu an OGC Nice takımının formasını giymektedir. 2003 yılında Le Havre AC takımında profesyonel olan Digard, Haziran 2007'de Premier League takımları olan Aston Villa FC, Reading ve West Ham United FC'ın transfer listelerine girmeyi başardı. Ancak o; 3 Temmuz 2007'de Paris Saint-Germain FC'i seçti ve 2,5 milyon € karşılığında üç yıllık sözleşme imzaladı. Digard, PSG forması altındaki ilk maçına FC Sochaux-Montbéliard karşısında çıktı. 4 Temmuz 2008 tarihinde İngiltere'nin Middlesbrough FC takımına 5 milyon € karşılığında transfer oldu ve Tuncay Şanlı ile aynı takımda yer aldı. Digard, Middlesbrough'da sözleşme imzaladığı günlerde Portsmouth FC ve AS Monaco FC'den teklifler aldı ama Middlesbrough, Digard'a gelen bütün transfer tekliflerini reddetti. Middlesbrough forması altındaki ilk maçına Premier League'de Tottenham Hotspur FC karşısında çıktı ve bir asist yaptı. İlk golünü ise EFL Cup'ta Middlesbrough'un 5-1 kazandığı maçta Yeovil Town FC'a karşı 30 metreden güzel bir gol attı. 17 Ocak 2009 tarihinde ise West Bromwich Albion oyuncusu Borja Valero'ya yaptığı müdahale sonucu kırmızı kart gördü ve oyundan atıldı. Ocak 2010'da OGC Nice takımına 5 milyon € karşılığında kiralandı ve Digard, böylece ülkesine dönmüş oldu. Nice ile sözleşmesi bitti ve tekrar Middlesbrough FC takımına döndü. Ancak Nice, Digard'ı Middlesbrough'dan transfer etti. Digard, Fransa U-21 formasını 4 kez giydi ama gol atmayı başaramadı. Pál Lázár Pál Lázár (d. 11 Mart 1988, Debrecen), Macar futbolcudur. Lázár, profesyonel futbol kariyerine 2005 yılında Sopron kentinin kulübü olan FC Sopron'da başlamıştır. Burada bir sezon boyunca yalnızca 9 maçta şans bulabilen futbolcu sezon sonunda Romanya'nın üçüncü kademe futbol liginde yer alan Liberty Salonta'ya imza atmıştır. Burada da bir sezon kaldıktan sonra Videoton'a imza atmıştır. 2007-08 sezonu başında buraya gelen Lázár kulüpteki dört sezonu boyunca 71 maça çıkmıştır. Kulüpteki ilk iki sezonunda Ligakupa, son sezonu olan 2010-11 sezonundaysa Macaristan şampiyonluğu yaşamıştır. 2011-12 sezonu başında ise Samsunspor'a üç yıllığına imza atmıştır. Bu takımdaki ilk maçını ise 10 Eylül 2011 tarihinde oynamıştır. Samsunspor'da 10 maça çıkan futbolcu 2012-13 sezonu başında ise kulübü ile olan sözleşmesini karşılıklı olarak feshetmiştir. Ardından Pécsi'ye transfer olarak ülkesine dönmüş ve sezonu bu takımda oynadığı 8 maçla tamamlamıştır. 2013-14 sezonu başında ise Debreceni'ye transfer olarak ilk sezonunda şampiyonluk yaşamıştır. Farklı kademelerde millî olan Lázár ilk millî formayı Videoton'da oynadığı dönemde giymiştir. 6 Haziran 2009 tarihindeki U-21 karşılaşmasında Lüksemburg'a karşı oynayan Lázár böylece ilk kez ülkesini temsil etme şansını elde etmiştir. Bu maçtan sonra beş kez daha U-21 düzeyde Macaristan forması giyen futbolcu son U-21 maçına ise 11 Ağustos 2010 tarihinde Bosna-Hersek karşısında çıkmıştır. Lázár, tüm U-21 düzeydeki maçlarına Avrupa 21 Yaş Altı Futbol Şampiyonası elemelerinde çıkmıştır. Şimdiye dek beş kez Macaristan millî futbol takımı forması giyen Lázár, ilk a millî maçına 17 Kasım 2010 tarihindeki özel maçta çıkmıştır. Litvanya karşısında ilk on birde maça başlamış ve 73 dakika oyunda kalmıştır. İlk resmî millî maçına ise 3 Eylül 2010 tarihinde 2012 Avrupa Futbol Şampiyonası elemeleri maçı olan İsveç maçında çıkmıştır. TBMM yemin krizi TBMM yemin krizi, 12 Haziran 2011 seçimleri sonucu meclise girmeye hak kazanan bazı milletvekillerinin tutuklu olması ve tahliye edilmemesi ile Hatip Dicle'nin vekilliğinin düşürülmesi sonucu meydana geldi. Parlamentoda yapılan yemin törenine Adalet ve Kalkınma Partisi (AK Parti) ve Milliyetçi Hareket Partisi (MHP) katılırken Barış ve Demokrasi Partisi'nin (BDP) bağımsız olarak seçimi kazanan milletvekilleri katılmadı. Fakat CHP'li vekiller yemin töreninde (Oktay Ekşi hariç) yemin etmedi. 8 ve 11 Temmuz 2011 tarihlerinde AK Parti ve CHP arasında yapılan görüşmelerin ardından iki parti anlaşmaya varınca CHP'li milletvekilleri, 11 Temmuz'da Genel Kurul'a "Egemenlik Milletindir" kokartıyla gelerek yemin ettiler. BDP'li vekiller ise 1 Ekim tarihinde yemin etti. İkinci Ergenekon davasının tutuklu sanıklarından gazeteci Mustafa Balbay ile Tuncay Özkan ve eski Başkent Üniversitesi Rektörü Mehmet Haberal, CHP'de milletvekili aday adayı oldular. Nisan 2011'de Yüksek Seçim Kurulu (YSK)'na verilen aday listesinde Balbay ve Haberal yer alırken Özkan yer almadı. BDP'nin de desteklediği Emek, Demokrasi ve Özgürlük Bloku'nun bağımsız adaylarından altısı KCK davasında tutuklu yargılanan kişilerdi: DEP eski milletvekili Hatip Dicle, Faysal Sarıyıldız, Selma Irmak, İbrahim Ayhan, Kemal Aktaş, Gülser Yıldırım. 11 Nisan 2011'de YSK, bağımsız milletvekili adayları ile siyasi partilerin milletvekili geçici aday listeleri üzerindeki incelemelerini tamamlamadı ve bağımsız milletvekili adaylarının adli sicil kayıtlarını inceledi. İnceleme sonrası aralarında Hatip Dicle'nin de olduğu on iki bağımsız milletvekilinin sabıka kayıtları bulunduğunu tespit ederek söz konusu kişilerin 'eski mahkûmiyetleri' gerekçe gösterilerek adaylıkları iptal edildi. BDP eski Genel Başkanı Selahattin Demirtaş, YSK'nin on iki bağımsız milletvekili adayının adaylığını iptal edişi ile ilgili olarak, "Seçime girmeme ve bütün adayları geri çekme dahil bütün alternatifleri tartışacağız." dedi. 21 Nisan'da YSK, bazı bağımsız milletvekili adaylarının adaylıklarının iptaline ilişkin değerlendirme toplantısı yaptı. Kurul tarafından yapılan açıklamada, BDP'den bağımsız olarak müracaat eden yedi adaydan İsa Gürbüz hariç diğer adayların seçime katılabileceği belirtildi. 12 Haziran 2011'de yapılan seçimler sonucunda CHP adaylarından Balbay ile Haberal ve BDP destekli KCK davası tutuklu adaylarından Mehmet Hatip Dicle, 77 bin 37 oy ile Diyarbakır'dan; Selma Irmak, 46 bin 275 oy ile Şırnak'tan; İbrahim Ayhan 75 bin 58 oy ile Şanlıurfa'dan; KCK Mardin davasından Gülser Yıldırım 53 bin 891 oy ile Mardin'den ve Faysal Sarıyıldız ise 39 bin 351 oy ile Şırnak'tan milletvekili seçildi. Hatip Dicle, 23 Ekim 2007'de ANKA ajansına yaptığı bir açıklama nedeniyle terör örgütü propagandası yapmak suçundan 19 Şubat 2009 tarihinde ceza aldı. Yargıtay 9. Ceza Dairesi, 22 Mart 2011 tarihinde cezayı onadı. Dosya 11 Nisan 2011'de kapandı. Avukatların itirazı da 11 Mayıs 2011 tarihinde reddedildi. Ankara Cumhuriyet Bassavcılığı İlamat İnfaz Bürosunun Yüksek Seçim Kurulu Baskanlığına hitaben re'sen düzenleyip gönderdiği 9 Haziran 2011 gün ve 2848 İlm. sayılı yazısında 22 Mart 2011'de Dicle hakkındaki kararın kesinleştiği ve 2 Haziran 2011 tarihinde YSK'ye gönderilmesi üzerine cezanın infazına başlandığı bildirildi. 9 Haziran'da Dicle'nin avukatları (Fuat Coşacak ile Muharrem Şahin), Dicle'nin milletvekili seçilmesine engel bir durumunun olmadığına dair bir karar verilmesi talebini içeren bir dilekçeyi YSK'ye iletti. 11 Nisan 2011'de ceza alması nedeniyle adaylığı kabul edilmeyen Dicle'nin adaylığı, getirilen belgeler sonucu kabul edildi. YSK, 12 Haziran'da yapılan seçimler sonucu Diyarbakır'dan milletvekili seçilen Dicle'nin milletvekilliğinin "tam kanunsuzluk hali" nedeniyle oybirliğiyle düşürdü. Kurul, Dicle'nin Adli Sicil Kanunu'na göre "yasaklanmış haklarının geri verilmesi" kararının bulunması gerektiğini vurguladı. Karar sonrası Diyarbakır D Tipi Kapalı Cezaevi'nde tutuklu bulunan Dicle vekilliğinin düşürülmesi üzerine gönderdiği mesajda, "Benim yerime halkın konuşması daha doğru olur" dedi. Dicle'nin vekilliğinin düşürülmesi sonrasında çeşitli tepkiler dile getirildi. YSK kararının, BDP destekli bağımsız milletvekillerinden Bengi Yıldız ciddi sıkıntıları, tehlikeleri barındırdığını belirtirken Hasip Kaplan, "skandal karar" olarak yorumladı. Karar sonrası Demokratik Toplum Kongresi olağanüstü gündem ile toplandı. BDP'nin desteklediği 28 bağımsız milletvekili, Hatip Dicle'nin milletvekilliğinin düşürülmesi kararını görüşmek üzere Kayapınar Belediyesi Kültür Merkezi'nde toplantı yaptı. Yapılan toplantı sonucu alınan kararı okuyan Diyarbakır Bağımsız Milletvekili Şerafettin Elçi, "Parlamento ve iktidar bu haksızlığı giderme ve demokratik siyasetin önünü açarak, çözüm olanaklarını geliştirme yolunda somut bir adamı atıncaya kadar parlamentoya gitmeyeceğiz." dedi. CHP Genel Sekreteri ve Parti Sözcüsü Bihlun Tamaylıgil, Dicle'nin milletvekilliğinin düşürülmesine ilişkin olarak, "Bir milletvekilinin mazbata aldıktan sonra düşürülmesini hukuken ve siyaseten doğru bulmuyoruz." dedi. MHP lideri Devlet Bahçeli karar için, "Hakkında milletvekili seçilmeye mani mahkûmiyet hükmü olan bir kişinin adaylığını seçim öncesi iptal etmeyen YSK bu konuda sorumlu ve basiretli davranmamıştır." dedi. TBMM eski başkanı Mehmet Ali Şahin, YSK'nin, beğenilmese de eleştirilse de bir karar verdiğini ve bu kararın kesin olduğunu belirterek, "Siyaset mutlaka TBMM zemininde yapılmalı ve siyasetin alanıyla ilgili sorunlar varsa, bu mutlaka TBMM zemininde çözülmelidir." diye konuştu. PKK'nın en üst karar alma merkezi olan KCK Yürütme Konseyi Başkanı Murat Karayılan, BDP destekli bağımsızların meclise gitmemelerine destek verdi ve "YSK'nın veto kararı savaş nedeni sayılabilecek bir durumdur." iddiasında bulundu. Ayrıca karara karşı Diyarbakır'da oturma eylemi, Taksim'de protesto düzenlendi. Dicle'nin milletvekilliğinin YSK tarafından iptal edilmesinden sonra Dicle için "Erdoğan formülü" önerildi. 3 Kasım 2002 seçimi öncesinde AK Parti Genel Başkanı sıfatı taşıyan Recep Tayyip Erdoğan'ın adaylık başvurusu YSK tarafından reddedilmiş, bunun sonucunda Erdoğan seçime girememiş ve milletvekili de olamamıştı ve daha sonra yapılan ve CHP'nin de destek verdiği yasal değişikliklerle Erdoğan'a vekillik yolu açılmıştı. Bülent Arınç, bu konuyla ilgili yasal düzenleme için "Haklı taleplere 2002'de nasıl 'evet' dediysek, yine 'evet' deriz." dedi. CHP Genel Başkan Yardımcısı Süheyl Batum, Dicle için şu formülü önerdi: "2002'de ne yapıldı. Hakkında kesin hüküm olan ve milletvekili olması mümkün olmayan Sayın Başbakan için, doğru mu, doğru. Hatip Dicle'nin kesin hükmü var. Sayın Başbakan'ın neydi, hakkında kesin hüküm vardı. Ne yapıldı, anayasa değiştirildi, yasa değiştirildi, dendi ki; milletin seçtiği bir kişiye karşı yasalar uygulanamaz, dendi. Doğru mu, doğru. Hatip Dicle için aynı şey işletilebilir." Eski BDP Genel Başkanı, Hakkâri Milletvekili Selahattin Demirtaş, yasal düzenlemelerin yapılabileceğini, "Başbakan nasıl kurtarılmışsa Dicle de öyle kurtarılabilir. Bu da hükümete bağlı. YSK da şunu yapabilir: Bir yasa değişikliği yapılacaksa 'ben itirazı bekleteyim' diyebilir." sözleriyle açıkladı. Fakat anayasa düzenlemesine benzer bir düzenleme yapılması teklifini AK Parti geri çevirdi. AK Parti Grup Başkanvekili Bekir Bozdağ, Dicle'nin durumu ile Başbakan Erdoğan'ın 2002'deki durumunun hiçbir ilgisi olmadığını belirterek, " Hatip Dicle kararının, Sayın Başbakanımızın durumu ile hiçbir benzerliği yoktur. Sayın Başbakanımızın durumunda, Yüksek Yargının araya girmesiyle meri hukuk çiğnenmiştir. Milletvekili adaylığı engellenmiştir. Hatip Dicle olayında ise meri hukuk uygulanmıştır." dedi. Balyoz davasında yargılanan ve MHP'den aday olarak milletvekili seçilen Engin Alan'ın mazbatası avukatı Ayhan Nacak aldı. Nacak, mazbatayı ilk baştan adliyeye götüreceğini, adliyede dilekçelerini ekleyip tahliye talebinde bulunacaklarını söyledi. Fakat İstanbul 10. Ağır Ceza Mahkemesi, Alan'ın tahliye talebini Anayasa'nın 14. maddesini de kararında belirten mahkeme heyeti, "İddianamede sanığa isnat edilen 765 sayılı TCK'nın 147. (5237 Sayılı Türk Ceza Kanunu'nun 312.) maddesinde yazılı suçun niteliği itibarıyla Anayasa'nın 14. maddesi kapsamında kalması, Anayasa'nın 83/2. maddesinin 2. cümlesine göre yasama dokunulmazlığı dışında olması" nedeniyle sanık hakkında yargılamanın durdurulmasına ve milletvekili seçilmesine dayalı olarak tahliyesine yer olmadığına karar verdi. Duruşmanın ardından basın mensuplarına açıklama yapan Alan'ın avukatı Nacak, karara itiraz edeceklerini söyledi. Alan'ın, tahliye talebinin reddine yaptığı itiraz bir üst mahkeme olan İstanbul 11. Ağır Ceza Mahkemesi'nde görüşüldü ve İstanbul 10. Ağır Ceza Mahkemesi'nin tahliye talebini reddeden kararını doğru bularak itirazı oybirliği ile reddetti. Alan'ın tahliye talebinin oybirliğiyle reddedilmesinin ardından MHP Genel Başkanı Devlet Bahçeli yazılı bir açıklama yaparak bunun "milli iradeye saygı, Türk demokrasisi, hukuk devleti ve yargı bağımsızlığı açısından esef verici bir garabet" olduğunu ifade etti. Ergenekon davasından ötürü tutuklu olarak yargılanan CHP'den aday olan ve milletvekili seçilen Mustafa Balbay ile Mehmet Haberal mazbatalarını aldılar. Balbay'ın mazbatasını avukatı Mehmet İpek aldı ve 21 Haziran'da Balbay'ın yargılandığı İstanbul 13'üncü Ağır Ceza Mahkemesi'ne başvurarak, tahliyesini talep edeceklerini söyledi. Haberal'ın mazbatasını ise oğlu aldı ve tahliyesi için dilekçe verildi İkisinin de tahliyesi için mazbata ile birlikte sunulan dilekçeler davanın görüldüğü İstanbul 13. Ağır Ceza Mahkemesi tarafından değerlendirmeye alındı. Tahliye talepleri ile ilgili mahkemenin savcıları Nihat Taşkın ile Mehmet Ali Pekgüzel'e de görüşleri soruldu ve savcılar, Balbay ile Haberal'ın tahliye taleplerinin "reddi" konusunda görüş bildirdi. Savcıların ret yönündeki görüşlerine ise Anayasanın 83/2 maddesinin göndermesiyle 14. madde gerekçe gösterdikleri belirtildi. Tahliye talepleri için yapılan görüşmede İstanbul 13. Ağır Ceza Mahkemesi, Balbay ile Haberal'ın tahliye taleplerinin reddine karar verdi. Balbay, mahkemenin tahliyesini reddetmesini gazetecilere gönderdiği mektubunda "Bu karar, millet iradesini hiçe sayıyor. TBMM'nin yasama gücünü ve işlevini hiçe sayıyor. Siyasi partilerin 'demokrasinin vazgeçilmez unsurları olduğu' ilkesini hiçe sayıyor. Başta masumiyet karinesi ve tutuksuz yargılama esastır ilkesi olmak üzere bütün temel hukuk kurallarını hiçe sayıyor." dedi. CHP Genel Başkanı Kemal Kılıçdaroğlu bu karar sonrası, "Bu yargı kararı halkın iradesine vurulan bir darbedir." dedi. Başbakan Recep Tayyip Erdoğan, "Dün, bizim tek başımıza yürütmek zorunda kaldığımız reformlara karşı çıkanların, bugün işin ucu kendilerine dokununca hukuku ve demokrasiyi hatırlamaları manidardır." dedi ve yasalara yönelik eleştirileri olduğunu fakat bunun, yasalara uymayacakları, yasaları çiğneyecekleri anlamına gelmediğini ifade ederek "Bu eleştirilerimizi konuşuruz, paylaşırız, istişaremizi yaparız ve hep birlikte gereken değişiklikleri de gerçekleştiririz." yorumunda bulundu. Mardin Bağımsız Milletvekili Ahmet Türk, CHP'li Süheyl Batum'a "Siz de boykot edin." önerisinde bulundu. Mehmet Ali Şahin, davaya bakan mahkemenin CHP milletvekilleri Balbay ve Haberal'ı tahliye edip etmeme hakkına sahip olduğunu söyledi. Balbay ile Haberal'ın red kararları bir üst mahkemeye, İstanbul 14. Ağır Ceza Mahkemesi'ne, gönderildi ve üst mahkemeye yaptıkları itiraz konusunda görüş bildiren 14. Ağır Ceza Mahkemesi savcısı Hikmet Usta, itirazın reddedilmesi yönünde görüş bildirdi.﻿ Karar sonrası CHP'lilerin yemin etmeyecekleri konuşuldu ve Kılıçdaroğlu, NTV'ye verdiği demeçte TBMM'ye gideceklerini belirtti ve "Yemin konusundaki kararımızı bugün belirleyeceğiz." diye konuştu. 28 Haziran'da Kılıçdaroğlu, CHP'nin basına kapalı grup toplantısından sonra yaptığı açıklamada, "Halkın seçtiği milletvekillerinin yemin etmesine izin vermeyen, antidemokratik ve hukuk dışı uygulamaların parçası olmayacaklarını" ifade etti ve "Bu anlayış, ilke ve demokrasi inancıyla yeminleri engellenen milletvekili arkadaşlarımıza yemin etme yolu açılmadıkça, biz CHP milletvekilleri de yemin etmeyeceğiz." diye ekledi. TBMM'de yeni dönemin ilk oturumu ve yemin töreni 28 Haziran'da yapıldı fakat CHP, Genel Kurul'a katılmasına rağmen geçici meclis başkan olan Oktay Ekşi hariç diğer CHP'liler yemin etmedi. Diyarbakır'da görülen KCK davasında tutuklu olarak yargılanırken bağımsız milletvekili seçilen Selma Irmak, Kemal Aktaş, Faysal Sarıyıldız, İbrahim Ayhan ve Gülser Yıldırım ile YSK tarafından milletvekilliği düşürülen Hatip Dicle, Diyarbakır 5. ve 6. Ağır Ceza Mahkemelerine tahliye isteminde bulundu fakat savcılar, "suçun vasıf ve mahiyeti, delillerin henüz toplanmamış olması" ve vekillerin "kaçma şüpheleri" gerekçesiyle talebinin reddine karar verilmesini istedi. BDP’nin desteğiyle seçilen bağımsız milletvekileri, tutuklusu vekillerin tahliye edilmemeleri üzerine TBMM'de yemin törenini boykot kararı aldı ve Diyarbakır'da toplandı. Dicle'nin milletvekilliğinin düşürülmesi ve KCK tutuklusu vekillerin tahliye edilmemesi Şişli ilçesinde protesto edildi, Şırnak'ta oturma eylemi düzenlendi. Diyarbakır bağımsız milletvekili Hatip Dicle'nin vekilliğinin düşürülmesi ve tutuklu vekillerin serbest bırakılmamasını boykot eden BDP destekli milletvekilleri bundan sonra atacakları adımları Diyarbakır'da açıkladı. CHP'li ve bağımsız milletvekillerinin TBMM'de yemin etmemesiyle ortaya çıkan gelişmeleri görüşmek üzere Cumhurbaşkanı Abdullah Gül'ün 30 Haziran'da Kılıçdaroğlu ve 1 Temmuz'da Şerafettin Elçi ile Ahmet Türk'ü kabul edeceği açıklandı. MHP'ye gelen görüşme teklifi ise "MHP, Meclis'teki krizin tarafı olmadığı için gidilmedi." gerekçesiyle MHP tarafından reddedildi. BDP'nin desteklediği bağımsız milletvekilleri içinde bir heyet oluşturuldu. Heyet, Ankara'da çözüm için bir dizi görüşme programı yaptı. Bu çerçevede Elçi ile Türk'ün de içinde yer aldığı bir heyetin, Cumhurbaşkanı Gül ve Başbakan Erdoğan ile "çözüm görüşmesi" yapmak için randevu talep ettiği öğrenildi ancak Erdoğan'ın yanıtı "Gelip mecliste yemin etsinler, görüşeyim." oldu. BDP Grup Başkanı Selahattin Demirtaş, BDP bloku olarak krizin bir an önce çözülmesi gerektiğini düşündüklerini belirterek, "Herkes şartı, koşulu bir tarafa bırakıp, şartsız koşulsuz bu meseleyi nasıl çözebiliriz gelirse bizler de BDP bloğu olarak katkı sağlarız." diye konuştu. Bülent Arınç katıldığı NTV'deki "Seçimin Ardından" programında, çözüm açısından Hatip Dicle olayıyla tutuklu vekillerin durumunu birbirinden ayırarak yapılabilecek bazı yasal düzenlemelerin bugün için olmasa da gelecek açısından Dicle benzeri olayları ortadan kaldırabileceğini söyledi. MHP'li Oktay Vural, krizinin çözümü için hazırladıkları dört aşamalı planı bugün AK Parti ve CHP'ye sunacaklarını söyledi. 4 Temmuz 2011'de TBMM Başkanı seçilen Cemil Çiçek, yemin ve boykot krizini çözmek için BDP'li Hasip Kaplan ile Sırrı Sakık ve MHP ve CHP ile görüştü. Görüşme sonrası Kılıçdaroğlu, "Bizim hiçbir zaman parlamentoyu kilitlemek, çalıştırmamak gibi bir amacımız olmadı. Amacımız Türkiye'deki demokrasi ayıbını gidermektir." dedi. Kaplan ise "yemin" konusunun ancak liderler ve yetkili kurullarda konuşulacak konular olduğunu ifade etti. Çiçek'in çağrısıyla AK Parti ve CHP heyetleri bir araya geldi ve toplantı sonrasında yapılan açıklamalarda "Pazartesi yemin edebilir misiniz?" sorusuna "CHP, parlamentoyu çalıştırmak isteyen, yasama sürecine katkı vermek isteyen, Türkiye'nin sorunlarını çözmek isteyen bir partidir. Parlamento bizim olmamız gereken yerdir." karşılığını verildi. Çiçek ile görüşen Demirtaş ile Gültan Kışanak, demokratik siyasetin önünün açılması için Meclis’te mutabakat sağlanması hâlinde gelip yemin edeceklerini söyledi. Meclis Başkanı Çiçek'in çağrısıyla AK Parti ve CHP heyetleri 8 Temmuz'da görüştükten sonra 11 Temmuz'da tekrar bir araya geldi. Görüşmeye AK Parti'den Grup Başkanvekilleri Nurettin Canikli ve Ahmet Aydın ile Genel Başkan Yardımcısı Haluk İpek, CHP'den Grup Başkanvekili Akif Hamzaçebi, Kırklareli Milletvekili Turgut Dibek ve İstanbul Milletvekili Aydın Ayaydın katıldı. Görüşme sonrasında heyetler mutabakat hazırladı ve hazırlanan ortak metin, Kılıçdaroğlu'nun onayını aldı. Heyet tarafından yapılan açıklamada "TBMM'nin, Türkiye Cumhuriyeti'ni kuran, Kurtuluş Savaşı'nı yöneten ve olağanüstü koşullarda dahi toplanarak, bugün yaşanılanlarla kıyaslanamayacak, çok daha büyük sorunların üstesinden gelen bir Meclis olduğu" vurgulandı. Ortak metinde şu ifadelere yer verildi: "Siyaset kurumu için sorunların gündeme getirileceği, tartışılacağı, değerlendirileceği ve çözüm bulunacağı yegane ortam TBMM'dir. Siyasi partiler sorunların çözümü için TBMM zemininde olmalıdır. TBMM'nin açılışından bugüne kadar yasama faaliyetine katılmamış olan milletvekillerinin Meclis çalışmalarına iştirak etmelerini ve katkı sağlamalarını arzu ediyoruz." TBMM'de başlayan oturumda yemin krizinin çözümüyle ilgili ilk açıklamayı Bekir Bozdağ yaptı ve iki parti heyetinin yaptıkları mutabakatla bu sorunu aştığını, kendilerinin de milletin iradesinin meclise yansıması için bu sonucu arzu ettiklerini söyledi. Bozdağ, BDP grubu için de "onları da mecliste görmek istiyoruz." yorumunda bulundu. CHP'nin mecliste yemin etmeye karar vermesi sonrası Cumhurbaşkanı Gül, "Diyalog kapıları açık olunca, karşılıklı oturulup konuşulunca her şey halloluyor. Ümit ederim ki; BDP'ye bağlı milletvekilleri de Meclise katılırlar, aynı şekilde görevlerini yerine getirirler ve milletvekilliği faaliyetlerini gerçekleştirmeye başlarlar." derken, Erdoğan, "Beklentimiz de buydu." dedi. Kılıçdaroğlu ise şöyle konuştu: "Milli iradeye duyduğumuz saygının gereği yerine getirildi." CHP, temmuzda yemin ederken BDP yemin boykotunu sürdürdü. 1 Ekim 2011'de ikinci yasama yılının açılışını yapan TBMM'de BDP'li vekiller ile BDP destekli milletvekilleri 12 Haziran seçimlerinin ardından sürdürdükleri yemin boykotuna son verdi ve yemin etti. BDP Genel Başkanı Selahattin Demirtaş, "Halk istediği için buradayız." dedi. Demirtaş, "Bugün başlangıç günü. Herkese hayırlı olmasını istiyoruz. Parlamento tam kadro toplanamıyor. Tutuklu olan vekillerin Meclis’te olmaları için ilgililer hiçbir şekilde çaba sarf etmedi, bunu bizler gözlemledik. Biz BDP olarak birazdan yemin edeceğiz hep birlikte. Ama bir kez daha parlamentonun kapısından içeri girerken veto protestolarında kaybettiğimiz tüm değerler adına bu kapıdan giriyoruz." şeklinde konuştu. Cumhurbaşkanı Gül'ün konuşmasının ardından kürsüye çıkan BDP’li milletvekillerinden önce BDP Genel Başkanı Demirtaş ve Mardin Milletvekili Ahmet Türk'ün aralarında yer aldığı grup yemin etti. Ardından da Diyarbakır Milletvekili Leyla Zana ve diğer milletvekilleri geldi. Tutuklu milletvekillerinin adları ise okunmadı. Rei Hino Rei Hino ("Mars Savaşçısı, Japonca: Sērā Māzu"), Ay Savaşçısı adlı animenin karakterlerinden birisidir. Rei Hino, Hikawa Shrine adlı bir tapınakta çalışmaktadır ve ayrıca orası onun evidir. Kendisinde bazı psijik güçler vardır ve bu sayede şeytani enerjiyi önceden sezebilir ve onu "Akuryou Taisan" büyüsü ile yok edebilir. Ateşin Ruhu büyüsü ile ateşi kontrol edebilir.Bazı zamanlar Usagi ile Mamoru'yu kıskanmıştır ve bu yüzden de Usagi ile arası pek iyi değildir. Sürekli Usagi ile kavga ederler ama aslında birbirlerini çok severler. Tapınağı büyükbabası ile yürütürler ve onunla kalmaktadır.Soğuk kanlılığı ile takımını her zaman motive eder. Rei Hino, takımdaki en güçlü ve sert gibi görünse de her zaman iyilik ve barış için çabalamaktadır.Savaşmayı ve dünyayı kurtarmayı kendine amaç gören Rei, takımına en bağlı savaşçıdır. Chibiusa , Usagi ve Mamoru'nun gelecekteki kızıdır. 30. yüzyıldan Dünya'ya savaşmayı öğrenmek ve Sailor Senshi'lere yardım etmek için gelmiştir. Onu Neo-Kraliçe Serenity göndermiştir. Usagi de onu ailesine kuzeni olarak tanıtmıştır. Herkesin ona alışması zor olmuş ama Chibi-Usa onlara çok kolay ayak uydurmuştur. 2. sezonda ise Karanlık Ay Klanı onun peşine düşüp Ginzuishou'yu almak istemişler ama başarılı olamamışlardır. Chibi-Usa da Mamoru'dan hoşlanmaktadır ve Usagi ile yine bu yüzden çok kavga ederler. 4. sezonda ise Pegasus adında bir arkadaş edinir ve asıl Sailor Chibi Moon'un savaşı o zaman başlar. MÃ¼ze gemi Müze gemi, eğitim veya tarihi önemini anma amacıyla korunarak müze haline getirilmiş, ziyarete açık gemilere verilen addır. Bazı müze gemiler eğitim ve gösteri amacıyla kullanılmaktadır. Müze gemilerin çok azı çalışır halde bulunmaktadır. Dünyada birkaç yüz adet müze gemi bulunmakta, bunlar uluslararası olarak kayıt altına alınmaktadır. Müze gemilerin savaş gemisi veya denizaltı gemisi olma zorunluluğu bulunmamaktadır, yolcu gemileri ve römork gibi araçlar da müze olarak hizmet verebilmektedir. Müze gemilerin çoğu bir denizcilik müzesinin parçası olarak hizmet vermektedir. Binlerce yıllık denizcilik tarihinde inşa edilen gemilerin neredeyse tamamı malzemelerin ömrünü tamamlaması, bakımsızlık, batma veya hurdaya ayrılıp sökülme gibi süreçler sonucu yok olmuştur. Eski dönemlerden gelen ve günümüzde ayakta kalan çok az sayıda gemi çoğunlukla tarihsel önemleri nedeniyle yaşatılsa da bazıları şans ve çevresel etkiler sonucunda bozulmadan günümüze gelebilmiştir. Eski dönemlerden kalan gemilerin limana bağlanıp bakılmaması durumunda çürüyüp yokolacağından dolayı günümüzde bu tür gemilerin yaşatılabilmesi için dernekler kurulmakta, bağışlar toplanmakta ve gönüllülerin çabalarıyla sürdürülen süreç geminin müze olarak ücretli ziyaretlere açımasıyla devam etmektedir. Müze gemilerin restorasyonu ve bakımı tarihçiler için sorun oluşturmaktadır. Geminin eski aksamının güncel teknolojiye göre değiştirilmesi bir seçenektir. Ayrıca müze gemiler üzerine çalışan tarihçiler gemideki dönemsel hayata dair araştırmalar yapmakta, bulgularını uluslararası toplantılarda kamuoyuyla paylaşmaktadır. Bu kapsamda restorasyon yapan kimi kurumlar bir araya gelerek faaliyet halindeki müze gemilerin bakım ve onarım kriterlerini standartlaştırma çalışmaları yapmışlardır. Bir ayrım da gerçek bir müze gemi ile geminin kopyası arasında bulunmaktadır. Onarım faaliyetleri sürdükçe zaman içinde geminin giderek daha az parçası asıl olacak şekilde kalır. Bu durumda tarih bilgisi olmayan turistler kopya gemileri aslından ayırt edemeyecektir. Genellikle gemiye asma bir köprüyle geçen ziyaretçiler güvertede gezdikten sonra aslına uygun olarak korunmuş merdivenlerden iç kısma girerler. Geminin içinde korunmuş ancak çalışmayan donanım ziyaretçilere sergilenir. İç kısımlarda eski mürettebata, geminin aldığı görevlere dair hatıra eşyalar ve fotoğraflar sergilenir. Bazı gemilerde ses efektleri veya video görüntüleri de bulunmaktadır. Bazı gemilerde telsiz odası çalışır hale getirilmiştir ve amatör telsizciler tarafından kullanılmaktadır. Bu tür faaliyetler sadece geminin restore edilmesini değil uluslararası alanda tanınmışlığının artmasını da sağlar. Az sayıda da olsa bazı gemilerin bünyesinde çeşitli etkinlikler düzenlenmektedir. Toplantılardan kısa yolculuklara kadar değişen etkinlikler geminin kullanılması ve bakımı için fırsat sağlamaktadır. Özellikle turizm açısından çoğu liman kenti tarihindeki gemileri müze gemi olmak üzere sergilemek istemektedir. Marmarabirlik Marmarabirlik. Tam adı S.S. Marmara Zeytin Tarım Satış Kooperatifleri Birliği olan Marmarabirlik, kaliteli zeytin yetiştirilmesi, hasadı ve pazarlanması amacıyla, 28 Haziran 1954 yılında bölge zeytin üreticilerinin karşılıklı yardım ve dayanışmasıyla kurulmuş olan bir Tarım Satış Kooperatifleri Birliğidir. Marmarabirlik'in kurucu üyeleri sırasıyla Gemlik, Mudanya ve Erdek Zeytin Tarım Satış Kooperatifleridir. Birliğe daha sonra muhtelif zamanlarda katılan Orhangazi, İznik, Edincik, Mürefte ve Marmara Adası Zeytin Tarım Satış Kooperatifleri ile beraber, bugün çalışma bölgesi doğuda İznik Gölü çevresinden başlayarak Marmara Denizi’nin güney sahillerine oradan da Mürefte’ye kadar uzanan toplam sekiz kooperatifin ortaklığının olduğu bir birliğe dönüşmüştür. 2016 yılı içerisinde 62'nci yılını kutlayan Marmarabirlik yıllık zeytin alım, işleme ve satış kapasitesi birlikte değerlendirildiğinde dünyanın en büyük sofralık zeytin üreticisi olarak kabul edilmektedir. Marmarabirlik, yıllık cirosu sayesinde İstanbul Sanayi Odası tarafından düzenlenen Türkiye’nin ilk 500 işletmesi listesi içerisinde yer almaktadır. Ayrıca Bursa Sanayi ve Ticaret Odası'nın (BTSO) her yıl Bursa İli için hazırladığı Bursa İlk 250 Firması Araştırmasında Marmarabirlik, bölgenin en büyük 50 işletmesi içerisinde yer almaktadır. Bunlara ilave olarak Marmarabirlik sahip olduğu 32.500 zeytin üreticisi ortağı ve onların zeytinlerine ve dolayısıyla da ailelerine sağlamış olduğu katma değer ile Türkiye’nin en büyük sosyoekonomik gıda işletmelerinden biri olarak kabul edilmektedir. Günümüzde, Marmarabirlik sadece ortaklarının zeytinlerini alan ve işleyerek pazara sunan değil, aynı zamanda ortaklarına üretim teknolojileri, girdileri ve kredileri konusunda da yardımcı olan bir kurumdur. Bu amaçla Marmarabirlik, ortaklarına her yıl ortalama 30 milyon TL civarında ayni ve nakdi kredi tahsis etmektedir. “Zeytinin Adı” sloganıyla da bilinen Marmarabirlik, bağlı kooperatif ortaklarından her yıl almış olduğu ortalama 40.000 ton taze zeytin ile Türkiye’nin ve diğer ülke tüketicilerinin sofralık siyah ve yeşilzeytin, zeytinyağı ve zeytin ezmesi ihtiyacını karşılamaktadır. Marmarabirlik pazarlama ve satış faaliyetleri, yurt içinde 78 ilde toplam 53 bayi ile Türkiye’nin tamamında, yurt dışında ise 15 ülkede (Almanya, Fransa, İngiltere, Hollanda, Avusturya, Danimarka, İsveç, Norveç, İsviçre, Bosna Hersek, KKTC, ABD, Kanada, Avustralya, Türkmenistan) sözleşmeli alıcı ve 34 ülkede sözleşmesiz alıcı ile olmak üzere toplam 49 ülkede gerçekleştirilmektedir. Marmarabirlik, tüketicileriyle sadece bayiler aracılığı ile değil aynı zamanda İnternet üzerinden de iletişim kurmaktadır. Bunun için İnternette kurumsal ve elektronik ticaret amacıyla kurulmuş iki tane web sitesi bulunmaktadır. Bunlardan ilki marmarabirlik.com.tr sitesi birliğin kurumsal web sitesi olup, tüketici, tedarikçi, bayi ve üreticiler ile olan dijital iletişimini bu sayede yapmaktadır. Bu site Türkçe ve İngilizce dillerinde yayın yapmaktadır ve 1997 yılından bu yana hizmet vermektedir. Diğeri e-marmarabirlik.com sitesi olup, birliğin satmış olduğu ürünleri online olarak tüketicilere ulaştırmak için 2008 yılında kurulmuştur. Mayıs 2011 tarihinden bu yana Facebook üzerinden Marmarabirlik-Zeytinin Adı isimli sayfayla, Ocak 2012 tarihinden itibaren de Marmarabirlik @zeytininadi isimli sayfayla yayın yapmaktadır. Marmarabirlik doğal fermantasyon yoluyla ürettiği sofralık zeytinlerini Marmarabirlik, MB ve Olive Home markaları adı altında tane iriliğine göre teneke, vakum, cam ve pet malzemeden üretilmiş ambalajlar içerisinde satışa sunmaktadır. Paketlenen zeytinlerin tamamında pastörizasyon ve sterilizasyon işlemleri uygulanmakta ve herhangi bir koruyucu madde kullanılmamaktadır. Bunun yanı sıra, modern kontinü sistemlerde üretilen zeytinyağı ise Naturel Sızma ve Riviera tipleriyle, 14 farklı ambalajda piyasaya arz edilmektedir. Ayrıca, cam kavanoz ve teneke kutu ambalajlarda sade ve baharatlı siyah zeytin ezmesi de mevcuttur. Marmarabirlik üretiminin tamamını ambalajlı olarak satmakta ve pazara sunulan sofralık yeşil ve siyah zeytin, zeytinyağı ve zeytin ezmesi ürünleri için toplamda yaklaşık 225 farklı ambalaj kullanılmaktadır. 2014 yılı içerisinde yeniden düzenlenen Sofralık Zeytin Tebliği ile MGA ismi (XL), HPR ismi (L), SPR ismi (M), HSS ismi (S), EXT ismi (XS), ELT ismi (2XS), LKS ismi (3XS) ve MNY ismi de (4XS) olarak değiştirilmiş ve 2015 yılından itibaren Tebliğde belirtilen yeni isimlendirme kullanılmaya başlanmış olup, sektördeki diğer sofralık zeytin üreticileri de aynı isimlendirmeye kullanmaya başlamıştır. Marmarabirlik, güvenilir ikinci bir marka ihtiyacından hareketle MB markalı ürünlerini, 1 Ocak 2015 tarihinden itibaren piyasaya sunmaya başlamıştır. MB markalı ürünlerin yurt içi dağıtımı için Düzey Pazarlama ile anlaşan Marmarabirlik, MB markalı 40 ürün çeşidi ile toplam 26 bin perakende noktasında yer almaktadır. Olive Home MarkasÄ± Marmarabirlik, piyasadaki organik zeytin ve zeytinyağı talebini karşılamak amacıyla 2015 yılında “Olive Home” markalı organik zeytin ve zeytinyağını da tüketiciye sunmuştur. “Olive Home” markalı organik ürünler, yeni ambalaj tasarımı ile 81 ilde rafa girmiştir. Marmarabirlik 1954 yılında Gemlik, Mudanya ve Erdek Zeytin Tarım Satış Kooperatiflerinin katılımıyla kurulmuştur. Marmarabirlik'in kuruluşundan bir yıl sonra Orhangazi Zeytin Tarım Satış Kooperatifi Birliğe katılmıştır. Daha sonra 1970 ve 1980’li yıllarda Marmarabirlik üretim kapasitesini arttırmak için bölgedeki diğer tarım satış kooperatiflerini üye olarak almıştır. Bunlardan sırasıyla İznik 1970, Edincik 1976, Mürefte 1986, ve son olarak Marmara Adası kooperatifi 1988 yılında Birliğe katılmış ve günümüzde üye kooperatif sayısı sekize ulaşmıştır. Bugün için Marmarabirlik toplam 500.000 metre kare alan üzerindeki 136.000 metre kare kapalı alan ve toplam 75.000 ton zeytin depolama kapasitesine sahiptir. Ayrıca Bursa’daki tesislerinde yaklaşık 150 ton/gün zeytin ambalajlama ve yaklaşık 220 ton/gün zeytinyağı işleme ve dolum kapasitesi bulunmaktadır. Bu kapasiteyi yönetebilmek ve kullanabilmek için Birlik genelinde toplamda 600’ü aşkın vasıflı ve vasıfsız personel istihdam edilmektir. Sanayi ve Ticaret Bakanlığı'nın girişimleriyle, 2004 yılında Dünya Bankası ile müştereken “Birliklerde Lisanslı Depoculuğu Geliştirme Projesi” (BLGP) başlatılmış ve 2005 yılında 5300 Sayılı Tarım Ürünleri Lisanslı Depoculuk Kanunu çıkartılmıştır. Böylece tarımsal ürünlerin depolanması ve ticaretinde önemli bir yeri bulunan Birliklerin lisanslı depoculuk sistemine entegre edilmesi hedeflenmiştir. Projenin toplam maliyeti 70-80 milyon USD olarak öngörülmüş ve Proje bedelinin yaklaşık 35 milyon USD’ı ARIP ikraz anlaşması kapsamında Dünya Bankası’ndan temin edilmesi sağlanmıştır. Lisanslı depoculuğun temel ilkesini; ürünlerin sağlıklı koşullarda, kalitelerine göre, uygun ücretlerle depolanmasını sağlayarak, hem yerel hem de uluslararası ürün taleplerini zamanında karşılamak, piyasaları da regüle etmek oluşturmaktadır. Bugün gelinen noktada Türkiye’deki Tarım Satış Kooperatifleri Birlikleri içerisinde lisanslı depoculuğu başarıyla hayata sadece MARMARABİRLİK geçirebilmiştir. Proje kapsamında MARMARABİRLİK, toplam 17.050.000 $’lık yatırım yapmış ve yatırım tutarının % 50 si (8.525.000 $), yapılan protokol çerçevesinde Dünya Bankası kaynaklarından karşılanmıştır. Tarımsal Ürün Piyasası açısından bir dönüm noktası olan bu proje, 2007 sonu itibarıyla başlatılarak 2008 yılı sonunda tamamlanmıştır. Bu süre içerisinde 7.000 ton kapasiteli Başköy Lisanslı Zeytin Deposu, 8.000 ton kapasiteli Erdek Lisanslı Zeytin Deposu ve 5.000 ton kapasiteli Başköy Lisanslı Zeytinyağı Deposu İnşaatları yapılmıştır. Bu inşaatlarda zeytinin muhafazası için klasik yöntemde kullanılan beton havuzlar yerine, sağlığa daha uygun olan CTP (Cam Takviyeli Polyester) tanklar, zeytinyağı muhafazası içinde Paslanmaz Çelik Tanklar kullanılmıştır. Gümrük ve Ticaret Bakanlığı tarafından yapılan denetimler sonucunda ise 2015 yılının Kasım ayında Lisanslı Depoculuk Faaliyet Belgesi alınmıştır. Böylece zeytin sektöründe dünyada ilk ve tek olan Lisanslı Depoculuk A.Ş. faaliyete başlamıştır. Toplam kapasitesi 13 bin 500 ton olan Lisanslı Depo'nun, muhafaza etme süresi, siyah zeytin için 16 ay olarak belirlenmiştir ve kiralama bedelinin yarısı devlet tarafından karşılanmaktadır. IX. Davit IX. David (ö. 1360), Bagrat hanedanına mensup 1346 yılından ölümüne kadar hüküm sürmüş Gürcü Kralı. V. Giorgi'nin bilinen tek çocuğudur. Annesinin kimliği bilinmemektedir. 18 yüzyıl Gürcü Vakainameler (kronikler)'e göre, V. Giorgi, "Yunan İmparator Lord Mihail Komninos"'un kızı ile evlenmiştir. Fakat, 14. yüzyılda Bizans İmparatorluğu'nda hüküm süren aile Komnenoi değil Palaiologoi idi. IX. Mihail ile karısı Ermenistanlı Rita'nın kızlarının bir Gürcü hükümdarı ile evliliği kaydedilmemiştir. IX. Mikhail'in gayrimeşru bir çocuğu da kayıtlı değildir. Komnenoi, diğer taraftan, Trabzon İmparatorluğu'nda hüküm sürmüştür. Mihail Komninos, 1344 ile 1349 yılları arası imparatorluk yapmıştır. Karısı, Acropolitissa idi. İlk kaynaklardan kaydedilmiş tek çocuğu III. İoannis'tir. III. İoannis'in bir kardeşi bilinmemektedir. 1346 yılında babası V. Giorgi'nin ölümü ile tahta geçmiştir. Fakat, 1348 yılında bölgeyi etkileyen Kara ölüm, nüfusun azalmasına ve ekonomik krize neden olması yüzünden babasının bıraktığı düzen ve refah devam edememiştir. 1360 yılında ölmüş, tahta oğlu V. Bagrat geçmiştir. Samtskhe-Saatabago Prensi II. Q’varq’vare Jaq’eli'nin kızı Sindukhtar ile evlenmiştir. İki çocukları olmuştur. 1862 Apollo 1862 Apollo, 1932 yılında Karl Reinmuth tarafından keşfedilen bir Q-tip asteroid. 1973 yılına kadar yörüngede görünmemiştir. Göktaşı adını Yunan mitolojisi tanrılarından Apollo'nun adından almıştır. Asteroit numarası 1862 olan Apollo, 1566 İkarus gibi sürekli kayıp olsa da dönem dönem görünür hal almasıyla İkarus ve asteroit grubunun keşfini sağladı. Asteroitin özelliklerinden birisi de spin etkisinden dolayı YORP etkisi analizler sonucu gözlemlendi. Dünya'nın yörüngesini kesen ilk asteroit olan Apollo, Venüs ve Mars'a komşu bir asteroittir. 2-4 Kasım 2005 tarihinde Apollo, Ay yörüngesi yakınlarında tespit edilmiş olup standartlara uygun S/2005 (1862) tanımlaması yapılmıştır. Duyuru, Uluslararası Astronomi Birliği Genelgesi (IAUC) 8627 [2] içerisinde yer alır. Yörünge çapı 3 km'dir. Acafellas "Acafellas", Amerikan televizyon dizisi "Glee"'nin birinci sezonunun üçüncü bölümüdür. 16 Eylül 2009 tarihinde Fox kanalında yayınlandı. Yönetmenliğini John Scott yaparken şovun yaratıcısı Ryan Murphy ise bölümün senaryosunu yazdı. Glee kulübü yöneticisi Will Schuester (Matthew Morrison), Acafellas adında tamamı erkeklerden oluşan bir akapella grubu kurar ve zamanını bu grupla geçirerek kulübü ihmal eder. New Directions, koreografi ile uğraşmaktadır ve amigo takımı üyelerinin sabotajlarına karşı koyarlar. Mercedes (Amber Riley), sonradan eşcinsel olduğunu itiraf eden Kurt (Chris Colfer)'e karşı romantik duygular beslemektedir. Şarkıcı Josh Groban, kendisi olarak bölümde yer aldı; John Lloyd Young, öğretmen Henri St. Pierre rolüyle gözüktü ve Victor Garber ile Debra Monk, Will'in ebeveynleri olarak oynadı. Bölümde, yedi şarkıya cover yapıldı ve bunlara Mark Salling tarafından gitarla çalınan enstrümantal parça "La Camisa Negra" dahildir. Şarkılardan ikisinin stüdyo kayıtları, dijital olarak indirilebilen single olarak yayımlandı ve parçalardan ikisi ayrıca "" albümünde yer aldı. Bölüm, 6.642 milyon Amerikalı tarafından seyredildi. FeedBurner FeedBurner, 2004 yılında kurulan bir web besleyicisi yönetim sağlayıcısıdır. 2007'de Google tarafından satın alınmıştır. 1987-88 Division 1 AS Monaco FC, topladığı 52 puanla Division 1'in şampiyonu olmuştur. 796 Sarita 796 Sarita, 15 Ekim 1914 tarihinde Alman gökbilimci Karl Reinmuth tarafından keşfedilen bir Ana-kuşak asteroitidir. 1986-87 Division 1 Bordeaux, topladığı 53 puanla Division 1'in şampiyonu olmuştur. FC Sochaux - Cannes 1-0 / 0-2 (1-2) Yeditepe (dergi) Yeditepe Dergisi, 1950-1984 yılları arasında İstanbul'da yayınlanmış bir edebiyat dergisidir. Hüsamettin Bozok yönetiminde çıkarılan dergi genç sanatçılara destek olması, İkinci Yeni hareketine sayfalarını açması, Yeditepe Şiir Armağanı'nı dağıtması ile kültür hayatına katkıda bulunmuş bir yayın organıdır. İlk sayısı 1 Nisan 1950'de yayımlandı. Dört sayfalık küçük bir sanat gazetesi olarak yayın hayatına başladı. 1951'den sonra 8 sayfalık, 1 Nisan 1959’dan itibaren dergi boyutunda 16 sayfa olarak yayımlandı. Dergi, başlangıçta on beş günlük, sonra aylık olarak yayımlandı. 1974'te yayımına ara verildi. Aralık 1979'da yeniden yayımlanmaya başladı ve Haziran 1984'e kadar yayım hayatı devam etti. İçeriğinde son günlerin sanat olayları, yurtdışında Türkiye’yi temsil eden sanatçıların çalışmaları, tiyatro oyunu tanıtımları ve değerlendirmeleri, kitap inceleme ve eleştirileri ile hikâye ve şiirler yer alır. Modern Türk edebiyatının Fazıl Hüsnü Dağlarca, İlhan Berk, Bedri Rahmi, Sait Faik, Cemal Süreya, Attilâ İlhan, Edip Cansever, Oktay Akbal, Samim Kocagöz gibi yazarlarının eserleri yayımlanmıştır. Derginin etrafında toplumsal gerçekçi çizgide yazarlar toplandı. Hüsamettin Bozok ismi, Yeditepe ismi ile bütünleşti. Dergi, İkinci Yeni’ye sağladığı olanaklar ile bu hareketin gelişmesine katkıda bulundu. 1955’ten itibaren on üç yıl boyunca bir önceki yılın en sevilen şiir kitabını Yeditepe Şiir Armağanı ile ödüllendirdi. 1985-86 Division 1 Paris Saint-Germain FC, topladığı 56 puanla Ligue 1'in şampiyonu olmuştur. Nancy 3-0 / 0-2 Mulhouse (3-2) Schmidt HakkÄ±nda Schmidt Hakkında (Özgün adı: About Schmidt), 2002 yılı ABD yapımı komedi, dram türü sinema filmi. Başrolünü 3 Oscarlı sayısız ödül sahibi Jack Nicholson oynamıştır. Hayatı, ailesi ve işiyle meşgulken herhangi bir sorun yaşamayan Schmidt, emekliliğinin ardından karısını kaybetmesiyle tepetaklak olur. Üstelik kızı da, uygun olmayan bir adamla evlenme planları yapmaktadır. Geniş bir arazide bir uçandairenin açtığı kocaman bir boşluğa benzeyen yaşamına bir anlam katmak isteyen orta yaşlı adamımız; hem kendi yaşamını gözden geçirmek, hem de kızının yapmak üzere olduğu hatayı engellemek üzere bir yolculuğa çıkar. Oscar Ödülleri 2008 BAFTA Ödülleri 2009 Altın Küre Ödülleri 2009 1984-85 Division 1 Bordeaux, 1984-85 sezonunda, topladığı 59 puanla Division 1 şampiyonluğunu elde etti. 1983-84 Division 1 Bordeaux ile AS Monaco FC 54 puan toplayarak ligi bitirdiler. Fakat Bordeaux'un averajı fazla olduğu için Bordeaux, Division 1'in şampiyonu olmuştur. 1982-83 Division 1 FC Nantes, topladığı 58 puanla Division 1'in şampiyonu olmuştur. 1981-82 Division 1 AS Monaco FC, topladığı 55 puanla Division 1'in şampiyonu olmuştur. 1980-81 Division 1 Saint-Étienne, topladığı 57 puanla Division 1'in şampiyonu olmuştur. YÃ¼cel (dergi) Yücel, 1935-1956 yıllarında Muhtar Fehmi Enata ve Kemalettin Birsen yönetiminde çıkarılmış aylık kültür, sanat ve fikir dergisidir. Derginin kurucu ve yürütücüleri arasında; Yusuf Mardin, Orhan Burian, Vedat Günyol, Mustafa Ertem, Osman Nebi, Haluk Y. Şehsuvaroğlu, Behçet Kemal Çağlar, Arif Hikmet Bilen, Cemal Nadir Güler yer alır. Dergi, gençliğe Kemalist düşünce doğrultusunda yol göstermeyi hedeflemiş; ilk sayıda derginin “"bilgi ve kültür cönkü"” olduğu belirtilmişti. Daha çok yükseköğrenim gençliğine yöneldi. İstanbul’da 1935 ve 1948 yılları arasında 145 sayı, 1950 yılında 8 sayı yayınlandı. Ankara’da 1955-1956 arasında 10 sayı daha yayınlandıktan sonra yayın hayatına son verdi. 1940 yılından itibaren derginin kadrosuna dahil olan Orhan Burian ve Vedat Günyol’un etkisi ile dergide hümanizm düşüncesi etkin oldu. Bu düşüncenin yanı sıra özellikle Behçet Kemal Çağlar tarafından yazılmış Atatürkçülük düşüncesini temel alan yazılar dergide yayınlandı. Dönemin en çok aranan ve okunan dergilerinden birisi oldu. Ceyhun Atuf Kansu, Cahit Sıtkı Tarancı, Celal Sılay, Necati Cumalı, Mehmet Başaran, Sabahattin Kudret Aksal, Talip Apaydın, Fakir Baykurt, İlhan Tarus, Haldun Taner, Cevdet Kudret Solok, Yaşar Nabi Nayır, Sabahattin Ali, Halit Ziya Uşaklıgil, Samet Ağaoğlu, Bedri Rahmi Eyüboğlu dergide yazıları bulunan bazı önemli isimlerdir. Derginin sahibi Muhtar Fehmi Enata’nın dergiyi kapatma kararı üzerine Orhan Burian ve Vedat Günyol tarafından Yeni Ufuklar adlı dergi çıkarılmıştır. Parmakl覺klar Arkas覺nda (anlam ayr覺m覺) Paul Biyoghé Mba Paul Biyoghé Mba (d. 18 Nisan 1953), Temmuz 2009 - 27 Şubat 2012 tarihleri arası eski Gabon Başbakanı olan bir Gabonlu politikacı. Gabon Demokratik Partisi'nin (PDG) bir üyesidir ve Başbakan olarak atanmadan önce hükümetin bir bakanı olarak yıllarca görev yapmıştır. I. Giorgi I. Giorgi () (998 ya da 1002 – 16 Ağustos 1027), Bagrationi Hanedanı'nın bir üyesidir. 1014 yılından öldüğü 1027 yılına kadar Gürcistan Krallığı yapmıştır. Hükümdarlığının 7 yılını Bizans İmparatorluğu ile kanlı ve sonuçsuz toprak savaşları ile geçirmiştir. İsam Şeref İsam Abdülaziz Şeref (d. 1952), 3 Mart 2011 - 7 Aralık 2011 tarihleri arası Mısır Başbakanı olan mühendislik ve Mısırlı bir profesördür. Daha önce de 2004 yılından 2005 yılına kadar Ulaştırma Bakanı oldu. 1952 yılında Mısır'ın Gize şehrinde doğdu. 1975 yılında Kahire Üniversitesi'nde inşaat mühendisliği Lisansını aldıktan sonra Yüksek Lisans için 1980'de Purdue Üniversitesi'ne giderek çalışmalarına devam etti ve 1984 yılında doktora aldı. Kahire Üniversitesi'nde, ertesi yıl da Karayolu ve Trafik Mühendisliğinde doçent olmadan önce 1984 yılında Purdue Üniversitesi'nde misafir asistan profesör olarak görev aldı. 1990 yılında Suudi Arabistan'da Kral Suud Üniversitesi İnşaat Mühendisliği Bölümü'nden Yardımcı Doçent oldu. 1991 yılında Kahire Üniversitesi'ne döndü. Suudi Arabistan'da Cidde'de Zuhair Fayez Ortaklığı'ndaki Nakliyat & Havacılık Bölümü'nde (ZFP) üst düzey danışman olarak çalışırken 1996 yılında Karayolu Mühendisliği profesörü oldu. Şeref 1999 yılında Mısır Ulaştırma Bakanı ve 2003 yılında Birleşik Arap Emirlikleri'nde Al Ain belediyesi Kıdemli Teknik Danışman oldu. 13 Temmuz 2004 ile 31 Aralık 2005'te Mısır Ulaştırma Bakanı olarak görev yaptı. Daha sonra devlet başlanı Hüsnü Mübarek tarafından atanan Başbakan Ahmed Nazif arasındaki farklılıklar nedeniyle istifa etti. Bu süre zarfında aynı zamanda Dubai Yolları ve Ulaşım Otoritesi'nde bir danışman olarak görev yaptı ve Muhammed el-Baradey, Ahmed Zevail ve diğer Mısırlı bilim adamları ile birlikte Mısır Bilimsel Derneği'ni kurdu. Ahmed Şefik'in istifasından sonrasında 3 Mart 2011 tarihinde Mısır'ın askerî yönetim konseyi tarafından bir hükûmet kurması istenerek başbakan olarak atandı. Hayfa Vehbi Hayfa Vehbi (Arapça: هيفاء وهبي - d. 10 Mart 1972 , Mahrouna, Lübnan) Lübnanlı manken, aktris ve şarkıcı. Lübnanlı bir baba ve Mısırlı bir annenin çocuğu olarak dünyaya gelen Vehbi, Miss Lübnan güzellik yarışmasında ikinci olarak ünlenip, 2002'de ilk müzik albümü Houwa El-Zaman'ı (Arapça: هو الزمن) yayınlamasıyla dikkat çekti. Müziğinin yanında seksi görüntüsü ve fotoğraflarıyla dikkat çekip genel olarak Orta Doğu'nun seks sembolü olarak görülmektedir. Şu ana dek dört stüdyo albümü yayınladı ve 2008'de Pepsi'nin yapımcılığını üstlendiği "Sea of Stars" (Yıldızların Denizi) filmiyle sinemaya atıldı. Vehbi, Arap dünyasının en ünlü kadın şarkıcılarından biri olup, Lübnanlı şarkıcılar arasında en başarılılarından biri olarak görülmektedir. 2006'da People tarafından en güzel 50 insan listesinde yer aldı. Vehbi, Güney Lübnan'a yakın küçük bir Şii tarım kasabası olan Mahrouna'da, Lübnanlı bir baba ve Mısırlı bir annenin kızı olarak dünyaya geldi. Kısa bir süre sonra ailesi Beyrut'a taşındı. Vehbi, burada caz ve R&B dinlemeye başladı. Küçük yaşında da mankenliğe adım attı. 16 yaşında Miss Güney Lübnan oldu. Bu nedenle Miss Lübnan yarışmasına katılma hakkı kazandı ve yarışmanın ikincilerinden biri oldu. Vehbi ayrıca ünlü Arap şarkıcı George Wassouf'un klibinde oynayarak adını duyurdu. 1996'da, yüzden fazla dergiye kapak olmuştu. 2002'de Vehbi, Houwa El-Zaman (Arapça: هو الزمن, Türkçe: "Zamanı Geldi") adlı ilk albümünü yayınladı. İlk single'ı "Agoul Ahwak"ın (Arapça: أقول أهواك, Türkçe: "Seni Sevdiğimi Söylüyorum") kazandığı popülerliğin yardımıyla ilk albümü büyük bir başarı kazandı. Vehbi ikinci albümü Baddi Eesh'i (Arapça: بدي عيش, Türkçe: "Yaşamak İstiyorum") 2005 yılının ilk aylarında yayınladı ve ilk single'ı "Ya Hayat Albi" ile bu albüm de büyük başarı kazandı. Lübnanlı politikacı Refik el-Hariri'ye düzenlenen suikasttan sonra yayınlanan albüme adını veren şarkı "insan haklarının en temelini oluşturan özgürlük" hakkındaydı. Bir sonraki single'ı "Ana Hayfa" (Arapça: أنا هيفاء, Türkçe: "Ben, Hayfa"), bugüne kadarki en başarılı ve ünlü single'ı oldu. 2006'da "Bus al-Wawa" (Arapça: بوس الواوا, Türkçe: "Öp Bebeği"), single'ı yayınlandı. Bu şarkı daha sonra bir Pepsi reklamında kullanıldı. Şarkı ayrıca 2006 yılında Radio Scope ve Sawt Al Musika tarafından yapılan anketlerde 2006 yılının en iyi şarkısı olarak seçildi. Temmuz 2005'te, Vehbi, Arap dünyasından 14 ünlü isimle beraber, dünyada canlı yayınlanan Arap reality şov Al-Wadi (Arapça: الوادي, Türkçe: Çiftlik (Ünlüler Çiftliği‎)'de yer aldı. Vehbi, İtalyan televizyon kanalı Rai Uno'nun Roma, Piazza Navona'da düzenlediği konserde yer alarak, bu kanala çıkan ilk Arap sanatçısı oldu. Birçok ünlü isim ve modacının önünde sahne aldı. Vehbi, Arap dünyası dışındaki sanatçılarla da çalıştı. 10 Haziran 2006'da Vehbi, Arap dünyasında rapçi 50 Cent ile düet yapan ilk sanatçıydı. Rapçi'nin Lübnan'daki ilk konserinde Vehbi, 50 Cent'ten önce sahne almıştı. 2006 yazında ise Pepsi ile anlaşan Vehbi, 2006 FIFA Dünya Kupası sırasında yayınlanan Pepsi reklamlarında futbol yıldızı Thierry Henry ile oynadı. Vehbi, 2008 yılının başında yapımcılığını Pepsi'nin üstlendiği Sea of Stars (Yıldızların Denizi) filminde Carole Samaha, Ahmad el Sherif, Wael Kfoury, Brigitte Yaghi ve Ruwaida al-Mahrooqi ile oynadı. 4 Temmuz 2008'de Vehbi, üçüncü albümü Habibi Ana'yı (Arapça: حبيبي أنا, Türkçe: "Aşkım") yayınladı. 15 şarkıdan oluşan albümün çıkış şarkısı "Mosh Adra Astana" oldu. Orta Doğu'daki albüm satışları, Hayfa'nın oyunculuk ve sinema kariyerine odaklanması ve promosyona vakit ayırmaması nedeniyle albümün satışları beklenenden düşük oldu. 2009'da Vehbi, büyük gişe rakamlarına ulaşan Mısır filmi Dokkan Shehata'da oynadı. Filmin yapımcısı Khaled Youssef'tu. Haziran 2009'da yayınlanan film, kısa sürede Orta Doğu'da büyük bir başarıya ulaştı. Uzun bir aradan sonra, Vehbi "Baby Haifa" adını verdiği bir çocuk albümü yayınladı. Mart 2010'da yayınlanan albüm Rotana şirketinden yayınlandı. Vehbi, Mısır filmi "Leilet El-Baby Doll" filminde oynamak için anlaşsa da yoğun programı nedeniyle bu proje iptal edildi. Şarkıcı 2011'de prodüktör Muhammad Al Sabki ile başka bir film için çalışmak için anlaştı. Nisan 2010'da Vehbi, Fransız DJ David Vendetta'nın albümü Vendetta'da Yama Layali şarkısında yer aldı. Vehbi şu an beşinci stüdyo albümü üstünde çalışmaya devam etmekte. Bir röportajında albümün 2011 yazında yayınlayacağını açıkladı. Vehbi bazı projelerde televizyon sunucusu olarak görev almaktadır. Ayrıca kendi elmas mücevherat koleksiyonunu tasarlamıştır. Vehbi, Lübnan Şii'si bir Müslümandır. Vehbi'nin üç kız kardeşi bulunmaktadır. Vehbi'nin erkek kardeşi 24 yaşındayken 1982 Lübnan Savaşı'nda hayatını kaybetmiştir. Vehbi'nin kızı ebeveynlerinin ayrılmasından sonra babasıyla yaşadı. 2008'de Vehbi'nin kızı özel bir törenle evlendi. 2010 itibarıyla Zeinab Zaza ve babası Kuveyt'te yaşamaktadır. 2005'te Vehbi, Suudi iş adamı Tariq Al-Jaffali ile nişanlandığını açıkladı. Ancak birkaç hafta sonra özel ve ailevi nedenler dolayısıyla ayrılmaya karar verdi. 25 Haziran 2007'de Vehbi, Lübnan'da "Hasa Ma Bena" şarkısının klibini çekerken bir kaza geçirdi. Videoda, tek motorlu bir uçağın, Vehbi'nin kullandığı arabayı takip etmesi gerekiyordu. Ancak uçak, yanlışlıkla arabaya çarpıp, Vehbi'nin sürdüğü üstü açık arabanın ön camını kopardı. Kazanın ciddiyetine rağmen, Vehbi sadece ufak sıyrıklar ve morluklarla kazayı atlattı. Vehbi, 24 Nisan 2009'da Beyrut'ta Mısırlı iş adamı Ahmad Abu Husheima ile evlendi. Davetliler arasında Anastacia, Guguş, Kim Kardashian, Samar Ibrahim, Nawal Al Zoghbi, Najwa Karam, Ragheb Alama, Ahlam ve Sherine bulunmaktaydı. Vehbi, Lübnanlı şarkıcı Elissa ile düşmanlığı ve rekabeti ile dikkat çekmektedir. 2009'da Vehbi, kendisi ve Elissa'yı "araba"lara benzetip, Elissa'nın eski, kendisinin ise yeni bir araba olduğunu iddia etti. Bu açıklama medyada büyük yer kaplayıp, hayran kitleleri arasında öfkeye neden oldu. Elissa cevap vermeyi reddederek "Biri beni bir arabaya benzetebiliyorsa, daha fazla ne diyebilirim ki?" açıklamasını yaptı. Bu düşmanlık televizyon yıldızı Nishan'ın şovuna konuk olan Elissa ile sürpriz olarak çağırdı Vehbi'yi bir araya getirmesiyle son buldu. Tartışma, Elissa'nın parfümü "Elle D'Elissa"nın piyasaya sürülmesinden sonra Vehbi'nin parfümün aslında ona ait olduğunu açıkladı. Elissa bu iddiaya cevap vermeyip, parfümün kendisinin olduğunu tekrar belirtti. Bu tartışmadan sonra Vehbi ve Elissa tekrar barıştılar. Lübnan'ın en prestijli ödüllerinden Murex d'Or 2010'da Vehbi performansından sonra ödülünü alıp, Lübnan'ın sevginin şehri olduğunu ve tüm Lübnanlıların birbirini sevmesini ve birbirine saygı duyması gerektiğini söyledi. Söylediklerini kanıtlamak için de "Elissa ile bir sorun yaşamıyorum ve bunun kanıtlamak istiyorum" diyerek Elissa'nın elini sıkarak, onun başarısını tebrik etti. 2009'da Vehbi'nin "Baba Fein" şarkısında Nubyan ırkına "maymun" dediği iddia edildi. Şarkıda "Oyuncak ayım ve Nubyan maymunum nerede?" sözü geçmekteydi. Koyu tenli Mısırlılar şarkıcıyı ırkçılık ve ayrımcılık içeren bir şarkı söylemekle suçladı. 2010'da Vehbi için açılan dava düştü. Bir diğer ciddi olay, 2009'da Mısır-Cezayir futbol maçı tartışması döneminde yaşandı. İki ülke arasında diplomatik sorunlara yol açan maçtan sonra Vehbi Cezayir'de konser vermeyeceğini çünkü Cezayirlilerin müziğini anlamayacağını söyledi. Cezayirli yetkililer ve Cezayirliler Vehbi'nin açıklamalarına tepki göstererek, onu Cezayir'de istemediklerini açıkladı. Cezayir Kültür Bakanı, Vehbi'nin özür dileyene kadar, Cezayir'e ve halkına hakaret ettiği için, sanatçının konser vermesini yasakladı. Vehbi, Lübnanlı sunucu Tony Khalife'nin programında Cezayirlileri ya da Cezayir'i gücendirmek istemediğini ancak maçtaki bazı Cezayirlilerin hareketlerine tepki gösterdiğini açıkladı. Vehbi, "Statta Mısırlı bir kadının üstünde kan gördüğüm anda, ağlamaktan başka bir şey yapamadım." diye sözlerine devam etti. 2006 İsrail-Lübnan Savaşı sırasında, evini Verdun, Beyrut'taki evini terketti ve savaş süresinde Mısır'da yaşadı. Lübnan kenti Jounieh'te verdiği konserde Vehbi, Hizbullah lideri Hassan Nasrallah'ı, İsrail karşısındaki duruşu nedeniyle tebrik etti. Reuters ile yaptığı bir röportajda, Vehbi, Hizbullah'ın askeri hedeflere saldırmasına rağmen İsrail'in bilinçli şekilde Lübnanlı sivillere saldırdığını söyledi. Açıklamasında "İnanıyorum ki tüm dünya bu savaşı kimin başlattığını ve kimin topraklarına girildiğini bilmekte. Hiçbir savaş nedensiz başlamaz ve haksız olan savaşı başlatandır." Vehbi ayrıca 34 gün süren savaş sırasında, hayır konserleri dahil olmak üzere bütün teklifleri reddetti ve Lübnan'ı desteklemek için birden fazla yol olduğunu söyledi. Vehbi ayrıca hayranlarına Tsunami'den etkilenen Japon vatandaşlar için destek olunması çağrısında bulundu. Vehbi, Beyrut merkezde seçimleri kutlamak için düzenlenen konserde Başkan Mişel Süleyman'ın resmi olan bir T-shirt'le sahne aldı. Lübnan gazeteleri Haifa'nın sahneye çıktıktan sonra bazı grupların sahneye çıkmaya çalıştığını ancak polis ve ordunun bu tepkiyi engellediğini yazdı. Vehbi, Lübnan İç Savaşı döneminden yazılan ve Lübnan'ın 1975'ten önceki altın yıllarına göndermede bulunan Feyruz klasiği "Ya Hawa Beirut" ("Ah, sevgilim Beyrut") şarkısını da sahnede seslendirdi. Vehbi, AskMen.com sitesi tarafından düzenlenen "En Çok Arzulanan 99 Kadın" listesinin 2006 versiyonunda 49. oldu. Vehbi ayrıca AskMen.com'un "En Güzel 10 Arap Kadını" listesinde 6. oldu. Bazı daha muhafazakâr Arap ülkelerinde, Vehbi'nin transparan kıyafetleri skandal yarattı. Bir Bahreyn milletvekili onun sesiyle değil vücuduyla konuşan seksi bir şarkı olduğunu söyledi. Vehbi, onun konsere çıkmasını yasaklamak için çabaların olduğunu ancak onun susturmak için gösterilen çabayı görmezden geleceğini açıkladı. "Ben bir şarkıcıyım, politikacı değil. Biliyorum ki hayranlarım beni istiyor ve ben onlar için varım. Diğer meselelerle ilgilenmiyorum." açıklamasını yaptı. Nisan 2008'de Bahreyn'nin İslamcı parlamentosu döneminde, hükûmetin düzenlenecek Hayfa Vehbi konserini yasaklaması talebi geldi. Bu talep nedeniyle Vehbi, Bahreyn'de uzun yeşil bir kıyafet ve sadece V yaka bir kıyafetle sahneye çıktı. Hacı Ömer Lütfü Efendi Hacı Ömer Lütfü (d. 13 Ocak 1870, Prizren / Osmanlı İmparatorluğu - ö. 25 Ekim 1928 Prizren / Yugoslavya Krallığı) Türk edebiyatçı. Bazı yayınlarda Hacı Ömer Lütfi olarak da geçer. Hacı Ömer Lütfü ilk ve ortaokulu bitirdikten sonra, doğduğu kentte lise olmadığı için terziliği öğrenmek üzere zanaata verildi. Kısa bir süre sonra zanaatı öğrenmesinin çok yavaş gittiğini gören babası, onu İstanbul'da, Fatih Medresesi'nde öğrenim gören ağabeyi Mehmedali Efendi'nin yanına gönderdi. Hacı Ömer Lütfi'nin isteği Harbiye'de okumaktı. Fakat Prizrenli dostları Ekrem Efendi ve Hacı Rüstem Şporta Efendi'nin etkisi altında kalıp o da Fatih Medresesi'nde öğrenimine devam etti. 1892 yılında Prizren'e gidişinde Prizrenli Hasan Efendi ve Osmanlı subayı İsmail Efendi ile birlikte Yakova’yı ziyareti esnasında Melami Tarikatı'na girdi. Tekrar İstanbul'a döndü. İstanbul'da bir yandan öğrenimine devam ederken diğer yandan da şiirle uğraşmaya başladı. 1901 yılında ağabeyi Mehmedali'nin Prizren’e dönmesinden sonra Ömer Lütfü, Prizrenli Ali Tevfik Efendi ile birlikte Kahire’ye gitti. Türkçe ve Farsça yanında Arapçayı da çok iyi bildiğinden dolayı El Ezher Üniversitesi’nde öğrenimine devanı etmede güçlük çekmedi. 1902 yılında hacca gitti. Hac dönüşünde Sudan’ı ziyaret etti. 1905 yılında Prizren'e döndü. Prizren Melami Tekkesi'nin şeyhi oldu. 25 Ekim 1928 tarihinde Prizren'de öldü. Altmış kadar eser verdiği söylenen Hacı Ömer Lütfü’nün şiirlerinden bazıları medrese öğrenimi gördüğü yıllarda İstanbul'da "Fen ve Edep" ile "Tercüman-i Hakikat" gazetelerinde, Prizren’e dönüşünden sonra ise Üsküp’te çıkan "Hak", "Mücahede-i Milliye", "Sosyalist Fecri" gibi gazetelerde yayınlandı. Yazdığı şiirlerin çok az bir bölümü "Hac ve Kâbe" ve "Hacı Ömer Lütfi-Eserlerinden Seçmeler"" adlı kitaplarda yer aldı. Hacı Ömer Lütfü’nün çevirileri de vardır. Tuzla Mezarlığı Tuzla Mezarlığı, İstanbul Anadolu yakasında Tuzla ilçesinde merkezde sahil mevkiinde Şehitler Caddesi üzerinde bulunan mezarlık. Mezarlık tarihi 15 yy. Osmanlı dönemine kadar gitmektedir. Mezarlıkta defnedilecek alan kalmaması nedeniyle daha önceden tapulu yeri olanların dışında bu mezarlığı defin yapılamamakta cenazeler Aydınlı Köyü Mezarlığı ile Şifa Mahallesi Mezarlığı'nda toprağa verilmektedir. Tanınmış bazı isimlerden Tuzla'nın ilk eczacısı Ahmet Alpagut, Meraklı Köfteci filmine ilham olan aynı isimli Tuzla'nın ilk köftecilerinden Mehmet Ersöz, eski manken, oyuncu Filiz Aker, emekli albay ve yazar, Kenan Kocatürk, gazeteci-yazar Kemal Çapraz, sendikacı Kemal Sülker, siyasetçi, Aydın Güven Gürkan ve Tuzla eski belediye başkanları Ahmet Kılıç ile Sabri İş'in mezarları buradadır. Bydgoszcz Bydgoszcz (Almanca: "Bromberg"), Polonya'nın kuzey kesimindeki bir şehri. Brda ile Vistül nehirlerinin geçtiği şehir, iki nehrin birleşme noktasının da yakınlarındadır. Bydgoszcz önceleri bir sınır kalesiydi; Töton Şövalyeleri 13. yüzyılda yönetimi ele geçirdi. 1346'da kent hâlini aldı. Tahıl ve kerestecilik üzerine ilerleme sağladı ancak 17. yüzyılda İsveç'le girilen savaşlarda büyük yıkımlar yaşadı. 18. yüzyılda Bydgoszcz Kanalı inşa edildi. Kanalla birlikte Vistül ve Odra (Oder) havzaları birleşince, şehir eski önemini tekrar kazanmaya başladı. Bydgoszcz'un 600. kuruluş yıldönümü olan 1946'da, yöre halkının 1939 Nazi işgaline karşı direnişi sebebiyle şehre Grunwald Haçı ödülü verildi. Bydgoszcz, Yukarı Silezya (Górny Śląsk) ile Baltık limanlarını bağlayan bir su yolu ve bir demiryolu bağlantı merkezidir. Şehirde orman ürünleri endütrisi, dokuma, metal, kimya sanayii tesisleri ve basımevleri bulunur. Bydgoszcz şehri iki tiyatro ve bir konser salonuna sahiptir. Bir yüksek tarım ve bir mühendislik enstitüsü eğitim vermektedir. Kentin eski kısımlarındaki 15. yüzyıldan kalma gotik yapılar varlığını sürdürmektedir. Samsun Saat Kulesi Samsun Saat Kulesi, Samsun'un İlkadım ilçesinde bulunan Saathane Meydanı'na adını veren kule. 1876 yılında tahta çıkan II. Abdülhamit tahta çıkışının onuncu yıldönümü olan 1886 yılında valilere bir talimatname göndererek şehirlere saat kuleleri dikilmesini emreder. O dönemde adı Trabzon vilayet salnamelerinde "İskele Meydanı" olarak geçen alana yapılmaya başlanan saat kulesinin inşaatı 1887 yılında sonlanır, 9 Mayıs 1887 pazartesi günü açılışı yapılır. Belçika asıllı