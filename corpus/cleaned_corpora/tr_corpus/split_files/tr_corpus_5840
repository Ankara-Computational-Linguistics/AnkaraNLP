biber, vb.) ve baharat çeşitliliğiyle de öne çıkmaktadır. Türkiye genelinde birçok restoran başta kırmızı pul biber olmak üzere pek çok malzemeyi Gaziantep şehrinden temin eder. Ayrıca, Türkiye'nin ilk mutfak müzesi Şahinbey'de bulunmaktadır. Gaziantep 2015 yılında UNESCO tarafından gastronomi dalında ‘Yaratıcı Şehirler Ağı‘na dahil edilmiştir. Sera Gölü Sera Gölü, Trabzon'un Akçaabat ilçesi sınırları içerisinde bulunan bir heyelan set gölüdür. Göl, Yıldızlı ve Derecik belediyelerinin arasında yer alan Derecik Vadisi'nde oluşmuştur. İsmini hudutları içerisinde olduğu Yıldızlı'nın eski adı olan Sera'dan almıştır. Göl, aşırı yağış sonucu 21 Şubat 1950 Salı günü Derecik Vadisi yamaçlarından kopan büyük kayaçların vadi tabanını tıkaması sonucu oluşmuştur. Kopan parçaların bazıları o kadar büyüktür ki, günümüzde dahi kopmaların yaşandığı bu bölgeler anlaşılabilmektedir. Bu kopmalar vadide derin uçurumların oluşmasına neden olmuştur ve kopmaların olduğu gün küçük çapta yerel bir deprem oluşmuştur. Dağdan kopan kütle 30 m genişliğinde, 650 m uzunluğunda, 130 m yüksekliğinde, 15 milyon m boyutlarındadır. Göl 18 günde tam halini almış, yöre halkı bizzat bir gölün oluşumuna tanıklık etmiştir. Çöküntünün oluştuğu yamaçların ve vadi tabanında oluşan hafriyatın tasfiyesi için, askerler tarafından yapılan düzenlemeler uzunca bir süre sürmüştür. Yükselen göl suları gideğenin göl settini aşındırması sonucu bir miktar küçülmüştür. İlk oluştuğunda 4 km uzunlukta olan göl alanı yarı yarıya küçülmüş, derinlik 2 m azalmıştır. 1990 yılında Doğu Karadeniz'i tesiri altına alan büyük çaplı heyelanlar Sera Gölü'nde büyük değişikliklere yol açmış, o tarihten günümüze kadar vadinin üst kesimlerinden önce aşınan sonra da taşınan topraklar Sera Gölü'nü tehlike altına almıştır. Göl tabanında toplanan taşınmış topraklar, göle düşen birçok kişinin gölden çıkamamasına ve hayatını kaybetmesine neden olmuştur. Gölün hızla toprak dolması ve özellikle şiddetli yağmurlardan sonra gölün üzerinde bulunduğu derenin yukarı çığırlarından gelen çöplerin gölde toplanmaya başlaması, yetkilileri harekete geçirmiş; yukarı kesimlerde iki su benti yapılmış, gölün alüvyal dolan alanları boşaltılmaya başlanmıştır. Ancak bu çalışmalar sırasında yüzlerce ağacın bulunduğu bir alanın yok edilip, oraya mesire yerlerinin yapılmaya başlaması tepkileri de beraberinde getirmiştir. Gölün suni göl vasfına bürüneceğini düşünen birçok yetkili bu projeye karşı çıkmıştır. Sera Gölü'nü ıslah çalışmaları halen sürmektedir. Suları tatlı olan gölde sazan, bıyıklı balık ve dere balığı bulunur. Göle sonradan atılan tatlı su kereviti fazlaca çoğalmıştır. Göl gideğinin 300 m aşağısında 1,2 MW kurulu güce sahip, yılda 5,64 GW elektrik üreten HES bulunur. Trabzon ilinin turistik alanlarından biri olan Sera Gölü'nün ıslah çalışmalarının ardından daha da büyük bir merkez olacağı tahmin edilmektedir. Göl çevresi eko turizm ve rekreasyonel faaliyetlere uygundur. Yürüyüş, kamp, manzara seyri, amatör balıkçılık, kayık gezintisi, piknik, fotoğraf çekimi ve benzeri faaliyetler göl çevresinde yapılabilmektedir. Göl çevresi, 2005'te 3. derece doğal sit alanı, 2010'da Tabiat Parkı ilan edilmiştir. Mads Stokkelien Mads Stokkelien (d. 15 Mart 1990, Kristiansand) NorveÃ§li futbolcudur. Futbola IK Start takımında 2008 yılında profesyonel olarak başlamıştır. Henüz Norveç Ligi'nde toplam 421 dakika oynayabilen "(25 Haziran 2009)" 19 yaşındaki santrafor, kariyerine inanılmaz bir ivme kazanadıracak gol kaydetti. IK Start takımında forma giyen genç futbolcu, Sandefjord karşısında 2-1 yenik götürdükleri maçın 78.dakikasında süper bir golle takımını kurtardı. Bu golle bu sezon çıktığı 6.maçında 5.golünü kaydeden Mads Stokkelien, Norveç futbolunun yeni Solskjaer'i olarak görülüyor. 2008 yılında Norveç U-18 ve Norveç U-19 millî takım formalarını giymiştir. Norveç U-18 formasıyla 5 maça çıkmış 3 gol atmıştır. Norveç U-19 formasıyla da 3 maça çıkmıştır.bu arada top hakimıyeti ve top surmesi harika bir futbolcu bu yasta buyuk ısler yapabilen kacırılmayacak bir yıldız adayı.. Benni McCarthy Benedict Saul "Benni" McCarthy, (12 Kasım 1977, Cape Town) Güney Afrikalı eski futbolcudur. Futbola o zamanki adı Seven Stars olan Ajax'ın Güney Afrika'daki pilot takımı olan Ajax Cape Town'da başladı. Bu takımda oynadığı 56 maçta 38 gol atınca Ajax kadrosuna katıldı. 1997-99 yılları arasında Ajax'ta çıktığı 36 maçta 20 gol attı. Burada bir lig, iki de kupa şampiyonluğu yaşadı. Ajax'taki performasından sonra 1999 yılında 6 milyon euro karşılığında Celta Vigo'ya transfer oldu. Ancak burada beklentilerin çok altında kalarak 66 maçta yalnızaa 10 gol atabildi. 2002-03 sezonunda Porto'da kiralık olarak geçirdi ve çıktığı 11 maçta 12 gol attı. Bu performansından sonra Porto 3.5 milyon euro karşılığında bonservisini aldı. 2003-04 sezonunda Porto UEFA Şampiyonlar Ligi, Kıtalararası Kupa, Primeira Liga, Taça de Portugal ve Supertaça Cândido de Oliveira'nın hepsinde şampiyon olurken McCarthy ligde attığı 20 golle gol kralı oldu. 2006 yılında 3.7 milyon euro'ya Blackburn Rovers'a transfer oldu. Burada geçirdiği 4 yılda 109 maça çıktı ve 39 gol attı. 2010 yılında ise 2.6 milyon euro karşılığında West Ham United'a transfer oldu ancak burada çıktığı 11 maçta gol atamayınca sezon sonunda kulüp tarafından serbest bırakıldı. 2011 yılında ise ülkesini takımlarından Orlando Pirates'le sözleşme imzaladı. 1999 yılından beri Güney Afrika millî takımında forma giyen McCarthy toplamda 79 maçta 35 gol attı. Ayrıca takımının 2000 Sydney olimpiyatlarında, 1998, 2002 ve 2006 yıllarında katıldığı üç Afrika Uluslar Kupası ve ülkesinin ev sahipliği yaptığı 2010 Dünya Kupası kadrolarında yer aldı. Tulsa Tulsa, Oklahoma'nın ikinci en büyük şehri olup 2012 yılı itibarıyla tahmini 393.987 kişilik bir nüfusa sahiptir. Aynı zamanda ABD'nin en büyük 46. şehri olma özelliğini de taşımaktadır. Şehir Tulsa County ilçesinde yer alır ve bu ilçe 563.299 olan nüfusuyla Oklahoma'nın en büyük ilçesidir. Tulsa şehri aynı zamanda Tulsa ilçesinin idari merkezidir. Tulsa'nin resmen 8 tane kardeş şehri vardır Chester Nimitz Chester William Nimitz, USN, GCB (24 Şubat 1885 – 20 Şubat 1966), Amerika Birleşik Devletleri Deniz Kuvvetleri'nde görev yapmış bir amiraldi. Commander in Chief, United States Pacific Fleet olmak üzere iki komutayı elinde bulundurmuştur ("CinCPac", "sink-pack" olarak telaffuz edilir), ABD deniz kuvvetleri ve başkomutanlığı şerefine, Pacific Ocean Areas (CinCPOA), II. Dünya Savaşı sırasında ABD ve müttefik devletler hava, kara ve deniz kuvvetleri şerefinedir. ABD Deniz Kuvvetleri'ndeki denizaltılara önderlik etmiştir, bunun yanında 1939'da Deniz Kuvvetleri Şefi Bureau of Navigation olmuştur. 1945'ten 1947'ye kadar Deniz Harekâtları Şefi (CNO) olarak görev yapmıştır. Amerika Birleşik Devletleri'nin hayatta kalan son Donanma Amiralı idi. Ankara Spor Salonu Ankara Spor Salonu, Ankara'nın Ulus semtinde yer alan spor salonu. 2010 FIBA Dünya Basketbol Şampiyonası için yapılmıştır. VIP, loca ve portatif tribünler hariç 10.400 olan kapasite bu etkenlerle 13 bine kadar çıkmaktadır. 2010 FIBA Dünya Basketbol Şampiyonası için Ankara'da yapılan Ankara Arena çok amaçlı spor tesisinin inşaatında toplam 34 bin m³ beton ve 4 bin ton demir kullanılmıştır. İnşaatta 370 işçi günde iki vardiyalı sistemle 18 saat mesai yapmıştır. Çalışmalar 2010 Şubat ayının ilk haftasında toplamda 8 ayda tamamlanmıştır. Ankara Arena tamamlandıktan sonra ilk olarak 9. Efes Cup ve 2010 FIBA Dünya Basketbol Şampiyonası'nda boy göstermiştir.Basketbol dışında voleybol, tenis, buz hokeyi ve boks gibi spor branşlarının organizasyonlarına da ev sahipliği yapabilmektedir. 55 bin m²'lik bir alan üzerine kurulan olan Ankara Arena 1.425'i protokol koltuğu olmak üzere toplam 10.400 seyirci kapasitesine sahiptir. Ankara'nın şehir merkezinde yer alan tesiste 21 bin m²'lik otopark yer almaktadır. Bu otopark 545'i kapalı olmak üzere toplam 925 araçlık dizayn edilmiştir. Salona otobüs, metro ve dolmuş ile Ankara'nın her yerinden rahatlıkla ulaşılabilmektedir. Tüm binaya ulaşımı sağlayan merdiven ve farklı kotlarda oluşturulan terasları, açık ve kapalı mekanları ile tesisin kentin sosyal yaşamının bir uzantısı olması amaçlanmıştır. Ayrıca Ankara Arena Spor Kompleksinin sadece spor aktiviteleri ile kullanılan bir tesis olmaktan çıkıp sosyal yaşamın bir parçası olarak kente 365 gün 24 saat hizmet veren bir merkez haline gelmesi planlanmıştır. Ankara Arena içerisinde spor salonunun yanında; ısınma salonu, sporcu ve hakemler için soyunma odaları, idari ofisler, basın merkezi ve çalışma odaları da yer alıyor. Seyirciler için kafe, büfe, restaurant ve mağazalar düşünülürken tesis içerisinde protokol ve VIP için de özel bölümler mevcut. Salonda ayrıca, engelliler için özel otoparklar ayrılmış, ulaşım kolaylığını sağlayacak çözümler ve özel tuvaletler inşa edilmiştir. Alabama Ãœniversitesi Alabama Üniversitesi (UA veya Bama ) ABD'nin Alabama eyaletindeki Tuscaloosa kentinde bulunan devlet üniversitesidir. 27000'den fazla öğrencisi ve 1.200 personeli ile Alabama eyâletinin en büyük ve en önemli iki üniversitesinden biridir. 1805 yılında kurulan üniversitenin mühendislik fakültesi, aynı zamanda Amerika'nın en eski 5 mühendislik fakültesinden biridir. Bunun yanında işletme ve idari bilimler fakültesi Amerika'daki işletme okulları içinde önemli bir yere sahiptir. Bunların yanında üniversitede iletişim, sanat, hukuk ve tıp fakülteleri bulunmaktadır. Üniversitenin ayrıca Hunstville ve Birmingham'da da kampüsleri vardır. Yıldız Asyalı Şerife Yıldız Asyalı (d. 17 Eylül 1980), Türk oyuncu ve şarkıcı. İstanbul doğumlu olan Asyalı, İstanbul Üniversitesi Devlet Konservatuvarı mezunudur. Yıldız Asyalı'nin müziğe karşı ilgisi küçük yaşlarda başladı, o yüzden daha çok küçük yaşlarda şarkı söylemeye başladı ve beş yaşında piyano çalmayı öğrendi. Asyalı, sanatçı bir ailenin çocuğu, çünkü babası viyola sanatçısı, ablası Güliz, Devlet Konservatuvarı viyola mezunu, babaanne Fehime Hanım da piyanist. Solist olarak İstanbul Devlet Opera ve Balesi Çocuk Korosu'nda görev aldı. Asyalı, 12 yaşında Nabucco Operası'nda "Kral Ve Ben" müzikalinde yer aldı ve 13 yaşında iken Sarah Brightman'le İstanbul Devlet Opera ve Bale Orkestrası eşliğinde Lösemili Çocuklar Vakfı yararına düzenlenen konserde aynı sahneyi paylaştı. Yıldız Asyalı, 15 yaşından itibaren birçok dizi ve filmde oyunculuk yaptı. "Kanal D Çocuk Kulübü" programıyla birlikte "Eyvah Babam", "Eyvah Kızım Büyüdü", "Yasak Elma", "El Gibi" ve "Limon Ağacı" gibi dizilerin jenerik müziğini bestelemiş ve yorumlamıştır. 23 Kasım 2015 tarihinde iş adamı Emre Vatansever ile evlenmiştir. Ayşe Mira adlı bir kızı var. Asyalı ve Vatansever Temmuz 2017'de boşandılar. 30 Haziran 2020'de yönetmen Kerem Saka ile evlendi. Yıldız Asyalı "Kanal D Çocuk Kulübü"nde sunuculuk yaparak başladığı televizyon kariyerine, Haluk Bilginer'le birlikte yaptığı dönemin sevilen dizilerinden "Eyvah Babam"la kariyerine devam etti. İlk oyunculuk yeteneğini bu dizide gösteren Asyalı, dizide anne ve babası boşanmış bir genç kızın otoriter babasıyla yaşadığı bir takım olayları konu almıştır. Sevilen bu dizinin ardından bir süre televizyona ara veren Asyalı, dizinin devamı niteliğindeki "Eyvah Kızım Büyüdü" ile yeniden ekrana döndü. Bir sezon süren bu dizinin ardından Kanal D'de başlayıp uzun bir süre Show TV'de yayına devam eden "Hayat Bilgisi" adlı dizide üç sezon boyunca yer aldı. Dizide idealist bir öğretmenin komşusunun kızı ve aynı zamanda kardeşinin sevgilisi olan Rüya rolündeki performansıyla dikkat çekti. Ayrıca "Adab-ı Muaşeret" adlı sinema filminde Tarık Ündüz ile başrolde oynadı. 2010 yılında "Evcilik Oyunu" adlı televizyon programında yarışmacı olarak yer aldı. Müzikal kariyeri tam olarak küçüklüğünde sunmuş olduğu "Kanal D Çocuk Kulubü"nde her program bitişinde çaldığı kemanı eşliğinde söylediği şarkılarla başlamıştır. 2008 senesinde Seda Telciler ve Burcu Canbaş ile Grup Mp3 adlı grubu kurdu. Grubun ilk albümündeki "Sevmek Zamanı" adlı şarkısı hariç bütün şarkıların söz ve müziği Yıldız Asyalı'ya aittir. Yıldız Asyalı'nın Grup Mp3 ile birlikteliği uzun sürmedi. Grubun kurulduğu sene sanatçı gruptan ayrıldığını açıkladı. Sovyetler Birliği Silahlı Kuvvetleri Sovyet Sosyalist Cumhuriyetler Birliği Silahlı Kuvvetleri (Rusça: Вооруженные силы Союза Советских Социалистических Республик; "Vooruzhenyye sily Soyuza Sovetskikh Sotsialisticheskikh Respublik" veya Советская Армия; "Sovyetskaya Armiya"), 1946'dan 1991'deki dağılışına kadar Sovyetler Birliği'nin silahlı kuvvetleridir. Eylül 1918 tarihli hizmet kanununa göre beş branştan oluşur: SSCB Kara Kuvvetleri (Сухопутные войска СССР), Hava Kuvvetleri (Военно-воздушные силы СССР), Deniz Kuvvetleri (Военно-морской флот СССР), Devlet Politik Direktörlüğü (OGPU) (KGB ve NKVD'nin öncüsüdür.) ve İç Güvenlik birimidir. OGPU daha sonra bağımsız olmuştur. II. Dünya Savaşı'dan sonra Stratejik Füze Kuvvetleri (Ракетные войска стратегического назначения) ve Hava Savunma Kuvvetleri (Войска Противовоздушная Оборона)'de eklenmiştir. Halihazırda var olan Kızıl Muhafızlar yerine Halk Komiserleri Kurulu'nun 28 Ocak 1918 tarihli kararnamesi ile Kızıl Ordu kuruldu. İlk askere alınma işlerinin ve Alman işgalcilerine karşı çatışmaların başladığı gün olan 23 Şubat 1918 Kızıl Ordu Günüdür. 23 Şubat SSCB'nin önemli ulusal tatillerindendir ve daha sonra da Sovyet Ordusu Günü olarak kutlanmaktadır. Bu kutlamalar günümüz Rusya'sında da Anavatanın Koruyucuları günü olarak devam etmektedir. 1918'den 1924'e kadar Askerî ve Deniz İşleri İşleri Halk Komiseri olan Lev Troçki Kızıl Ordu'nun kurucusu sayılmaktadır. Başlarda Kızıl ordu, rütbe ve işaret sistemi olmayan bir gönüllü ordusuydu. Subaylar demokratik seçimlerle belirleniyordu. Fakat 29 Mayıs 1918 tarihli kararname ile 18-40 yaş arası erkekler için zorunlu askerlik sistemi getirildi. Askere alım işlemi için bugün bile Rusya'da etkin olan bölgesel askerî komiserlikler (военный комиссариат, военкомат (voenkomat)) kuruldu. Bolşevikler General Brusilov'un teklifinden sonra, Çarlık Ordusu'nun eski subaylarını askere almaya karar verdiler. Lev Glezarov başkanlığında özel bir komisyon kurulu 315,000 eski subay askere alındı. Bunların çoğu askerî danışmandı("voyenspets": "военспец"). Önemli sayıdaki Sovyet Ordusu komutanları daha önce Çarlık Ordusu'nda generaldi. Aslında çoğu Çarlık Ordusu askerî Bolşeviklere katılmıştı. Bolşevik otoriteleri her Kızıl Ordu birliğine bir politik komiser ("politruk") atadı. Bu komiserlere eğer birlik komutanı Komünist Parti ilkelerine karşı gelen bir emir verirse, bunu geçersiz kılma hakkı verildi. Bunun verimsiz bir komutaya neden olmasına rağmen Parti liderlerine silahlı kuvvetler üstünde kontrol gücü sağladı. Çünkü ordu hâlâ Çarlık döneminin deneyimli subaylarının komutasındaydı. Başlarda Kızıl Ordu'da profesyonel subay, bunun bir Çarlık mirası olduğu düşüncesiyle kullanılmadı. Bolşevikler subay kelimesini yasakladılar ve yerine sadece komutan kelimesini kullandılar. Apolet ve rütbe kullanımı bırakıldı ve bunların yerine "Tümen Komutanı", "Kolordu Komutanı" ve bunlar gibi unvanlar kullanıldı. 1924'te bu sistem, K-1 (en düşük)den K-14 (en yüksek)e kadar hizmet kategorileriyle desteklendi. Hizmet kategorileri rütbe işlevine sahipti ve komutanın deneyim ve niteliklerini belirtiyordu. Kategori işaretleri komutanının pozisyonunu belirtmiyordu. 22 Eylül 1935'te Kızıl Ordu hizmet kategorilerinden vazgeçti ve rütbe sistemine dönüldü. Fakat bu rütbe sistemi geleneksel rütbelerin ve unvan sisteminin bir karışımıydı. Örneğin bu sistemde hem "Teğmen" hem de "Komdiv" (Комдив,Tümen Komutanı) vardı. Politik komiserlerin ve teknik sınıfların rütbeleride bu sisteme göre değişti. Bir sistemde birkaç değişiklik daha yapıldı. 7 Mayıs 1940'ta "Kombrig", "Komdiv", "Komkor", "Komandarm" fonksiyonel rütbelerinin yerini General ve Amiral rütbeleri aldı. Fakat politik komiser ve teknik sınıf rütbeleri aynı kaldı. 2 Kasım 1940'ta sistem bir değişiklik daha geçirdi. Bununla astsubay rütbeleri kaldırılıyor ve Podpolkovnik (Yarbay) rütbesi ekleniyordu. 1942'nin başlarında tüm eski fonksiyonel rütbeler normal rütbelere çevrilmişti. 9 Ekim 1942'de politik komiserlik ve onun rütbeleri kaldırıldı. Fonksiyonel rütbeler sadece sıhhiye sınıfında ait oldu. 1943'ün başından kalan tüm fonksiyonel rütbeler kaldırıldı. Subay kelimesi resmen kullanılmaya ve apolet sistemine geçildi. O günden itibaren rütbe sistemi fazla değişmedi ve bugünkü Rusya'da da devam etmektedir. Kombat (Tabur Komutanı), Kombrig (Tugay Komutanı) ve Komdiv (Tümen Komutanı) fonksiyonel rütbeleri resmî olmayan kullanım şekilleri oldu. 22 Eylül 1935'te Kızıl Ordu Komutası Sovyetler Birliği Genelkurmay'ı adını aldı. Buradaki çoğu subay daha önce Rusya İmparatorluğu Genelkurmay'ında görev yapmıştı. Genelkurmay subayları katı akademik eğitimliydi ve çatışma deneyimine sahipti. Rus İç Savaşı sırasından komuta kadrosu Kızıl Ordu Genelkurmay Akademisi(Академия Генерального штаба РККА)nde eğitildi. 5 Ağustos 1921'de akademi Kızıl Ordu askerî Akademisi (Военная академия РККА) adını aldı ve 1925 yılında Frunze askerî Akademi adını aldı. Üst düzey subaylar Yüksek askerî Akademik Kursunda (Высшие военно-академические курсы) eğitim görüyordu. Burasının adı 1925 yılında Yüksek Komutanlık İçin İleri Kursları (Курсы усовершенствования высшего начальствующего состава) adını aldı. 1931'de bu kursları desteklemek için Frunze askerî Akademisinde Operasyonlar Fakültesi açıldı. 2 Nisan 1936 da Genelkurmay Akademisi tekrar açıldı. Burası üst düzey subay için temel okul ve ileri askerî çalışmalar için bir merkez oldu. Kızıl Ordu akademileri Batılı ülkelerdekilere eşdeğer değildi. Bu akademiler ileri düzey eğitim ve üst düzey subay yetiştirmek içindi. Normal subaylar yetiştirmek için "военная школа" adlı fakülteler vardı. Kızıl Ordu kadrolarındaki tecritler 1930ların sonundaki Stalin'in Büyük Temizliğinin bir parçasıydı. Kızıl Ordu içindeki politik olarak güvenilmeyen unsurların temizlenmesi olayı çoğunlukla üst rütbeli subaylara karşıydı. Bu olaylar kişisel kan davaları oluşturmuş ve bir cadı-avına dönüşmüştü. 1937 yılında mevcudu 1.3 milyon olan Kızıl Ordu, Haziran 1941'de bu sayının 3 katına (3,900,000)çıkmıştı. Bu da subay ihtiyacını karşılamak için alt düzey subayların hızlı terfilerine neden oldu çünkü Nazi Almanyası ile yaklaşan savaş için ordunun hazırlanması gerekiyordu. Fakat bu yeni subaylar eğitim ve deneyimlerden yoksundu. Tecritler sırasında üst düzey subaylardan 3 mareşal, 13 ordu komutanı, 8 amiral, 50 kolordu komutanı, 154 tümen komutanı, 16 ordu komiseri ve 25 kolordu komiseri uzaklaştırıldı. Sovyetler Birliği Komünist Partisi'nin ülkenin silahlı kuvvetleri üzerinde hâkimiyetini sağlayacak bir dizi yöntemi vardı. İlk olarak, belirli bir rütbeden itibaren ancak bir parti üyesi komuta seviyesine gelebiliyordu, dolayısıyla parti disiplinine tabiydiler. İkinci olarak en üst düzey askerî liderler sistematik bir şekilde partinin en üst kademelerine de katılıyordu. Üçüncü olarak da tüm silahlı kuvvetlere dağılmış olan siyasî komiserler ağı ile askerî eylemleri etkileyebiliyordu. "Zampolit" denen bir siyasî komutan yardımcısı parti oluşumlarına öncülük ediyor ve askerî birlik içindeki parti siyasetini yürütüyordu. Askerlere Marksizm-Leninizm üzerine dersler veriyor, Sovyetler açısından dış olayları değerlendiriyor ve Parti'nin silahlı kuvvetlerden beklentilerini anlatıyorlardı. II. Dünya Savaşı'nı takiben Zampolit tüm komuta yetkisini kaybetse de, kendi birlik komutanının siyasî tavrı ve performansını bir üst siyasî subaya veya kuruma raporlama gücünü elinde tuttu. 1989 yılında tüm silahlı kuvvetler personelinin yüzde 20'yi aşkın bir bölümü parti ya da Komsomol üyesiydi. Bu oran subaylarda yüzde 90'ı aşıyordu Sovyetler Birliği'nde silah sanayisi Stalin'in 1920 ve 1930lardaki Sanayi Programı çerçevesinde başladı. II. Dünya Savaşı'nda Kızıl Ordunun standart piyade silahı Mosin Nagant'tı. 1930 ile 1945 yılları arası 17 milyonun üstünde Mosin Nagant modeli üretilmişti. 1943 yılında bu silahın yeni bir dizaynı tasarlandı ve üretildi. 1948 de Mosin Nagant yerine SKS yarı-otomatik tüfek kullanılmaya başlandı. Aynı zamanda tam otomatik bir hafif makineli silah olan PPŞ-41 de temel silahlardan biriydi. Kızıl Ordu, II. Dünya Savaşı'nda uygun makineli ve yarı otomatik tüfek eksikliği yüzünden sıkıntıdaydı. SVT Tokarev yarı otomatik tüfeği Mosin-Nagant gibi 7.62x54mm mermi kullanıyordu fakat atış sesindeki sorunlar yüzünden fazla üretilemedi. Sovyetler Birliği'nin silah deneyimi İkinci Dünya Savaşı ile başladı. 1945te 7.62x39mm mermi kullanan SKS üretildi. 1947 yılında SKS'nin devamı olarak üretilen AK-47 saldırı tüfeği SKS'nin yerini aldı. 5.45x39mm'lik mermi kullanan ve AK-47'nin bir benzeri olan AK-74 1978 yılında Amerikan M16 'nın karşılığı olarak üretildi. Bu silah bugün de Rus ordusunda bulunmaktadır. Tarihte Kızıl Ordu tank teknolojisinde de önemli bir yere sahiptir. T-34, T-62, T-72 ve T-80 dikkate değer tanklarındandır. Hava branşı ise yine meşhur MiG ve Mi serisi uçak ve helikopterlere sahiptir. Ayrıca deniz branşıda denizaltı teknolojisinde ilerlemiştir. Ve yine Sovyet Silahlı Kuvvetlerinin birçok nükleer başlıkta taşıyabilen füze sistemi bulunmaktadır. ABD Ordusu ile birlikte Sovyet Sosyalist Cumhuriyetler Birliği Silahlı Kuvvetleri, S.S.C.B' nin yıkılışına kadar dünyadaki gerek konvansiyonel gerekse nükleer güç anlamındaki en güçlü ordular oldular. Dünyanın bütün denizlerinde aynı anda savaşacak güce sahipti. Sovyet Sosyalist Cumhuriyetler Birliği Silahlı Kuvvetleri Soğuk Savaş yıllarında nükleer güç yönünden Doğu Bloğu'nun başat gücüydü. 70'li yıllarda kendi topraklarından bütün NATO ülkelerini vurabilecek güce erişmişti. Zamanında en çok nükleer füzesi olan orduydu (14000 nükleer füze). Keza durum kara kuvvetleri içinde geçerlidir, öyle ki çoğu gelişmiş modeli olmak üzere T-tanklarından 21,000 adet bulunmaktadır. Diğer alanlarda olduğu gibi bu alanda da sayısal üstünlüğe sahipti. askerî araçlarda yeni yaklaşımların ve teknolojilerin öncüsü olduğu söylenilebilir. Hava kuvvetleri bakımından önceleri ABD ile eşit derecede olsalar da ABD sonradan ürettiği bilgisayar destekli uçaklarla üstünlüğü ele geçirmiştir. Varşova Paktı'ndan 1956'da ayrılmak isteyen Macaristan'ın tanklarla işgali, Yugoslavya'daki işgal, 1968 deki Prag Baharı sonrası Çekoslovakya'nın İşgali gibi olaylarla "Sosyalist Emperyalizm" gibi fikirlerin de doğmasına neden oldu. Büyük zaferlerine karşılık Afganistan'ın işgali sırasında Afgan halkının ABD destekli direnişine karşı başarı sağlayamamış ve büyük yenilgiler alarak Afganistan'dan geri çekilmiştir. Dünyanın en az maliyetli silahı (aynı zamanda en az denetlenen silah) AK-47 de Sovyet Sosyalist Cumhuriyetler Birliği Silahlı Kuvvetleri için İkinci Dünya Savaşı sırasında 1944 yılında Mikayil Kalaşnikof tarafından tasarlanmış ve 1947'de tamamen genel piyade tüfeği olarak kullanılmaya başlanmıştır. Sovyet Sosyalist Cumhuriyetler Birliği Silahlı Kuvvetleri komünist rejimi koruduğundan NATO tarafından hoş karşılanmıyordu. NATO'ya karşı kurulan Varşova Paktı'nın temelidir. Lucho González Luis Oscar 'Lucho' GonzÃ¡lez (d. 19 Ocak 1981, Buenos Aires), Arjantinli futbolcudur. Futbola 1995-1998 yılları arasında Huracán takımının altyapısında başlamıştır. 1998 yılında Huracán takımı ile profesyonelliğe geçiş yapmıştır. Burada kendisini kanıtladıktan sonra 2002 yılında Arjantin'in en önemli kulüplerinden birisi olan River Plate takımına transfer olmuştur. 3 sezon oynadıktan sonra 2005 yılında Avrupa'ya FC Porto takımına transfer olmuştur.2009 yılında Olympique de Marseille takımı Lucho Gonzalez ile 4 yıllık sözleşme imzaladı.18 milyon euro bonservis bedeli ödenen Arjantinli futbolcu ilk senesinde yıllık 2 milyon euro alacağı açıklandı 2012/2013 sezonu için eski kulübü Porto' ya döndü ve 2013/14 sezonu devre arasına kadar 56 maça çıkıp 8 gol atan oyuncu Al Rayyan SC takımına transfer oldu. Arjantin millî takım formasını ilk kez 2003 yılında giymiştir. Millî takım ile beraber katıldığı turnuvalar; 2004 Copa América ve 2007 Copa América, 2004 Yaz Olimpiyatları, 2006 FIFA Dünya Kupası. 2004 ve 2007 Copa América'da ikincilik, 2004 Yaz Olimpiyatları'nda ise şampiyonluk yaşamıştır. Millî formayı toplamda 41 kere giymiş ve 5 gol kaydetmiştir. KayÄ±p Cennet Kayıp Cennet veya asıl İngilizce adıyla Paradise Lost, 17. yüzyıl İngiliz şair John Milton tarafından kaleme alınmış bir epik şiirdir. Kafiyesiz olan şiirde Musevi-Hristiyan anlayışındaki İnsanın Düşüşü anlatısı; düşmüş melek Lucifer yani "Şeytan"'ın Adem ve Havva'yı saptırması ve Adem ile Havva'nın Aden Bahçesi yani cennetten çıkarılışı konu edilir. İlk kez 1667 yılında on kitap halinde basılmış olan eserin, daha sonra 1674 yılında on iki kitaplık ikinci bir basımı yayımlanmıştır ki çağdaş nüshalar da genelde bu ikinci yayını takip ederler. Milton, I. Kitap'ta kitabın yazılış amacının "Tanrı'nın yollarını insanlara kanıtlamak" ve Tanrı'nın sonsuz öngörüsü ile özgür irade ihtilafının aydınlatılması olduğunu belirtmiştir. 19. yüzyılın başlarında Romantikler epiğin baş kahramanını Şeytan olarak görmeye başlamışlardır. Milton Şeytanı yaratıcısına meydan okuyan, hırslı, gururlu bir yaratık olarak betimlemiştir. Nitekim, Milton'un hayranı olduğu gibi bu şiirin betimlemelerini de çizmiş olan William Blake Milton için "gerçek bir Şair idi, ve bilmeden Şeytan'ın mezhebindendi" demiştir. Milton eserinde sadece Musevi-Hristiyan öğelerle yetinmemiş, Paganizm ve klasik Yunan atıflarında da bulunmuştur. Şiir, kader, kısmet ve Teslis gibi, birçok önemli ve zor teolojik meseleyi de ele almaktadır. Fredrikstad FK Fredrikstad Fotballklubb (Bilinen adıyla Fredrikstad veya FFK), Norveç Ligi Eliteserien'de mücadele eden Fredrikstad kentinin futbol takımı. Kulübün özellikle geçmişte başarılarla dolu bir tarihi vardır ve Eliteserien'in ilk şampiyonudur. Küme düşen Fredrikstad, 2004'ten bu yana Eliteserien'de yeniden mücadele etmeye başlamıştır. Kulübün dokuz lig şampiyonluğu ve on bir Norveç Kupası şampiyonluğu vardır. FFK, Norveç Liglerinin en başarılı takımlarından biridir. 1903'te kurulmuştur. Fredrikstad, 1984 yılında trajik şekilde küme düşmüştür. Bu tarihten sonra tam on sekiz yıl Eliteserien'e hasret kalmıştır. 2003 yılında başarılı bir sezonun ardından tekrar hasret kaldığı Eliteserien'e dönmüştür. Fredrikstad Stadyumu, 1914-2006 yılları arasında FFK'ya ev sahipliği yapmıştır. Daha sonra ise kulüp, eski stadın konumuna göre Glomma Nehri'nin karşısında yaptırdığı modern tesislerine taşınmıştır. Yeni yapılan tesisler eski bir tersanenin üzerine kurulmuştur. Fredrikstad, 7 Nisan 1903'te kuruldu. Birçok büyük kulüp kayak ve atletizm gibi spor dallarıyla ilgiliyken; Fredrikstad futbola odaklanmayı seçmiştir. Futbolun diğer kulüpler tarafından yeterince ilgi görmemesi FFK'nin oynayacak rakip bulmasını hayli zorlaştırmıştır. Bir İngiliz olan H.W. Kenworthy, komşu kent Sarpsborg'da yaşıyordu. FFK onun dikkatini çekiyor ve o da futbol odaklı bir kulüp kurmak istiyordu. Fredrikstad'a yaptığı gezi sonrası Sarpsborg'ta Sarpsborg FC'yi 8 Mayıs 1903'te kurdu. Artık FFK'nın karşısında mücadele verebileceği bir rakip vardı. İki takım arasında ilk maç ertesi yıl 600 seyirci önünde oynandı. FFK tarihi maçı 4-0 kazandı. Fredrikstad ve Sarpsborg ilk bölgesel kümeyi kurmak için çalışmalara başladı ve bu iki kulüp futbol oynamak ve oynatmak isteyenlere esin kaynağı oldu. Elektrikli maden küreği Elektrikli maden küreği ya da elektrikli ekskavatör açık ocak madenciliği yöntemi ile çalışan büyük madenlerde kullanılan kepçe modelidir.. Büyük miktarlardaki kayayı ve kumu kamyonlara boşaltabilmektedir. Extreme Mining Machines - Stripping shovels and walking draglines, by Keith Haddock, pub by MBI, ISBN 0-7603-0918-3 Şimdi (anlam ayrımı) Zıpırlar Zıpırlar (Özgün adı: "Funky Cops") bir Fransız çizgi dizisi. Dizi 1970lerin San Francisco'sunda yaşayan iki polis hakkındadır. Amerika Birleşik Devletleri'nde 4Kids Entertainment tarafından lisansı alınmış ve (daha sonra 4Kids TV olarak adı değiştirilen) Fox Box'da yayınlanmıştır. Fakat dizi düşük reytingleri yüzünden hemen yayından kaldırılmış ve dizinin geri kalanı ABD'de bir çevrimiçi özeli olarak 4KidsTV.com'da çevrimiçi olarak izlenebilmiştir, ancak Mayıs 2009'da dizi siteden de kaldırılmıştır. Dizi diğer ülkelerde ise Jetix kanalında yayınlanmıştır. Zıpırlar isimli çizgi dizide Ace ve Dick isimli iki polisin San Fransisco sokaklarında inanılmaz olayları çözmeleri anlatılır. Bu iki polis gündüzleri işlerini yaparken akşamları Boogie Palace isimli bir diskoda birer disko yıldızına dönüşürler. Bu iki polisin gerçek isimleri Ace Anderson ve Dick Kowalski'dir. 2.sezonda Fly adl覺 bir k覺zda kat覺l覺r 4Kids başlıkları ve yayın tarihleri doğru eklenmiştir. İlk 16 bölüm televizyonda ve geri kalanı 21 Kasım 2007 itibarıyla her Çarşamba yeni bölümleriyle çevrimiçi olarak 4KidsTV.com'de yayınlanmıştır. 26 bölümden oluşur; 13 bölümden oluşur; Diabolik İtalya'da en çok satan çizgi romanlardan biridir. Diabolik hırsız ve kılık değiştirme ustası olan bir anti-kahramandır. Türkiye'de daha önceleri Günaydın gazetesinin verdiği eklerler yayınlanmıştır. Daha sonra Gerekli Şeyler tarafından yayınlanmıştır. Halen, İtalya'da en popüler çizgi romanlardan birisidir. Ayrıca çizgi dizinin Saban Entertainment tarafından 2000 yılında yapılmış 36 bölümlük çizgi dizisi de vardır. Ülkemizde ilk olarak Fox Kids'de yayınlanmış daha sonra Jetix, Cine5, D Çocuk, Maxi TV'de tekrarları yayınlanmıştır. Zeynel Abidin Bin Ali Zeynel Abidin Bin Ali (3 Eylül 1936-19 Eylül 2019), Tunuslu siyasetçi. 1987-2011 yılları arasında Tunus'un devlet başkanlığını yaptı. Tunus'ta Muhammed Bouazizi adlı gencin kendini ateşe vermesiyle başlayan protesto, tüm ülkeye yayıldı. Bu, daha sonra Arap Baharı denilen hareketin de başlangıcı olacaktı. 2010 Aralık - 2011 Ocak ayları boyunca süren ayaklanmaların yol açtığı politik istikrarsızlık sonucu 14 Ocak 2011 tarihinde görevinden istifa ederek ülkeyi terk etti. Bazı akrabaları tutuklandı. Bin Ali 19 Eylül 2019'da 83 yaşında Cidde, Suudi Arabistan'da bir hastanede prostat kanseri nedeniyle hayatını kaybetti. Dekameron'un Aşk Öyküleri Dekameron'un Aşk Öyküleri 1971 İtalya - Fransa - Batı Almanya ortak yapımı erotik güldürü filmidir. Özgün adı Il Decameron olan film ABD'de The Decameron adıyla gösterime sunulmuştur. Film Türkiye'de ilk kez Ocak 1973'te "Dekameron'un Aşk Öyküleri" adıyla gösterilmişti. Rönesans dönemi İtalyan hümanist yazar ve ozan Giovanni Boccaccio'nun 1350 - 1353 yılları arasında yazdığı Decameron adlı alegorik eserinden sinemaya aktarılmıştır. Filmin senaristi ve yönetmeni ayrıksı İtalyan yönetmen Pier Paolo Pasolini'dir. Pasolini kendi filminde önemlice bir rolde de oynamaktadır: Yönetmen filmde fresk ressamı Giotto rolündedir. Silvana Mangano'nun da "Madonna" olarak kısa bir rolü vardır ama jenerikte adı geçmez. Yapımcılığını Alberto Grimaldi'nin üstlendiği filmin müziklerini Ennio Morricone yapmıştır. Pasolini, Boccaccio'nun orijinal 100 öyküsünden dokuzunu filmine aktarmıştır, bunu yaparken de her zamanki gibi cinsellliğin dozunu çok yüksek tutmuştur. Özellikle de genç erkek ve kadınların çıplak bedenlerini cömertçe sergiledikleri, baskının utanmanın olmadığı doğal ve ilkel bir cinsellik sergilenir. Hatta filmde cinsel organlar bile çok doğalmış gibi açıkça gösterilir. Sözde örtünmeler, paçavra giysiler bile cinsel organların belirgin olarak fark edilmesine engel olmaz. Bu filmde gösterilen halktan sıradan insanlar arasındaki cinselliktir. Filmde cinsellik ve çıplaklık hayatın diğer unsurları gibi gündelik çok sıradan eylemler gibi sergilenir. Bu arada Pasolini Katolik Kilisesi'ni de hicvetmeyi ihmal etmez. 19 Haziran 1971'de ilk gösteriminin yapıldığı Berlin Uluslararası Film Festivali'nde Altın Ayı ödülüne aday gösterilen film Gümüş Ayı ödülü almıştır. "Dekameron'un Aşk Öyküleri", Pier Paolo Pasolini'nin klasik metinlerden yola çıkarak cinselliği irdelediği ve eski çağlarda cinselliğe gösterilen hoşgörüyü vurguladığı, "Hayat Üçlemesi" olarak anılan üç filminden ilkidir. Üçlemeyi oluşturan diğer iki film 1972 tarihli I Racconti di Canterbury (Canterbury Öyküleri) ve 1974 yılında tamamlanan Il Fiore Delle Mille e Una Notte (Binbir Gece Masalları). Sinema yazarı Rekin Teksoy bu üçlemeye "Eros Üçlemesi" adını verir. Bazı oyunculara her üç filminde de yer vermiştir, örneğin Franco Citti üçlemenin tamamında vardır. Zaten Franco Citti, Pasolini'nin fetiş aktörüdür ve Pasolini ona birçok filminde daha rol vermiştir. Rönesans şairi Giovanni Boccaccio'nun 1353'te tamamladığı ve 100 uzun öyküden oluşan Decameron adlı alegorik eserinden uyarlanan film bu öykülerden 9 tanesini içerir. Öykülerin tamamı Orta Çağ İtalyasında geçer. Bazıları birbirleriyle bağlantılı olan öyküler şunlardır: Zengin ama safça bir delikanlı ticaret için geldiği kentte genç bir kadın tarafından eve davet edilir. Eve gelince onun kayıp kızkardeşi olduğunu söyleyerek onu şaşırtan kadın delikanlıyı daha önceden tahtalarını testereyle keserek tuzak haline getirdiği tuvaletin gaita çukuruna düşürerek bütün paralarını çalar. Gaitaya bulanmış halde sokağa atılan genç adam çok pis koktuğu için gizlice sığındığı bir kilisede bu kez kilise hırsızlarının ağına düşer. Bu iki hırsız onu yeni ölmüş Napoli Başpiskoposunun kilisede duran lahitini soymaya zorlarlar. Lahite cesedin yanına girerek soygunu gerçekleştiren genç asıl kıymetli parçayı, Piskoposun yüzüğünü kendisine saklar. Başka bir öyküde rahibelerin manastırında iş bulabilmek için sağır dilsiz numarası yapan bir genç bütün genç rahibelerle sırayla ilişkiye girer. En sonunda yaşlı başrahibeyle de yattıktan sonra ağzından dökülen kelimeler başrahibe tarafından bir mucize olarak kabul edilir. Gerçekleşen bu mucize(!) rahibelerin onu daha çok bağırlarına basmalarına yol açar. Bir başka öyküde bir genç kız ailesinden evin terasında uyumak için izin ister, sözde sıcak gecelerde serin olan terasta rahat uyuyacaktır. Oysa aşığıyla buluşmak için en uygun uygun ortam burasıdır. Ancak ertesi gün ailesi onları çırılçıplak yatakta uzanırken yakalar, kızar gibi yaparlar ama aslında sevinirler. Çünkü zaten yakalandığı için çok korkmuş olan genç, zengin bir ailenin oğludur ve kızla evlenmeye dünden razıdır. Eve aşığını alan bir kadın saf kocasının eve erken gelmesi üzerine kocasını avludaki büyük küpe sokarak aşığıyla küpün dışında işi pişirmesi; aşağılık bir adamın ölüm döşeğindeki bir papazı kandırması; üç erkek kardeşin kızkardeşlerinin sevgilisinden intikam almaları; kilise duvarına fresk çizecek bir grup ressamın (baş ressamı bizzat Pasolini oynuyor) ilham gelmesi için bekleyişleri ve sonunda baş ressamın "Onu düşlemesi çok daha zevkliyken neden bir sanat eseri yaratılır ki?" diye serzenişi; düzenbaz bir rahibin arkadaşının karısını baştan çıkarma girişimlerinin anlatıldığı öyküler ise filmin diğer bölümlerini oluşturur. "Dekameron'un Aşk Öyküleri", Amerikan Sinema Filmleri Derneği'nin (MPAA) film derecelendirme sistemine göre 1991 yılında ABD'de "R" reyting derecesi ile derecelendirilmiştir. Bu, filmin gösterildiği salona, yanlarında ebeveynleri veya erişkin bir refakatçileri olmadığı takdirde 17 yaşından küçük seyircilerin alınamayacağı anlamına gelmektedir. Bu sertifikayı taşıyan filmler açık saçık seks sahneleri içerebilir ve anne babaları çocuklarının yanlarında bile olsalar çocuklarını filme getirmeden önce filmin içeriği hakkında bilgi edinmeleri önerilmektedir. Ancak filmin taşıdığı bu "R" sertifikası 1991 yılında yapılan bir yeniden değerlendirme sonucunda verilmiş nihai sertifikadır. Film ABD'de ilk kez gösterime verildiğinde film eski derecelendirme sistemine göre "" kategorisine sokulmuştu. Bunun anlamı 18 yaşından küçük kimselerin salona alınmasının yasak olduğuydu. "Dekameron'un Aşk Öyküleri"nin yanı sıra Geceyarısı Kovboyu, Otomatik Portakal gibi birçok önemli film de bu kategorideydi. 1970'lerde yaygınlaşmaya başlayan pornografik filmlerin, bir zorunlulukları olmadığı halde müşteri çekmek için, reklam amaçlı olarak kendiliklerinden bu derecelendirmeyi kullanmaları (XXX gibi, X ne kadar çoksa içerik o kadar açık saçık demektir!) şikayetlere sebep olmuştu. Ciddi film şirketlerinden gelen bu şikâyetler üzerine MPAA derecelendirme sistemini değiştirdi ve onun yerine resmi olarak "NC-17"yi getirdi. "Dekameron'un Aşk Öyküleri" de diğer filmlerle birlikte yeniden bir değerlendirmeye tabi tutularak pornografik filmlerin kullandığı X-rating'den çıkartılarak "R" reyting kategorisine sokuldu. Diğer ülkelerde de benzer derecelendirme sistemlerine göre filme genelde 18, bazen de 16 yaş sınırı getirilmiştir. Karayolları Genel Müdürlüğü Karayolları Genel Müdürlüğü, Türkiye'de şehir içi yollar hariç tüm yollardan sorumlu olan kurumdur. Bayındırlık Bakanlığı bünyesinde 1929 yılında Şose ve Köprüler Reisliği olarak kurulmuş, 1950 yılında Karayolları Genel Müdürlüğü'ne dönüşmüştür. Türkiye Cumhuriyeti Ulaştırma ve Altyapı Bakanlığı'na bağlıdır. Melechesh Melechesh Kudüs'te kurulmuş bir black metal grubudur. Ashmedi 1993 yılında Melechesh 'i solo proje olarak başlatmıştır. Bir sonraki yıl gitarist Moloch ve davulcu Lord Curse kadroya eklenmiştir. Grubun amacı, kurulduğunda, Mezopotamya/Sümer ve okült öğeler üzerine kurulu, yoğun Orta Doğu etkilenimli bir black metal türü yaratmaktı. Grup, müziklerini en iyi şekilde ifade edebilmek için "Mezopotamya Metal" ismini keşfetti. Melechesh ismi iki İbranice kelimeden oluşmaktadır.מלך (melech, kral) ve אש (esh, ateş). Bu isim grup tarafından kullanılmaya başlanmış bir kombinasyondur. Grubun 1995 yılında yayımladığı resmi demo As Jerusalem Burns... ve 7" EP The Siege of Lachish hem yerel otoritelerin hem de underground metal fanlarının büyük ilgisini çekti.Grup, özellikle bir gazetede çıkan ve gerçekleri çarpıtan bir makale nedeniyle Kudüs kanun otoriteleri tarafından "gizli ibadet aktiviteleri"nde bulunmaktan suçlanmıştır. Ancak suçlamalar bir süre sonra düşmüştür. Grup 1996 yılında Amerikalı bir black metal şirketinden ilk albümleri As Jerusalem Burns...Al´Intisar ı çıkarmış, ardından bas gitarist Al'Hazred kadroyu tamamlamıştır. Çeşitli kişisel ve profesyonel nedenlerden ötürü grup üyeleri 1998 yılında Fransa ve Hollanda'ya taşınmak zorunda kalmıştır. Lord Curse bir süre Kudüs'te kalmış daha sonra Amerika'ya taşınmıştır. Bu nedenle grup yoluna Absu grubunun davulcusu Proscriptor ile devam etme kararı alıp sonrasında iki albüm yayımlamıştır: mezopotamya mitolojisi ile ilgili olan Djinn(2001) ve esrarengiz yakın doğu temalarına yakın duran Mezopotamya / Sümer mitolojisi üzerine kurulu Sphynx(2003). 2006 yılında Avrupa'da Osmose Productions, Amerika ve Kanada'da ise The End Records etiketiyle yayımladıkları son albümleri Emissaries ile underground metal piyasasında dünya çapında başarı yakalamış, pek çok uluslararası festivalde sahne almış ve onlarca dergiye konu olmuşlardır. Bu süre zarfında davulda Proscriptor'un yerini Xul almıştır. Grup halen 2010 yılında piyasaya çıkması beklenen yeni albümleri üzerine çalışmaktadır. Grup kariyerine Kudüs'te başlangıç yapmış ve 1993 - 1997 yılları arasında burada kalmıştır. Ancak şu anda grup üyeleri gitarist Moloch hariç Hollanda'da yaşamaktadır. Melechesh grubunun tarihçesi hakkında daha fazla bilgi edinmek için Decibel Magazine'in resmi sitesinde yer alan grubun kurucu üyesi Ashmedi tarafından yazılan blog takip edilebilir. Grup yeni albümleri "The Epigenesis"in kayıtları için Nisan 2010 itibarı ile İstanbul Babajim Stüdyolarına kapanmıştır. Kayıtlar yaklaşık 3 ay sürmüş, mixleri Reuben De Lautour, masteringi ise Pieter Snapper tarafından yapılmıştır. Ayrıca albümde yer alan çok sayıda konuk sanatçıdan arasında Cahit Berkay ve Harun Kolçak gibi isimler de yer almaktadır. Albümde pek çok geleneksel enstrüman kullanılmıştır, bunlardan bazıları; bağlama, saz, tanbur, İran santuru, ney, Azeri tarı, Hindistan sitarı, bindir ... olarak sayılabilir. The Epigenesis Nuclear Blast etiketi ile 1 Ekim 2010 tarihinde piyasaya sürülmektedir. Åžamil Ekinci Mustafa Şamil Ekinci (d. 2 Haziran 1941, Keskin, Ankara) Türk spor yöneticisi, Trabzonspor'un 7. başkanı. Aslen Kırşehirli olan Şamil Ekinci, o dönemde Ankara'ya bağlı olan Keskin'de doğmuştur. 7 yaşındayken ailesiyle birlikte İstanbul'a taşınmış, liseyi İstanbul Erkek Lisesinde okumuştur. 1961'de 19 yaşındayken un fabrikası kurmak amacıyla amcası Muarrem Ekinci ile birlikte Trabzon'a yerleşmiştir. 1970–71 döneminde, Trabzonspor Yönetim Kurulu üyesi olmuş, 1975–76 döneminde ise Trabzonspor başkanı seçilmiştir. 1974’te ise kendi isteği üzerine soy kütüğü Trabzon'a taşınmıştır. Şamil Ekinci, Trabzonspor'da görev yaptığı süre zarfında Trabzonspor ile dört lig şampiyonluğu, iki Türkiye Kupası, dört Cumhurbaşkanlığı Kupası ve bir Başbakanlık Kupası kazanmıştır. Beş yılda kazandığı bu başarılar onu Trabzonspor tarihinde önemli bir yere oturtmuş, daha sonraki dönemlerde; Trabzonspor'un kazandığı kupaların sergilendiği müzeye onun adı verilmiştir. Müze, günümüzde de Şamil Ekinci Müzesi adı altında hizmet vermeye devam etmektedir. Bazı kesimlerce Trabzonspor'un yeniden şampiyonluklar kazanabilmesinin yolu olarak belirtilen "öze dönüş hareketi"nin savunucularından biridir. Trabzonspor'un temelinin Trabzonlu futbolcularla kurulması gerektiğini birçok demecinde dile getirmiştir. 2008 yılında akciğerindeki sorunlarla uğraşmak zorunda kalmış, aynı yılın şubat ayında başarılı bir ameliyat geçirmiştir. Leopoldo Galtieri Leopoldo Fortunato Galtieri Castelli (15 Temmuz 1926 - 12 Ocak 2003), Arjantinli general ve devlet adamı. 1981-82 arasında Arjantin devlet başkanı. İtalyan asıllı yoksul bir ailenin çocuğu olarak dünyaya geldi. 17 yaşında askeri akademiye girdi ve inşaat mühendisliği eğitimi aldı. 1976'da yapılan askeri darbenin en büyük destekçilerinden biri oldu. 1977'de tümgeneral, 1980'de de genelkurmay başkanı oldu. Galtieri'nin de içinde olduğu "Kirli Savaş" olarak adlandırılan cunta yönetimi sırasında parlamento, sendikalar, siyasi partiler ve yerel yönetimler kapalı tutuldu. Yıkıcı güçler olarak adlandırılan ve sayıları 10,000'leri bulan sol görüşten insan "kaybedildi", işkence ve kitle idamlar sıradanlaştı. Ekonomide yaşanan kısa süreli başarı, daha sonra yerini durgunluğa bıraktı. Muhalefetin sindirilmesinde önemli rol oynadı. 1981 yılı başlarında ABD'ye yaptığı ziyaret sırasında, cuntayı komünizme karşı bir savunma duvarı olarak gören Ronald Reagan yönetiminin güçlü desteğini aldı. Aldığı bu destekle aralık 1981'de, askeri cuntanın geçici devlet başkanı General Roberto Eduardo Viola'yı görevinden almasından sonra devlet başkanı oldu. Devlet başkanlığı ile genelkurmay başkanlığını da elinde tuttu. Ekonomiyi düzeltmek içinse kamu harcamalarını kısmak, özelleştirme, para arzının kısılması ve ücretleri dondurmak gibi uygulamalara başvurdu. Siyasi alanda ise kısıtlı da olsa ifade özgürlüğü ve cunta karşıtı gösterilere izin verildi. Halk içindeki saygınlığı giderek azalan cunta yönetimi ve Galtieri, Birleşik Krallık'ın yönetimindeki Falkland Adaları üzerinde Arjantin'in tarihsel iddialarını yeniden canlandırdı. Giderek kötüleşen ekonomik durumun rejime karşı muhalefeti körüklediği koşullarda, Galtieri yönetimi, 2 Nisan 1982 tarihinde Falkland Adalarına ve onların güneyindeki Güney Georgia Adası'na asker çıkardı. Birleşik Krallık'ın bölgeye gönderdiği kuvvetler ile Arjantin birlikleri arasında silahlı bir çatışma başladı. İngiltere, 30 Nisan'da Güney Georgia'yı, 14 Haziran'da da Falkland Adaları'nı geri aldı. Arjantin'in geri çekilmesi üzerine 17 Haziran 1982 tarihinde devlet başkanlığı ve başkomutanlıktan istifa etti. 1983'te sivil yönetime geçilmesinden sonra aralarında Galtieri'nin de bulunduğu cunta yöneticileri mahkemeye çıkarıldı. 1986 yılında Silahlı Kuvvetler Yüksek Mahkemesi tarafından Falkland Savaşı'nın yönetilmesinden kusurlu görülerek 12 yıl hapse mahkûm edildi. 1989'da cumhurbaşkanı Carlos Menem'in affetmesiyle serbest bırakıldı. 2002 yılının temmuz ayında, 42 eski asker ve devlet yetkilisinin insan hakları ihlalleri nedeniyle tutuklanmasını isteyen mahkeme kararı ile tutuklandı. Bir yıl sonra kalp krizi geçirerek öldü. Frank Stella Frank Stella (12 Mayıs, 1936), Amerikalı ressam ve gravür sanatçısı. Minimalizm ve geç-resimsel soyutlamanın önde gelen isimlerinden biridir. Massachusetts, Malden'de dünyaya gelen ressam, Phillips Akademisi'nde liseyi okuduktan sonra Princeton Üniversitesi'ne devam etti. Burada okurken Jackson Pollock ve Franz Kline'nın soyut dışavurumcu eserlerinden etkilenerek tablolar yaptı. 1958 yılında, mezun olduktan sonra New York'a taşındı. ABD'nin savaş sonrası tanınan ve bugün hala çalışmalarına devam eden ressamlarından biridir. Elli yıllık kariyeri boyunca, birbiri ardından gelen farklı çalışmalarıyla kendini yenilemektedir. Ressam, New York'a taşındıktan sonra soyut dışavurumculuk hareketindeki pek çok ressamın yaptığı gibi boyanın dışavurumcu etkiyi göstermek için kullanılmasına karşı çıktı. Bunun yerine Barnett Newman'ın çalışmalarında olduğu gibi yassı yüzeyler çizmeye başladı. Etkilendiği bir diğer ressam ise Jasper Johns oldu. Resimde herhangi bir objeyi temsil etmeyi, kendi duygularının ifade etmeyi ya da fiziksel dünyadaki bir nesneyi betimlemeyi hedeflemeyen Stella, resmin kendisini amaç olarak gördü. 1961 yılında, daha sonraki senelerde ünlü bir sanat eleştirmeni olan Barbara Rose ile evlendi. Aynı günlerde, bir resmin "üzerinde boya olan düz bir alandan başka hiçbir şey olmadığını" açıkladı. Böylece, eskiz hazırlayarak resim yapma tekniğinden ayrılmış oldu. Pek çok çalışmasını basit bir şekilde fırça darbelerini kullanarak yarattı. Bu eserlerin bazılarında duvar boyası kullandı. Yeni bulduğu bu estetik ifade ile "Kara Resimler" ("Black Paintings") adını verdiği bir seri yarattı. "Kara Resimler"'de boyanmamış tuval üstünde çok ince aralıklarla ayrılmış siyah şeritler vardı. "Die Fahne Hoch!" da bunlardan biriydi. Türkçesi "Yükselen Bayrak" manasına gelen çalışmanın adı Nasyonal Sosyalist Alman İşçi Partisi'nin marşının ilk mısrasından geliyordu ve Stella, eserinde bu partinin şerit oranlarını kullandığına dikkat çekti. Çalışma, ayrıca, Jasper Johns'un bayrak çizdiği bir tablosu ile aynı ismi paylaşıyordu. Her durumda, eserin duygusal soğukluğu ile isminin ateşliliği birbiriyle çelişiyordu ve Stella'nın sanatındaki yeni yönü işaret ediyordu. Sanatındaki yenilikler sebebiyle ressam yirmi beş yaşından önce keşfedildi. 1959'da, pek çok çalışması, Oberlin Koleji'ndeki Allen Memorial Sanat Müzesi'nde "Üç Genç Amerikalı" ve New York'taki Museum of Modern Art'ta "On Altı Amerikalı" isimli sergilerde sergilendi. Stella, 1959 yılında, sanat tüccarı Leo Castelli'yle çalışmaya başladı. 1960'tan itibaren tablolarında alüminyum ve bakır renklerini kullanmaya ve "Kara Resimleri"'ni andıran tablolar yapmaya başladı. Fakat, bu çalışmalarında daha geniş bir renk aralığından faydalanmıştı ve ilk defa dikdörtgen ya da kare haricinde şekillere sahip tuvaller kullanmaya başladı. Tuvaller çoğunlukla "L", "N", "U" ya da "T" şeklindeydi. Daha sonra "Düzensiz Poligon Serisi" gibi örneklerde olduğu gibi daha özenli çalışmalara imza attı. Gene 1960'larda, ressam, özellikle düz ya da kavisli çizgilerinin düzenlemesinde daha geniş bir renk aralığı kullanmaya başladı. "Açıölçer Serisi"'nde ("Protractor Series") yayları kimi zaman üst üste getirdi, kareleri yan yana yerleştirdi ve tam ya da yarım daireler üretti. Bu çalışmasını, Orta Doğu'daki çember şeklinde düzenlenmiş şehirleri gezdikten sonra yaptı. Hem "Düzensiz Poligon"lar hem de "Açıölçer Serisi" şekil verilmiş tuval kavramının gelişmiş haliydi. Stella'nın grafik tasarımı ile ilgili 1960'ların ortalarında başladı. İlk olarak Gemini'de bu konuda usta bir isim olan Kenneth Tyler ile birlikte çalıştı. 1960'ların sonunda Quathlamba (1968) ile başlayan bir grup grafik tasarladı. Stella'nın litografi, serigrafi, oymabaskı ve kendisinin bulduğu ofset litografi teknikleri ile geliştirdiği soyut grafikler sanatsal açıdan büyük ilgi çektiler. Ressam, 1967 yılında Merce Cunnigham'ın dans gösterisi "Scramble" için sahne ve kostüm tasarladı. 1970 yılında, Museum of Modern Art (New York) Stella'nın bir retrospektifine ev sahipliği yaptı. Sonraki on sene boyunca, Stella, heykelvari özellikleri yüzünden "maksimalist" olarak isimlendirdiği bir sanat anlayışı edindi. 1960'tan önce yaptığı ve kendisine ün kazandıran tabloların hiçbir derinliği olmaması ile bu yeni anlayışı birlikte ironi oluşturuyordu. "Eksantrik Poligon" serisi bu çalışmalarına örnek olarak verilebilir. Ayrıca, eserleri, üç boyutlu olarak tasarlandıkları ve büyük metal parçalarından oluştukları için (parçaları boyuyor olmasına rağmen) heykel olarak kabul edilmeye başlandı. Polish Village Serisi'nde tahta ve diğer araçları kullanmaya başladıktan sonra tablolarında esas malzeme olarak alüminyumu kullanmaya başladı. 1970'ler ve 1980'lerde bu değişiklik daha da özenli ve coşkun bir hal aldı. Hatta, ilk minimalizm örneklerinde, ressam daha da baroklaştı. Stella, 1973'te New York'taki evinde bir baskı stüdyosu açtı. 1976'da BMW firması tarafından, BMW Sanat Arabası Projesi kapsamında BMW 3.0 CSL'i boyaması istendi. 1980'lerin ortasından 1990'ların ortasına kadar, Stella, Herman Melville'in Moby Dick'ten etkilenerek büyük boyutlara sahip çalışmalara imza attı. Bu dönem boyunca, Stella'nın tabloları koniler, sütunlar, dalgalar, dekoratif mimari öğeler içeren üç boyutlu nesnelere dönüştüler. Bu eserleri yaratabilmek için, ressam kolajlar ya da maketler kullandı. 1990'larda, Stella kamu alanları için heykeller yarattı ve mimari projeler geliştirdi. Örneğin, 1993'te Toronto'daki Princess of Wales Tiyatrosu için dekoratif bir şema oluşturdu. 1993'te Dresden için önerdiği bir projesi sonuçlanamadı. 1997'de Houston'daki Moores Opera Salonu için "Stella Projesi"'ne imza attı. Stella'nın çalışmaları 1960'ların sanatını anlatan önemli sergilerde yer aldı. ABD, Avrupa ve Japonya'da retrospektifleri açıldı. 1984 yılında Harvard Üniversitesi tarafından ders vermek üzere davet edildi. 1986 yılında, üniversitede verdiği altı ders Harvard Üniversitesi Yayınları'nca "Working Space" ismiyle basıldı. Stella halen New York'ta yaşamını sürdürmekte ve sanat çalışmalarına devam etmektedir. Ayrıca, ressamların haklarını savunmada aktif rol almaktadır. Decameron (anlam ayrımı) Yeşilırmak Kapısı Yeşilırmak Kapısı, Yeşilırmak Sınır Kapısı veya Yeşilırmak Barikatı, "de facto" yönetim olan Kuzey Kıbrıs Türk Cumhuriyeti'nin kontrolünde olan fakat ekslav olan Erenköy'ün "de jure" yönetim Kıbrıs Cumhuriyeti ile bağlantısını sağlayan sınır kapısı. 26 Haziran 2009 tarihinde Kıbrıs müzakereleri kapsamında 34. kez bir araya gelen Kuzey Kıbrıs Türk Cumhuriyeti Cumhurbaşkanı Mehmet Ali Talat ve Kıbrıs Cumhuriyeti Cumhurbaşkanı Dimitris Hristofyas iki taraf arasında 7. geçiş noktası olarak kapının açılacağını duyurdular. Gerekli altyapı çalışmalarının gerçekleştirilmesinden sonra 7 ay bir süre zarfından faaliyete geçeceği açıklandı. Kapı açıldığında Erenköy'e girişler BM eşliğinde olacağı belirtildi. 29 Mart 2010'da Mehmet Ali Talat ile Dimitris Hristofyas tarafından Yeşilırmak Kapısı'nın açılabilmesi için gereken, yaklaşık 5500 metrelik Yeşilırmak - Pirgo yolunun temeli atıldı. Törende BM Genel Sekreterinin Kıbrıs Özel Danışmanı Alexander Downer ve Kıbrıs Özel Temsilcisi Taye Brook Zerihon da yer aldı. Kapının açılacağı kararı sonrasında; Hulk (futbolcu) Givanildo Vieira de Souza Lakabı Hulk (d. 25 Temmuz 1986, Campina Grande), Brezilyalı millî futbolcudur. Çin Süper Ligi ekiplerinden Shanghai SIPG takımında forma giymektedir. Lakabını çizgi roman karakteri Hulk'tan alan futbolcu, hem hızı ve güçlü şutları nedeni çizgi kahramanın güçlülüğüne hem de karakteri televizyonda canlandıran aktör Lou Ferrigno'ya benzerliği nedeniyle Hulk adını almıştır. 2012-2013 sezonundan itibaren 55 milyon euro karşılığında Zenit'e transfer olmuştur. 2016-2017 sezonu için 56 milyon Euro bedel karşılığında Congguo Cuçio Şiehui Çaoci Liensai ekiplerinden Shanghai SIPG takımına transfer olmuştur. Futbola Vilanovense takımının altyapısında başlamıştır. 2001-2003 yılları arası bu takımda oynayan Hulk, 2003 sezonunda São Paulo altyapısına geçti. 2004 yılında EC Vitória takımının altyapısında forma giymeye başladı. 19 Eylül 2009'da kariyerinde ilk ve son kez Brezilya Ligi'nde forma giydi. Internacional ile oynanan maçta Gilmar Silva Santos'un yerine oyuna girdi. Hulk 2005'te Japon Ligi ekiplerinden Kawasaki Frontale'ye kiralandı. 9 maçta 1 gol attı. 2006 sezonu ise Japon takımına transfer oldu. Deneyim kazanması için aynı sezon Japonya ikinci ligi takımlarından Consadole Sapporo takımına kiralandı. Takım ligi 6. bitirerek başarılı olamasa da Hulk, 48 maçın 38'inde forma giydi. Hulk, daha ilk maçında gol atarak takımının 1-0 galip gelmesini sağlamıştı. Ancak daha sonra suskunlaşan Hulk, az gol atarken de takımın penaltıcısı olmasına rağmen 2 penaltıyı gole çevirememişti. Ancak daha sonra performansını yükseltti ve 25 tane gol kaydetti. 26 gollü Borges'in ardından gol krallığında ikinci oldu. Takımının en golcü ismi olan Hulk'e en çok yaklaşan futbolcular 9 gol atmıştı. 23 Eylül 2006'da Shonan Bellmare takımına 4 gol attı. 2007'de ise yine ikinci lig ekiplerinden Tokyo Verdy'ye kiralandı. Burada 48 maçın 42'sinde forma giyen Hulk, 37 gol kaydetti ve ikinci ligin gol kralı oldu. 37 golün sadece 6'sını penaltıdan atan Hulk'un ardından gelen Alex'in 26 golü vardı. Ligi ikinci bitiren takım, Japon 1. ligine yükselme hakkını kazandı. 2008'de Kawasaki'ye geri dönse de sadece ilk iki lig maçında forma giydi. Takımıyla anlaşamayan Hulk, takımdan ayrılıp önceki sezon kiralık oynadığı Tokyo Verdy ile sözleşme imzaladı. 5. haftadan itibaren bu takımda forma giymeye başladı. 6. hafta da Tokyo derbisinde ilk golünü FC Tokyo'ya attı. 17 Temmuz'da son maçına çıktı ve Urawa Reds'e bir gol attı. 2008-09 sezonu öncesi FC Porto, Hulk'u transfer etti. Fas'lı takım arkadaşı Tarik Sektioui'nin sakatlanması ile takıma dahil olan Hulk, ilk resmî golünü CF Os Belenenses'e attı. Sezonun geri kalanında Cristian Rodríguez ve Lisandro López ile bir hücum üçlüsü oluşturdular. UEFA Şampiyonlar Ligi'nde de oynayan Hulk, UEFA tarafından "En İyi 10 Genç Yetenek" listesine alındı. 2009-10 sezonunda da takımın değişmez oyuncusu olan Hulk, Benfica maçında karıştığı olaylar nedeniyle önce 4 ay ceza aldı. Daha sonra ceza 4 maça indirildi. Hulk, döndükten sonraki ilk maçında da golünü attı. 2010-11 sezonuna da etkili başlayan Hulk, ilk 13 maçında 13 gol attı. UEFA Avrupa Ligi'nde de Genk karşısında hat-trick yaptı. 3 Eylül 2012 günü FC Zenit Petersburg tarafından 55.000.000 € bedel ile transfer edilmiştir. 27 Ekim 2009'da İngiltere ve Oman ile oynanacak maçlar için Hulk, ilk kez Brezilya millî futbol takımına çağrıldı. 14 Kasım'da oynanan İngiltere maçında oyuna sonradan dahil olarak ilk kez Brezilya forması giyen Hulk, Oman maçının ikinci yarısında da forma giydi. Lisandro LÃ³pez Lisandro López (d. 2 Mart 1983, (Buenos Aires) Arjantinli millî futbolcudur. Ayrıca İtalyan pasaportu da taşımaktadır. Futbola Racing takımının Altyapısında başlamıştır. 2003 yılında ise bu takımda profesyonel futbol hayatına başlamıştır. 2 sezonun ardından 2005 yılında Porto takımına transfer olmuştur. 2009 senesinde €24.000.000 karşılığında Lyon takımına transfer olmuştur 2005 yılında Arjantin millî takımının formasını giymeye başlamıştır. 7 kez Millî formayı giymiş ve 1 gol atmıştır. Sovyet Kara Kuvvetleri Sovyet Kara Kuvvetleri (Rusça: Сухопутные войска CCCP, "Suhopútnyje vojská SSSR"), Kızıl Ordu'nun kara unsurlarını içermektedir. Daha sonra Sovyetler Birliği Silahlı Kuvvetleri'ne dahil olmuştur. Bolşeviklerin silahlı kuvvetleri olan Kızıl Muhafızların Rus İç Savaşı sırasında yeniden düzenlenmesiyle kurulmuştur. Bolşevik otoriteleri bütün Kızıl Ordu birliklerine politik komiser ("politruk") adlı görevliler atadılar. Bu görevliler, birlik komutanı Komünist Parti ilkelerine karşı gelirse onların emirlerini engelleme yetkisine sahipti. Bazı zamanlar bu sistem verimsiz emirlere neden olsa da, parti liderlerinin silahlı kuvvetler üzerinde egemen olmasını sağladı, çünkü hala ordu, eski Çarlık döneminin deneyimli subaylarından oluşuyordu. Bu sistem 1925 yılında kaldırıldı, çünkü artık yeterince komünist subay eğitilmişti ve böyle bir emir-engelleme sistemine gerek olmuyordu. Sovyetler Birliği'nin silah sanayisi, Stalin'in sanayi programının bir parçası olarak 1920'li ve 30'lu yıllarda gelişemeye başlamıştır. En çok bilinen Sovyet tankları arasında T-34, T-54, T-55, T-62, T-64, T-72, ve T-80 bulunur. Günümüzde Rusya ve Ukrayna, T-72 ile T-80 modelleri üzerinde çalışmalar yaparak T-90 ve T-84 modellerini geliştirmiştir. II. Dünya Savaşı sırasındaki küçük silahlara Mosin-Nagant tüfeği ve PPŞ makineli tabancası örnek verilebilir. Ayrıca Mosin-Nagant, dürbün ekletisi takılarak keskin nişancı tüfeği olarak da kullanılmıştır. Soğuk Savaş'ın başlarında, 1950'lerden 1970'lere ana piyade silahı AKM(AK-47'nin bir benzeridir.) idi. Daha sonra bunu AK-74 ile diğer makineli tüfekler izledi. Askeri doktrin kelimesinin Sovyetler'deki anlamı, Amerika Birleşik Devletleri'ndeki askeri kullanımdan farklıydı. Sovyetler Birliği Savunma Bakanı Mareşal Andrei Grechko bunu 1975 yılında şöyle tanımlamıştı; 'savaşın doğası ve devamlılığı üzerine taktikler ile ordunun ve ülkenin savaşa hazırlanması, resmi olarak devlet ve silahlı kuvvetler tarafından kabul edilmesi'. Sovyet kuramcılar doktrinin hem politik hem de askeri-teknik yönleri üzerinde dururken, Batılılar bu politik yönleri görmezden gelirlerdi. Fakat Batılı yorumcular, Harriet F. Scott ve William Scott'a göre Sovyet askeri doktrinin politik yanı 'Sovyetlerin uluslararası arenadaki hareketlerinin en iyi tanımıydı.' Diğer ordularda olduğu gibi Sovyet Kara Ordusu da idari bölümlere ("Direktörlükler") ayrılmıştı. Bunlar aşağıdaki gibiydi: KarargÃ¢hlar ve Kurmay Çatışma branşları Çatışma destek branşları Çatışma hizmetleri destek branşları Ernst Melchior Ernst Melchior (26 Haziran 1920, Villach - 5 Ağustos 1978, Rouen), forvet pozisyonunda görev yapmış Avusturyalı eski millî futbolcu ve teknik direktördür. Futbolculuğa Villacher SV takımında başladı. 1946'da sürpriz bir şekilde teknik direktör Eduard Bauer tarafından en büyük rakipleri Macaristan'la oynayacakları maç için Avusturya millî futbol takımına çağrıldı. Amatör bir takım oyuncusunun millî takıma çağrılması 1936'dan beri olan bir şey değildi. 3-2 kazanılan maç sonrası Avusturya'nın en önemli iki takımı Rapid Wien ve Austria Wien Melchior'u almak için çabalamaya başladılar. Kardeşiyle birlikte transfer olduğu Avusturya'nın en önemli takımlarından Austria Wien'de 7 yıl boyunca top koşturdu. 158 maçta 122 gol atarak, üç kez şampiyonluğa uzandı. millî takımda da önemli goller kaydediyordu. İskoçya'yı Melchior'un golüyle 1-0 yenerek onları evlerinde yenen ilk kıta takımı oluyorlardı. 1953-54 sezonunda sonra Fransa'ya geçerek FC Rouen'de oyuncu-teknik adam olarak görev yapmaya başladı. Bu yüzden 1954 Dünya Kupası'na katılmadı. 1958'e kadar oynadığı takımda Ligue 2'de mücadele etti. 1958-59 sezonunda da FC Nantes'te görev aldı ve futbolculuk kariyerini bitirdi. Fransa macerasında da 198 maçta 86 gol attı. 1946'dan 1953'e kadar oynadığı millî takımda 36 maçta 16 gol attı. Ülkesinin 1948 Yaz Olimpiyatları'na katılan kadrosunda yer aldı. 1954 Dünya Kupası elemelerinde oynanan iki maçın ikincisinde 90 dakika oynadı ve takımının Dünya Kupası'na katılmasına yardım etti. Bu onun son millî takım maçı oldu. Teknik direktörlük hayatına Beşiktaş JK'de başladı. 1963-64 sezonunda takımı yöneten Melchior ligde en çok kazanan takım olsa da Fenerbahçe'nin bir puan gerisinde ikinci olarak bitirdi. 1965'te kısa bir süre SV Rapid Lienz'i çalıştırdı. Daha sonra 1967'de Bundesliga'dan yeni düşmüş olan Fortuna Düsseldorf takımını yönetmeye başladı; ancak seneyi bitiremeden görevden ayrıldı. 1968-69 sezonu Tunus takımı Club Africain'ı çalıştırıp, Tunus Kupası'nı kazandı. 1969-72 seneleri arasında Lüksemburg millî futbol takımının başına geçti. Sadece Türkiye'ye karşı tek maç kazandı. 1972'den 75'e dek eski takımı FC Rouen'de görev aldı. 1975'te teknik adamlık kariyerini bitirdi. 3 sene sonra yaşamını sürdürdüğü Fransa'da hayatını kaybetti. 2001'de adı Viyana'da bir sokağa verilmiştir. Ã–telerden (film, 1986) Ötelerden, H. P. Lovecraft tarafından kaleme alınmış aynı adlı hikâyeden yola çıkan ve senaryosu Dennis Paoli tarafından yazılıp 1986 yılında Stuart Gordon tarafından yönetilmiş bir korku - gerilim - bilimkurgu filmidir. Film: Crawford (Jeffrey Combs), resonator adlı cihazı denerken (manyetik alanla öteki boyuta geçiş sağlıyor) yılan şeklinde bir canlının saldırısına uğrar. Makinenin çalışmasının sevinci ile hemen Dr. Edward'a (Ted Sorel) olayı bildirir. Dr. Edward ise makineyi kendisi de denemek isteyip neler olacağını görmek istemektedir. Makineyi uzun süre çalıştırarak kendisini tehlikeye atan Edward, ötelerden gelen yaratık tarafından öldürülür. Olay üzerine Crawford suçlanıp, akıl hastanesine kaldırılır. Kendisine yardım etmek isteyen Dr. Katherine (Barbara Crampton), Crawford'ın anlattığı olay hakkında araştırma yapmak için akıl hastanesinden çıkartıp Crawford'ın aynı olayla tekrar yüzleşmesini sağlamak istemektedir. Bir polis eşliğinde olayın yaşandığı eve giden Crawford ve Dr. Katherine, makinenin çalışmasıyla gerçeği anlar ve makinenin işe yaradığını kanıtlamak için birkaç kez bu vahşetle karşı karşıya kalır fakat denemeler sonucunda hayatta yalnızca Dr. Katherine kalabilir. Ã–sthammar Östhammar, İsveç'in güneydoğu kuşağında bulunan bir kenttir. Şehir, tarihi olarak Stokholm iline bağlı olup günümüzde Uppsala iline bağlıdır. Şehir, Botni Körfezi'nin güneybatı kıyılarındaki ormanlık kıyılarda yer alır. Östhammar, 1368 yılında İsveç kralı Albrekt tarafından kent konumuna alındı. Bu dönemde kente Östhammarshus adında bir kale inşa edildi. Ancak bu kale 1434 yılında kentin Danimarkalı vogtu tarafından yakıldı. Vogt daha sonra ortaya çıkan Engelbrekt ayaklanması ile karşılaşınca deniz yoluyla Danimarka'ya kaçtı. 15. yüzyılda toprakların yükselmesi ile beraber kent, deniz taşımacılığı için yetersiz kalmaya başladı. Bu nedenle kasaba halkı Öregrund'u kurdu ve kent konumu buraya geçti. Yine de 1539'da Östhammar, kent konumunu tekrar elde etti. Bunun ardından kent denize doğru yaklaştırıldı. 1651'de kente bir belediye binası yapıldı. 1795'te yangına sahne olan kentte 17. yüzyıl ve 19. yüzyıl ortalarında ringa balığı balıkçılığı çok önemli bir yer tuttu. New Divide "New Divide" Linkin Park tarafından Michael Bay'in yönetmenliğini yaptığı adlı film için yazılan teklidir. Tekli filmin tema müziğidir ve 18 Mayıs 2009'da yayımlanmıştır. Efe İnanç Efe İnanç (d. 24 Mart 1980, İstanbul) Türk futbolcudur. Türkiye Foto Muhabirleri Derneği Foto Muhabirleri Derneği, 12 Haziran 1984 tarihinde yönetim merkezi Ankara olmak üzere kurulmuştur. Derneğinin kuruluşundan bu yana gerçekleştirdiği önemli etkinlikler arasında , Türkiye'de basın fotoğrafçılığında önemli yer tutan "Yılın Basın Fotoğrafları" ödüllerini düzenlediği yarışma sonucunda dağıtması ve bu yarışmaya katılan fotoğrafları bir kitap halinde yayınlaması, World Press Photo sergilerinin Türkiye’ye getirilmesi, dernek bünyesinde "Fotoğraf Makineleri Müzesi'nin açılması sıralanmaktadır. Sovyetler Birliği'nde askerî rütbe ve işaretler Sovyetler Birliği'nde askeri rütbe ve işaretler'i, 1917'deki Ekim Devriminden sonra hizmete girdi. Aynı zamanda soylulukla bağlantılı olan eski Çarlık rütbeleri kaldırıldı. Bu rütbeler günümüz Rusya'sında ve Ukrayna'sında kullanılan rütbelere benzemektedir. Başlarda Kızıl Ordu'da profesyonel subay, bunun bir Çarlık mirası olduğu düşüncesiyle kullanılmadı. Bolşevikler subay kelimesini yasakladılar ve yerine sadece komutan kelimesini kullandılar. Apolet ve rütbe kullanımı bırakıldı ve bunların yerine "Tümen Komutanı" , "Kolordu Komutanı" ve bunlar gibi unvanlar kullanıldı. 1924'te bu sistem, K-1 (en düşük)den K-14 (en yüksek)e kadar hizmet kategorileriyle desteklendi. Hizmet kategorileri rütbe işlevine sahipti ve komutanın deneyim ve niteliklerini belirtiyordu. Kategori işaretleri komutanının pozisyonunu belirtmiyordu. 22 Eylül 1935'te Kızıl Ordu hizmet kategorilerinden vazgeçti ve rütbe sistemine dönüldü. Fakat bu rütbe sistemi geleneksel rütbelerin ve unvan sisteminin bir karışımıydı. Örneğin bu sistemde hem "Teğmen" hem de "Komdiv" (Комдив, Tümen Komutanı) vardı. Politik komiserlerin ve teknik sınıfların rütbeleride bu sisteme göre değişti. Bir sistemde birkaç değişiklik daha yapıldı. 7 Mayıs 1940'ta "Kombrig" (Командир бригады / "Komandir brigadi", Tugay Komutanı), "Komdiv" (Командир дивизии / "Komandir divizii", Tümen Komutanı), "Komkor" (Командир корпуса / "Komandir korpusa", Kolordu Komutanı) ve "Komandarm" (Командир армии / "Komandir armii", Ordu Komutanı) şeklindeki fonksiyonel rütbelerinin yerini General ve Amiral rütbeleri aldı. Fakat politik komiser ve teknik sınıf rütbeleri aynı kaldı. 2 Kasım 1940'ta sistem bir değişiklik daha geçirdi. Bununla astsubay rütbeleri kaldırılıyor ve Podpolkovnik (Yarbay) rütbesi ekleniyordu. 1942'nin başlarında tüm eski fonksiyonel rütbeler normal rütbelere çevrilmişti. 9 Ekim 1942'de politik komiserlik ve onun rütbeleri kaldırıldı. Fonksiyonel rütbeler sadece sıhhiye sınıfında ait oldu. 1943'ün başından kalan tüm fonksiyonel rütbeler kaldırıldı. Subay kelimesi resmen kullanılmaya ve apolet sistemine geçildi. O günden itibaren rütbe sistemi fazla değişmedi ve bugünkü Rusya'da da devam etmektedir. Kombat (Tabur Komutanı), Kombrig (Tugay Komutanı) ve Komdiv (Tümen Komutanı) fonksiyonel rütbeleri resmi olmayan kullanım şekilleri oldu. Bu tablo, 1958-1991 arasında kullanılan rütbeleri ve apoletleri gösterir. 1919-1922 yılları arasında Kolordularda görev yapan askerlerin yaka renkleri: 1922-1923 yılları arasında kadar rütbe işaretleri dört renge sahipti: 1924-1934 yılları arasında rütbe işaretleri iki renktedir. Kol yaka yamacının rengi ve koltuğu belirten yaka yamacının kenarı rengi: 1935-1942 yılları arasında, rütbe işaretleri iki renktedir. Kol yaka yamacının rengi ve koltuğu belirten yaka yamacının kenarı rengi: 1943'ten 1955'e kadar, rütbe işaretleri iki renktedir. Omuz tablasının rengi ve kolorduyu belirten kenar rengi: AralÄ±k 1955'ten 1970'e kadar renkler: 1970-1991(93): Mart 1956'da general subayların yıldızları altın renkli oldu. 1972 yılından sonra apolet üzerindeki harfler: Bu rütbe Josef Stalin için 27 Haziran 1945'te oluşturuldu. Kendisi bu rütbedeki tek kişidir. ABD'nin "General of the Armies of the United States" ve Kuzey Kore'nin "Dae Wonsu" rütbelerinin benzeridir. Generaller generali anlamına gelir. Branş Mareşali ve Üst Branş Mareşali, 5 Sovyet askeri branşında kullanılırdı. Bunlar Hava Kuvvetleri, Topçu, Tankçı, İstihkam ve Sinyal Kuvvetleriydi. Bu rütbeler 1943 yılında oluşturuldu ve Orgeneral rütbesine denkti. Michael Bay Michael Benjamin Bay (d. 17 Şubat 1965), Amerikalı film yönetmeni ve yapımcısıdır. Armageddon, The Rock, Pearl Harbor, Bad Boys, Bad Boys II, Transformers, gibi yüksek bütçeli aksiyon filmleri ile tanınır. 13. Cuma ve Elm Sokağında Kâbus filmlerinde yapımcı olarak görev yapmıştır. 2014 yılında Starz kanalında yayınlanacak ve Türkiye'de de gösterime girecek olan Black Sails adlı dizinin yapımcılığını yapmaktadır. Rıdvan Şimşek Rıdvan Şimşek (d. 17 Ocak 1991, Konak) Türk futbolcudur. İstanbulspor'da oynamaktadır. İzmir'de doğan Rıdvan, 12 yaşına geldiğinde Karşıyaka'da futbola başladı. 2 ay içinde "Yıldız" takıma yükseldi. 1 sezon sonra B Genç'i atlayıp doğrudan A Genç takımla oynamaya başladı. 2008-09 sezonunda teknik adam Reha Kapsal tarafından Karşıyaka A Takımı'na alındı. İlk maçını 4 Eylül 2008'de ilk 11'de çıktığı Fortis Türkiye Kupası elemelerinde Altay'a karşı 3-1 yenildikleri maçta oynadı, ligde ilk maçını ise Kasımpaşa karşısında 28 Eylül 2008'de ilk onbirde oynadı. 27 Haziran 2009 tarihinde, 1.250.000 TL karşılığında Karşıyaka'dan Beşiktaş'a transfer olmuştur. Beşiktaş formasını 2 Ağustos 2009 tarihinde Fenerbahçe'ye karşı Süper Kupa finalinde 82.dakikada oyuna girerek giymiştir. Sezon boyunca forma şansı bulamasa da sonuna doğru ilk 11'de forma giymeye başladı. Sezon içinde bir Beşiktaş A2 maçında da oynadı. 7 Mayıs 2010'da Manisaspor ile oynanan maçta bir ikili mücadele sonrası fibula kemiği kırıldı ve oyundan ayrılmak zorunda kaldı. Ağlayarak oyundan çıkan Rıdvan'ın sakatlığının 5-6 ay süreceği belirtildi. 2011/2012 sezonların da Karabükspor ve Elazığspor'da kiralık olarak forma giydi. 19 Aralık 2011 tarihinde Kardemir Karabükspor'la olan sözleşmesi çift taraflı feshedilerek serbest kalmıştır. 11 Haziran 2015 tarihinde Antalyaspor, Karşıyaka'dan aldığı Rıdvan'ı renklerine bağladı. Kasım ayında U-19 millî takımının Avrupa Şampiyonası elemelerine katılmak üzere kadroya çağrıldı. 15 Kasım 2008'de 19 Yaş millî takımındaki ilk maçına ilk 11'de çıktı. U-19 millî takımı grup birincisi olarak bir üst tur olan Elit Tur'a katıldı ve o gruptan da birinci olarak çıkarak Avrupa Şampiyonası'na katılmaya hak kazandı. Rıdvan Şimşek de bu maçların ikisinde forma giydi. 2009'da Avrupa 19 Yaş Altı Futbol Şampiyonası'nda Türkiye'nin 3 maçında da forma giydi. Teknik direktör Ogün Temizkanoğlu tarafından da geleceği parlak olarak tanımlandı. U-19'da oynarken bir turnuva için U-18 forması da giydi. 2009 Akdeniz Oyunları'na U-21 (Ümit Milli) Takım kadrosunda yer aldı, oynanan dört maçta da forma giyip bir gol attı. 2009-10 U-19 Avrupa Şampiyonası elemesi maçlarında forma giymektedir. 2009 Yıldız Kızlar Balkan Voleybol Şampiyonası 2009 Yıldız Kızlar Balkan Voleybol Şampiyonası 22-26 Haziran 2009 tarihlerinde Bosna-Hersek’in Saraybosna kentinde yapıldı. Şampiyonaya sekiz Balkan ülkesi katıldı. Finalde Türkiye’yi 3-0 yenen Sırbistan, Balkan şampiyonu oldu. Egzoz susturucusu Egzoz susturucusu, egzoz borusu çıkışını daraltarak dışarıdan duyulan sesi azaltmaya yarayan araç. Bununla beraber, egzoz gazının çıkışını zorlaştırıp performansı düşürebilir. Çoğunlukla, arka ve orta susturucu olarak ikiye ayrılır. Özel kullanımlar amacıyla, susturucu genişletilmekte ve egzoz gazının çıkışı kolaylaştırılmaktadır. Bu performans değerleriyle beraber gürültünün de artmasına neden olur ve çevreyi rahatsız edebilir. Altın Kural Karşılıklılık etiği veya altın kural, diğerlerine karşı adaletin sağlandığına emin olabilmesi için bir kişinin herhangi bir davranışta bulunma hakkı veya sorumluluğu olup olmadığını belirleyen bir etik kuraldır. Aksi yönde eleştiriler bulunsa da, tartışmalı olarak karşılıklılık kavramı, insan haklarının en temelidir. Bu altın kuralın önemli bir öğesi, bu kurala göre hayatını sürdüren bir insanın sadece yakınlarını değil, herkesi göz önüne alarak yaşamaya çalışmasıdır. Hem olumlu (genellikle "kendine yapılmasını istediğin şeyleri başkasına da yap" şeklinde ifade edilir) hem de olumsuz (genellikle "kendine yapılmasını istemediğin şeyleri başkalarına da yapma" şeklinde ifade edilir) biçimi bulunmaktadır. Benzer biçimler tam olarak birbiriyle aynı değiller ve yapmak istedikleriniz ve buna karşılık kendinize yapılmasını istediğiniz şeylere karşılık karşı tarafında kendisine yapılmasını istediği şeyler noktasında farklılık gösteriyorlar. Olumsuz biçim, olumlu biçimin içerebildiği başkalarından istediğiniz şeyi gerçekten sevip sevmediğinizi kontrol etmeyi doğrudan içermiyor, bu da eleştiriler bölümünde tartışılan kendini düzelten bağlamda altın kural için bir örnek oluşturuyor. Altın kuralın çeşitli dünya kültürlerinde geniş kökleri bulunmaktadır ve farklı kültürlerin çekişmeleri önlemek için kullandığı bir standarttır.; Eski Hint, Yunan ve Çin felsefelerinde yeri vardır. Farklı dini şahsiyetler ve filozoflar farklı şekillerde ifade etmiş olsa da, İngilizce ifadesinde en yaygın biçimi İsa peygambere ithaf edilen Luke İncil'inde geçen şu cümledir: "Başkalarının sana yapmasını istediğin şeyleri başkalarına yap." "Başkalarına yap" kısmı ilk olarak 1567 civarında Katolik ilmihalinde görünmüştür, fakat 1583 baskısında kesindir. Antik Yunan'da ve felsefesinde Altın Kural yaygın bir ilke idi. Genel kavramın örnekleri şunları içerir: Karşılılıklılık etiği veya karşılıklılık ilkesi, uluslararası ilişkiler alanında kullanılan temel prensiplerden birisidir. Örneğin uluslararası politikalarda çıkan bir anlaşmazlık üzerine İsrail'in Tel Aviv'den İstanbul'a seyahat edecek Türk yolcuları Ben Gurion Havalimanı'nda abartılı şekilde aramasına "karşılık" Türkiye'nin İstanbul'a gelen İsrail vatandaşlarını sorguya alması, karşılıklılık ilkesinin bir gereğidir. Mehmet AydÄ±n (futbolcu) Mehmet Aydın (d. 1 Ocak 1942, Çeşme) Eski Türk millî futbolcudur. Göztepe'nin efsane oyuncularındandır. Mehmet Aydın namı diğer "Tireli Mehmet" 1942 yılında Alaçatı'da dünyaya geldi. Futbola Tire Gençlik'te başlayan Mehmet Aydın, 1960 yılında İzmir genç takımı karmasına seçildi. Abbas Göçmen'in efsane takıma kazandırdığı futbolculardan birisi oldu. 1961 yılında Göztepe'nin genç takımına gelen Aydın, 63 yılında sarı-kırmızılı ekibin A takımı kadrosuna girdi. 1973 yılına kadar Göztepe formasını sırtında taşıdı. Sarı-kırmızılı ekibin ulusal ve uluslararası maçlarında banko forma giyen isimlerinden birisi oldu. Avrupa kupalarındaki oyunuyla dikkat çekti. 32 Avrupa kupası maçının 28'inde görev yaptı. 7 defa A millî takımda görev yaptı. 2009-2010 Superleague Formula Sezonu 2009-2010 Superleague Formula Sezonu Superleague Formula şampiyonasının ikinci sezonudur. 2009 sezonu bu seride bir takım yenilikler ve değişikliklerle 27-28 Haziran'da Fransa'nın Magny-Cours pistinde Sanangol firmasının desteğiyle başlayacaktır. Bu sezonda V12 motorlar kullanılacak ve FC Midtjylland, Olympique Lyonnais ve Sporting CP olmak üzere üç yeni takım katılacaktır. 2008’de olduğu gibi önce iki adet 45 dakikalık seanslarla yarışacak araçlar ve ikinci yarış, ilk yarışın neticelerinin sonucuna göre tersden dizilerek start alacaktır. Ancak yeni uygulamada ilk iki yarışın ilk üçünün yarışacağı üçüncü bir yarış daha yapılacak ve bu “Haftasonunun Galibini” belirleyecek. Son yarışta şampiyonaya puan almayacak takımlar ancak onları €333,000 para ödülü bekliyor olacaktır. Zolder (BEL) ve Estoril (POR). Altı yarışlık sezonun yarışlarından üç tanesi Formula 1 pistlerinde gerçekleşiyor: Magny-Cours Fransa GP’sine , Monza ve Jarama pistleri de kendi ülkelerinin Formula 1 serisinde ev sahipliği yapmış pistler. Asleep in the Bread Aisle Asleep in the Bread Aisle Amerikalı rapçi Asher Roth'un ilk stüdyo albümüdür. 20 Nisan 2009 tarihinde piyasaya sürülmüştür. Albümün ilk teklisi "I Love College"'dır. Ordu Grubu Afrika Ordu Grubu Afrika (Almanca: Heeresgruppe Afrika, kısaca: HGr Afrika), II. Dünya Savaşı sırasında Kuzey Afrika'da faaliyeti gösteren Nazi Almanyası'nın Wehrmacht'a bağlı ordu gruplarından biri. Ordular grubu, Alman 5. Panzer Ordusu ile İtalyan 1. Ordusu'ndan ibaretti. Farrah Fawcett Ferrah Leni Fawcett (2 Şubat 1947 - 25 Haziran 2009), Amerikalı oyuncu. 1965 yılında liseyi bitirdi. 1969 yılında bir Hollywood gazetecisinin, bir fotoğrafını görmesiyle 'keşfedildi'. 1970'lerin başlarında tıraş kremi, diş macunu, şampuan reklamlarında oynamaya başladı. Aynı yıllarda birkaç küçük dizide figüran rollerinde oynadı. 1974 yılında bir dizi filmde iyi bir rol aldı. Ardından "Altı Milyon Dolarlık Adam" dizisiyle Hollywood'daki yerini biraz daha pekiştirdiyse de asıl çıkışını "Charlie'nin Melekleri" dizisindeki "Jill Munroe" karakteriyle yaparak ün kazandı. Daha sonra dramatik rollerde yer alarak başarı kazandı. 1984 yılında, eşi tarafından dövülerek tecavüze uğrayan bir kadını canlandırdığı rolüyle ilk ödülünü (Emmy Ödülü) aldı. 1973 yılında aktör Lee Majors ile yaptığı evliliği 1982 yılında bitirdi. 2006 yılında hastalanarak kanser teşhisi konulan Fawcett, 62 yaşında aynı hastalık nedeniyle yoğun bakımdayken öldü. Ölümünden birkaç gün önce, "Aşk Hikayesi (Love Story)" filmiyle ünlenen Ryan O'Neal, daha önce aşk yaşadıkları ve ortak bir çocukları olduğu Farrah Fawcett'e evlenme teklif etmişti. Farrah Fawcett'e atfedilen şu söz onun hayat felsefesini özetliyor gibidir: Zoolander Zoolander, yönetmenliğini Ben Stiller'ın yaptığı ve başrolde oynadığı 2001 yılı yapımı ABD filmi. Film dünyada gelmiş geçmiş en büyük komploların ve suikastlerin arkasında moda endüstrisi olduğunu işleyen bir filmidir. Krum Milev Krum Milev (d. 11 Haziran 1915, Sofya, Bulgaristan - ö. 19 Nisan 2000, Sofya,