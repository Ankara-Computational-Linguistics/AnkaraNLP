Ödülü'nü Alan Lloyd Hodgkin ile birlikte sinir aksiyon potansiyeli ile ilgili çalışmaları nedeniyle kazandılar. Aynı yıl ödülü sinapslar üzerine çalışan John Carew Eccles ile paylaştılar. Windows 9x Windows 9x MS-DOS çekirdeği üzerinde yükselen Windows işletim sistemi grubudur. Microsoft, Windows 9x ile büyük bir başarı yakalamıştır. Windows 9x'in sürümleri şunlardır: Windows 95, Windows 98, Windows Millennium Edition'dur. Bugünkü vazgeçemediğimiz temel Windows özellikleri Windows 9x ile beraber ortaya çıkmıştır. Windows 95, Microsoft'un ürettiği işletim sistemi ailesi Windows'un MS-DOS üzerinde yükselen dördüncü ana sürümüdür. Kod adı Chicago'dur. Microsoft tarafından 24 Ağustos 1995 tarihinde Rolling Stones'un Start Me Up adlı yeni bir şarkıyla katıldığı büyük bir gösteri eşliğinde dünyaya tanıtılmıştır. Windows 95, Microsoft'un Windows ve DOS işletim sistemlerini tam olarak birleştirebildiği ilk işletim sistemi olma özelliğini taşır. Windows 95 gerçek anlamda büyük bir satış başarısı yakalamış ve Windows'un bilişim dünyasında bugün edindiği yere ulaşmasında büyük katkısı olmuştur. Windows 98, Microsoft'un ürettiği işletim sistemi ailesi Windows'un MS-DOS üzerinde yükselen beşinci ana sürümüdür. Windows 98 ile birlikte çoklu ortam desteği eklendi. Windows 98'de Windows Gezgini ile İnternet Explorer birleştirilmiş ve böylece Windows 98 son kullanıcı için zamanının en kolay kullanılan işletim sistemlerinden biri olmuştur. Windows 98 bazı kullanıcıların hala tercihidir. 25 Haziran 1998 tarihinde piyasaya sürülen Windows 98, önceleri Memphis ve Windows 97 kod adlarıyla biliniyordu. Öncüsü Windows 95 gibi Windows 98 de 16-bit/32-bit arası hibrit çalışan bir işletim sistemidir. Windows Me ya da Windows Millennium Edition, Microsoft'un ürettiği işletim sistemi ailesi Windows'un MS-DOS üzerinde yükselen altıncı ve son ana sürümüdür. 14 Eylül 2000 tarihinde piyasaya sürülmüştür. 16-bit/32-bit işletim sistemidir. Microsoft Windows ailesinin NT çekirdekli olmayan son temsilcisidir. Windows 98 sürümünün eksiklerini tamamlamak, ev ortamında kullanılmak için geliştirilmiştir. Internet Explorer 5.5, Windows Media Player 7, yeni Windows Movie Maker, Yardım ve Destek, Active Directory gibi günümüzde sıklıkla kullandığımız programları sonraki Windows sürümlerine kazandırmıştır. Ayrıca Microsoft, bu sürümde grafiksel kullanıcı arayüzünü güncellemiştir. George Emil Palade George Emil Palade (19 Kasım 1912-8 Ekim 2008), Romanya doğumlu hücre biyoloğu. Şimdiye kadarki "en etkili hücre biyoloğu" olarak tanımlanır. 1974 yılında Nobel Fizyoloji veya Tıp Ödülü'nü Albert Claude ve Christian de Duve ile birlikte kazanmıştır. Ödül kendisine elektron mikroskobu çalışmalarındaki yenilikleri ve hücre yapısıyla ilgili yaptığı çalışmalar sayesinde hücre biyolojisine getirdiği yenilikler nedeniyle verilmiştir. En önemli keşifleri ilk kez 1955 yılında tanımladığı ribozomlar ve endoplazmik retikulum ile ilgili olanlardır. Nathalia Ramos Nathalia Norah Ramos Cohen (d. 3 Temmuz 1992 Madrid, İspanya) İspanyol oyuncu. Anubis Evi'ndeki Nina Martin ve Bratz filmindeki Yasmin rolüyle tanınır. Anubis Evi'ndeki Nina Martin rolüyle hayranlarının büyük ilgisini çekmiştir. Muhkem Muhkem (Arapça: محكم), "Hüküm veren, sağlamlaştırılmış" anlamlarına gelen Arapça kelime. Kur'an’ın Âl-i İmrân Suresi'nin 7. âyetinde geçen bu kelime, açık ve kesin olarak hüküm veren âyetleri nitelendirmek için kullanılmıştır. Kur'an’daki âyetlerin bir kısmı anlamı açık, hüküm ihtivâ eden muhkem âyetler olmakla beraber, müteşâbih adı verilen bazı âyetler ise yoruma açık âyetlerdir. Bu durum Kur'ân-ı Kerîm’in Âl-i İmrân Sûresi’nin yedinci âyetinde şöyle belirtilmektedir: Oliver Smithies Oliver Smithies (23 Haziran 1925 - 10 Ocak 2017), İngiltere doğumlu Amerikalı genetikçi. 2007 Nobel Fizyoloji veya Tıp Ödülü sahiplerinden birisidir. 1955 yılında jel elektroforezi keşfetmiştir Ayrıca Mario Capecchi ve Martin Evans ile eş zamanlı olarak daha sonra gen hedeflemesi ve nakavt fare tekniklerinde kullanılacak transgenik DNA ve genomik DNA arasındaki homolog rekombinasyon tekniğini keşfetmiş, 10 Ocak 2017'de 91 yaşında ölmüştür. Kontrol kalemi Kontrol kalemi, bir elektrik devresinin açık veya kapalı olduğunu içine yerleştirilmiş küçük bir lambanın yanıp sönmesiyle gösteren ucu tornovidalı, kalem biçiminde araç. Bebek ölümü Bebek ölümü, bir yaşın altındaki bir çocuğun ölümü olarak tanımlanır. Bebek ölüm hızı ile ölçülür, bu değer bir yılda canlı doğan 1000 bebekten bir yıl içinde kaçının öldüğünü gösterir. Bebek ölüm hızı (BÖH) bölgedeki bebek sağlığını temsil eder. Bebek ölüm hızı bir bölgenin sağlık sisteminin seviyesini göstermektedir. Dünyada II. Dünya savaşı yıllarında bin bebekten 306'sı ölürken, Cumhuriyetin kuruluşunda Türkiye'de bebeklerin 1/4'ü bir yaşını göremiyordu. Bebek ölümlerinin başlıca sebepleri; doğum asfiksi (solunumun başlamaması), zatürre, erken doğum komplikasyonları, ishal, sıtma, kızamık ve kötü beslenmedir. Bunların dışında, eğitim, çevre koşulları, devletin tıp hizmetleri ve annenin sağlık bilgisi gibi pek çok faktör ölüm sayısına etki eder. Gıda ürünlerinde hijyenin sağlanması, temiz erişilebilir içme suyu, bulaşıcı hastalıklara karşı aşılama ve diğer halk sağlığı önlemleri bebek ölümlerini engeller. Bebek ölümleri, toplumun potansiyel fiziksel, sosyal ve beşeri sermayesini alıp götürür. Bebek ölümlerinin %60'ı ilk bir ay içinde gerçekleşmektedir. Bu ölümlerin ana nedeni engellenmesi zor doğumsal anormalliklerdir. bir aydan bir yaşına kadar olan ölümler engellenebilir nedenlerden kaynaklanır. Türkiye'de toplam ölümlerin %30'unu bebek ölümleri oluşturur. Dünyada, gelişmiş ülkelerin ve gelişmekte olan ülkeler için, bebek ölüm hızı 1960 ve 2001 yılları arasında önemli ölçüde azalmıştır. 1960 yılında binde 126 olan BÖH 2001 yılında binde 57'ye gerilemiştir. Ancak BÖH az gelişmiş ülkelerde daha yüksektir. 2001 yılında az gelişmiş ülkelerde binde 91 olan BÖH, gelişmiş ülkelerden on kat büyüktü. BÖH'deki azalma, gelişmiş ülkelere nazaran, gelişmekte olan ülkelerde daha az gerçekleşmiştir. The World Factbook 2012 tahminlerine göre ilk beş ve son beş ülke sıralaması listede gösterilmiştir. Abdülmünim Ebu'l Futuh Abdülmünim Ebu'l Futuh Abdülhadi (d. 15 Ekim 1951-Mısır), Mısırlı bir doktor ve siyasetçi. Mısır'ın Garbiya ilinde doğdu, Kahire Üniversitesi'ni bitirdi. İslamcı politikasıyla yasaklı Müslüman Kardeşler'e yakınlaştı, ancak günümüzde Bağımsız Politikacı olarak siyaset yapmaktadır. Örgütsel vatandaşlık davranışı Örgütsel Vatandaşlık Davranışı; formel iş tanımlarının ötesinde, belirlenmiş rol gereklerini ve beklentilerini aşan, işgörenlerin örgüte katkıda bulunmak için istekli olarak gösterdikleri rol fazlası davranışı ifade etmektedir. Bu kavram, örgütün sosyal ve psikolojik ortamına katkıda bulunarak, örgütsel amaçların gerçekleştirilmesine yardımcı olan gönüllülük esasına dayalı bireysel davranışları anlatmaktadır. İlk olarak 1930’larda Chester Bernard tarafından ele alınmıştır.Bernard çalışmalarında biçimsel olmayan örgütler üzerinde durmakta, gönüllülüğün örgüt içerisinde öneminden bahsetmektedir.1966 yılında Katz ve Kahn tarafından yayımlanan “ The Social Psychology of Organization” isimli kitapta, rol dışı davranış göstermenin verimliliğe etkisini belirtilmişdir.Yine 1960’larda Gouldner ÖVD’nın oluşumunda, çalışanların patronlarına ve yöneticilerine duydukları minnet duygusunun etkili olduğunu belirtmiştir.Günümüz biçimiyle ilk ÖVD’nin ilk kullanımı Dennis Organ tarafından 1980’lerde kullanılmıştır. Bazı kaynaklarda farklılık gösterse de genellikle beş boyut olarak ele alınmıştır. Bunlar; Azerbaycan'daki Ã¼niversiteler listesi Azerbaycan'da 28'i devlet, 10’u özel ve 7'si özel statüdeki yükseköğretim kurumları olmak üzere toplamda 45 üniversite bulunmaktadır. Aşağıda kategorik olarak listelenmişlerdir. Den Brother Den Brother Türkçesi ile "Komutan Ağabey" 2010 yılında çıkan Disney Channel Orijinal Filmi.Bu filmde Alex'in başından geçen olayları ve kardeşin verdiği yardımı anlatmaktadır. Alex Buz Pateni konusunda çok iyiydi. Alex'in kardeşi Emily ise bir bal arısıydı. Bir Gün Emily'nin olduğu 57. Oymağın oymak annesi olmadığı için 57. oymak kapanacaktı ama Alex Kadın kılığına girdi ve oymak anneleri gibi davrandı.Filmin sonunda Alex izci kıyafetleri giyip 57. oymağın oymak annesi oldu. Mavi TÃ¼nel Mavi Tünel, Göksu Nehri'nin suyunu Konya Ovası'na aktarılmasını sağlayan tüneldir. İlk etüt çalışmaları 1960 yılında yapılan tünelin inşaatına 2009 yılında başlandı. Nisan 2012 itibarıyla açılışı yapılan bu tünel 22 Mayıs 2015 tarihinde ilk kez su akışı sağlandı. 2015 yılı için Güneydoğu Anadolu Projesinin ardından Türkiye'nin ikinci en büyük sulama projesidir. KOP projesi Konya Ovasının su sorununu kalıcı olarak çözmeyi hedeflemektedir. Bu proje Türkiye'nin kuruluşundan itibaren girişilen büyük kapsamlı projelerdendir. Mavi Tünel, KOP projesinin bir parçasıdır. Mavi tünel ile yılda 414 milyon m su aktarılacak, 130 milyon m Gembos Derivasyonu ve 130 milyon m Suğla Depolaması ile gelecek su ile birlikte 700 milyon m su Konya Ovası'nın su ihtiyacını karşılayacaktır. KOP projesinin en önemli ayaklarından biri Konya–Çumra projesidir. Bu proje üç aşamadan oluşmaktadır. Bu projede Akdeniz'e akan Göksu Nehri'nin suları mavi tünel ve üç baraj ile Konya Kapalı Havzasına aktarılacaktır. 50,6 mw gücünde üç Hes yapılacak 147,5 gwh enerji üretilecektir. Göksu nehri üzerine Bağbaşı, Afşar ve Bozkır barajları, Afşar-Bağbaşı kanalı, HES ve mavi tünelden oluşan Göksu derivasyonu, Hotamış depolaması, Hotamış-Apa isale kanalı, Mavi Tünel sistemin parçalarıdır. Göksu'nun kollarından biri olan Eğitse Deresi üzerinde Bağbaşı Barajı inşa edilmiştir. 17 km'lik Mavi Tünel bu suyu Mavi Boğazda, Kuşça köyü yakınlarında Çarşamba Suyu'na ulaşmaktadır. Çarşamba Suyu yaklaşık 16 km sonra Apa Barajı'na dökülmektedir. Bu sistemde 160–180 milyon m su elde edilecektir. İkinci aşamada, Göksu'nun Ilıcapınar kolu üzerinde Afşar Barajı (Konya) ve Göksu kolu üzerinde Bozkır Barajı ile toplanan sular Apa Barajı'na aktarılacaktır. Apa Barajı’nın kapasitesi gelen tüm suları almayacağı için, fazla sular ovada Hotamış Gölü'ne depolanacaktır. Eylül 2019'da Apa Barajı'ndan Hotamış'a su taşıyacak iletim kanalı da bitirilmiştir, Hotamış Gölü depolamasına su verilmeye başlanmıştır. Mavi tünel içme suyu hattı ve arıtma tesisinin açılması ile 180 yeraltı kuyusu kapatılmış, sistemin Çumra'ya ulaşması ile 8 kuyu daha kapatılacaktır. Böylece yeraltı suları üzerindeki yoğun baskı azalacaktır. Afşar Barajından Bağbaşı Barajı’na su taşıyacak 18 km'lik Hadimi Tüneli inşaatı devam etmektedir. Osmanlı İmparatorluğu döneminde projenin yapılması bir vatandaşın aklına gelmesiyle gündeme gelmiştir. Ancak o zamanın şartlarına göre tünelin yapılması mümkün olmamıştır. II. Abdulhamid'in projelendirdiği proje 120 yıl sonra gerçekleştirilmiştir. Mavi Tünel projesi ile getirilen 400 milyon m su Konya Ovasında sulanabilir 3 milyon hektar arazinin ancak 1/40'ını sulayacaktır. Bu durumun anlaşılmasından sonra havzanın kuzey ve doğusu için başka su kaynakları aranmaya başlanmıştır. Kütahya ili genel seçim sonuçları Kütahya İli, Türkiye Büyük Millet Meclisi'ne (TBMM) 4 milletvekili göndermektedir. 1920'den beri yapılan tüm genel seçimlerde temsil edilmiş olan Kütahya İli'nde tek seçim bölgesi vardır. 1946-2011 arasında yapılan genel seçimlerde Kütahya İli'ne ait milletvekilliği dağılımları; 12 Haziran 2011 Genel Seçimleri Kütahya İli sonuçlar; Türkiye Noterler Birliği Türkiye Noterler Birliği, Anayasa'nın 135'inci maddesine göre Noterlik Kanunu ile kurulmuş olup, kamu kurumu niteliğinde tüzel kişiliğe sahip bir meslek kuruluşudur. Bu Kanun'da gösterildiği şekilde Devletin idari ve mali denetimine t​​abidir. Birliğin merkezi Ankara'dadır. Birliğin inşası 2009 yılında tamamlanan merkez binası Ankara, Söğütözü'nde bulunmaktadır. Usulüne uygun şekilde kurulmuş bütün noterler, birliğin üyesidirler. Türkiye Noterler Birliği Yönetim Kurulu yedi üyeden oluşmaktadır ve dört yıllık bir dönem için Türkiye Noterler Birliği Kongresince görevlendirilir. Kurulun dört asil dört de yedek üyesi vardır. Noterlerin yaptıkları işlemlerden Harçlar Kanunu'na göre aldıkları ücretlerin her yıl tespiti ve güncellenmesi Noterler Birliği'nin görev ve sorumluluğundadır. Sizeof Sizeof, C ve C++ programlama dili komutlarından biri de sizeof'dur. Belirtilen veri türünün byte olarak ölçülmesini sağlar. Malatya ili genel seçim sonuçları Malatya İli, Türkiye Büyük Millet Meclisi'ne (TBMM) 6 milletvekili göndermektedir. 1920'den beri yapılan tüm genel seçimlerde temsil edilmiş olan Malatya İli'nde tek seçim bölgesi vardır. 1946-2011 arasında yapılan genel seçimlerde Malatya İli'ne ait milletvekilliği dağılımları; 12 Haziran 2011 Genel Seçimleri Malatya İli sonuçlar; Saul Williams Saul Stacey Williams (d. 29 Şubat 1972) Amerikalı şair, yazar, oyuncu ve müzisyen. Şiiri ve alternatif hip hopu birleştiren müzik tarzı ve 1998'da çekilen bağımsız film ""Slam""'daki başrolü ile tanınmaktadır. 1995 yılından beri slam şairliği yapan ve bu alanda çeşitl,ödüller de kazanan Saul Williams, Newburg, New York'ta doğmuştur. Williams 1998 filmi ""Slam""'de başrolü oynamıştır. Williams filmde oyunculük dışında senaryo yazarlığı da yapmıştır. Film, Sundance Festival Büyük Jüri Ödülü'nü ve Cannes Camera D'Or (Altın Kamera) ödülünü de almıştır. Bu başarı, Williams'ın uluslararısı bir kitleye ulaşmasında önemli bir katkı sağlamıştır. Williams bu süre zafında müzik de yapmaya başlamıştır. Nas, The Fugees, Christian Alvarez, Blackalicious, Erykah Badu, KRS-One, Zack De La Rocha, De La Soul ve DJ Krust gibi müzisyenlerle ve Allen Ginsberg ile Sonia Sanchez gibi şairlerle işbirliği içine girmiştir. Bir dizi EP'den sonra, 2001 yılında Rick Rubin'in yapımcılığını yaptığı "Amethyst Rock Star" adlı LP'sini yayımlamıştır. 2004 Eylül'ünde çıkan kendi adındaki albüm daha büyük bir kritik başarıya ulaşmıştır. Williams, Nine Inch Nails'e 2005'teki Avrupa yaz turunda eşlik etmiş ve The Mars Volta'ya da destek olmuştur. Williams ayrıca 2005 yazındaki Lollapalooza müzik festivaline davet edilmiştir. Chicago sahnesi Williams'ın daha geniş bir dinleyici kitlesini çekmesini sağlamıştır. Aynı zamanda NIN'in albümü ""Year Zero""'da konuk sanatçı olmuş ve grubun 2006'daki Kuzey Amerika turuna katulmıştır. Turda Williams, Trent Reznor'in bir sonraki albümünde yapımcılık yapacağını belirtmiştir. Bu işbirliği 2007 albümü "The Inevitable Rise and Liberation of NiggyTardust!" ile sonuçlandı. Bu albüm, CD olarak yayınlanmadan önce sadece Williams'ın resmi sitesinde bulunuyordu. CD yayını ise daha farklı bir kapak resmi ve yeni parçalar içermekteydi. İlk 100,000 müşteriye ise albümü düşük kalitede bedava olarak indirme hakkı tanındı. Diğer seçenek ise sanatçıya destek olarak $5 ödenmesi ve karşılığında daha yüksek kaliteli MP3 versiyonunun ya da FLAC versiyonunun indirilebilmesiydi. Albümün yapımcılığını Trent Reznor ve miksajını da Alan Moulder yapmıştı. Albümün bağımsız bir biçimde piyasaya sürülmesi, daha önce plak şirketleri ile ciddi sorunlar yaşamış Reznor'un fikriydi. "The New York Times", "Esquire", "Bomb Magazine" ve "African Voices" gibi dergi ve gazetelerde yazıları çıkan Saul Williams'ın dört tane şiir koleksiyonu bulunmaktadır. Williams dünya çapında turlar yapmış ve çeşitli üniversitelerde dersler vermiştir.}} Aynı zamanda Williams, Irak Savaşı ve Afganistan Savaşı başta olmak üzere ABD'nin Terörizmle Savaş politikasını sıkı bir şekilde eleştirmektedir; "Not In My Name" ve "Act III Scene 2 (Shakespeare) gibi savaş karşıtı eserler yazmıştır. Günümüzde Paris, Fransa'da yaşayan Williams'ın en son albümü "Volcanic Sunlight", 11 Kasım 2011'de yayımlanmıştır. Zonguldak ili genel seçim sonuçları Zonguldak İli, Türkiye Büyük Millet Meclisi'ne (TBMM) 5 milletvekili göndermektedir. 1923'ten beri yapılan tüm genel seçimlerde temsil edilmiş olan Zonguldak İli'nde tek seçim bölgesi vardır. 1946-2011 arasında yapılan genel seçimlerde Zonguldak İli'ne ait milletvekilliği dağılımları; 12 Haziran 2011 Genel Seçimleri Zonguldak İli sonuçlar; Amethyst Rock Star Amethyst Rock Star Amerikalı hip hop sanatçısı ve şair Saul Williams'ın ilk albümüdür. "Tüm şarkılar Saul Williams tarafından yazılmıştır." Ä†iro Truhelka Ćiro Truhelka ( d. 2 Şubat 1865 Osijek – ö. 18 Eylül 1942 Zagreb ) Hırvat arkeolog ve tarihçi. Truhelka Osijek'te ilkokulu bitirdi. Burada bulunan spor okulunu başarı ile tamamladıktan sonra Zagreb'te üniversiteye gitti. İlk yıllarında Bosna-Hersek Ulusal Müzesinin sorumluluğunu yürüttü. Boşnak Kiril alfabesi için "bosančica" ismini türetti. Truhelka Osmanlı öncesi Bosna-Hersek ile ilgili bulgular elde etmiştir. Türkler hakkında söylediği bir söz ise şöyledir; Yeni Dünya Düzeni (komplo teorisi) Yeni Dünya Düzeni, monarşileri yıkmayı ve dini inançları yok etmeyi, ulus devletleri ve vatanseverliği sonlandırarak totaliter bir tek dünya devleti kurmayı planladığı öne sürülen, faaliyeti ya da varlığı tartışılır fakat elde edilen bilgiler tam değerlilik kazanmamış olan bir teori. Aynı teorinin bir uzantısı olarak Rockefeller ailesiyle özdeşleşen illuminati zihin kontrolü ve bilinmeyen ya da gizli olan sistemleri uygulayarak, hükûmetleri ve kuruluşları ele geçirerek "yeni dünya düzeni" kurmayı planladığı iddia edilen örgüt olup yine bir görüşe göre de illuminatinin bilinenin aksine, karanlık ve bilinmeyen organizasyonların yöneticisi olduğu düşünülmektedir. Saul Williams (albÃ¼m) Saul Williams Amerikalı alternatif hip hop sanatçısı ve şair Saul Williams'ın kendi adını taşıyan ikinci albümüdür. 2004 Eylül'ünde yayımlanmıştır. Not in My Name Not in My Name Amerikalı alternatif hip hop sanatçısı ve şair Saul Williams'ın bir EP'sidir. EP, Mayıs 2003 tarihinde yayımlanmıştır. PirahÃ£ dili Pirahã ("Pirahá" veya "Pirahán" olarak da yazılır), ya da Múra-Pirahã, Brezilya'da dış dünya ile bağlantısı kopuk Pirahã topluluğunun yerli dilidir. Pirahãlar, Amazon Nehri'nin bir kolu olan Maici Nehri kıyısında yaşarlar. Pirahã, Mura dilinin yaşayan tek lehçesidir. Diğer lehçeler son birkaç yüzyıl içinde Portekizceyi benimsemiştir. Matanawi gibi yakın ilişkili görünen dillerin de soyu tükenmiştir. Pirahã, diğer yaşayan dillerle hiçbir bağlantı kurmadan dünyadan kopuk kalabilmiştir. Tahmini olarak 250 ile 380 civarında konuşuru vardır. Hemen hemen soyu tükenme tehlikesi yoktur, etkin biçimde kullanılmaktadır ve Pirahã topluluğu çoğunlukla tek dillidir. Pirahã dili, pek çok tartışmaya konu olmuştur. Örneğin Sapir-Whorf Kuramı'nın kanıtlarını sağladığı iddiası ortaya atılmıştır. Yine bu dilin öğrenilmesinin çok zor olduğu dile getirilmiştir. Alan araştırmasına katılan dil bilimcilerin çok azı bu dili öğrenebilmiştir. Colin Curran Colin John Curran (d. 21 Ağustos 1947), Avustralyalı eski millî futbolcudur. 1974 Dünya Kupası'nda mücadele eden Avustralya millî futbol takımının as kadrosunda yer aldı ve üç grup maçında da forma giydi. 1970 ile 1979 yılları arasında 34 kez millî olan Curran, ilk ve tek millî golünü 14 Haziran 1974'te Doğu Almanya ile oynanan maçta kendi kalesine attı. Oslo Katedral Okulu Oslo Katedral Okulu (Norveççe: Oslo katedralskole), veya bilinen adıyla "Katta" Norveç'in başkenti Oslo'da bulunan bir lise. Oslo Katedral Okulu Norveç'te tarihi Orta Çağ'a kadar uzanan dört okuldan biridir; aynı zamanda ülkenin en prestijli okullarındandır. Okul 2003 yılında 850. kuruluş yıl dönümünü kutlamıştır. Okulun mezunları arasında matematikçiler Caspar Wessel ve Niels Henrik Abel, eski Norveç başbakanlarından Johan Sverdrup ve Otto Bahr Halvorsen, Norveç kralı V. Harald gibi birçok siyasetçi, bilim adamı ve sanatçı bulunmaktadır. Klavye (müzik) Klavye bazı müzik aletleri ve cihazlarında bulunan, çoğunlukla kaldıraç mekanizmasına sahip tuşlardan oluşan veya parmakla basılan tuşlara bağlı olarak sabit bir eksen üzerinde hareket eden kollardan oluşan mekanizma. Klavye aynı zamanda klavyeye sahip elektronik müzik cihazları için de kullanılan genel bir terimdir. Klavyeler kendi aralarında mekanik yapı, malzeme, tuş ölçüsü ve sayısı açısından farklılıklar gösterseler de benzer bir görünüm taşırlar. Piyano, elektronik piyano, klavsen, kilise orgu, akordiyon ve melodika klavyeli müzik aletlerinden bazılarıdır. Latince clavis (anahtar) sözlüğünden gelir. Klavye, telli çalgılara XI. yüzyıldan başlayarak uygulandı, XV. yüzyılda ayak klavyesi kullanılmaya başlandı, XVII. yüzyılda da el ve ayak klavyeleri arasındaki bağlantı kaldırıldı. Volcanic Sunlight Volcanic Sunlight Amerikalı alternatif hip hop sanatçısı ve şair Saul Williams'ın dördüncü stüdyo albümüdür. Tüm sözler Saul Williams tarafından yazılmıştır. İlk tekli, "Dance", Bollywood filmi "Khud-Daar"ın soundtrack'inden "Disco '82" adlı şarkının bir numunesini içermektedir. Bu şarkı, Rajesh Roshan tarafından bestelenmiş, Majrooh Sultanpuri tarafından yazılmış ve Kishore Kumar tarafından çalınmıştır. José Luís Peixoto Jose Luis Peixoto ( d. 4 Eylül 1974 Galveias, Portalegre, Portekiz ) Portekizli kurgu, şiir, tiyatro, şarkı sözü yazarı. İlk romanı prestijli Jose Saramago Edebiyat Ödülü'nü kazandı. Onun romanları 20 dile çevrilen ve uluslararası alkışlanan edildi. Semra Ä°leten Semra İleten 70'li yıllar Türkiye'sinin ünlü gruplarından olan Beyaz Kelebekler grubunun bir ara solistliğini de yapmış olan Türk ses sanatçısı. Hayatı sinemada baslayan, Türkân Şoray'ın filmlerinde çocuk rolünü oynamış, sonrasında sinemayı bırakıp müziğe atılmıştır. Beyaz Kelebekler grubunun en son as solistidir. Beyaz Kelebeklerle yolculuğunu bıraktıktan sonra kariyerine yurt dışında devam etti. Şu anda İngiltere'de yaşamaktadır. Efes ve Meze Bar'da sahne alır. Büyüktepe Höyük Büyüktepe Höyük, Bayburt İl merkezinin 35 km. güneybatısında, Demirözü İlçesi'nin 5 km. kuzeyinde, Çiftetaş Köyü'nün 1 km. kuzeyinde yer alan bir höyüktür. bölgenin en önemli höyüğü olarak görülmektedir. Höyük semer biçiminde bir boyunla birleşen iki tepeden oluşmakta olup su kaynakları yönünden zengin olan Beşpınar Vadisi'nde bulunmaktadır. Büyük olan tepe 180 x 25 metre boyutlarındadır ve vadi tabanından 20 metre yüksekliktedir. Erozyon nedeniyle kültür toprağı süpürülmüş ve yer yer ana kaya ortaya çıkmıştır. Höyükte 1990 yılından itibaren Antonio Sagona tarafından yüzey araştırmaları ve kazı yapılmıştır. Kazılar üç sezon olarak Erzurum Müzesi tarafından yaptırılmıştır. Kalıntılara bakılarak kulübe tarzı yapılarda oturulduğu anlaşılmaktadır. Erken Tunç Çağı'nda yerleşmenin göçebe kabilelerin geçici iskan yeri olarak kullanıldığı ileri sürülmektedir. Kazıların kısa süreli olmasına bağlı olarak çok az maden buluntu ele geçmiştir. Yayınlarda yer alan iki tunç ok ucu da Demir Çağı katlarında bulunmuştur. Höyükte ilk yerleşmenin MÖ 3500'lerde başladığı anlaşılmaktadır. Tepe, Roma Dönemi'ne kadar iskan görmüştür. Ele geçen Erken Tunç Çağı'na tarihlenen çanak çömlek Karaz Kültürü'ne aittir. Dahası bu çanak çömlek, Karaz Kültürü'ne ait ilk örnekler olarak görülmektedir. Sergio Ahumada Sergio Ahumada Bacho (d. 2 Ekim 1948), Şili eski millî futbolcudur. 1974 Dünya Kupası'nda mücadele eden Şili millî futbol takımının as kadrosunda yer aldı ve üç grup maçında da forma giydi. 1973 ile 1977 yılları arasında 20 kez millî olan Curran, 2 de gol kaydetti. Bu gollerden Doğu Almanya karşısında attığı gol, Şili'nin 1974 Dünya Kupası'ndaki tek golü oldu. Tricky Tricky (doğum adı Adrian Nicholas Matthews Thaws, 27 Ocak 1968) İngiliz müzisyen ve aktör. Bir yapımcı ve müzisyen olarak, karanlık, zengin ve katmanlı müziği ile konuşma ile şarkı söylemeyi birleştirdiği fısıltılı vokal stili ile ün kazanmıştır. Kültürel olarak, Tricky toplulukların birleşmesi için çalışmakta ve bunun için rock, hip hop, zengin sanat ve popüler kültür'ün karışımı olan müziğini kullanmaktadır. Debut albümü, "Maxinquaye" Mercury Prize adayı olmuştur ve "NME" dergisi tarafından yılın albümü seçilmiştir. The Wild Bunch adlı müzik projesinin 1987'de Massive Attack'e dönüşmesi sonucu Tricky, önce bu grubun üyesi olmuş; hatta Blue Lines adlı albüme katkı sağlamıştır. Mamafih, daha sonra 1991 yılında gruptan ayrılmış ve Island Records ile anlaşarak ilk solo albümünü çıkarmıştır. 1991 yılında çıkan bu albüm, Maxinquaye, sanatçının İngiltere ve tüm dünya çapında büyük bir başarı yakalamasını sağlanmıştır ki bu durum Tricky'i rahatsız da etmiştir. 1996'da ise Neneh Cherry ve Björk punkvari ikinci albümü ""Nearly God""'a konuk sanatçı olarak katkı saplamıştır. Albümün ilk parçası bir Siouxsie and the Banshees cover'ı olan "bir trip-hop öncesi şarkısı" Tattoo olmuştur. Kariyerinin devamında Tricky, birçok albüm çıkarmış, birçok sanatçı ve müzisyenler işbirliğine girmiş ve Beşinci Element gibi dizi ve filmlerde önemli roller üstlenmiştir. Tricky'Nin en son albümü, ""Mixed Race"", 2010 yılında piyasaya sürülmüştür. Lucius Licinius Lucullus Lucius Licinius Lucullus (MÖ 118-MÖ57/56), geç Roma Cumhuriyeti'nin optiması. Lucius Cornelius Sulla ile yakından ilişkili bulunan Lucullus, Sulla'nın başarısız girişiminin ikinci etabını oluşturan, Pontus Kralı VI. Mithridatis ile Ermeni Kralı II. Dikran'a karşı mücadelede bulunduğu Üçüncü Mithridatis Savaşı'nda Roma ordusunu komuta etmiştir. Lucullus'un akını, MÖ 68'de Artaşat'ta II. Dikran'a karşı aldığı yenilgiyle püskürtülmüş, MÖ 67'de Roma, Zela'da da yenilmiş ve Roma ordusu bu gelişmeler doğrultusunda ayaklanmıştır. Bu akın, başarısız bir yağma girişiminden öteye gidememiş ve Lucullus Roma'ya döndüğünde azledilmiş ve yerine Gnaeus Pompeius atanmıştır. Murat Bosporus Özgür Bakar (d. 16 Aralık 1979; Wolfratshausen, Yukarı Bavyera), Murat Bosporus ring adı ile yer alan Türk asıllı Alman profesyonel güreşçi. Profesyonel güreş kariyeri öncesi amatör güreşle ilgilenen Bakar, ilk profesyonel güreş karşılaşmasına Mart 2002'de yerel bir Avrupa güreş gösterisinde çıkmıştır. Fransa, İtalya, İspanya, İngiltere, İsviçre, Danimarka, Hollanda, Avusturya, Japonya gibi ülkelerde çalışarak Almanya'daki en tanınmış profesyonel güreşçilerden biri olmuştur. İlk maçında Robin the Hawk adındaki bir Indie güreşcisiyle Tag Team olup, Handicap maçında Alex the Iceman'a yenilmişlerdir. Bir süre sonra EWP'den ayrılmıştır. Ve birçok bağımsız federasyonda güreşmiştir. Kariyerindeki güreştiği en önemli federasyon ise TNA'dir. 2009'da TNA'da ilk maçına 25 Eylül 2009'da Absolute Andy karşısında çıkmıştır. Nürnberg'de olan maçı Murat Bosporus kaybetmiştir. TNA'da 2. maçına ise Alex Dieter karşısında çıkmış ve maçı kazanmıştır. Bu 2 maçtan sonra TNA'dan ayrılmış ve farklı federasyonlarda yer almıştır. 2011'de TNA'ya geri dönmüş fakat o dönemler TPW kurulduğu için TNA'da o dönem sadece 1 maça çıkmıştır. Jeff Jarrett ile çıktığı maçı kaybetmiştir. TPW'de ise başarılı bir performans göstermiş ve TPW Kıtalararası Kemerini almıştır. Bu kemeri Joe Legend'a karşı korumuştur. TPW kapandıktan sonra bağımsız federasyonlarda güreşmeye devam etmiştir. Bu aralar GHW German Hurricane Wrestling'de güreşmektedir. Şu ana kadar 337 maça çıkıp bu maçların 146 tanesini kazanıp 182 tanesini kaybederken 9 maçı da sonuçsuz bitmiştir. NetBurst (mikromimari) NetBurst, İntel'in 2000 yılında piyasaya sürdüğü Pentium 4 işlemci markasının mikromimarisine verilen isimdir. 2006 Temmuz'unda Core mikromimarisinin çıkışına kadar İntel işlemcilerin mikromimarisi olmuştur. Selefi P6 mikromimarisine göre en önemli özelliği derin boru hattı yapılanmasıyla avantaj sağladığı yüksek saat sıklığıdır. Temel olarak dört ana parçadan oluşmaktadır: Sıralı(ing. "In-order") Ön-Uç(ing. "Front-end"), Sırasız(ing. "out-of-order") yürütme birimi, Tam sayı ve kayan nokta yürütme birimleri, ve bellek altdizgesi. Pentium 4'ün 1. seviye buyruk önbelleğine iz önbelleği (ing. "Trace cache") adı verilmiştir ve bir saat vuruşu içerisinde 3 adet UOP İntel buyruğunu sırasız yürütme birimine gönderebilmektedir. Bİr programdaki buyrukların büyük çoğunluğu iz önbelleğinden ulaşılabilmektedir, fakat buyruk iz önbelleğinde bulunamadığı zaman ikinci seviye önbellek ve ana bellekte aranmaktadır. İz önbelleği 12K'lık UOP kapasitesine sahiptir ki bu geleneksel seviye 1 önbelleklerde 8K-16K'lık bir bellek hacmine denkgelmektedir. İz önbelleği, kod çözücü tarafından daha önce çözülmüş buyrukları program sırasının dinamik akışına göre sıralayarak "iz"ler oluşturmaktadır ve sırasız yürütme birimine bu izlerin içinden sırayla buyrukları göndermektedir. İz önbelleği özellikle dallanma buyruklarını takip eden bağımlı buyruklar bellekte çok uzak bir yerde ise büyük performans kazanımı sağlamaktadır. İz önbelleğinin performansının artması için Pentium 4'te dallanma hedef tamponu (ing. "Branch target buffer") dallanma buyruklarının sonuçlarını tahmin ederek tahmine dayalı yürütüm sağlar. Bu tahmin algoritmaları o kadar kuvvetlidir ki doğru tahmin oranı %99'un üzerindedir. IA-32 buyrukları düzenli yapıda değildirler, mesela bir buyruk 1 bayt uzunluğunda iken bir başka buyruk 19 bayt uzunluğunda olabilir. Bu durumda IA-32 buyruklarını çözmek oldukça zahmetli bir iş haline dönüşmektedir. Bazı çok karmaşık buyrukları (örn. string move, fault&interrupt handling) çözüp UOP'lara sıralamak normal kod çözücü için performansı düşürecek seviyede uzun sürebilir, bu tarz buyruklar için önceden kodlanmış bir bellek birimi hızlı bir şekilde UOPlara ayırıcı olarak kullanılabilir. Pentium 4, bu iş için mikrokodlu ROM'u kullanmaktadır. Etkin sayfalar önbelleği, sanal bellek kullanan işlemcilerde sanal adresleri gerçek adrese dönüşüm işlemini hızlandırmak için tasarlanmıştır. Dallanma hedef tamponu, dallanma buyruklarının tahmin edilerek işlemcinin beklemesinin önüne geçmek için tasarlanmıştır. Pentium 4'te dallanma hedef tamponu 4K'lık bir dallanma buyruğu girişine sahiptir ve oldukça büyüktür. Pentium 4'te, dallanma hedef tamponunda bulunamayan dallanma buyrukları, eğer dallanma buyruğunun atlayacağı adres dallanma buyruğundan geride ise durağan olarak atlar, dallanma buyruğundan daha ileride ise durayan olarak atlamaz olarak tahmin edilir. Kod çözücü, IA-32 buyruklarını ikinci seviye buyruk önbelleğinden bir saat çevriminde 64-bit boyutunda alır ve boru hattının anlayacağı UOP'lara çevirir. Birçok IA-32 buyruğu bir adet UOP'a dönüşürken daha karmaşık buyruklar birden daha fazla UOP'a çevrilebilir. Eğer gerekli UOP sayısı 4'ten fazla ise kod çözücü bu buyruğu mikrokodlu ROM'a gönderir. Dizi taşıma buyruğu binlerce UOP'a ihtiyaç duyabilir, bu tarz buyruklar kod çözücü tarafından mikrokodlu ROM'a gönderilir. Pentium 4'te ayırıcı birimi (ing. "allocator"), sırasız yürütme biriminde bulunan tamponlarda UOP'lar için yer ayırır. Eğer istenen birimde yeteri kadar alan yoksa, isteyen UOP'ları bekletir, yer boşaldığı zaman UOP'ları tamponlara atar. Ayırıcı birimi, sırasız yürütme birimine gelen her bir buyruk için 126 adet buyruk taşıyabilen sıralayıcı tampondan (ing. "Reorder buffer(ROB)") yer alır. Böylece boru hattı içerisinde 126 adet buyruk aynı anda işleniyor durumda olur. IA-32 buyruk kümesi mimarisinde 8 adet mantıksal yazmaç bulunmaktadır. Bu 8 adet yazmaçtan oluşan mimari 1978 yılında piyasaya çıkarılan 8086 mikroişlemcisinden kalma bir özelliktir. İntel firması, yeni çıkan geriye yönelik uyumlu olabilmesi için bu mantıksal 8 adet yazmacı koruma yoluna gitmiştir. Fakat gelişen teknolojiyle birlikte büyüyen yazılımlar ve programlar için 8 adet yazmaç çok yetersiz kalmıştır. Yazmacın yetersiz kaldığı noktalarda bellek işlemleri artar ve bu da işlemcinin performansında büyük bir düşüşe sebep olur. İntel, bu problemi ortadan kaldırmak için mantıksal yazmaçları fiziksel yazmaçlar olarak yeniden adlandırma (ing. "register renaming") yöntemine gitmiştir. Bu yöntemde boru hattına giren mantıksal yazmaçlar, boş bir fiziksel yazmaca atanır ve gerçek olmayan veri bağımlılıklarından kurtulunmuş olunur. Pentium 4 içerisinde 128 adet tam sayı ve 128 adet kayan nokta yazmacı içeren fiziksel yazmaç dosyaları bulunmaktadır. Zamanlayıcı (ing. scheduler) birimi buyrukların yürütme aşamasına geçebilmesi için hazır olup olmadıklarını kontrol edip hangi yürütme birimine gönderilecekse oraya gönderen bir birimdir ve sırasız işlem yürütme biriminin kalbi olarak nitelendirilmiştir. İşlenenleri hazır olan herhangi bir buyruk ilgili yürütme birimi müsait durumda ise program sırasından kendisinden önde bulunan buyruklar olmasına rağmen yürütme birimine girebilir. Eğer birden fazla buyruk aynı anda hazırsa ve yürütme birimi için bir rekabet varsa, bu durumda zamanlayıcı hazır buyruklar içerisinden birisini seçer. Bu seçme algoritması ise "İntel sırrı" olarak bilinmektedir ve kamuoyuna açık durumda değildir. Pentium 4'te program çalışmasını hızlandırmak için izlenen yol, sürekli tekrar eden durumları hızlandırarak daha fazla performans artışı sağlamaktır. AMB'yi kullanan buyrukların tüm buyruklara oranla yaklaşık olarak %60-70'lik bir oranda olduğu gözlemlenmiştir. Pentium 4'te AMB islemleri normal saat hızının yarısında tamamlanabilecek şekilde tasarlanmıştır. Aşamalı toplama işlemi (Staggered Add) olarak tanımlanan AMB operasyonunda 32-bitlik iki sayının toplanması 3 aşamada gerçekleşir ve her aşamanın gerçekleşme zamanı sistem periyodunun yarısı kadardır. İlk aşamada 16-bitlik ilk kısmın toplama işlemi yapılır ve sonuç ve elde üretilir, daha sonraki aşamada diğer 16-bitlik kısım toplanır, son aşamada ise işlemcinin bayrak bitlerinin değişmesi gereken bir durum varsa bu durum halledilir. İlk 16-bitlik toplamanın sonucu genellikle 1. seviye önbelleğe erişim işleminin başlayabilmesi için gereklidir ve erişimin başlangıcı böylece sistem periyodunun yarı zamanında başlamış olur. Düşük gecikmeli işlemler bu birimde işlenirken daha karmaşık tam sayı buyrukları için ise farklı bir donanım birimi ayrılmış ve bu karmaşık buyrukların hızlı AMB'yi işgal etmesi engellenmiştir. Pentium 4 işlemcisinde basit ve sık rastlanan tam sayı işlemleri "Düşük Gecikmeli Tamsayı AMB" birimine yönlendirilirken karmaşık buyruklar için farklı bir donanım modülü oluşturulmuştur. Bu karmaşık buyruklar genel olarak tam sayı kaydırma ve döndürme (shift & rotate) buyrukları, çarpma ve bölme buyruklarıdır. Kaydırma buyruğu 4 saat vuruşu kadar sürmekteyken, çarpma buyruğu 14, bölme buyruğu ise 60 saat vuruşu kadar sürebilmektedir. Pentium 4'te veri için ayrılmış birinci seviye önbellek boyutu 8 KB'dir. Bu veri önbelleğinde hem tam sayı, hem de kayan nokta verileri, ve SSE verileri birlikte tutulmaktadır. Önbellek veri öbeği, 64 bayttır ve önbellek mimarisi kümeli ilişkili olarak düzenlenmiştir ve 4 adet kümeden meydana gelmektedir. 1. seviye önbellleğe yazılan her veri, otomatik olarak 2. seviye önbelleğe de yazılmaktadır. 16 bitlik verilerin yükleme ve saklama işlemleri 1 saat vuruşunda tamamlanabilmektedir. Tam sayı verileri için ise 1. seviye önbellekten yükleme yapmak 2 saat vuruşu, kayan nokta ve SSE verileri içinse 6 saat vuruşu sürmektedir. Zamanlayıcı birimi (scheduler), yükle buyruklarının her zaman 1. seviye önbellekte aradığı veriyi bulacağını tahmin ederek bu veriye bağlı buyrukları da boru hattına yollar. Eğer önbellekte aranan veri bulunamazsa buna bağlı buyrukların tekrar zamanlayıcıya geri dönmesi gerekir, bu duruma da İntel içerisinde tekrar çalma (replay) ismi verilmiştir. Yükle buyruklarının tahmin edilme özelliğinden dolayı Pentium 4 işlemcisi sadece 4 adet yükle buyruğunun yanlış tahmin edilebilmesine izin vermiştir. Sırasız yürütme yapan bir işlemcide, sakla buyruklarının tamamlanabilmesi için emekli olma aşamasını (retire) geçmesi gerekmektedir. Sakla buyruğunun emekli edilmesi binlerce vuruş sürebilir, ve kendisinden önceki sakla buyruklarının da işlerini tamamlamasını beklemesi gerekir. Sakla buyruğu emekli olmadan buyruğun yazacağı adres modifiye edilmez, bu yüzden bu adresteki veriyi kullanacak olan yükle buyruğu da beklemede kalır. Bu durumu engellemek için Pentium 4'te yükle buyruklarının, sakla buyrukları emekli olmadan bunların verilerine erişebileceği bir tampon tasarlanmıştır. Kayan nokta, MMX, SSE ve SSE2 buyruklarının işlenmesi için Pentium 4'te bunlara özel farklı bir donanım birimi tasarlanmıştır. Bu buyruklar 32-bitle işlem yapan tam sayı buyrukları yerine genelde 64 veya 128-bitlik işlenenler üzerinde işlem yapmaktadır. Kayan nokta/SSE yazmaç dosyası 128 adet, 128-bitlik yazmaç saklayabilecek bir kapasiteye sahiptir. Birçok kayan nokta ve çokluortam (ing. multimedia) programı üst üste gelen toplama ve çarpma buyruklarının dengeli bir dağılımına sahiptir ve Pentium 4 bu durumu hızlandıracak şekilde ayrı donanım birimleri hazırlamıştır. Pentium 4'te 1. saviye veri önbelleğinde yalnızca veri değerleri, iz belleğinde de IA-32 buyruklarından çözülmüş UOP'lar tutulmaktaydı. Fakat 256 KB'lık 2. seviye önbellekte veri ve buyruklar aynı yerde tutulmaktadırlar. İkinci seviye önbellek kümeli ilişkili olarak tasarlanmıştır ve 8 adet kümeden meydana gelmektedir. Veri öbeği, 2 adet 64 baytlık birimden oluşur 128 bayttır. Yükle işleminin tamamlanması ikinci seviye önbellekte 7 saat vuruşu kadar sürmektedir. Önceden yakalama (ing. prefetch) algoritmalarıyla Pentium 4, boru hattında işlenecek olması muhtemel verileri henüz çağrılmamışken ana bellekten ikinci seviye önbelleğe getirir ve boru hattında işlenen verilerin 256 bit önünde olmaya çalışır. Pentium 4 sistem yolu, 3.2 GB/saniyelik bir bant genişliğine sahiptir. 64-bit genişliğindeki sistem veri yolu 400 MHz saat sıklığında çalışır. 12 Rounds (film) 12 Rounds (Türkçe: 12 Tuzak), WWE Studios tarafından üretilen ve Renny Harlin'in yönettiği 2009 yapımı bir Amerikan aksiyon filmidir. Başrolde profesyonel güreşçi John Cena'nın oynadığı filmde, Steve Harris, Gonzalo Menendez, Aidan Gillen, Brian J. White, Ashley Scott ve Taylor Cole de rol almakta. Film 27 Mart 2009'da Amerika'da, 19 Haziran 2009'da Türkiye'de gösterime girdi. Beck (mÃ¼zisyen) Beck Hansen (doğum adı: Bek David Campbell; d. 8 Temmuz 1970), Amerikalı müzisyen, şarkıcı ve multi-enstrümentalist. Çoğunlukla Beck sahne adıyla tanınmaktadır. Dört kez platin sertifika kazanmış olan sanatçı, sosyal eleştiri ("MTV Makes Me Want to Smoke Crack" ve "Deep Fried Love"'da görüldüğü gibi) ve müzikal deneyselliği birleştiren ilk işleriyle bir yeraltı popülaritesi yakalamıştır. Beck, genel dinleyici kitlesinin dikkatini 1994'ün en önemli hit'lerinden olan teklisi "Loser" ile çekmiştir. Beck farklı müzik tarzlarının kolajlarını yapması ile de ünlenmiştir. Beck'in en popüler ve başarılı iki yayımı "Odelay" (1996) ve "Sea Change" (2002) olmuştur. "Odelay", Amerikan dergisi "Rolling Stone", Birleşik Krallık yayımı "NME" ve "Mojo" dergisi tarafından yılın albümü seçilmiştir. "Odelay" ayrıca Grammy Ödülleri'nde "Yılın Albümü" dalında aday olmuştur. "Odelay" ve "Sea Change" albümleri aynı zamanda "Rolling Stone"'un "Tüm Zamanların En İyi 500 albümü listesinde de bulunmaktadır.Everybody's Gotta Learn Sometimes adlı şarkısı The Eternal Sunshine adlı filmde kullanılmıştır. Scott Pilgrim vs. the World gibi çeşitli filmlere müzik yapan ve çeşitli sanatçıyla iş birliği içinde olan Beck, Giovanni Ribisi'nin kardeşi Marissa Ribisi ile evlidir. Beck, eşi ve kayınbiraderi gibi Scientology Kilisesi'ne mensuptur. Kare bulmaca Kare bulmaca, çeşitli alanlara dair soruların yanıtlarının kare veya dikdörtgen şeklindeki bir tablodaki boş karelerden (kutulardan) her birine bir harf yazılması suretiyle çözüldüğü bir bulmaca türü. Yanıtlar soldan sağa veya yukarıdan aşağıya olacak şekilde tabloya yerleştirilir. Soru numaraları her bir satır ve sütunun başında veya bazı ülkelerde yanıtın ilk harfinin yazılacağı kutu içinde bulunur. Yanıtlar birbirinden siyah kutularla ayrılır. Eğer yanıt birden fazla sözcükten meydana geliyorsa bu durum soru içerisinde belirtilir ve çözüm tablosunda sözcükler tek bir kelimeymiş gibi boşluk bırakılmadan art arda yazılır. Konak TÃ¼neli Konak Tüneli, İzmir'in Konak ilçesinde yer alan karayolu tünelidir. Mustafa Kemal Sahil Bulvarı ile Yeşildere Caddesi'ni birbirine bağlayan tünel, 1.674 metre uzunluğundadır. Tünel ile yoğun trafik sebebiyle ulaşım zorluğu yaşanılan Şirinyer - Konak arasının 10 dakikaya düşmesi ve Adnan Menderes Havalimanı'ndan şehrin merkezine ulaşımın kolaylaşması hedeflenmiştir. Tünel 24 Mayıs 2015 tarihinde dönemin Başbakanı Ahmet Davutoğlu tarafından hizmete açılmıştır. Ana proje Konak Tüneli, Yeşildere Kavşağı olarak da bilinen Mustafa Kemal Atatürk Kavşağı ve Homeros Bulvarı'ndan oluşmaktadır. Tünelin inşaatına 2011 yılında başlanmıştır. Tünel ve Yeşildere Kavşağı Ulaştırma Bakanlığı, Homeros Bulvarı ise İzmir Büyükşehir Belediyesi tarafından yapılmıştır. Tünel 14 Aralık 2015 tarihinden itibaren İzmir Büyükşehir Belediyesi'nin ilgili UKOME kararıyla toplu ulaşıma açılmış ve belediye otobüsü seferleri başlamıştır. 1 Ocak 2020'de tünelin sorumluluğu Karayolları Genel Müdürlüğünden İzmir Büyükşehir Belediyesi'ne devredildi. Homeros Bulvarı'nı Otogar'a kadar uzatmak amacıyla İzmir Büyükşehir Belediyesi tarafından Buca-Bornova Tüneli'nin yapım çalışmaları başlatılmıştır. Bulvarın kalan kısmının tünel olarak inşa edilmesi planlanmaktadır. Böylece Mustafa Kemal Sahil Bulvarı'ndan doğrudan Otoyol 30 (') ve Otoyol 5 (')'e ulaşım mümkün olacaktır. Sabuncubeli TÃ¼neli Sabuncubeli Tüneli, Türkiye'nin İzmir ve Manisa illeri arasında D 565 karayolu üzerinde bulunan tüneldir. Sabuncubeli Geçidi'nin 21. kilometresinde yer almaktadır. Tünel, İzmir ve Manisa arasındaki ulaşım süresini 45 dakikadan 15 dakikaya indirmiştir. Sabuncubeli Tüneli'nin yap-işlet-devret modeliyle yapılmasına karar verildi ve 18 Ağustos 2011'de Koçoğlu İnşaat ile sözleşme imzalandı. Tünelin temel atma töreni 9 Eylül 2011'de gerçekleştirildi. Koçoğlu A.Ş. ve Makimsan A.Ş. ortaklığıyla inşa edilen tünelin, yapım sonrasında 11 yıl, 11 ay, 11 gün boyunca bu firmalar tarafından işletilmesi ve bu süre içinde 2,50 dolar geçiş ücreti alınması öngörüldü. Yüklenici firmanın 2015'te iflas erteleme başvurusu yaptığı ve yeniden ihaleye çıkılacağı açıklandı. Yap-işlet-devret modelinden vazgeçildi ve ikinci ihaleyi ₺195 milyon bedelle Kalyon İnşaat kazandı. Tünelde "ilk ışık" 8 Eylül 2017'yi 9 Eylül 2017'ye bağlanan gece Başbakan Binali Yıldırım'ın da katılımıyla görüldü. Kamu kaynaklarıyla inşa edilen ve geçişlerin ücretsiz olduğu tünel, 11 Haziran 2018'de açıldı. Tcpdump tcpdump, komut satırından çalışan genel bir paket analizcisidir, bilgisayara gelen veri paketlerini kaydetmeye, incelemeye, filtrelemeye yardımcı bir sistemdir. Kullanıcıya bağlı bulunduğu bir ağ üzerinden iletilen veya alınan TCP/IP paketlerini veya diğer paketleri yakalama ve gözlemleme olanağı sunar. BSD lisansı altında dağıtılan tcpdump lisans ücreti olmayan bir açık kaynak yazılımdır. Tcpdump Unix benzeri işletim sistemleri üzerinde çalışır (Linux, Solaris, BSD, Mac OS X, HP-UX ve AIX gibi). Bu sistemlerde tcpdump paket yakalamak için libpcap kütüphanesini kullanır. Tcpdump'ın Windows için olanı WinDump o larak adlandırılır ve libpcap in Windows'a port edilmiş hali olan WinPcap kullanır. O ilk olarak Van Jacobson, Craig Leres ve Steven McCanne tarafından 1987 yılında Lawrence Berkeley Laboratory Network Research Group da çalışırlarken yazıldı. 1990'ların sonuna doğru çeşitli işletim sistemlerinin bir parçası olarak çok sayıda tcpdump versiyonu ve iyi düzenlenmemiş birçok yaması dağıtıldı. Michael Richardson ve Bill Fenner 1999 yılında tcpdump.org'u oluşturdu. Tcpdump ağ davranışını, performans ve ağ trafiği oluşturan uygulamaları analiz eder. Aynı zamanda, tüm gerekli yönlendirmelerin doğru oluşup oluşmadığını ve kullanıcının problemin kaynağından izole edilip edilmediğini belirleyerek kendi başına ağ altyapısını analiz etmekte kullanılabilir. Başka bir bilgisayar kullanıcısının iletişimini yakalayıp dinlemek gibi özel bir amaç için kullanımı da mümkündür. Üzerinde Telnet ve HTTP gibi şifrelenmemiş trafik oluşan yönlendirici veya ağ geçidi gibi davranan bir sistem üzerinde gerekli yetkileri bulunan bir kullanıcı oturum kimlikleri, şifreler, URL'ler ve gezilen web sitelerin içerikleri ve daha başka şifrelenmemiş bilgileri görüntülemek için tcpdump kullanabilir. Kullanıcı isteğe bağlı olarak tcpdump tarafından görülen paketlerin sayısını sınırlandırmak için bir BPF tabanlı filtre uygulayabilir; bu trafik hacmi yüksek olan ağlarda daha kullanışlı çıktı verir. Bazı Unix benzeri işletim sistemlerinde, tcpdump kullanmak için yönetici ayrıcalıklarına sahip olmak gerekir, çünkü bu sistemlerdeki paket yakalama mekanizması yüksek ayrıcalık gerektirir. Bununla birlikte, -Z seçeneği yakalama ayarları yapıldıktan sonra belirli ayrıcalıksız kullanıcılara ayrıcalıklar verir. Diğer Unix benzeri işletim sistemlerinde, paket yakalama mekanizması ayrıcalıklı olmayan kullanıcıların kullanmasına izin vermek için yapılandırılabilir; eğer böyleyse yönetici yetkileri gerekmez. Tcpdump ağ davranışını, performansı ve ağ trafiğini oluşturan uygulamaları analiz ederken, belli parametreler kullanabilir. Tüm özellikler, parametreler ile belirlenir. Komut parametresiz çalıştırıldığında, bulduğu ilk aktif ağ arabirimini dinlemeye alır. Bu işlem yalnızca, sisteme root olarak giriş yapıldığı takdirde gerçekleştirilebilir. Tcpdump komutunun pek çok parametresi bulunur ve bunları ezberlemek gereksizdir. Bir makine, kendisine gelmeyen paketleri, yalnızca promiscuous (karışık) moddayken alabilir. Tüm Snifferlar otomatik olarak ağ arabirimini bu moda geçirir ve Snifferlar durunca ağ arabirimini normal haline alır. ifconfig: Ethernet kartının (ağ arabiriminin) ayarlarını ve hangi modda olduğunu görüntüler. Yetkili kişinin, ayarları değiştirebilmesine imkân verir. promisc: Hedef IP adresi olmadığı halde, gelen paketleri almayı sağlar. Hangi ağ arabiriminin dinlenmesi gerektiğini belirtmez isek, numarası en düşük olan arabirim dinlenmeye başlanır. Örneğin, ağımızda aktif olarak bulunan, 3 tane ağ olsun ve isimleri eth0, eth1, eth2 şeklinde belirtilmiş olsun. Bu durumda, en düşük ağ numaralı olan eth0 yani, 1. ağ dinlenir. ==> Hangi ağın dinlenmesi gerektiğini -i parametresi ile belirtiriz. tcpdump -i eth2 (3. ethernet kartÄ± dinlenir) ==> Sistemde bulunan ve dinlenebilecek durumda olan arabirimlerin listesini -D parametresi ile belirtiriz. tcpdump -D ==> Yakalanan paketlerin DNS isimleri çözülmesin istiyorsak, -n parametresini kullanırız. tcpdump -n ==> Yakalanan paketlerde DNS isim bilgisinin yanında, protocol ve port numaraları da çözülmesin istiyorsak, -nn parametresini kullanırız. tcpdump -nn ==> Yakalanan paketlerde daha sade bir görünüm arıyor ve zaman çıktısı (timestamp) vermesin istiyorsak, -t parametresini kullanırız. tcpdump -t ==> Yakalanan paketler ekranda görüntülenmesin istiyor olabiliriz. Bu durumda, elde edilen bilgiyi cap uyumlu başka bir dosyaya yazabiliriz. tcpdump -w dosya_adi ==> Okuma işlemi şu şekilde gerçekleştirilir. tcpdump -r dosya_adı ==> Ne kadar paket yakalanıp, durulacağını belirtmek istiyorsak, -c parametresini kullanırız. tcpdump -i eth0 -c 5 TCP ==> Yakalanacak paketlerin boyutunu byte olarak belirtmek istiyorsak, -s parametresini kullanırız. tcpdump -s 1500 ==> Detaylı loglama yapmak istiyorsak, -v parametresini kullanırız. tcpdump -i eth0 -n -c 5 -v ==> Promisc moddan kaçmak istiyorsak, -p parametresini kullanırız. tcpdump -p - i eth0 ==> Ethernet başlık bilgisini yakalamak istersek, -e parametresini kullanırız. tcpdump -e tcpdump greator 42 > dosya.txt = paket bilgilerini dosya isimli dosyaya yazar. tcpdump -c 42 greator 42 -w ozlem.dump = 42'den büyük olan ilk 42 paketi kaydeder. tcpdump -r ozlem.dump ==> Hedef host olarak belli bir adresi kullanmak istersek, dst host parametresini kullanırız. tcpdump -i eth0 dst host 10.0.0.1 ==> Kaynak host olarak belli bir adresi kullanmak istersek, src host parametresini kullanırız. tcpdump -i eth0 src host 10.1.0.59 tcpdump -i eth0 src host 10.1.0.59 and dst host 10.0.0.1 ==> Kaynak veya hedef port bilgisini belirtmek istiyorsak, port parametresini kullanırız. tcpdump port 23 tcpdump src port 23 -X : Paketin içeriğini hem hex hem de ascii olarak görünmesini sağlayan bir parametredir. -XX : Paketin içeriğini hem hex hem de ascii olarak görünmesini sağlayan bir parametredir ve ethernet başlığını da gösterir. -nS : Çok fazla seçenek olmadan paket analizi yapar -nnvvXS : Trafikte çok detaylı bir incelemedir. -E : Bu protokol ile bir şifreleme anahtarı tarafından IPSEC trafiği şifrelenir. Narikuravarlar Narikuravarlar Tamilce: நரிக்குறவர் "Narikkuṟavar") Hindistanın, Tamil Nadu ve Kerala eyaletlerinde yaşayan ("Narikuravar çingeneleri veya Hint çingeneleri") olarak da adlandırılan Roman kökenli topluluk.Hindistan’ın bilinen en eski Tabiat İnsanı gruplarından birisi olan Narikuravarlar Hint-Avrupa dilleri'nden Vagriboli dilini konuşurlar, 2002 yılında yapılan çalışmalara göre tahmini sayıları 47.502 dir. Çakal avcılığındaki ustalıklarından dolayı Tamilce dilinde çakal anlamına gelen “"Nari"” ve insan anlamına gelen “"Kurava"” "Çakal insan" anlamına gelir. Bahar Saygılı Bahar Saygılı Ekşi (21 Mart 1986, İstanbul), milli triatloncu, "Ironman" yarışçısı ve spor programı sunucusu. Ayrıca akademisyenlik ve siyasetçilik yapmaktadır. 2016 Ironman Dünya Şampiyonasında Hawaii'de Türkiye'yi temsil eden tek Türk kadın sporcudur. 2012 yılında Las Vegas'ta ve 2014 yılında Kanada Mont-Tremblant'ta düzenlenen 70.3 Ironman Dünya Şampiyonalarında Türkiye'yi temsil eden Türk kadın 70.3 Ironman yarışçısıdır. Triatlonda eski millî takım sporcusu ve aynı zamanda Türkiye'de yaşayan ilk kadın 70.3 Ironman yarışçısıdır. (1.9 km yüzme, 90 km bisiklet, 21.1 km koşu). "World Travel Channel" da "Hiperaktif" adlı spor programını, TRT Okul'da "Adrenalin" adlı spor programını hazırlayıp sundu. 2017 yılı itibarıyla İstinye Üniversitesi Beslenme ve Diyetetik bölümünde kadrolu öğretim görevlisidir. Verdiği dersler egzersiz fizyolojisi, kinesiyoloji, sporcu beslenmesi'dir. 2012 yılından beri Marmara Üniversitesi Beden Eğitimi ve Spor Yüksek Okulu'nda 31. madde ile akademisyenlik görevinde bulunmakta ve Triatlon dersini vermektedir. 2014 Eylül ayında Tedxİstanbul'da konuşmacı olarak yer aldı. Demokrasi ve At覺l覺m Partisi kurucular覺ndand覺r. Lisans eğitimini Marmara Üniversitesi Beden Eğitimi ve Spor bölümünde tamamladı. 2006-2007 yılında Erasmus Öğrenci Değişim Programı dahilinde National and Kapodistrian University of Athens'te öğrenim gördü. Yüksek lisans eğitimini Marmara Üniversitesi Sağlık Bilimleri Enstitüsü Hareket ve Antrenman Ana Bilim Dalı'nda tamamladı.Tezinin hazırlanması aşamasında Türkiye triatlon millî takım sporcularıyla birlikte çalıştı. Marmara Üniversitesi Sağlık Bilimleri Enstitüsünde Doktora eğitimine devam etmektedir. Konseptus Konseptus, embriyo ve ilişki membranları ve zarları (döllenmenin ürünleri) tanımlar. Konseptus, zigottan itibaren gelişen tüm embriyo içi ve dışı yapıları içerir. Diğer bir ifade ile, embriyo ile birlikte aynı zamanda plasentanın embriyonik bölümünü ve ilişkili membranlarını yani amniyon, koryonik kese ve umblikal kesesini de (yolk ya da vitellus kesesi) kapsar. Ä°hsan Gedik İhsan Gedik (d. 10 Haziran 1942, Bafra, Samsun), Türk sinema ve dizi oyuncusu. Yardımcı adam rollerinin aranan oyuncularından olan sanatçı daha çok Yılmaz Güney ve Cüneyt Arkın filmlerinde mafya tetikçisi, kötü adam rolleriyle sivrildi. 1960'lı yılların sonu ve 1970'li yıllarda en çok iş yapan oyunculardan olan sanatçı sonraki zamanda bazı Tv yapımlarında rol aldı. 'Türk Sineması'nın kötü adamı' olarak bilinen ve Yeşilçam'da 48 yılda 600 yakın sinema filminde rol alan 71 yaşındaki İhsan Gedik, rol teklifi gelmeyince, geçimini sağlamak için hazırlattığı ‘Dünden Bugüne İhsan Gedik' kitabını elinde bastonuyla sokak sokak gezerek satmaya başladı. Gedik, kitap satışından elde ettiği parayla geçimini sağladığını ve kızını üniversite okuttuğunu söyledi.Yeşilçam'da 600 yakın filmde Türk Sineması'nın önemli yıldızlarıyla kamera karşısına geçen ve 'Sinemanın kötü adamı' olarak tanınan İhsan Gedik, zor koşullarda yaşam mücadelesi veriyor.Gedik, çevirdiği sinema filmlerinin tanıtım kapakları, fotoğraf kareleri ve Türk sinemasının önemli aktörlerinin kendisi için yazdığı sözleri 174 sayfalık ‘Dünden Bugüne İhsan Gedik' kitabında topladı. Sanatçı şu anda geçimini kendi yazdığı ‘Dünden Bugüne İhsan Gedik' adlı kitabını satarak ve ülkeyi şehir şehir gezip okul tiyatrolarında oynayarak sağlıyor. The Born This Way Ball The Born This Way Ball, Amerikalı şarkıcı Lady Gaga'nın üçüncü stüdyo albümü "Born This Way"i tanıtmak için düzenlediği konser turnesidir. Turne kapsamında Antarktika hariç tüm kıtalarda konserler verildi. Turne henüz tamamlanmadan 80 konserin bilet satışından 161,4 milyon dolar hasılat elde ederek 2012 yılının en çok gişe hasılatı elde eden 5. turnesi oldu. Lady Gaga, 13 Şubat 2013'te sağ kalça ekleminde oluşan yırtık nedeniyle, 20 Mart 2013'e kadar yapacağı tüm konserlerin iptal edildiğini açıkladı. Şarkıcı, kalçasındaki rahatsızlığın tedavisi için ameliyata alındı. Perde I Perde II Perde III Perde IV Perde V Gambiya pasaportu Gambiya pasaportu Gambiya vatandaşlarına yurt dışı seyahatleri için verilen belgedir. Gambiya pasaportu koyu mavi renktedir. Ortasında Gambiya arması, bunun yukarısında ülkenin adı ve aşağısında "pasaport" yazısı bulunmaktadır. Pasaportta genellikle ad, fotoğraf, imza ve sahibinin doğum tarihi, ve bunu tanımlamak için yardımcı diğer faktörler içerir. Gambiya vatandaşları Batı Afrika Ülkeleri Ekonomik Topluluğu (ECOWAS) üyesi ülkelere vizesiz seyahat edebilmektedirler. Gambiya pasaportunun veri sayfası / bilgi sayfası İngilizce ve Fransızca olarak basılmaktadır. Henley Vize Kısıtlamaları Endeksi'nin 2016 yayınına göre Gambiya vatandaşları vizesiz veya sınır kapısında vize alarak 67 ülkeye seyahat edebilirler. Bu sayede Cibuti vatandaşları Dünya'da seyahat özgürlüğü açısından 71. sırada yer almaktadır. Avrupa Para Birimi ECU, (European Currency Unit) Avrupa Para Sisteminde kabul edilen Avrupa Para Birimidir. 1979 Mart'ında kurulan Avrupa Para Sistemi(EMS), topluluk ülkeleri arasında parasal birlik yolunda sağlanan önemli bir ilerlemedir. EMS'nin temeli Avrupa Para Birimi- ECU'ya dayanıyordu. ECU, para sepeti tekniğine göre oluşturulmuş bir hesap birimidir. Üye ülke paralarının ekonomik ağırlıklarına göre belirlenen miktarlarının bir araya getirilmesinden oluşur. ECU, Avrupa Para Sistemi'nin diğer önemli bir kuruluşu olan Avrupa Parasal İşbirliği Fonu tarafından çıkartılıyordu. Bu kuruluş bugünkü Avrupa Merkez Bankası'na dönüştürülmüştür. Temaşalık, Havran Temaşalık, Havran'a bağlı mahalledir. Havran ilçe merkezine çok yakın olan bir mahalledir. Artık ilçeyle neredeyse birleşmiş gibidir. Mahallenin hemen yakınında Serhat Dede Türbesi ve mesire yeri olarak kullanılan bir çamlık alan vardır. Kocaseyit, Havran Kocaseyit, Havran'a bağlı mahalledir. Eski adı Manastır olan mahallenin adı Çanakkale Savaşı'nda savaşmış Osmanlı askeri Seyit Onbaşı'nın bu mahalleden olması sebebiyle Kocaseyit olarak değiştirilmiştir. Seyit Onbaşının kabri ve çevresi tekrar düzenlenerek anıtsal bir alan oluşturulmuş ve ziyaretçilerin hizmetine sokulmuştur. Burada ayrıca Çanakkale Savaşından arta kalan savaşla ilgili objelerin sergilendiği bir müze de vardır. Fransız Devrim Savaşları Fransız Devrim Savaşları, 1792-1802 yılları arasında Fransız Devrim hükûmeti ile Avrupalı devletler arasında yaşanan çatışmalardır. Fransız Devrim Orduları'nın şevki ve askerî gelişmeler ile Fransa muharebelerde zaferler kazanarak, hakimiyetini Alçak Ülkeler, İtalya ve Rhineland'a kadar genişletti. Savaşta çok büyük sayıda asker yer aldı ve modern askerî seferberlik halinin örnekleri görüldü. Fransız Devrim Savaşları genellikle Birinci Koalisyon (1792-1797) ve İkinci Koalisyon (1798-1801) olarak ikiye bölünür. Fakat, Fransa Büyük Britanya ile 1793-1802 yılları arasında aralıksız olarak savaş halinde bulunmuştur. 1802 Amiens Antlaşması ile düşmanlıklar bir süreliğine ertelense de kısa süre sonra Napolyon Savaşları patlak vermiştir. Amiens Antlaşması çoğunlukla Fransız Devrim Savaşları'nın sonu olarak görülse de 1802'den önce ve sonra gerçekleşen bazı olaylar Napolyon Savaşları'nın başlangıcının işaretlerini vermiştir. Amiens Antlaşması Amiens Antlaşması, Fransız Devrim Savaşları'nı sona erdirerek Fransa Cumhuriyeti ile Birleşik Krallık arasındaki düşmanlığı geçici olarak bitiren antlaşma. 25 Mart 1802 tarihinde Amiens şehrinde Joseph Bonaparte ve Charles Cornwallis arasında "Kesin Barış Antlaşması" olarak imzalanmıştır. Amiens Antlaşması sadece bir yıl 18 Mayıs 1803'e kadar sürmüş ve 1793 ile 1815 arasında 'Büyük Fransız Savaşı' olarak anılan yıllardaki tek barış dönemidir. Bu antlaşma ile Birleşik Krallık Fransa Cumhuriyeti'ni tanıdı. III. George, sadece iki yıl önce, Fransa Krallığı'nın yıkılışından sonraki Fransız tahtı üzerindeki İngiliz iddialarından vazgeçmişti. Lunéville Antlaşması (1801) ile birlikte Amiens Antlaşması 1798'den beri Devrim Fransasıyla savaş halinde olan İkinci Koalisyon'u sona erdirmiştir. Alımlama analizi Alımlama analizi, eserlerin ve üslupların okurlar, izleyiciler tarafından nasıl yorumlandığına ve okur ya da izleyicide ne gibi etkiler yarattığına yönelik derinlemesine yapılan araştırmalardır. Manyetik rezonans terapisi Manyetik rezonans terapisi, fiziksel manyetik titreşim prensibine dayanan bir tedavi yöntemidir. Belirli hücrelerde ve dokularda iyileşme sürecini başlatmak amacıyla sürdürülmektedir. Bugüne kadar çalışmalardan elde edilen sonuçlar tekniğin etkili olduğu yönünde güçlü kanıtlar ortaya koymuştur (1, 2, 3, 4 ve 5). Tedavi, sağlık uzmanları tarafından genellikle tamamlayıcı bir tedavi yöntemi olarak hareket sistemindeki acı veren dejenerasyonların ve patolojik modifikasyonların tedavisinde uygulanmaktadır. Manyetik rezonans terapisi uluslararası kliniklerde ve rehabilitasyon merkezlerinde kullanılmaktadır. Avusturya´da bulunan Ludwig-Boltzmann Enstitüsü başta olmak üzere birçok araştırma merkezi tarafından da desteklenmektedir. Öte yandan terapinin geleneksel tıp tarafından tamamıyla onaylandığı konusunda tartışmalar bulunmaktadır. Hücre çekirdeğinin manyetik alana maruz kalması, çekirdeğin kendini alanda yeniden konumlandırması sonucunu doğurur. Çekirdekler kendi eksenleri etrafında dönerler ve hızları da Larmor frekansı ile ifade edilir. Çekirdek kendini alanda hizaladıktan sonra radyo manyetik dalgalara maruz bırakılır. Eğer eksen sapması frekansı uygulanan radyo dalgalarının frekansıyla aynıysa, çekirdek radyo dalgalarının yaydığı enerjiyi emer. Nükleer manyetik rezonans, radyo dalgalarının özel frekanslarının manyetik alandaki atomik çekirdek tarafından seçilerek absorbe edilmesidir. Çekirdekler böylece hareket etmeye başlarlar ve yeniden denge noktasına gelirler. Radyo dalgaları kapatılıncaya kadar bu hareketler devam eder. Emilen enerji, radyasyon olarak iletilir. Bu süreç maddenin moleküler yapısı hakkında bilgi verir ve vücuttaki hidrojen çekirdeklerinin manyetik momentleri vasıtasıyla görüntü elde etmek için kullanılır. Bu durum manyetik rezonans görüntüleme olarak adlandırılır (6). Hidrojen çekirdeği, çeşitli biyolojik doku yapılarında değişik şekillerde tepki verir. Uygulayıcılar bu süreçten manyetik rezonans terapisinde yararlanmayı amaçlamışlardır. Yöntemin teknik özelliği bir fiziksel uygulama olan “adyabatik hızlı geçiş“ hareket aktivasyonu sağlamak için manyetik rezonans yaratmak üzere kullanılan bir tekniktir (8 ve 9). Adyabatik hızlı geçiş su şekilde formüle edilebilir: Burada yüksek frekans aralığındaki manyetik uyarılmadır. de ana alanın manyetik uyarılmasındaki değişimin oranıdır. ise giromanyetik sabitidir. Bu kondisyonlar manyetik rezonansın küçük ve homojen olmayan manyetik alanlara rağmen oluşturulabildiklerini gösterir. Bu prensiplerin patent hakları koruma altına alınmıştır (ABD Patent 7,524,276 ve Avrupa Birliği Patent EP 1 089 792 B1). Aynı şekilde sağlık gereçleri için anlaşma ile onaylanmıştır (93/42/EWG). Bugüne kadar birçok canlı, tüp ve hayvan model çalışmaları yürütülmüştür (7). Elde edilen sonuçlar sağlık kongrelerinde sunulmuş ve çeşitli mecralarda yayımlanmıştır. Manyetik rezonansın kıkırdak dokusunda yenilenmeye yol açabileceğini gösteren ilk niceliksel kanıtları ortaya koyan çalışmayı (10) temel alan çok sayıda araştırma yapılmıştır. Çalışmalar nükleer manyetik rezonansın kemik iltihabi tedavisinde olumlu etkiler gösterdiğini ortaya koymaktadır. Osteoartritis hastalarının el ve parmak eklemlerine uygulanan tedavi, elin fiziksel fonksiyonlarının artmasını sağlamıştır (2). Ayrıca kronik alt sırt ağrısı hastalarının tedavilerinde de olumlu sonuçlar elde edildiği görülmüştür (1). Manyetik rezonans terapisinin etkinliğine dair ek kanıtlar ise kondrositler, osteoblastlar, fibroblastlar ve hücre dışı matriksler üzerinde uygulanan deneysel çalışmalar tarafından ortaya konulmuştur. Bu çalışmalarda terapinin kondrositler ve osteoblastların sayısında çoğalma sağladığı kanıtlanmıştır (3). Öte yandan, çeşitli deneylerle fibroblast kültürlerin protein sentezlerinde önemli ölçüde değişim sağladıkları tespit edilmiştir (11). Buna ek olarak hücre dışı matriksin de tekniğin uygulanmasından olumlu şekilde etkilendiği görülmüştür. Manyetik rezonans terapisinin savunucuları modern ortopedide tekniğin geniş bir uygulama yelpazesi olduğunu düşünüyorlar. Yöntemin, ortopedinin ve kaza cerrahisinin tedavilerine ek olarak, tamamlayıcı bir terapatik teknik şeklinde uygulanması amaçlanmıştır. Terapi, eklem hastalıklarının ve özellikle kemik iltihaplarının, lif burkulmalarının, tendon rahatsızlıklarının ve spor yaralanmalarının tedavisinde etkilidir. Bunların dışında manyetik rezonans terapisi kemik erimesinin önlenmesinde ve tedavisinde ve kemiklerdeki metobalizma bozukluklarının giderilmesinde de olumlu etkiler göstermektedir. and surgical care options; Hg. Jack E. Jensen, M.D. FACSM, Houston, USA 2007, S. 84-85. Batavya Cumhuriyeti Batavya Cumhuriyeti (), Birleşik Hollanda Cumhuriyeti'nin devamıdır. 19 Ocak 1795'te ilan edilmiş ve 5 Haziran 1806'da Louis Bonaparte'ın Hollanda Krallığı tahtına çıkması ile sona ermiştir. Yeni cumhuriyet, Hollanda halkından geniş destek gördü. Zaten devlet devrimci Fransa Cumhuriyeti'nin silahlı desteği ile kurulmuştu. Batavya Cumhuriyeti, önce kardeş cumhuriyet Fransa'nın daha sonra da Napolyon'un Fransa İmparatorluğu'nun uydu devleti haline geldi. Ülkenin iç politikası da Fransa'dan derin biçimde etkilendi. Yazılı bir Hollanda anayasası oluşturma süreci ise Fransa etkisinden değil iç siyasî etkenlerden ortaya çıktı. Fakat bu süreç, Napolyon'un, hükümete kardeşini kral olarak kabul etmeleri için baskı yapmasına kadar sürdü. İnönü, Havran İnönü, Havran'ın doğusunda yer alan mahalledir. Havran Merkeze uzaklığı 5 km dir. Mahallenin hemen yakınında bulunan mağaralardan dolayı İnönü adını almıştır. Burada ayrıca yakın zamanda faaliyete geçen bir baraj bulunmaktadır. Lexington Steele Clifton Todd Britt ya da sahne adıyla Lexington Steele (28 Kasım 1969, Morristown), Amerikalı pornografik film oyuncusu. AVN Ödüllerinde "Yılın En İyi Erkek Performansçısı" ödülünün ilk kazananıdır ve toplamda üç kere bu ödülü kazanmıştır. 1999 yılında babasını kaybetmiştir. Şubat 2016 yılında Savana Styles ile evlenmiştir. Caerphilly Caerphilly, Birleşik Krallık, Galler'de bulunan, 31.000 nüfuslu ve Rhymney Vadisi'nin güney ucunda yer alan peynirleriyle ünlü bir kasabadır. Caerphilly dağ tarafından Lisvane ve Rhiwbina Cardiff banliyölerine ayrılır. Internet Adult Film Database Internet Adult Film Database (Türkçe: "İnternet Yetişkin Film Veri Tabanı") kısaca IAFD, Amerikan porno endüstrisinde yapılan filmler ve yönetmenler ile oyuncular hakkında bilgiler içeren internet sitesidir. Amerikan endüstrisi dışındaki yapımlar piyasada satıştaysa bu filmler orijinal adıyla değil pazardaki adıyla sitede yer alır. Nükleer silah yapımı Nükleer silah yapımı, nükleer bir silahın fiziksel paketlerinin patlaması için yapılan fiziksel, kimyasal ve teknik düzenlemelerdir. Dört temel tasarım türü vardır. Sonuncusu hariç hepsinde, yerleştirilmiş cihazlardaki patlayıcı enerji füzyon ile değil, nükleer fisyon ile elde edilir. İçe doğru patlama metodunda uranyum veya plütonyumdan herhangi biri yakıt olarak kullanılabilir. Tabanca metodunda ise yakıt olarak sadece uranyum kullanılır. Pu-240 bulaşımından dolayı meydana gelen erken tetiklenme ve ani kritik için gerekli zaman sabitinin U-235'ten çok daha kısa olmasından dolayı, plütonyum tabanca metodunda kullanılmaz. Furkan Alakmak Furkan Alakmak (d. 28 Eylül 1991 Oss), Türk asıllı Hollanda doğumlu futbolcudur. 1. Lig'de mücadele eden Göztepe takımında forvet mevkiinde oynamaktadır. Sharpay'in Göz Alıcı Macerası Sharpay's Fabulous Adventure Türkçe adı ile Sharpay'in Göz Alıcı Macerası 2011 yılında çıkan Disney Channel orijinal filmi ve 'ın devam filmi olarak da bilinir. Başrolde Ashley Tisdale vardır. Sharpay Evans ünlü olmak istiyordu ve Broadway'e gitmek istiyordu ve gitti,ama başarılı olamazsa dönüp babası için çalışacaktı. Annesi Üniversiteden arkadaşını arayıp oğlunun (Peyton) Sharpay'e göz kulak olmasını istedi. Sharpay Broadway'e gittiğinde Peyton ile karşılaştı ve her şey burada başladı. Sharpay'in, köpeği Boi ile olan performansı bir star avcısı tarafından yardım toplantısında keşfedilince New York'un parlak ışıkları artık onun için yanmaya başlar. Fakat hırsın hüküm sürdüğü şöhret dünyasında Kontes isimli çıtkırıldım köpeğin alaycı sahibi ve kazanmak için her şeyi yapabilecek entrikacı bir Broadway yıldızcığıyla karşı karşıya olduklarını anlarlar. 1994-95 Serie A 1994-95 Serie A İtalya'da en üst düzey futbol ligi Serie A'nın 64. sezonudur. Bu sezonun sonunda Juventus takımı 23. şampiyonluğunu kazanmıştır. Genoa CFC 1995-96 sezonunda Serie B'ye düştü. My Bloody Valentine (müzik grubu) My Bloody Valentine, 1983 yılında Dublin, İrlanda'da kurulan bir alternatif rock grubuydu. Adlarını 1981 yılına ait korku filminden alan grup,en başarılı dönemini 1987'den sonraki üyeleri, kurucu üyeler Kevin Shields (gitar ve vokaller) ve Colm Ó Cíosóig (bateri) ile şarkıcı-gitarist Bilinda Butcher ve bas gitarist Debbie Googe ile geçirmiştir. My Bloody Valentine'nın müziği geliştikçe, seslerinde distorsiyon kullanımları, portamento teknikleri ve uyguladıkları dijital yankılanma shoegazing adı verilen yeni bir müzik türünün ortaya çıkmasını sağladı. Grubun 1991 yılına ait önemli albümü "Loveless"ın yapımı iki yıl almış ve neredeyse grubun bağlı olduğu plak şirketi Creation Records'un iflas etmesine olmuştur. Buna rağmen albüm, geniş çaplı bir eleştirisel başarı kazanmıştır. "Loveless"dan sonra My Bloody Valentine, Shields'ın yeni bir albüm yapmaya yetecek sayıda kayıt yapması ama daha sonra bunları rafa kaldırması ile inaktif olmuştur. 2007 yılının ortalarında, Shields grubun yeniden bir araya geldiğini ve yeni parçalar üzerinde çalıştığını açıklamıştır. Grup, sonunda dünya turuna çıkmıştır. Grup, son albümleri "m b v"'yi 22 yıllık bir aradan sonra 2 Şubat 2013 tarihinde yayımlamıştır. Manuel Ferrara Manuel Jeannin ya da sahne adıyla Manuel Ferrara (d. 1 Kasım 1975, Le Raincy), Fransız pornografik film oyuncusu ve yönetmeni. Rocco Siffredi'nin desteğiyle pornografik film oyunculuğuna başladı. 2003 yılından bu yana 64 ödül kazandı. Manuel Ferrara 1 Kasım 1975 yılında Fransa'nın Le Raincy şehrinde Fransız bir baba ve İspanyol asıllı Fransız bir annenin oğlu olarak dünyaya geldi ve Gagny isimli yerde büyüdü. Babası elektrikçi, annesi ise Fransa'ya göç etmiş bir temizlik görevlisiydi. 17 yaşındayken babasını kaybetti. Üniversiteye devam ederken beden eğitimi öğretmeni olmak için çalıştı. İlk porno sahnesini 1997 yılında çekti. Daha sonra profesyonel bir porno oyuncusu olarak kariyerine başladı. Çeşitli Fransız ve Avrupa yapımlarında yer aldı. "Ferrara" ismini Fransız boksör Stéphane Ferrara'ya benzediğini düşünerek seçti. 2002 yılında gişe rekorları kıran "Snoop Dogg's Hustlaz: Diary of a Pimp" adlı filmde yer aldı. Ocak 2005 ve 2012 yılları arasında kendisi gibi bir pornografik film oyuncusu olan Dana Vespoli ile 7 sene evli kaldı ve üçüz oğulları oldu. Bir süredir ilişki yaşadığı porno oyuncusu Kayden Kross Eylül 2013 yılında hamile olduğunu açıkladı ve 2014 yılında bir kızları dünyaya geldi. 2014 Libya Temsilciler Meclisi seÃ§imleri 2014 Libya Temsilciler Meclisi seçimleri, Libya'da Temsilciler Meclisi'nin üyelerini belirlemek için 25 Haziran 2014'te yapılan genel seçimlerdir. Seçimlere katılım %18 seviyesinde kaldı. Deneysel rock Deneysel rock ya da avantgart rock, rock'ın tipik elemanları üzeride deneyselliğe gidilen bir müzik türüdür. Deneysel rock, aynı zamanda genel kompozisyon ve performans tekniklerinin sınırlarını zorlayan bir özelliğe sahiptir. Deneysel rock müzisyenleri aynı zamanda müziklerini; geleneksel olmayan zaman ölçüleriyle, alternatif enstrüman akorlarıyla, alışılmamış harmoniler, besteleme teknikleri, deneysel sözleri, diğer müzik tarzlarından öğeler, vokal stilleri, enstrümantal efektler veya el yapımı özel deneysel enstrümanlarla özelleştirebilmektedir. Allmusic'e göre "deneysel rock, 'verse-chorus-verse' standardı ile yazılmış müziğin tam tersidir." The Velvet Underground'un ve Frank Zappa'nın öncülüğünü yaptığı bu müzik türü, progresif rock'ın, endüstriyel müziğin ve elektronik müziğin ortaya çıkmasına katkı sağlamış; Sonic Youth, Half Japanese, Nirvana, Pixies, Radiohead ve Deerhunter gibi birçok alternatif müzik grubunu etkilemiştir. Deneysel rock'daki tipik özellikler arasında şunlar vardır: Hochsauerlandkreis Hochsauerlandkreis, Almanya'nın Kuzey Ren-Vestfalya eyaletine bağlı ilçe. Jean-Marc Ayrault Jean-Marc Ayrault (d. 25 Ocak 1950) Fransız siyasetçi. 15 Mayıs 2012 - 31 Mart 2014 tarihleri arasında Fransa başbakanı olarak görev yapmıştır. Sosyalist Parti'nin bir üyesidir. Daha önce Nantes Belediye Başkanlığı yapmıştır. 1997 ile 2012 yılları arasında Fransa Ulusal Meclisi'nde Sosyalist Parti Grup Başkanı olmuştur. 11 Şubat 2016 tarihi itibarıyla Dışişleri Bakanı olmuştur. Jean-Marc Ayrault Maulevrier'de St. Joseph Katolik ilkokuluna gittikten sonra 1961 ve 1968 yılları arasında Cholet'de Lycée Colbert Lisesi'nde okudu. Ardından Nantes Üniversitesi'nde Almanca okudu. 1969-1970 yılında Almanya'nın güneyinde Würzburg'da bir dönem yaşamını sürdürdü. 1977 yılında Saint-Herblain belediye başkanlığına seçilmiş 1979 yılında Sosyalist Parti Parti Meclisi üyeliğine 1981 yılında da Merkez Yönetim Kurulu üyeliğine seçilmiştir. 1989 yılında Nantes Belediye Başkanlığına %50,19 oranında oy alarak ilk turdan seçilmiştir. 1986 yılından itibaren milletvekili seçilmiştir . 1997 seçimlerinin ardından mecliste sosyalist grubun başkanlığına seçilmiş ve bu görevi başbakan oluncaya dek 15 yıl sürdürmüştür. 1995-1997 yılları arasında Büyükşehir Belediye Başkanları Birliği başkanlığı görevini yürütmüştür. 1990'lara kadar Jean Poperen'in yakınlarında yer almıştır. Yerel YÃ¶netimler Meclis Hükümet Diğer Metropol alan ağı Metropol alan ağı genellikle bir şehir veya geniş bir yerleşkede kullanılan bilgisayar ağıdır. Bir MAN, genellikle fiber optik bağlantılar gibi yüksek kapasiteli backbone teknolojisini kullanarak Lan lar arasında bağlantı kurar, internet ve WAN için bağlantı hizmetleri sağlar. Bir Man'nın IEEE 802-2002 'de standart olarak tanımı:[1] MAN bütün şehir binalarının çoğu bloklarına kadar LAN'dan daha geniş bir coğrafi alan için optimize edilmiştir. MAN da orta-yüksek veri oranları iletişim kanalları bağlı olabilir. Bir MAN tek bir kuruluş tarafından işletilebilir, ama çoğunlukla birçok kişi ve kuruluşlar tarafından kullanılacaktır. MAN lar aynı zamanda kamu hizmet kuruluşları olarak işletilebilir ve bu kuruluşlar tarafından sahip olunulabilir. Çoğunlukla yerel ağların ağlararası iletişimi için araç sağlar. " Yönetim bilgi sistemindeki yazarlar Kenneth C. Laudon ve Jane P. Laudon (2001)" Sayısal işletme yönetiminin" 10. baskısında metropol alan ağını şöyle tanımlar: Bir metropol alan ağı yerleşke veya bir metropol alanı kapsayan geniş bilgisayar ağıdır. Onun coğrafi kapsamı, bir WAN ve LAN arasında kalır. MAN'lar metropol alanda LAN lar için internet bağlantısı sağlar ve onları internet gibi daha geniş alan ağlarına bağlar. Kablolu televizyonda kullanÄ±labilir. Bu amaç için kullanılan bazı teknolojiler atm, fddi, smds dir. Bu teknolojiler çoğu alanda ethernet-tabanlı bağlantıların yerini almaktadır. MAN ya mikrodalga ve radyo ya da infrared lazer bağlantısı kullanarak kablosuz olarak kurulmuş LAN lar arasında bağlantı kurar. 1995-96 Serie A 1995-96 Serie A İtalya'da en üst düzey futbol ligi Serie A'nın 1995-1996 yıllarında düzenlenen sezonudur. Bu sezonun sonunda Milan takımı 15. şampiyonluğunu kazanmıştır. 1996-97 Serie A 1996-97 Serie A, İtalya'da en üst düzey futbol ligi Serie A'nın 1996-1997 yıllarında düzenlenen sezonudur. Bu sezonun sonunda Juventus takımı 24. şampiyonluğunu kazanmıştır. Cagliari Calcio, 1997-98 Serie B'ye düştü. 1997-98 Serie A 1997-98 Serie A İtalya'da en üst düzey futbol ligi Serie A'nın 1997-1998 yıllarında düzenlenen sezonudur. Bu sezonun sonunda Juventus takımı 25. şampiyonluğunu kazanmıştır. Pazarlı Höyük Pazarlı Höyük, Çorum İl merkezinin güneyinde, Çıkhasan Köyü'nün 1 km. kuzeydoğusundaki Karapınar Mevkii'nde yer alan bir höyüktür. Çıkhasan Köyü'nün eski adının Pazarlı olması nedeniyle bu adı almış olup yerel adı Kale'dir. Pazarlı köylülerince tepede Frigler'e ait pişmiş toprak, boyalı, kabartmalı levhalar bulunması üzerine kazı kararı alınmıştır. Kazılar, Türk Tarih Kurumu adına Prof. Dr. Hamit Zübeyir Koşay başkanlığında, Mahmut Akok'un katılımıyla 1937-38 yılları arasında yapılmıştır. Tepenin üst kısmında sürdürülen kazılarla Frig Dönemi yerleşimi bütünüyle gün yüzüne çıkarılmıştır. Kazılarla ulaşılan sonuçlara göre höyük, Kalkolitik Çağ'dan Klasik Çağ'a kadar iskan görmüştür. Buna göre tabakalar, Kalkolitik Çağ, Erken Tunç Çağı, Orta Tunç Çağı ve Helenistik Dönem ile Frig Dönemi olarak Demir Çağı tabakalarıdır. Frig Dönemi'nin üç yapı katından oluştuğu, en alttakinin kısmi bir yangınla sona erdiği belirtilmektedir. Birinci yapı katında yerleşmenin etrafı, özellikle savunması zayıf olan yerlerde dört köşe burçları olan bir surla çevriliydi. İkinci yapı katının evleri bu burç duvarlarından yararlanılarak yapılmıştır. Burçlar olan hatlarda savunma duvarı, savunması daha da güçlendirmek içe doğru açılı yapılmıştır. Kale içinde setlerle oluşturulan teraslarda yapılan evler, taş temeller üzerinde kırmızı kerpiçle inşa edilmiştir. Bu konutların iki katlı olduğu ve ahşap malzemenin yoğun kullanıldığı tespit edilmiştir. Damlarda ahşap ve çatı kiremidi kullanılmıştır. Binaların içleri dayanıklı, beyaz bir toprakla sıvanmış olup dışları ise renkli, kabartmalı pişmiş toprak levhalarla kaplanmıştır. Bu levhalarda kullanılan boya kırmızı ve kahverengidir. Kabartmalar, savaş sahneleri, hayvanlar arası boğuşma sahneleri, geometrik ve bitki motifleridir. Bu tür levhalara Akalan Kalesi, Gordion, Burdur Döğer, Sardis ve Buruncuk / Larisa gibi yerleşmelerde de rastlanmaktadır. Savaş sahnesi olanlar 47 x 44 cm. boyutlarındadır. Yürüyüş halindeki askerlerin çoğunun başı sola dönüktür ve yüzlerinde sakal ya da bıyık yoktur. Tolgalar madenden, kulakları örten kısımları ile askerlerin yuvarlak kalkanlarının ise deriden yapılmış olduğu düşünülmektedir. Aslan ve boğa arasındaki mücadeleyi sahneleyen levhalar ise 40 x 26 cm. boyutlarındadır. Diğer hayvan betimlemeleri arasında grifonlar (yarı kartal-yarı aslan), sentor, ceylan ve dağ keçisidir. Frig çanak çömleği Alişar, Gordion ve Alacahöyük buluntularına çok benzemektedir. Stjarnan Stjarnan, merkezi İzlanda'nın Garðabær şehrinde bulunan bir futbol kulübü. 2012 sezonunda İzlanda'daki en üst seviye lig Úrvalsdeild'da mücadele eden ekip 1. deild karla liginden yükseldiği 2008 yılından beri bu ligdedir. Kulüp, insan klozeti, insan bisikleti, Rambo'nun nehir kenarındaki çatışma sahnesi, balık tutma gibi ilginç gol sevinçleri ve bu sevinçlerin videolarının internet üzerinden hızla yayılması ile dünya çapında üne kavuşmuştur. Avusturya Yeni Tünel Açma Yöntemi Avusturya Yeni Tünel Açma Yöntemi, 1957 ile 1965 yılları arasında tünel açmak için geliştirilen metottur. Tünel açmak için kullanılan iki yöntemden birisidir. TBM gibi metro tünelleri, karayolları tünellerinde kullanılır. Tünelin içinde açıldığı kaya ortamına kendi kendini taşıtma ilkesine dayanır. Yöntemin prensibi, en uygun kazı ve sağlamlaştırma yöntemleri kullanılarak kazı sonrasında oluşacak ikincil gerilme ve deformasyonların, kaya yapısının stabilizesini bozmayacak şekilde denetlenmesi, yönlendirilmesi ve kayaçların ilk sağlamlığını olabildiğince koruyarak boşluğu çevreleyen bölgenin kendi kendini tutan ve taşıyan bir statik sistem oluşturulmasıdır. Kreis Siegen-Wittgenstein Kreis Siegen-Wittgenstein, Almanya'nın Kuzey Ren-Vestfalya eyaletine bağlı ilçe. Kreis Olpe Kreis Olpe, Almanya'nın Kuzey Ren-Vestfalya eyaletine bağlı ilçe. Pamela Geller Pamela Geller (d. 14 Haziran 1958), Amerikalı blogcu, yazar, politik aktivist ve yorumcu. Geller, başta İslam'a karşı eleştirileri ve Müslüman faaliyetlerine karşı olan muhalifliği ile bilinmektedir. 11 Eylül'de yıkılan İkiz Kuleler'in enkazının yakınında inşa edilmesi önerilen İslam cemaati merkezi inşasına karşı çıkan grubun önde gelenlerinden biriydi. Geller ve Robert Spencer, Özgürlük Savunması Girişimi ve Amerika'nın İslamlaşmasını Durdurma adlı organizasyonun