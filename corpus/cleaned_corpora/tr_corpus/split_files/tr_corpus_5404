diye nitelendirerek noktaladı. Slant Magazine'den Sal Cinquemani, albümü "90'ların en büyük pop şaheserlerinden biri" diye tanımlayarak "Sözler karışık değil ama ifade muhteşem." ve "Madonna, "Like a Prayer"dan beri duygusal olarak hiç bu kadar samimi olmamıştı." ifadelerini kullandı.. "Rolling Stone"da eleştirisini paylaşan Rob Sheffield ise albümün "harika" olduğunu yazdı ancak Orbit'in tüm albümü üretebilmek için yeterince numara bilmediğini ve bu yüzden tekrarlayıp durduğunu belirterek yapımcılığı olumsuz bir şekilde eleştirdi. "Entertainment Weekly" için yazan David Browne, eleştirisinde "Kendi aydınlanmasıyla yaptığı boğuşmalar sonucunda Madonna, özellikle müziğine gelen yeni İtalyan toprak ana çeki düzeniyle birlikte yıllardan beri olduğundan daha rahat ve daha az yapmacık görünüyor. "Ray of Light" gerçekten bir dua gibi ve bilirsiniz ki Madonna sizi oraya götürecektir." ifadelerine yer verdi. "City Pages"teki bir incelemesinde Roni Sarig, Madonna'nın en fazla vokal aralığından, derinliğinden ve netliğinden etkilendiğini yazarak "Ray of Light"ı şarkıcının "şimdiye kadarki en zengin, en başarılı kaydı" diye adlandırdı. "Los Angeles Times"tan müzik eleştirmeni Robert Hilburn ise ""Ray of Light", hayatının bir noktasından kendisine şaşırtıcı bir samimiyet ve perspektifle bakan bir kadının ruh arayışını yansıttığından dolayı şarkıcının kariyerinin en iyi, en tatmin edici albümü." diye yazdı. "Melody Maker"da bir yazı paylaşan Mark Roland, şarkılarının en iyi yanının sinisizmden uzak olmaları olduğunun altını çizerek yapıtı St Etienne grubunun müzikleriyle ve Björk'ün "Homogenic" (1997) albümüyle karşılaştırdı: "Bu kötümser bakan pop manipülasyonu tornasına açık bir albüm değil, daha ziyade ayak gücüyle çalışan bir tekerleğin üstündeki kil bir yumruyu eziyor gibi. Severek hayatı alaya alan "Ray of Light", eşleşmeyen ama bu sayede her şeyi daha özel olan bir çamur gibi." "The Boston Globe"dan Joan Anderman, çalışmayı dikkat çekici bularak "derin bir ruhani dans kaydı" tanımını yaptı ve kaydın mutluluktan uçmuş bir dokusu olduğunu belirtti. Ayrıca çöp toplayan görüntüler ve kültürlü kimlikler üzerine inşa edilen bir kariyerden özgürleşen Madonna'ya doğru uzun bir yol gidin şarkılardan oluşan ciddi bir döngünün var olduğunu ifade etti. "Playboy"dan Robert Christgau, "Ray of Light"ı "büyük bir "ses getirici"" olarak dikkate aldı ancak her zaman pop şarkıcıları için garip sonuçlar doğuran aydınlanma temaları yüzünden ortalama bir kayıt olduğunu yazdı. Buna rağmen "Skin" ve "Candy Perfume Girl" gibi duygusal şarkıları övdü. 41. Grammy Ödülleri'nda "Ray of Light", altı dalda aday gösterildi ve bunlardan dört tanesinden ödül kazandı. Albüm, En İyi Pop Vokal Albüm ile En İyi Kayıt Paketi dallarında ödül alırken Yılın Albümü dalında aday gösterildi. İsim şarkısı ise En İyi Dans Kaydı ve En İyi Video Klip ödüllerini alırken Yılın Kaydı dalında aday gösterildi. Albüm, daha önceden yalnızca video kategorisinde ödül alan Madonna'ya kariyerinin ilk müzikal Grammmy'sini kazandırdı. Şarkıcı ayrıca 1998 MTV Video Müzik Ödülleri'nde aday gösterildiği dokuz kategoriden altısında ödül alarak gecenin en çok kazananı oldu. "Frozen" En İyi Özel Efektler ödülünü alırken "Ray of Light" ise En İyi Düzenleme, En İyi Koreografi, En İyi Yönetmen, En İyi Kadın Videosu ile Yılın Videosu ödüllerini aldı ve En İyi Çıkış Yapan Video Klip, En İyi Dans Video Klibi ile En İyi Sinematografi dallarında aday gösterildi. American Society of Composers, Authors and Publishers (ASCAP) da Madonna'ya albüm için ödüller vermeyi tercih ederek 1999 ASCAP Pop Müzik Ödülleri'nde En Çok Sahnelen Şarkı dalında "Frozen" ve "Ray of Light"a iki ödül verdi. Bunlardan ikincisine 1999 ASCAP Rhythm & Soul Müzik Ödülleri'nden En İyi Dans Şarkısı ödülü de verildi. "Ray of Light" ayrıca dünya genelindeki ödül törenlerinde de çeşitli ödüller topladı. IFPI Danmark'ın düzenlediği Danimarka Grammy Ödülleri'nde En İyi Uluslararası Albüm ve En İyi Uluslararası Kadın Vokalist dallarında, Polonya'da Związek Producentów Audio Video (ZPAV) tarafından düzenlenen Fryderyk ödüllerinde En İyi Yabancı Albüm dalında ve Macaristan'da Mahasz tarafından düzenlenen Altın Zürafa Ödülleri'nde Yılın En İyi Uluslararası Pop Albümü dalında ödül aldı. Bunlara ek olarak Hırvatistan'da dağıtılan Porin'den de En İyi Uluslararası Albüm ödülünü aldı, aynı törende "Frozen"a da En İyi Uluslararası Video Klip ödülü verildi. İsveç'te düzenlenen Rockbjörnen ise albüme yine En İyi Uluslararası Albüm ödülünü verirken Madonna'yı En İyi Uluslararası Sanatçı seçti. Kanada'da 1999 MuchMusic Video Ödülleri'nde "Ray of Light" şarkısına En İyi Uluslararası Video Klip ödülü verildi ve albüm 1999 Juno Ödülleri'nde En İyi Satan Albüm (Yabancı veya Yerli) dalında aday gösterildi. 1998 MTV Avrupa Müzik Ödülleri'nde Madonna'ya En İyi Kadın ve albüme En İyi Albüm ödülleri verildi. 14. Uluslararası Dans Müzik Ödülleri'nde ise Madonna, En İyi Dans Solo Sanatçı ve "Ray of Light", En İyi Dans Video Klibi kategorilerinde ödüllendirildi. Amerika Birleşik Devletleri'nde "Ray of Light", "Billboard" 200 listesine 21 Mart 1998 tarihinde iki numaradan giriş yaptı. Bu sırada ilk haftasında 371 bin kopya satarak Madonna'yı Nielsen SoundScan döneminin en yüksek ilk hafta satışını gerçekleştiren kadın sanatçısı yaptı. Ancak "Titanik"in film müziği albümü yüzünden ülkenin listesinde bir numaraya çıkamadı, Madonna'nın listede iki numaradan yukarı çıkamayan beşinci albümü oldu. İkinci haftasında 225 bin kopya satarak yine film müziği albümünün alt sırasında kaldı. 16 Mart 2000'de Amerika Kayıt Endüstrisi Birliği (RIAA) tarafından aldığı dört milyonluk sipariş sayesinde dört kez platin sertifikayla ödüllendirildi. Nielsen SoundScan'e göre Eylül 2011 itibarıyla ABD'de 3,9 milyon kopya sattı. Bu rakamlar BMG Music gibi kulüpler aracılığıyla yapılan 459 binden fazla sayıdaki gönderileri içermedi. Kanada'da Canadian Albums Chart'a 59.900 kopya satışıyla bir numaradan girdi. Sonradan Canadian Recording Industry Association (CRIA) tarafından 700 bin kopya satması sayesinde yedi kez platin sertifikayla ödüllendirildi. Avustralya ve Yeni Zelanda'nın albüm listelerine bir numaradan dahil oldu. Avustralya Kayıt Endüstrisi Birliği (ARIA) tarafından 210 bin kopya gönderiyle üçlü platin ve Recording Industry Association of New Zealand (RMNZ) tarafından 15 bin kopya gönderiyle platin sertifikaya layık görüldü. Birleşik Krallık'ta yayımlanan UK Albums Chart'a da bir numaradan giren "Ray of Light", iki hafta bu sıradaki yerini korudu. Ülkenin müzik kuruluşu British Phonographic Industry (BPI) tarafından 1,8 milyon kopya satmasıyla altı kez platin sertifikayla ödüllendirildi. Fransa'nın albüm listesine iki numaradan giriş yaptı, düşüşe geçmeden önce bu sırada yedi hafta daha kalmaya devam etti. Ulusal Fonografi Yayıncıları Sendikası (SNEP) tarafından 900.000 kopya gönderi rakamıyla üç kez platin sertifikaya layık görüldü. Ülkede albümün tam satış rakamının 925.400 olduğu açıklandı. Almanya'da Media Control Charts'a bir numaradan dahil olan albüm, yedi hafta bu sırada kaldı. Ülkede Madonna'nın en çok satan albümü oldu, Bundesverband Musikindustrie (BVMI) tarafından 1,5 milyon kopya gönderi satmasıyla üç kez platin sertifikayla ödüllendirildi. Diğer Avrupa ülkelerinde de gerçekleşen satışların sonucu olarak European Top 100 Albums listesinde bir numaraya yükseldi ve kıtada yedi milyondan fazla kopya satmasıyla Uluslararası Fonogram Endüstrisi Federasyonundan (IFPI) yedi defa platin sertifika aldı. "Ray of Light", dünyanın diğer ülkelerinde de benzer başarılar yakaladı; Belçika, Finlandiya, Hollanda, İspanya, İsrail, İsviçre, Macaristan, Norveç, Singapur ve Yunanistan'da liste başı oldu. Albüm, dünya genelinde ise 20 milyondan fazla sattı. "Ray of Light", elektronika müziği dünya genelindeki pop kültürüne kazandıran çalışma olarak tanımlandı. Durumla ilgili olarak "Los Angeles Times", "Fatboy Slim gibi ara sıra gelişen atılımlar bir kenara konduğunda, Madonna "Ray of Light"ı yayımladığında elektronika bütünüyle ana akım değildi." yorumunu yaptı. Yazar J. Randy Taraborrelli'ye göre albüm müzik tarzını listelerin başına getirene kadar "tekno ve elektronika, yıllarca, dünya genelinde terk edilmiş depolarda ve şehirlerin dış mahallerindeki ıssız alanlarda yapılan yasa dışı sözde çılgın yeraltı partilerinde son derece popüler bir şekilde çalınmıştı". AllMusic editorü Liana Jonas, albümün isim şarkısının "ana akımın dikkatini 21. yüzyılın başında yeraltı statüsünden çılgınca popülerliğe tırmanan elektronika müziğe çektiğini" yazdı. "Music of the 1990s" adlı kitabında Thomas Harrison, "Ray of Light"ın yapım tarzının "dijital örneklemelerin ve elektronik synthesizer'ın önemli kullanımıyla elektronik müzikteki yeni modaların deyimleriyle dolu" olduğunu ifade etti. Taraborrelli'ye göre albüm; Backstreet Boys, 'N Sync, Britney Spears ve Christina Aguilera gibi erkek grupları ya da teenage sanatçıları tarafından kontrol edilen 1990'ların sonundaki çağdaş müziğe cesur ve ferahlatıcı bir şekilde gelip yerleşti. "Billboard"dan Larry Flick, albüm için "Uluslararası eleştirel başarısıyla birlikte sadece bukalemun gibi olan bir sanatçıyı sunmuyor, ayrıca [Madonna'nın] kederli kararsız genç kitleler arasında hayatî bir figür olarak durduğunu kanıtlıyor." ifadelerini kullanırken müzik eleştirmeni Lucy O'Brien, "1998'deki "Ray of Light" kesinlikle Madonna'nın imajının iyileşmesini sağladı. Bu noktaya kadar Madonna, hâla şansı olan ortalama cazibede bir pop kızı olarak değerlendiriliyordu ancak bu kayıttan sonra yoğun bir şekilde üretken olan yeteneğiyle birlikte iyi bir şarkı yazarı olduğunu kanıtlayarak yepyeni bir kitleye ulaştı." ifadelerini kullandı. Bunların yanı sıra Stereogum için yazan Mary von Aue ise ""Ray of Light", çığır açan bir sanatçı olarak Madonna'yı yeniden inşa etti." şeklinde bir yorum yaptı. New York Üniversitesi'nin American Studies programından Elliott H. Powell, "Ray of Light"ın Güney Asya kültürünü Amerikan halkına 1990'larda ulaşılabilir kıldığını gözlemledi. Rhonda Hammer ve Douglas Kellner, birlikte yazdıkları "Media/cultural Studies: Critical Approaches" kitabında "Güney Asya ilhamlı kadınlık olgusunun, Şubat 1998'de pop ikonu Madonna "Frozen" video klibini yayımladığında Batı medyasında gözlemlenebilir bir moda hâline geldiğini" yazdılar. Ayrıca "Madonna, Hint güzellik aksesuarları modasına ön ayak olmamasına rağmen [...] dünya genelinde medyanın dikkatini buna çekerek bunu halkın gözünün önüne getirdi." yorumunu yaptılar. "Ray of Light", ana akım müziği etkilemeye Britanyalı şarkıcı ve şarkı yazarı Adele'in üçüncü stüdyo albümü "25"ın ana ilham kaynaklarından biri olarak devam etti. Özellikle "Frozen" şarkıcıya bir ilham kaynağı olmasının yanı sıra "gelmek ve tekrar yapmak için güven" verdi. Adele ayrıca "Ray of Light"ın Madonna'nın en iyi albümü olduğunu ve kendisiyle Madonna'nın hayatı arasında birkaç karşılaştırma bulduğunu ekledi. Madonna'nın "kariyerimin en doyurucu evrimi" diye tanımladığı "Ray of Light", popüler müziğe yaptığı etki sayesinde tüm zamanların en iyi albümlerinin sıralandığı çeşitli müzik listelerine dahil oldu. "Rolling Stone"un hazırladığı "Tüm Zamanların En Büyük 500 Albümü" listesinde 367. sırada yer aldı. 2001'de 250 bin kişiden oy toplayarak VH1'ın "Tüm Zamanların En İyi 100 Albümü" listesinde onuncu oldu. 2003'te "Q" dergisinin okuyucu listesi "Şimdiye Kadarki En Büyük 100 Albüm" listesinde 17 numarada yer aldı. Albüm ayrıca "Ölmeden Önce Dinlemeniz Gereken 1001 Albüm" kitabına dahil edildi. "Mojo" dergisi ise "Ray of Light"ı "100 Modern Klasik: Hayatımızın En Büyük Albümleri" listesinde 29 numaraya yerleştirdi. 2013'te "NME", hazırladığı "Tüm Zamanların En Büyük 500 Albümü" listesinde albümü 241. sıraya koydu. Ek notlar: Yapım görevlileri, "Ray of Light" albüm kitapçığından alınmıştır. Tekketepe Muharebesi Tekketepe Muharebesi, 12 Ağustos 1915 tarihinde Anafartalar Cephesi’nin kuzey –sol– kesiminde, İngiliz kuvvetlerince, Tekketepe’nin kontrolü için girişilen taarruzdur. Birleşik Krallık ve Fransız birliklerince oluşturulan Akdeniz Yurtdışı Sefer Kuvvetlerinin 25 Nisan 1915 tarihinde Gelibolu Yarımadası’nın güney kesiminde gerçekleştirdikleri çıkartmalar, izleyen günlerde mevzi savaşlarına dönüşmüştü. Gerek Seddülbahir Cephesi’nde gerekse Arıburnu Cephesi’nde cephelerin kilitlenmesi üzerine Müttefik kuvvetler üst komutanı General Ian Hamilton İngiltere’den gelen takviye kuvvelerle oluşturulan İngiliz 9. Kolordusu ile 6 Ağustos günü Suvla Koyu’nda bir çıkartma yaparak üçüncü cepheyi açmıştı. Aynı gün Anzak Kolordusu 2. Tümeni, Kocaçimen Tepesi–Conkbayırı hattına karşı, Sarı Bayır Harekatı olarak bilinen genel taarruza girişmişti. 2. Anzak Tümeni’nin taarruzu, Osmanlı tarafının direnci sonucu sırtlara ulaşamamıştır. Anafartalar Grup Komutanlığına atanan Kurmay Albay Mustafa Kemal Bey’in 9 Ağustos 1915 günü Anafartalar Cephesi’nde başlattığı Birinci Anafartalar Savaşı olarak bilinen taarruz, aynı anda ileri harekâta girişen İngiliz 9. Kolordusu birliklerini geri atmıştı. Hemen ertesi gün Mustafa Kemal Bey, Kocaçimen Tepesi–Conkbayırı hattında taarruza kalkmış ve Anzak birliklerini de geri atmıştır. 6 Ağustos – 10 Ağustos tarihleri arasındaki müttefik kayıpları ölü ve yaralı olarak 25.000 i bulmuştur. General Hamilton, Anzak Kolordusu’nun, diğer günler için artık taarruz kudreti gösteremeyeceğinin farkındadır. Suvla Koyu’na çıkmış olan İngiliz birliklerinin bir kısmıyla takviye edilmediği takdirde Anzak Kolordusu’nun herhangi bir ileri harekâtı söz konusu olamayacaktır. Önerdiği bir tümenlik takviye ise Anzak Kolordusu komutanı General William Birdwood tarafından red edilmiştir. Birdwood, 20.000 kişilik kuvvetinden 12.000 inin kaybetmiş olmasına karşın bir tümeni dahi ikmal edemeyeceği görüşündedir. Müttefik kuvvetler komutanı General Sir Ian Hamilton, Osmanlı tarafının da kendi birlikleri kadar yorgun ve ağır kayba uğramış olduğu varsayımına dayanarak Tekketepe’ye taarruz etmeye karar vermiştir. Hamilton’un elindeki tek taze birlik, 10 Ağustos’ta karaya çıkmış olan 7 taburlu 54. Tümen’dir. 11 Ağustos sabahı sahildeki 9. Kolordu komutanı General Frederick Stopford’un karargâhına iletilen emirde, 54. Tümenin gece karanlığında taarruz hattına ilerlemesi ve 12 Ağustos sabahı Tekketepe sırtlarına taarruz etmesi emredilmekteydi. Sahildeki diğer üç tümen ise ileri hareketle 54. Tümen’in kanatlarını örtecektir. Aynı günün ilerleyen saatlerinde Suvla’ya gelen General Hamilton, hiçbir hazırlık yapılmadığı için harekâtı 24 saat ertelemek zorunda kalmıştır. Ayrıca 9. Kolordu komutanı General F. Stopford’un bir itirazı olmuştur. Tekketepe’nin batı yamaçları sık bitki örtüsüyle kaplıdır ve bu bölgede Osmanlı ileri postaları bulunmaktadır. Bu postalar atılmadan 54. Tümen Tekketepe sırtlarını işgal etmiş bile olsa katılarla yapılan ikmal tehlikede olacaktır. Bunun üzerine Anzak Kolordusu’ndan keskin nişancı 100 er, bölgeye hareket ettirildi. Taarruzun 13 Ağustos sabahı başlanmasına karar verildi. General F. Stopford, 54. Tümen’in yapacağı gece yürüyüşünü kısaltmak için, bu tümenin 163. Tugayı’nın 12 Ağustos öğleden sonra sırtların eteklerine ilerlemesi emri vermiştir. Taarruz hattı, Binbaşı Münip (Uzsoy) komutasındaki Osmanlı 36. Alayı’nın iki bölüğü tarafından tutulmaktadır. Ayrıca bölgedeki Osmanlı ileri postaları, harekâtı her iki yandan ateş altına alabilecek konumdaydılar. 163. Tugay’ın taarruzu, donanma topçusu ve sahildeki üç top bataryası tarafından açılan hazırlık ateşi ardından saat 16:00 dolaylarında başlamıştır. Harekât alanının büyük bölümü çayırlık ve düz bir arazi idi. 163. Tugay birlikleri ilk yarım kilometrelik bölümde hiçbir direnmeyle karşılaşmadılar. Fakat sonra, özellikle yanlardan yoğun ateş altına alındılar. Bir tabur dışında bütün erat hızla geriye akmıştır. 1/5 Norfolk Taburu, ileri harekâta devam etmiş ve Osmanlı birliklerince kuşatılmıştır. Taburun Sandringham Bölüğü’nün 15 subay ve 250 eratı kurşunlanmış ya da süngülenmiştir. Sandringham Bölüğü mevcudunun büyük bölümü, askere alınmaları öncesinde İngiliz Kraliyet Ailesinin Sandringham Malikanesi çalışanlarıydı. Bölük, İngiliz kamuoyunda yıllar sonra bile konu edilmiş, bir bulutun içinde kaybolduğu, UFO’lar tarafından kaçırıldığı söylenceleriyle meşhur olmuştur. Hatta “Kralın Tüm Adamları” adında, İngiliz BBC yapımı bir filmde, Osmanlı birlikelri tarafından işkenceyle öldürüldükleri anlatılmıştır. Oysa Norfolk Taburu’ndan Çavuş Tom William, harekâttan yaralı olarak kurtulmuş ve söz konusu bölükten 40 kişinin bir samanlığa sığındıklarını, etraflarının Osmanlı birlikleri tarafından sarıldığını ve keskin nişancıların ateşi altında eridiklerini ifade etmiştir. Bu sonuç, bölgenin gündüz geçilemeyeceğini açıkça ortaya çıkarmıştır. General F. Stopford, 54. Tümen’in ertesi gün şafakta yapılması planlanan taarruzunu da iptal etmiştir. İngiliz kayıpları 30 subay ve 650 erattır. Music of the Sun Music of the Sun, pop şarkıcısı Rihanna'nın ilk stüdyo albümü. Amerika Birleşik Devletleri'nde Def Jam Records etiketiyle 30 Ağustos 2005 tarihinde yayınlanmıştır. Albüm, piyasaya çıktığı ilk hafta 69,000 kopya satarak "Billboard" 200 listesine 10, R&B/Hip-Hop listesine 2 numaradan girmiştir. ABD çapında 500,000 ve dünya çapında 2 milyon kopya satmıştır. Everybody Everybody ÅŸu anlamlara gelebilir: Pohár FAČR Çek Cumhuriyeti Kupası "(Çekçe:Ondrášovka Cup)", Çek Cumhuriyeti'nde 1993 yılından beri düzenlenen ulusal kupa organizasyonudur. Kupayı en fazla Sparta Prag (6) kazanmıştır. Burning Up (Madonna şarkısı) Ünlü Amerikalı pop müzik sanatçısı Madonna'nın çıkış albümü Madonna'dan çıkan ikinci teklidir. Şarkı, debut albümde görünmüştür. Şarkı single olarak kimi ülkelerde "Physical Attraction" adıyla satışa sunulmuştur. Şarkı, Madonna'nın ilk düzgün klibinin çekildiği şarkıdır. Şarkı, 1983 yılında, Everybody'nin dans listelerinde yüksek başarı elde etmesiyle satışa sunulmuştur. Şarkı, ABD, Hollanda, Şili, Meksika, Japonya ve Avustralya'da satışa sunulmuştur ancak İngiltere'de resmi olarak yayınlanmamıştır. Single kapağı, David Cunningham tarafından çekilmiş ve Madonna'nın arkadaşı Martin Burgoyne tarafından tasarlanmıştır. Martin Burgoyne daha sonra AIDS yüzünden hayatını kaybetmiştir. Şarkı üçüncü toplama albüm olan Celebration'da bulunmaktadır. Bunun dışında başka toplama ya da remix albümde bulunmamaktadır. Şarkının klibi Celebration:Video Collection'da bulunmaktadır. Şarkı Britney Spears tarafından Femme Fatale Tour için coverlanmıştır. Şarkının müzik videosu, Michael Jackson'ın Billie Jean gibi kliplerinin yönetmenliğiyle tanınan Steve Barron tarafından çekilmiştir. Klip, Madonna'nın ilk düzgün klibidir. Videoda, Madonna ve farklı efektler bulunmaktadır. Klipte Madonna kapalı bir odada dans etmektedir.-Klipteki en ilginç ayrıntı Madonna'nın mavi bir ışığı kolundaki bileklikle bir balığa yansıtmasıdır. Klibin ilerleyen bölümünde Madonna kapalı bir kapıyı açmaya çalışmaktadır. Klibin son bölümünde bir yolda uzanmakta ve sevdiği adamı beklemektedir. Aynı zamanda bir gölde tekne içinde uzamaktadır, bu arada sevgilisi yanından arabayla geçmektedir. Klibin sonunda sevgilisi Madonna'ya arabayla çarpmak üzereyken arabayı Madonna devralır. Klipteki bazı kısımlar "Angel" single'lının montaj şeklindeki klibinde kullanılmıştır. Şarkı tüm uğraşlara rağmen ABD'de dans listeleri dışında hiçbir listede görünmemiştir. Şarkı Virgin Tour ve Re-Invention Tour'da seslendirilmiştir. Virgin Tour performansı Like A Virgin'in başlangıç müziğiyle bitmektedir. The New York Times gazetesinden Jon Pareles bu performans sırasında Madonna'nın Marilyn Monroe havası takınmaya çalıştığını yazmıştır. Mikel Longoria ise performansın çarpıcı ve enerjik olduğunu yazmıştır. Re-Invention Tour'da ise parçayı askeri bir tema seslendirmiştir. Klipte Madonna askeri bir üniforma giymiştir ve elektronik gitarla dans etmektedir. Performans sırasında arka fonda savaş ve sex temalı resimler gösterilmiştir. Şarkı 2008 yılında Madonna Hall Of The Fame'e kabul edildiği törende The Stooges grubu tarafından Ray Of Light şarkısıyla beraber seslendirilmiştir. Pon de Replay "Pon de Replay", Vada Nobles, Carl Sturken, Evan Rogers ve Alisha Brooks tarafından pop şarkıcısı Rihanna'nın ilk stüdyo albümü "Music of the Sun" için yazılan şarkıdır. Albümden çıkan ilk teklidir. Aynı zamanda Rihanna'nın ilk şarkısıdır. Şarkı, "Billboard" Hot 100'de 2 numaraya çıkarak Rihanna'nın ilk top 5 hiti olmuştur. Yeni Zelanda'da 1, Birleşik Krallık'ta 2, Avustralya'da 6, Kanada'da 7 numara olmuştur. Girl Authority adlı kız grubu, ilk albümleri için 2006 yılında şarkıyı düzenlemiştir. Şarkı, 3,970,000 adetlik satış rakamıyla 2005 yılının en çok satan 21. şarkısı olmuştur. Holiday (Madonna şarkısı) "Holiday", Amerikalı pop müzik sanatçısı Madonna'nın çıkış albümü "Madonna"dan çıkan üçüncü teklidir. Şarkı, çıkış albümünde görünmüştür. Şarkı, Madonna'nın ilk uluslararası başarısı ve ABD'de listeye giren ilk şarkısıdır. Şarkı, Madonna'nın ilk büyük başarısıdır. Madonna, Holiday'i Confessions Tour hariç bütün turnelerinde söylemiştir. Ayrıca Madonna, şarkıyı 1985'te Philadelphia'da düzenlenen "Live Aid" yardım konserinde de söylemiştir. Şarkı'nın ilk klibinde Madonna, pembe bir arka plan önünde dans etmektedir. Ancak çoğu eleştirmen bu klibin berbat olduğunu söyleyince, başka klip çekmek yerine konser tadında yeni klipler çekilmiştir. Şarkı The Immaculate Collection ve Celebration'da ve You Can Dance'de bulunmaktadır. Şarkı Madonna'yı dünyaya tanıtan şarkıdır. Madonna'nın 80'lerdeki en önemli şarkılarından biridir. Her ne kadar "Holiday", Madonna hayranları arasında yapılan ankette "Tüm Zamanların En İyi 20 Madonna şarkısı" arasında 6. sırada yer aldıysa da, Mart 2008'de yapılan röportajda, Madonna; ""Birileri bana 30,000,000 $ vermedikçe asla Holiday'i ya da Like a Virgin'i söylemezdim."" demiştir. Tai Dağı Tai dağı ya da Taishan (Çince: 泰山, pinyin: Tài Shān) Çin Shandong eyaleti Tai'an şehri sınırları içinde kalan, büyük tarihi ve kültürel öneme sahip bir dağdır. En yüksek zirvesi olan "Yeşim imparator Zirvesi" (Çince: 玉皇顶, pinyin: Yùhuáng Dīng), Çin resmi kaynaklarında 1532,7 metre olarak belirtilmektedir. Tai Dağı'nın bir adı da Doğu Dağı (东岳, pinyin: dong1yue4)'dir. Bunun nedeni Tai dağı'nın Taoculuktaki Beş Kutsal Dağ'dan (五岳, Wǔyuè) en doğuda, ve eski hanedanlar açısından en önemlisi olarak kabul edilmesidir. MÖ 219 yılında ilk imparator Qin Shi Huang'dan başlayarak, Song hanedanı dönemine kadar Tai Dağı Çin imparatorları tarafından ziyaret edilmiş, Fengchan (封禅） adı verilen kurban ritueli bizzat imparator tarafından bu dağda yapılmıştır. 1987'de UNESCO tarafından Dünya Mirası Listesi'ne dahil edilmiştir. Lucky Star (Madonna şarkısı) Ünlü Amerikalı pop müzik sanatçısı Madonna'nın çıkış albümü "Madonna"dan çıkan dördüncü teklidir. Şarkı, çıkış albümünde görünmüştür. Şarkı ayrıca Madonna'nın ABD'de Top 10'a giren ilk şarkısıdır. Şarkı Madonna'nın ilk albümden çıkan 4. single'dır. Şarkı sanatçının toplama albümleri olan The Immaculate Collection(1990) ve Celebration(2009)'da yer almaktadır. Şarkı Madonna tarafından yazılmış Reggie Lucas tarafından düzenlenmiştir. Fakat şarkının Lucas versiyonu bulunmamaktadır. Onun yerine şarkının remizlerini Jelly Benitez yapmıştır. Lucky Star yarı hareketli, davul sesleriyle ve org ritimleri ile süslenmiş bir pop şarkısıdır. Şarkının temasında bir erkek bedenini cennetteki bir yıldızla bir tutmaktadır. Olumlu eleştiriler alan Lucky Star 4 numaraya erişerek sanatçının Amerika Listelerindeki ilk Top-5 şarkısı olmuştur. Madonna şarkıyı The Virgin Tour(1985) Who's That Girl Tour(1987) ve Confessions Tour(2006)'da seslendirmiştir. The Virgin Tour'da sanatçı performans sırasında siyah göbeği açık bir tişört, siyah bir büstiyer, mor bir etek,desenli külotlu çorap ve parlak pullarla bezenmiş bir ceket giymiştir. Boynunda İsa'nın haç üzerinde sembolize edildiği bir kolye vardır. Madonna turnede şarkını orijinal versiyonunu seslendirmiştir. Göbeğini göstererek sahnede zıplayarak şarkıyı söylemiştir. Performans 1985 yayımlı Live – The Virgin Tour VHS'de bulunmaktadır. Who's That Girl World Tour'da, Lucky Star ikinci şarkı olarak seslendirilmiştir.Performans sırasında Madonna Open Your Heart klibindeki mayoyu giymektedir. Saçları platin sarısı renginde büyük buklelerle şekillendirilmiştir. Performans sırasında sahnede bir disko topu dönmektedir. Madonna ve dansçıları disko topundan çıkan ışıkların etrafında dönmekte böylece yıldız efekti verilmektedir. Performans Ciao, Italia! – Live from Italy ve Who's That Girl – Live in Japan tur DVD'lerinde bulunmaktadır. Confessions Tour'da, Lucky Star 21. şarkı olarak seslendirilmiştir. Madonna performans sırasında Jean-Paul Gaultier tarafından tasarlanmış mor ve beyaz purple and white bir mayo giymektedir.La Isla Bonita'nın bitiminde Madonna yüzüstü yerde yatmaktadır. Dansçıları bu sırada ona üzerinde DANCING QUEEN yazan bir pelerin giydirmektedir. Lucky Star'ın müziğine benzer bir müzik başlamaktadır. Madonna ayağa kalkar ve yüzünü seyircilere döndürür.Bir anda bütün ışıklar söner ve Madonna pelerinini açar ve binlerce büyük ampulden yapılan şekiller gözükmeye başlar.Dansçılarda Madonna'ya katılır ve beraber şarkıyı söylemeye başlarlar. Madonna ara sıra pelerinin etrafında döndürerek kanat çırpışı görüntüsü vermektedir. Şarkının bitiminde, Madonna seyircilere "Daha fazla şarkı söylememi istiyormusunuz?" diye sorar. Bu sorudan sonra Madonna Hung Up şarkısının ilk cümlesini söyler.Arka plan değişmeye başlar ve sahneye yıldız şeklinde ışıklar vurmaya başlar. Şarkının müziği Hung Up şarkısının giriş müziğine benzemeye başlar. Performans The Confessions Tour'un, 2007'de yayınlanan CD ve DVD formatlarının ikisinde de bulunmaktadır. Şarkının klibi Arthur Pierson yönetmenliğinde çekilmiştir. Klip yayınlandığında Madonna'nın giyim tarzı gençler ve hayranlar tarafından büyük bir moda akımı haline gelmiştir. En çok beğenilen şeyleri küpeleri ve kolyeleri olmuştur. Madonna bu tarzı ilham kaynakları olan Boy George, Cyndi Lauper ve David Bowie gibi sanatçıların tarzlarının karışımından oluşturmuştur. Madonna moda ikonu haline giteren klipte, Madonna tamamen siyah bir kıyafet,diz uzunluğunda tayt, siyah bir bot giymiştir. Saçları dağınık şekilde toplanmış ve siyah bir kurdele ile toplanmıştır. Görüntü parlak bir çift siyah etek, sağ kulağındaki yıldız şeklinde tek bir küpe, parmaksız eldiven ve plastik bilekliklerle tamamlanmıştır. Madonna'nın arkadaşı Erika Belle bu görüntüyü tasarlamıştır. Fakat otobiyograf Mary Cross bu kıyafetlerin Madonna'nın günlük kıyafeti olduğunu belirtmiştir. Warner Bros. Pierson'a klip çekimi için çok küçük bir bütçe vermiştir ve klip bir akşam üstü çekilmiştir.Klip Madonna'nın güneş gözlüğünü aşağıya doğru kaydırırken yüzüne yakınlaştırılmış bir görüntü ile başlamaktadır.Bu görüntü Stanley Kubrick filmi olan Audrey Hepburn'un başrolünde oynadığı Breakfast at Tiffany filmindeki Lolita karakterinden ilham alınarak ortaya çıkmıştır. Görüntü siyah beyaz şekildedir fakat klip ilerledikçe renkli bir hal almaktadır. Klipte Madonna beyaz bir arka planın önünde dans etmektedir. Klipte Madonna'ya arkadaşı Belle ve erkek kardeşi Christopher Ciccone eşlik etmektedir. Klip açılıştaki görüntüyle bitmektedir fakat bu sefer Madonna gözlüğünü geri takmaktadır. Lucky Star Amerika'da albümün 5. single'ı olarak satışa çıkmıştır. Billboard Hot 100 listesine 25 Ağustos 1984 yılında 49 numaran giriş yapmıştır. 4 numaraya ulaştığında listeeki 18. haftasını doldurmuştur. Şarkı Hot 100 listesi dışında Hot R&B/Hip-Hop Songs ve Hot Adult Listelerine girmiştir. buralarda 42 ve 19 numaraya yükselmiştir. Satışa çıkmadan önce Holiday şarkısı ile zaten Hot Dance Music/Club Play listesinde 1 numara olmuştur. Kanada'da, şarkı 89 numaradan RPM Singles Listesine girmiştir. 8 Kasım 1984'te 8 numaraya yükselmiştir. Listede toplam 19 hafta kalmıştır ve 72 numara'dan listeye veda etmiştir. ingiltere'de, Lucky Star Eylül 1983'te albümün 2. single'ı Holiday ile ilk olarak satışa çıkmıştır. Holiday her ne kadar Amerika'da başarı kazansada İngiltere'de 171 numara'da kalmıştır. Mart 1984'te, tekrar satışa çıktığında İngiltere Singles Chart'a 47 numaradan giriş yapmıştır, ve 14 numaraya 3 hafta sonra ulaşmıştır. Şarkı listede 9 hata kalmıştır. Lucky Star İngiltere'de 117,470 kopya satmıştır. Pokal Nogometne zveze Slovenije Pokal Nogometne zveze Slovenije Slovenya'da 1991 yılından beri düzenlenen ulusal kupa organizasyonudur. Kupayı en fazla NK Maribor (8) kazanmıştır. Borderline (Madonna şarkısı) Ünlü Amerikalı pop müzik sanatçısı Madonna'nın çıkış albümü "Madonna"dan çıkan beşinci ve son teklidir. Şarkı, çıkış albümünde de görünmüştür. Şarkı bununla beraber ABD'de Top 10'a girmiştir. Çoğu eleştirmene göre "Borderline", Madonna'nın 80'lerdeki en bilinen şarkılarındandır. Şarkı, 1984'te debut albümün son şarkısı olarak piyasaya sürüldü. Yoğun satışların ardından şarkı, Amerika'nın Müzik Endüstrisi'nin merkezi sayılan RIAA tarafından altın plaket ile etiketlenmiştir. Borderline, 1989'da Oh Father teklisinin 20 numarayı geçememesine kadar çıkan, Madonna'nın toplam 17 adet Top 10 şarkısından ilkidir. Şarkının videosu da 80'lerin en kaliteli Madonna videoları arasındadır. Klipte Madonna mahallesinde sevilen popüler bir kızı canlandırmaktadır. Sokakta dans ederken bir yapımcı dansını beğenir ve ona kartını vererek onunla çalışmasını ister ama Madonna'nın erkek arkadaşı bunu istememektedir. Buna rağmen Madonna teklifi kabul eder ve yapımcıyla çalışmaya başlar zamanla Madonna birçok video çekmiş ve dergi kapaklarına çıkmıştır. Bu sırada sevgilisini unutup yapımcıya aşık olur. Ama eski mahalle yaşantısını özlediği için işi bırakır ve mahalleye geri döner ama sevgilisi onu affetmemektedir. Madonna'nın uzun uğraşları sonunda barışırlar. Şarkının klibi Celebration: Video Collection ve The Immaculate COllection: Video Collection'da yer almaktadır. Şarkı The Immaculate Collection ve Celebration'da yer almaktadır. Şarkı Virgin Tour ve Sticky & Sweet Tour'un 2008 ayağında seslendirilmiştir. Ama Madonna'nın seyirciyi fazla coşturmadığını düşündüğü için 2009 ayağında şarkı listeden çıkarıp yerine Dress You Up şarkısını eklemiştir. Sticky & Sweet turnesinde her şarkıyla dans eden Madonna'nın Borderline'da sadece gitar çalması bu durumun ortaya çıkmasında büyük bir etken olduğu düşünülmüştür. Doğu gizemciliği Doğu gizemciliği veya Doğu mistisizmi geniş bir kavramdır. Ayrıca bütün bu kavramlar mistisizm maddesinde genel olarak işlenmektedir. Rami, EyÃ¼psultan Rami İstanbul'un Eyüpsultan ilçesine bağlı büyük ve tarihi bir semttir. Adını Osmanlı padişahı II. Mustafa döneminde önce Reis-ül Küttablık sonra da sadrazamlık yapan Rami Mehmed Paşa'dan alır. II. Mustafa'nın bu semtte Sadrazam Rami Mehmed Paşa'ya hediye olarak verdiği arazi Rami Çiftliği olarak anılmaya başlamış, zamanla semtin adı Rami haline gelmiştir. II. Abdülhamit zamanında birçok devlet görevlisi bu semtte yerleşmiştir. Tarihi Rami Kışlası, Hacı Ali Paşa İlköğretim Okulu ve camii semtin tarihi yapılarındandır. Music (Madonna albümü) Ünlü Amerikalı pop müzik sanatçısı Madonna'nın 2000 çıkışlı sekizinci albümüdür. Albüm, Ray of Light gibi farklı dans ögelerini bir araya getirmiştir. Albüm, konsept olarak, yine farklı stillerde dans ögeleri içeren bir albümdür. Albüm, günümüze kadar 11 milyonun üzerinde bir satış yakalamıştır. Albüm, önceki albüm Ray of Light gibi yoğun bir dans albümüdür. Albümün ilk şarkısı Music, Top 10 listelerini zorlayarak, albümden çıkan en başarılı single olmuştur. Albümün Ray of Light'tan en önemli farkı, Music'in daha Avrupa tarzına yatkın bir elektronik albüm olmasıydı. Madonna, bunun için Fransız yapımcı Mirwais ile çalışmıştır. Mirwais hiç İngilizce bilmezken, Madonna da hemen hemen Fransızca bilmiyordur. Madonna, albümün kayıtlarında gerçekleşen zor yanlar dışında, kayıtlar için ABD'den çok Londra'da bulunmuştur. Çoğu eleştirmene ve hayrana göre albümün Avrupa tarzında olmasının sebepleri bunlardır. Music, çoğu Madonna albümü gibi, ABD'de 1 numaraya oturmuştur. Bunların dışında, Madonna, albümün 4. teklisi olarak "Impressive Instant"ı önerdi, ancak yapım şirketi bunun yerine "Amazing" için baskı uygulayınca, Madonna çaresiz bunu yayınladı ancak şirkete karşı gelerek "Amazing"e video klip çekmedi. Şirket önce konser görüntülerini yayınlasa da, Madonna bu sefer de tur listesinden Amazing'i çıkardı. Mandelbrot kümesi Mandelbrot kümesi, Benoit Mandelbrot'un ikinci derece kompleks değişkenli polinomların dinamiklerini açıklamak için geliştirdiği ve incelediği kümedir. Mandelbrot kümesi, karmaşık düzlemin bir fraktal altkümesidir. Yazı boyunca formula_1 ile formula_2 polinomunu göstereceğiz. formula_3 sayısının formula_4 altındaki değeri formula_5 dir. Benzer şekilde formula_6 sayısının formula_4 altındaki değeri formula_8 dir. formula_4 fonksiyonunun bir önceki aşamada elde edilen sayıya, yani formula_10 ye uygulanması yeni bir sayı, yani formula_11 yi, üretecektir. Bu işlemi yapmaya devam edersek, karmaşık sayı dizisini elde ederiz. Bu dizinin limit değerinin sonlu bir sayı olup olmaması formula_13 değerine bağlıdır. Bunun nedeni formula_4 tipindeki ikinci derece polinomların yinelemeli uygulamalarının yarıçapı 2 den büyük her karmaşık çemberi sonsuza götürmesindendir. Dizinin, sonlu bir sayıya yakınsadığı formula_13 değerlerinin kümesine Mandelbrot Kümesi denir. Başka bir ifadeyle, Mandelbrot kümesi öyle bir kümedir ki formula_13 sayısı bu kümeden seçildiğinde yukarıdaki dizi sonlu bir sayıya yakınsar. Andrius Skerla Andrius Skerla (doğum 29 Nisan 1977, Vilnius), Litvan profesyonel futbol defans oyuncusu, şu sıralar Litvanya ligi olan A Ligi'de Žalgiris kulübünde oynamaktadır. Kariyerine Žalgiris kulübünde 1995'te başlamıştır. Daha sonra bir hollanda kulübü olan PSV ile antlaşma imzalamıştır. Hollanda'da başarısız olduktan sonra İskoç takımı olan Dunfermline Athletic görev almıştır. Hakan Kutlu Hakan Kutlu (d. 14 Ocak 1972, Amasya), Türk futbolcu ve teknik direktör. Defans pozisyonunda görev almış olup, futbolculuk kariyerini sonlandırarak teknik direktörlük kariyerine başlamıştır. 1992-93 sezonunda MKE Ankaragücü'nde profesyonel futbolcu oldu ve tüm kariyerine bu kulüpte geçirdi. 2006-2007 sezonunda MKE Ankaragücü futbol takımında futbolu bıraktı. MKE Ankaragücü'nde futbol oynadığı süre boyunca 6 başkan gördü. 2007-2008 sezonunda MKE Ankaragücü başkanı Cemal Azmi Aydın tarafından futbol takımının başına geçirildi. Ankaragücü ile Süper Lig'de 34 maça çıktı ve takımı 11 galibiyet, 10 beraberlik ve 13 mağlubiyet aldı. 36 gol atarak ve 44 gol yiyerek MKE Ankaragücü'ndeki ilk sezonunda takımı ligi 8. sırada tamamladı. 2009'da Denizlispor'un başına getirildi ama Denizlispor 1. Lige düşünce görevine son verildi. Manisaspor'da 4 hafta art arda kaybettikten sonra başkanla görüşüp görevinden istifa etmiştir. Aralık 2011'de ligde son sırada bulunan Ankaragücü'nde teknik direktör Ziya Doğan'ın istifasının ardından boşalan teknik direktörlük görevine getirilerek tekrar eski takımının başına geçmiştir. Takımının mali krize girmesinden ötürü tüm as oyuncularını kaybetmesine rağmen sezon sonuna kadar takımı çalıştıran ancak lig sonuncusu olarak küme düşmeyi engelleyemeyen Hakan Kutlu, kulüp yöneticilerinin isteğiyle 16 Temmuz 2012'de görevi bıraktı. 2013 yılında Süper Lig ekiplerinden Mersin İdman Yurdu'nu çalıştırmaya başlamıştır. 2012-13 sezonunu 18. ve son sırada tamamlayarak 1. Lig'e düşen takımdaki görevine ertesi sezon da devam etti. 2014'ün Mart ayında görevine son verildi.Daha sonra takımın başına tekrar getirildi ve play-off finalinde takımı Süper Lig'e yükseldi. 2016 yılı Mart ayında Kayserispor ile anlaşan Kutlu, ligin 13. haftasından sonra 6 Aralık 2016'da teknik direktörlük görevinden istifa etti. Hakan Kutlu iki çocuk babasıdır. 2018 yılında Ebru Sertbay ile evlenmiştir. Sven Stojanovic Sven Nikola Stojanovic (Sırp: Свен Никола Стојановић, Hırvat: Sven Nikola Stojanović; 14 Kasım 1969, Örebro), İsveçli yayın yönetmeni, yapımcı. Sırp-Hırvat kökleri olan Stojanovic, daha çok Melodifestivalen ve Eurovision Şarkı Yarışması gibi televizyon yarışmalarının yönetmenliğini yapmasıyla tanınmaktadır. If It's Lovin' that You Want "If It's Lovin' That You Want", Samuel Barnes, Scott La Rock, Mosely Makeba, Jean-Claude Alexsander ve Lawrence Parker Oliver tarafından pop şarkıcısı Rihanna'nın ilk stüdyo albümü "Music of the Sun" için kaydedilen şarkıdır. Albümün ikinci teklisi olarak yayımlanmıştır. "Billboard" Hot 100'de 36 numaraya çıkmıştır. Polonya ve Slovakya'da top 5, Avustralya ve Yeni Zelanda'da top 10 şarkı olmuştur. "If It's Lovin That You Want", Amerika Birleşik Devletleri'nde "Music of the Sun" albümünün ikinci ve son tekli olarak piyasaya çıkmıştır. Üçüncü tekli olarak "Let Me" parçası, yalnızca Japonya'da yayımlanmıştır. Corey Gunz vokallerinin yer aldığı "If It's Lovin' That You Want - Part 2", Rihanna'nın ikinci stüdyo albümü "A Girl Like Me"'de yer almıştır. Şarkının bu sürümü "Gossip Girl" dizisinin bir bölümünde kullanılmıştır. 2007'de Billboard Hot 100'da bir numara olan single'lar listesi "Billboard" Hot 100, Amerika Birleşik Devletlerinde en iyi performans gösteren single çalışmalarını sıralayan bir listedir. "Billboard" dergisi tarafından yayımlanan ve Nielsen SoundScan tarafından derlenen bu liste, haftalık fiziksel ve dijital satış rakamlarının yanı sıra, müzik yayınlarını da esas almaktadır. 2007 yılında listede, 2006 yılı sonunda listenin zirvesine yükselen ve 2007nin ilk yedi haftasında da zirvenin sahibi olan Beyoncé şarkısı "Irreplaceable" dahil olmak üzere 18 farklı şarkı zirveye yükseldi. 2007 yılı içinde listede zirveye yükselen şarkıcılara, düet şarkıcısı olarak Nelly Furtado, Justin Timberlake, Ludacris, Yung Joc, Jay-Z ve T-Pain eşlik etti. Toplamda beş işbirliği projesi bir numaraya yükseldi. 2006 yılında bir numara olan Nelly Furtado şarkısı "Promiscuous" sayesinde, adını ilk kez zirveye yükseltmeyi başaran yapımcı Timbaland, 2007 yayımlanan "Give It to Me" şarkısı sayesinde liste tarihindeki kendisine ait ilk bir numarasını elde etti. T-Pain, Fergie, Nelly Furtado ve Justin Timberlakein adı, listede zirveye yükselen şarkılardan ikişer tanesinde yer aldı. Yılın en uzun soluklu bir numaraları yedişer hafta bir numarada kalan Beyoncé şarkısı "Irreplaceable", Rihanna şarkısı "Umbrella" ve Soulja Boy şarkısı "Crank That (Soulja Boy)" oldu. Ancak "Irreplaceable", ilk kez 2006 yılı sonunda bir numaraya ulaştığı için "Billboard", 2007 yılının en uzun soluklu şarkılarını "Umbrella" ve "Soulja Boy" olarak kabul etmektedir. Bu şarkılardan sonra, yılın en çok bir numarada kalan şarkısı, "Alicia Keys tarafından seslendirilen "No One" oldu. Şarkı, yılın son beş haftasında listenin zirvesinin sahibi oldu. "Irreplaceable", "Billboard" tarafından hazırlanan yıl sonu listesinin bir numarasında yer alarak 2007 yılının en iyi liste performansı gösteren şarkısı olarak seçildi. Maroon 5ın "Makes Me Wonder" şarkısı, yılın en büyük sıçrayışını gerçekleştirerek altmış dört numaradan bir numaraya sıçradı. 2005'te Billboard Hot 100'da bir numara olan single'lar listesi Bu liste, 2005 yılında Billboard dergisi tarafından 1 numaraya yükselen şarkıları içerir. 2006'da Billboard Hot 100'da bir numara olan single'lar listesi Bu liste, 2006 yılında Billboard dergisi tarafından 1 numaraya yükselen şarkıları içerir. 1932 Fransa Bisiklet Turu 1932 Fransa Bisiklet Turu 1932 yılı 6 Haziran-31 Temmuz tarihlerinde yapılan tur, Fransa Bisiklet Turu'nun 26ncı sıydı. Toplam 4.479 km üzerinden 21 etap içeren turda, bisikletçilerin hız ortalaması 29,047 km/saatti. A : Abbandono durante la tappa (Etap süresinde ayrıldı); NP : Non Partente (Start almadı) ; Olimpiyat halkasÄ± Renault Modus Renault Modus,Renault'un 2004 yılında satışa sunduğu MPV modelidir. 2008 Şubat'ında satış rakamlarının artması için yenilendi. Aynı zamanda kendisinden büyük hacimli Renault Grand Modus'te satışa sunuldu. Dönemin diğer Renault modellerinden farklı olarak (Twingo hariç) göstergeleri ön konsolun ortasındaydı. EuroNCAP'ten 5 yıldız almıştır. Yerini Renault Captur almıştır. American Life American Life, Amerikalı şarkıcı Madonna'nın dokuzuncu stüdyo albümü. 21 Nisan 2003'te Maverick Records tarafından yayımlandı ve Warner Bros. Records tarafından dağıtıldı. Bütünüyle Madonna ve Mirwais Ahmadzaï tarafından üretilen albüm, Amerikan kültürünün birçok bölümüne atıflarda bulundu. Amerikan Rüyası ve materyalizm temalarını tekrarlayan bir konsept albüm olarak ortaya çıktı. Bu temalar, Madonna'nın 1980'lerden beri "Material Girl" (1985) gibi dünya genelinde hit olan şarkılarla kazandığı şöhretini reddetti. Albüm, birçok şarkıda akustik müzikten etkilenirken genel anlamda rock, halk ve elektronika tarzlarını barındırdı. "American Life", müzik eleştirmenlerinden karışık eleştiriler aldı. Kendi tutarlılığına dikkat çekildi ancak kaydın genel anlamda "Madonna hakkında" olduğu ve kafa karıştırdığı belirtildi. Çıktıktan sonra on dört ülkenin listelerinde bir numara oldu. ABD'de bir milyon gönderi rakamıyla Amerika Kayıt Endüstrisi Birliği (RIAA) tarafından ve Birleşik Krallık'ta 300 bin gönderi rakamıyla British Phonographic Industry (BPI) tarafından platin sertifika ile ödüllendirildi. 2003 yılının en çok satılan otuz ikinci albümü oldu ve yıl içinde beş milyon kopya sattı. Bunların yanı sıra 2004'teki 46. Grammy Ödülleri'nden iki adaylık elde etti. Albümden dört single çıktı. Albüme adını veren ilk single, genel anlamda olumsuz eleştiriler topladı ve hatta "Blender" tarafından tüm zamanların en kötü dokuzuncu şarkısı seçildi. Birçok ülkede ilk ona girmesine ve Birleşik Krallık'ta iki numaraya yükselmesine rağmen ABD'de en fazla 37 numaraya kadar ilerleyebildi. Savaş ve şiddet sahneleri içeren tartışmalı video klibi eleştiriler yüzünden yeniden çekilip düzenlenerek gösterime girdi. İkinci single "Hollywood" ise Madonna'nın 1983'ten bu yana "Billboard" Hot 100 listesine giremeyen ilk single'ı oldu. Sırasıyla üçüncü ve dördüncü single'lar olarak piyasaya sürülen "Nothing Fails" ile "Love Profusion", tanıtım yetersizliğinin bir sonucu olarak düşük bir ticari performans gösterdi. Buna rağmen her ikisi de İspanya'da bir numara oldu. Madonna albümün tanıtımını ilk olarak Nisan ve Mayıs 2003'te küçük bir tanıtım turnesiyle yaptı. 2003 MTV Video Müzik Ödülleri'nde Britney Spears, Christina Aguilera ve Missy Elliott ile birlikte "Like a Virgin" ile "Hollywood"u birleştiren bir performans sergiledi. Performans sırasında Aguilera ve Spears ile öpüşmesi büyük bir tartışmayı ve tanıtımı ortaya çıkardı. "American Life"ın asıl tanıtımı, $125 milyon hasılat elde ederek 2004'ün en çok kazanan turnesi olan Madonna'nın altıncı konser turnesi Re-Invention World Tour ile yapıldı. Turne, Madonna'nın ilk konser albümü ile de aynı adı taşıyan "I'm Going to Tell You a Secret" belgeseli için kaydedildi. 1990'ların başında Madonna; erotik fotoğraf kitabı "Sex", sadomazoşist ilhamlı "Erotica" albümü ve erotik gerilim filmi "Kanıt Vücut" gibi "kendi içindeki fazla hiddet ve kızgınlıktan" kaynaklanan bir dizi kışkırtıcı çalışmaya odaklandı. Buna karşın yeni milenyumun başında kocası Guy Ritchie, çocukları Lourdes ve Rocco ile birlikte sakin, daha içe dönük ve sağlıklı bir hayat yaşamaya başladı. Biyografi yazarı J. Randy Taraborrelli'ye göre Ritchie'nin Madonna'nın hayatındaki varlığının şarkıcı üzerinde daha olgun bir hâle getiren ve öfkesini hafifletebilen sakinleştirici bir etkisi vardı. Şarkıcı müzikal kariyerinde ise 2001 boyunca Drowned World Tour ile meşgul olmuştu. Ancak 11 Eylül 2001'e gelindiğinde intihar bombacıları kaçırdıkları iki jet uçağını Dünya Ticaret Merkezi'ne çarparak hemen hemen 3.000 kişinin ölmesine sebep oldu. Bu olay, Amerikan toplumu üzerinde kasvetli ve paranoyak bir mod ortaya çıkararak derin bir etki yarattı. Madonna'nın da dahil olduğu Amerikan halkı kendi kültürlerini ve uzun ömürlü bir ideal olan Amerikan Rüyası'nı sorgulamaya başladı. Bunların ardından dokuzuncu stüdyo albümü "American Life" üzerinde çalışmaya başlayan Madonna, kafasındaki soruları cevaplandırmayı ve 11 Eylül felaketi ile 2003 Irak Savaşı'na uygun bir yanıt vermeyi istedi. Ayrıca savaşı takip eden ayların ülke genelinde politik olarak şiddetli tartışmalara yol açacağını düşündü ve bunu yeni kaydında anlatmaya karar verdi. 2000'de çıkardığı stüdyo albümü "Music"te olduğu gibi Madonna, Fransız DJ ve yapımcı Mirwais Ahmadzaï'nin yardımına başvurdu. Daima kendini ve müziğini çağdaş bestelere adapte etmeyi sevdiği için yeni Massive Attack ve Lemon Jelly albümlerinden de ilham aldı. Ayrıca "Akustik ve elektronik müziğin iki dünyasını bir araya getirmek için yola çıktık. [...] Bu başka bir adım ama kendimi hiçbir zaman tekrar etmek istemedim. Şimdiye kadar kendimi tekrarlamayı veya aynı kaydı iki kez yapmayı hiç istemedim." dedi. "American Life", Madonna'nın Maverick Records'tan çıkan son stüdyo albümü oldu ve şirketle geçen on bir yıllık müzik geçmişini noktaladı. VH1 ile yaptığı "Madonna Speaks" başlıklı yazıda şarkıcı, müzik sektöründe geride bıraktığı 20 yılı hakkına konuştu ve "American Life"ın arkasındaki motivasyonların "maddi şeylerin" önemsizliği hakkında olduğundan bahsetti: "Bir sürü 'maddi' şeyim var ve bu şeylerin ya da neyin önemli olduğuna dair birçok inancım vardı. Hayatımda geride kalan 20 yıla baktım ve değer verdiğim şeylerin önemli olmadığını fark ettim." Bunların yanı sıra albümünün konseptiyle ilgili düşünceleri hakkında "Q" dergisine bilgi verirken yirmi yıldır eğlence sektöründe olmasaydı, ileride albümün temelini de oluşturacak olan, şöhret ve servet ve bunların riskleri üzerine doğru bir görüşü olabileceğini söyledi. 2003'e gelindiğinde Madonna, devrimci bir moddaydı ve bu yüzden daha sonradan magazinsel tartışmalara yol açacak olan farklı bir imajı denemeye karar verdi. "Hırçın Aşık" filminin yarattığı ticari hayal kırıklığından hâlâ kurtulma aşamasındayken imajını bir savaşçıya benzer şekilde tamamıyla değiştirdi. Bu imajı oluştururken Arjantinli gerilla önderi Che Guevara'dan ilham aldı. Fransız tasarımcı ekibi M/M Paris (Michael Amzalag ve Mathias Augustyniak), "American Life"ın kapağını tasarlamak için görevlendirildi. İkili müzisyenlerle yaptıkları iş birlikleriyle tanınıyorlardı ve Madonna bu görevi onlara konsept hakkında yalnızca altı dakikalık bir tartışmanın ardından verdi. Albümün fotoğrafları, fotoğrafçı Craig McDean tarafından Ocak 2003'te Los Angeles'ta çekildi ve maaliyeti $415.000 oldu. McDean, daha önce şarkıcı ile "Vanity Fair" dergisinin Ekim 2002 sayısının kapak fotoğrafı çekimleri için çalışmıştı ve bu fotoğraf çekiminde de askeri bir tema vardı. Madonna; koyu yeşil ve siyah kıyafetler, savaş botları ve silahlar içinde McDean'in objektifine poz vermişti. 1989'daki albümü "Like a Prayer"da olduğu gibi Madonna, saçını ciddiyeti temsil eden koyu kahverengiye boyadı. Albüm kapağında Guevara'nın ünlü "Guerrillero Heroico" fotoğrafındaki bereden giyerek poz verdi. "Veja" dergisiyle yaptığı bir röportajda Guevara'dan "devrimci bir ruhla hemen özdeşleşen bir sembol" diye bahsederek "Bu tüm albüm için de geçerlidir: Şu an kafamda devrimci bir durum olduğunu hissediyorum." dedi. Yazar Santiago Fouz-Hernández, "Madonna's Drowned Worlds: New Approaches to Her Subcultural Transformations" adlı kitabında Guevara'nın albüm kapağına ilhamlı kaynağı olmasını, Madonna'nın Hispanik kimlik ve Latin altkültürü örnekleri içeren birçok çalışmasından biri olarak değerlendirdi. Milis tema yüzünden boyanmış saç ve sanatsal kompozisyon, yetmişlerde kötü ünüyle tanınmış ve kaçırılmış olan medya patronu varisi Patty Hearst'ün fotoğraflarıyla karşılaştırıldı. Kapağın yazı tipinin de askeri bir tarzı vardı. "American Life" sözcükleri kan kırmızı renkle punk-rock stili kullanılara yazılmıştı. CD kitapçığının içinde, şarkıcının hafif makineli Uzi silahını tuttuğu bir fotoğraf da vardı ve çeşitli dövüş sanatı pozları verdiği fotoğraflarının birleşimi Madonna adını oluşturuyordu. 2003 sonlarına gelindiğinde Madonna, askeri imajından kurtuldu ve bir yazar ya da hayırseverinkine benzer şekilde ince, asi olmayan bir imaja büründü. Larry King ile Ekim 2002'de yaptığı bir röportajda Madonna, albüme İbranice bir ad koymayı düşündüğünden bahsetti. Düşündüğü isim sonsuzluk anlamına gelen "Ein Sof" idi. Ancak aylar geçtikçe ve albüm, büyülü eğlence sektöründe manevi bir yaşamı sürdürmenin zorluklarından daha fazla bahseder hâle gelince adı "Hollywood" olarak değiştirdi ve "Bu benim kafamdaki durumun bir yansıması ve şu anki dünyadan bir görünüm." sözlerini söyledi. Ancak yine de tatmin olmadı ve son olarak "American Life" adında karar kıldı. "American Life", isim şarkısında geçen küfür yüzünden "Parental Advisory" olarak etiketlendi ve böylece "Erotica" (1992) albümünden sonra şarkıcının bu etiketi taşıyan ikinci albümü oldu. ABD'de 22 Nisan 2003'te piyasaya sürüldü ve sekiz ay sonra Warner Music France, "Édition Spéciale 2CDs: American Life + Remixed & Revisited" adı altında hem albümü hem de remiks derlemesi "Remixed & Revisited"i içeren bir box set yayımladı. Albümün çıkmasından önce ve sonra şarkıların yasa dışı indirilmesine karşı Madonna'nın iş ortakları aynı uzunluk ve boyutta bir dizi yanlış MP3 dosyası yarattı. Bu dosyalardan bazılarında Madonna'nın "What the fuck do you think you're doing?" sözleri yer aldı ve ardına ses çıkmayan kısımlar konuldu. Bunun üzerine Madonna'nın web sitesi bir hacker tarafından ele geçirilerek ana sayfaya "This is what the fuck I think I'm doing..." mesajı ve ardından albümdeki her şarkının indirme bağlantısı konuldu. Saldırıdan sonra Madonna.com yaklaşık 15 saat boyunca kapalı kaldı. Madonna'nın sözcüsü Liz Rosenberg, The Smoking Gun'a bu saldırının gerçek olduğunu ve herhangi bir pazarlama taktiği olmadığını söyledi. Saldırı, çevrim içi hacker dergisi Phrack sitesine bağlantı veriyordu ve sitenin temsilcileri yaptıkları açıklamada "herhangi bir şekilde hacker ile ilişkilerinin olmadığını ve bu kişinin kimliğini bilmediklerini" belirttiler. Saldırıya maruz kalan sayfada ayrıca dijital ve çevrim içi korsanlığın önüne geçmeyi amaçlayan federal yasa Digital Millennium Copyright Act (DMCA) için aşağılayıcı ifadeler de kullanılmıştı. Bunlara ek olarak sayfada günlük teknoloji programı "The Screen Savers"ın sunucusu Morgan Webb'e yönelik doğaçlama bir evlilik teklifi de vardı. Albümü tanıtmak için Madonna, ABD ve Avrupa'yı dolaştığı bir tanıtım turnesine girişti. Bu kapsamdaki performanslardan biri New York'taki "Total Request Live" stüdyolarında gerçekleşti ve MTV tarafından "Madonna on Stage & on the Record" özel adıyla ekranda yayınlandı. Carson Daly'nin sunduğu performansta şarkıcı, albümden şarkılar söyledi ve izleyicilerin sorularına cevap verdi. Ayrıca Oxford, Birleşik Krallık'taki HMV mağazasında 500 kişiye de şarkı söyledi. Yine Birleşik Krallık'tayken BBC One'ın "Friday Night with Jonathan Ross" ve "Top of the Pops" programlarında "American Life" ile "Hollywood"u seslendirdi. Bir diğer performans Manhattan'daki Tower's Fourth Street'te 400 kişiye sergilendi. Performans için uzun siyah örtülerin ve büyük hoparlörlerin kullanıldığı bir sahne inşa edildi ve "Billboard"un açıklamasına göre bu sayede şarkıcının yakınlardaki binden fazla hayranı performansı duyabildi. Madonna ayrıca Paris, Fransa'daki Cantine du Faubourg adlı restaurantta tasarımcı Jean-Paul Gaultier, yönetmen Luc Besson ve yapımcı Ahmadzaï dahil olmak üzere bazı Fransız arkadaşlarına ve NRJ Radio'nun düzenlediği bir promosyondan bilet kazananlara özel sahne aldı. 27 Ağustos 2003'te Madonna, Amerikalı sanatçılar Britney Spears ve Christina Aguilera ile birlikte "Like a Virgin" ve "Hollywood" karışımı bir performans sergileyerek 2003 MTV Video Müzik Ödülleri'nin açılışını yaptı. Ayrıca Amerikalı rapçi Missy Elliott da kendisinin "Work It" şarkısın bir bölümünü performans sırasında söyledi. "Hollywood" performansında sonra Madonna, hem Spears ile hem de Aguilera ile öpüştü ve bu olay, üç sanatçının da televizyon tarihinin de kötü şöhretli olaylarından bir hâline geldi. 2003'te Madonna, müzik sektöründeki yirminci yılını kutlamak için özel bir hatıra box set ve 1983'teki ilk stüdyo albümünü yayımlamayı planladı. Ancak sonradan box set planı iptal edildi ve yerine "Remixed & Revisited" yayımlandı. "Remixed & Revisited", "American Life"daki dört şarkının remiks sürümlerinden ve daha önceden yayımlanmamış "Your Honesty" şarkısından oluştu. Albüm yayımlanmadan önce "Die Another Day", aynı adlı on ikinci James Bond filmini tanıtmak amacıyla single olarak yayımlandı. ABD'de sekiz numaraya kadar ilerlerken Birleşik Krallık'ta üç numaraya kadar ilerledi. Şarkının video klibinin yapım maliyeti altı milyon doları aştı ve bu rakam klibi, Michael Jackson ve Janet Jackson'ın "Scream" klibinden sonra tüm zamanlarının en pahalı ikinci video klibi yaptı. Albümün çıkış single'ı "American Life", 8 Nisan 2003'te ABD'de ve 14 Nisan 2003'te Avrupa'da yayımlandı. "Blender" dergisinin gelmiş geçmiş en kötü dokuzuncu şarkı seçtiği şarkı için iki video klip hazırlandı. İlk versiyon, çocukların ve kışkırtıcı savaş kıyafetleri giyen mankenlerin olduğu bir podyumda geçiyordu. Klip şiddet içerikliydi ve seyircileri eğlendirmek için yapılan dövüş sahneleri barındırıyordu. Klibin sonunda ise zamanın ABD Başkanı George W. Bush, bir puro yakarken canlandırılmaktaydı. Video klibin savaş karşıtı içeriği daha sonradan Madonna'nın vatansever olmadığına dair değerlendirmelere dönüştü ve sonuç olarak şarkıcı klibin Amerikan müzik kanallarındaki gösterimini durdurdu. Ardından buna dair bir açıklama yaparak klibi yayınlatmak için o zamanların uygun zaman olmadığını ve klibin anlamını yanlış anlayabilecek hiç kimseyi rencide etmeyi istemediğini ifade etti. İlk klibin rafa kaldırılmasından sonra Madonna'yı arkasında dönen ülke bayraklarının önünde asker kıyafetiyle şarkı söylerken gösteren ikinci klip hazırlandı. Şarkı, "Billboard" Hot 100 listesine doksan numaradan giriş yaptı ve en fazla otuz yedi numaraya kadar ilerleyerek Madonna'nın listede ilk kırka giren kırk beşinci hiti oldu. ABD'nin yanı sıra Birleşik Krallık'ta iki numaraya kadar çıkarken Avusturya ile Avustralya'da yedi ve Fransa ile Almanya'da on numaraya kadar ilerleyebildi. İkinci single, "Hollywood", 3 Temmuz 2003'te Avrupa'da ve 8 Temmuz 2003'te ABD'de piyasaya sürüldü. ABD'de Hot 100'a giremedi ve Madonna'nın 1983'teki çıkışlı single'ı "Burning Up"tan bu yana yirmi yıldır bu listeye giremeyen ilk single'ı oldu. Buna rağmen Birleşik Krallık, İtalya ve Kanada'da bir ilk beş hiti oldu. "Nothing Fails", 26 Ekim 2003'te üçüncü single olarak yayımlandı. Listelerde önceki "American Life" single'larının gösterdiği başarıyı gösteremeyerek bazı ülkelerde ilk yirmi dışında kaldı. Yalnızca İspanya ve Kanada'da ilk onda yer aldı. Şarkının 2003 sonlarında "Nothing Fails (Nevins Mix)" adıyla hazırlanan sürümü Madonna'nın remiks EP'si "Remixed & Revisited"e dahil edildi ve İtalya'da yedi numaraya kadar ilerledi. "Love Profusion", dördüncü ve son single olarak 8 Aralık 2003'te yayımlandı. Yalnızca İtalya, Kanada ve Yunanistan'da ilk ona girerken ikincisinde şarkıcının ellinci ilk on hiti ve art arda ilk ona giren on üçüncü single'ı olarak kayıtlara geçti. Bundan başka, Birleşik Krallık'taki UK Singles Chart'a on birinci sıradan dahil oldu ve Madonna'nın "One More Chance" (1996) single'ından beri ülkede ilk on başarısı gösteremeyen ilk single'ı oldu. Single'ların yanı sıra tanıtım için dağıtılan "Nobody Knows Me" ve "Mother and Father", Amerikan kulüplerinde başarı yakalayarak ABD Hot Dance Club Songs listesinde sırasıyla dört ve beş numaraya yükseldi. Böylece "American Life", bu listede yedi şarkısı da ilk ona giren ilk albüm oldu. 2003'te Madonna, bir sanat montaj projesi olan "X-Static Process" için Steven Klein ile iş birliği yaptı. Montaj; yoga yapan birinden, bir peygamberden veya bir kraliçeden bir ucubeye ya da bir kutup dansçısına kadar Madonna'nın çeşitli manevi uygulamalarının farklı somut örneklerini tasvir ediyordu. Proje yayımlandıktan sonra dünya genelinde başarı yakalayarak Berlin, Düsseldorf, Floransa, Londra, New York ve Paris'te sergilerde yer aldı. Serginin bitmesinin ardından Madonna, sergideki görüntülerden etkilenerek bu görüntüleri henüz planlamadığı turnesinde kullanmaya karar verdi ve bunun için Klein'den bir taslak oluşturabilmek için yardım istedi. Daha sonra altıncı konser turnesi Re-Invention World Tour'u geliştirmeye başladı. Turnenin tanıtım posteri, montaj projesinde kullanılan fotoğraflardan birine yer verdi. Posterde Madonna, kameraya doğru dört ayak üzerinde sürünür bir hâlde görünüyordu ve üzerinde on yedinci yüzyıl modasına uyan bir kıyafet vardı. Şarkıcı, birlik ve şiddet karşılaştırmasını turnenin ana konusu olarak belirlendi. Gösteriler "French Baroque-Marie Antoinette" Revival, "Military-Army", "Circus-Cabaret", "Acoustic" ve "Scottish-Tribal" bölümlerine ayrıldı. Q Ödülleri sırasında Elton John, Madonna'yı büyük tartışmalara yol açan gösterilerinde dudak senkronizasyonu yapmakla suçlasa da iddia Madonna'nın temsilcileri tarafından reddedildi. Başlangıçta müzisyen Prince'ın Musicology Live 2004ever turnesinin 2004'ün en çok hasılat yapan turnesi olması öngörülse de sonradan "Billboard" Boxscore, içerdiği 56 konserden 55 tanesi kapalı gişe olan ve $125 milyon gelir elde eden Re-Invention Tour'un yılın en fazla hasılat kazanan turnesi olduğunu duyurdu. 2004 Billboard Turne Ödülleri'nde Re-Invention Tour'a En İyi Turne ödülü verilirken Madonna'nın turne menajeri Caresse Henry'ye ise En İyi Menajer ödülü verildi. 2005'e gelindiğinde turneye ait"I'm Going to Tell You a Secret" belgeseli yayımlandı. Piyasaya sürülmesinin ardından "American Life", ABD'de ilk haftasında 241.000 kopya satarak "Billboard" 200 listesine bir numaradan giriş yaptı. Bu satış rakamı, ilk haftasında 420.000 kopya satan Madonna'nın 2000 çıkışlı önceki stüdyo albümü "Music"ten daha azdı; ayrıca yalnızca ilk haftasındaki satış 200.000 kopyanın üzerindeydi. Albüm, Madonna'nın "Billboard" 200 listesine bir numaradan giriş yapan ikinci ardışık albümü oldu ve toplamda kendisinin beşinci bir numaralı albümü olarak kayıtlara geçti. Sonraki hafta satış rakamı geçen haftaya göre %62 azalarak 91.000 kopyaya düştü ve bu düşüş albüm listesinde ise zirveden sekizinci sıraya gerilemeye sebep oldu. Satışlardaki düşüşler giderek arttı ve sonunda albüm "Billboard" 200 listesinden çıktı. Eylül 2003'te Madonna'nın MTV Video Müzik Ödülleri'ndeki performansının ardından satışlar %19 artsa da bu, listeye geri dönmek için yeterli olmadı. 7 Temmuz 2003'te Amerika Kayıt Endüstrisi Birliği (RIAA), ABD'de bir milyon gönderi rakamına ulaşması sayesinde yayımlanmasından yalnızca birkaç ay sonra albüme platin sertifika verdi. Gönderilerin bu sayıya ulaşmasına rağmen Nielsen SoundScan verilerine göre albüm, Ekim 2012'ye kadar ülkede toplam 680.000 kopya satarak günümüzde "MDNA" (2012) ve "Rebel Heart" (2015) albümlerinden sonra şarkıcının en az satan albümü hâline geldi. Ayrıca "Billboard" tarafından o yıl hazırlanan yıl sonu listesinde 125 numarada yer aldı. Kanada'da albüm 18.000 kopya satarak 10 Mayıs 2003 tarihli listeye bir numaradan giriş yaptı. Nielsen SoundScan'e göre Kanada'daki bu rakam, şarkıcının ilk haftasında sırasıyla 59.000 ve 50.000 satan "Ray of Light" (1998) ve "Music" (2000) albümlerinin ilk hafta satışlarının yarısı bile olmaktan uzaktı. Yine de albüm bir ay içinde müzik marketlere 100.000 adet gönderilmesi sayesinde Canadian Recording Industry Association (CRIA) tarafından platin sertifikayla ödüllendirildi. Birleşik Krallık'ta "Amerikan Life", ilk haftasında 65,013 kopya satarak UK Albums Chart'a bir numaradan giriş yaptı. Buradaki rakam da ilk haftasında 151.891 kopya satan "Music" albümünün ilk hafta satışından düşüktü. Sonraki hafta Justin Timberlake'in "Justified" albümü ve The White Stripes'in "Elephant" albümü yüzünden üç numaraya inmek zorunda kaldı. Ardından düşmeye devam ederek üçüncü haftasında beş numaraya geriledi ve beşinci haftaya gelindiğinde ilk ondan ilk onun dışında kaldı. Toplamda listede 19 hafta geçirdi ve böylece Birleşik Krallık'ın yıl sonu listesinde 52 numarada yer aldı.. "American Life", Haziran 2008'e gelindiğinde ülkede 335.115 kopya satışına ulaştı ve British Phonographic Industry'den (BPI) platin sertifika aldı.. Avrupa ülkelerinde ise Avusturya, Belçika (hem Flanders bölgesinde hem Valonya bölgesinde), Danimarka, Fransa, İsveç, İsviçre, İtalya ve Norveç'te liste başı oldu. Buna bağlı olarak Avrupa genelinde bir milyonun üzerinde belirlenmiş satış yaptığı için International Federation of the Phonographic Industry (IFPI) tarafından platin sertifikayla ödüllendirildi. Ayrıca Fransa, İsviçre ve Rusya'dan platin sertifika alırken Brezilya, Hollanda, ve Yunanistan'dan altın sertifika aldı. Japonya'da albüm Oricon Weekly Albums listesinde dört numarada zirve yaptı ve listede 13 hafta geçirdi, Yayımlandığı yıl ülkede 100.000 adet gönderilmesi sayesinde Recording Industry Association of Japan (RIAJ) tarafından altın sertifikaya layık görüldü. Avustralya'da yayımlanan ARIA Albums Chart'ta hızlı bir düşüşe geçmeden önce en fazla üç numaraya kadar çıktı. Yine de Australian Recording Industry Association (ARIA) tarafından albüme 70.000 gönderi talebi aldığı için platin sertifika verdi.. Genel anlamda "American Life", dünya genelinde beş milyon kopya satarak 2003 yılının en çok satan 32. albümü oldu. Yapım görevlileri, "American Life" albüm kitapçığından alınmıştır. !scope="row"|DÃ¼nya geneli Dünya: Son Çatışma Dünya: Son Çatışma (Özgün adı: Earth: Final Conflict), senaryosu Gene Roddenberry tarafından ortaya atılan fikirler üzerine yazılmış ve eşi Majel Barrett-Roddenberry danışmanlığında çekilen Kanada yapımı bir bilimkurgu televizyon dizisidir. Ancak Gene Roddenberry'nin ölümünden sonrasına kadar film yapılmamış, sahneye konulmamış ya da yayınlanmamıştır. 6 Ekim 1997 - 20 Mayıs 2002 tarihleri arasında beş sezon yayında kalmıştır. İlk başta dizi adının "Savaş Meydanı Dünya" olması düşünülmüş; fakat L. Ron Hubbard'ın romanı Savaş Meydanı Dünya'yı ("Battleground Earth") andırdığından değiştirimiştir. Majel Barrett-Roddenberry dizinin yapımcılığını üstlenmiştir. Kendisi ayrıca dizinin ilk bölümlerinde "Dr. Julianne Belman" rolüyle görülmüştür. Barrett, Roddenberry'nin notlarıyla senaryo fikirleriyle senaristleri desteklemiş ve danışman olarak çalışmıştır. Roddenberry'nin ölümünden sonra ekranda görülen diğer bir dizi de Andromeda'dır. 21. yüzyılın başlarında dünya dışı bir varlık olan Taelonlar dünyaya ulaşmışlardır. Dünyaya yerleşmelerine karşılık insanlara ileri teknolojilerini sundular. Sonuç olarak salgınlar, savaşlar ve kirlilik neredeyse kayboldu. Bunca avantaja karşın bir direniş grubu oluşmuştur. Dizinin sıradışılığının nedeni Taelonların bir karakter hariç tamamen kötü olmamalarıydı. Dünyayı fethetmek gibi bir niyetleri yoktu. Buna karşın gizli ajandalarındaki amaçlarına ulaşmak için de şiddet kullanmaktan kaçınmazlardı. Dizinin ilk bölümünü 6 Ekim 1997'de yayınlanmış ve beş sezon sürmüştür. Final bölümü 20 Mayıs 2002'de yayınlanmıştır. Dizi, kadrosundaki alışılmamış değişimden dolayı çok başarılı olamamıştır. Bu değişim kadroyla prodüksiyon şirketi arasındaki anlaşmazlıklardan kaynaklanmaktadır. Dizinin ilk iki sezonunda hemen hemen bütün önemli kahramnları öldürülmüştür. Dizide beş sezon boyunca tek kadroda kalan FBI Ajanı Sandoval'dır. Beşinci sezonda diğerlerine göre daha radikal değişimler gerçekleşti. Taelonlar yerine daha düşmanca tutumları olan enerji emici vampirler Atavuslar ortaya çıktı. Bilimkurgu emektarı David Winning, 4. ve 5. sezonlarda yeni bölüm yönetmiştir. Bunların arasında iki bölümlük William Boone'ın dönüşü de bulunmaktadır. Dizide pek çok uzaylı ırkı bulunmaktadır. İlk olarak Taelonlar ortaya çıkmıştır ve dört sezon dizide kalmışlardır. Kısa bir süre sonra Taelonlar tarafından genetik olarak yaratılmış Skrilller ortaya çıkmıştır. 1. Sezon'un sonunda Taelonların neredeyse ortadan kaldırdığı Kimeralar ortaya çıkmıştır. 2. Sezonda Taelonlarla savaşta olan Jaridianlar ortaya çıkmıştır. Son olarak da 5. Sezonda Atavuslar ortaya çıkmıştır (aslına bakılırsa 2. Sezonda görülmelerine rağmen yeterince gelişmemişlerdi). Dizide türler arasında oluşmuş melez türler de vardı. Liam Kincaid, Kimeran - İnsan meleziyken Lili Marquettte de Jaridan - İnsan melezi dünyaya getirmişti. "Üç sene önce geldiler, insanlağın geleceğini sonsuza dek değiştirdiler. "William Boone'un hayatı mahvoldu. İki dünya arasında sıkışmış bir adam. Taelonların atanmış koruyucusu; Direniş örgütünün gizli ajanı. Uzaylılar tarafından yerleştirimiş yapay virüs beynini kemiriyordu. Eşi benzeri olmayan bir biyolojik silahın kontrolü de elindeydi. William Boone gerçeğin peşindeydi."" Hikâyemiz Taelonların Dünya'ya ulaşmasından üç yıl sonra başlar. Taelonlar, ileri teknolojilerini insanlığın yaşam kalitesini yükseltmek için kullanmışlardır. Buna rağmen Kuzey Amerika Taelon Birliği Başkanı Da'an, bir konuşma sırasında süikastçilerin hedefi olmuştur. Jonathan Doors, Taelonlarla yakın ilişkileri olan bir iş adamı, ölüdürülürken Da'an zarar görmemiştir. Da'an olayın araştırılması sırasında Polis Şefi Boone'ın çalışmasından etkilenmiş ve kendisine kişisel korumalık görevini teklif etmiştir. Boone kibarca teklifi reddetti çünkü eşiyle yeni bir hayata başlamak istiyordu. Ayrıca Taelonlara tam olarak güvenmiyordu. Bu sırada, Boone'ın eşi esrarengiz bir şekilde öldürüldü ve bu arada Boone Jonathan Doors'un yer altındaki gizli direniş hareketine odaklanmak için kendi ölümüyle ilgili bir sahtekarlık yaptığını keşfetti. Doors Taelonların gizli niyetleri olduğuna inanıyordu ve bunu ortaya çıkarmaya çalışıyor; Boone'un eşinin cinayetiyle Taelonların ilgisi olduğuna inanıyordu. Bundan dolayı Boone, doğru yanıtları bulmak için direniş adına çifte ajan olarak çalışmayı kabul etti. Da'an'ın teklifini koruyucu olarak kabul etti ve koruyucuların kullandığı, kendisine çeşitli yetenekler kazandıran yapay virüsü () kabul etti. Bu virüs düşünceleri etkileyerek Taelonlara sadık olmayı sağlıyordu. Direniş Boone'daki virüsün yeni bir model olduğunu ve hareketlerine ihanet getirebileceğini fark etti. Ajan Boone'un koluna Skrill adında biyolojik bir silah ilave edildi. Direniş içerisinde Boone başka bir çifte ajan ve eski deniz piyadesi Lili Marquette'ye katıldı. Lili Marquette, boyutlar arası seyahat edebilen bir Taelon aracını kullanmakta ustaydı. Taelon tarafında Boone Ajan Ronald Sandoval adında bir başka koruyucuyla birlikte çalışıyordu. Sandoval beynindeki virüs sayesinde Taelonlara tamamen sadıktı. Boone sonunda Sandoval'ın Taelonlara katılmak için eşini öldürdüğünü anlar. Sandoval, kendi eşinin Taelonlara katılırken büyük engel teşkil ettiğini aynı sorunlarla karşılaşmaması için Boone'un eşini öldürdüğünü açıkladı. Boone'un kafasındaki virüs modifiye edilmemiş olsaydı bu durumu aynen kabulleneceğinden kendisinden beklendiği gibi davranarak Direniş'in verdiği görevi yerine getirmeye devam etti. Bir Amish kasabasında garip bir uydu bulunur. Lili ve Boone araştırmaya giderler. İleriki bölümlerde uydunun bir Direniş üssüne bağlı olduğu anlaşılacaktır. Bu uydunun kopya üretme yeteneği vardır ve ileride bir Direniş bilim adamının ölümüne neden olacaktır. Uydu sonraları Taelonların elinden çıkacaktır. Boone Lili'yi yeteneklerine ihtiyaç duyulduğu zaman teknik bir dahi ve bilgisayar korsanı Augur'la tanıştırdı. Daha sonra Lili ve Boone, Jonathan Doors'la tanıştılar. Doors'un Direniş'in kurulduğu günden bu yana içinde olduğunu öğrendiler. Boone Taelonların gerçek niyetiyle ilgili arayışlarına ve Da'an'la iyi arkadaş olmaya devam ediyordu. Bu arada daha az sempatik bir Taelon olan Zo'or'la tanıştırıldı. Boone Ma'el adında bir Taelon'un yüzyıllar önce Dünya'ya geldiğini ve insanlığın bir gün Taelonlarla eşit olacağıyla ilgili kehanette bulundu. Sandoval komik, İrlandalı kahin Siobhan Beckett'le tanıştı. Sandoval'ın beynindeki yapay virüs hata vemeye başlaması Taelon kontrolünden çıkmasına neden oldu. Eşini akıl hastanesinden kurtardı ama ölümün eşiğinden döndü. Direniş çifti ele geçirdi ve Boone Doors'u Sandoval'ın Taelonlara geri göndermek konusunda ikna etti. Sandoval'ın eşi güvenli ellerdeyken Sandoval'ın beynine yeni bir virüs yerleştirdiler ve Boone'un eşini öldrüdüğüne inanmasını sağladılar. Bilim adamının nişanlısı daha önce belirtilen nesne tarafından öldürülmüştü. Direniş nesnenin kurulduğu yeri tespit etmiş ve bilim adamı kendi canı pahasına nişanlısını kurtarmayı başarmıştı. Bu arada nesne ortadan kaldırılmıştı. Taelonların düşmanları Ha'gel Dünya'ya gelir. Taelonlar onun ırkı olan Kimeraları görüntü olarak bir şekilde değiştirmiştir. Ha'gel geçici olarak başka ırkların şekline girme ve şeklini aldığı kurbanı bir süreliğine etkisiz hale getirme yeteneğine sahipti. Ha'gel Sandoval'ın ve Siobhan Beckett'in şeklini almıştır. Boone bu korkutucu yaratıkla karşılaşmak istemiştir. Boone bu kapışmada ağır yaralanmış ve Ha'gel öldürülmüştür. Boone'un durumu kritiktir, Zo'or bedenini buharlaştırmıştır. "Onlar müttefiklerdi. Dünya'ya barış amaçlı gelen uzaylılar. Asıl görevleri insanlığı sonsuza kadar ortadan kaldırmaktı. Liam Kincaid Taelonlarla İnsanların Direniş örgütü arasında kalmıştı. Bir insandan daha çok insan olan bir adam. Onun geçmişindeki gizem Dünya'nın geleceğinin anahtarı ve insanoğlunun kaderiydi. Dünya'daki Son çatışma için..." Beckett, Direniş Boone'un ölümüyle çalkalanırken doğum yaptı. Koruyucunun bebeği bir Kimeran / insan meleziydi ve hızlı büyüyordu. Çocuğun adını Liam Kincaid koydular. Liam bir yetişkin olarak hızlı bir şekilde işlere el attı. Beckett'in hafızası silinmiş ve Taelonlara geri gönderilmişti. Yeniden ortaya çıkan nişanlı, Jaridian kaynaklı esrarengiz nesnenin kopyasıydı. Nesne Taelon Meclisi'nin liderini kopyaladı ve öldürdü. Liam, Da'an'ı kurtardı ve kendisinin yeni koruyucusu olarak işe başladı. Liam Direniş'e katıldı ama Doors'un izinden gitmedi. Lili, Sandoval'ın emrinde çalışmaya zorlandı ama kendisi çifte ajanlık görevlerine devam etti. Zo'or yeni Taelon lideri oldu ve Sandoval de onun kişisel koruması. Da'an Liam'ın ne ve kim olduğunu keşfetti; ikisi iyi arkadaş oldular. Da'an ve Zo'or kendi fikirleri uğruna çarpıştılar. Zo'or, insanların Taelonlara hizmet etmesi gerektiğine inanırken Da'an eşitliğe inanıyordu. Taelonlar Dünya'yı Jaridanlarla savaş için hazırlıyorlardı. Direniş beyne yerleştirilen yapay virüslerin motivasyona ve ev sahibinin isteğine göre çıkarılabileceğini keşfetti. Liam annesinin, Koruyucu Siobhan Beckett'in, kafasındaki virüsün doğru çalışmadığını ve inisiyatifi ele aldığını hissetti. Beckett'in kendi içinde savaştığı tüm yanlışlarla mücadele etmesi gerekti. Doors, Direniş'i yer altından çıkarmaya ve Başkan için çalışmaya karar verdi. Direniş üyeleri Doors'un bunu yapabileceğinden şüphe duyuyordu. Eski Direniş üyeleri Lili'ye ve Augur'a insanlığın korunmasıyla ilgili endişelerini bildirdiler. Direniş Liam'ın liderliğinde yeniden yapılandı. Da'an bunun kötü bir fikir olduğu görüşündeydi. Zo'or Direniş'i ve Doors'u Başkan Thompson'a süikast girişiminde açığa çıkardı. Thompson süikastten sağ çıkar ve sıkıyönetim ilan eder. Direniş üyeleri hedef alnır ve çoğu Taelon Ana Gemisi'ne nakledilir. Liam ve Augur, Doors'u kurtarmaa çalışırken yakalanır. Lili, Dünya'yı son bir kere daha kurtarma çabasına girerek ana gemiyi imha etmeye çalışır. "Uzaylı bir ırk olan Taelonlar Dünya'ya barış sözüyle geldiler. Ama uzaylılara direnen, onların gerçek amaçarını bilenler vardı. Taelonların gerçek görevi, sırları dünyamızı sonsuza kadar ortadan kaldırabilirdi. İnsanlığın kaderi, işte bu sırra ulaşmak ve geleceğe karşı mücadele etmek için ortaya çıkanların elindeydi." Lili'nin planı geri tepmiş ve kendisi ölümden dönmüş, nihayet Taelonlara karşı hayin ilan edildi. Liam ve Augur bir gönüllü tarafından kurtarıldı. Diğer taraftan Doors yakalanır. Doors, Zo'or'dan kendisini serbest bırakması için gerekeni yapma yeteneğine sahipti. Zaten kurtaran gönüllü de kendi adamlarından Renee Palmer'dı ve Doors International'ın yeni CEO'suydu. Sıkıyönetim kaldırıldı ve Direniş üyeleri geri döndü. Lili Sandoval'ın yanında esir kalmaya devam etti. Ölünce DNA'sı ortadan kaldırıldı ve uzaya dağıtıldı. Liam ve Augur Direniş'i yönetmeye devam ettiler. Doors Direniş'ten ayrı çalışmaktaydı ama Renee Liam'la koordineli çalışacaktı. Zaman içinde iyi ortak oldular. Da'an ve Liam'ın ilişkisi daha yakınlaştı. Zo'or planlar yapmaya devam ederken Sandoval'ın kendi ajandası olduğunu fark etti. Lili Jaridia kimliği alırken tuzağa düşürülerek Jaridia'da getirildiğini fark etti. Lili, Dünya'ya Vorjack adında bir Jaridialı'nın çocuğuna hamile bir şekilde döndü. Liam ve Renee bu tehlikeli seyahatte kendisine yardım ettiler. "Uzaylı bir ırk olan Taelonlar Dünya'ya barış sözüyle geldiler. Ama uzaylılara direnen, onların gerçek amaçarını bilenler vardı. Taelonların gerçek görevi, sırları dünyamızı sonsuza kadar ortadan kaldırabilirdi. İnsanlığın kaderi, işte bu sırra ulaşmak ve geleceğe karşı mücadele etmek için ortaya çıkanların elindeydi." Da'an, İnsan / Jaridia melezinin yaşaması konusunda yardımcı olmuştu. Jaridianlar ölüyor ve Vorjack bu çocuğun ırklarının devamına yardımcı olacağını umuyordu. Ama umduğu gerçekleşmedi. Lili ve Vorjack Liam sayesinde çocuklarıyla kaçtılar. Augur'un başı kanunla derttedir ve saklanmak zorundadır. Arkadaşı Juliet Street'e Direniş'teki rolünü üstlenmesini teklif eder. Juliet teklifi kabul eder. Güvenilirliğini ve zekasını kanıtlamıştır. Direniş yeniden yüzeye çıkınca Renee ve Liam birlikte takım olurlar ve uluslararası bir ekiple insanların çıkarlarını Taelonlara karşı korumaya devam ederler. Her geçen gün Taelonların durumu kötüyü giderken Zo'or da kendi halkından uzaklaşmaya başlamıştı. Son olarak, Liam ve Renee bir volkanın derinliklerinde, uzun zaman önce Ma'el tarafından kurulmuş gizli bir yeniden doğuş kabini keşfettiler. Liam bütüm canlıların birbiriyle ilişki içinde olduğunu ve Taelonların kurtarılmasını rol oynaması gerektiğini keşfetti. Bunu ortaya çıkardıklarında altı Taelon aşağı iniyordu ve Vorjack tarafından yönetilen bir Jaridian filosu sahneye çıkar. Zo'or, hayatının kurtulmasını garanti etmiştir, bir enerji havuzuna dokunur ve enerjisini emer. Liam Jaridianlıları Taelonlara katılmaya ikna eder. Volkan faaliyete geçerken birleşme prosedürü Liam'ın yardımıyla başlamıştır ama kimin ya da neyin ayakta kalacağı kesin değildir. "21. Yüzyıl'da Taelon adında uzaylı yaratıklar barış sözüyle Dünya'ya geldiler... Yalan söylediler. Perde arkasındaki planları insanlığı köle yapmaktı. Yıllar sonra Taelonlar ortadan kaybolurken daha agresif bir ırk olan Atavuslar geldi. Benim adım Renee Palmer; görevim yeni türlerin üstün tür haline gelmesini engellemek. Bu Dünya'daki Son Çatışmadır."" Liam, Taelonlar ve Jaridyalılar volkanda kaybolurlar. Taelonların ve Jaridyalıların ortadan kaybolmasıyla Renee ve Street yeni bir tehtide, Atavuslara karşı koymak zorundadırlar. Olaylar daha karmaşık hale gelmektedir. Bu sezonda Atavuslara karşı mücadele veren Renee epey meşgul olacaktır. Sandoval, Atavus lideri Howlyn'le ittifak için anlaşma yaptı. Planları Atavus - İnsan melezi askerlerden oluşan bir ordu kurmaktı. Son Sezonda 1. Sezon'un kahramanları William Boone geri dönmüştür. Zo'or ise bir Atavus kadını olarak yeniden canlanmıştır. Renee'nin son çatışması, Liam'la yeniden birleşmesi ve Atavus ana gemisini bulması dizinin finalini oluşturmaktadır. Dizilerin ilk yayını CTV'de 1997 yılında yapılmış ve kanalın düşük izlenme oranları nedeniyle diziyi iptaline kadar iki sezon yayınlanmıştır. Dizi buna rağmen CTV'nin izniyle pek çok kanalda tekrarlanmış ve başka bir kanala () aktarılmıştır. Dizi eş zamanlı olarak Amerika Birleşik Devletleri'nde de yayınlanmıştır. DVD yayınlarının hiç birinde altyazı bulunmamaktadır. 1. Bölge'de yalnızca 3, 4 ve 5. sezonların DVD'leri yayınlandı. 3. Sezon 5 Ağustos 2003'te 4. Sezon 16 Eylül 2003'te ve 5. Sezon da 28 Ekim 2003 yayınlandı. DVD'lerin dağıtımı yalnızca bu sezonlar için geçerlidir. 2. Bölgede'de bugüne kadar yalnızca ilk sezon DVD'leri yayınlandı (3 Nisan 2006). http://www.davidwinning.com/ Gizli Hristiyanlık Gizli Hristiyanlık veya Kripto Hristiyanlık başka bir dine ait görünürken Hristiyan dinini gizli ve saklı olarak yaşatmak anlamına gelmektedir. Roma İmparatorluğu'nun Hristiyanlığı kabul etmesinin ardından Avrupa dışı ülkelerde yer yer görülen bir olgu olmuştur. Hristiyanlık Japonya'da Saint Francis Xavier tarafından 1550 yılında