Şehabeddin Paşa neredeyse dörtte üçü öldürülen ordusunun ağır kayıplarıyla geri çekilmek zorunda kaldı. Bu zaferin ardından Eflak Macar hakimiyetini tanıdı, Osmanlı hakimiyetinden çıktı. 1442 Temmuz'unda bu defa Şehabeddin Paşa komutasında 80.000 kişiyi bulan Osmanlı Ordusunu Demirkapı (Tuna)'da yenilgiye uğrattı. Bu zaferler Hunyadi'yi ünlü bir Osmanlı düşmanı olarak bütün Hristiyanlık dünyasında bilinir hale geldi. Bu başarılar 1443'te kral Władysław'ın Uzun Sefer adı verilen ünlü harekâtını yapmasına temel neden oldu. Bu sefer bir Haçlı seferi halini aldı. Macar, Alman, Leh, Çek süvari ve askerleri yanında Osmanlıların ilhak ettiği Sırbistan'da bu hakimiyeti tanımayan Sırp beylerinden Durađ Brankoviç askerleri ile sefere destek verdi. Niş Muharebesi ile bu seferin ünlü muharebelerinden biridir. Hunyadi Giuliano Cesarini eşliğinde bu sefere de katıldı ve bu muharebede de aktif görev aldı. Niş'te tek bir muharebe değil 5 farklı muharebe gerçekleşmiştir.İlk muharebe şehirdeki küçük Osmanlı garnizonu ile gerçekleşmiştir ve Niş ele geçirilmiştir. Ardından şehri geri almak için ilerleyen 3 farklı Osmanlı kuvveti ile çarpışılmış ve bu ordular yenilgiye uğratılmıştır. Sonrasında 5.muharebe bu ordulardan kalan birliklerle haçlı kuvvetleri arasında olmuş ve yine Hunyadi muharebeyi kazanmıştır. Bolvani ve Niş arasındaki ovada 3 Kasım 1443'te muharebeler gerçekleşmiştir. Osmanlı birlikleri Kasım Paşa ve Rumeli Beylerbeyi Turahan Bey ve İshak Bey komutasındaydı. Niş ve Sofya arasındaki alan muharebenin kaybedilmesi ardından boşaltıldı; bir görüş Osmanlıların geri çekilirken. diğer görüş ise Haçlıların ilerlerken çevredeki bütün köyleri yakıp yıktıklarını ileri sürmektedir. Osmanlı kaynakları Osmanlı ordusunun yenilgisini orduların farklı komutanlarca yönetilmesi ve ordular arasındaki koordinasyon eksikliğine bağlamıştır. Laonikos Halkokondiles'e göre, bitkinlik sonra Hünyadi 1443'te Osmanlıları Balkanlardan geri çekilmeye zorlarken, bütün taraflardan eski Lordlar ise babalarından kalan toprakları aceleyle geri kazanıyorlardı. Bu Osmanlılara karşı toprakları geri kazanmak için hamlede bulunanlardan biri de yeğeni Hamza Kastrioti ile Osmanlı ordusundan, Niş Muharebesinde savaşmayıp, 300 Arnavut askeri ile firar eden İskender Bey'di ve Akçahisar şehrini ele geçirmesiyle Arnavutluk'taki pek çok bölge Osmanlı hakimiyetinden çıktı ve Arnavutluk'ta isyanın başlamasıyla, 25 yıl sürecek Osmanlı-Arnavutluk mücadelesi de başlamış oldu. II. Murad 10 yıllık bir barış antlaşması imzalayıp, tahttan II. Mehmed lehine ayrıldı. Fakat barış anlaşması Macarlar tarafından bozulup,yeni bir haçlı birliği kurulunca, Murad Balkanlara ve tahta geri döndü ve Varna Muharebesi'ni Kasım 1444'te ardından 1448'de II. Kosova Muharebesi'ni kazanıp Osmanlı hakimiyetini Balkanlarda tekrar oluşturdu. Gerhard Herzberg Gerhard Heinrich Friedrich Otto Julius Herzberg (25 Aralık 1904; 3 Mart 1999), Alman asıllı Kanadalı fizikçi ve fiziksel kimyager. 1971 yılında Nobel Kimya Ödülü'nü; "moleküllerin elektron yapısı ve geometri bilgisi ile ilgili katkılarından dolayı, özellikle serbest radikaller alanındaki katkılarından dolayı" kazanmıştır. Herzberg'in ana çalışmaları atomik ve moleküler spektroskopi yöntemleri üzerineydi. Bu teknikleri kullanarak diatomik ve poliatomik moleküllerin yapılarının tanımlanması, başka bir şekilde araştırılması zor olan serbest radikaller ve astronomik yapılarının kimyasal analizi üzerinde çalıştı. Herzberg, 1973 yılından 1980 yılına kadar Kanada, Ottawa'daki Carleton Üniversitesi rektörü olarak görev yaptı. Epworth, Zimbabve Epworth, Afrika kıtasında bulunan Zimbabve devletinde bir şehirdir. Şehir ülkenin kuzeydoğu kesiminde Harare ili içerisinde yer alan bir yerleşim bölgesidir. Şehirde 2013 tahmini verilerine göre 152,116 kişi yaşamaktadır. 2002'de gerçekleştirilen resmi nüfus sayım sonuçlarına göre 113,884 kişi yaşamaktaydı. Epworth ülke genelinde en büyük altıncı nüfusa sahip şehir konumundadır. Şehir başkentin 20 km güneydoğusunda bulunmakta olup, nüfusu en hızlı artan şehirlerden biri konumundadır. Başkent Harare'nin aynı zamanda il statüsünde de olması nedeniyle bu ile bağlı bir konumda olan şehirde yaşayan nüfusun büyük çoğunluğu çalışma hayatını Harare'de sürdürmektedir. Hızla gelişen bir şehir olmasına rağmen, ilin en yoksul yerleşim bölgelerinden birini oluşturan Epworth'de şehir hayatı içerisinde köy hayatı yaşanmaktadır. Nüfusun büyük çoğunluğun evinin önünde bahçe vardır ve hayvancılık da yapılabilmektedir Kanada Ä°ngilizcesi Kanada İngilizcesi, İngilizcenin Kanadalılarca konuşulan türüdür. Genellikle Amerikan İngilizcesi ve İngiliz İngilizcesinden çıktığı düşünülmektedir ancak bu çok basit bir açıklamadır. Kanada İngilizcesinde daha çok ABD biçimleri kullanılır, bu kullanımlar ABD medyası yoluyla gelir. Sık sık sözcüklerin yazımında eğitim sisteminde öğretildiği gibi İngiliz yolları kullanılır. Örnek: "colour", "flavour", "plough", and "programme" sözcükleri İngiliz kullanımını içerir. Ara sıra "plow" ve "program" sözcükleri gibi Amerikan kullanımı da görülür. Araba endüstrisi terimleri ABD'dendir. Çünkü Kanada'nın araba endüstrisine Amerikalılar hâkim olmuştur. Onun için Kanadalılar bu terimlerde Amerikan sözcüklerini ve yazımlarını kullanmaktadır. Kanadalılar lastik için "tyre" yerine "tire", benzin için "petrol" yerine "gasoline", bagaj için "boot" yerine "trunk", kamyon için "lorry" yerine "truck" derler. Kanada İngilizcesi, İngilizcenin diğer biçimlerinden telâffuz biçimi olarak da farklıdır. Kwekwe Kwekwe ("Kwe Kwe" ya da "Que Que" da denilmektedir), Afrika kıtasında bulunan Zimbabve devletinde bir şehirdir. Şehir ülkenin orta kesiminde Midlands ili içerisinde, neredeyse Zimbabve'nin tam ortasında yer alan bir yerleşim bölgesidir. Şehirde 2013 tahmini verilerine göre 102,116 kişi yaşamaktadır. 2002'de gerçekleştirilen resmî nüfus sayım sonuçlarına göre 93,072 kişi yaşamaktaydı. Kwekwe ülke genelinde en büyük yedinci nüfusa sahip şehir konumundadır. Şehir başkent Harare ile ikinci büyük şehir Bulawayo'nun ortasında yer almaktadır. Ülke içerisinde çıkarılan en çok altın miktarının olduğu bölge olan Kwekwe, ismini şehrin yakınından geçen nehirde bulunan kurbağaların çıkardığı seslerden almıştır. Ulfilas Ulfilas (ya da Gotça Wulfila: küçük kurt ya da kurda ait [ayrıca Ulphilas. Orphila](yak. 310 – 383), kardinal, misyoner ve Kitâb-ı Mukaddes tercümanı. Got ya da yarı Got ve yarı Yunan bir Kapadokyalıdır. Kapadokya'da Parnassus kenti yakınlarındaki Sadagolthina'da doğmuştur. Sadagolthina bugün Ankara-Şereflikoçhisar Karamollauşağı köyü yakınındadır. Köy içerisinde bulunan höyüğün adı Sadakolta'dır. Arian İhtilafı'nın en sıcak zamanlarında Roma İmparatorluğu'nda yaşamıştır. Ulfilas, İzmitli Eusebius tarafından kardinal atanmış ve kendi insanlarına misyonerlik yapmak için geri dönmüştür. Jack Steinberger Jack Steinberger veya doğum ismiyle Hans Jakob Steinberger (25 Mayıs 1921, Bad Kissingen), Yahudi kökenli Amerikalı fizikçi ve Nobel fizik ödülü sahibi. Babası Ludwig Steinberger Schonungen'de yaşayan bir sığır tüccarının 12 çocuğundan biri idi. Baba Ludwig 1896'dan sonra ait oldukları Yahudi topluluğunda din öğretmeni ve kantor (koro şefi) olarak çalışıyordu. Annesi Berta Steinberger ise Nürnberg'in Hopfenhändler ailesindeni eğitimli birisi idi. Oğlu Ned (d. 1948) ise Bas gitar ve elektro gitar serileri olan Amerikalı Steinberger firmasının kurucusudur. Steinberger, 1931 ile 1934 arasında Bad Kissinger'deki Kissinger Realgymnasium'una gitti. (Bu okulun adı daha sonra Jack Steinberger Gymnasium'u olarak değiştirildi.) Aile artan Nazi saldırılarından dolayı iki büyük oğulları Jakob (Jack) ve Herbert'i, bir Yahudi yardım kuruluşu yardımı ile ABD'ye okumaya gönderdi. Chicago'ya ulaşan çocuklara Barnett Faroll yardım etti. Ailenin geri kalanı ise ancak 1937-1938'de ABD'ye kaçabildi. Jack Steinberger Chicago'daki "New Trier High School"dan sonra önce kimya okumaya başladı, fakat krizin ardından Chicago Üniversitesi'nde okumaya başladığında asıl olarak fiziğe büyük bir ilgisi olduğunu fark etti. 1948'de hayranı olduğu Enrico Fermi'nin yanında fizik doktorasını yaptı. 1954'te New York'taki Columbia Üniversitesi'nde profesörlüğe terfi etti. 1962'de Leon Max Lederman ve Melvin Schwartz ile birlikte Brookhaven National Laboratory'de nötrinolar üzerine çalışmalar yapmaya başladı. Bu deneylerde tek bir çeşit nötrinonun olmadığını, elektron nötrinosu ve müon nötrinosu olarak adlandırılabilecek en az iki çeşit nötrino olduğunu ispatlayan üç bilim insanı, birlikte 1988 yılında Nobel Fizik Ödülü'nü almayı başardı. Steinberger, ödülünü okulu New Trier High School'a bağışladı. II. Dünya Savaşı'ndan sonra dönem dönem Avrupa'ya döndü ve 1968'den sonra Cenevre'deki CERN laboratuvarında parçacık fiziği üzerine çalışmalar yürüttü. Aynı zamanda 1968'de Heidelberger Akademie der Wissenschaften'a üye seçildi ve Pisa'daki "Scuola Normale Superiore di Pisa"'da dersler verdi. Sonraki yaşamı boyunca Steinberger kendisini kozmolojiye ve tam bir nükleer silahsızlanmanın gerçekleşmesine adadı. 1989 yılında o zamanki belediye başkanı Georg Straus'un daveti ile doğduğu şehir olan Bad Kissinger'i ziyaret etti. 2001 Kasım'ında Steinberger'in 80. yaşgününün şerefine "Bad Kissinger Gymnasium"una bilim insanının adı verildi. 18 Aralık 2006'da ise şehrin onursal vatandaşı ilan edildi. Rumeyce Rumeyce (kendilerince Румейку глосса "Rumeyku glossa"), Ukrayna'da Azakönünde (Preazovya) yaşayan Rumeyler tarafından konuşulan Yunanca grubundan dil. Türkçe grubundan olan Urumca ile karıştırmamak gerekir. Rumey lehçesinin, Antik Yunanca, Helenistik ve erken Ortaçağ Yunancasıyla bazı yapısal benzerlikler taşımaktadır. Pontus Rumcası Romeika ile karıştırmamak gerekir. Spiridonov ile Sokolov'a göre Azakönü'ndeki (Preazovya) Rumeylerin dili beş gruba ayrılır: Олександр Гаркавець'e göre lehçeleri:: Borusan Klasik Borusan Klasik, 24 saat boyunca kesintisiz Klasik Batı Müziği yayını yapan Türkiye'nin ilk özel radyosudur. Ülkemizin önde gelen kültür ve sanat kurumlarından Borusan Kültür Sanat ve karnaval.com işbirliğiyle hayata geçirilen Borusan Klasik, 17 Ocak 2013 Perşembe akşamı Borusan İstanbul Filarmoni Orkestrası'nın efsanevî piyano ikilisi Katia ve Marielle Labèque ile verdiği "Kentin Karmaşasında İki Piyano" konseriyle yayınına başlamıştır. Yayın akışı, gün boyunca ikişer saatlik dilimlere ayrılmıştır. karnaval.com adresinde internet üzerinden yayın yapmakta olan Borusan Klasik, internet sitesinin yanı sıra Android, iOS ve BlackBerry OS işletim sistemli mobil cihazlara indirilebilen ücretsiz Karnaval uygulaması ile de dinlenebilmektedir. Yağmurdan Kaçarken bölümleri listesi Bu maddede ""'Yağmurdan Kaçarken" dizisinin bölümleri yer almaktadır. Hans Dehmelt Hans Georg Dehmelt (d. 9 Eylül 1922, Görlitz, Almanya - ö. 7 Mart 2017, Seattle, Amerika Birleşik Devletleri.), Alman asıllı Amerikalı fizikçi. 1989 yılında fizik dalında Nobel Ödülü almıştır. Dehmelt Berlin'de büyümüş, 1940 yılında orduya yazılmış ve Stalingrad Muharebesi'ne katılmıştır. Daha sonra askeri eğitim programı çerçevesinde Wrocław Üniversitesi'nde fizik okumuştur. 1944 yılında tekrar savaşa gönderilmiş, Batı Cephesi'nde Ardenler Taarruzu sırasında Amerikalı askerler tarafından esir alınmıştır. 1946 yılında serbest kaldıktan sonra eğitimini Göttingen Üniversitesi'nde sürdürmüş ve 1948 yılında diplomasını almıştır. ABD'den aldığı davet üzerine 1952 yılında Washington Üniversitesi'ne geçmiş ve burada 1961 yılında profesör olmuştur. Dehmelt 2002 yılında emekliye ayrılmıştır. 1989 yılında Nobel Fizik Ödülü'nün yarısını Amerikalı fizikçi Norman Foster Ramsey almış, diğer yarısını ise geliştirdikleri iyonları hapsetme tekniği için Alman fizikçi Wolfgang Paul'la Hans Dehmelt paylaşmışlardır. Dehmelt ayrıca 1995 yılında ABD Ulusal Bilim Vakfı'nın (National Science Foundation) Ulusal Bilim Ödülü'nü (National Medal of Science) de almıştır. Rumeyler Rumeyler (Ukraynaca Румеї), Ukrayna'da Azakönü'nde (Preazovya) yaşayan Yunan kökenli Rum Ortodoks Hristiyan halk. Ukrayna hükûmeti hem Rumeylerin hem de Urumların azınlık haklarını tanımış ve güvence altına almıştır. Yunan (Romeika) dilli Rumeyler ile Türk dilli Urumlar birbirine karıştırılmakta ve her ikisi birlikte Greko-Tatarlar (ya da Azakönü Grekleri) adıyla da anılmaktadırlar. Bugün Greko-Tatarların nüfusu yaklaşık olarak 120 ile 130 bin civarında olup, bunların % 60-65'i Urum, geriye kalanları ise Rumey'dir. Kırımda yaşarlarken eskiden Rumeylere "Tat", Urumlara ise "Bazaryane" adı da verilmiştir. Urumlar arasında "Tat balası, Urum belası" («Rum çocuğu, Urum belâsıdır») atasözü kullanılır. Rumey ve Urumların kıyafetleri de tıpkı genetik yapıları gibi karışıktır. Komşu oldukları kültürlerden pek çok unsuru üzerlerinde taşımaktadırlar. Bu kültürleri Antik Bizans’dan, Osmanlı, Kıpçak ve Slav kültürleri ile Kırım halkları olarak sayabiliriz. Erkek giysileri: hem erkek hem de kadınlarda gömlek ("pkamsu, tsukams") kullanılır ve bunlar eskiden desenli ve işlemeliydi. Pantolon ("çahçir") ve kürk şalvarlar ("galife") kullanılır. Pantolon üstüne takılan kemerler ("tuga, zunar") dar olur. Kalpakları/şapkaları ("kapas") kuzu derisinden silindir biçimli olur. Ayakkabı ("papuça, pudupanda") çeşitlidir. Çizmeyi ("sangkiye, şangiya") kendileri yapmaz satın alırlardı. Kadın giysileri: kadın elbiseleri/entarileri ("anter, enter") olarak en belirgini şalvar ("şalvar") adı verilen alt giyimidir. Tunik şeklinde olanları "apanu forimu" adını taşır. Fistanın altına "kamsupukalis" denen gömlek giyilir. Fistan üzerine "bişçir, bişgir, bişkir" denen önlük/peşkir takılır. Başörtüsü ("çabar, çambar, çember") havlu biçiminde olursa "havlu" adını alır. Victoria Falls, Zimbabve Victoria Falls, Afrika kıtasında bulunan Zimbabve devletinde bir şehirdir. Şehir ülkenin kuzeybatı kesiminde Matabeleland Kuzey ili içerisinde, Zambiya sınırında yer alan bir yerleşim bölgesidir. Şehirde 2013 tahmini verilerine göre 30,216 kişi yaşamaktadır. 2002'de gerçekleştirilen resmi nüfus sayım sonuçlarına göre 31.375 kişi yaşamaktaydı. Victoria Falls ülke genelinde nüfusu düşen bir şehir konumundadır. Zambezi Nehri'nin güney yakasında kurulu olan şehrin tam karşısında Zambiya'ya bağlı bulunan Livingstone şehri bulunmaktadır. Zambezi nehrinin birbirini ayırdığı bu iki devlet arasında bağlantı köprüler ile sağlanmakta olup karayolu ya da demiryolu ile geçiş mümkün kılınmaktadır. Şehre ismini veren ve Afrika'nın en büyük şelalesi olan ve UNESCO tarafından dünya mirası olarak koruma altına alınan Viktorya şelaleri şehre çok yakın bir konumda bulunmaktadır. Geçiminin neredeyse tamamını turizmden elde eden şehir, ülkenin en kuzey bölgesinde, sınıra yakın bir konumda bulunduğu için ülkenin yıllar içerisinde yaşadığı olumsuz siyasi ve ekonomik gelişmelerden etkilenmemiş, suç oranı artış göstermemiştir. Şehrin 18 km dışında bulunan uluslararası havaalanı nedeniyle uçak ile bölgeye gitmek mümkün olup, buradan yurt içi ve yurt dışı uçuş imkânı sağlanmaktadır. Joseph Campbell Joseph John Campbell (26 Mart 1904 – 30 Ekim 1987) Amerikalı bir mitolojist, yazar ve okutmandır. Karşılaştırmalı mitoloji ve karşılaştırmalı din alanlarında tanınmıştır. Çalışmaları geniş ve insan deneyimlerini birçok açıdan kapsar niteliktedir. Felsefesi genellikle şu deyişle özetlenir: "Mutluluğunun peşinden git." Kristiina Brask Kristiina Maria Kaarina Brask veya bilinen adıyla Kristiina Brask (doğum 2 Haziran 1990, Leppävirta, Finlandiya), Fin pop şarkıcısı. 2007'de Finlandiya'da düzenlenen "Idols" adlı yarışmanın üçüncü sezonunun finalistidir. Yarışmada, Ari Koivunen ve Anna Abreu'dan sonra üçüncü sırayı almıştır. Kristiina, Idols yarışmasından kısa bir süre sonra, Mayıs 2007'de Helsinki Music Company ile bir kayıt sözleşmesi imzaladı. Çıkış albümü olan "Silmät sydämeeni", 7 Kasım 2007'de piyasaya çıktı ve 15,000'in üstünde satış yaptı. Albümde dört single yer almaktadır. Bunlar: "Nyt mä meen", "Silmät sydämeeni", "Pilvet valmiina" ve "Liian kaukana"dır. Brask'ın "Kuivilla susta" adlı ikinci albümü ise 9 Eylül 2009'da piyasaya çıktı. Müziğe ek olarak buz hokeyi ile de ilgilenmektedir. Ara sıra Kuopio'daki müzikal ağırlıklı bir lisede öğrenim görmektedir. Yazıköy, Suruç Yazıköy, Şanlıurfa ilinin Suruç ilçesine bağlı bir mahalledir. Şanlıurfa iline 57 km, Suruç ilçesine 12 km uzaklıktadır. Tarbagatay Kırgızları Tarbagatay Kırgızları ya da Buddist Kırgızlar (Kırgızca Тарбагатай кыргыздары "Tarbagataay kırgızdarı"), Çin'e bağlı Sincan Uygur Özerk Bölgesinde Tarbagatay İlinin Taçen ve Emin ilçelerinde yaşayan Buddhist-Lamaist Kırgız halkı. Emin kazasındaki Kazaklar tarafından "Moğol-Kırgız" ya da "Kalmak-Kırgız" adlarıyla anılırlar. Moğollar ise "Hamin Kırgız" derler. Rus literatüründe "Emel-Göl Kalmak Kırgızları, Emin Kırgızları" adları da kullanılmıştır. Boy yapıları büyük ölçüde Tanrı Dağları Kırgızlarınkiyle aynıdır. Tarbagatay Kırgızları hakkında en detaylı çalışma 1950 yılında bir Çinli bilim adamı tarafından yapılmıştır. Önceleri Müslüman iken 19. yy ortalarında Lamaizmi kabul etmişlerdir. Manas destanında Tarbagatay () yer adı geçmektedir. Static Major Stephen Ellis Garrett (11 Kasım 1974 – 25 Şubat 2008), veya Static Major, Grammy Ödülü sahibi Amerikalı rapçi, şarkıcı, şarkı sözü yazarı ve kayıt produktörü. GParted GParted ("Gnome Partition Editor"), bir GNU Projesi olan GNU Parted disk bölümlendirme aracı için yazılmış bir arayüzdür. GParted bir uygulama olarak Linux altında kullanılabilirken yazılımın canlı CD/USB sürümü, bilgisayardaki işletim sisteminden bağımsız olarak her sistemde kullanılabilmektedir. GParted kullanılarak; disk bölümleri silinebilir, yeni disk bölümleri oluşturulabilir, disk bölümleri yeniden boyutlandırılabilir, taşınabilir, sorunlu USB bellekler silinerek biçimlendirilebilir. GParted, bir diskin içeriğini koruyarak yeniden bölümlendirilmesine imkân verir. HMT Royal Edward HMT (Ã¶nceleri RMS) Royal Edward, Canadian Northern Steamship Company'ye ait olan yolcu gemisi. İnşasına Temmuz 1907'de, Govan, İskoçya'da başlanıldı ve Ocak 1908'de tamamlandı. O dönemler adı RMS "Cairo" olan gemi, Mısır'daki Britanya posta şirketi Egyptian Mail Steamship Company için kullanılmaya başlandı. 1910 yılında, yeni kurulan Kanada şirketi Canadian Northern Steamship Company hizmetine girdi ve adı "Royal Edward" olarak değiştirildi. I. Dünya Savaşı'nın başlamasının ardından Britanya askerlerinin taşınması için kullanılan gemi; 13 Ağustos 1915'te, Alman denizaltısı "UB-14" tarafından Ege Denizi'nde vuruldu ve içindeki yolcularla beraber battı. Gerber KiriÅŸleri H. Gerber adında bir Alman Mühendis tarafından bulunmuştur. Gerber kirişlerinin amacı kiriş üzerine uygun yerlere mafsalları ekleyerek kiriş denklemini hiperstatik halden izostatik hale getirmektir. Mafsal eklenen yerlerin momenti sıfır olacağından her mafsal bir bilinen nokta demektir. 4 bilinmeyenli bir gerber kirişinin 3 denge denklemiyle 1. dereceden hiperstatik olacağı biliniyorsa, 1 mafsal eklenerek izostatik hale getirilebilir. Mafsal sistemleri köprü, viyadük gibi yapılarda bulunur. Yenisey Kırgızları Yenisey Kırgızları ya da Eski Kırgızlar (Kırgızca Эне-сай кыргыздары , Энесайлык/Енисейлик кыргыздар, Çince 黠戛斯 xiájiásī), günümüzde Krasnoyarsk Krayı sınırlarında kalan Sayan-Altay bölgesinde, Baykal Gölü'nün batısında Yenisey Nehri'nin aşağısında Minusinsk'in güney kısımlarında MÖ 3 yüzyıldan MS 13. yüzyıla kadar yaşamış eski Türk halkı. Tarihte "Kırgız" adıyla anılan en eski ilk halk olup günümüzdeki Hakaslar, Fuyü Gırgıs dilini konuşan Fuyü Kırgızları, Kırgızlar, Altaylar ve Sayan dillerini konuşan Tuvalar/Tofalar/Duhalar/Soyotlar gibi Türk halklarının atalarından biridir. Yenisey Kırgızları Antik ve Ortaçağ Orta Asya'sının askeri-siyasi ve etno-kültürel tarihinde önemli bir rol oynamışlardır. Taştık kültürü ile ilgili oldukları sanılıyor. Yenisey bölgesi Kırgızların ilk tarih sahnesine çıktıkları yerdir. Kırgızlar, Barthold’un ifade ettiği gibi Orta Asya halkları içinde adı tarihte geçen en eski halklardan biri olarak kabul edilmektedir. Kırgızlardan tarihte ilk defa Çin yıllıklarında bahsedilmiştir. M.Ö. 203-201 yılına ait Han Hanedanı döneminde Sima Qian’ın eseri Shiji’de Kırgızlar Hunların hakimiyet altına aldığı beş halktan biri olarak tarihte ilk defa görülürler. Bu beş halkın adları "Gekun/Gegun" (鬲昆 Kırgızlar), "Tingling/Dinlin, Hunyuy, Tsyuyşe/Kyueşe, Sinlin" olarak verilir. Kırgız tarihinin en önemli kaynaklarından biri de Orhun-Yenisey Yazıtları olup bu yazıtlarda özellikle 6-7. yüzyıllardaki Kırgızlar hakkında oldukça değerli bilgiler verilmektedir. Yenisey Kırgızlarında daha çok at ve sığıra dayalı göçebe hayvancılık ile tarıma dayalı karma ekonomi görülür. Çin kayıtlarına göre Kırgızlar Himalaya çavdarı, arpa, darı ve buğday ekerlerdi. Vasıflı demir işçiliği, mücevher üretimi, çömlekçilik ve dokumacılık gelişmiş alanlardır. Geleneksel evleri göçebe çadırı ile tarım alanlarına yakın olan ağaç ve ağaç kabuğundan yapılma kulübelerdir. Ormanlardaki kürk hayvanları sayesinde zengin tüccar olmuşlardır. Çin, Tibet ve Abbasiler gibi birçok halk ve kabileyle ticari ilişkiler kurmuşlardır. Kırgız atları da büyük ve hızlı olmakla ünlenmişti. 10. yüzyılda kaleme alınan Hudûd el-âlem'de Kırgızların ölülerini gömmeyip yakan göçebeler olduğu yazılmıştır. Bazı kurganlarda eski Hakas toplumunun temsilcileri de yakılarak gömülmüştür. Çin kaynaklarına göre, avladıkları memeli hayvanlar arasında yabani tarpan atı ("Equus ferus ferus"), Sibirya karacası, Moğol ceylanı (ceren, "Procapra gutturosa"), argali, geyik, kara kuyruklu keçi ("чернохвостая коза" ? "Capra sibirica"); balıklar arasında mersin balığı; kuşlar arasında kaz, ördek, yırtıcı kuşlar (atmaca, doğan ve kartal) sayılabilir. Ağaçlar arasında en önemlisi huş kabuğu gibi çok işlevli olan huş, çam, söğüt, karaağaç öne çıkar. Madenler olarak altın, demir ve kalay ile Türkler tarafından son derece keskin silahların yapımında kullanılan ve цзяша (迦沙) denilen işlenmiş demir sayılabilir. Ḳırġız > Ḫırġıs > Ḫaḳas kelimesinin etimoloji denemeleri: Türkçe sonu "-z" ile biten kelimelerin Çinceye "-sz" olarak transkribize edilmesi 8. yüzyılın sonundan itibaren görülür. MÖ 2. yüzyılda ise Çinceye transkripsiyonu "-n" ya da "-t" olarak yapılırdı. Paul Pelliot 1920 yılında Türkçe "-z" son sesinin Çinceye "-t" olarak transkribize edildiğini belirtmiştir. Fakat daha sonra Moğolca çoğul eki "-t" olabileceği de düşünülmektedir, zira Çinliler Kırgızları Moğollar aracılığıyla tanımışlardır. Çin kaynaklarında "Kırgız" adının değişik transkripsiyonları görülür: Günümüzde Kırgız adı uluslararası arenada kendilerine "Ḳırġız" diyen Kırgızistan'ın ana halkı (Tiyanşan Kırgızları ya da Tanrıdağı Kırgızları) için kullanılmakta, onun Çince transkripsiyonu olan 黠戛斯 "xiájiásī" kelimesinden bozma Hakas adı ise kendilerine "Tadar" diyen Abakan Tatarları için kullanılmaktadır. Zira, Kırgızlar 6. Yüzyılın sonlarından itibaren Çinliler tarafından Hakas (хягяс ) ismi ile zikredilmiştir. Adları sonradan Ruslarca verilen Hakaslar Eski Yenisey Kırgızlarının torunlarıdır. Çin'in Fuyü bölgesinde yaşayan ve kendilerine Gïrgïs (кыргыз, хэргэз, тиртиз) diyen Fuyü Kırgızlarının dilleri Fuyü Gırgıs dili Hakasçanın lehçesi (kjh-fyk) olarak da sınıflandırılır ve birkaç kişi tarafından konuşulur. Yenisey Kırgızlarının adları (Ḳırġız) günümüzde iki kol (Ḳırġız ~ Ḫaḳas) olarak yaşamaktadır: Kaç (Ḫaas, Хаас), Sagay (Sağay, Сағай), Kızıl (Ḫızıl, Хызыл) ve Koybal (Ḫoybal, Хойбал) biçiminde dört boydan ve 150 kadar söökten oluşan Hakasların kendilerine verdikleri "Tadarlar" (Тадарлар) adı "Tatarlar" anlamındadır. Çarlık Rusyası belgelerinde de "Abakan Tatarları" (абаканские татары), "Yenisey Tatarları" (енисейские татары), "Açinsk Tatarları" (ачинские татары), "Minusinsk Tatarları" (минусинские татары) biçiminde Tatar olarak adlandırılmışlardır. Aslında Tatar adlandırması Hakaslara başkaları tarafından verilmiştir ve 19 asrın başlarında Hongoray yerine Tadar adı kullanılmaya başlanmıştır. Hakasların kendileri için kullandıkları bir diğer etnik ad ise "Hooraylar" (Хоорайлар, Koraylar) olup daha çok eski folklor belgelerinde geçer ve Hırgıs-Hooray (хыргыс-хоорай) biçimine de rastlanır. Bu "Hooray" (ve "Hoor, Hoori, Hooro, Hoorıy") adı 15-18 yüzyıllarda "Hongoray" (ve "Konguray, Kongaray, Hongor") biçimlerinde geçer. Hakaslara komşu Türk halkları da buna benzer isimler kullanır: Altayca "Konguray" (конгурай), Tuvaca "Hooray" (хоорай), "Kongray" (конграй), "Honru" (хонру), "Beldir" (белдир); Önceleri Hakas etnik yapısından ayrı tutulan Şorlar Hakaslara "Sagay" (сагай) adını verirler ve yok olmak üzere olan dilleri Şorca günümüzde Hakasçanın lehçesi olarak görülmektedir. Hakasların Türk olmayan komşularında da Hakaslar için "Hooray" benzeri adlar kullanılır: Yenisey dillerinden Kotçada eskiden Koyballar için "Kongrayçiyen" (конграйчиен); Samoyed dillerinden Kamasçada "Haaş" (хааш) ve Koyballar için de "Hooray" (хоорай). Hakaslar kendileri (Хакастар) ve dilleri (Хакас тілі) için Rusların 1923 yılında Hakas ilçesi oluşturulurken verdiği ve uluslararası arenada da geçen "Hakas" adını da mecburen kullanırlar. Minusinsk havzasındaki Ortaçağdan kalma balballar (çaa-tas чаа-тас) ile dolu olan kurgan tipi mezarlara Hakasların "Hırgıs söökteri" ya da "Hırgıs sıırattarı" (хыргыстар сууктэр ya da хыргысгыр сууктэр «Kırgız mezarları / киргизские могилы») adını vermesi ilginçtir ve bu 10-12. yüzyıllara ait döneme Rusçada "Süükter Çağları" (эпохи сууктэр) adı verilir. Doğu Kıpçakları bir zamanlar hakimiyetleri altında bulundukları Kimek boyları ve Yenisey Kırgızları (Eski Kırgızlar) ile birleşerek Kırgız (eskiden Ruslarca "Kara Kırgız") adı altında Altay, Yedisu ve Tanrı Dağlarında hayatlarına devam etmiştir. Kırgızlar 10. yüzyılda Tanrı Dağlarının batısına ve Doğu Türkistan'a (Sincan) gelmişlerdir. Baskakov’un da belirttiği gibi, Kıpçak-Nogay grubu dillerdeki "ş~s" seslerinin yerine Eski Türkçeye özgü "ç~ş" seslerinin gelmesi (örn. "kas" değil "kaç", "bas" değil "baş"); kelime başında sert ünsüzlerin ağırlıklı kullanılması; Eski Türkçedeki birçok gramer şekillerinin korunması; kelime hazinesinde diğer Kıpçak dillerinde bulunmayan Moğolca kelimelerin çokluğu gibi sebeplerle, Kırgızcanın, coğrafî ve bazı ortak dil özelliklerinden dolayı aynı grup içinde yer aldığı Kıpçak dillerinden hayli farklı bir konumdadır ve Kıpçak grubunda yer almasına sebep olan onun Kıpçak unsurları da artık Kırgızcanın, son dönemlerinin kazandırdığı inkar edilemeyecek bir gerçeğidir. En yaygın kabul edilmiş sınıfladırmaya göre, Türkmence "Oğuz" ya da "Güney-Batı", Kırgızca "Kıpçaklaşmış Altayca", Kazakça "Kıpçak" ya da "Kuzey-Batı", Özbekçe ile Uygurca ise "Güney-Doğu Türk" grubuna girer. Brian Kennedy Brian Edward Patrick Kennedy (12 Ekim 1966, Belfast), Kuzey İrlandalı şarkıcı, söz yazarı ve bestecidir. 2006 Eurovision Şarkı Yarışması'nda İrlanda'yı "Every Song Is a Cry for Love" adlı şarkıyla temsil etmiştir. Azez A'zez (; Kürtçe: Ezaz), Halep İli'ne bağlı bir yerleşim yeri. Şehirde yoğun olarak Sünni müslüman olan Araplar, Kürtler ve Türkmenler yaşamaktadır. Kent merkezi 50 bin, köyleriyle 100.000'e yakın nüfusu vardır. Suriye İç Savaşı sırasında, Irak ve Şam İslam Devleti veya örgütün müttefiklerinden Ceyş el-Muhacirin vel-Ensar'a bağlı yaralı bir militanın, Özgür Suriye Ordusu'nun kontrolündeki Azez'e getirilip buradaki bir klinikte tedavi edilmesi, klinikte gönüllü olarak çalışan Almanya merkezli bir hayır kuruluşuna bağlı Alman bir doktor veya başka biri tarafından videoya alındı. Bu videoda militan, arkadaşlarına yardım çağrısında bulunmuştu. Bunun üzerine, Özgür Suriye Ordusu'na bağlı Kuzey Fırtınası Tugayı'ndan savaşçılar tarafından korunan kliniğe, Irak ve Şam İslam Devleti'nin bölgedeki komutanı tarafından saldırı emri verildi. Irak ve Şam İslam Devleti ile Ceyş el-Muhacirin vel-Ensar, videodaki doktorları, Batı ülkeleri için casusluk faaliyetleri yürüten gazeteciler olarak suçlamıştı. Yaşanan çatışmalar büyüdü ve 18 Eylül 2013 itibarıyla kasabanın kontrolü Irak ve Şam İslam Devleti'ne geçti. ancak 2014 yılının Şubat ayında kentin geri kalan kısmından çekildi. IŞİD'in ayrılmasının ardından Azaz, o sırada Özgür Suriye Ordusunun (ÖSO) bir parçası olarak, İslâm Cephesi'nin yetkisi altındaki bir tugay olan Kuzey Fırtına'nın kontrolü altında bırakıldı. Bir Şeriat Komitesi, Şeriat hukukunun idaresinden sorumludur ve Kuzey Fırtına Tugayı tarafından denetlenmektedir. Bir Sivil Konsey kamu hizmetleri alanını düzenlemektedir. 2015 yılında kuzeydeki taarruzu sırasında IŞİD Azez'e yaklaştı, ancak şehre doğrudan saldırmaktan mahrum kaldı. IŞİD kuvvetlerinin sonunda Halep idaresinden kovulduğu ve artık Azez'i tehdit edemediği Ekim 2016'ya kadar değildi. Ancak, Ocak 2017'de IŞİD'e atfedilen sorumlulukla büyük bir terörist saldırı düzenlendi. Ocak 2015 itibarıyla El Nusra Cephesi kasabada sınırlı bir varlığa sahipti ve bir camiyi kontrol ediyordu. By October 2015, the control of the town was shared between Nusra and a brigade of the FSA. Ekim 2015 itibarıyla, kasabanın kontrolü Nusra ile FSA'nın bir tugayıyla paylaşılmıştı. Kuzey Halep saldırısı sırasında Azez tehdit edildi. Türkmen olarak nitelendirilen anonim askerler, ABD-Türk'ün DAEŞ'e karşı eyleminin bir parçası olarak Kasım 2015'te Azez'e geldi ve Türkiye'de eğitildiler. YPG'nin bölgeye yönelik niyetlerinden endişelenen Türkiye, Azez'i Kürt kuvvetlerinin geçmemesi gereken "kırmızı çizgisi" olarak ilan etti. 2017 yılının sonlarına doğru Azez, Suriye Geçici Hükümeti'nin merkeziydi. Napoleon teoremi Napoleon teoremi bir üçgenin kenarlarına çizilen eşkenar üçgenlerin merkezlerinin yine bir eşkenar üçgen oluşturduğunu gösteren teoremdir. Teoreme göre temel üçgen herhagni bir üçgen olabilir. Çizilen eşkenar üçgenlerin içe ya da dışa doğru olması bir şey değiştirmez. Merkezlerin birleşimi yine bir eşkenar üçgen verecektir. Teoremi Fransız imparator Napoleon Bonaparte'in bulduğu kanıtladığı düşünülmektedir. William Rutherford ise imparatorun ölümünden dört yıl sonra 1825'te "The Ladies' Diary"'de teoremin kanıtlarını yayınlamıştır. Visible Noise Visible Noise, Birleşik Krallık çıkışlı bir bağımsız plak şirketi. SM UC-22 SM "UC-22", "UC-I" tipinde, Alman İmparatorluğu'na ait bir mayın döşeme denizaltısı. 26 Ağustos 1915'te sipariş edilen ve inşasına Hamburg'da başlanılan denizaltı, 1 Şubat 1916'da tamamlandı. Alman İmparatorluk Donanması'ndaki ilk görevine 30 Haziran 1916'da başladı. Pola Filotillası'nda yer alan "UC-22", torpido saldırısı veya bıraktığı mayınlarla biri denizaltı ("Ariane") olmak üzere toplamda 23 gemiyi batırmayı başardı. 3 Şubat 1919'da Fransa'ya teslim olmasının ardından Temmuz 1921'de parçalandı. HMS Ocean HMS "Ocean" adında Kraliyet Donanması'na hizmet eden altı farklı gemi aşağıdaki gibidir: HMS Ocean (1898) HMS "Ocean", "Canopus" sınıfına mensup, Birleşik Krallık'a ait bir zırhlı. İnşasına 5 Temmuz 1898'de, Devonport Tersanesi'nde başlanıldı ve Kraliyet Donanması'ndaki ilk görevini 20 Şubat 1900 tarihinde aldı. Akdeniz Filosu'nda hizmete başlayan gemi, Boxer Ayaklanması'nın çıkmasının ardından Çin'e hareket etti. 1905'te geri çağrıldı ve 2 Ocak 1906'da Kanal Filosu'na katıldı. 2 Haziran 1908'de yeniden Akdeniz Filosu'na dahil olan "Ocean", 16 Ocak 1910'da Birleşik Krallık karasularındaki filoya atandı. I. Dünya Savaşı'nın patlak vermesinin ardından, 14 Ağustos 1914 tarihinde Kanal Filosu'na bağlı 8. Muharebe Birliğinde görevlendirildi ve İrlanda adası çevresinde yapılan birtakım operasyonlara katıldı. Şubat 1915'te, Çanakkale Savaşı'nda yer alması belirlendi. 18 Mart 1915 günü, Çanakkale Boğazı'ndaki mayınlara çarpması sonucunda battı. Video oyunu müziği Video oyunu müziği, arka planda oyuna eşlik eden melodi. Eski oyunlarda sadece basit melodiler kullanılmaktayken, oyun sektörü büyüdükçe oyun yapımcıları orkestralarla çalışmaya başlamış ve oyunlarda daha karmaşık müzik eserleri kullanılmaya başlamıştır. Filmler için müzik yapan birçok ünlü besteci video oyunlarına da katkıda bulunmuştur. Bu besteciler arasında Hans Zimmer ve Trent Reznor gibi isimler bulunmaktadır. Martin Ryle Martin Ryle FRS ( d. 27 Eylül 1918 - ö. 14 Ekim 1984 ), İngiliz radyo gökbilimcidir. Radyo teleskop sistemlerini (örneğin diyafram sentezi görüntüleme) devrim niteliğinden geliştirmiş, zayıf radyo sinyallerinden doğru konum tespiti ve görüntüleme yapılabilmesine olanak sağlamıştır. Sydney Üniversitesi'nden Joseph Pawsey 1945 yılında interferometrik ölçümler yaptığını iddia etmesine rağmen, Ryle ve Vonberg 1946 yılında, radyo dalgaboylarında interferometrik astronomik ölçümler yayınlayan ilk gökbilimciler olmuştur. Ryle gelişmiş ekipmanları sayesinde, o yıl evrendeki bilinen en uzak gökadayı görüntülemeyi başarmıştır. Ayrıca Cambridge Üniversitesi Radyo Astronomi bölümünün ilk profesörü ve Mullard Radyo Astronomi Rasathanesinin kurucu müdürü olmuştur. 1972 yılından 1982 yılına kadar ise İngiliz Kraliyet astronomu oldu. Ryle ve Antony Hewish 1974 yılında Nobel Fizik Ödülü'nü paylaştı ve böylece astronomik araştırmaları Nobel ödülü ile ödüllendirilmiş oldu. Video oyunu tasarımı Video oyunu tasarımı bir video oyununun satışa sunulmadan önceki aşamalarını (içerik ekleme, kural tanımları, vb.) konu almaktadır. Oyun tasarımcısı oyunun gelişim sürecinde geliştirici ekibi denetleyen kişidir. Oyun tasarımcısının bunlar dışında birçok görevi bulunmaktadır. Bunlar arasında lisans anlaşmaları ve sözleşmeler, geliştirici ekip ve hissedarlar arasında bağlantı oluşturma, oyunu yaratma ve kalite güvencesi gibi görevler bulunmaktadır. Macar İki Kuyruklu Köpek Partisi Macaristan İki Kuyruklu Köpek Partisi "(Magyar Kétfarkú Kutya Párt)", 2006 yılında Szeged, Macaristan'da kurulan siyasi partidir. Seçimlerde aday olarak gösterilen bütün kişiler "István Nagy." olarak adlandırılır. Bu adlandırmadaki "Nagy" Macaristan'daki en yaygın soyisim, "István" ise en yaygın ilk isimdir. İki Kuyruklu Köpek Partisi, kayıtlı bir parti değildir, fakat 2006 yılında seçimlere katılacağını planlamıştır. Bazı vaatler verilmiştir; sonsuz yaşam, dünya barışı, haftada bir gün çalışma, günde iki defa çeşitli renklerde güneş batması, daha az yer çekimi, bedava bira ve düşük vergiler. Diğer sözleri ise Büyük Macaristan Ovası'nda bir dağ inşa edilmeside içermektedir. 2010 yılında, parti Budapeşte belediye başkan adayını ilan etti. Campaign slogans include "Daha çok her şey, daha az hiçbir şey!", "Sonsuz yaşam, bedava bira, düşük vergi!" ve "Biz hiçbir şey sözü veriyoruz!". Sandro Wieser Sandro Wieser (d. 3 Şubat 1993, Vaduz, Lihtenştayn), Lihtenştaynlı millî futbolcudur. Reading forması giymektedir. Wieser, futbola FC Triesen takımının altyapısında başladı. 10 yaşında FC Vaduz takımına geçti. 2006'da İsviçre'nin FC Basel takımına geçti. 2009-10 sezonunda U-18 takımı ile birlikte İsviçre şampiyonu oldular. 2009-10 sezonunda ise U-21 takımına yükseldi. 2010 yılının sonlarında 3. ligde mücadele eden FC Basel II takımına yükseldi. 21 Nisan 2010'da SV Höngg karşısında son 16 dakika oyuna girerek ilk profesyonel maçına çıktı. 2010-11 sezonunda ise 16 maçta 4 gol kaydetti. Genç futbolcu, 2010-11 sezonunun ikinci yarısında FC Basel'in A takımına yükseldi. 24 Şubat 2011'de Spartak Moscow ile oynanan UEFA Avrupa Ligi karşılaşmasında ilk kez kadroya girmişti. 13 Mart'ta ise AC Bellinzona maçında lig kadrosuna girdi. Ancak iki maçta da forma giyemedi. Bir hafta sonra ise Grasshopper karşısında 75. dakikada Gilles Yapi'nin yerine oyuna girerek ilk kez üst seviye bir ligde forma giymiş oldu. Ancak geçirdiği sakatlık nedeniyle sezon boyunca sadece iki kez forma giyebildi. Sezon sonunda İsviçre şampiyonluğu yaşadılar. 2011-12 sezonunda FC Basel'de sadece üç kez kadroya girebilen futbolcu, forma şansı bulamadı ve sezona FC Basel II takımında devam etti. 2011-12 sezonunun devre arasında Bundesliga ekiplerinden 1899 Hoffenheim takımına transfer oldu. 4 Mart 2012 tarihinde 1. FC Köln karşısında ilk kez kadroya giren futbolcu, bir hafta sonra FC Bayern München'a 7-1 yenildikleri maçta 62. dakikada Roberto Firmino'nun yerine girerek ilk kez Bundesliga'da mücadele etti. Ancak o sezon daha sonra forma giyemedi. Sezonu ise 4. lig Regionalliga Süd'de mücadele eden 1899 Hoffenheim II'da tamamladı. Sonraki sezon da ikinci takımda forma giymeye devam etti. 10 Ekim 2009'da 16 yaşında daha profesyonel futbol hayatına başlamamışken Azerbaycan ile oynanan hazırlık maçında Lihtenştayn millî futbol takımı kadrosuna çağrılsa da forma şansı bulamadı. 11 Ağustos 2010'da İzlanda karşısında ilk kez millî formayı giydi. 3 Eylül 2010'da ise İspanya ile oynanan 2012 Avrupa Futbol Şampiyonası elemeleri ile ilk kez bir UEFA/FIFA organizasyonunda mücadele etmiş oldu. FC Basel Resul Kuliyev Resul Bayram oğlu Kuliyev (Azerice: Rəsul Bayram oğlu Quliyev, 10 Aralık 1947, Nahçıvan), Azerbaycan Cumhuriyeti Milli Meclisinin eski başkanı, Açık Toplum Partisinin lideridir. Resul Kuliyev Bayram oğlu 10 Aralık 1947’de Nahçıvan Özerk Sovyet Sosyalist Cumhuriyeti’nin Gazancı köyünde doğdu. Babası Bayram Kuliyev muhasebeci olarak çalışmış, annesi Münevver Hanım ise ev kadını olmuştur. Resul henüz 9 yaşında, daha çocuk sayılacak yaşındayken babasını kaybetmiştir. Büyük ailenin geçimini sağlamak için o, diğer erkek kardeşleri ile birlikte çalışmak zorunda kalmıştır. 1965 yılında liseyi yüksek puanlarla bitirerek, Azerbaycan Petrol ve Kimya Yüksek Okulunu (Azerbaycan Neft ve Kimya Enstitüsü) kazanır. Öğrenci iken edebiyatla ilgilenir ve küçük şiirler yazar. Onun birkaç şiiri o dönem radyosunda sık sık seslendirilir. Sosyal ve politik aktivitelerini öğrenciyken de sürdürür. Bu yüzden 1968’de birkaç öğrenci arkadaşı ile birlikte tutuklanır. “Komsomol” kimliğinde yazılı belirtilmek üzere ağır ceza alır ve birkaç günlük hapisten sonra, öğrenim gördüğü okuldan 3 ay süresince uzaklaştırılır. 1970 yılında okuldan petrol kimyası ve organik kimya mühendisi (teknolog-mühendis) olarak mezun olur. Aynı yıl Azerbaycan’ın Sumgayıt kentinde kurulmuş kimya birliğinde işçi olarak çalışmaya başlar. 1971 Nisan ayından başlayarak Bakü Petrol ayırma fabrikasında yine işçi olarak çalışmaya başlar. Yeteneği ve çalışkanlığı nedeniyle kısa bir sürede çalışma arkadaşlarının saygısını kazanır. 1972 yılında görevinde bir basamak daha yükselerek reis olur. 1974 yılında baş mühendisin yardımcısı, 1980 yılında baş mühendis, 1981 yılında ise fabrikanın direktörü olarak atanır. 1985 yılında Bakû Halk Milletvekilleri Meclisine üye seçilir. 1988 yılında Sovyetler Birliği’nde başlamış olan yeniden yapılanma (Perestroyka) politikasının en aktif savunucularından biri olur. 1989 yılında Sovyetler Birliği’nde ilk kez olarak direktörü olduğu fabrikada alternatif seçim düzenler. 1990 yılında Azerbaycan Milli Meclisine milletvekili seçilir. 1991 yılında, Azerbaycan Devlet bağımsızlığını yeniden ilan ettikten sonra, 7 Aralık 1992’de Azerbaycan Cumhuriyeti Devlet Petrol Şirketinin başkan yardımcısı, petrol ve gaz üretimi baş idarenin reisi olarak atanır. 11 Mayıs 1993 tarihinde Azerbaycan Cumhuriyeti Başbakan yardımcısı görevine getirilir ve 9 Kasım 1993 tarihine dek bu görevde çalışır. Resul Kuliyev 29 Temmuz 1993 yılında Azerbaycan Cumhuriyeti Milli Meclisine milletvekili, 4 ay sonra, 5 Kasım 1993'te Azerbaycan Cumhuriyeti Ali Sovyetinin başkanı seçilmiş ve 1995 Kasım ayına dek aynı görevde çalışmıştır. 1995 yılında yeniden Milli Meclisin üyesi ve başkanı seçilir. 11 Eylül 1996 yılında Milli Meclisin başkanı görevinden istifa etmiştir. Aynı yıldan itibaren bu güne dek ABD’de politik mülteci olarak yaşamaktadır. 16 Aralık 1997 yılında Azerbaycan Cumhuriyeti Milli Meclisi onun milletvekilliği yetkilerini iptal ettiğine dair karar kabul etmiştir. 2003 yılında yapılan Azerbaycan cumhurbaşkanlığı seçimlerinde Resul Kuliyev’in adaylığı Azerbaycan Demokrat Partisi tarafından ileri sürülse de, Azerbaycan Cumhuriyeti Merkezi Seçim Komisyonu onun adaylığını kabul etmemiştir. 2005 yılında vatanına dönerken Azerbaycan Uluslararası Havalimanı Resul Kuliyev’in içinde olduğu uçağı kabul etmek istemez. Bunun üzerine uçak zorunlu olarak Ukrayna’nın Simferopol kentine inmek zorunda kalır. Azerbaycan’ın o dönem iktidarının baskısıyla Ukrayna’da tutuklanan Resul Kuliyev ABD ve uluslararası kuruluşların baskısı ile üç gün sonra salı verilir. 2011 yılında Strazburg mahkemesi onun 2005 yılında milletvekili seçildiğine dair hüküm vermiştir. YouTube sayfasında yarım milyonu aşkın insan onun politik konuşmalarını izlemiştir. Evlidir ve üç çocuğu vardır. 8 politik ve poetik-politik eserin yazarıdır. Eserleri İngilizce, Rusça ve Türkçeye çevrilmiştir. Touch My Body "Touch My Body", Amerikalı şarkıcı ve şarkı sözü yazarı Mariah Carey'nin on birinci stüdyo albümü E=MC²'den bir şarkısı. "Touch My Body" albümün çıkış şarkısı olarak 12 Şubat 2008'de yayımlandı. Avustralya maxi-single Avrupa 12" Vinyl single Japonya CD single Birleşik Krallık CD single Birleşik Krallık maxi-single ABD maxi-Single Şarkıda görev alan isimler ve görevleri albüm kitapçığından alınmıştır. Lollipop (Lil Wayne şarkısı) "Lollipop", Lil Waynein üçüncü stüdyo albümü "Tha Carter III"den bir şarkı. MuktedÃ® Muktadî veya "Ebû’l-Kâsım "el-Muktadî bi-ʿEmrillâh"" Tam Adı: "Ebû’l-Kâsım "el-Muktadî bi-ʿEmr i’l-Lâh" `Abd Allâh bin Muhammed ez-Zâhîre bin `Abd Allâh el-Kâ’im" (Arapça: أبو القاسم "المطيع لله" الفضل بن جعفر المقتدر ; Ebū el-kāsim "el-muktadī bi-ʾemr allāh" ʿabd allāh bin muḥammed ed-daḫīre bin ʿabd allāh el-kāʾim) (d. 1056 – ö. Şubat 1094) Bağdad Abbâsî Hâlifelerinin yirmiyedincisidir. Muktadî babası Kâ'im'in 44 yıl uzun süren halifeliğinden sonra 1075'te Bağdad'da Abbâsî Hâlifesi oldu. 1055'ten itibaren Bağdad halifelerini desteklemekte olan Büyük Selçuklu Devleti'nin hükümdarı Melikşah tarafından Sünni halife olarak büyük saygı gösterilerek şereflendirildi. Melihşah dönemine kadar yapılan fetihlerle en geniş arazilerine yetişen Büyük Selçuklu Devleti'nin her tarafında Sünni müslümanların lideri olarak tanınıp hürmet gördü. Özellikle bu dönemde Arabistan'da Hicaz ile Mekke ve Medine kutsal şehirleri Şiî olan Fâtımîler'den alınıp Sünnîler'in eline geçmesi bu kutsal bölgelerde de Muktadî'nin halife olarak kabul edilmesine neden oldu. Melikşah kızı Mah Melek Hatun Muktadî ile evlendirerek, bu izdivaçtan bir oğlan torunu olursa, dünyevî sultanlığı ile dini halifeliği birleştirme imkanlarını düşünmekte idi. Fakat bu iki kişi şahsen pek anlaşamadılar ve Melihşah'ın kızı bir erkek çocuk doğurduktan sonra kocasından ayrılıp oğlu ile Melikşah'ın merkezi kenti olan İsfahan'a gelip orada sarayda yaşamaya başladı. Bu evliğin planlanan sonuç doğurmamasından dolayı Melikşah halife Muktadî'ye daha tenkitçi gözle bakmaya başladı. Halife Muktadî'nın Basra'ya gönderilerek orada yaşaması hakkında bir emir verdi. Fakat çok geçmeden Melikşah'ın 1092'de ölümü Sultan'in bu emrinin gerçekte uygulanmasını önledi. Abbasi halifesi Muktadî 1094'te vefat etti ve yerine Bağdad'da Abbâsî Hâlifesi olarak oğlu Mûstazhir halife oldu. Pisagor üçlüsü Pisagor üçlüsü, a+b=c eşitliğini sağlayan a,b,c tam sayılarına verilen addır. Örneğin (3,4,5) bir Pisagor üçlüsüdür. Eğer herhangi bir (a,b,c) Pisagor üçlüsüyse (ka,kb,kc) de bir Pisagor üçlüsüdür. Eğer (a,b,c) aralarında asalsa buna temel Pisagor üçlüsü denir. Pisagor üçlüleri bir dik üçgenin kenarlarını oluşturduğu için Pisagor teoremi'ne atıf olarak bu isimle adlandırılır. Ancak her dik üçgenin kenar uzunlukları Pisagor üçlüsü değildir. Örneğin (1,1,√2) üçgeninde √2 tam sayı olmadığı için bu bir Pisagor üçlüsü değildir. şartını sağlayan 16 tane temel Pisagor üçlüsü vardır: BricsCAD BricsCAD, Bricsys firması tarafından geliştirilen bilgisayar destekli tasarım (CAD) uygulaması. Bricsys firması 2002 yılında Erik de Keyser tarafından kuruldu. 2011 yılında Bricsys, parametrik tasarım araçları için Ledas firmasından fikri mülkiyet hakları satın alarak modelleme ve montaj tasarımı alanlarında uygulama geliştirmeye başladı. 2015 yılında BIM ve mekanik çizim özellikleri eklendi. BricsCAD'in günümüzde BricsCAD BIM, BricsCAD Mechanical gibi çeşitli sürümleri bulunur. Merkezi Belçika'nın Gent şehrinde bulunan Bricsys'in Rusya'nın Nijniy Novgorod ve Novosibirsk şehirlerinde, Romanya Bükreş'te ve Singapur'da ek geliştirme merkezleri bulunmaktadır. Bricsys, Open Design Alliance'in kurucu üyesidir. 2016 Aralık ayında BuildingSMART konsorsiyumuna üye olmuştur. Bricsys, 2018'de Hexagon AB isimli İsveç firması tarafından satın alınmıştır. Yazılımın arayüzü, menüleri ve seçenekleri ile AutoCAD arayüzüne son derece benzer şekilde hazırlanmıştır. BricsCAD, yerel dosya biçimi olarak AutoCAD'in DWG biçimini kullanır. DWG desteği için sahipli lisanslı Open Design Alliance'in DWG kütüphanelerini kullanır. Windows, Linux, MacOS işletim sistemlerinde kullanılabilir. Ocak 2018'de Bricsys, BricsCAD Shape adlı ücretsiz bir kavramsal modelleme aracı yayınlamıştır. Bu araç BricsCAD Platinum katı modelleme çekirdeğinden türetilmiştir. BricsCAD Shape'in geometri alanı, BricsCAD'inkine eşdeğerdir ve her iki ürünün yerel dosya biçimi .dwg'dir. BricsCAD Shape'de oluşturulan 3B kavramsal modeller, yapı elemanlarının ve mekansal konumlarının otomatik olarak sınıflandırılması için BricsCAD BIM'de açılır. Communicator for BricsCAD, büyük mekanik CAD programlarıyla (örneğin CATIA, Solid Edge, Siemens NX, SolidWorks, Autodesk) veri alışverişi için 3B CAD verilerini (geometri ve ürün üretim bilgilerini (PMI)) içe ve dışa aktaran bir eklentidir. Çeşitli endüstri standardı dosya biçimlerini destekler. Åžeyma Korkmaz Şeyma Korkmaz (d. 20 Aralık 1988, Eskişehir), Türk oyuncu. Şeyma Korkmaz 20 Aralık 1988'de Eskişehir'de, Sabriye ve Kadri Korkmaz çiftinin üçüncü çocuğu olarak dünyaya geldi. Korkmaz'ın Tuba ve Tolga adında ablası ve abisi vardır. İlköğretim eğitimini Eskişehir’de bitirdi. 2000 yılında Çanakkale’ye yerleşti ve üniversite dahil geri kalan 11 yıllık eğitim hayatını Çanakkale’de tamamladı. Liseyi Çanakkale Güzel Sanatlar Lisesinde Resim Bölümünde okudu. Üniversiteyi Çanakkale Onsekiz Mart Üniversitesi Resim-İş Öğretmenliğini bitirdi. Okul yıllarında Volkan Sezai SUDA ile birlikte çalıştı, fotomodellik yaptı. 2011 yılında yayınlanan Hayata Beş Kala dizisinde Yağmur karakteriyle kariyerine başlayan Şeyma Korkmaz, aynı yıl yayına giren Beni Affet adlı dizide Feride karakteriyle adını duyurmuştur. 7. Senfoni (Şostakoviç) II. Dünya Savaşı sırasında yaklaşık 900 gün Alman kuşatması altında kalan Leningrad şehrindeki direnişin sembolü olan eser, Sovyet yönetimi tarafından propaganda aracı olarak kullanılmıştır. Senfoninin 9 Ağustos 1942’de kuşatma altındaki Leningrad kentinde seslendirilişi, tarihin en sıra dışı konserlerinden birisidir. Dört bölümden oluşan 1 saat 15 dakikalık senfoni, bestecinin en uzun bestesidir. Senfoni şu dört bölümden oluşur:Allegretto, Moderato (poco allegretto), Adagio, Allegro non troppo Bestecinin kendi ifadesi ile bölümlerin anlamı şu şekildedir: Birinci bölüm, halkın mutlu yaşamını, kendilerine ve geleceklerine duydukları güveni anlatır. İkinci bölüm, güzel ve mutlu olayları bir araya getirir; bunun altını çizen bir hüzün ve dalgınlık izi vardır. Üçüncü bölümde yaşam sevinci ve doğaya karşı duyulan hayranlık anlatılır. Dördüncü bölümün ikinci teması senfoninin dönüm noktasıdır; muzafferane tema gittikçe gelişerek büyük ve neşeli finalde zirveye ulaşır. Shostakovich, eseri yazmaya kuşatmadan önce Leningrad’da başlamıştı. Savaş başlayınca cepheye gitmek isteyen ama gözlerindeki sorun yüzünden bu isteği kabul edilmeyen besteci, onun yerine yerel itfaiye ekibinde gönüllü olarak çalıştı ve bu sırada senfoniyi yazmaya devam edebildi. 4 Eylül günün kuşatma başladığında Shostakovich, ikinci bölümü yazmaya başlamıştı. Kuşatmanın ilk ayında, Leningrad Radyosu’nda yeni senfonisinin ilk iki bölümünü tamamladığını açıkladı. Leningrad’ın tahliyesi sırasında şehirde kalıp itfaiyeciliği sürdürmek istediğini bildirmesine rağmen iki ay sonra o da ailesi ile birlikte Samara’ya gönderildi. Eserin geri kalanını o kış, 27 Aralık’ta tamamladı. Bestecinin düşüncesi, senfoninin dünya prömiyerini Leningrad’da, Leningrad Filarmoni Orkestrası ile yapmak idi. Ancak senfoni 100 üyeli bir orkestra için yazılmıştı ve müzisyenlerin çoğu şehirden tahliye edildiğinden senfoninin Leningrad’da seslendirilebilmesi çok zordu. Eserin dünya prömiyeri 5 Mart 1942’de Samara’da (o zamanki adıyla Kuybişev) "Samuil Samosud" yönetiminde Bolşoy Tiyatro Orkestrası tarafından gerçekleştirildi. Ardından 29 Mart'ta Moskova prömiyeri Sendikalar Evi'nin Sütunlu Salonu’nda yapıldı. Üyelerinin çoğu Novosibirsk'te olan Leningrad Filarmoni Orkestrası, eseri Temmuz'da Novobirsk'te "Yevgeny Mravinsky" yönetiminde seslendirdi. Besteci, Leningrad Senfonisi'nin en iyi yorumunun bu olduğunu ifade etmiştir. 7. Senfoninin kuşatma altında olan Leningrad’da da seslendirilebilmesi için de hazırlıklar yapıldı. Leningrad Radyo Senfoni Orkestrası'nın hayatta kalan 15 üyesi bir araya getirildi. Şehre ilanlar asılarak amatör müzisyenler, öğrenciler yardıma çağrıldı. Cepheden çağrılan bazı müzisyenlerin de katılımıyla bir orkestra oluşturuldu. Açlık ve soğuk, orkestranın prova yapmasını güçleştiriyor, müzisyenler çok kısa sürede bitkin düşüp sık sık fenalaşıyorlardı. "Karl Eliasberg" yönetimindeki orkestra, tüm olumsuz koşullara rağmen kararlılıkla çalışmaya devam etti. Dört ay süren provalar boyunca orkestranın üç üyesi hayatını, pek çoğu da sevdiklerini açlık nedeniyle kaybetti. Provaları izleyen Aleksey Nikolayeviç Tolstoy'un Pravda Gazetesi’nde çok olumlu bir eleştiri yazmasının senfoninin kaderini etkilediği düşünülür. Pravda'yı okuduğu ve Tolstoy'un yorumlarına genellikle güvendiği bilinen Stalin, bu eser etrafında bir propaganda kampanyası oluşturma fikrini benimsedi. Senfoni tüm Rusya’ya yayınlanacak, ABD ve İngiltere'ye ulaştırılacak; Rusların barbar olmadıkları, faşizme karşı savaşan kahramanlar oldukları gösterilerek desteklerinin devamı sağlanacaktı. 35mm.’lik mikrofilme kopyalanan notalar 1942’nin Nisan ayında uçakla Tahran'a, oradan otomobille Kahire’ye ve oradan da uçakla batı dünyasına ulaştırıldı. Senfoni, 22 Haziran 1942'de Londra Filarmoni Orkestrası tarafından Londra'da seslendirildi ve radyoda yayınlandı; 19 Temmuz 1942'de ise Arturo Toscanini yönetimindeki NBC Senfoni Orkestrası tarafından New York'ta bir stüdyoda seslendirilip radyo yayını ile dinleyicilere ulaştırıldı. Müzik eleştirmenleri pek beğenmese de çok popüler olan senfoni, 1942-1943 sezonunda ABD’de 62 defa seslendirildi. Leningrad konserinin tarihi 9 Ağustos 1942 olarak belirlenmişti. Bu, Hitler’in Leningrad’ın düşeceğini öngördüğü ve Astoria Otel’de kutlama hazırlıklarına başladığı gündü. Konser bomba sesleri ile kesilmesin diye konser öncesinde Alman topçu birlikleri Sovyet ordusu tarafından ağır biçimde bombalandı. Şehre yayın yapmak için sokaklara ve gerek Sovyet, gerekse Alman askerlerine konseri duyurabilmek için ilk siper hatlarına varana kadar hoparlörler yerleştirildi. Sanatçılar, yaz günü olmasına rağmen açlık sebebiyle titrediklerinden kalın giysiler ve eldivenler giymişlerdi. Çok başarılı geçen Leningrad prömiyeri bir saat boyunca coşkuyla alkışlandı. Kuşatma 18 ay daha devam etti. Kuşatma kalktıktan sonra konserde görev alan sanatçılar bir madalya ile ödüllendirildiler Psikolojik ve siyasi etkilerinden çok önemli kabul edilen bu tarihi konseri anmak için 1964 ve 1992’de hayatta kalan müzisyenleri bir araya getiren konserler düzenlenmiştir. 1946-1947 sezonunda Berlin’de de seslendirilen eser, savaş sonrasında konser salonlarında kendisine fazla yer bulamadı. Sovyetler Birliği’nde eser, ilk bölümde betimlenen Nazi şiddeti karşısında Kızıl Ordu'nun gücünü yeterince aktarmamakla suçlandı; batıda ise Stalin’in isteğiyle yaratılmış bir eser olarak kabul edildiği için Soğuk Savaş boyunca gözden düştü ve terk edildi. Shostakovich’in ölümünden sonra ABD’ye göç eden Sovyet Müzik eleştirmeni Solomon Volkov tarafafından bestecinin anıları yayınlanınca senfoni hakkındaki yorumlar değişti. Anılarda Shostakovich’in Stalin karşıtı olduğu görülüyordu. Başlangıçta kitap hem doğuda, hem batıda “sahte” olarak değerlendirilmişse de Gorbaçov dönemi ve özellikle Sovyetler Birliği’nin dağılmasından sonra Shostakovich’in eserleri “siyasi sistemin gizli bir eleştirisi” olarak yorumlanmaya başladı. Günümüzde Shostakovich’in eserleri dünya konser salonlarında sıklıkla seslendirilse de Leningrad Senfonisi çok seyrek çalınmaktadır. Eserin uzunluğu, günümüz izleyicisine hitap etmediği şeklinde görüşler nedeniyle seyrek çalındığı düşünülür. 1 piccolo flüt, 2 flüt, 2 obua, 1 korangle, 1 piccolo (Eb) klarnet, 2 klarnet, 1 bas klarnet, 2 fagot, 1 kontrfagot, 4 korno, 3 trompet, 3 trombon, 1 tuba, vurmalılar, 2 arp, 1 piyano, yaylılar (16 1. kemancı, 14 2. kemancı, 12 viyola, 10 çello, 8 kontrbas) Murat DanacÄ± Murat Danacı (d. 25 Temmuz 1976, Manisa), Türk sinema, tiyatro ve dizi oyuncusu. Anadolu Üniversitesi Devlet Konservatuvarı'ndan mezun oldu. EuroAirport Basel-Mulhouse-Freiburg EuroAirport Basel-Mulhouse-Freiburg, İsviçre'nin Basel, Fransa'nın Mulhouse ve Almanya'nın Freiburg kentleri tarafından ortaklaşa kullanılan uluslararası havaalanı. Havaalanı, Basel'e 6 km., Mulhouse'a 22 km. ve Freiburg'a 70 km. uzaklıktadır. Fransa'nın İsviçre ve Almanya sınırına yakın olan Saint-Louis idârî bölgesinde yer almaktadır. EuroAirport Basel-Mulhouse-Freiburg, Fransa ve İsviçre tarafından ortaklaşa işletilen ve dünyada iki farklı ülke tarafından kullanılan sayılı havaalanlarından bir tanesidir. 1949 uluslararası kongresi tarafından yönetilir. Operasyon merkezi Fransa, Blotzheim'da bulunmaktadır. Havaalanının tamamı Fransa topraklarında yer almaktadır ve havaalanı Basel'e bağlı bir İsviçre gümrük alanına da sahiptir. Havaalanının statüsü, 1946'da üç ülke (İsviçre, Almanya ve Fransa) arasında imzalanmış bir anlaşma ile belirlenmiştir. herhangi bir gümrük veya diğer sınır kısıtlaması olmadan her 3 ülkeden de havaalanına erişilebilmektedir. Havaalanının idare heyeti, Basel ve Mulhouse'da üçer ve Freiburg'ta 2 olmak üzere toplam 8 üyeden oluşmaktadı. Havaalanı binası, İsviçre ve Fransa olarak iki ayrı bölüme ayrılmıştır. İsviçre'nin 2009 yılı Mart ayında Schengen Antlaşması'na dahil olmasıyla, havaalanı Schengen ve Schengen hârici olmak üzere yeniden düzenlenmiştir. EuroAirport'un sıradışı uluslararası statüsü nedeniyle üç IATA havaalanı kodu bulunmaktadır: BSL (Basel) İsviçreli kodudur, MLH (Mulhouse) Fransız kodudur ve EAP (EuroAirport) uluslararası kodudur. ICAO havaalanı kodu ise LFSB'dir. Cenevre Uluslararası Havaalanı'na benzer bir uluslararası statüye sahiptir. Ortaklaşa İsviçre-Fransız havaalanının inşaatı için planlar 1930 yılında başladı ancak II. Dünya Savaşı'nın başlaması ile durduruldu. 1946 yılında, müzakereler yeniden açıldı ve Fransa, Blotzheim'in kuzeyinde 4 kilometre (2.5 mil) mesafesine havaalanının inşa olacağı kabul edilmiştir. İnşaat 8 Mart 1946 tarihinde başladı ve 1.200 metre (3,900 ft) uzunluğundaki pist ile geçici bir havaalanı aynı yılın 8 Mayıs tarihinde resmen açıldı. Sonbahar 1951 ve ilkbahar 1953 yılları arasında, doğu-batı pisti 1.600 metre (5,200 ft) kadar uzatıldı ve "Zollfreistrasse" (gümrüksüz yol) inşa edildi. Fransız sınır kontrollerini geçirmeden Basel'e gidiş terminali erişim sağlandı. İlk genişleme projesi, 1960 yılında Basel'deki referandum ile onaylandı ve kabul edildi. Sonraki yılda, terminaller ve pist sürekli uzatıldı. Kuzey-güney pisti 1972 yılında 3.900 metre (12.800 ft) daha uzatıldı. 1984 yılında yıllık 1 milyon yolcu toplam kapasitesine ulaşıldı. 1987 yılında, resmi adı "EuroAirport Basel-Mulhouse-Freiburg" olarak değiştirilmiştir. 1992 yılında, 2 milyon yolcu toplam ve 1998 yılında 3 milyon toplam yolcu kapasitesine ulaşılmıştır. 2004 yılında düşük maliyetli yolcu taşıyıcı EasyJet, Basel'de bir üs açtı ve giden yolcu toplamı 2006 yılında 4 milyon ulaşarak, tekrar yükseldi. George Porter George Hornidge Porter (6 Aralık 1920 - 31 Ağustos 2002) İngiliz kimyager. 1967 yılında Nobel Kimya Ödülü'ne layık görülmüştür. Porter; Thorne, Güney Yorkshire yakınlarındaki Stainforth'da doğdu. Thorne Grammar Okulu'nda eğitim gördü, ardından Leeds Üniversitesi'nden burs kazandı ve kimya dalında eğitimini buradan aldı. Daha sonra II. Dünya Savaşı sırasında Kraliyet Donanması Gönüllü Rezervlerinde hizmet etti. Porter daha sonra Nobel Ödülü kazanma yolunda çalışmalarını yapacağı Cambridge'e Norrish altında araştırma yapmak için gitti. Kısa ömürlü moleküler türler hakkında bilgi edinmek için flaş fotoliz tekniğini geliştirerek yaptığı özgün araştırmaları ile serbest radikallerin ilk kanıtlarını sağladı. 1953-54 yıllarında İngiliz Rayon Araştırma Derneği'nde Müdür Yardımcısı olarak görev yaptı. 1966 yılında Royal Institution Direktörü ve Kimya dalında Fullerian Profesörü oldu. Manfred Eigen ve Ronald George Wreyford Norrish ile birlikte 1967 yılında Nobel Kimya Ödülü'ne layık görüldü. Aynı yıl Londra Üniversitesi'nde misafir profesör oldu. 1960 yılında üyeliğine seçildiği Royal Society'nin 1985-1990 yılları arasında başkanı oldu. 1971 yılında Davy Madalyası, 1978 yılında Rumford Madalyası, 1991 yılında Ellison-Cliffe Madalyası ve 1992'de Copley Madalyası kazandı. 1995 yılında Bath Üniversitesi'nden Fahri Doktora aldı. Porter bilimin kamuoyu tarafından anlaşılmasına yönelik çalışmalarda da bulunmuştur. 1985 yılında İngiliz Bilim Derneği başkanı oldu ve Kamu Bilimi Anlama (COPUS) Komitesi'nin kurucu Başkanı oldu. 1978 yılında Oxford Üniversitesi'nde "Bilim ve İnsan amacı" başlıklı Romanes dersi verdi ve 1988 yılında "Bilginin kendisi güçtür" Dimbleby dersi verdi. 1990'dan 1993'e kadar astronomi dalında Gresham konferansları verdi. 1984 ve 1995 yılları arasında Leicester Üniversitesi Rektörü olarak görev yaptı. 2001 yılında, üniversitenin kimya binası onuruna George Porter Binası olarak isimlendirilmiştir. Gelişimsel venöz anomali Gelişimsel venöz anomali, diğer bir ismiyle venöz anjiyom beyinin tahliye damarlarının bir vartasyonu yani farklılığıdır. Yıllık 0.34 gibi 0' a yakın çok düşük kanama potansıyelıne sahıptır. Hatta bu kanamanın sebebi beraberındekı kavernom anjıyoma bağlıdır. Önemli olan gelişimsel venöz anomali ile kavernom birlikteliğidir. Yaklaşık 50 gibi bir kişide 1 gelişimsel venöz anomali olduğu düşünülmektedir. (Yani istatistiksel olarak herhangi bir ortamda 20 kişide 1 kişi). Zaten non invaziv görüntüleme teknikleri (MR, MR angio, BT, BT angiyo) gelişmesiyle son dönemlerde venöz anjiyom (gelişimsel venöz anomali) sık sık görülmektedir. YukarÄ± Selimli, Hekimhan Yukarı Selimli, Malatya'nın Hekimhan ilçesine bağlı bir mahalledir. Namibia, Land of the Brave Namibia, Land of the Brave (Türkçe:"Namibya, cesurların ülkesi"), Afrika ülkesi Namibya Cumhuriyeti'nin ulusal marşıdır. Ülkenin 1990 tarihinde bağımsızlığını kazanmasından bir yıl sonra kullanılmaya başlanmıştır. Ülkenin bağımsızlığı sonrası 21 Mart 1990 tarihinde oluşturulan anayasada ülkenin bayrağının yanı sıra ulusal marşının da olduğu belirtilmesine rağmen bir ulusal marşı bulunmamaktaydı. Bu görevi parlamentoya veren yasa neticesinde, gerçekleştirilen bir yarışma neticesinde bugün ülkenin ulusal marşı olan marş seçilmiş ve 1991 yılında resmi olarak kullanılmaya başlanmıştır. Amalfi (kruvazör) Amalfi, "Pisa" sınıfına mensup, İtalya Krallığı'na ait bir kruvazördür. İnşasına 5 Mayıs 1908'de, Sestri Ponente'de başlanan kruvazör, 1 Eylül 1909'da tamamlandı. Trablusgarp Savaşı ve I. Dünya Savaşı'nda görev aldı. 7 Temmuz 1915'te, "UB-14"ün gerçekleştirdiği torpido saldırısı sonucunda battı. NarlÄ±yurt, Baykan Narlıyurt, Siirt ilinin Baykan ilçesine bağlı bir köydür. Köyün Kürtçe Adı Dezlagir'dir. Halk arasında bazı kimselerce bu isimle anılmaktadır. Köy halkının büyük kısmı, Hevedan (Hevedi) aşiretinden gelmektedir. 600 yıl önce Diyarbakır'ın Kulp ilçesinden göç etmişlerdir. Köyün gelenek, görenekleri klasik Kürt köyleri gibi yerellik taşır. Yemekleri; Kutilik, Tırşık, Savar, Bişer, Nork, Bunbar (Sıncok), keledoş, Şilek, Avşork, Bırendi, Nane sorazkiri, Gebol, Cokart ve Nane sele gibi yemeklerdir. Köyün Mangal Kömürü, Hayvancılık ve Tarıma dayalıdır. Yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır. Muhtar 2014 seçimlerinde Naci Dalgalı olarak seçilmiştir. Köyde, ilköğretim okulu vardır. Köyün içme suyu şebekesi vardır, kanalizasyon şebekesi yoktur. PTT şubesi ve PTT acentesi yoktur. Sağlık ocağı ve faal sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Meyhaneci Meyhaneci, 4 Mart 1987'de yayınlanan Bülent Ersoy'un Uzelli Müzik'den çıkan beşinci stüdyo albümü. Albümünde yer alan tüm şarkılar Klasik Türk müziği tarzında olup sanatçı Bülent Ersoy tarafından makam ve usullerine uygun olarak yeniden yorumlanmıştır. Albümünde diğer şarkılardan farklı olarak "Tambur Ve Ney Taksimi", "Keman Taksimi" ve "Ud Taksimi"'ne de yer veren sanatçı bu albümüyle beraber tarzını hiç bozmadan Klasik Türk müziği solisti olarak anılmaya başlanmıştır. Albümde yer alan şarkıların birçoğu Zeki Müren yorumuylada bilinmektedir. NTSF:SD:SUV:: bölümleri listesi , ya da uzun adıyla National Terrorism Strike Force: San Diego: Sport Utility Vehicle, Amerika yapımı bir dizi. Dizinin birinci sezonu 22 Temmuz 2011 tarihinde prömiyerini gerçekleştirdi. Bu tarihten itibaren dizi 20 Aralık 2013'e kadar yayınlandı. Marondera Marondera (1982'ye kadar Marandellas), Afrika kıtasında bulunan Zimbabve devletinde bir şehirdir. Şehir ülkenin doğu kesiminde Mashonaland Doğu ili içerisinde yer alan bir yerleşim bölgesidir. Şehirde 2013 tahmini verilerine göre 57,193 kişi yaşamaktadır. 2002 tarihinde gerçekleştirilen resmi nüfus sayım sonuçlarına göre 52,283 kişi yaşamaktaydı. Marondera ülke genelinde 1.640 m ile deniz seviyesinden en yüksek konumda bulunan şehir unvanına sahiptir. Bölgeye yerleşen beyaz Avrupa halkının yerleştiği ilk yerlerden biri olan Marondera, başkent Harare'nin 73 km güneyinde bulunmaktadır. Bindura Bindura, Afrika kıtasında bulunan Zimbabve devletinde bir şehirdir. Şehir ülkenin kuzeydoğu kesiminde Mashonaland Merkez ili içerisinde yer alan bir yerleşim bölgesidir. Şehirde 2013 tahmini verilerine göre 47,001 kişi yaşamaktadır. 2002'de gerçekleştirilen resmi nüfus sayım sonuçlarına göre 33,630 kişi yaşamaktaydı. Bindura ülke genelinde Mashonaland Merkez ili içerisinde en yüksek nüfusu bulunan şehir konumundadır. Şehir ülkenin başkenti Harare'nin 88 km kuzeydoğusunda bulunmaktadır. Beitbridge Beitbridge (ya da Mzingwane), Afrika kıtasında bulunan Zimbabve devletinde bir şehirdir. Şehir ülkenin en güney kesiminde Matabeleland Güney ili içerisinde yer alan bir yerleşim bölgesidir. Şehirde 2013 tahmini verilerine göre 40,602 kişi yaşamaktadır. 2002'de gerçekleştirilen resmi nüfus sayım sonuçlarına göre 22,387 kişi yaşamaktaydı. Beitbridge, ülkenin güney bölgesinde Güney Afrika Cumhuriyeti ile sınırını oluşturan Limpopo nehrinin kıyısında kurulu bir şehirdir. Sınırın sadece 1 km uzağında bulunan şehirden, Limpopo nehrinin üzerinde bulunan köprü geçilerek Güney Afrika Cumhuriyeti'ne geçiş sağlanabilmektedir. Matabeleland Güney ilinin en büyük şehri konumunda olan şehir, başkent Harare'nin 281 km güneyinde bulunmaktadır. Dadastana Bitinya BÃ¶lgesi'nde yer alan antik kent. Ammien Marcellin, Dadastana şehrinin, Bithynia ile Galatia sınırında yer aldığını zikredilmektedir. Dadastana’nın ünü, M.S. 364 yılında, Roma İmparatoru Jovianus’un ansızın burada ölmesinden kaynaklanmaktadır. İmparator, Suriye seferinden dönmekte iken ordusu ile burada kamp kurduğu bir sırada rahatsızlanarak aniden ölmüştür. Son dönemlere dek yeri tam olarak tespit edilemeyen Dadastana Antik kentinin Ankara yakınlarında yer aldığı tahmin edilmektedir. 2008 yılında Ankara ili, Nallıhan ilçesi, İslamalan Köyü sınırları içerisinde bulunan kalıntılar üzerinde yapılan araştırmalar sonucunda bu yerin antik Dadastana şehrinin nekropolü olduğu tespit edilmiştir. Nallıhan ilçesinin 40 km. Kuzey-batısındaki bu nekropol alanı ormanlık bir arazide olup, İslamalan Köyü’nün 3 km. batısındadır. Antik kaynaklar ve haritalarda bu yer, Bithynia bölgesinin Dadastana antik kentinin sınırlarında kalmaktadır. Mezar tipi ve ölü hediyelerinden anlaşıldığı üzere bu nekropolün Geç Roma ve Bizans dönemlerinde yoğun bir şekilde kullanılmış olduğu anlaşılmıştır. Antik ve modern kaynaklara göre Geç Roma ve Bizans dönemlerinde hac yolu üzerinde önemli bir kent olan Dadastana, aynı zamanda bir Bizans piskoposluk merkezidir. Asena (anlam ayrımı) Kadoma, Zimbabve Kadoma, Afrika kıtasında bulunan Zimbabve devletinde bir şehirdir. Şehir ülkenin doğu kesiminde Mashonaland Batı ili içerisinde yer alan bir yerleşim bölgesidir. Şehirde 2013 tahmini verilerine göre 80,410 kişi yaşamaktadır. 2002'de gerçekleştirilen resmi nüfus sayım sonuçlarına göre 76,173 kişi yaşamaktaydı. Kadoma, deniz seviyesinden 1.125 m yükseklikte bulunmaktadır. Bölgede bulunan altın kaynakları nedeniyle şehir ve çevresinde madencilik üst düzeyde yapılmaktadır. Kadoma, başkent Harare'nin 166 km güneybatısında bulunmaktadır. Semarang Eyalet Camii Semarang Eyalet Camii, Endonezya'ya bağlı Orta Cava eyaletinin idarî merkezi Semarang şehrinde bulunan cami. Hükûmet binasının yanında yer almaktadır. 1743-1749 yılları arasında yapılmıştır. Moran Roth Moran Roth (İbranice: מורן רוט‎) (d. 10 Kasım 1982, Aşdod) İsrailli millî profesyonel basketbolcudur. 1.83 boyunda 84 kg ağırlığında olan Roth Point guard mevkinde görev almaktadır. Kişisel yaşam Kişisel yaşam, bireyin kimliğini oluşturan tercihler bütünüdür. Çağdaş yaşam koşullarının geçerli olduğu Batı Avrupa ve Kuzey Amerika gibi bölgelerde sıkça atıfta bulunulan bir kavramdır. İnsanların yaşam standartları psikoterapi ve yaşam koçluğu gibi yöntemlerle iyileştirilebilmektedir. Nikolay Baskakov Nikolay Aleksandroviç Baskakov (Rusça: Николай Александрович Баскаков) (d. 22 Mart 1905, Sol'vıçegodsk, Rus İmparatorluğu - ö. 23 Mart 1995, Moskova, Rusya), Rus Türkolog, dil bilimci ve etnolog. Türk dillerinin sınıflandırmasıyla öne çıkmıştır. N. A. Baskakov tarafından hazırlanan "Russkiye familii Turkskogo proishojdeniya" (Türk kökenli Rus Soyadları) adlı eserinde Baskakov adının kökünü irdeler. Baskakov soyadı kökeni Tatar Türkçesinde "baskakı" sözünden gelir. Bu soyun kökeni ise Tatarlardan Baskakı Amragan'dan gelir. Amragan, Amır han sözünden bozmadır. Baskakı Amragan, XIII. yüzyılın ikinci yarısında Vladimir'de genel valilik yapmıştır. Baskak soyundan gelenler 1593 yılına kadar asilzade hizmetinde bulunmaktaydılar. Smolensk şehrine boyar çocukları gibi malikane ve maaş ile bağlanmışlardı. Bu soyun türemeleri dedelerinin Kaluga ve Tula'da bulunan malikanelerine sahip çıkarak Rus tahtına askerlik hizmeti yapmıştır. Bu soyadın Türkçe kökenli olduğunu "baskak" sözcüğü doğrulamaktadır. Baskak, mühür basan, Kızıl Orda'nın genel valisidir. Arma üzerinde yay şeklinde bir kılıçtan başka, elinde kızıl kavisli bir kılıç tutan Tatar resimleri vardır. Nikolay Aleksandroğlu Baskakov, (1905—1996.20.8, Moskova), Karakalpakistanda (1960), Türkmenistanda (1962), Kazakistanda (1967) hizmet göstermiştir. Filoloji bilimleri doktoru (1950). Fin-ugor cemiyetinin muhbir azası (Finlandiya, Helsinki, 1967) ve Ural-Altay cemiyetinin fahri azası (Hamburg , 1968). Moskova devlet üniversitesini tamamlamıştır (1930). İlmi işleri Karakalpak dili ve onun söz dizimleri , söz kökleri üzerinedir. Baskakov, Özbek, Karakalpak, Nogay, Hakas, Tatar, Altay, Karaim, Uygur, Türkmen ve başka Türk dillerine ait çok sayıda çalışma, grametik uğraşlar ve metot çalışmalarının müellifidir. Baskakov'un Türkçeye çevrilmiş bir eseri John Cale John Davies Cale, OBE (d. 9 Mart 1942) Galli müzisyen, besteci, şarkıcı ve albüm yapımcısı. Deneysel rock grubu The Velvet Underground'ın kurucu üyelerindendir. Rock müzik alanındaki çalışmaları ile tanınmakta olan Cale, drone ve klasik müzik ile birlikte birçok farklı müzik dalında eserler vermiştir. 1968'te Velvet Underground'dan ayrılmasından itibaren yaklaşık olarak 30 albüm çıkartmış olan sanatçı, "Paris 1919" adlı albümü, "Hallelujah" (Leonard Cohen) coverı ve 1970'lerin ortalarında Island Records aracılığı ile yayınladığı albüm üçlemesi ("Fear", "Slow Dazzle" ve "Helen of Troy") ile ün kazanmıştır. Cale, müzik kariyeri boyunca Lou Reed, Nico, La Monte Young, John Cage, Terry Riley, Hector Zazou, Cranes, Nick Drake, Mike Heron, Kevin Ayers, Brian Eno, Patti Smith, Nico, The Stooges, The Modern Lovers, Art Bergmann, Manic Street Preachers ve solisti James Dean Bradfield, Marc Almond, Element of Crime, Squeeze, Happy Mondays, LCD Soundsystem, The Replacements ve Siouxsie and the Banshees ile işbirliği yapmıştır. Cale, Velvet Underground'ın bir üyesi olarak 1996'ta Rock and Roll Hall of Fame tarafından onurlandırılmıştır. Schnuffel Schnuffel (Almanca telaffuz: [ʃnʊfəl]; İngilizce: Snuggle, Fransızca: Lapin Calin) Alman medya şirketi Jamba tarafından 2007 yılı sonunda yapılan bir animasyon kahramanıdır. Nazik, eğlenceli sevencen lop tavşanıdır. Desa (ÅŸirket) Desa 1972 yılında kurulan ve ayakkabı, çanta, mont, cüzdan gibi deri ürünler üreten Türk markasıdır. Melih Çelet tarafından kurulmuştur. İlk mağazası 1973 yılında Erenköy’de açılmıştır. 80'lerde büyük dünya firmaları için üretim yapan bir tedarikçi haline geldi. 1983 yılında Samsonite’in Türkiye distribütörü oldu. Bu distribütörlük 2007 yılında ortaklığa dönüştü. 2005 yılında, Türkiye Superbrands seçim kurulu tarafından Super Marka olarak değerlendi ve 2006 yılında “10 yılda 10 dünya markası yaratma” hedefiyle oluşturulan Turquality programına seçildi. 1970'lerin başında Eczacılık Fakültesinde öğrenciyken iş kurma çalışmaları yapan Melih Çelet, İstanbul Ticaret Odası’na gelen mal sipariş taleplerini değerlendirir. Deri çanta temin etmek isteyen Amerikalı bir firma ile bağlantı kuran Çelet, firmanın istediği numuneyi bir gecede Kapalıçarşı'da fason olarak ürettirir. Girişimci ruhuyla müşterisini etkileyen Çelet, aldığı teklif ile birlikte DESA’yı kurar. 1972 yılında bayan çantası üreterek işe başlayan DESA’nın ilk mağazası 1973 yılında Erenköy’de açıldı. Bu yeni mağaza ile birlikte omuzdan askılı bayan çantası ilk kez Türkiye'de sunuldu. 1980’li yıllarda globalleşme yolunda atılan adımların sonunda DESA, dünyadaki büyük firmalar için üretim yapan bir tedarikçi haline geldi. 1983 yılında Samsonite’ın Türkiye distribütörü oldu. Bu distribütörlük 2007 yılında ortaklığa dönüştü. 1986 yılında New York'ta açılan DESA ofisi gibi global girişimlerle marka; ABD, Avrupa ülkeleri ve İngiltere’de tanınan ve bu ülkelere ihracat yapar haline geldi. 2004 yılından beri ayakkabı markası Aerosoles’in de distribütörü oldu. 2005 yılında, Türkiye Superbrands seçim kurulu tarafından Super Marka olarak değerlendi ve 2006 yılında “10 yılda 10 dünya markası yaratma” hedefiyle oluşturulan Turquality programına seçildi. Ürün haline getirdiği işlenmiş tüm derileri, gıda sektöründe kullanılan hayvanlardan elde eden DESA’nın 2012 yılı itibarıyla Türkiye’de 25 ilde 79, İngiltere’de 2 ve Cidde'de 1 mağazası bulunuyor. Bunun yanı sıra online satış mağazası ile de satış yapıyor. MÃ¼fit Ratip Müfit Ratip (d. 29 Mayıs 1887, İstanbul - ö. 29 Mayıs 1920, İstanbul), Fecr-i Âti'nin kurucularından biri olan eski oyun yazarı ve çevirmen. Aynı zamanda ilk tiyatro eleştirmenlerinden biridir. 1908 yılında Galatasaray Lisesi'ni bitirdikten sonra sanatla yakından ilgilenen Müfit Ratip, şiirler ve makaleler kaleme almış ve tiyatro ile ilgilenmiştir. Bunların yanında, matbaacılık, çevirmenlik ve başkâtiplik görevlerinde de bulunmuştur. 20 Mart 1909'da toplanan diğer edebiyatçılarla birlikte Fecr-i Âti topluluğunun kuruluşunda yer aldı. Bu toplulukta şiir, eleştiri yazıları, oyunları ve çevirileriyle tanındı. Çağının tiyatro hareketleriyle yakından ilgilendi ve Osmanlı'da tiyatro konusunda çeşitli çalışmalar yaptı. Başlıca yapıtları şunlardır: Oyunları; Tiryaki Hasan Paşa ve Kanije Müdafaası, Zincir; çeviri oyunları; Namus, Hücum, Büyük Gece; çeviri romanı; Güzel Dost (Guy de Maupassant 1910). Ermeni Kıpçakçası Ermeni Kıpçakçası ya da Ermeni harfli Kıpçak Türkçesi (Kendilerince "χıpçak tili, բիզիմ տիլ bizim til, թաթարչա tatarça"; Ermenice Հայ-ղփչաղերեն, Հայ-ղփչաղական լեզու, Հայատառ ղփչաղ), Eski Kıpçakçaya giren ölü bir Türk dilidir. Hristiyanlığın Gregoryen mezhebine mensup Ermenilerin ve Gregoryen Kıpçakların Orta Türkçe dönemine ait 16-17. yüzyıllarda batı Ukrayna'da Ermeni alfabesini kullanarak Kıpçak Türk dilinde meydana getirdikleri vakayinameler (kronikler), dini ve hukuki belgelerle bilinir. Ermeni Kıpçakçası Türk dili tarihinde önemli bir yere sahiptir. Bu edebî dilin 1559-1664 yıllarından kalma eserleri daha eski 12. yüzyılın "Codex Cumanicus" dilinin devamı niteliğindedir. Ses bilgisi ve gramer özellikleri bakımından Karaimce, Kumanca, Urumca ve Kırım Tatarcasıyla büyük bir benzerlik göstermektedir. Ermeni Kıpçakçası Nadejda Chirli'ye göre üç dönemde ele alınabilir: 16-17. yüzyıllarda başta Lvov ve Kamyanets-Podilski olmak üzere Ukrayna’da, Polonya’da, Romanya, Moldova, Kırım ve Türkiye’de bir buçuk yüzyıl boyunca rağbet gören Ermeni Kıpçakçası metinler 1521-1669 yıllarında Ermeni alfabesiyle, fakat Kıpçak dilinde düzenlenmiş ve günümüze kadar ulaşmış olan 112 yazılı eser yaklaşık 25-30 bin sayfaya ulaşmaktadır. Ermeni Kıpçakçasının söz varlığında Arapça, Farsça, Ermenice ve Slavca (Lehçe, Ukraynaca ve Rusça) kökenli alıntılar da bulunmaktadır. Ermeni Kıpçakçası ile kaleme alınmış eserlerden günümüze kadar gelebilenleri: Kiev’de (28 adet mahkeme defteri), Lvov’da (1 sözlük ve 26 farklı belge), Erivan’da (9 elyazması), Sankt-Peterburg’da (1 sözlük, velilerin yaşamlarını anlatan 1 kitap, 1 Zebur), Viyana’da (3 sözlük, 13 elyazması), Venedik’te (10 el yazması), Krakov, Varşova ve Vrotslav’da (11 elyazması), Paris’te (4 elyazması), Gerl’de (1 Zebur), Leiden’de (1 dua kitabı). Pederimiz duasÄ±: Ermeni Kıpçakçasıyla 12 Hayvanlı Takvimin ay adları: SM U-35 SM "U-35", Alman İmparatorluk Donanması'na bağlı olarak I. Dünya Savaşı sırasında faaliyet göstermiş olan "U 31 sınıfı" sınıfı bir U-bottur. I. Dünya Savaşı'nın en başarılı U-botlarından sayılmaktadır. I. Dünya Savaşı boyuna denizaltının komutanları 3 Kasım 1914 – 12 Kasım 1915 arası Waldemar Kophamel, 13 Kasım 1915 – 16 Mart 1918 arası Lothar von Arnauld de la Perière, 17 Mart – 13 Ağustos 1918 arası Ernst von Voigt ve 14 Ekim – 11 Kasım 1918 arası Heino von Heimburg'dur. Denizaltıda en uzun süre komutanlık yapan von Arnauld de la Perière, (15 devriye seferi) sivil gemilerle ilgili olarak uluslararası yasa ve teamüllere uymakta gösterdiği titizlikle saygı ve ün kazanmıştır. Onun komutası altında, batıracağı sivil (ticari ya da yolcu) gemilerde, gemi durdurulur, herkesin filikalara inmesi beklenir, gemi bundan sonra batırılır ve filikalar en yakın limana gidiş konusunda bilgi verildi. Bu uzun süren uygulamaya karşın O'nun komuta döneminde "U-35", toplam 444 bin tonda 189 gemi batırmıştır. Bu rakam Perière'i, gelmiş geçmiş en başarılı U-bot komutanı yapmıştır, rekoru halen kırılamadı. Bazı devriye seferleri inanılması güç derecede başarılıydı. Örneğin 1916 yılının Temmuz – Ağustos ayları içindeki dört haftalık devriye görevinde "U-35", 54 adet gemi batırmıştır, günde ortalama 1,5 gemi. Gemilerin çoğu da güvertedeki 88'lik topla batırılmıştır. Sözü edilen devriye seferinde sadece 3 gemi torpillenerek batırılmıştır. "U-35"in bu ünlü komutanı, Prusyalı bir aristokrat olan Perière, 1930'lu yıllarda Türk Deniz Kuvvetleri'nde hizmet vermiştir. Denizaltı, göreve alındıktan 1 Ağustos 1915 tarihine kadar Kuzey Denizi'nde, 23 Ağustos 1915'ten 11 Kasım 1918 tarihine kadar Adriyatik Denizi'nde konuşlu Pola Filotillası'nda görev yapmıştır. Tüm kariyeri boyunca toplam 538.498 tonda 226 gemi batırmış, toplam 36.889 tonda 10 gemiye de hasar vermiştir. Bu gemilerden üçü askeri gemidir. Bir İngiliz gambot'u olan "Primula" (1.250 ton) 29 Şubat 1916 günü Çuha Adası açıklarında, bir Fransız gambotu olan "Rigel" ise 2 Ekim 1916 günü Kartagena'nın 150 mil doğusunda batırılmıştır. Üçüncü askeri gemi ise bir Fransız zırhlı kruvazörü olan "La Provence"dir. Yine Çuha Adası açıklarında torpillenerek batırılan 13.753 tonluk gemiyle birlikte 900 kişi yaşamını yitirmiştir. HMS Irresistible (1898) HMS Irresistible, İngiliz Kraliyet Donanması'nın bu adla bilinen dördüncü Ön-dretnot'udur. Zırhlı, 1902 yılında göreve başlamış, ilk görevini aynı yıl İngiliz Akdeniz Filo'su emrinde üstlenmiştir. Gemi, İtilaf Devletleri'nin kararıyla Çanakkale Boğazı'nın zorlanarak geçilmesi ve İstanbul'un işgal edilerek Osmanlı İmparatorluğu'nun teslim olmasını sağlamak için teşkil edilen Birleşik Filo'ya dahil edilmiştir. 18 Mart Savaşı'nda Çanakkale Boğazı'nda mayına çarpan gemi, mürettebatın büyük bölümü tahliye edildikten sonra, Osmanlı sahil bataryalarının ateşi altında terk edilmiş, daha sonra da Boğaz sularında batmıştır. SM U-39 SM "U-39", Alman İmparatorluk Donanması'na bağlı olarak I. Dünya Savaşı sırasında faaliyet göstermiş olan "Type U 31" sınıfı bir U-Bottur. I. Dünya Savaşı'nın en başarılı ikinci U-botu olmak gibi bir üne sahiptir. Savaş boyunca 161 gemi batırmıştır. Denizaltıya kariyeri boyunca Hans Kratzsch, Walter Forstmann ve Heinrich Metzger komuta etmiştir. U-39'a en uzun süre komuta eden Walter Forstmann, nispeten kısa bir süre, 1 Ağustos 1914'ten 9 Şubat 1915'e kadar U-12'ye komuta etmiştir. U-39'daki görev süresi 11 Şubat 1915 – 14 Ekim 1917 tarihleri arasıdır. Denizaltı 15 Eylül 1915 tarihine kadar Kuzey Denizi'nde, bu tarihten 18 Mayıs 1918'e kadar ise Pola Filotillası'nda görev yapmıştır. 22 Mart 1919'da Kartagena'da Fransız yetkililere teslim olmuştur. U-39 1923 yılında Toulon'da hurdaya çıkarıldı. Tüm görev süresinde toplam 407.123 tonda 155 gemi batırıldı, toplam 30.552 tonda 7 gemiye hasar verildi. Bu gemilerin çok büyük bir bölümü Akdeniz'de batırılmış ya da hasar verilmiştir. Denizaltı 18 Mayıs 1919 günü, Kartagena açıklarında iki Fransız deniz uçağının saldırısına uğradı. Ani dalışa geçti fakat 12 metreye indiğinde bu uçaklardan