Anne soyunu inceleyip kişinin Ortodoks usullerince din değiştirmesini savunurlar. Bu kişilerden Şabat ve Nida gibi temel Yahudilik ilkelerinin uygulanması beklenir. Fakat bu kuralların uygulanış şekli farklı olup her geçen zaman bu fark daha da artmaktadır. Modern Ortodokslukta kişinin Yahudi olduğuna dair şaibe bulunuyorsa Yahudi olmayan biri şahit olabilmektedir. Harediler ise kişinin özel yaşamını ve Yahudiliği nasıl icra ettiğini incelemeyi tercih etmektedir. Bu iki grup arasında, Harediler Ortodoksları yeterince ortodoks bulmadıkları için sorunlar yaşanmaktadır. Rabinik Yahudilik mezheplerinin aksine, Karaizm'de Tanah'ı öğrenme konusunda kişi kendisinden sorumludur. Talmud yani sözlü kanun ve Rabinik Yahudilikte otoroter kabul edilen hahamsal kararlar bu dinin bir parçası değildir, bunun yerine kaynağı ne olursa olsun her hahamsal görüş eşit derecede değerlidir. Karay Yahudiliği'ne göre, Ortodoks Yahudilik'teki Yahudiliğin anneden geçtiği inancının aksine Tanah baz alınarak Yahudiliğin babadan geçtiğine inanılır (bazı Karay cemaatleri hem annenin hem babanın Yahudi olması koşulunu arar). Karaylar, İsrail'in geri dönüş yasasından faydalanabilmektedir, fakat başka bir dinden Karaizm'e geçen kişini bu yasadan faydalanmasıyla ilgili hüküm henüz İsrail mahkemelerince karara bağlanmamıştır. Modern İlerici Yahudi akımları Yahudiliğe geçişi kendi liberal felsefelerine göre gerçekleştirmektedir. ABD'de resmî Reformits önergesiyle 1893'te kişinin sünnet olma ve "tevila" denen mikveye girme zorunluluğu kaldırıldı. Yahudiliğe geçmek için, "Müstakbel dönme, sözlü ve yazılı olarak, biri haham olmak üzere en az iki cemaat lideri önünde Yahudilik inancını seçtiğini ve yaşamını "mitsvalara" uygun olarak uygulayacağını ilan etmelidir". "Kimin Yahudi olduğu" ile ilgili dört çelişki mevzubahistir: Knesset'te artan dindar partiler sebebiyle "Kim Yahudidir?" sorusu gündeme gelse dahi bu sorunun cevabı kanunen yazılı olarak yer almamaktadır. İsrail, 1948'de bağımsızlığını kazandıktan sonra, Yahudilere İsrail'e göç etme ve vatandaş olma hakkı veren Geri dönüş yasasını yürürlüğe soktu. Fakat, kanun koyucuların, kimin Yahudi olduğunu belirleyememeleri sebebiyle bu tanım yasada yer almamaktadır, bunun yerine tanım konusunun zaman içinde kendiliğinden çözümlenmesi umuldu. Sonuç olarak, yasa, halaha tanımına sığındı. Fakat, Yahudi'nin kim olduğuna dair bilgi yasada yer almadığından farklı Yahudi akımları İsrail tarafından tanınmak için çaba sarf etti. Genel olarak kabul edilen halaha tanımının yanı sıra, kanun genişletilerek, bugün inançları ne olursa olsun, bir Yahudi'nin çocuğuna, torununa ve eşine de aynı haklar verildi. Hangi akıma bağlı olursa olsun Yahudiliğe geçenlere de aynı haklar bahşedildi. Bu durum, İsrail dışında yapılan din değiştirmelerin geçerli olup olmadığı sorusunu doğurdu. Yahudiliğin farklı dallarında bu soruya verilen cevap ile kanunun kabul ettiği tanım birçok kişi için sorun teşkil etti. Hesaplamalara göre son yirmi yıl içinde, Yahudiliği icra etmediklerini ve hatta Hristiyan olduklarını söyleyen 300,000 kişi, bir Yahudi'nin çocuğu, torunu veya eşi olduğundan bu yasadan faydalanıp Sovyetler Birliği'nden İsrail'e göç etti. Fakat, 1962'de istisna kanunu getirildi:"Rufeisen Case" Buna görem halahada tanım ne olursa olsun Yahudilik'ten çıkan biri artık bu yasadan yararlanamaz hale geldi. Bu durum, Siyonist bakış açısıyla halaha bakış açısı arasında farklılık oluşturdu. 1970'te Shalit davasıyla İsrail Anayasa Mahkemesi aile lehine karar verip İsrail'de, İskoç anneden doğan çocuğu milliyeti gereği Yahudi olarak kaydettirdi, fakat 1972'de Nüfus Kayıt Kanunu'nda yapılan bir ekleme sebebiyle bu ailenin üçüncü çocuğu Yahudi olarak kaydettirilemedi. Günümüz İsrail tanımına göre alenen başka bir inanca geçen Yahudiler özellikle bu haklardan mahrum edildi, buna Mesihçi Yahudilik de dahildir. Bu tanım geleneksel Yahudi kanunlarındaki tanımdan farklıdır; bir bakıma, Yahudilerin gayri-Yahudi akrabaları bulundukları ortamlarda Yahudi olarak algılanıp antisemitizmle yüzleştiklerinden, daha geniş bir kitleyi kapsar. Geri dönüş yasasının kendisi kişinin Yahudi statüsünü tanımlamaz; sadece kimlerin İsrail'e göç etme hakkı olduğunu belirtir. 1950'lerin başında İsrail Başhahamlığı Karay Yahudilerinin göçüne karşı çıktı fakat çabalarında başarısız oldu. 2007'de Netanya başhahamı Rabbi David Chayim Chelouche, "The Jerusalem Post"ta verdiği demeçte, "Karay bir Yahudidir. Onları Yahudi olarak kabul ediyoruz, [rabinik Yahudiliğe] geri dönmek isteyen her birini kabul ediyoruz. Bir ara, Karayların rabinik Yahudiliğe geçerken sembolik olarak sünnet olup olmamaları gerektiği tartışıldı fakat hahamlıkça bunun gereksiz olduğuna kanaat getirildi" dedi. İsrail'de evlilik, boşanma ve gömü İsrail İçişleri Bakanlığı'nın yetkisi altındadır ve kimin Yahudi olduğu sorusuna halaha tanımı uygulanır. Tartışmalı durumlarda İsrail Başhahamlığı karar verir. Toplumsal ilişkilerde çoğu laik Yahudi, Yahudi kimliklerini kültür, miras, millet veya etnisite olarak görür. Ateist olan Yahudilere göre atalık anne soyuna veya Kohen/Leviliğe bağlıdır. "Kim Yahudidir?" sorusu tartışma konusudur. Atalık ve etnisite ile ilgili sorunlar İsrail Başhahamlığı tarafından ele alınır. İsrail'de, Yahudiliğe sonradan geçip de evlenmek isteyenler halaha kurallarına tabi tutulur. Bu kurallara göre, kişinin Yahudiliği'nin tanınması için din değiştirmenin halaha'ya uygun bir şekilde yapılması gerekir. Evlenmek isteyen kişiler için, Hahamlık tarafından, yurtdışında ortodoks cemaatlerde dahi yapılan din değiştirmelerin geçerli olup olmadığı incelenir. Ortodoks cemaatinde veya İsrail'de dini nikâh kıymak isteyenlerin Yahudiliği şüpheliyse, bu kişiler için resmî din değiştirme töreni düzenlenir. İsrail'de kişinin Yahudilik statüsü "milliyetin" bir unsurudur. İçişleri Bakanlığı tarafından tedarik edilen İsrail kimlik kartlarında, halaha kurallarınca Yahudi kabul edilenlerin milliyet hanesinde "Yahudi" yazmaktadır. Fakat, İsrail Anayasa Mahkemesi'nin verdiği birçok kararda Reform ve Muhafazakâr cemaatlerde Yahudiliğe geçenlerin de Yahudi olarak kaydettirilmesi gerektiği belirtilir. Diyasporada Reform veya Muhafazakâr cemaatlerde din değiştirip bir Yahudi olarak İsrail'e göç etmek isteyenlerin hakları İsrail kanunlarında detaylıca belirlenmiştir. Yakın zamana kadar, Yahudi olmayıp da ülkeye göç edenlerin (ör. bir Yahudi'nin çocuğu, torunu, eşi vs.) İsrail kimlik kartlarındaki milliyet hanesi boştu. Ayrıca, Hahamlık tarafından Yahudi olarak tanınmayanların (veya yeterince kanıt sunamayanların) kimlik kartlarında İbrani takvimine göre doğum tarihleri yazılmamaktadır. "Kim Yahudidir?" sorusu bazen Yahudi olmayanlar için de önemlidir. Bu tanım, tarihsel olarak Yahudilere zulüm ve ayrımcılık yapan anti-Yahudi gruplar için ayrı bir önem taşımaktadır. Bu tanım doğrultusunda Yahudilerin, bazı işlerde çalışma, bazı yerlerde yaşama, özgürce eğitim alma, özgürlük veya yaşama hakları elinden alınabilmektedir. Engizisyon zamanında, Yahudilerin Roma Katolikliğine geçirilmeleri onların Yahudi statüsünü ortadan kaldırmamıştır. Resmî olarak bu kişiler artık Yahudi değildi. İspanya ve Portekiz'deki engizisyonlarda zorla din değiştiren Yahudiler için, Yahudi soyundan gelmeyen Hristiyanlardan ayırt edilmeleri için gayriresmî olarak Yeni Hristiyanlar dendi. Yasal, siyasi, dini ve toplumsal baskılar nedeniyle Yahudiler göstermelik olarak din değiştirmek zorunda bırakıldılar ("bkz": Kripto Yahudilik, Marrano ve Anusim) ve bu kişilere birkaç nesil boyunca şüpheyle yaklaşıldı. Nazi rejimi Yahudilere ayrımcılık yapan kanunları yürürlüğe sokunca kimin Yahudi olduğuyla ilgili tanım yaratma ihtiyacı doğdu. Sırf Almanya'da Ahnenpass ve Nürnberg Yasalarına göre kişinin nine ve dedelerinden en az üçü Yahudiyse, kişi Yahudi olarak sayıldı. Kişinin nine ve dedelerinden bir veya ikisi Yahudiyse kişi "Mischling" yani "melez" sayıldı. Kişinin Yahudiliği icra etmemesi, Yahudi olmayan biriyle evlenmesi ve hatta Hritiyanlığa geçmesi hükûmet gözünde bir şey ifade etmemekteydi. Nine ve dedelerinden en az ikisi "Alman kanı" taşıyorsa kişi Alman vatandaşı olabilirdi. Naziler zamanında çoğu Türkiye, Yunanistan ve Kırım'da olmak üzere Avrupa'da birkaç Karay Yahudisi bulunmaktaydı. Karaylar Yahudi olarak sayılmayıp Holokost imha siyasetinden ihraç edildi; SS Obergruppenfuhrer Gottlob Berger'in 24 Kasım 1944'te yazdığına göre, Karayların Tatarlar ile yakınlığı bulunduğundan onlara ayrımcılık yapmak yasaklanmıştı. Fakat Naziler, Karaylara karşı, dinleri gereğı az da olsa ayrımcılık ve zulüm yaptılar. Alman hakimiyetindeki Fransa'daki tanıma göre, Yahudi, nine ve dedelerinden iki taneden fazlası Yahudi olan veya Yahudilik dinine inananlardı. Güney Fransa'daki Vichy rejimine göre ise, nine ve dedelerinden en az üçü Yahudi olanlar veya nine ve dedelerinden en az ikisi Yahudi olup bir Yahudi ile evlenen Yahudiydi. Richard Wisberg'e göre bu tanım daha geniş bir alanı kapsıyordu çünkü Yahudiliği icra etmeyen yarı-Yahudi, Nazi rejimine göre Yahudi sayılmazken Vichy rejimine göre bu kişi bir Yahudiyle evlenirse Yahudi sayılıyordu. ABD'de, dinler arası evliliklerden ötürü, ebeveynin ikisi de Yahudi olan Yahudilere rakip ayarda "yarı-Yahudi" nüfus oluştu. Kendilerine "yarı-Yahudi" diyenler, bu terimi aile bağları ve olası Yahudi kültür ve manevi bağlılıktan dolayı kullanmaktadır. Bu terim yerine bazen "kısmen-Yahudi" veya "kısmî-Yahudi" de kullanılmaktadır. "Gerşom", "Gerşomi" ve "Beta Gerşom" terimleri de alternatif olarak kullanılmaktadır; bunun sebebi, Musa'nın Midyanlı eşi Sippora'dan Gerşom isimli bir oğlu olmasıdır. Bu deyiş, dinsel bir tanım olmaktan ziyade etnik bir terimdir. Yahudi olmayan Jean-Paul Sartre'nin, "Anti-Semite and Jew" ("Antisemit ve Yahudi") (1948) eserinde yazdığına göre Yahudi kimliği "ne millidir ne de uluslararası, ne dinidir ne de etnik, ne de siyasi: bu sözde-tarihi bir cemaattir." Onları "insan" olarak değil de "Yahudi" olarak gören antisemitlerin hareketleri Yahudi cemaatinin devamlılığını sağlamaktadır. En aşırı cümlesine göre "Yahudiyi antisemit yaratır". UCSB'de sosyolog Wade Clark Roof'a (1976) göre, cemaatler içinde "karmaşık bir arkadaşlık ve akrabalık ağı, resmî ve gayriresmî bağ, sembolik bağlılık, köklü aile yaşamı ve devam eden sosyalleşme süreci vardır." Diğer etnik kimliklerde de görüldüğü üzere, Yahudi kimliği, kişinin kendisini ve başkalarının bu kişiyi nasıl gördüğüyle ilgilidir. Ido Abram'ın görüşüne göre günümüz Yahudi kimliğinin beş unsuru vardır: Bu faktörlerin önemi mekandan mekana görecelidir. Örneğin, Hollandalı Yahudi, kimliğini "Yahudi olarak doğdum" diye tanımlarken, antisemitizmin daha çok olduğu Romanyalı bir Yahudi "inkar etmenin korkaklık olduğunu düşünürüm" diyebilir. Yahudiler dışında, Tevrat'ta adı geçen İsrailoğullarından geldiklerini iddia edenler mevcuttur. Bu durum, İsrail'in geri dönüş yasasından faydalanmak isteyen bu grupların geleceği için önemlidir. İsrail'deki hahamlık bu iddia eden grupların bazılarını kabul etmiş, bazılarını reddetmiş ve bazılarını inceleme altına almıştır. Bazı kaynaklara göre Koçin, Hindistan'daki Malabar sahillerine yerleşen ilk Yahudiler, Kral Süleyman zamanında ve İsrail Krallığı ikiye bölündükten sonra gelmiştir. Bugün Koçin Yahudileri'nin çoğu İsrail'e göç etmiştir. Hindistan'daki Bene Israel, MÖ 2. yüzyılda Celile'de yapılan zulümlerden kaçıp gelenlerin torunları olduklarını iddia etmektedir. Bene Israel'in, hem görünüşte hem geleneklerinde Yahudi olmayan Maratha halkına benzemeleri bu iki grup arasında karışık evlilikler olduğunun göstergesidir. Fakat, Marathaların aksine Bene Israel kaşer, Brit Mila ve Şabat'ı uygulamaktadır. 1964'te İsrail Başhahamlığı Bene Israel'in "her açıdan tam Yahudi" olduğunu belirtmiştir. Bene Israel, Musa'nın kardeşi olan Harun'un, yani Kohen soyundan geldiklerini iddia etmektedir. 2002'deki DNA testleriyle bunun doğru olabileceği kanıtlanmıştır. 6000'i İsrail'de ve 5000'i Hindistan'da yaşayan bu cemaatin İsrail'de 65 sinagogu bulunur. Eskiden Etiyopya'da yaşayan Falaşalar, geleneksel olarak Dan kabilesi soyundan geldiklerine inanırlar. Tarihte uzun süre boyunca kaşer, Şabat ve Pesah geleneklerini idame ettirdiklerinden İsrail Başhahamlığı ve İsrail tarafından 1975'te Yahudi olarak kabul edildiler. Geri dönüş yasası'ndan faydalanıp 1980'ler ve 90'larda İsrail'e toplu göçlerde bulundular. Bugün Etiyopya'da hâlen Falaşa olduklarını iddia edenler mevcuttur. Bnei Menaşe, Hindistan'da yaşayan ve Menaşe kabilesinden geldiklerini iddia eden bir gruptur. İbranice öğrenip, Şabat ve diğer Yahudi kanunlarını uygulayan bu grup İsrail'in Sefarad hahambaşısı tarafından 2005'te desteklenmiştir. Dini açıdan resmen din değiştirip "Yahudiliğe geçenler" İsrail'in geri dönüş yasasından faydalanıp İsrail'e göç etmiştir. Cuhurolar, MÖ 722'den beri Kuzeydoğu Kafkasya'da yaşayıp Tatça'nın bir kolunu konuşan halktır. Yakın zamanda kimlikleri tartışma konusu olan Cuhurolara yapılan DNA testlerinden çıkan sonuç dünya genelindeki Yahudi nüfusuna benzerlik gösterdiğinden genetik açıdan akrabalık olduğuna inanılır. Henan eyaletinde Mandarin dili konuşan Kaifeng Yahudileri 1605'te bir din adamı olan Matteo Ricci tarafından keşfedildi. Modern araştırmacılara göre, bu Yahudiler Song Hanedanının ilk yıllarında ticaret için Çin'e gelen İranlı Yahudilerin soyundan gelir. Ming Hanedanı döneminde kalkındılar fakat çabuk bir şekilde asmile olup Yahudi kültürel mirasını yitirmeye başladılar. 19. yüzyılın başlarında İbranice bilen son haham öldü. Qing Hanedanı zamanında dinen yok oldular. Bugün, Çin halkından Kaifeng Yahudilerinin soyundan geldiklerini iddia edenler bulunmaktadır. Yahudi diyasporasından izole olmalarına karşı asırlar boyunca geleneklerini devam ettirdiler. 17. yüzyılda bu gelenekler de erozyona uğradı. Yahudiler ile diğer halkar arasındaki karışık evlilikler çoğaldı. 1860'larda sinagogun yıkılışı cemaatin sonunu getirdi. 1867'de Kaifeng'i ziyaret eden ilk batılı Yahudi bu cemaatin hala bir mezarlığı olduğunu belirtti. Shangai iş ve bilim adamı olan S.M. Perlmann, ölülerin Çin'in geleneksel tabutlarına konulmasından ziyade kefene sarıldığını bildirdi. Bugüne kadar, bu topluluğun Yahudi olduğu iddialarının batılılar tarafından uydurulduğunu iddia eden Zhou Xu isimli tek bir uzman çıkmıştır. Bugün, atalarının Kaifeng Yahudisi olduğunu iddia eden 600 ila 1000 Kaifeng sakini bulunmaktadır. Yahudi turistlerle iletişim sayesinde ana Yahudiliğe bağlandılar. Yahudi organizasyonlarının yardımlarıyla bunların bazıları İsrail'e göç etti. İsrail, Kaifengli Çin Yahudilerini 2009'da göçmen olarak kabul etti. Lembalar, Yahudi olduklarının iddia eden, Bantu dili konuşan güney Afrika'da bir halktır. Lembalar ataerkil bir gelenek sürdürmektedir. İspanya'dan Elhamra Kararnamesiyle kovulan ve/veya Katolisizm'e geçen Konverso veya Yeni Hristiyanlar, New Mexico'da yaşayan Hispanik Sefarad olup Kuzey Amerika'nın en eski Yahudilerinden olma ihtimali vardır. Yahudiliğe dönmenin veya Yahudiliğin gereklerini icra etmenin cezası genelde işkenceyle ölüm olduğundan birçok Yahudi İspanyol Engizisyonundan kaçıp İspanyol İmparatorluğu'nun kuzeybatısına göç etti. Bu gizli Yahudiler Katolik olarak görünmelerine rağmen Yahudiliklerini gizlice idame ettirdiler. Yakın zamanda yapılan bir çalışmaya göre bazı New Mexicolu gizli Yahudiler din değiştirme yoluyla Yahudiliklerine geri dönmüşlerdir. Henüz kabul edilmemiş diğer kayıp kabile iddiaları: Fıstıkağacı, Üsküdar Fıstıkağacı, İstanbul'un Anadolu Yakası'nda bulunan Üsküdar ilçesine bağlı bir semttir. Bir semt olduğundan kesin sınırları çizilememekle birlikte, semt idari olarak Selamiali ve İcadiye mahallesi sınırları içinde kaldığı söylenebilir. Üsküdar ve Bağlarbaşı semtleri arasında kalmaktadır. Semtte tarihî kiliseler bulunmakla birlikte, semtteki gayrimüslim nüfus son yıllarda şehrin başka bölgelerine yerleşmiştir. Signs of Life Signs of Life 1985 ve 1987 yılları arasında Penguin Cafe'de kaydedilen beşinci Penguin Cafe Orchestra albümü. Grubun en ünlü şarkılarından "Perpetum Mobile" bu albümdedir. Albüm Birleşik Krallık listelerinde kırk dokuzuncu sıraya yükselmiştir. Bütün şarkılar Simon Jeffes tarafından bestelenmiştir. NakkaÅŸtepe Nakkaştepe, İstanbul'un Anadolu Yakası'nda bulunan Üsküdar ilçesine bağlı bir semttir. Bir semt olduğundan kesin sınırları çizilememekle birlikte, Beylerbeyi ve Kuzguncuk sırtlarına yayılmıştır. 15 Temmuz Şehitler Köprüsü'nün ilk çıkışı bu semtte bulunmaktadır. Paşalimanı, Üsküdar Paşalimanı, İstanbul'un Anadolu Yakası'nda bulunan Üsküdar ilçesine bağlı bir semttir. Bir semt olduğundan kesin sınırları çizilememekle birlikte, semt Üsküdar ve Kuzguncuk semtleri arasında; İstanbul Boğazı kıyısında yer almaktadır. Fethipaşa Korusu bu semt sınırları içinde bulunmaktadır. Ali Zorlu Ali Zorlu, (d. 18 Şubat 1990, Giresun) Türk futbolcudur. Futbola Giresun amatör küme ekiplerinden İl Özel İdaresi SK'un altyapısında başlayan Ali Zorlu, daha sonra Giresunspor altyapısında oynamaya başladı. 2008 yılında profesyonelliğe geçiş mukavelesi imzalayarak as takıma alındı. Giresunspor için ilk resmî karşılaşmasına 22 Kasım 2009 tarihinde Gaziantep Büyükşehir Belediyespor'a karşı oynanan 1. Lig karşılaşmasında çıktı. Bu karşılaşmadan sonra sık sık oynama fırsatı buldu. GZA Gary Grice ya da bilinen sahne adıyla GZA ya da The Genius (d. 22 Ağustos 1966, Brooklyn, New York) Amerikalı Wu-Tang Clan üyesi rapçi. Ernesto Geisel Ernesto Beckmann Geisel (d. 3 Ağustos 1907 - ö. 12 Eylül 1996), Brezilyalı asker ve siyasetçi. 1974-1979 yılları arasında Brezilya Devlet Başkanı olarak görev yaptı. 15 Mart 1974'te bir grup yüksek rütbeli subay tarafından devlet başkanlığına getirildi. Tuncer Ã‡imenli Tuncer Çimenli, (d. 4 Şubat 1991, Giresun) Türk futbolcudur. 1. Lig ekiplerinden Giresunspor'da oynamaktadır. Futbola Giresunspor altyapısında başlayan Tuncer Çimenli, 2008 yılında profesyonelliğe geçiş mukavelesi imzalayarak as takıma alındı. Giresunspor as takımında forma şansı bulamadı ve 2010-11 sezonunun başında 3. Lig ekiplerinden Pazarspor'a kiralandı. Pazarspor için ilk resmî karşılaşmasına 22 Kasım 2009 tarihinde 1461 Trabzon'a karşı oynanan Türkiye Kupası karşılaşmasında çıktı. Sezonun ara transfer döneminde Giresunspor'a geri döndü. Pivot eleman Pivot ya da pivot element algoritmaların bir matris, dizi veya bir tür sonlu küme içinden, bir hesaplamada (ör. Gauss eliminasyonu, Hızlı Sıralama, Simpleks algoritması vb.) kullanılmak üzere seçtiği ilk elemandır. Matris algoritmaları için pivotun en azından sıfırdan farklı olması istenir ve genellikle sıfırdan uzak bir değer seçilir. Bu durumda algoritmanın düzgün çalışması için uygun pivot seçiminde satır veya sütunlar aralarında yer değiştirtilebilir. Hızlı Sıralamada pivot eleman bölümleme için seçilen sınır değeridir. Algoritma tüm elemanları pivota göre özyineleme yaparak sıralar. Pivot seçimi algoritmaya daha fazla işlem ekler ve hesaplama maliyetini artırır. Eklenen bu işlemler bazı durumlarda algoritmanın çalışması için olmazsa olmazdır. Diğer durumlarda da eklemeler, ulaşılan sonuçlarda sayısal kararlılık sağladığı için değerlidir. Gauss eliminasyonunda algoritma sıfırdan farklı bir pivot elemana ihtiyaç duyar. Pivotun sıfıra eşit olmasını engellemek için satır ve sütunlarda yer değişimi gerekli hale gelebilir. Örneğin aşağıdaki sistem eliminasyonun yapılabilmesi için 2. ve 3. satırların birbiriyle değiştirmesini gerektirmektedir. Değişimden sonra oluşan sistem eliminasyon algoritmasının çalışmasına ve ters alma işleminin sonuca ulaşmasına olanak tanır. Satır değişiminden sonra sistem aşağıdaki hali alır. Bunlara ek olarak, Gauss eliminasyonunda genellikle pivot elemanının mutlak değerinin büyük olması istenir. Bu sayısal kararlılığı artırır. Örneğin aşağıdaki sisteme Gauss eliminasyonu ve oranlama uygulandığında büyük yuvarlama hataları alınmaktadır. Bu sistemin tam çözümleri x = 10,00 and x = 1,000'dir; fakat dört basamakla eliminasyon ve geri oranlama yapıldığında a'in küçük olması yuvarlama hatalarını ortaya çıkarır. Uygun pivot seçimi yapılmadan algoritmanın ulaştığı sonuçlar x ≈ 9873,3 and x ≈ 4'tür. Bu durumda iki satır yer değiştirilerek a'in pivot pozisyonuna gelmesi tercih edilir. Değişim sonucu oluşan sistem ele alındığında, dört değerle algoritma uygulandığında doğru sonuçlar olan x = 10,00 ve x = 1,000 elde edilmektedir. Kısmi pivot seçiminde algoritma matrisin sütunundaki en yüksek mutlak değere sahip girişi pivot eleman olarak belirler. Bu tür seçim yuvarlama hatalarının kabul edilebilir düzeye düşürülmesinde genellikle yeterli olur. Ancak bazı sistemler ve algoritmalarda gerekli değerlere ulaşabilmek için tam pivot seçimi (ya da maksimum pivot seçimi) kullanılmak zorunda kalınabilir. Bu seçimde ise matrisin tüm elemanları değerlendirilir, satır ve sütunlar gerekirse değiştirilerek en yüksek doğruluğu verecek değer pivot olarak seçilmeye çalışılır. Çoğu zaman sonuçlarda kararlılığı sağlamak tam pivot seçimine gerek yoktur. Tam seçim daha fazla işlem gerektirdiğinden her durumda kullanılması gereken bir strateji değildir. Kısmi seçimin bir türüne ölçekli pivot seçimi denir. Bu yaklaşımda algoritma, girişler içinde satırdaki diğer elemanlara kıyasla en büyük elemanı pivot olarak seçer. Bu metot girişlerin büyüklükleri arasında yuvarlama hatalarına yol açacak büyük farklar varsa tercih edilir. Ölçekli seçim aşağıdaki gibi satır girişleri arasında ciddi farklar olan sistemlerde kullanılmalıdır. Örnekte 30 girişi 5,291'den büyüktür ama iki satırın yer değiştirmesi istenir. Çünkü 5,291 değeri ölçekli seçime uygun şekilde satırdaki diğer elemanlara göre daha büyük farklar yaratır. Satırlar değiştirilmeden seçim yapılırsa önceki sistem gibi yuvarlama hataları görülecektir. Doğancılar, Üsküdar Doğancılar, İstanbul'un Anadolu Yakası'nda bulunan Üsküdar ilçesine bağlı bir semttir. Bir semt olduğundan kesin sınırları çizilememekle birlikte, semt Aziz Mahmut Hüdayi, Salacak ve Ahmediye mahallelerinin kesişim noktasında yer almaktadır. Adını bu semtten alan tarihî bir de park vardır. (bkz. Doğancılar Parkı) Paşakapısı Cezaevi ve Müsahipzade Celal Sahnesi bu semtte bulunmaktadır. Doğancılar 2011 NBA Playoffları 2011 NBA Playoffları 2010-2011 Amerika Profesyonel Basketbol Ligi NBA'in normal sezonun sonunda 16 Nisan Cumartesi günü başlamıştır. Doğu Konferansı ve Batı Konferansı'ndan toplamda 16 takım NBA şampiyonu olmak için mücadele edeceklerdir. Doğu Konferansı şampiyonu ve aynı zamanda ligi birinci sırada bitiren Chicago Bulls, 62 galibiyet 20 yenilgi ile tüm playofflar boyunca ev sahibi olma avantajını elde etti. Dallas Mavericks, NBA final serisinde Miami Heat takımını seride 4-2 yenerek kulüp tarihinde ilk NBA şampiyonluğuna ulaşmış oldu. Dirk Nowitzki, finallerin en değerli oyuncusu seçildi. New York Knicks 2004 yılından sonra ilk de playoff oynama hakkı kazandı. Indiana Pacers ise en son playofflara 2006 yılında katılmıştı. Kevin Durant ve Russell Westbrook gibi iki yıldız oyuncusuyla Playofflara başlayan Oklahoma City Thunder, Oklahoma şehrine taşındıktan sonra ilk defa geçen sene playofflara katılmıştı. İlk turda Lakers'a 4-2 ile elenen takım; bu sene playofflar ilk turunda ligi beşinci sırada bitiren Denver Nuggets'ı 4-1 ile geçerek tarihinde ilk defa konferans yarı finaline yükselmeyi başardı. En son 2005 yılında Playofflarda yer alan Memphis Grizzlies takımı, 6 yıl sonra tekrar playoff'ta yer alma hakkı kazandı. 2004 yılında, San Antonio Spurs ve 2005 yılında Phoenix Suns takımına ilk turda 4-0 ile süpürülerek playofflara erken veda etmişti. 2011 yılı ise Grizzlies takım tarihi için önemli bir yıl oldu ve ilk turda karşılaştıkları, sezonu 61 galibiyet ile tamamlayan San Antonio Spurs'u seride 4-2 ile eleyerek tarihinde ilk defa konferans yarı finaline oynama hakkı kazandı. Boston Celtics 1986 Playofflarında konferans yarı finalinde Milwaukee Bucks'ı 4-0 ile süpürdükten tam 25 yıl sonra ilk turda New York Knicks'i 4-0'la süpürme başarısını gösterdi. En son 1992 yılında Celtics, ilk turda Indiana Pacers'ı maç kaybetmetmeden 3-0 ile geçmişti. Son iki yılın NBA şampiyonu Los Angeles Lakers, Batı Konferansı yarı finalinde, ligi üçüncü sırada bitiren Dallas Mavericks'e 4-0 ile süpürülerek playofflara veda etti. Aynı zamanda bu durum, Phil Jackson'ın playoff kariyerindeki ilk süpürülmesi oldu. Dallas ise 2007 yılında ilk turda Golden State takımına elenmelerinden sonra ilk kez konferans finaline çıkmayı başardı. Los Angeles Lakers, en son 1999 Playoffları'nda konferans yarı finalinde, San Antonio Spurs'e 4-0 ile süpürülmüştü. Orlando Magic pivotu Dwight Howard playoff ilk turunda karşılaştıkları Atlanta Hawks'a karşı ilk maçta 46 sayı atarak playoff kariyer rekoru kırdı. Kulüp tarihinde, 2003 playoffları ilk turda Detroit Pistons ile oynanan serinin ikinci maçında 46 sayı atan Tracy Mcgrady ile bu rekoru şu an paylaşmaktadır. Böylece Howard normal sezonda 17 şubat 2009 tarihinde Charlotte Bobcats'e attığı 45 sayı olan kariyer rekorunuda playoff'ta attığı 46 sayı ile geçmiş oldu. (Playoff ile normal sezon kariyer istatistikleri birbirlerine dahil olmuyor. Sadece hatırlatma amacıyla bu kısım dahil edilmiştir.) Dallas Mavericks gardı Jason Terry Los Angeles Lakers ile oynanan ikinci tur dördüncü maçında dokuz üç sayı isabeti bularak kariyer rekoru kırdı. Terry 32 sayı atarak playoff kariyer rekorunu egale etti. Rex Chapman, Vince Carter ve Ray Allen ile bu alandaki rekoru paylaşmaktadır. Dallas ise bu maçta toplamda 20 üç sayı isabeti bularak Seattle Supersonics'in rekoruna ortak oldu. Seattle takımı 6 Mayıs 1996'da Houston Rockets karşısında 20 üç sayı isabeti bulmuştu. Chicago Bulls, doğu konferansı yarı final serisinde eşleştikleri Atlanta Hawks takımını seride 4-2 ile yenerek 13 yıl sonra ilk defa konferans yarı finallerine yükselmeyi başardı. Doğu konferansı ikincisi Miami Heat ise 2006 yılındaki şampiyonluklarının ardından 5 sene sonra ilk defa konferans yarı finaline yükseldi. Bu iki takım 2007 Playoffları ilk turunda karşılaşmış ve seriyi Bulls 4-0 ile süpürmüştü. Thunder konferans finallerinde Memphis Grizzlies'i seride 4-3 ile yenerek turu geçti. Oklahoma City takımı kulüp tarihinde ilk defa 2011 Playofflarında konferans finaline yükseldi. Organizasyon Oklahoma şehrine taşınmadan önce, en son 1993 yılında konferans finallerine Seattle Supersonics takımı olarak yükselmişti. 17 Mayıs günü, Batı konferansı final serisinin ilk maçında Dallas Mavericks'in Oklahoma City Thunder'ı 121-112 yendiği maçta Dirk Nowitzki, kullandığı 24 serbest atışın tamamında isabet bularak, playoff tarihinde bir maçta en çok serbest atıştan sayı bulan oyuncu oldu. Önceki rekor; 21 isabet ile 2003 yılında Boston Celtics forveti Paul Pierce'e aitti. Batı Konferansı finalinde Dallas Mavericks, Oklahoma City Thunder'ı seride 4-1 ile yenerek 5 yıl aradan sonra ilk defa NBA finallerine yükselme başarısı gösterdi. Dğou Konferansı finalinde ise, Miami Heat, ligin en iyi derecesine sahip olan Chicago Bulls 5 maç sonunda seriyi 4-1 kazanarak 5 yıl aradan sonra NBA finallerine yükseldi. Mavericks ve Heat en son 2006 NBA finallerinde karşı karşıya gelmişlerdi. Dallas Mavericks finallerde Miami Heat takımını seride 4-2 ile yenerek kulüp tarihinin ilk NBA şampiyonluğuna ulaştı. Alman oyuncu Dirk Nowitzki finallerin en değerli oyuncusu seçildi. Chicago Bulls normal sezonda 4 kez karşılaştığı Pacers karşısında 3 kez galip geldi. Son Playoff eşleşmesi: 1998 Doğu Konferans Finalleri (Chicago 4–3 ile seriyi kazanmıştır) Miami Heat normal sezonda 76ers ile 3 kez karşılaştığı maçın üçünüde kazanmıştır. Son Playoff eşlemesi: Bu iki takım; ilk defa 2011 playofflarında karşı karşıya gelmişlerdir Boston, Knicks ile oynadığı 4 maçın tamamını kazanmıştır Son Playoff eşleşmesi: 1990 Doğu Konferansı İlk Tur (New York, 3–2 ile seriyi kazanmıştır) Atlanta 4 maç yaptığı Magic takımını 3 kez yenmiştir. Son Playoff eşleşmesi: 2010 Doğu Konferans Yarıfinalleri (Orlando, 4–0 ile seriyi kazanmışır) Chicago, normal sezonda 3 kez karşılaştığı Atlanta takımını 2 kez yenmeyi başarmıştır. Son Playoff eşleşmesi: 1997 Doğu Konferansı Yarıfinalleri; Chicago, seriyi 4–1 kazanmıştır. Boston, 4 kez karşılaştığı Miami takımını 3 kez yenmiştir Son Playoff eşleşmesi: 2010 Doğu Konferansı İlk Tur; Boston, seriyi 4–1 kazanmıştır. Chicago normal sezonda 3 kez karşılaştığı Miami takımını üç kez yenmiştir: Son Playoff eşleşmesi: 2007 Doğu Konferansı İlk Tur (Chicago,4–0 ile seriyi kazanmıştır) Son Playoff eşleşmesi: 2004 Batı Konferansı İlk Turu (San Antonio,4–0 ile seriyi süpürmüştür) Lakers, normal sezonda 4 maçın tamamını kazanmıştır Son Playoff eşleşmesi: İki takım ilk defa 2011 Playofflarında eşleşti Son Playoff eşleşmesi: 2003 Batı Konferansı İlk Turu (Dallas, seriyi 4–3 ile kazanmıştır) Oklahoma City Thunder Nuggets'a karşı normal sezonda 4 maçı üçünü kazanmıştır. Son Playoff eşleşmesi: 1994 Batı Konferansı İlk Turu (Denver, seriyi 3–2 ile kazanmıştır. Organizasyon Oklahoma şehrine taşınmadan önce, Seattle şehrinde olduğu için Denver Takımı Seattle SuperSonics ile eşleşmiştir. Los Angeles normal sezonda karşılaştığı Dallas takımını 3 maçta 2 kez yenmiştir. Son Playoff eşleşmesi: 1988 Batı Konferansı Finalleri (Los Angeles, seriyi 4–3 kazanmıştır) Memphis, normal sezonda Oklahoma City takımını 4 maçta 3 kez yenmiştir : Son Playoff eşleşmesi: Bu iki takım tarihlerinde ilk defa bir playoff serisinde karşı karşıya geldiler. Dallas, normal sezonda 3 kez karşılaştığı Oklahoma City takımını 2 kez yenmiştir: Son Playoff eşleşmesi: 1987 Batı Konferansı İlk Tur (Seattle, seriyi 3–1 kazandı. (organizasyon, Seattle şehrindeydi) Dallas, normal sezonda iki kez karşılaştığı Miami ekibini 2 kez yendi Son Playoff eşleşmesi: 2006 NBA Finalleri'nde Miami, seriyi 4-2 kazanarak şampiyon oldu Tube Bar telefon şakaları Tube Bar telefon şakaları, bir dizi efsanevi telefon şakasıdır. 1970'lerde yapılan bu şakalarda John Elmo ve Jim Davidson von Jersey City'deki Tube Bar'a defalarca telefon ederek, mekânın sahibine, verdikleri isimdeki müşteriyle konuşmak istediklerini söyler. Verilen isimler başka ve genellikle saldırgan tabirlerin söylenişiyle aynıdır. Bu aramaların kayıtları teyplerde çalınarak yayıldı ve Simpsonlar'daki sürekli tekrarlanan şakalara ilham verdi. Telefon şakalarında kullanılan adlardan bazıları şunlardır: IBM Simon IBM Simon, ilk "PDA/Telefon" bileşimi olarak piyasaya sürülmüş elektronik cihazdır. IBM ve BellSouth şirketlerinin ortak girişimleri ile üretilmiştir. İlk kez konsept ürün olarak, Nevada'da düzenlenen COMDEX'92 "(Computer Dealers' Exhibition)" fuarında görücüye çıkmıştır. 1993 yılında piyasaya sürülen ürün bir cep telefonu olmasının yanında, cağrı cihazı, faks cihazı ve cep bilgisayarı olarak da lanse edilmiştir. 1994 yılında -bazı gecikmeler sonunda-, ürün nihayet ABD'nin 15 eyalet ve 190 şehrinde, 899 USD fiyat ile raflardaki yerini almıştır. Cep telefonu olması özelliğinin yanı sıra, takvim, elektronik posta, ajanda, dünya saatleri, not defteri, oyunlar gibi uygulamaları da bünyesinde barındırmakta idi. Fiziksel bir tuş takımı bulunmayan ürün, tam dokunmatik ekranına parmak ya da özel kalemi ile dokunarak işlem yapmanıza olanak tanıyordu. T9 benzeri, ""tahminsel"" metin girişine olanak veren, benzersiz bir yazılıma sahipti. İsteğe bağlı olarak, PCMCIA hafıza kartı takılabiliyordu. Cihaz, "The Net" filminde kullanılmıştır. Nagehan Alçı Nagehan Alçı (13 Nisan 1977; İstanbul), Türk gazeteci. 1977'de İstanbul'da doğdu. İstanbul Erkek Lisesi'ni bitirdikten sonra Boğaziçi Üniversitesi Siyaset Bilimi ve Uluslararası İlişkiler Bölümü'nde öğrenim gördü. "Hürriyet"in dış haberler servisinde staj yaparak gazetecilik kariyerine başladı. Daha sonra "32. Gün"de ve Avusturya'daki bir televizyon kanalında stajlarını sürdürdü. Alçı, Show TV dış haberler departmanında çalıştıktan sonra "Akşam" gazetesine geçti. "Akşam" gazetesinde köşe yazarlığı yapmış olan Alçı, daha sonra bu gazeteden ayrılmıştır. Haziran 2017'ye kadar "Milliyet" gazetesinde köşe yazarlığı yapmıştır. Halen "Habertürk"'te köşe yazarlığı yapmaktadır. "Özü Sözü Yirmi Bir" isimli bir kitabı bulunmaktadır. Ocak 2016 yılında Planet Mutfak'ta "Nagehan Alçı ile 1 Öğün" adlı programını sunmaktadır. İngilizce, Almanca ve İspanyolcayı iyi bilen Alçı, Fransızca da anlamaktadır. Aralık 2010'da köşe yazarı Rasim Ozan Kütahyalı ile evlendi. Betül Yasemin ve Ayşe Ela adındaki ikizlerin annesidir. KÃ©vin Gameiro Kévin Gameiro (d. 9 Mayıs 1987, Senlis), Fransız millî futbolcudur. La Liga ekiplerinden Valencia'da forma giymektedir. Hızı, sert şutları ve attığı gollerle bilinmektedir. 2005 yılında Strasbourg takımında profesyonel olan Gameiro, Strasbourg forması altındaki ilk maçına 10 Eylül 2005 tarihinde 1-0 kaybettikleri maçta şu an forma giydiği takım Paris Saint-Germain FC'e karşı çıktı. 14 Aralık 2005 tarihinde UEFA Kupası'nda Crvena Zvezda karşısında 2-2 biten maçta kariyerindeki ilk gollerini -iki gol- attı. İlk Ligue 1 golünü ise 4 Şubat 2006 tarihinde 2-1 kaybettikleri maçta Lens karşısında attı. Gameiro, Strasbourg formasıyla 58'i lig maçı olmak üzere 68 maça çıktı ve 17 gol atarak iyi bir performans sergiledi. Gameiro, 17 Haziran 2008 tarihinde 3 milyon € karşılığında Lorient takımına transfer oldu. Lorient'te 9 numaralı formanın sahibi oldu ve takımı Gameiro'dan büyük beklenti içerisindeydi. Lorient forması altındaki ilk maçına 9 Ağustos 2008 tarihinde 1-0 kazandıkları maçta Le Mans karşısında çıktı. İlk golünü ise 23 Ağustos 2008 tarihinde 3-1 kaybettikleri maçta Valenciennes karşısında attı. Gameiro, gollerini atmaya devam ettikçe büyük takımların transfer listelerine girmeyi başarmıştı. Gameiro'nun Paris Saint-Germain FC'e ya da Valencia'ya gideceği yönünde haberler çıktı. Gameiro, 12 Haziran 2011 tarihinde Paris Saint-Germain FC'e 11 milyon € karşılığında transfer oldu ve 4 yıllık sözleşme imzaladı. Gameiro, Lorient'ten ayrılırken Lorient formasıyla 110'u lig maçı olmak üzere 122 maça çıktı ve 57 gol attı. Gameiro, PSG forması altındaki ilk maçına 6 Ağustos 2011 tarihinde 1-0 kaybettikleri maçta eski takımı Lorient karşısında çıktı. PSG formasıyla ilk golünü ise bundan bir hafta sonra yani 13 Ağustos 2011 tarihinde 1-1 biten maçta Rennes karşısında attı. PSG'de 2 sezon oynadıktan sonra Sevilla'ya transfer olan Gameiro, burada başarılı bir performans gösterdi. Sevilla'nın art arda kazandığı 3 UEFA Kupası'da takımına önemli katkı sağladı. 2016-2017 sezonunun başında Atlético Madrid'e transfer oldu. Fransa U-18, U-20 ve U-21 formalarını giyen Gameiro, Fransa forması altındaki ilk maçına 11 Ağustos 2010 tarihinde 2-1 kaybettikleri maçta Norveç karşısında çıktı. İlk golünü ise 6 Haziran 2011 tarihinde 4-1 kazandıkları maçta Ukrayna karşısında attı. Gameiro, şu ana kadar millî takım formasını 8 kez giydi ve bir gol attı. GameStats GameStats, video oyunu inceleme sitelerinin oyunlar için verdikleri puanları derleyen ve buna göre ortalama bir puan belirleyen web sitesidir. 1996 yılında IGN'ye bağlı olarak kurulmuştur. Kendisiyle benzer sitelerden farklı olarak "GPM" denen ve hangi oyun inceleme sayfasının kaç kişi tarafından ziyaret edildiğini takip eden bir sistem içermektedir. Mehdi Kerrubi Mehdi Kerrubi ( "Mehdī Karrūbĩ"; d.26 Eylül 1937, Aligudarz), İranlı siyasetçi ve bilim adamı. 1937'de Lorestan'ın Aligudarz şehrinde Şii bir ailede dünyaya geldi. 1992-1989 yılları arasında Meclis Başkanı ve 2000, 2004, 2005 ve 2009 başkanlık seçimlerinde başkan adayı olduysa da kazanamadı. İran yeşil hareketi liderlerindendir. Mehdi Kerrubi 2009 yılındaki seçimlere itirazı nedeniyle, 20 Şubat 2011'den beri ev hapsindedir. Papazın Çayırı Papazın Çayırı (daha sonraki adlarıyla Union Club Sahası ve İttihatspor Sahası), İstanbul'un Kadıköy ilçesinde yer alan ve futbol maçlarının oynandığı eski saha. Sahanın olduğu bölgede, günümüzde Fenerbahçe Şükrü Saracoğlu Stadyumu yer almaktadır. Papazın Çayırı olarak adlandırılan alanda ilk olarak 1900'lerin başında, İstanbul'da yaşayan İngiliz ve Rumlar futbol oynamaya başladı. 1908'de; dönemin padişahı II. Abdülhamid'in doktoru Cemil Topuzlu'nun önerisiyle kurulan Union Club, maçlarını oynamak amacıyla alanı, yıllık 30 altın karşılığında kiraladı. Bu yüzden bu tarihten sonra Union Club Sahası olarak da anılmaya başlandı ve İstanbul'daki ilk modern futbol sahası oldu. İstanbul Futbol Ligi'nin 1909-10 sezonundaki tüm maçlara ev sahipliği yapan saha, 17 Ocak 1909'da oynanan ilk Galatasaray-Fenerbahçe derbisine sahne oldu. Maç, 2-0'lık Galatasaray üstünlüğüyle sonuçlandı. 1929'da saha, Fenerbahçe tarafından kiralandı ve bu tarihten sonra Fenerbahçe Stadı olarak anılmaya başladı. 1931, 1934 ve 1948 yıllarında genişletme çalışmaları yapıldı. 6 Temmuz 1932'de, dönemin Adliye Vekili ve Fenerbahçe başkanı Şükrü Saracoğlu'nun çıkardığı 1213 numaralı kanunla Fenerbahçe'ye satıldı. Satış bedeli 10 taksit halinde ödenen 9.000 Türk lirası idi. Bu ücretin 500 lirası ise Mustafa Kemal Atatürk tarafından karşılandı. 17 Ocak 1965'te yıkılarak, 40.000 kişilik yeni ve modern bir stadyumun temelleri atıldı ve yerini, inşası 1982'de tamamlanan Fenerbahçe Şükrü Saracoğlu Stadyumu'na bıraktı. Worthing United FC Worthing United Football Club 1988 yılında İngiltere'nin Worthing kentinde kurulmuş bir futbol kulübüdür. Sussex İlçe Ligi'nde mücadele etmektedir. Maçlarını 1,500 kişilik The Robert Albion Memorial Ground'da oynamaktadır. Devrimci Karargâh Devrimci Karargâh, Türkiye'de faaliyet göstermiş yasa dışı Marksist-Leninist örgüt. Örgüt, 12 Mart 2016 tarihinde Halkların Birleşik Devrim Hareketi bileşenleri ile birleşerek Türkiye'de faaliyet yürüten bazı komünist ve Marksist-Leninist silahlı örgütlerle ortak bir cephe oluşturmuştur. Örgüt 6 Şubat 2017 itibarıyla Devrimci Komünarlar Partisi'ne katılma kararı almıştır. Worthing FC Worthing Football Club 1886 yılında İngiltere'nin Worthing kentinde kurulmuş bir futbol kulübüdür. Isthmian League Division One Kuzey'de mücadele etmektedir. Maçlarını 4,000 kişilik Worthing Stadyumu'da oynamaktadır. HHD (Hybrid Hard Drive) HHD (Hybrid Hard Drive). Hard disk teknolojisinin gelişmesi ve SSD maliyetlerinin yüksek oluşu nedeniyle istenilen pazar hedefine ulaşamaması sonucu SSD ye göre daha ucuz maliyetli bir platform oluşturulması için geliştirilen bir teknolojidir. kısaca HHD de geneleneksel HDD manyetik alan teknolojisi kullanılır. ve genelde bir uygulamanın en karmaşık noktası işlenilen formatın ne olursa olsun ham haliyle datanın işletim sistemi tarafından SWAP alına yerleştirilmesi esasına dayandığı için (çok kaba bir örnekle bir resim imajı formatı jpeg veya benzeri sıkıştırılma formatıyla sıkıştırılsa dahi bilgisayar tarafından algılanış şekliyle swap alanında BMP formatında ham hale dönüştürülür.) sonuç olarak 1 MB lık jpeg gerçek imaj değeri 10MB BMP şeklinde bilgisayarda swap alanında uygulama çalıştığı sürece orada kalmaktadır. geneleksel HDD larda özellikle de RAM in yetmediği noktalarda SWAP alanına fazla yüklenildiği için bilgisayarın performansı HDD okuma ve yazma hızına kadar düşmektedir. SSD teknolojisinde ise SWAP alanı SSD diskin flash bellek kısmına yazılması sayesinde veri erişim hızını en çok engelleyen sorunlardan biri aşılmış olunur. RTE RTE ya da RTÉ şu anlamlara gelebilir: Behçet Gülas Behçet Gülas, (1975 Çamlıhemşin, Rize), Hemşinli müzisyen ve ses sanatçısı. Gülas, küçük yaşta müziğe tulum'la başladı. Daha sonra klasik gitar çalmaya da başladı. 1989 yılında İstanbul'a yerleşti, 1996'da ilk bestesini yaptı. Alaylı bir müzisyen olan Behçet Gülas, bir yıl Anadolu ateşi (Sultans Of The Dance) orkestrasında etnik sazlar içinde tulum çaldı. Beste ve söz yazarlığına başladıktan sonra piyasada sanatçılar tarafından yorumlanan birçok esere sahip oldu. Bunlara örnek olarak, Volkan Konak'ın "Maranda" albümündeki "gül ektim" ve "trablus" adlı eserleri, Hülya Polat'ın "Aha" albümünde "Bekar bekar" adlı eseri, Gökhan Birben "Asa Sevdam" albümünde "Yüksek dağlarda kar var" adlı eserin nakaratı ile bestesi ve Hülya Polat'ın "Niye Utanıyorsun" albümündeki sözlerini kendisi yazdığı "Kıyacağım canıma" diye bir şarkı verilebilir. Aynı zamanda Fatih Yaşar'ın "Kıyıların Ardında" adlı albümündeki "Pokut türküsü" adlı eserin derlemesi de kendisine aittir. 2009 yılında, Anadolu müzik yapım tarafından çıkarılan, Hemşin yöresinin kendine özgü müzik tını ve seslerinin temel alt yapısını oluşturduğu, Hemşincede türkü zamanı anlamına gelen "Fora" adlı ilk solo albümünü çıkardı. Albüm, sözleri ve müzikleri kendisine ait 8 eserin olduğu, toplam 10 eserden oluşuyor. Müzisyenliğinin dışında bir yandan da baba mesleği olan arıcılık üretimi ve ticareti ile uğraşmaktadır. Hidroelektrik santral ,"Hes" Projelerinin olumsuz etkisiyle doğal sit özelliğini yitirme noktasına gelen başta Fırtına deresi olmak üzere diğer Doğu Karadeniz vadileri ve akarsuların Hes projelerine kurban gitmesi bölge insanı ve çevreciler tarafından doğa katliamı olarak nitelenmiş ve tepkiyle karşılanmıştır. Gülas'da bu konuda duyarlı olan bölge insanı ve sanatçılardandır. Bölgede yapılan Hes karşıtı eylemlere destek veren sanatçı "Korkarım" adlı şarkısının sözleri ve klibinde bu konuya dikkat çekmiştir. Havuz, Yavuzeli Havuz, Gaziantep'in Yavuzeli ilçesine bağlı bir mahalledir. Mahallede bir okul ve cami bulunmaktadır. Ayrıca yeraltından doğal su çıkmaktadır. Köy nüfusu 2000 yılı verileriyle 251 kişidir. Aleksey Ã‡irikov Aleksey İliç Çirikov, (d. 1703 - ö. Kasım 1748, Moskova), Rus kaşif. 1727 yılında Büyük Okyanus'un kuzeyine Vitus Bering tarafından düzenlenen geziye katıldı. Bu gezi grubu 1728 Ağustos'unda Bering Boğazı'ndan geçip Arktik Okyanusu'ne vardı. Çirikov bu gezide komutan yardımcısı olarak görev aldı. Aynı grup, aynı bölgeye 1733-1743 arasında tekrar gezi düzenledi. Çirikov da yine komutan yardımcısı olarak bu geziye katıldı. Ağırlıklı olarak Danimarkalılardan oluşan gruptaki tek Rus üyeydi. Gezide Çirikov, Svitoy Pavel adlı geminin komutanlığını da yaptı. İkinci gezide başlayan şiddetli fırtına grubu dağıttı. Bering'in gemisi günümüzde Bering adası olarak bilinen yerin yakınlarında battı. Çirikov ve ekibi doğuya doğru ilerledi. Yaklaşık 4 gün sonra Alaska'nın güneyinde bulunan Galler Prensi Adası'na ulaştı. Ekibinden bir grubu Bering ve diğerlerini aramaya yolladı, ancak bu gruptan da geriye dönen olmadı. Çirikov tekrar doğuya hareket etti. Sonraki yıl Bering ve ekibini aramak üzere sefere çıktı. Hava koşulları nedeniyle geri dönmek zorunda kaldı. İkinci kez arama seferine çıkılacakken Bering'in batan gemisinden sağ kalanlar geri döndüler, sefer iptal edildi. Sonraki yıllarda Sankt-Peterburg kentinde düzenlenen harita çalışmalarına katıldı. Güçlü Yalçıner Güçlü Yalçıner (1 Kasım 1973), Türk oyuncu. Akademi İstanbul Tiyatro Bölümü Ahmet Levendoğlu Atölyesinde aldığı oyunculuk eğitimini 1998 yılında bitirdi. Öğrenciliği sırasında Vanya Dayı, Hitit Güneşi, Şeytanlar, Pozisyon Ofsayt isimli oyunlarda roller aldı. Eğitim sürecinin ardından Levent Kırca - Oya Başar Tiyatrosunun çocuk oyunu Peter Pan'da oynadı. Çeşitli televizyon dizilerinde ve reklam filmlerinde oyunculuk yaptı. Türev, Karagöz ve Hacivat Neden Öldürüldü isimli filmlerde ve Toz ve Telefon isimli kısa metrajlı filmlerde roller üstlendi. Şölen ile, eğitimini görmüş olduğu sahne oyunculuğuna ilk önemli adımını attı. Şu anda TRT 1 de yayınlanacak olan Boyut Filmin yapımı olan Başrolde Aşk dizisinde oynamaktadır. CÃ©dric Carrasso Cédric Carrasso (30 Aralık 1981, Avignon), Fransız eski millî futbolcudur. 2010 FIFA Dünya Kupası'nın Fransa kadrosunda yer almıştır. 8 Eylül 2017 tarihinde Galatasaray ile 2 yıllık sözleşme imzalamıştır. Mert Turak Mert Turak, (29 Mart 1980) Türk oyuncu. İzmir’de dünyaya gelmiştir. Baba tarafından aslen Malatyalı olan Mert Turak'ın annesi Makedonya asıllıdır. Annesi vergi memuru, babası da öğretmendir. İstanbul Üniversitesi Devlet Konservatuvarı Tiyatro Bölümünden mezun olan Mert Turak, sonrasında İstanbul Bahçeşehir Üniversitesinde ileri oyunculuk dalında yüksek lisans yapmıştır. 1.73 metre boyunda, 66 kilo ve KoÃ§ burcudur. 21 Haziran 2020'de Birgül Kurtçu ile evlenmiştir. Urartuca Urartuca, günümüzde Türkiye'nin Doğu Anadolu Bölgesi'nde, Ermenistan adıyla da bilinen coğrafî bölgede, Van Gölü çevresinde yerleşmiş ve başkenti günümüz Van şehrinin yakınlarında kurulmuş Urartu Krallığı'nda yaşayanlar tarafından konuşulan dil. Ne coğrafi kökeni ne de çoğunluk dili olarak konuşulduğu bölge kesin olarak belirlenememekle birlikte muhtemelen Van Gölü çevresi ve Yukarı Zap Suyu Vadisi'nin yakınlarında baskın olarak konuşulmuştur. En eski Urartuca metinlere MÖ 9. yüzyıla tarihlenen yeni Asur çivi yazısı ile yazılmış taş yazıtlarda rastlanmaktadır. Hurriceyle akraba olup onun gibi bitişken bir dil olan Urartuca, Hurrice kadar geniş geniş bir alana yayılmamıştır. Yazı, Anadolu'nun doğu coğrafyasına Urartular ile birlikte girmiştir. Komşularına göre oldukça geç tarihlerde yazıyla tanışan bölge halkı arasında yazma geleneği yaygınlaşamamış, sayıca az olan Urartuca metinlerde de Mezopotamya halklarının aksine günlük yaşama, sıradan insanların hayatlarına ve mitolojik öykülere rastlanmamaktadır. Sınırlı bir coğrafyada sınırlı konularla ilgili metinler çoğunlukla kitâbe, sınır taşları ve bronzdan imal edilen küçük buluntulardan ibarettir. Hükümdarların ağzından buyurgan ve sert bir üslupla yazılan bu metinlerin içerikleri de hükümdarların işleri, seferler ve dinî sorumlulukları üzerinedir. Urartular, yazıyla ilk tanıştıklarında metinleri Asurca olarak yazmaktayken zamanla çivi yazısı sembollerini kendi dillerine uyarlayarak Urartuca metinler ortaya koymaya başlamışlar, kendi dillerini anıtsal yapılar ve dinî bronz eşyalarda kullanmışlardır. Daha az olarak çivi yazılı silindir mühürlere ve hiyeroglifli çanak-çömleklere rastlanmaktadır. Urartuların yazı tarihi üç aşamalı olarak gerçekleşmiştir. Asurlulardan öğrenilerek Asurcayla yazılan yazı ilk dönemi oluşturmaktadır. Urartulara en erken yazı örnekleri Asur çivi yazısı kullanılarak Asurca kaleme alınmıştır. İkinci dönemde çivi yazısının Urartucaya uyumlu hâle getirilme çabaları görülür. Bu aşamada yazı yerel dile adapte edilirken metinler hem Urartuca hem de Asurca olarak yazılır. Üçüncü ve son aşamada ise Urartucanın çivi yazısı ile yazımı konusunda büyük ilerlemeler sağlanmış ve metinler yalnızca Urartuca olarak yazılır olmuştur. Bu noktadan itibaren çivi yazısı karakterlerine Urartucanın ihtiyaçları doğrultusunda fonetik işaretlerle eklemeler yapıldığı görülür. Yazı dili olarak kullanılan Urartuca oldukça standart ve birbirini tekrarlayan ezber metinler şeklindedir. Her zaman için Tanrının adını anarak başlanır ve kralın faaliyetlerinden bahsedilir. Günümüzde Urartucanın hangi dil ailesine mensup olduğu tespit edilemese de MÖ 2. binyılda Doğu ve Güneydoğu Anadolu ile Kuzey Suriye’de yaygın olarak konuşulan Hurrice ile akraba olduğu kabul edilmektedir. Buna karşın Hurrice etkisiyle gelişmediği de belirtilmektedir. Yaşayan diller arasındaki akrabalık derecesi de aynı şekilde tartışmalı olup Kafkas dilleri ile yakınlığı bulunmaktadır. Hem Urartucada hem de bazı Kafkas dillerinde geçişsiz fiillerle kurulan cümlelerde özne yalın hâldedir. Geçişli fiillerle kurulan cümlelerde ise nesne yalın hâldeyken özne ergatif hâldedir. Buna dayanarak Dargi-Lezgi, Laki, Avar-And, Çeçen-İnguş dilleriyle Urartucanın yakın olduğu ortaya koyulmuştur. Urartulardan günümüze gelen metinlerin büyük kısmı yazıt türünde olup bu yazıtların ise çoğu kaya yazıtı şeklindedir. Saptanan Urartu yazılı belgeleri 1700 adet civarındadır. Bunlardan 300 tanesi içerik bakımından zengin ve kapsamlı yazıtlardır. Bunun dışındaki yazıtlar yaklaşık 30 adet kil tabletten ve geri kalanı ise bir iki satırlık metinlerden veya kişi adlarından oluşur. Bu tür kısa yazıtlar daha çok bronzdan yapılmış kraliyete ait adak eşyaları üzerinde ve yine kraliyet ailesinin kişisel eşyaları üzerinde tespit edilmiştir. Urartularda çift dilli yazıtlar konusunda fazla örnek bırakmamışlardır. Başlıca örnekler arasında Topzava ve Kelişin stelleri ile yine Kevenli köyünde bulunan bir yazıttır. Urartu yazı karakteri göz önüne alındığında, Urartu yazısının işlevsel kullanımının yanı sıra, yapı cephelerinde hiç kabartma kullanmayan Urartular için yazının dekoratif bir unsur olarak da ön plana çıktığı düşünülmektedir. UGC 8696 UGC 8696 (ayrıca Markarian 273 olarak da bilinir), Büyük Ayı takımyıldızı yönünde yaklaşık olarak 510 milyon ışık yılı uzaklıkta bulunan ve etkileşen bir galaksi çiftidir. UGC 8696, diş fırçasına benzeyen görünümüyle tuhaf yapılı bir galaksidir. Hubble tarafından elde edilen fotoğraf, karmaşık bir merkezi bölge ve fotoğrafın altında sağa doğru uzanan çarpıcı bir kuyruğu gösterir. Kuyruk, yaklaşık olarak 130.000 ışık yılı uzunluğundadır ve iki güçlü galaksi arasındaki birleşme sürecinin bir göstergesidir. UGC 8696 içinde her yıl ortalama kütlesi 60 güneş kütlesi olan, yeni yıldızların doğduğu yoğun bir starburst bölgesi bulunur. Yakın kızılötesi gözlemleri, iki bileşenli bir çekirdeği ortaya çıkarmıştır. Kızılötesi gözlemlendiğinde en parlak galaksilerden birisidir. Merkezefendi (anlam ayrımı) Merkezefendi ÅŸu anlamlara gelebilir: YusufpaÅŸa Yusufpaşa, İstanbul'un Avrupa Yakası'nda bulunan Fatih ilçesinde bir semttir. Bir semt olduğundan kesin sınırları çizilememekle birlikte, idari olarak Hasekisultan ve Mollagürani mahalleleri sınırları arasında kalmaktadır. Aksaray semtine yakınlığı nedeniyle oldukça işlek bir merkez konumundadır. T1 tramvay hattının semtte bir istasyonu bulunmaktadır. Pazartekke Pazartekke, İstanbul'un Avrupa Yakası'nda bulunan Fatih ilçesinde bir semttir. Bir semt olduğundan kesin sınırları çizilememekle birlikte, idari olarak Topkapı ve Mevlanakapı mahallelerine sınırları arasında kalmaktadır. Topkapısı'ndan Suriçi'ne girildiğinde karşılaşılan ilk semttir. Semtte T1 tramvay hattınınnın bir durağı da vardır. Kızım Nerede? Kızım Nerede?, başrollerini Ece Uslu, Hüseyin Avni Danyal ve Burak Hakkı'nın paylaştığı yönetmenliğini ise Ersoy Güler'in daha sonra Ulaş-Atıl İnaç kardeşlerin üstlendiği atv'de yayınlanan Suç ve Dram dizisi. Ece Uslu ise parasını alamadığı için 23. bölümde diziden çıkmıştır. Ece Uslu diziden ayrıldıktan sonra dizi 23 Mayıs 2011'den 11 Temmuz 2011'e kadar ara verdi ve yayın günü cumartesiden pazartesiye değişti, senaryoda değişiklikler yapıldı ve diziye Sedef karakteri ile Özgül Kavruk dahil oldu, bu değişimlerden sonra pazartesi istenilen reytingleri alamayan dizi tekrar eski yayın günü olan cumartesiye döndü ve 23 Temmuz 2011 cumartesi dizinin 25 bölümü yayınlandıktan sonra dizinin diğer başrol oyuncuları Hüseyin Avni Danyal ve Burak Hakkı'nın Ece Uslu'ile aynı sebepten dolayı diziden ayrılacaklarını açıklamalarının ardından dizi final kararı aldı ve tekrar günü cumartesiden bu sefer çarşambaya değişerek 3 Ağustos 2011'de sona erdi. Ülkenin tanınmış iş adamlarından Zafer Demiray (Hüseyin Avni Danyal), eşi Suna (Ece Uslu), üç kızı Zeynep (Özge Gürel), Cansu (Bengü Tezcan) ve Eylül (Zeynep Kadıoğlu), kız kardeşleri İpek (Yonca Cevher Yenel), Mine (Yağmur Kaşifoğlu) ve onların eş ve çocuklarıyla birlikte büyük, mutlu bir aileye sahiptir. Kurdukları ve büyüttükleri aile şirketi büyük başarılara imza atmıştır. Tüm bunların üzerine ailenin bir araya geldiği doğum günü partisinde kutlanan bir diğer başarı da Zafer Demiray'ın yılın iş adamı seçilmiş olmasıdır. Zafer Demiray bu mutlu tabloda hayal edebileceği her şeye sahiptir. Kutlamanın devamında Zeynep ve 3 kuzeni Rüzgar (Erdi Bolat) Emre (Serkan Şenalp) ve Hazal (Nihan Balyalı) gece partiye gitmek için izin isterler ve zorlanmadan izni koparırlar. 4 genci partiye Zafer Demiray bırakır. Gece saat 03:00'de Zeynep'in annesi Suna ile halası İpek gençleri almaya gelirler. Eğlencenin sonuna yaklaşıldığı her halinden belli olan mekanda Suna ve İpek tek tek tüm kuzenleri bulurlar. Fakat Zeynep ortada yoktur! Kuzenlere sorarlar. Kimse Zeynep'i görmemiştir. Cep telefonu da kapalıdır. Birlikte gitmiş olabileceği yakın arkadaşlarını ararlar ama Zeynep hiçbir yerde yoktur! Tüm aile için korku dolu bekleyiş başlar. Mutlu aile tablosu bir anda kabusa dönmüştür. Zeynep nerededir? Cibali UGC 8058 UGC 8058 (ayrıca Markarian 231 olarak da bilinir), Büyük Ayı takımyıldızı yönünde yaklaşık olarak 567 milyon ışık yılı uzaklıkta bulunan ve etkileşen bir galaksidir. Olağanüstü bir galaksi olan UGC 8058, güçlü ultraviyole ışınlarla galaksi arayan bir araştırmanın parçası olarak 1969 yılında keşfedilmiştir. Uzun gelgit kuyrukları ve bozulmuş bir şekli vardır. İlk tayf sonuçları, Markarian örnekleri içinde bu galaksiyi benzersiz kılan merkezin içindeki güçlü kuasar varlığını net bir şekilde ortaya çıkardı. UGC 8058, erken gözlemlerinden bu yana olağanüstü bir cisim olarak ününü korumakta ve tüm dalga boylarında favori hedef olmaya devam etmektedir. Kızılötesi aydınlatma gücü kuasarlarınkine benzemektedir ve bilinen ultra-aydınlık kızılötesi galaksilerin en parlak olanlarından birisidir. Worsbrough Bridge Athletic FC Worsbrough Bridge Athletic Football Club 1923 yılında İngiltere'nin Barnsley kentinde kurulmuş bir futbol kulübüdür. Kuzey İlleri Doğu Ligi'nde mücadele etmektedir. Maçlarını 1200 kişilik Park Road'da oynamaktadır. UGC 12812 UGC 12812 (ayrıca Markarian 331 olarak da bilinir), Kanatlıat takımyıldızı yönünde yaklaşık olarak 224 milyon ışık yılı uzaklıkta bulunan ve etkileşim halinde olan bir sarmal gökada. UGC 12812, Hubble tarafından elde edilen fotoğrafın alt kısmında, iki mavi komşu gökada ise üst kısmında görülür. Gökada, dikkate değer bir sayıda mavi yıldız düğümleriyle bezenmiştir. Gözlemler, UGC 12812'nin aydınlık çekirdeğinin merkezinde demirlemiş dev bir kara deliğin varlığını işaret etmektedir. Gökadanın birleşmiş bir sistem mi olduğu veya kızılötesi parlaklığının başka bir süreçten mi kaynaklandığı hâlâ bir soru işaretidir. Sevilla Katedrali Sevilla Katedrali veya Azize Meryem Katedrali (İspanyolca: Catedral de Santa María de la Sede) İspanya’nın Endülüs bölgesinin Sevilla şehrinde yer alan bir Roma Katolik katedralidir. Dünyanın en büyük gotik kilisesi ve en büyük üçüncü kilisesidir. Ayrıca dünyanın en büyük katedrali olan bu dini yapı 1987 yılında UNESCO tarafından Alcázar ve Batı Hint Adaları Genel Arşivi yapıları ile birlikte Dünya Mirası ilan edilmiştir. 16. yüzyılın başlarında Sevilla Katedralinin inşaatı tamamlanıncaya kadar, dünyanın en büyük katedrali yaklaşık bin yıl boyunca bir Bizans kilisesi olan Aya Sofya idi. Bu katedral aynı zamanda Kristof Kolomb’un gömüldüğü yer olması nedeniyle özel bir öneme sahiptir. Başpiskoposun sarayı katedralin kuzeydoğusunda yer almaktadır. Sevilla Katedrali 1248 yılında Reconquista’nın sona ermesinden sonra şehrin varlıklı ve önemli bir ticaret merkezi olduğunu vurgulamak amacıyla inşa edildi. 1401 Temmuz’unda bu amaçla bir katedral inşa edilmesine karar verildi. Sözlü olarak aktarılan bir hikayeye göre kilise yetkilileri şu sözleri söylemiştir: ""Son derece güzel ve etkileyici bir kilise inşa edelim ki, kilisenin tamamlandığını görenler bizlerin deli olduğunu düşünsün."" (İspanyolca: "" Hagamos una Iglesia tan hermosa y tan grandiosa que los que la vieren labrada nos tengan por locos"") 1402 yılında başlayan inşaat 1506 yılına kadar devam etti. Katedralin inşaatından sorumlu olan dini yetkililer mimarlar, sanatçılar, vitraj uzmanları, taş ustaları, marangozlar ve işçilerin masraflarını karşılamak için maaşlarının yarısını inşaat sürecinde bağışlamışlardı. Katedralin tamamlanmasında beş yıl sonra kubbenin çökmesi nedeniyle, inşaat yeniden başladı. Kubbe en son 1888 yılında bir kez daha çöktü ve tamiratı 1903 yılına kadar devam etti. 1888 yılında gerçekleşen deprem nedeniyle çöken kubbe yapıdakı birçok değerli süslemelerin de yok olmasına neden oldu. Katedral İspanya’da en uzun nef bölümüne (yapının diğer bölümlere göre yüksekçe, uzun ve dar orta kısmı) sahip dini yapıdır. 42 metre yüksekliğindeki nef bölümü oldukça etkileyici varaklarla süslemiştir. Katedralin merkez bölümündeki en dikkat çeken unsurlar kutu şeklinde ve nef bölgesinin ortasında yer alan koro bölümü ve son derece geniş bir alana yayılmış Gotik üsluba sahip İsa’yı tasvir eden duvar resimleridir. Bu duvar resimleri Pierre Dancart tarafından yapılmıştır. İnşaat sırasında bu bölgede bulunan caminin sütunları ve diğer inşaat unsurları da kullanılmıştır. Bunların arasında en göze batanı, şehrin en tanınmış simalarından birisi olan çan kulesi Giralda’dır. Giralda Sevilla Katedrali’nin çan kulesidir. yükseklikte olup 44 metreye 44 metre kare şeklindeki plana sahiptir. Kule deniz seviyesinin 23 metre üstünde yer almaktadır. Giralda aynı alanda yer alan bir caminin minaresi olarak, Fas’ın Marakeş şehrinde yer alan Koutoubia Camii’den esinlenerek inşa edildi. Reconquista’dan sonra Sevilla Katedrali’nin çan kulesine çevrildi ancak kulenin üst kısmına Rönesans stiline uygun bir ek yapıldı. 1987 yılında UNESCO tarafından Dünya Mirası ilan edilen bu kule, ortaçağ şehir tarihine ait en önemli sembollerden birisi olarak kabul edilmektedir. Orijinal minare kulesinin inşaati 1184 yılında mimar Ben Ahmad Baso yönetiminde başladı. Dönemin tarihçilerinden Ibn Sahib al-Salah’a göre inşaat 10 Mart 1198’de kulenin tepesine dört adet bronz yaldızlı kürelerin konmasıyla tamamlandı. 1365 yılında meydana gelen şiddetli bir deprem sonrasında bu küreler kayboldu. 16. yüzyılda mimar Hernán Ruiz el Joven tarafından kulenin tepesine "El Giralillo" ismi verilen bir çan kulesi eklendi. Çan kulesinin eklenmesi inşaatı 1568’de tamamlandı. Fatih Ã–zatay Fatih Özatay (d. 1955, Ankara), Türk ekonomist, akademisyen, köşe yazarı. 1955'te Ankara'da doğdu. 1966 - 1973 dönemlerinde Konya'da, 1984 - 1986 arasında İstanbul'da yaşadı. Halen Ankara'da yaşamaktadır. Orta öğrenimini Konya Maarif Koleji (Konya Meram Anadolu Lisesi)'nde, lisans öğrenimini ODTÜ Makine Mühendisliği ve doktora öğrenimini ise Ankara Üniversitesi Siyasal Bilgiler Fakültesi İktisat Bölümü'nde tamamladı. Fatih Özatay, Ankara Üniversitesi Siyasal Bilgiler Fakültesi (SBF) İktisat Bölümü'nde Şubat 1995 - Nisan 2001 yıllarında Yardımcı Doçent Doktor ve Doçent Doktor olarak çalıştı. 2001 yılında aynı kurumda Profesör oldu. SBF dışında, Bilkent ve ODTÜ İktisat Bölümlerinde dersler verdi. Nisan 2006 - Aralık 2007 tarihleri arasında TOBB Ekonomi ve Teknoloji Üniversitesi İİBF Dekanı olarak görev yaptı. Halen aynı üniversitenin öğretim üyesi olarak çalışan Özatay, aynı zamanda TEPAV'da Türkiye Ekonomi Politikaları Araştırma Enstitüsü Direktörü'dür. Akademik görevlerinin yanı sıra, Özatay, 1978-1979 arasında TCDD'de Mühendis, 1979-1985 döneminde DPT'de Uzman Yardımcısı ve Uzman olarak görev yaptı. İki yıl özel sektörde çalıştıktan sonra, 1987 Haziranında Türkiye Cumhuriyet Merkez Bankası (TCMB) Araştırma Genel Müdürlüğü'nde Uzman olarak göreve başladı. Daha sonra, Ekonomist ve Genel Müdür Yardımcısı görevlerinde bulundu. 1995-1999 arasında T.C. Başbakanlık Hazine Müsteşarlığı Ekonomik Araştırmalar Genel Müdürlüğü'nde danışmanlık yaptı. Mayıs 2001 tarihinde TCMB'ye Başkan Yardımcısı olarak atandı. Başkan Yardımcısı ve Para Politikası Kurulu'nun bir üyesi olarak para politikasının oluşturulması ile ilgili sorumluluğu paylaştı. Nisan 2006 tarihinde görevinden ayrılırken Türkiye'de enflasyon 1950'lerden beri ilk defa tek haneli rakamlara inmişti. Ayrıca, 1996 yılından TCMB Başkan Yardımcılığı görevine atandığı tarihe kadar Radikal gazetesinde iktisat yazıları yazmıştır. 2006 tarihinden itibaren Radikal gazetesinde, Şubat 2007 tarihinden itibaren de Dünya gazetesinde iktisat yazıları yazmaktadır. Prof. Özatay'ın para krizleri ve para politikaları, makro ekonometrik modeller ve istikrar programları üzerine Türkçe ve İngilizce olarak yayınlanmış çeşitli makale ve kitapları bulunmaktadır. 2007-08 Ligue 1 Olympique Lyonnais, topladığı 79 puanla Ligue 1 şampiyonu olurken, ikinci 75 puanla Bordeaux olurken, üçüncü ise 62 puanla Olympique de Marseille olmuştur. İlk iki sıradaki takımlar UEFA Şampiyonlar Ligi'ne direkt katılırken, Olympique de Marseille ise 3. ön elemeden katılmıştır. Dördüncü 60 puanla Nancy olurken, beşinci 58 puanla Saint-Étienne olmuştur. Paris Saint-Germain FC ise ligi 43 puanla 16. sırada tamamlamasına rağmen Coupe de la Ligue'yi kazandığı için UEFA Kupası birinci tura Nancy ve Saint-Étienne ile beraber katılmaya hak kazanmıştır. "Teknik DirektÃ¶r": Laurent Blanc - Bordeaux MCG+12-02-001 MCG+12-02-001, Kraliçe takımyıldızı yönünde yaklaşık olarak 203 milyon ışık yılı uzaklıkta bulunan etkileşen gökada çiftidir. MCG+12-02-001, gözle görülür bir kütleçekim etkisiyle malzemelerinin zıt yönlerde dışarıya doğu atıldığı, etkileşim halindeki bir gökada çiftidir. Hubble fotoğrafının üst bölümünde görülen büyük bir gökada ile alt bölümünde görülen ve patlayan bir volkana benzeyen küçük bir gökadadan oluşur. Küçük gökadanın parlak çekirdeği bu volkanın ucundan çıkar. MCG+12-02-001, Güneş'in aydınlatma gücünden yüz milyar kat daha fazla kızılötesi aydınlatma gücüne sahip bir sistemdir. Hugo Erdmann Hugo Wilhelm Traugott Erdmann (8 Mayıs 1862 – 25 Haziran 1910), doktora hocası Jacob Volhard ile beraber Volhard-Erdmann çevrimini keşfeden Alman kimyagerdir. 1898'de "soygaz" adını ilk kez kullanan kişi oldu (orijinali Almancadaki "Edelgas").. Books written by Erdmann: İsmail Hakkı Baltacıoğlu İsmail Hakkı Baltacıoğlu (28 Şubat 1886 – 1 Nisan 1978), Türk eğitimci, yazar, hattat, siyasetçi. Türk eğitim tarihine büyük önemi olan bir düşünür ve bilim adamıdır. “"Eğitim Reformu Akımı"”’nın Türkiye’deki en büyük temsilcisidir. Bir pedagog, oyun yazarı ve uygulamacı olarak cumhuriyet dönemi tiyatro tarihinin de önemli kişilerinden birisidir 1923 yılında "Darülfünun emini" seçilerek cumhuriyetin ilk üniversite rektörü oldu. Haftalık düşün ve sanat gazetesi Yeni Adam’ı 1934’ten itibaren 46 yıl boyunca yayımladı. VII. ve VIII. yasama dönemlerinde TBMM’de milletvekili olarak görev yaptı. Sosyoloji, psikoloji, sanat, eğitim ve felsefe alanlarında 100′e yakın eser ve inceleme; deneme ve fıkra türünde yazılar yayınladı. Aynı zamanda hikâye, oyun, roman, piyes yazıp, oyun sahneledi. Hat sanatında bir buluş yaparak “alev yazısı”nı buldu. Türk Dil Kurumu’na Terim Kolu Başkanı olarak hizmet verdi (1942-1957). 1886’da İstanbul’da doğdu. Babası Mucurlu Baltacıoğlu İbrahim Edhem Efendi; annesi, Düzceli Hamdune Hanım idi. Çocukluğunu büyükbabası Abdurrahman Efendi’nin Cihangir’deki evinde geçirdi. Sirkelimescit Mahallesi’nde başladığı ilköğrenimine Şemsülmekatip adlı mektepte ve ardından Maşrık-ı Füyüzat adlı bir özel okulda devam ettikten sonra Kışlaarkası İlk mektebi’nde tamamladı Orta öğrenimini Fevziye Rüşdiyesi ve Vefa İdadisi’ni tamamladı (1903). Okul hayatında aldığı hat dersleri ve tiyatrolar, sanata ilgi duymasında etkili oldu. Liseyi tamamladığı yıl, İkdam Gazetesi’nde yayımladığı yazılarla yazarlık hayatı başladı. 1904'te Darülfünun-u Osmaniye’nin Ulum-u Tabiye (Fen) Şubesi’ne kaydoldu. 1908’de eğitimini tamamladı. Öğrenimi sırasında hat dresleri almayı sürdürdü. Öğrenciliği sırasında Divan-ı Humayun Katipliği’nde görev yaptı. Mezuniyetinin ardından Darülmuallimin-i İbtidaiyye (İlköğretmen Okulu)ye hat öğretmenliği yaptı. Bu okula müdür olarak atanan reformcu eğitimci Mustafa Satı Bey ile birlikte çalıştı. 1910’da Mustafa Satı Bey’in tavsiyesi ve Maarif Nazırı Emrullah Efendi’nin onayı ile pedagoji ve el sanatları konusunda inceleme yapmak üzere Avrupa’ya gönderildi. Paris, Londra, Belçika, İsviçre, Almanya’da bulundu. Batı dünyasında eğitim alanında yapılanları inceledi. Teoriden çok uygulamaya ağırlık veren İngiliz sistemi ilgisini çekti. 1911’de yurda döndükten sonra Darülmuallimin’deki görevine devam etti ve okulu batılı bir sisteme göre yeniden düzenledi. Avrupa’daki izlenimlerini ve Darülmuallimin’e getirdiği yenilikleri yurt çapında konferanslar vererek, sergiler düzenleyip yazılar yazarak yaygınlaştırmaya çalıştı. "Talim ve Terbiyede İnkılap (Eğitim ve Öğretimde Devrim)" adlı yapıtını yayımladığında (1912) devrimci görüşleri nedeniyle tepkilerle karşılaştı. Millî Eğitim Bakanlığı’nın isteği üzerine “"Resmin Usulü Tedrisi"” adlı eserini yazdı. Tepkileri önlemek amacıyla artık bakanlığın bastığı kitaplarında ismi kullanılmıyordu. Balkan Savaşı sırasında ""Şems-ül Me-katip"" adlı özel okulda karma öğrenim, kır gezintileri, okul tiyatrosu gibi uygulamaları ilk defa gerçekleştirerek geleneksel öğretim sistemine başkaldırdı. 1913 yılında Darülfünun’da pedagoji dersi vermeye başladı. Bu görevi 1933’e dek aralıksız sürdürdü. Süleyman Paşazade Sami Bey ile birlikte kadınların yükseköğrenim hakkına kavuşması için çaba gösterdi. Bir yandan da Eğitim Bakanlığı’nda görev aldı, ortaöğretim ve yükseköğretim müdürlüklerinde bulundu. 1920-1923'te Edebiyat Fakültesi dekan oldu, 1923-1925 arasında ise Darülfünun emini (üniversite rektörü) olarak seçildi ve cumhuriyetin ilk rektörü oldu. 1933’te Darülfünun kapatılıp yerine İstanbul Üniversitesi açıldıktan sonra bu kurum ile ilişkisi kesildi. 1942 yılında Ankara Üniversitesi Dil ve Tarih-Coğrafya Fakültesi’ne profesör olarak atandı; bu fakültenin pedagoji kürsünün ilköğretim üyeliğini yaptı. Baltacıoğlu, üniversite reformundan sonra üniversiteden tasfiye edilince enerjisinin büyük bölümünü haftalık düşün ve sanat gazetesi Yeni Adam’ı çıkarmaya verdi. İlk sayısı 1 Ocak 1934’te yayımlanan dergi, yayını 46 yıl sürdürdü. 1943-1950 yılları arasında iki dönem milletvekilliği yaptı. VII. dönemde Afyonkarahisar, VIII. yasama döneminde Kırşehir milletvekili olarak mecliste yer aldı. 1950’de milletvekilliğinden emekli olduktan sonra Yeni Adam Dergisi’ni yayınlamaya devam etti. Konferanslar verdi, kitaplar yayınladı. 1942’de üstlendiği Türk Dil Kurumu Terim Kolu Başkanlığı görevini 1957 yılına değin sürdürdü. 1950-1957 arasında “Din Yolu” adında bir dergi daha çıkardı ancak bu dergiyi ilk yedi sayısından sonra başkalarına devretti. 1957 yılında Kur’an’ı Türkçeye çevirdi. 1 Nisan 1978 günü Ankara’da hayatını kaybetti. MCG+08-11-002 MCG+08-11-002, Arabacı takımyıldızı yönünde yaklaşık olarak 256 milyon ışık yılı uzaklıkta bulunan etkileşim hâlindeki bir sarmal galaksi. MCG+08-11-002; galaksi merkezi önündeki toz emici muhteşem bir karanlık bant ile garip görünümlü bir galaksidir. Bilim insanları, iki ayrı galaksinin önceki bir çarpışmasının kalıntısı olduğuna inanmaktadırlar. Bu tuhaf galaksi, Samanyolu galaksi düzlemine yakın ve ön plan yıldızlarıyla zengin bir alanın merkezinde yer almaktadır. 1914-15 Ä°stanbul futbol ligleri 1914-15 sezonunda, İstanbul'daki futbol takımlarının artması sonucunda çıkan anlaşmazlıklar İstanbul Futbol Ligleri, iki grup halinde düzenlendi. Galatasaray, Üsküdar Anadolu SK, Anadoluhisarı İdman Yurdu, Altınordu İdman Yurdu ve Süleymaniye takımları İstanbul Futbol Birliği Ligi'ni; Fenerbahçe, Türk İdman Ocağı, Darüşşafaka, Hilal ve Darülmuallimin takımları ise İstanbul Şampiyonluğu Ligi'ni oluşturdu. İstanbul Futbol Birliği Ligi'nde şampiyonluğa Galatasaray ulaşırken, İstanbul Şampiyonluğu Ligi'ni Fenerbahçe şampiyon olarak tamamladı. Ã‡an kulesi Çan kulesi, bir binanın, özellikle kilise kulelerinin, tepesinde yer alan konik ya da piramit biçiminde yapılardır. Sembolik olarak çan kulelerinin iki işlevi vardı; bunların ilki askeri gücün gösterilmesi (mızrağa benzediği ve mızrağın da askeri gücü çağrıştırmasından dolayı), ikincisi ise gökyüzüne uzanmadır. Karim Matmour Karim Matmour (Arapça كريم مطمور d. 25 Haziran 1985, Strasbourg), Cezayirli millî futbolcudur. Şu an Eintracht Frankfurt takımında forma giymektedir. Futbola 1991 yılında Fransa'nın Strasbourg şehrindeki Vauban Strasbourg'da başlayan Matmour, 1999 yılında Strasbourg altyapı takımında devam etti. 2003 yılında tekrar Vauban Strasbourg takımına dönen Matmour, 2004 yılında Alman takımı olan SC Freiburg'da futbola devam etti. SC Freiburg takımında profesyonel olan Matmour, 2005 ile 2008 yılları arasında SC Freiburg takımında başarılı bir grafik çizti. 2008 yılında Borussia Mönchengladbach'a transfer olan Matmour, o takımda kendini göstermeyi başardı. 2011 yılında Eintracht Frankfurt takımına transfer oldu. Cezayir'in formasını 25 kez giyen Matmour, 2 gol attı. 2010 Afrika Uluslar Kupası'nda dördüncülük yaşadı. 2010 FIFA Dünya Kupası'nın Cezayir kadrosunda yer aldı. IRAS F10565+2448 IRAS F10565+2448, Aslan takımyıldızı yönünde yaklaşık olarak 587 milyon ışık yılı uzaklıkta bulunan etkileşim hâlindeki bir galaksi çiftidir. IRAS F10565+2448, çarpışma sürecindeki iki galaksinin oluşturduğu bir sistemdir. Büyük olan galaksinin toz şeritleri vardır. Daha küçük olan galaksinin ise merkezinden çekilmekte olan kavisli ve belirgin bir kuyruğu bulunur. Bazı bilim adamları bu sistemi, üçlü bir galaksi sistemi adayı olarak düşünmektedirler. Ancak, üçüncü cisminin vasfı bilinmemektedir. Bart the General "Bart the General", Amerikan animasyon televizyon dizisi "Simpsonlar"'ın birinci sezonunun beşinci bölümüdür ve 4 Şubat 1990 tarihine yayınlanmıştır. Bölümde Bart'ın kabadayı Nelson Muntz ile yaşadığı sorun anlatılmaktadır. Bölüm, John Swartzwelder tarafından yazıldı ve David Silverman tarafından yönetildi. Lisa, öğretmeni Bayan Hoover için bir yığın kek yapar. Bart, okul servisinde kendisine kek vermesi için ona yalvarır ve en sonunda Lisa, yere düşmüş olan bir keki Bart'a verir. Okulda, bir zorba, Lisa'nın keklerini çalarak onları mahveder. Bart, kızkaderşini savunmak için zorbaya karşı hamlede bulunur fakat okulun en kötü kabadayısı Nelson Muntz tarafından alıkonur. Bart, mücadele eder fakat yanlışlıkla Nelson'un burnundan kan gelmesine neden olur. Nelson, okul çıkışı Bart'ın işini halledeceğine dair yemin eder. Bart, gününü Nelson'un kendisini öldürdüğüne, sınıf arkadaşları ile ailesinin cenazesine geldiğine dair hayaller içinde geçirir. Okul çıkışında, kaçma girişimleride bulunur fakat Nelson tarafından yakalanarak dayak yer, bir çöp tenekesi içine atılır ve bir tepeden aşağıya doğru yuvarlandırılır. Homer, Bart'a tavsiyede bulunarak Okul bahçesi Kurallarına göre kendini savunması gerektiğini söyler. Bart'a kirli dövüşmeyi öğretir, kemer altına vurmasını ve Nelson'un gözüne çamur fırlatmasını söyler. Bart, kendisine söylenenleri yapar, yine de dayak yer ve çöp kutusuna atılır. Lisa, Bart'a en kabadayı Simpson üyesine, Büyükbaba Simpson, gitmesini önerir. Huzurevine giden Bart, büyükbabasının da yaşlı bir zorbanın tacizine maruz kaldığını görür. Büyükbaba, Bart'ı yanına alarak askerî üretim fazlası ürünleri satan bir mağazaya götürür ve orada, muhtemelen dengesiz bir emekli asker olan Herman ile tanıştırır. Herman, Bart'ın Nelson ile savaşması ve bir savaş planı hazırlaması gerektiğini söyler. Bart, okuldaki diğer zorba mağduru öğrencileri toplar ve bir ordu oluşturur. Biraz eğitim ve yürüyüşten sonra, Nelson ile yakın arkadaşlarına yüzlerce su balonu fırlatırlar. Zorbalar kaçmaya çalışır fakat pusuda bekleyen çocukların her yerden çıkması ile su balonlarına maruz kalırlar. Nelson'ın dalkavuk arkadaşları teslim olarak kendilerinin sadece emirleri yerine getirdiklerini söylerler. Nelson, yakalanır ve onunla bir antlaşma imzalanır. Antlaşmaya göre Nelson, Bart'ın kaçma hakkını kabul edecek ve Nelson, civarda bir tehdit unsuru olarak kalabilecektir-herhangi bir güç kullanma yetkisi olmasa da. Dizinin finaline eklenen bir notta Bart, seyirciyle konuşmakte ve onlara iyi savaşın çekici ya da eğlenceli olmadığını söyler ve şunu ekler: Amerikan Bağımsızlık Savaşı, II. Dünya Savaşı ile "Yıldız Savaşları" hariç. Bölüm, normal açılış sekansının kullanılması için oldukça uzundu. Bu nedenle karatahta şakası ile kanepe şakası bu bölümde yer almadı. Bunun yerine sadece Simpsonların yaşadığı evin bir görüntüsü yer aldı. David Silverman, bölümün yönetmeniydi ve "Bart the Genius" bölümünü yönetirken bir de bu bölüm için hikâye çizimi (storyboard) oluşturduğundan bir nevi gergindi. Esasen bu bölümde Edwin Starr'ın "War" adlı şarkısını kullanmayı planlıyordu. Bu şarkının, öyküyü tamamlamayacağına karar verdiklerinde plan iptal oldu. Altın saatler televizyonunda "testis" kelimesini söylemeleri istenmeyen karakterler, sansür problemiyle karşılaştılar. Yapımcılar, notlara aldırmadılar ve "testis" bölümde yer aldı. Sansürlenmesi istenilen bu hareket, Büyükbaba Simpson'ın TV ekranlarında yaşlı insanların seks manyağı olarak bahsedilmesini şikâyet ettiği mektupta bir de TV ekranlarında-"testis"in de içinde yer aldığı-duymak istemediği kelimelerin bir listesi yaptığı sahne içindi. Bu bölümde iki yeni karakter göründü. Birincisi, sıklıkla kullanılan yinelenen karakterlerinden olan Nelson Muntz idi., İkincisi ise daha az kullanılan Herman'dı. Tek kolunu kaybetmiş olan Herman'ın tasarımı, senarist John Swartzwelder ortaya attı. Karakterin seslendirmesi, Harry Shearer yaptı ve kısmen George H. W. Bush seslendirme için ilham kaynağı oldu. Herman için düşünülen asıl fikir, her görünüşüyle kolunu kaybetmeşine dair farklı bir hikâyeye sahip olmasıydı. Bölüm, birçok savaş filmine göndermede bulunmaktadır. Diyaloglarından çoğu, Bart'ın askerlerinden birine "utanç verici olması"ndan dolayı tokat atması ve müzik, doğrudan "General Patton" adlı 1970 yılı filminden alındı. Filmin telif hakları Fox'a ait olmasından dolayı filmin müziklerini bölümde kullanmak sorun yaratmadı. Yürüyüş sekansı, 1987 Stanley Kubrick filmi "Full Metal Jacket"'e baş sallamadır. Ayrıca 1962 filmi "En Uzun Gün"'e de bir göndermedir. Bart bölümü, Amerika Bağımsızlık Savaşı, II. Dünya Savaşı ile "Yıldız Geçidi" üçlemesini "iyi savaş" olarak değerlendirmesiyle bitirmektedir. Matt Groening, sezon DVD'sinde bölüm için yaptığı yorumda, bölümün yayınlandığı dönemde nasıl tartışmalı hâle geldiğine şaşırdığını belirtti. Bugün, daha fazla ileriye gidebilirlerdi ve bölüm şimdi ona zararsız gözükmektedir. "I Can't Believe It's a Bigger and Better Updated Unofficial Simpsons Guide" kitabının yazarları Warren Martyn ile Adrian Wood, şunları söyledi: "Baız iyi çizgiler bir yana -Bart'ın Nelson'ın ellerinde ölümüne dair fantezisini sevdik- bu bölüm yine de kendinden biraz emin değil, özellikle sona doğru." İlk sezonun DVD'si için yapılan yorumda David B. Grelck, bölüme 3/5 verdi ve "Bart'ın popülaritesini stratosfere iletmesine yardım eden bir başka bölüm..." diye görüş bildirdi. Bölümdeki "Full Metal Jacket" referansı, "Total Film"'den Nathan Ditum tarafından şovun tarihindeki en iyi on birinci referans olarak adlandırıldı. Orijinal ABD yayınında, "Bart the General", 14.3 Nielsen reytingi alarak 29 Ocak - 4 Şubat 1990 haftasını 31. sırada bitirdi. Bu, Fox kanalının o hafta aldığı en yüksek izlenme oranıydı. "Bart the General" ile "Seinfeld"'ın "The Tape" bölümleri, Dartmouth Koleji tarafından televizyon şovlarındaki komik anlarla olan ilişkisinde beynin aktivitesine dair deneylerde kullanıldı. Deneyin sonuçları, 2004 yılında akademik dergi olan "Neurolmage"'de yayımlandı. Araştırmada, "Mizahı algılama anları sırasında, önemli [beyin] etkinleştirmesi, sol posterior orta temporal girus ... ile sol inferior ön girusta fark edildiği" belirtildi. Jocelyn Brown Jocelyn Lorette Brown (d. 25 Kasım 1950, Kinston, Kuzey Kaliforniya) Amerikalı şarkıcı R&B ve dans müzik sanatçısı. Tequixquiac Tequixquiac (Nahuatl dili: Tequixquiac), Meksika'nın Estado de México eyâletine bağlı bir belediyedir. Şehrin resmi ismi Santiago Tequixquiac'dır. Monterrey Monterrey ("Kralın Dağı") Meksika'nın Nuevo León eyaletinin başkentidir. Ülkenin başkenti Meksiko şehrinin kuzeyinde olup 2,109,049 metropolitan alan nüfusu ile ülkenin dördüncü büyük şehridir. GNewSense gNewSense, Debian tabanlı bir GNU/Linux dağıtımıdır. Ubuntunun kullanıcı dostu yapısını; özgür olmayan tüm yazılım ve bileşenlerini çıkararak devam ettirmeyi amaç edinmiştir. Özgür Yazılım Vakfı gNewSense'i tamamen özgür yazılımlardan oluşan bir GNU/Linux dağıtımı olarak tanıtmaktadır. gNewSense özgür olmayan yazılıma karşıt bir görüştedir. Örneğin, özgür olmayan bir yazılımın kurulumu hakkında talimat veren herhangi bir belge yayından çıkarılır. Ayrıca gNewSense Richard Stallman (Özgür Yazılım Vakfı'nın kurucusu ve başkanı) tarafından da kullanılmaktadır Proje Brian Brazil ve Paul O'Malley tarafından 2006 yılında başlatıldı. Özgür Yazılım Vakfı 1.0 sürümünden itibaren gNewSense'i desteklemektedir. Erkek erkeÄŸe seks Erkek erkeğe seks, Erkek erkeğe cinsel ilişki ya da Erkeklerle seks yapan erkekler, bir veya birden fazla erkek birey tarafından yapılabilen cinsel ilişki türüdür. Tarih boyunca hemen her toplumda heteroseksüel ve eşcinsel insanlar tarafından uygulanmıştır. Erkeklerle seks günümüzde bazı ülkelerde yasal olarak kabul edilmemektedir. 90'lı yıllarda epidemiyologlar tarafından cinsel yönelimi her ne olursa olsun, erkeklerde daha yüksek olan enfeksiyon açısından erkeklerle seks yapan erkekler arasında hastalıkların yayılma olasılığının olduğu ve bu hastalıkların başını AIDS, HIV, Hepatit B gibi hastalıkların