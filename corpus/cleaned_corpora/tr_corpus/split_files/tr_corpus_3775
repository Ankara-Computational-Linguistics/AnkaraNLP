Doğum sırasına göre büyük kardeş erkek olduğu zaman ağabey, kız olduğu zaman ise abla olarak adlandırılırlar. Türkçe kardeş (< Anadolu ağızlarında kardaş > gardaş) kelimesi etimolojik olarak karın kelimesine "-daş" isimden isim yapım eki getirilerek oluşturulan karındaş kelimesinden gelen bir kaynaşma örneğidir ve işlek olan bu ekin türevleri arasında "ayaktaş, arkadaş, boydaş, yoldaş, yurttaş, dildaş, dindaş, gönüldaş, denktaş" gibi örnekler de bulunmaktadır. Orta Türkçe dönemine ait Divânu Lügati't-Türk'te «karındaş» (قَرِنْدَشْ) biçiminde geçer ve Kâşgarlı Mahmud "-daş" ekini belirterek kelimeyi "bir karında beraber bulunmuş" olarak açıklar. Eski Kıpçakçada da "karındaş" biçiminde geçer. Çağdaş Türk dillerinde de yaygın biçimde kullanılır; Azerice "qardaş" (гардаш), Türkmence "gardaş" (гардаш), Özbekçe "qarindoş" (қариндош), Tatarca "kardeş" (кардәш), Kırgızca "karındaş" (карындаш), Nogayca "karındas" (къарындас), Kazakça "karındas" (қарындас), Karakalpakça "karındas" (қарындас), Hakasça "harındas" (харындас), Hakasçanın Sagay, Koy, Kaç ve Belt ağızlarında "karındas" (карындас) biçiminde yer alır. Yazı dilinde "-daş" ekinin ince sıralı biçimi olan "kardeş" yaygın iken, Anadolu'da halk arasında daha çok kalın sıralı "gardaş ~ kardaş" biçimi geçer ve yaşça denk ya da yaklaşık olanlar arasında hitap sözü olarak da kullanılır. Birçok Anadolu şiirinde Gardaş kelimesi etki bırakmış Âşık Veysel Şatıroğlu, Ozan Arif, Abdürrahim Karakoç gibi Anadolu şairlerince kullanılmıştır. Popüler şarkılar, Türk halk ve sanat müziği ve türkülerde de sıkça kullanılır. Cem Karaca'nın ""Namus Belasına Gardaş"" şarkısı buna örnektir. Aynı anababadan olanlara öz kardeş denir. Kısmen aynı kısmen farklı anababadan olanlar, ana bir kardeş (anaları aynı, babaları farklı) ya da baba bir kardeş (babaları aynı, anaları farklı) olarak adlandırılır. Farklı anababadan olanlara ise üvey kardeş denir. Biyolojik olarak kardeş olmasalar da aynı anadan süt emişen kişilere süt kardeş (emikdaş) denir. I puritani I Puritani ("Puritenler") Sicilya doğumlu İtalyan Vincenzo Bellini'nin bestelediği 3 perdelik "melodramma serio" janrında bir operadır. Operanın librettosu Kont "Carlo Pepoli" tarafından "Jacques-François Ancelot" ve "Joseph Xavier Saintine"'nin ""Têtes rondes et Cavaliers" adlı Fransızca oyun eserinden uyarlanarak hazırlanmıştır; bu Fransızca oyun ise İskoç romantik romanlar yazarı Walter Scott'un "Old Mortality" ("Eski Ölümlülük") romanına dayandırılmıştır. Operanın prömiyer sahnelenmesi 22 Ocak 1835'te Paris'te "Theatre Italien" tiyatro salonunda yapılmıştır. Bu yapımın sahnelenmesi sırasında Bellini Napoli'de ünlü soprano şarkıcı "Maria Malibran"'a bir sahne eseri sağlamak için ayni eser için bir alternatif versiyon da hazırlamıştır. Ama bu zamanında sahnelenmemiş ve ancak 10 Nisan 1986'da ilk defa Bari "Petruzzelli Titarosu"nda sahneye konmuştur. "Plymouth yakınlarında Lord Gualtiero Valton'un komuta ettiği bir kale " Gün doğumunda "Püriten Parlamentocu" askerler "Kiralci" güçlere karşı bir zafer beklemektedirler. Lord Valton Ricardo'nun, kızı Elvira'nın kendisiyle evleneceği hakkında kendisine söz vermiş olmasına rağmen, Riccardo Plymouth'a geldiğinde Elvira'nın bir Kralci olan Arturo'ya aşık olduğunu ve onunla evlenmeye karar verdiğini öğrenir. Riccardo Bruno'ya bu gelişme üzerinde hislerini açıklar. ("Ah! Per sempre ... Bel sogno beato" - "Sonsuzluğa kadar... takdis edilmiş güzel rüya). Elvira'nın kaldığı daireye gelen Giorgio, Lord Valton'u Elvira'nın isteklerini kabul etmeye inandırdığını kıza açıklar. Elvira buna son derece sevinir. Arturo evlenme töreni için gelir ve hayatında saadeti bulduğunu kutlamaya başlar. ("A te, o cara" - "Senin için, ey sevgilim") Valton bir Kiralci casus olduğu sanılan bir gizemli asıl kadını Parlamento önünde soruşturmak üzere götürmek istemektedir. Arturo bu kadının idam edilmiş İngiliz Kralı I. Charles'in dul karısı Enrichetta (Henriatta Maria) olduğunu öğrenir. Elvira çok sevinçli bir polonez şarkı ("Son vergin vezzosa" - "Büyüleyici bir bakireyim.") söyler. Evlenme töreni için dairesinden ayrılmakta olan gelin Elvira duvağını düşürüp kaybettiğini anlar. Gelin duvağı bulup eline geçiren Arturo bunu Encrichetta'ya verip onun bu duvak giymiş olarak kaçmasını sağlar. Enrichetta ve Arturo birlikte kaçmakta iken, yol kontrol nöbetinde olan Riccardo'ya rastlarlar. Riccardo Arturo'nun yanındaki kadının Elvira olmadığına emin olunca, onları tutmaz ve yollarına devam etmelerine izin verir. Arturo'nun bir kadınla birlikte kaçtığı kalede duyulunca, Elvira kendinin tam nikâhtan önce terk edilmiş bir gelin olduğunu sanıp bunun tesiriyle aklını kaybeder.("Oh, vieni al tempio, fedele Arturo" - "Oh Sadik Arturo, Tapinaga gel."). "Aynı kalede başka bir oda." Giorgio, Elvira'nın delilik emarelerini açıklayıp bunların ayrıntılarını tarif eder. Riccardo, şimdi Arturo'nun Enrichetta'nın kaçışını sağladığı için gıyaben idama mahkûm edildiği ve bu nedenle kaçak suçlu olarak arandığı haberini getirir. Elvira görünür ve hala delilik alametleri göstermektedir. Ama bu arada Arturo'yu ne kadar çok özlemiş olduğunu da açıklar. Görgio ve Riccardo eğer Arturo yakalanıp idam edilirse, bunun Elvira'nın ölümüne neden olup olmayacağını tartışmaya başlarlar. Bu tartışma sonunda bir karara varırlar: Beklenmekte olan çarpışmada eğer Arturo Kiralcı ordular safında görülürse idam edilip öldürülmesi caiz olacaktır. ("Il rival salvar tu dei ... Suoni la tromba" - "Eğer seni rakip kurtarmak ...Trompet sesleri"). "Üç ay sonra, aynı kale yakınlarında bir kırsal alan" Arturo hala aranmakta olan bir suçludur ama gizlice Elivra'yı görmek için gelmiştir. Onun ("A una fonte afflitto e solo" - "Üzüntü kaynağı ve tek başına") şarkısını söylediğini işitir ve hemen yanına giderek iki sevgili birbirine kavuşurlar. ("Vieni fra le mie braccıe" - "Kollarima gel"). Fakat Elvira, Giorgio ve askerlerle gelecek olan Riccardo'nun geri döndüğünde yine birbirlerinden ayrılacaklarından korkmaktadır. Askerler ve Riccardo dönüp gelince Artturo'nun idam edilme yargısının uygulanması gereği açığa çıkınca Elvira birden iyileşip aklını başına toplar. Bir ensambl şarkısı ("Credeası, misera" - " ,perisan") duyulur ve bu şarkıda opera repertuvarlarında az bulunur bir şekilde Arturo'nun tiz Do notası üzerindeki Fa notasını içeren bir katkısı gerekmektedir. Bu şarkı orada bulunanları, özellikle Giorgio'yu bile Arturo'nun aşıkın lehinde çok etkiler. Ama Püriten askerler Arturo'nun idam edilmesini istemekten vazgeçmemişlerdir. Birden yeni haberler gelir. Kralcılar ordusu yenilmiştir. Ama bu galibiyetin baş mimarı olan Parlamentocular komutanı olan Oliver Cromwell bütün esir düşmüş Kralcı ordu üyelerine af çıkartmıştır. Böylece iki aşık sonunda hiç engelsiz birbirine kavuşmuş olurlar. Ağabey (anlam ayrımı) Abla (anlam ayrımı) Abla ÅŸu anlamlara gelebilir: Asara BaTevet Asara BeTevet (, Anlam:""10 Tevet""), İbrani takviminin Tevet ayının onuncu günüdür; Yahudiliğin küçük fakat önemli bir orucudur. Yahudiliğin diğer oruçlarından farklı olarak gün doğumundan gün batımına kadar tutulan kısa bir oruçtur. Hanuka bayramıyla bir ilgisi olmamasına rağmen bu bayramdan bir hafta sonrasına denk gelir. Geleneksel olarak Babilli Nebukadnezar'ın Süleyman Mabedi'nin yıkılışının ve Yehuda Krallığı'nın fethinin başlangıcı olan Kudüs'ü kuşatmasına atfen tutulan bir oruçtur. Modern zamanlarda ise Holokost kurbanlarını anmak için de tutulur. "2 Krallar" kitabına göre (Nisan ayı baz alındığında) onuncu ayın onuncu günü (Çıkış kitabına göre "birinci ay"), hükümdarlığının dokuzuncu senesinde (M.Ö. 588) Babil Kralı Nebukadnezar Kudüs'ü kuşattı. İki buçuk yıl sonra 9 Tamuz'da şehir duvarlarını yıktı. Kuşatma bundan üç hafta sonra 9 Av günü Tapınağın ve Krallığın yıkılmasıyla son buldu. Yahudiler sürgüne gönderildi. 10 Tevet orucunun ilk kaynağı "Zekarya" kitabında "onuncu ay orucu" olarak geçmektedir. Talmud'daki bir görüşe göre (b. Roş Haşana 18b) "onuncu ay orucu" "Hezekiel" kitabında sürgündekilere şehrin düştüğü haberi ayın beşinde geldiğinden oruç günü 5 Tevet'tir. Fakat bu görüşe rağmen oruç 10 Tevet'te tutulur. Kudüs kuşatması ve oruçla ilgili kaynaklar Tanah'ın çeşitli yerlerinde bulunur. Yukarıda adı geçen olayların yanı sıra aşağıdaki sebeplerden ötürü de bu oruç tutulur: Diğer bütün "küçük" oruçlar gibi bu oruç da gün doğumundan gün batımına kadar tutulur. Şulhan Aruh'ta oruçla ilgili genel kurallar 9 Av orucundan farklıdır; örneğin oruç dışındaki aktiviteler (ör: duş almak, deri ayakkabı giymek) 9 Av'da yasakken 10 Tevet gibi küçük oruçlarda yasak değildir. Halaha, küçük oruçların hamile veya emziren kadınlar ya da (ciddi olmamasına rağmen) hasta kişiler tarafından tutulmasını zorunlu kılmaz. Amida ve Avinu Malkeynu duaları Şahrit ve Minha dualarına eklenir. Şahrit'te Selihot duaları da eklenirken Aşkenazlar Minha duasına Aftara da eklerler. Diğer oruçlardan farklı olarak (Yom Kippur hariç) bu oruç Şabat gününe denk gelirse ertelenmez. Bunun sebebi ise "Hezekiel" kitabında "bu gün" ibaresinin bulunmasıdır. Geçici hükûmet Geçici hükûmet terimi genellikle bir olağanüstü rejim sonrası meşru siyasal rejime geçmek için kurulmuş hükûmetler için kullanılmaktadır. Günümüzde rejim sıkıntısı yaşayan kaos ortamındaki bir ülkeyi kaostan çıkarmak için yapılacak bir seçime götürme işlevindedir. Yakın dönemde Bangladeş'te Begüm Halide Ziya hükûmetinin görev süresi dolarak ayrılması ve ardından çıkan istikrarsızlık sonucu Cumhurbaşkanı'nın başkanlığında böyle bir hükûmet modeli 2,5 yıl yönetimde bulunmuştur (2006-2009). Chemosh Chemosh, Margaret Weis ve Tracy Hickman ikilisinin yazdığı Ejderha Mızrağı evrenindeki hayali karakterlerden biridir. Chemosh Krynn dünyasının ölüm tanrısıdır, Ayrıca Ölmemişlerin Efendisi ve Kemiklerin Efendisi olarak da bilinir. O genellikle yanlış kurtuluş efendisi olarak nitelendirilir. O kişilere ölümsüzlük sunar, ancak bu ölümsüzlüğün bedeli ebedi çürümedir. Neredeyse bütün kötü ölmemişler, Chemosh'la ya da onun hizmetkarlarından biriyle bir anlaşma yapmıştır. Chemosh'un Rahipleri genellikle siyah cübbe ve insan kafatasına benzeyen beyaz maske giyerler. Ölümefendisi olarak da bilinen en yaşlı rahip, Savaş Asasını kullanarak güçlü büyüler yapabilir. Son dönemde Chemosh "Chemosh Sevilenleri" olarak adlandırılan yeni üyeler almıştır, bunlar kendilerine ona vererek sonsuz bir yaşam isteyen normal insanlardı. Bu insanların sol göğsüne verilen vampir öpücüğü onları neredeyse öldürür, bu aşamada ölüm büyüleri ile yaşıyormuş gibi görülürler. Gerçek Sevilen olan Mina, Sevilen zincirini başlatmış, bu ritüelden hayatını kurtarabilmiştir. Serinin ilk kitabı olan "Amber ve Küller"'de, Chemosh Mina'nın hayatına son vererek onu Takhisis'in emrinden çıkartır. Chemosh onu baştan çıkartarak dünyayı ele geçirmek için kullanmayı planlamıştır. İstar Kan Denizindeki kule macerası sırasında, Nuitari'nin iki büyücü asistanının yaptığı büyü nedeniyle, Mina'nın ölümüyle onu kaybettiğini zanneder. Serinin ikinci kitabı olan "Amber ve Demir"'de, Chemosh aldatıldığını anlar. Mina İstar Kan Denizindeki kuleden kaçmayı başarmıştır. Ayrıca Chemosh'un Mina'nın onu aldattığına dair şüphelerini içerir. En büyük sürpriz ise Mina'nın İyilik Tanrıçası olduğunun ortaya çıkmasıdır. Mina, Takhisis tarafından kandırıldığından, kendisini insan olarak düşünmüştür. Ayrıca "Sevilenleri" sadece masumluğun yok edebileceği ortaya çıkar. Ancak Sevilenleri yok etmenin bedeli olarak masumlukta yok olur. 1975 Lice depremi 1975 Lice Depremi, 6 Eylül 1975 tarihinde yerel saatle 12:20'de (UTC: 09:20) Diyarbakır'ın Lice ilçesi ve köylerinde oluşan 23 saniye süren şiddetli yer sarsıntısı. Kandilli Rasathanesi ve Deprem Araştırma Enstitüsü depremin büyüklüğünü 6,6 M olarak açıkladı. 2385 kişi öldü, 8149 bina hasar gördü veya yıkıldı. Bazıları maddi hasarlara sebep olan 3-4 ay süresince artçı sarsıntılar devam etti. Yüzey dalgası büyüklüğü 6.6 olarak belirlenen deprem sonucunda Lice’de ve çevre köylerde 2.385 kişi yaşamını kaybetmiştir. Özellikle köylerdeki yapı malzemesinin kerpiç olması ölü sayısının artmasına sebep oldu. Depremin ardından ulaşım yetersizlikleri nedeniyle kırsal bölgelere yardımların ulaştırılması gecikti. Deprem sonucu Lice, Hani, Hazro, Kulp, Dicle, Silvan, Ergani ve Diyarbakır çevresindeki yapıların 8.159’u ağır, 4.550’si orta ve 7.283’ü hafif hasar gördü ve ölümler meydana geldi. Elazığ, Şanlıurfa, Mardin, Muş, Siirt'te maddi hasar meydana geldi. Dönemin başbakanı Süleyman Demirel ve Cumhuriyet Halk Partisi başkanı Bülent Ecevit afet bölgesini ziyaret etti. Yaklaşık iki ay sonra sonra 21-23 Kasım 1975 tarihleri arasında yardımların yetersiz olduğu gerekçesiyle Lice'den Diyarbakır merkezine 3 gün süren 90 kilometrelik bir yürüyüş gösterisi düzenlendi. Vladimir Demihov Vladimir Petrovich Demikhov (18 Temmuz 1916 - 22 Kasım 1998) Sovyet bilim insanı ve transplantasyon öncüsü. 1930'larda ve 1950'lerde yaptığı çeşitli organ transplantasyonlarıyla, özellikle de köpek başı transplantasyonu ile tanınmıştır. Bir köpek yavrusunun başını, ön ayaklarıyla birlikte yetişkin bir köpeğe naklederek çift başlı köpek elde etmiş ve köpekler bir aydan az yaşamışlardır. Nakledilen köpek yavru olduğu için yetişkin ev sahibi köpeğin kalbi iki başa da yeterli kanı pompalayabilmekteydi. Her iki baş da ayrı ayrı süt içebilmekte, hatta birbirlerinin kulaklarını ısırabilmekteydi. O günün şartlarında yeni bir organı bedenin hemen kabul etmediği ve bağışıklık sisteminin yeni organı vücut kabul edene kadar geçici olarak zayıflatıldığının bilinmediği düşünüldüğünde yapılan operasyonun tarihi bir öneme sahip olduğu daha iyi anlaşılmaktadır. Köpekler daha sonra tıp tarihine "Frankeştayn'ın Köpekleri" olarak geçmiştir. Bu çalışmalar Amerikalı cerrah Robert J. White'a ilham vererek Dr. White maymunlarda baş naklini gerçekleştirmiştir. Uzun çalışmaları sonucunda bir maymunun başı başka bir maymunun gövdesine nakledilmiş ve hayvan bu şekilde yaşayabilmiştir. Gelecekte insanların ciddi vücut yaralanmalarında uygun beden bulunana kadar geçici olarak bu yönteme başvurulabileceği öngörülebilir. Başka bir alternatif de; birden fazla organı hasar görmüş veya felç geçirmiş insanların başlarının, sağlam bir vücuda nakledilebilmesidir. Dr. Demihov çalışmalarına bir köpeğe yapay kan pompalayıcısı takarak başlamıştır. Ardından bir köpeğin göğsüne ikinci bir kalp takarak devam etmiştir. İkinci kalp için akciğerin bir bölümünü çıkarmıştır. İkinci kalp ritmini koruyarak orijinal kalpten bağımsız atmaya devam etmiştir. Sürekli denemelerin ardından iki kalpli köpekler iki buçuk ay yaşayabilmeye başlamıştır. Bazen orijinal kalp çalışmayı kesiyordu ve sonradan nakledilmiş kalp durana kadar vücudu idare ediyordu. III. Abdurrahman III. Abdurrahman (Abdurrahman bin Muhammed; Arapça: عبد الرحمن الثالث; d. 7 Ocak 891 - ö. 15 Ekim 961, Córdoba), 912-929 yılları arasında Kurtuba Emiri 929-961 doneminde Kurtuba halifesi olarak Endülüs Emevi Devleti hükümdarı. Abdurrahman Endülüs topraklarında dağılmış olan birliği yeniden kurdu ve İspanya'da otoritesini güçlendirdi. Güney Endülüs'teki isyancı arap derebeylerini egemenliği altına aldı. 928 yılında Bobastro'yu ele geçirdi. 939'da Leon kralı II. Ramiro tarafından Simancas hendeğinde ağır bir bozguna uğratıldı. Buna karşın yine de, yarımadanın kuzeyindeki Hristiyan prensleri geri püskürttû. Fatımi halifelerine karşılık halife (929), emirülmüminin ve en_Nasır lidinillah unvanlarını aldı. Fatımiler'i Kuzey Afrika'dan kovmaya girişti. 931 yılında Septe'yi ele geçirdi. Yükselen otoritesinin Fas'ın kuzeyindeki ve Mağrib'in merkezindeki yerli prenslerce de tanınmasını sağladı. Ama 958-959'da Fatımiler'den Cevher'in karşı saldırısı sonunda Abdurrahman'ın elinde yalnızca Septe ile Tanca kaldı. Bunlar geçitlerinin denetimi bakımından önemli yerlerdi. Halifelik unvanı, Müslüman batının başkenti durumuna getirdiği Córdoba'nın biçim değiştirmesi, kentin yakınlarında Medinetü'z-Zehra Sarayı'nın kurulması, sarayın buraya yaydığı zenginlik, vakıfları III. Abdurrahman'ın hükümdarlığı döneminin önemini göstermektedir. Avrupa'daki ilk tıp okulu olan Kurtuba tıp okulu bu dönemde Abdurrahman tarafından kurulmuştur. Abdurrahman 961 yılında Kurtuba'da öldü. Yerine oğlu II. Hakem geçti. Rami Saari Rami Saari (d. 1963, Petah Tikva, İsrail), İbranice yazan bir şair, çevirmen ve dilbilimci, Arjantin ve Finlandiya vatandaşı. Saari Helsinki, Budapeşte ve Kudüs Üniversitelerinde Semitik ve Ural Dilleri okuyup öğretti. 2003'te Kudüs İbrani Üniversitesi Dilbilimi bölümünde doktora derecesi aldı ve aynı yıl Doktora tezi, "Malta Dilinin Edatları", yayınlandı. Seksenli yılların başından beri çeşitli ülkelerde yaşadı. Sık sık Arjantin'e ve İsrail'e gider, ama Türkiye'de, Yunanistan'da, Arnavutluk'ta, Malta'da, İspanya'da, Portekiz'de, Macaristan'da, Finlandiya'da ve ABD'de de uzunlukları değişen zamanlarda kalmaktadır. Saari 2010'a kadar sekiz kitap yayımladı ve Arnavutça, Estonca, Fince, İspanyolca, Katalanca, Macarca, Portekizce ve Yunanca dillerinden İbranice diline birkaç düzine nesir ve şiir kitabı çevirdi. Edebiyat alanında yaptığı işler için 1996'da ve 2003'te Başbakanlık Ödülünü aldı. 2006'da yaptığı çeviriler için Tchernikhovsky Ödülü aldı. 2010'da İsrail edebiyatının zenginleşmesine katkısı için İbrani Dili Akademisinin Ödülünü aldı. Kumkapı Gösterisi Kumkapı Gösterisi, 27 Temmuz 1890 tarihinde Osmanlı İmparatorluğu'nun başkenti İstanbul'un Kumkapı semtinde gerçekleşen siyasi eylemdir. Gösteri nedeniyle güvenlik güçleriyle göstericiler arasında çıkan çatışmada çok sayıda gösterici ve zabit yaşamını yitirmiş; pek çoğu da yaralanmıştır. 19. yüzyılın son demleri yaşanırken, devrimci Ermeni grupları Ermeni cemaatine yeni hak ve özgürlükler verilmesi için baskıda bulunuyor, Avrupa'nın Ermeni sorununa daha fazla eğilmesi için çalışmalar yapıyordu. Özellikle Sosyal Demokrat Hınçak Partisi, toplu gösteriler düzenleme taktiği ile bu süreci hızlandırmayı amaçlıyordu. Haziran 1890'da Erzurum'da çıkan Ermeni ayaklanmasının ardında da Hınçak partizanlarılarının olduğundan kuşkulanılıyordu. 27 Temmuz 1890 tarihinde Harutün Cangülyan, Mihran Damadyan ve Hamparsum Murat Boyacıyan Efendi gösteri sırasında bir manifesto okuyarak İstanbul Ermeni Patrikhanesi'ni ve Osmanlı yönetimi altındaki Ermeni Ulusal Meclisi'ni, Ermeni sorununa karşı kayıtsız kaldıkları gerekçesiyle eleştirdi. Gösterinin organizatörleri arasında, 1915 yılında Harutün Cangülyan ve Hamparsum Boyacıyan gibi öldürülecek olan Aram Açıkbaşyan da vardı. Patrik, Yıldız Sarayı'na yapılan yürüyüşe katılmaya zorlandı. Gösterinin ve saraya yapılan yürüyüşün amacı, padişaha Ermenilerin yoğun yaşadığı illerde gerekli reformları yapması ve Ermenileri Kürt ve Çerkes gruplara karşı güvence altına alan Berlin Antlaşması'nın 61'inci maddesini bir an önce uygulamaya alması için çağrı yapmaktı. Katılımcılar Kumkapı'da Patrikhane önünde toplanmaya başlarken zabitler kalabalığın etrafını kuşattı. Çıkan çatışmada pek çok zabit ve gösterici yaşamını yitirdi. Bu olay üzerine hem patrik, hem sultan harekete geçti. Bu olayın ardından Ermeni devrimci gruplar somut bir başarı elde edememiş olsa da Hınçak yanlısı Ermeni basını gösteride gösterilen direnişi ve cesareti öven haberler yayınladı. Daha az ses getiren benzer gösteriler 1890'lı yıllarda çeşitli yerlerde yapılmaya devam etti. Ahrem, Buşehr Eyaleti Ahram (Farsça:اهرم, ) , İran'ın Buşehr Eyaleti'nde şehir. Eyaletin Tangistan şehristanı'nın yönetim merkezi olan şehrin 2006 yılı resmi nüfusu 12.182 kişi ve 2.710 hanedir. Şehrin halkı ağırlıklı olarak Farslar'dan oluşur ve şehirde Farsça konuşulur. Eyaletin idari merkezi Buşehr'in 70 km. güneydoğusunda yer alır. Şehirde iç turizm gelişmektedir. Yörede bulunan kaplıcalar ülke çapında meşhurdur. Ayrıca şehirde 32 yataklı bir hastane inşası da sürmektedir. Monticello Monticello, Amerikan Bağımsızlık Bildirisi’ni yazan, ABD’nın üçüncü Başkanı ve Virjinya Üniversitesi’nın kurucusu Thomas Jefferson'un malikanesidir. Yapı Virginia eyaletinin Charlottesville şehrinin hemen dışında yer almaktadır. Bizzat Thomas Jefferson tarafından tasarlanan yapı, ana hatları ile İtalyan kökenli ve Rönesans dönemi mimarlarından Andrea Palladio’nun neo-klasik tasarım prensiplerinden esinlenerek inşa edilmiştir. Güneybatı Dağları'nın() tepesinde 260 metre yükseklikteki dorukta yer alan Monticello’nun ismi İtalyanca’dan gelmekte olup, “tepe” anlamına gelmektedir. Hem Monticello, hem de yakınında yer alan Virginia Üniversitesi 1987 yılında UNESCO tarafından Dünya Miraslarıne alınmıştır. Monticello, ABD’deki Dünya Mirası olan tek müstakil evdir. Monticello’nun ilk kısmı Thomas Jefferson’un 1768 yılında bu bölgeye taşınmasıyla başladı. 1784 yılına kadar bu yapıda yaşayan Jefferson, bu tarihten sonra ABD’nin Fransa büyükelçisi olarak görev yaptı. Bu dönemde Avrupa’nın farklı bölgelerini gezip, klasik mimari hakkında bilgi sahibi olan Thomas Jefferson, ABD’ye döndüğünde evini yeniden inşa etmeye karar verdi. 1790 ile 1793 yılları arasında ABD Dışişleri Bakanı görevini tamamladıkyan sonra 1794 yılında Monticello’ya dönerek evini yeniden inşa etmeye başladı. Monticello’nun inşaatı Başkan olduğu 1801 ile 1809 yılları arasında da devam etmiştir. 4 Temmuz 1826 yılında Thomas Jefferson’un ölümünden sonra, Monticello en yaşlı kızı olan Martha Jefferson Randolph’a kaldı. Daha sonra birkaç defa el değiştiren Monticello, kar amacı gütmeyen bir vakıf olan Thomas Jefferson Vakfı tarafından en son sahibinde 1923 yılında satın alındı. Günümüzde Monticello bir müze ve eğitim enstitüsü olarak hizmet vermektedir. Yangın yönetmeliklerinden dolayı ziyaretçiler sadece bodrum ve ilk katı gezebilirler. Ancak üçüncü katı özel düzenlenen ziyaretler vasıtasıyla görmek de mümkündür. San Fernando GÃ¼zel Sanatlar Kraliyet Akademisi San Fernando Güzel Sanatlar Kraliyet Akademisi (İspanyolca: Real Academia de Bellas Artes de San Fernando), İspanya’nın başkenti Madrid'in Calle de Alcalá bölgesinde yer alan bir müze ve sanat galerisidir. Akademi 1744 yılında İspanya Kraliyet fermanı ile kurulmuştur. Yaklaşık yirmi yıl sonra III. Charles eski bir Barok stilinde inşa edilmiş sarayı satın almış ve mimar Diego de Villanueva’dan bu yapıyı akademik kullanım için yeniden tasarlaması emrini vermiştir. Hem müze, hem de sanat galerisi olarak kullanılan San Fernando Güzel Sanatlar Kraliyet Akademisi, günümüzde 15. yüzyıl ile 20. yüzyıllar arasında yaşamış çeşitli sanatçıların resimlerini sergilemektedir. Resimleri sergilenen ressamlar arasında Giovanni Bellini, Correggio, Rubens, Zurbarán, Murillo, Goya, Juan Gris gelmektedir. San Fernando Güzel Sanatlar Kraliyet Akademisi aynı zamanda Madrid Sanat Akademisi’nin genel merkezi olarak da hizmet vermektedir. Bu akademinin önemli yöneticileri arasında Francisco Goya gelmektedir. Akademide eğitim görmüş ünlü ressamlar arasında Pablo Picasso, Salvador Dalí ve Fernando Botero yer almaktadır. Jay Pritzker Pavyonu Jay Pritzker Pavyonu veya Pritzker Pavyonu veya Pritzker Müzik Pavyonu (İngilizce: Jay Pritzker Pavilion veya Pritzker Pavilion veya Pritzker Music Pavilion), ABD'nin İllinois eyaletindeki Chicago şehrinde yer alan Millennium Parkı’da yer alan yarım daire şeklinde bir sahnedir. Chicago'nun Loop bölgesinde yer alan Jay Pritzker Pavyonu’nu Randolph Caddesi’nin güneyinde ve Michigan Bulvarı’nın doğusunda yer almaktadır. Hyatt Hotelleri’nin sahibi olan Jay Pritzker’in ismi bu pavyona verilmiştir. Nisan 1999’da mimar Frank Gehry tarafından tasarlanmaya başlanan yapı, Haziran 1999 ile Temmuz 2004 arası inşa edilmiş, 16 Temmuz 2004 tarihinde de resmen açılmıştır. Jay Pritzker Pavyonu, Millennium Parkı’nın en önemli parçası olmasının yanı sıra Grant Park Senfoni Orkestrası ve Korosu ile halka ücretsiz olarak açık olan bir klasik müzik festivali olan Grant Park Müzik Festivali’ne de ev sahipliği yapıyor. Bu düzenli müzik performanslarına ek olarak, Jay Pritzker Pavyonu’nda farklı amaçlarda müzikal gösteriler, konserler ve performans sanatları etkinlikleri de düzenleniyor. Jay Pritzker Pavyonu’nun içinde yer aldığı Millennium Parkı, daha büyük bir park olan Grant Parkı’nın bir parçası olarak hizmet veriyor. 11.000 kişi kapasiteli Jay Pritzker Pavyonu, daha büyük olan ve Grant Park’ta yer alan Petrillo Music Shell ile birlikte parktaki müzik etkinlikleri için kullanılıyor. Yaklaşık olarak 60 milyon dolara malolan Jay Pritzker Pavyonu’nunda 4.000 sabit oturma yerleri ve de 8.800 metrekarelik 7.000 kişiye hizmet verecek büyük bir çim alan da yer alıyor. Yapı Harris Tiyatrosu’nun hemen arkasında yer alıyor böylelikle bu pavyon yapısında konser veya diğer etkinlikler düzenleyecek olanlar, mevcut tiyatronun hizmet mekanlarından faydalanabiliyor. Banqueting House, Whitehall Banqueting House, Whitehall, Londra şehrinde yer alan Şölen Evi (İngilizcesi: Banqueting House) tarzının, döneminin en tanınan günümüze gelmiş örneği olup, aynı zamanda Whitehall Sarayı’ndan geriye kalan tek yapıdır. Yapı İngiliz mimarlık tarihinde oldukça önemli bir konuma sahiptir. Inigo Jones tarafından tasarlanmış ve de Andrea Palladio’nun etkilerinin taşıyan yapının inşaatı 1619 yılında başladı ve 1622 yılında tamamlandı. Yapı İngiltere Kralı I. Charles’in Ocak 1649’da idam edildiği mekân olması nedeniyle de tarihi öneme sahiptir. 19. yüzyılda yapının cephesi Malta Taşına benzer bir taş ile kaplanmışsa da, orijinal yapının detayları oldukça iyi bir şekilde korunmuştur. Banqueting House günümüzde ulusal anıt statüsüne sahiptir ve de bağımsız bir vakıf olan Tarihi Kraliyet Sarayları tarafından işletilmekte ve bakımı yapılmaktadır. Buenos Aires Yasama SarayÄ± Buenos Aires Yasama Sarayı (İspanyolca: Palacio de la Legislatura de la Ciudad de Buenos Aires), Arjantin’in başkenti Buenos Aires’de yer alan tarihi bir yapıdır. 97 metre yüksekliğinde bir saat kulesine de sahip olan yapı, tarihi Plaza del Mayo meydanından da görülebilmektedir. Buenos Aires Yasama Sarayı Arjantinli bir mimar olan Hector Ayerza tarafından tasarlandı. İnşaatına 1927 yılında başlanan bu yapı 1931 yılında tamamlandı. 3 Ekim 1931’de resmen açılan yapı, 1943 yılında zamanının Çalışma Bakanı olan Juan Domingo Peron tarafından bakanlık binası olarak kullanıldı. 1951 yılında Arjantin Kongresi tarafından tarihi anıt olarak korunmaya alındı. Yapı 1947 ile 1955 yılları arasında da Eva Peron Vakfı’nın genel merkezi olarak kullanıldı. Her ne kadar Eklektisizm stili ile inşa edilmiş bir yapı olsa da, Buenos Aires Yasama Sarayı’nda aynı zamanda XVI. Louis döneminin neo-klasik mimari tarzının izlerine de rastlamak mümkündür. Özellikle ana giriş bölgesinde yer alan Korint üslubu tarzındaki kolonlar ve de cepheyi kaplayan 26 adet heykel yapıda ön plana çıkan diğer tasarım unsurlarıdır. Üçgen şeklinde plana sahip olan bina, uzaktan 97 metre yüksekliğinde saat kulesi ile ön plana çıkmaktadır. Saat kulesinde beş adet büyük çan yer almaktadır. Ana bina ise zemin kat dahil olmak üzere, toplam altı katlıdır. 2009 yılındaki Pritzker Mimarlık Ödülü töreni bu mekanda gerçekleşmiş ve de Peter Zumthor’a ödülü burada takdim edilmiştir. RÃ³bert Vittek RÃ³bert Vittek (d. 1 Nisan 1982, Bratislava), Slovak futbolcudur. Vittek futbol hayatına 1999 yılında Slovan Bratislava takımında başladı. 2003 yılında 1. FC Nürnberg'e transfer olan oyuncu Avrupa futbolunda dikkat çekici oyuncular arasına girdi. 2010 Dünya kupasında Slovakya'nın ilk maçında Yeni Zelanda ile 1-1 berabere kaldığı maçta attığı gol sonrası MKE Ankaragücü tarafından , Fransa`nın Lille OSC kulübünden 2.3 milyon euroya bonservisi alınmıştır. Ayrıca Slovakya'nın İtalya'yı 3-2 yendiği maçta da 2 gol atarak takımının gruptan 2. olarak tur atlamasında büyük katkı sağlamış ve dikkatleri üzerine çekmiştir. 01.09.2011 tarihinde Trabzonspor'un Ankaragücü ile anlaşmasıyla 600 bin euro karşılığında Trabzonspor'a transfer edilmiştir. Trabzonspor'da 11 numaralı formayı giyen oyuncu, takımıyla çıktığı ikinci karşılaşmada sakatlanıp sezonu kapatmıştır. 2013 ara transfer döneminde İstanbul Büyükşehir Belediyespor'a transfer olmuştur. 2001 yılından bu yana Slovakya millî takımında oynamaktadır. 2010 FIFA Dünya Kupası'nda 4 gol atarak dikkati çekmeyi başarmıştır. Mihran Damadyan Mihran Damadyan (Damatyan olarak da yazılır; Ermenice: Միհրան Տամատյան; 1863, İstanbul - 1945), Osmanlı Ermenisi devrimci, politik aktivist, yazar ve öğretmendir. İtalya'nın Venedik kentinde Ermeni Katolik İlahiyat Fakültesi'nde eğitim gördü. Günümüzde Batman iline bağlı olan Sason'da öğretmenlik yapmaya başladı. Boyacıyan Hamparsum Murat Efendi (Medzn Murad) ile birlikte 1894 Sason Ayaklanması'na önderlik etti. Olaylar sonucu tutuklandı ve hapse atıldı. Hapse atıldığında kaçmasının engellenmesi adına bacaklarının kırıldığı iddia edilmektedir. Zinicre vurularak İstanbul'a gönderildi ve bir süre burada hapiste tutuldu. Sosyal Demokrat Hınçak Partisi'nin önde gelen üyelerindendi. Fransız yetkililerle yapılan görüşmelerde öncü rol oynuyordu. Görüşmeci olarak, 1920'de Çukurova'da (Kilikya) kurulan bağımsız Ermeni yönetiminin Fransa mandasına girmesini önerdi. Adana'ya giderken dağlık bölgede yolu Turk çetecilerce kesildi ve şiddete uğradı. Doğu Anadolu Fay Hattı Doğu Anadolu Fay Hattı Türkiye'nin doğusunda büyük bir Kırık dır. Fay, Anadolu Levhası ve Arap Levhası arasındaki sınır boyunca uzanmaktadır. Doğu Anadolu Fay Hattı, Ölü Deniz Çatlağı'nın kuzey sonunda Maraş Üçlü Bitişme'sinden başlayarak kuzeydoğu istikametinde işler ve Karlıova Üçlü Bitişme'sinde sona erer ki burada Kuzey Anadolu Fay Hattı ile buluşur. Nehiryeli Nehiryeli Ejderha Mızrağı serisinde yer alan bir hayali karakterdir. Margaret Weis & Tracy Hickman ikilisinin yazdığı ilk Ejderha Mızrağı üçlemesinin başkahramanlarından biridir. Nehiryeli, çocukluk yıllarını, Krynn'de barbarların yaşadığı yerleşim yeri olan Que Shu'da, çobanlık yaparak geçirmiştir. Laura Hickman ve Kate Novak yazdıkları, "Altınay'ın Kalbi" isimli kısa öyküde karakteri geliştirmişlerdir. "Aşk ve Savaş" isimli kitapta Nehiryeli'nin eski tanrılara özellikle de Mishakal'a olan inancını ve onları aramasını konu alır. Margaret Weis ve Tracy Hickman "Doğru Şövalye" isimli kısa öykülerinde, Afet'i yeniden derlemişlerdir. Yayınlanan kısa öykü içinde Nehiryelinin ailesi hakkında bilgi verilmektedir, onlar Que Shu kabilesinden yerli değil, onun ailesi, Michael, bir Mishakal rahibidir ve Nikol, bir şövalyenin kızıdır. Onlar afetten kısa bir süre sonra ovalara seyahat ederler ve dinlerini burada muhafaza ederler. "Altınay'ın Kalbinde", Hickman ve Novak aynı zamanda okuyucuyu ""Uyuyan Ruhlar Salonu""na yapılan yolculuk hakkında da bilgi verir. Yolculuk boyunca Nehiryeli Altınay'ı hayatı pahasına korur. Onlarla birlikte seyahat eden diğer korumalar Altınay'ı kendileriyle evlenmeye ikna etmeye çalışırlar. Ancak Nehiryeli ve Altınay'ın karşılıklı aşklarını ilan etmeleriyle hikâye sona yaklaşır. Hikâye, Nehiryeli'nin Altınay ile evlenilmesine izin verilmesi için kendisine verilen görevini yapmaya başlamasıyla son bulur. Paul B. Thompson ve Tonya C. Cook, bu görevin ayrıntılarını ""Ovalı Nehiryeli" (Riverwind the Plainsman)" kitapta anlatmıştır. Kitapta eski tanrıların varlığı için kanıt aramak için Xak Tsaroth'a yaptığı yolculuğu ve siyah ejderha "Khisanth" tarafından korunan Mavi Kristal Asa ile Mishakal'ın disklerini kurtarmasını anlatır. "Altınay'ın Kalbinde" hikâyesinde olduğu gibi, Güz Alacakaranlığının Ejderhalarında da Nehiryeli Altınay'ın koruyucusu rolünü üstlenmiştir. Margaret Weis and Tracy Hickman onun katılımını en aza indirgemiş, onu ciddi tavırlı bir karakter olarak tanıtmıştır. "War of the Lance" kaynak kitabında onun için birkaç cümle vardır. O gururlu ve yabancılara karşı dikkatli olan, "kolay arkadaş edinemeyen ve insanların onu kazanması için uzun bir yol gitmeleri gereken biridir." Sadece Sturm Brightblade—Silahtar Solamnia Şövalyesi olan ve grup arkadaşlarından biri— onun onurunu hissetmiş ve Nehiryeli'nin arkadaşlığı kazanmak için bunu kullanmıştır. Sonradan ikisi arasındaki arkadaşlık gelişmiştir. Cüce Derinlikleri Ejderhalarında, grup yeraltındaki cüce krallığı Thorbardin'e girişi araştırırken, Tanis Nehiryelini Pax Tharkas'tan kaçan esirleri koruması için onların başında bırakmıştır. Nehiryeli esirleri Kırmızı Ejderordusu saldırırken kurtarmış ve onları Thorbardin'e götürmüştür. Ejderha Mızrağı:Güz Alacakaranlığının Ejderhaları çizgi filminde aktör Phil LaMarr, Nehiryeli ve Gilthanas'ı seslendirmiştir. George Strayton tarafından yazılan filmin yönetmenliğini Will Meugniot yapmıştır. Albay ve Ben (anlam ayrımı) 2010 Kış Olimpiyatları'nda kısa kulvar sürat pateni 2010 Kış Olimpiyatları'nda kısa kulvar sürat pateni yarışları Pacific Coliseum'da 13 - 26 Şubat 2010 tarihleri arasında düzenlenmiştir. Çin takımından Wang Meng, üç altın madalya kazanarak kısa kulvar sürat yarışlarında kadınlarda en başarılı kadın sürat patencisi, ABD takımından Apolo Ohno ise bu olimpiyatlarda 3, toplamda ise 8 madalya alarak kış olimpiyatları tarihinde en çok madalya kazanan erkek sürat patencisi unvanına sahip olmuştur. Çukurköy, Menemen Çukurköy, İzmir'in Menemen ilçesine bağlı bir mahalle. Kuomintang Kuomintang (kısaca KMT) ya da Çin Milliyetçi Partisi, daha çok Tayvan olarak bilinen Çin Cumhuriyeti’nde kurulu bir siyasi partidir. Çin Cumhuriyeti’nin kurucu ve iktidardaki ve yasama meclisinde en fazla koltuğa sahip partisidir. Merkezi Tayvan adasındaki Taipei’dedir. KMT, Uluslararası Demokrat Birliği üyesidir. Günümüzdeki cumhurbaşkanı Ma Ying-jeou bu görevi üstlenen yedinci KMT üyesidir. Sualtı sporları En popüler üç sualtı takım oyunu ragbi, futbol, ve hokeydir. Karadaki örneklerinden farklı olarak daha az oyuncuyla oynanırlar; neredeyse bütün olay su altında geçtiği için bu sporların çok fazla seyirci çektiğini söylemek zordur. Yine de bu sporların, Avustralya, Avrupa ve Kuzey Amerika'da gittikçe genişleyen bir kitlesi vardır. Özellikle dalgıçlar, bu sporları bir tür antrenman olarak kullanır. Sualtı hokeyi 1950'lerde ortaya çıkarken, onu 20 yıl sonra sualtı ragbisi ve sualtı futbolu izlemiştir. 2006 Sualtı Hokeyi Dünya Şampiyonası'na 17 ülke katılmıştır. İlk Sualtı Ragbi Dünya Şampiyonası, 1980'de Almanya'da düzenlenmiştir. Turnuvalar, 1959'da kurulan Dünya Sualtı Sporları Konfederasyonu ("CMAS") tarafından düzenlenir. 12 kişilik kadrodan seçilen 6 kişilik iki takımla oynanır. Oyunlar 15 dakikalık iki devre ve 3 dakikalık devre arasıyla 33 dakikada oynanır. Oyunun amacı daha fazla gol atmaktır. Goller 3 metreye 25 cm olan kalelere, pakın beyaz veya siyah sopalarla atılması ile sağlanır. Oyuncular sıra ile su altına dalarlar ve eğer eşitlik bozulmazsa maç 5 dakika uzatmaya gider. Eğer beraberlik bozulmazsa ilk gol atan kazanır. Genellikle oval değil ama yuvarlak bir topla oynanır. 6 kişilik bu oyunda kadınlar ve erkekler beraber mücadele ederler ve topa sahip olan oyuncuya müdahale serbesttir. Müdahele edilen oyuncu topu bırakmalıdır. Kaleler havuzun iki yanında yer alan 40 cm çapındaki sepetlerdir. Top su yüzeyine çıkarsa faul çalınır. 5 kişilik takımların oynadığı bu sporda, adında geçtiği gibi ayaklar değil ama eller kullanılır. Amaç kum dolu topu karşı kaleye atmaktır. Top kaleye götürüldükten sonra, bir süre daha golü atan oyuncunun hakimiyetinde kalmalıdır. Oyunlar onar dakikalık iki devrede oynanır ve beraberlik haliinde maç uzar. Dünya Sualtı Federasyonu Sualtı hokeyi Sualtı hokeyi iki takımın bir yüzme havuzunun altında birbirlerinin kalesine pakı göndererek gol atmak için mücadele ettiği, sporcuların birbirine temas etmeden oynadıkları bir spordur. Oyuncular oyun esnasında şnorkel, palet ve dalış maskesi giyerler. Giyilen güvenli teçhizatlar genellikle su topu başlıklarında olduğu gibi kulak koruması, dişlik ve eldivenleri içerir. Oyuncular oyunun geçerli kuralları pakı iki elde de taşımaya izin verdiğinden, iki ellerine de koruyucu eldiven giyebilirler. Oyundaki sopalar oldukça küçüktür(yeni kurallara göre, 350 mm'den fazla olamazlar.) ve oyuncuların takımlarını belli etmeleri amacıyla siyah veya beyaz olarak renklendirilmişlerdir. Turnuva maçlarında müsabakadan önce bu renkler iki takıma karışık olarak verilir ve oyuncuların sopaları ve başlıklarında yer alırlar. Pak yaklaşık olarak buz hokeyindeki ile eşit boyutlardadır fakat kurşun ya da benzeri bir materyelden yapılmıştır ve plastik kaplama ile çevrilmiştir. Plastik kaplama sayesinde sopanın yüzeyi ile pakı kavramak daha kolay bir hale gelmektedir. Pakın ağırlığı havuz dibine batmasına rağmen pas atıldığında kolayca taşınmasını sağlar. Üç metrelik genişliğe sahip kaleler, oyun alanının sonunda karşı karşıya ve havuzun dibinde bulunmaktadır. 12 kişilik kadrodan seçilen 6 as ve en fazla 4 yedekli iki takımla oynanır. Büyük efor gerektiren ve yüksek nabızla nefes tutulması gereken bir oyun olduğu için yedek değişimi sınırsızdır ve her an gerçekleştirilebilir. Oyunlar 15 dakikalık iki devre ve 3 dakikalık devre arasıyla 33 dakikada oynanır. Oyun sırasında iki takım da her devrede birer dakikalık mola hakkına sahiptir. Oyunun amacı daha fazla gol atmaktır. Goller 3 metreye 25 cm olan kalelere, pakın beyaz veya siyah sopalarla atılması ile sağlanır. Beraberlik durumunda maç uzatılır ve ilk gol atan kazanır. Pavlik Morozov Pavel Trofimoviç Morozov (Rusça: Па́вел Трофи́мович Моро́зов; 14 Kasım 1918 – 3 Eylül 1932), daha çok Küçük Pavlik olarak bilinir. Sovyet propagandasında şehit Sovyet genci olarak yüceltilmiştir. 14 yaşındayken babasını otoriteye ihbar etti ve ailesi tarafından linç edildi. O'nun hikâyesi Sovyet ahlak hikâyesiydi: Devlete karşı olmak bencillik ve gericilikti ve devlete olan sevgi aileye olan sevgiden daha yüksek bir erdemdi. Öyküsü şarkı, senfonik şiir, tiyatro, tam uzunlukta opera gibi çeşitli şekillerde aktarıldı. Hikâye, jenerasyonun ahlaki normları üzerinde büyük bir etkiye sahiptir. Hikâyesi ile ilgili çok az orijinal kayıtın pek çoğu ikinci tanıkların söylentisinden oluşmaktadır. Güncel araştırmalara göre Pavlik gerçekten öldürülen bir çocuk olmasına rağmen hikâyesi büyük olasılıkla sahtedir. Morozov'un hikâyesi , 1937'de Sergey Eisenstein'ın yönetmeni olarak yayımladığı Bejin Çayırı isimli filminin temelini oluşturdu. Hikâyenin en popüler aktarımı şöyledir: Yekaterinburg'un 350 km kuzeydoğusunda Gerasimovka'da doğan Morozov, okulunda devrimci lider olan bir komünistti ve Stalin'in kolektifleştirme çalışmalarını destekliyordu. 1932'de 14 yaşındayken babasını gizli polise ihbar etti. Sözde bir Sovyet köyü olan yöneticisi olan babası sahte belgeler yapıp bunları SSCB'nin düşmanlarına ve haydutlara satmıştı. Babası Trofim Morozov on yıl bir çalışma kampında çalışma cezası ve daha sonra idam cezanına çarptırıldı.. Fakat Pavlik'in ailesi yaptıklarını hoş karşılamadı. Aynı yılın 3 Eylül'ünde amcası, dedesi, büyükannesi ve kuzeni Pavlik ile beraber küçük kardeşni öldürdü. Amcası hariç tüm ailesi GPU tarafından gözaltına alındı ve bir idam mangası tarafından idam edildi. Pavlik'in katillerine merhamet gösterilmemesi için Sovyetler Birliği'nin her yerinden mahkemeye binlerce telgraf geldi. Sovyetler, Pavlik'i gericiler tarafından öldürülen şanlı bir şehit olarak ilan ettiler. Heykelleri yapıldı ve çok sayıda okul ile gençlik grubuna O'nun onuruna ismi verildi. Morozov'un gittiği Gerasimovka okulu bir mozole hâline geldi ve Sovyetler Birliği'nin her yerindeki okullarının okul gezileri için uğrak bir yer hâlini aldı. Sovyetler Birliği'nin çöküşünden itibaren Pavlik Morozov efsanesi ile ilgili kanıtlar ortaya çıkmaya başladı. Sovyet Yazarlar Birliği'nden ihraç edilen Yuri Druzhnikov 1980'lerin ortalarında, hayatta kalan bir görgü tanığıyla bir araya gelerek, Pavlik hakkında belgesel bir kitap yazdı. Başlangıçta samizdat dolaşan bu kitap 1988 yılında İngiltere'de Rusça "Юрий Дружников, Доносчик 001, или Вознесение Павлика Морозова" ismiyle yayımlandı. Kısa bir süre sonra çeşitli dillere çevrildi. 1996'da ilk İngilizce çevirisi Informer 001: Myth Pavlik Morozov adı altında çıktı. Druzhnikov kitabında Pavlik'in yaşam öyküsünün Sovyet propagandası versiyonu her yönüyle ihtilaflı olarak belirtmiştir. Örneğin Sovyet edebiyatının farklı kaynaklarında farklı yaşlarda öldürüldüğü, farklı ders kitaplarında ise hepsi birbirinden farklı Pavlik fotoğrafları vardı. Gerçeğinde ise öldürüldüğünde bir devrimci değildi. Sovyet kaynaklarına göre Pavlik'in dedesi onun ölümünden sorumluydu ama Druzhnikov'a göre dedesi Pavlik'in ölümünden dolayı üzüntülüydü, kaybolup gittiğinde arama düzenledi ve davalar boyunca masumiyetini korudu. Açıkça söylenmemiş olmasına rağmen Druzhnikov yaptığı araştırmalar sırasında Pavlik'in bir GPU mensubu tarafından öldürüldüğü ipuçlarına ulaşmıştır. Catriona Kelly 2005'te yayımladığı Comrade Pavlik: The Rise and Fall of a Soviet Boy Hero isimli kitabında resmi açıklamaların neredeyse tamamen kurgusal, delillerinse yarım yamalak ve tanıklar tarafından iddia edilenlerinse ikinci el olduğu konusunda Druzhnikov ile aynı fikirdedir. Pavlik ailesini ihbar etmemiş ve olağan bir kavgadan sonra öldürülmüşlerdir. Kelly de resmi belgelerin değişen zaman ve propaganda yöntemlerine göre değiştirildiğini vurgulamıştır. Bazı açıklamalarda babasının sahte belge hazırladığı değil tahıl stokladığı, diğerlerinde ise babasını gizli polise ihbar etmediğini ama öğretmenine söylediği vardır. Bazı açıklamalarda Pavlik'in öldürülme yöntemi testereyle başının kesilmesi olarak geçer. Pavlik'in varolan tek fotoğrafı, heykel ve çocuk kitaplarındaki resimlerle neredeyse hiç benzerlik taşımayan yetersiz beslenmiş bir çocuğu göstermektedir. Davanın resmi arşivlerine erişim imkânı bulunan Kelly, Druzhnikov'un Pavlik'in bir GPU mensubu tarafından öldürülmesi teorisinin olası olmadığını belirtir. Druzhnikov ise kitabında Kelly'i yoğun intihalle suçlar ve arşive girmesine izin veren GPU'nun devamı olan FSB çalışanlarına bağlı olduğunu belirtir.. En son araştırmalara göre; Gerasimovka, Sovyet basınında kollektivizasyon sırasında devlet kontrollü kolektif çiftliklere (kolhoz) katılmayı reddeden çiftçilerin "Kulak yuvası" olarak tanımlanıyordu.Pavlik yanlış bir şey yaptıklarında komşularını ve bir kadın için ailesini terkeden babasını suçluyordu. Pavlik bir devrimci değildir ama olmak istiyordu. Çocuğun öldürülmesine ailesinin dahil olduğunu gösteren hiçbir kanıt yoktur. Bejin lug Bejin lug (, Бежин луг), yönetmenliğini Sergey Ayzenştayn'ın yaptığı 1937 yapımı Sovyet filmidir. Tamamlanmadan önce imha edildiğine inanılır ve yayından kaldırılmasıyla ünlüdür. Filmde yıllık hasatı sabote ettiği için, politik nedenlerle babasını hükümete bildirmeye teşebbüs eden ve Sovyet devletini korumak için babasını durdurmaya çabalayan genç bir çiftçinin hikâyesi anlatılır. Çocuğun öldürülmesi ve sosyal ayaklanma ile neticelenir. Film ismini İvan Turgenyev'in bir hikâyesinden almasına karşılık, 1932 yılında babasını hükümete ihbar ettiği için kendi ailesi tarafından öldürüldüğü iddia edilen ve Sovyet hükümetinin 1932 yılında ölümünden sonra kahraman ilan ettiği Pavlik Morozov'un yaşamına dayanmaktadır. 1935'ten 1937'ye kadar süren film çekimleri Sovyet hükûmeti tarafından sosyal, sanatsal ve politik başarısızlığı öne sürülerek durduruldu. Ancak bazı kişiler bunun hükûmet girişim ve politikalarından daha çok bizzat Stalin'in isteği olduğunu vurguladı. Film senaryosu kısmen Turgenyev'in hikâyesine dayanır ama Sovyet propagandasında devrim şehidi olarak gösterilen Pavlik Morozov'un halk hikâyesinin dahil edildiği bir adaptasyondur. Turgenyev'in orijinal kısa kurgusal hikâyesinin başlığı Bejin Çayır'dır ve hikâyede 1850'lerde Oryol bölgesinde Bejin Çayır'da kayıp bir avcıyla vakit geçiren köylü çocukların ölümün doğaüstü işaretlerini tartışmaları anlatılır. Bir Sporcunun Kısa Hikâyeleri isimli kısa öykülerden oluşan koleksiyonun bir parçasıdır. Ayzenştayn daha sonra Turgenyev'in kurgusundan olan doğrudan kaynakları kaldırır fakat filmin ismi aynı kalır. Hayatı Ural Dağları'nda Gerasimovka denilen köyde geçen ve burada ölen Morozov'un, Turgenyev'in edebi çalışmasıyla hiçbir bağlantısı yoktur. Morozov 13 yaşında babasını Sovyet hükûmet otoritelerine ihbar eden ve ailesi tarafından öldürülen bir çocuktur. Sovyet ahlaki hikâyesi olarak devlet karşıtı olmak bencillik ve gericiliktir ve devlet aileden daha önemlidir. Morozov hakkında anlatılan en popüler aktarım şöyledir: Sverdlovsk'un 350 kilometre kuzey doğusunda küçük bir köy olan Gerasimovka'da doğan, Stalin'in kolektif çiftliklerini destekleyen ve okulunda devrimci lider olan bir gençti. Filmin prodüksiyonu başlamadan önce, Aleksandr Rzheshevsky tarafından yazılan senaryo Ayzenştayn tarafından kabul edildi ama hikâyenin konusu ve karakterizasyonun kalitesi konusunda bazı endişeler vardı. Prodüksiyon için Komsomol tarafından bir komisyon görevlendirildi. Kolektif çiftlik çalışmalarını destekleme çabalarını onurlandırmak ve kırsalda sosyalist yeniden yapılanmaya odaklanıyordu. Filme 1935'lerin ortasında başlandı ve Ekim 1935'te ilk geliştirilmiş hali Mosfilm Stüdyolarına sunuldu. Stüdyo bazı değişiklikler talep etti ve film çekimine devam edildi. Ağustos 1936'da, daha sonra Sovyet sinema baş müdürlüğüne gelen Boris Şumyatskiy ana hatları bitmiş olan filmin durdurulmasını ve yeniden yazılarak yönetilmesini emretti. Senaryo tekrar düzenlendi. Nadia Hasnaoui Nadia Hasnaoui (10 Haziran 1963), NorveÃ§li sunucu. Nadia Hasnaoui, Norveç'in en başarılı ve deneyimli televizyoncularından biridir. Norveçli bir anne ve Faslı bir babanın kızı olarak dünyaya gelmiştir. 2010 Eurovision Şarkı Yarışması'nı Haddy N'jie ve Erik Solbakken ile birlikte sunmuştur. Diğerleri Türkiye'deki eski televizyon kanalları listesi Türkiye'deki eski televizyon kanalları listesi, Türkiye'de yayın yapmayan ve yayın akışının içeriği ağırlıklı olarak eski türünde olan televizyon kanallarının bir listesidir. Ergun Ã–ztuna Ergun Öztuna, (d. 16 Ağustos 1937, Akhisar, Manisa), "Puşkaş" lakaplı Türk eski millî futbolcudur. Futbola Akhisar'da başladı. Ailece İzmir'e taşınmaları nedeniyle eğitimine Karşıyaka Lisesi'nde devam etti ve Karşıyaka spor kulübüne transfer oldu. Kısa zamanda İzmir Karması'nın değişmez oyuncusu oldu. İzmir'de oynanan Macaristan maçı sonrası sorulan beğendiğiniz oyuncu var mıydı sorusu üzerine Ferenc Puskas "Ergun diye genç bir çocuk var onu beğendim." demesi yurt genelinde tanınmasını sağladı. Karşıyaka'da oynadığı parlak futbol, 1956 yılında henüz 17 yaşındayken Fenerbahçe'ye transfer olmasında etkili oldu,1956-57 sezonunda en centilmen futbolcu ödülünü aldı. 1959 yılında Fenerbahçe'nin Türkiye Profesyonel Ligindeki ilk golüne imzasını attı.Sarı-lacivertli forma ile 2 İstanbul Ligi, 1 Türkiye Ligi şampiyonluğu yaşadı. Fenerbahçe taraftarı yüksek tekniği nedeniyle ona “Puşkaş Ergun” lakabını taktı. Ayrıca 1963 yılında Bursaspor'un 1.ligdeki ilk golünü de Ergun Öztuna kaydetti. Avusturya'da Austria Klagenfurt, Bursaspor, Karşıyaka ve Nazillispor'da kısa süre oynadıktan sonra, 1964'te Fenerbahçe'ye geri döndü,kısa bir süre Rizespor'a kiralık olarak giden Öztuna yaşadığı sakatlıklar ve ağır menisküs ameliyatları nedeniyle 1971 yılında futbolu Fenerbahçe'de noktaladı. 2010 yılında Fenerbahçe'nin 3000.golünü atan Alex de Souza ile 1. golü atan Ergun Öztuna'nın formaları yapılan bir törenle Fenerbahçe Müzesi'ne konuldu. Türkiye millî futbol takımında yardımcı teknik adam olarak görev yaptı. Fenerbahçe'nin 1988-1989 103 gollü şampiyonluğunda yardımcı teknik adam olarak görev yaptı. 1980-81 yıllarında Çengelköy'ü ilk şampiyonluğuna ulaştırdı. Anton Matthias Sprickmann Anton Matthias Sprickmann (d. 7 Eylül 1749 Münster - ö. 22. Kasım 1833, Münster) , Alman hukukçu ve yazar. Anton Matthias Sprickmann 1749'da Piskoposluk hekimlerinden Johann Christoph Sprickmann'ın oğlu olarak Münster'de dünyaya geldi. Annesi Münsterli mimar Gottfried Laurenz Pictorius'un kızı Anna Maria Theresia'dır. Katedral Meclisi (Toplantısı) sekreteri olan Franz Hermann Kerckerinck'in kızı Marianne Kerckerinck ile evlendi. Karısının ölümünden sonra Wolbeck'li yargıç Theodor Hermann Oistendorf'un kızı Maria Antoinetta Oistendorf ile evlendi. Sprickmann Münster, Breslau ve Berlin'de hukuk ve tarih dersleri verdi. 1812 ve 1819 yılları arasında da daha sonra yazar olacak olan Annette von Droste-Hülshoff'un öğretmenliğini yaptı. Oğlu Christoph Bernhard Sprickmann Kerkerinck (1776–1852) babası gibi hukukçu oldu ve Münster Üniversitesi'nde ceza hukuku profesörü olarak bölümün geçici olarak kapatıldığı 1818 yılına kadar eğitmenlik yaptı. Sprickmann Kerkerinck ailesi onun soyundan türemiştir. Sprickmann edebî çalışmalarında Göttinger Hainbund edebî topluluğuna yakınlık gösterir ama onun "Alman Krallık ve Hukuk Tarihi" adlı yapıtı da edebiyat çevresinde büyük ilgi gördü. El yazması eseri "Münster Üniversite ve Bölge Kütüphanesi"nin "El Yazması Eserler Bölümü"nde yer alıyor. Bu eseri hâlâ hazırlanmayı ve yayımlanmayı bekliyor. Sprickmann Goethe'nin hayranı ve arkadaşıydı. 1785 yılında Amalie Fürstin von Gallitzin ile birlikte Weimar'da Goetheyi ziyaret etti. Goethe onu -ve diğer misafirlerini- "tuhaf tanışıklıklar" olarak adlandırıyordu. Goethe Sprickmann'ın "Der Schmuck" adlı güldürüsünü 30 Nisan 1800 tarihinde Weimar'da sahneledi. Ayrıca Goethe 1827'de getirdiği selamlar için Sprickmann'a bir teşekkür mektubu yolladı. Sprickmann Münster Mason Locası'nın kurucusuydu. Göttingen'de eğitim alırken masonluğu tanıdı ve 1 Ekim 1778 tarihinde bugün de duran locayı kurdu. Burada ömrü boyunca sıkı bir arkadaşlık içinde bulunacağı ,daha sonra mareşal olacak olan Gebhard Leberecht von Blücher ile tanıştı. Blücher 3 Temmuz 1802'de (Luneville Barışı'ndan sonra) Prusya Korgenerali olarak birliğiyle birlikte Münster'e nakledildi ama zaman zaman Münster Locası'nda üstat koltuğuna da oturuyordu. Sprickmann, Blücher büyük bir sempati duyuyordu. İkinci eşinden olan en küçük oğlu Lützower Gönüllüler Kıtası askeri Hermann Sprickmann, Napoleon I.'e karşı Ren Nehri üzerinde çarpıştı. M48 (tabanca) M48, Polonya yapımı yarı otomatik tabancadır. Rus silahı Tokarev üzerinden geliştirilmiştir. TT-33'ün 7.62*25'lik mermilerini kullanır. Şarjörlü ağırlığı 1050 g'dır. Tokarev'den daha güçlü ve dayanıklıdır. Uzunluğu 216 mm'dir. Polonya askeri güçleri tarafından 1961 yılına kadar kullanılıp 1962 yılında üretimden kalkmıştır. Mızrak Kahramanları Mızrak Kahramanları, Ejderha Mızrağı serisinde yer alan bir grup hayali karakterdir. Onlar Mızrak Savaşı süresince ve savaşın bitiminde hayati rol almışlardır. Onların Ansalon ve dolayısıyla Krynn üzerinde büyük etkileri vardır. Bu karakterlerden bazılarının kendi öykülerinin anlatıldığı öyküler vardır, bazılarının öyküleri ise Ejderha Mızrağı serisinde anlatılmaktadır. Sturm Brightblade, serinin başında, Solamnia Şövalyelerinde silahtar rütbesindedir. O Brightblade kılıcını taşır. Çift elle kullanılan bu kılıç için eğer önce sahibi kırılmazsa asla kırılmaz derler. Onun üzerinde babasının zırhı, üstünde Gül Şövalyelerinin ambleminin olduğu, ve şövalyelerin sembolü haline gelmiş kalın pala bıyığı vardır. Onun en büyük isteği afetten sonra utanç haline dönüşen şövalyelerin onurlarına eski saygınlıklarını kazandırabilmektir. O daha sonradan Kılıç şövalyelerinin arasına kabul edilmiş ve Yüce Ermişlik kulesinin savunmasında komutan olarak atanmıştır. Kendi yaşamını Laurana ve diğer şövalyelere zaman kazandırmak için feda etmiştir. İronik olarak ilk ve en büyük aşkı olan Kitiara Uth Matar tarafından öldürülmüştür. Tanis Yarımelf Mızrak Savaşları sırasında grubun lideri konumundadır. O grubun kolcusudur. Elf ülkesinden bir annenin ve haydut bir insanın oğludur. Tanis'in bütün grup arkadaşlarıyla iyi ilişkileri vardır, yine de en eski dostu Flint'tir. O iki aşkı arasında kalmıştır; Laurana ve Kitiara Uth Matar. O, Qualinost'ta doğmuş ve gençliğine kadar orada yaşamıştır fakat daha sona Solace'e gitmiştir ki orası ona Qualinost'tan daha sıcak gelmiştir. Tanis, Raistlin'le beraber Silvanesti rüyasından kurtulabilen iki kişiden biridir. Caramon, Raistlin Majere'nin ikiz kardeşidir. Oldukça yakışıklı, fazlasıyla güçlü dev gibi biridir. Mızrak Savaşından önce o ve kardeşi bir süre paralı askerlik yapmışlardır. Savaş bittikten sonra Tika ile evlenir. O samimi, neşeli ve bazen yavaş zekâlı görünen biridir. Ancak daha sonradan gerçek zekâsını gösterir. Aslında o karşısına çıkan problemleri kaslarıyla hallettiği için, bazen aptal gibi görünür. Raistlin zayıf ve çelimsiz bir Kırmızı Cübbeli büyücü ve Caramon Majere'nin ikiz kardeşidir. O sık sık acı çeken ve alaycı bir tavır içerisindedir ve her zaman dudaklarında iğneleyici bir yoruma sahiptir. O sağlığını büyücülük sınavında kaybetmiştir ancak onu saldırılardan koruyan altın rengi tenini de orada kazanmıştır. Raistlin kum saati şeklindeki gözleriyle zamanın kişiler ve nesneler üzerindeki etkisi görür. O grup onun istekleri doğrultusunda ilerlediği sürece onlarla birlikte savaşır ve seyahat eder. Flint Fireforge, huysuz bir tepe cücesi ve Tanis'in en eski arkadaşıdır. O sık sık bu tip maceralar için çok yaşlı olduğu, evde kalması gerektiği konusunda şikayet eder. Kaba ve umursamaz görüntüsüne rağmen, o bütün grubun babası gibi davranır. Özellikle Tas ile çok yakındır buna rağmen dışarıdan bakıldığında birbirlerinin zıt kutupları gibi görünürler. Flint'in teknelerden ve tekne yolculuklarından, Güz Alacakaranlığının Ejderhalarından on yıl önce gerçekleşen tekne kazası nedeniyle, korkusu vardır. Tasslehoff Burrfoot, isminin kısaltması olarak "Tas" olarak çağrılan neşeli ve hayat dolu bir kenderdir. Üstündeki eşyalar ya fark etmeden "kesesine düşen" ya da onları "temizlemek için" almış olduğu eşyalardır. Onun her tarafında bir sürü kese sarkar. Uyumadığı zamanlarda aşırı konuştuğundan dolayı insanlar bundan rahatsız olur. Kendini çoğu zaman, elbetteki yanlışlıkla, hapishanede bulur. O Paladine'in, ya da Fizban'ın, kişisel arkadaşıdır. Yine de Tas'ın en yakın arkadaşı taban tabana zıt görünseler bile Flinttir. Tas kendini maceralar sırasında cesaret gerektirici birçok durum içerisinde bulmuş ve bu durumlarda fantastik şekilde davranışlar sergilemiştir. Altınay Que-Shu kabilesinden güzel bir barbardır. O kabile şefinin kızıdır ve kabilesinde, gelecekteki kocası Nehiryeli hariç, tanrıça olarak görülürdü. O Mavi Kristal Asayı, Mishakal geri alana kadar taşımıştır. O ilk Mishakal rahibesi olmuş ve gerçek tanrıların geri dönmesinde büyük rol oynamıştır. Nehiryeli Que-Shu kabilesinden bir barbardır. O, Altınay'a aşıktır ancak onun tanrıçalığını kabullenmemiştir. Bu yüzden kabilesi onu gerçek tanrılara ait bir eşya bulana kadar geri gelmemesi için sürgüne yollanmıştır. Bu sürgün sırasında az daha ölüyor olmasına rağmen Mavi Kristal Asayı getirmeyi başarmıştır. O insanlara ve insan olmayanlara güvenmemesine rağmen Tanisi kardeşi gibi görmektedir. Nehiryeli iri cüsseli ve iyi bir savaşçıdır. Genelde asosyaldir ve çok nadir konuşur. Bu özelliği Sturm ile karşılaştıktan sonra değişir. Laurana Kanan Tanis Yarımelf ile birlikte büyümüş güzel bir elftir. O ve Tanis eski aşıklardır. Savaş başladığında Laurana daha çocuk ruhlu ve olgunlaşmamıştır ancak çok geçmeden sertleşir, cesaretini kazanır ve sonunda merkezi bir figür haline gelir, özellikle Kalaman halkını kurtarırken. Laurana'ya Yüce Ermişlik Kulesinin savunmasında gösterdiği başarıdan ötürü "Altın General" ismi verilmiştir. Tika Waylan Majere Solace'daki Son Yuva Hanının gelecekteki sahibi ve barmeydidir. O ateşli bir saça sahip güzel biridir. Savaştan önce Son Yuva Hanının sahibi olan, Otik Sandath'ın üvey kızıdır. Tika savaştan sonra Caramon Majere ile evlenmiştir ve ondan beş çocuğu olmuştur. Bekir Refet Bekir Refet Teker, nâm-ı diğer "Bombacı Bekir" (22 Mayıs 1899; Kadıköy, İstanbul - 1977, Karlsruhe), Türk eski millî futbolcudur. Profesyonel olarak Türkiye dışında oynayan ilk Türk futbolcudur. Refet, Kadıköy doğumlu birçok futbolcu gibi Fenerbahçe genç takımında yetişti. 14 yaşında girdiği Fenerbahçe genç takımı ile ilk kez düzenlenen gençler ligini 1913-14 sezonunda kazandılar. A takıma 1915'te 16 yaşındayken dâhil oldu. 19 Şubat 1915'te Galatasaray ile oynanan özel maç ilk resmi maçıydı. Fenerbahçe maçı 4-0 kazanmıştı. 1915-16 Cuma Ligi'nde forma şansı buldu ancak Galatasaray'ın bir puan gerisinde ikinci oldular. 1916'da Altınordu İdman Yurdu, Fenerbahçe'den 7 oyuncu satın alırken, Bekir Refet de onlardan biriydi. 1916-17 Cuma Ligi'nde 9 maçın sekizini kazanan takım İstanbul şampiyonu oldu. Sonraki sezon da şampiyonluğu kaptırmadılar. 1918'de I. Dünya Savaşı bittikten sonra yaşanan işgaller nedeniyle İstanbul ligleri feshedildi. İki sezon aradan sonra eski Altınordu futbolcuları tarafından kurulan İttihatspor'un formasını giymeye başladı. Fenerbahçe ve Galatasaray'ın oynadığı Cuma Ligi'ne alınmayan takımların oluşturduğu Pazar Ligi'ne katılan takım lig birincisi oldu. 1921'de İttihatspor'un el değiştirmesi ile Beşiktaş'ın kadrosuna geçti ve gelecek sezon bu takımın formasını giyecekti. Ağustos 1921'de Galatasaray'ın çıktığı Almanya turnesine katıldı. Burada Hamburg, SV Werder Bremen, 1. FC Nürnberg, Sparta Prag gibi takımlara karşı forma giydi. Karlsruher FC Phönix'e karşı 1-0 yenildikleri maçtaki başarılı oyunu Karlsruher yöneticilerinin dikkatini çekti. Turneden sakatlanıp Almanya'da kalınca, menajerler tarafından ikna edilerek bu takıma transfer oldu. Türkiye futbol tarihinde yurtdışında forma giyen ilk futbolculardan biri oldu. Refet'in oynadığı 4 yıl boyunca Phönix Karlsruhe, reskipleri Karlsruher FV'nin ardında kaldı. 1921-22 sezonunda Güneybatı liginde rakiplerinin ardından ikinci olan Phönix, Almanya şampiyonası birinci elemesinde Karlsruher ile oynadı ancak elendiler. 1922-23 sezonunda ise Refet iyi bir performans göstererek takımının 1923-24'te ilk kez düzenlenecek Güney Ligi'nde yer almasına sağladı. 1923'te ise bölgesinin başka takımlarından olan 1. FC Pforzheim'a transfer oldu. Güney Ligi'nin Württemberg/Baden grubunda 3. oldular. Refet, ligde eski takımı Phönix Karlsruhe'ye karşı da forma giydi. Phönix, Refet'in gidişinden sonra ligde tutunamayarak küme düştü. Refet ise 1926'ya kadar Pforzheim forması giydi. Sonraki sezon da 3. oldular. 1925-26 sezonunda ise sondan ikinci olup, düşmemek için play-off oynadılar. Ancak eski takımı Phönix Karlsruhe'nin ardından 3. olarak küme düştüler. 1926'da ise Karlsruhe'nin en güçlü takımı olan Karlsruher FV'ye transfer oldu. Württemberg/Baden liginde ikinci oldular. 1927-28 sezonunda ise Baden bölgesinin birincisi olup bir üst tura yükseldiler. Güney Ligi finallerinde ise 4. oldular. Takımın penaltıcısı Bekir bu elemelerde golleri ile takımına destek oldu. KFV'deki performansı ile takımın onursal kaptanlarından biri olarak seçildi. 1924 ve 1928 Yaz Olimpiyatları için Türk millî futbol takımına çağrıldı. 25 Mayıs 1924 tarihinde oynanan Çekoslovakya maçı Türkiye tarihinin ikinci millî maçı olması yanında, millî takımın katıldığı ilk turnuva ve olimpiyatlarda oynadığı ilk futbol maçı da oluyordu. Phönix Karlsruhe forması giyen Refet, takımın forveti ve kaptanı olarak sahaya çıktı. Böylece Hasan Kamil Sporel'den sonra millî takımın kaptanlığını yapan ikinci futbolcu oldu. Paris'te oynanan maçta önceki olimpiyatların 4.sü Çekoslovakya 3-0 öne geçmişti. Refet, 65. dakikada attığı golle takımı umutlandırdı ve Türkiye formasıyla gol atan ikinci futbolcu oldu. Ancak 3 dakika sonra cevap veren Çekslovakya , dakika 75'te ise durumu 5-1 yapmıştı. Refet, 84. dakikada bir kez daha sahneye çıkıp durumu 5-2 yaptı. Maç böyle sonuçlandı. 14 Ekim 1927'de Bulgaristan ile yapılan bir hazırlık maçında ikinci kez millî formayı giydi. 1928'de ise yine Olimpiyat millî takıma çağrılan Refet, 28 Mayıs 1928'te Mısır ile yapılan maçta forma giydi ancak Türkiye maçta hezimete uğradı. Maç 6-0 mağlubiyetle devam ederken Refet, 81. dakikada attığı golle takımın şeref golünü attı. Türkiye bir gol daha yiyerek maçı 7-1 kaybederek elendi. Almanya'da forma giyen Bekir, zaman zaman da Türkiye'ye gelip Türk takımlarının kadrosunda yer almıştı. 1925'te Fenerbahçe ile Slavia Prag karşısında oynamış ama Almanya'dan yeni dönen futbolcu etkisiz kalmıştı. 14 Ağustos 1925'te Slavia Praha karşısında hazırlanan Fenerbahçe-Galatasaray karmasına dâhil olan Bekir, müthiş bir performans göstererek attığı gollerle karmanın maçı 5-3 kazanmasına yardım etti. 1927'de ise yine Slavia Prag'ı 1-0 yenerlerken galibiyet golünü kaydetti. Toplamda ise 5 ay boyunca Fenerbahçe forması giyip özel maçlara çıkan Refet, 11 maçta 14 gol kaydetmiştir. Çok sert şutlara sahip olması ve bir şutla mandayı yıktığı şeklindeki söylentileri efsane haline geldi. Bu nedenle Bombacı Bekir lakabı ile tanındı. Fenerbahçe ile Türk futbolunun sembol isimlerinden oldu. Futbolu bıraktıktan sonra Almanya'da iş kurdu ve 78 yaşında geçirdiği bir kalp krizi sonucu vefat etti. Beşiktaş (futbol takımı) 2006-07 sezonu Beşiktaş, 2006-07 sezonunda Süper Lig, Türkiye Kupası ve UEFA Kupası'nda mücadele etmiştir. Beşiktaş, 2006-07 sezonunda Süper Lig'i ikinci olarak tamamlayıp UEFA Şampiyonlar Ligi'ne gitmeye hak kazanmıştır. Ayrıca Türkiye Kupası'nı almıştır. UEFA Kupası'nda da grubunda 3 puanla dördüncü olmuş ve gruptan çıkamamıştır. Vahakn Dadrian Vahakn N. Dadrian (Ermenice: Վահագն Տատրյան; d. 26 Mayıs 1926 İstanbul - ö. 2 Ağustos 2019), Zoryan Enstitüsü Soykırım Araştırmaları müdürü ve eski sosyoloji profesörü. Vahakn Dadrian 1926 yılında İstanbul'da doğdu. Berlin, Viyana ve Zürih Üniversitelerinde eğitim aldı. Chicago Üniversitesinde sosyoloji konusunda doktora yaptı. New York Eyalet Üniversitesi Geneseo kampüsünde sosyoloji profesörü oldu. 1991 yılında 18 yaşında bir kız öğrencisine cinsel tacizde bulunduğu ortaya çıkınca üniversitedeki görevinden atılarak akademik yaşamı sona erdi. İşinden uzaklaştırılma kararında, daha önce 1981 yılında 4 öğrenciye cinsel tacizde bulunduğunun anlaşıldığı ve bu nedenle ihtar almış olduğu belirtildi. Akademik yaşamı sona eren Dadrian bu tarihten sonra çeşitli Ermeni kuruluşlarında görev yaptı. Ermenistan Bilimler Akademisi'ne üye kabul edildi ve Ermenistan devlet başkanından Khorenatsi madalyası aldı. Vahakn Dadrian şu anda ABD'nin Cambridge kentindeki bulunan bir Ermeni kuruluşu olan Zoryan Enstitüsü'nde Soykırım Araştırmaları bölüm başkanıydı. 2 Ağustos 2019 tarihinde hayatını kaybetmiştir. Vahakn Dadrian dünyada Ermeni Soykırımı tezinin önde gelen savunucularından biridir. Ermeni Soykırımı tezine kanıt gösterilmek üzere Naim Beyin Anıları adı altında 1919-1920 yıllarında yayınlanan Andonyan Belgeleri adıyla bilinen telgrafların sahte olduğu gösterilmiştir. Ancak Dadrian bu belgelerin gerçek olduğunda ısrar eden kişilerden biridir. Armenia TV Armenia TV (Ermenice: "Արմենիա") 1999'dan bu yana Erivan'dan Ermenice olarak yayın yapan özel televizyon kanalı. Kanal, Yeghvard Highway N1 uydu yayını üzerinden izlenebilmektedir. Aziz Krikor Lusavoriç Katedrali Aziz Krikor Lusavoriç Katedrali, Erivan'da yer alan ve Ermeni Apostolik Kilisesi'ne bağlı Aziz Krikor Lusavoriç adına ve anısına yapına 1997 yılında yapımına başlanan ve 2001 yılında tamamlanan katedral. Aziz Krikor Lusavoriç adına 1856 yılında Kayseri'de yapılmış Kayseri Surp Krikor Lusavoriç Ermeni Kilisesi Türkiye sınırları içerisinde bulunmaktadır. Åžibam Şibam (, çoğu zaman "Şibam Hadramut" olarak da anılır) Yemen'de bulunan 7 bin nüfuslu bir kasabadır. Şehrin adına ilk kez MS 3. yüzyıla tarihlenen belgelerde rastlanmıştır. Kasaba, geçmişte Hadramut Krallığı'nın başkentiydi. UNESCO'nun Dünya Kültür Mirası listesinde yer alan kasaba, ününü kendine özgü mimari dokusuna borçludur. Şibam'da bulunan tüm yapılar kerpiçten yapılmıştır ve bunlardan 500 kadarı yüksekliği 5 ilâ 11 kat arasında değişen çok katlı evlerdir. Çok katlı yapıların pek çoğunda, her katta bir ya da iki daire yer alır. Çoğu bitişik nizamda inşa edilen ve evler arasında sokak olarak 1-2 metrelik geçitlerin bırakıldığı şehrin mimari yapısı, bedevi saldırılarından korunmak için bu şekilde geliştirilmiştir. Şibam'ın yaklaşık olarak 1700 yıllık bir şehir olduğu sanılmakla birlikte, şehirde bulunan yapıların çoğu 16. yüzyıldan kalmadır. Kerpicin dayanıksızlığı nedeniyle çabuk yıpranan evler yüzyıllar boyunca pek çok onarım ve yıkım da görmüştür. Şibam batılı kaynaklarda çoğu zaman ""en eski gökdelenler şehri"" ya da ""çölün Manhattan'ı"" olarak anılır. Şehir, kent planlamacılığının en eski ve en iyi uygulandığı yerlerden biridir. Dünyadaki en yüksek kerpiç binalar, 30 metreyi aşan yükseklikleriyle Şibam'da bulunmaktadırlar. Bu yapılar dünyada apartman tarzı yapıların ilk örneklerinden biri olarak kabul edilmektedir. Kerpiç yapıların dış cephelerine yağmur ve rüzgârlardan zarar görmemesi için kalın bir mantolama işlemi uygulanır ve cephelerin belirli aralıklarla elden geçirilmesi gerekir. Şehrin yakınlarında bulunan Tarim kasabası da Hadramut Vadisi'ndeki en uzun yapıya ev sahipliği yapar. El-Minder Camii'nin yaklaşık 53 metre uzunluğundaki kerpiç minaresi bölgenin ve Güney Arap Yarımadası'nın en yüksek minaresidir. Şehir 2008 yılındaki yoğun yağışlar nedeniyle bir sel felaketi geçirdi. Şehirde bulunan çoğu binanın temeli sel suları nedeniyle hasar gördü ve bu yüzden pek çok bina çöktü. 2009 yılında El Kaide'nin şehri ziyaret eden turistlere yönelik gerçekleştirdiği bombalı saldırı 6 kişinin ölümü, 4 kişinin yaralanması ile sonuçlandı. 1976 UEFA Kupası Finali 1976 UEFA Kupası Finali, 28 Nisan 1976 ve 19 Mayıs 1976 tarihinde Liverpool'daki Anfield'da ve Brugge'deki Jan Breydel Stadyumu'nda 2 ayak üzerinden oynanan 1975-76 UEFA Kupası'nın şampiyonunun belirlendiği maçtır. Karşılaşma İngiliz ekibi Liverpool ile Belçika ekibi Club Brugge arasında oynandı. Yarışmada ikinci kez final oynayan Liverpool, daha önce 1973'te kupayı kazanma başarısı gösterdi. Brugge ise ilk kez finalde mücadele etti ve Avrupa yarışmalarında finale çıkan ilk Belçika takımı oldu. Her iki takımda finale ulaşana kadar beş tur oynadı. Maçlar, her takımın kendi sahasında birer kez olmak üzere iki ayak üzerinden oynandı. Liverpool finale ulaşana kadar, rakiplerini hem farklı hem de yakın skorlarla elemeyi başardı. İkinci turda İspanyol ekibi Real Sociedad'ı toplamda 9-1'lik skorla yenerken, yarı finalde bir başka İspanyol ekibi Barcelona'yı toplamda 2-1'lik skorla geçmeyi başardı. Brugge ise genellikle az farklı galibiyetler elde ederek finale ulaştı. İlk turda Fransa'nın Lyon ve üçüncü turda İtalya'nın Roma takımlarına karşı, turu 2 farkla geçmeyi başardı. Anfield'da oynanan final maçının ilk ayağını toplam 50.188 seyirci izledi ve Brugge, Raoul Lambert ve Julien Cools'un attığı gollerle maçın ilk yarısında 0-2 öne geçti. Ancak ikinci yarıda, Ray Kennedy, Jimmy Case ve Kevin Keegan'ın yedi dakika içerisinde attığı üç gol, Liverpool'un ilk ayağı 3-2'lik skorla kazanmasını sağladı. Jan Breydel Stadyumu'nda oynanan ve 29.423 seyircinin izlediği final maçının ikinci ayağında Brugge 11. dakikada öne geçti. Liverpool dört dakika sonra Kevin Keegan ile skorda dengeyi sağladı. Maçın geri kalanında iki takımda skoru değiştiremedi ve maç 1-1 berabere sonuçlandı. Böylece, Liverpool toplamda 4-3'lük skorla galip gelerek ikinci kez UEFA Kupası'nı müzesine götürdü. Liverpool, 1974-75 First Division'ı ikinci sırada tamamlayarak UEFA Kupası'na katılmaya hak kazandı. İlk turda İskoç ekibi Hibernian ile eşleşti. Liverpool, Hibernian ile Easter Road'da oynadığı ilk ayağı 1-0'lık skorla kaybetti. Anfield'da oynanan ve John Toshack'ın hat trick yaptığı ikinci ayağı ise 3-1 kazandı. Böylece toplamda 3-2'lik skorla turu geçti. İkinci turda İspanyol ekibi Real Sociedad ile eşleşen Liverpool, deplasmanda oynadığı ilk maçı 3-1 kazandı. İkinci maçta elde ettiği 6-0 galibiyetle birlikte, rakibini toplamda 9-1'lik skorla eledi. Liverpool üçüncü turda Polonya ekibi Śląsk Wrocław ile eşleşti. Liverpool deplasmanda oynadığı ilk maçı Ray Kennedy ve Toshack'ın golleriyle 2-1 kazandı. Anfield'da oynanan ikinci maçta, Jimmy Case'nin hat trick'i ile Liverpool 3-0 kazandı. Rakibini toplamda 5-1'lik skorla eleyerek tur atladı. Liverpool çeyrek finalde Doğu Alman ekibi Dynamo Dresden ile eşleşti. Doğu Almanya'da oynanan ilk karşılaşmada, Liverpool kalecisi Ray Clemence, Peter Kotte'nin kullandığı penaltıyı kurtardı ve karşılaşma 0-0 berabere tamamlandı. İkinci maçta ise Liverpool Case ve Kevin Keegan'ın golleriyle 2-1 kazandı. Rakibini toplamda aynı skorla eledi. Yarı finalde İspanyol ekibi Barcelona ile eşleşti. İlk maç Barcelona'nın sahası Camp Nou'da oynandı. Toshack'ın 13. dakikada attığı golle Liverpool maçı 1-0 kazandı. Anfield'daki ikinci maçta, Phil Thompson'ın 50. dakikada attığı golle Liverpool öne geçti. Barcelona bu golden bir dakika sonra skoru eşitledi ancak maçta başka gol bulamadı ve mücadele 1-1 eşitlikle tamamlandı. Liverpool toplamda elde ettiği 2-1'lik galibiyetle, tarihinde ikinci kez UEFA Kupası finaline yükseldi. Club Brugge, 1974-75 Division I'i dördüncü sırada tamamlayarak UEFA Kupası'na katılma hakkını kazandı. İlk turda Fransız ekibi Lyon ile eşleşti. İlk maç Lyon'un sahası Gerland Stadyumu'nda oynandı ve Brugge 4-3'lük skorla mağlup oldu. Jan Breydel Stadyumu'nda oynanan ikinci maçta, Brugge sahadan 3-0 galip ayrıldı ve rakibini toplamda 6-4'lük skorla eledi. Brugge'ün ikinci turdaki rakibi İngiliz ekibi Ipswich Town oldu. Ipswich'in sahası Portman Road'daki ilk maçı İngiliz ekibi 3-0 kazandı. Brugge'ün kupada kalma şansı elde etmesi için en az üç gol atması gerekiyordu. Brugge ikinci maçta rakibini 4-0 mağlup etti ve toplamda elde ettiği 4-3'lük galibiyetle tur atladı. Üçüncü turda Brugge'ün rakibi İtalyan ekibi Roma oldu. Brugge, Belçika'daki ilk ayağı Julien Cools'un golü ile 1-0 kazandı. Roma Olimpiyat Stadyumu'nda oynanan ikinci karşılaşmayı da 1-0 kazanan Brugge, rakibini toplamda 2-0'lık skorla eledi. Çeyrek finalde bir başka İtalyan ekibi Milan ile eşleşti. Brugge, Ulrik le Fevre ve Eduard Krieger'in golleriyle Belçika'daki ilk maçı 2-0 kazandı. San Siro'da oynanan ikinci maçı 2-1 kaybetmesine rağmen, toplamda elde ettiği 3-2'lik zaferle yarı finale adını yazdırdı. Brugge'in yarı finaldeki rakibi Alman ekibi Hamburg oldu. Hamburg'un sahası Volksparkstadion'da oynanan ilk maç 1-1 eşitlikle tamamlandı. Brugge, Belçika'daki ikinci maçı 1-0 kazanarak rakibini toplamda 2-1'lik skorla eledi ve tarihinde ilk kez bir Avrupa kupası finaline adını yazdırdı. Liverpool, bu karşılaşmayla birlikte ikinci kez UEFA Kupası finalinde mücadele etti. Daha önce 1973'te Borussia Mönchengladbach'ı 3-2 yenerek yarışmayı kazandı. Club Brugge ise ilk kez bir Avrupa kupasında finalde yer aldı ve Avrupa kupalarında finale ulaşan ilk Belçika takımı oldu. Daha önce ise 1970-71 UEFA Kupa Galipleri Kupası'nda çeyrek finalde mücadele etmiş ancak yarışmayı kazanan İngiliz ekibi Chelsea'ye kaybetmişti. Liverpool, UEFA Kupası finalinin birinci ve ikinci maçları arasında, 1975-76 Football League'i kazandı. Lig sezonunun son gününde, Wolverhampton Wanderers'ı 3-1 yenerek şampiyon oldu. Liverpool ligde elde ettiği bu şampiyonlukla birlikte, 1976-77 Şampiyon Kulüpler Kupası'na İngiltere şampiyonu olarak katılmaya hak kazandı. Brugge ise 1975-76 Division I'ı, ikinci sıradaki Anderlecht'in 4 puan önünde şampiyon olarak tamamladı. Bu sonuçla birlikte, bir sonraki sezon Şampiyon Kulüpler Kupası'na Belçika şampiyonu olarak katılma hakkı kazandı. Brugge maçın henüz 5. dakikasında öne geçti. Liverpoollu Phil Neal'in kaleci Ray Clemence'e kafa ile verdiği pas kısa düştü ve araya giren Brugge orta saha oyuncusu Raoul Lambert topu Clemence'in üzerinden aşırtarak takımını 1-0 öne geçirdi. Brugge bu golden yedi dakika sonra, Julien Cools'un attığı golle farkı ikiye çıkardı. Liverpool savunmasında Emlyn Hughes ve Tommy Smith, ilk yarının bitimine kadar Belçika ekibinin ataklarını savuşturmayı başardı. Liverpool teknik direktörü Bob Paisley, ikinci yarıya forvet John Toshack'ın yerine orta saha oyuncusu Jimmy Case'yi alarak başladı. Case'nin girişi oyuna etkisini gösterdi. Maçın 59. dakikasında, Steve Heighway'ın pasında Ray Kennedy mesafeden yaptığı vuruşla Liverpool'un ilk golünü attı. İki dakika sonra Kennedy'nin direkten dönen şutunu tamamlayan Case skora dengeyi getirdi. Üç dakika sonra Liverpool Heighway'ın ceza sahasında düşürülmesiyle penaltı kazandı ve Kevin Keegan bu penaltıyı gole çevirerek takımını 3-2 öne geçirdi. Oyunun kalan dakikalarında Liverpool farkı artırma şansını yakalasa da başarılı olamadı. Maçta başka gol olmadı ve Liverpool 3-2 kazandı. Liverpool ikinci ayak öncesi bir gol farkıyla kazanmış olsa da, deplasman golü kuralı sayesinde Brugge'ün gol yemeden atacağı bir gol yarışmayı kazanması için yeterli olacaktı. Belçika ekibi 11. dakikada öne geçmeyi başardı. Liverpool ceza sahasında defans oyuncusu Smith'in eline çarpan top, Brugge'e penaltı kazandırdı. Lambert, penaltıyı gole çevirdi ve Brugge'ü 1-0 öne geçirdi. Bu golle birlikte toplam skorda 3-3'e geldi. Liverpool bu gole dört dakika sonra yanıt vererek skoru eşitledi. Brugge ceza sahasının dışından kazanılan serbest vuruşta, Keegan topu kalecinin solundan ağlara gönderdi ve maça dengeyi getirdi. Bu golle birlikte Liverpool toplamda 4-3 öne geçti. Bu gol, Brugge'ün bütün sezon boyunca UEFA Kupası'nda evinde yediği ilk gol oldu. Brugge'ün kupayı kazanmak için bir gole ihtiyacı vardı ve bu nedenle takım olarak hücuma çıktı. Liverpool ise avantajını korumak için Keegan hariç tüm oyuncularını savunma pozisyonuna çekti. Liverpool 34. dakikada öne geçme fırsatını yakaladı. Kennedy'nin serbest vuruştan verdiği pasla, Brugge ceza sahasında topla buluşan Smith'in şutu kalenin yanından dışarı çıktı. Maçın son 5 dakikasında Brugge baskısını artırdı. Ulrik le Fevre ve Roger Van Gool'ün atak organizasyonu sonrasında Liverpool savunmasını aşarak topla buluşan Lambert'in şutu, Liverpool kalecisi Clemence'i geçmesine rağmen direkten döndü. Maçın bitimine 4 dakika kala, Liverpool ceza sahasında Cools'un şutu kaleci Clemence tarafından kurtarıldı. Kalan dakikalarda iki takımda skoru değiştiremedi ve maç 1-1 berabere tamamlandı. Liverpool bu beraberlikle birlikte, iki maçın toplamında rakibini 4-3 mağlup etti ve 1973'teki ilk şampiyonluğundan sonra ikinci kez kupayı müzesine götürdü. Ayrıca lig ve UEFA Kupası'nı kazanarak, kendi tarihinde ikinci kez duble yaptı. Liverpool teknik direktörü Bob Paisley, ikinci maçın ardından şunları söyledi: "İkinci yarı hayatımın en uzun 45 dakikasıydı. İngiltere'yi temsil etmekten gurur duyduk. Ülkeyi hayal kırıklığına uğratmadık ve çocuklarımızla gurur duyuyoruz." Progress D-36 Progress D-36, turbofan tipi, üç şaftlı 1, 1A, 2A ve 3A serilerinden oluşan Ivchenko-Progress şirketinin ürettiği bir jet motorudur. D-36 turbofan motorları Sovyetler Birliği-Ukrayna’da yüksek yakıt verimliliği, az gürültü temini (ICAO gürültü kıstası) ve kolay bakım imkânı sağlamak için A.G. Ivchenko tarafından tasarlanmıştır. Tezgâh testleri (bench test) 1971 yılında başlamış olan bu motorun uçuş testleri 1974 başlamış ve başarılı sonuçların elde edilmesinin ardından 1977 yılında seri üretimine geçilmiştir. Bu motor, Sovyetler Birliği’nde kullanılan yüksek by-pass oranlı ilk motordur. Progress D-36 turbofan jet motoru, Antonov An-72 ve An-74 ile Yakovlev Yak-42 ve Yak-142 model uçaklarda uçak motoru olarak kullanılmıştır. Motorun ilk ticari uçuşu 1978 yılında gerçekleştirilmiştir. Bu modelin üretilmesi ve kullanılmasından sonra Progress D-436 motoruna evirilmiştir. 1980 yılında D-436 motorları kullanılmaya başlandığında D-36 turbofan motorları 1 milyon saatten fazla uçmuştu. Leviler Yahudilik geleneğine göre Levi kabilesi (, "Bağlı") İsrailoğullarından Levi'nin soyundan gelenlere denir. İsrailoğulları Yeşu önderliğinde Kenan topraklarına girdiği zaman Levi kabilesine yönetmesi için toprak verilmedi, onun yerine şehirler takdis edildi çünkü "onların mirası İsrail'in Tanrısı Rab'bin kendisidir". Levi kabilesinin diğer İsrail kabileleri adına yaptıkları dini ve bazı politik görevleri vardı bunun karşılığında ise kendilerine Maaser Rişon ya da Levi vergisi denen aşar vergisi ödeniyordu. Tora'da anlatıldığına göre kabile adını diğer adı İsrail olan Yakup'un on iki oğlundan biri olan Levi'den alır. Levi'nin üç oğlu vardı: Gerşon, Kehat ve Merari. Kehat'ın oğlu Amram, Meryem, Harun ve Musa'nın babasıydı. Harun'un soyundan gelenler Kohanim ("Rahipler")'dirler ve Mişkanlarda ve Kudüs Tapınağı'nda rahip olarak özel görevleri vardır. Diğer Leviler ise üç kola ayrılırlar: Gerşon'un soyundan gelen Gerşonitler, Kehat'ın soyundan gelen Kohatitler ve Merari'nin soyundan gelen Meraritler. Bunların her birinin Tapınakta kendilerine özel görevleri vardı. Levilerin görevlerinden bazıları ibadet sırasında dua şarkılarını söylemek, Tapınağın yapımı ve bakımıyla ilgilenmek, Tapınağın nöbetçiliğini yapmaktır.