Doğu Anadolu'da yaşayan azınlıklardan Çerkesleri , Türkleri, Türkmenleri ve Yörükleri de kapsamıştır. Ermenilerin 13 Haziran 1878'de Berlin Konferansı'na "Ermenistan'a ilişkin Proje" sunması ve bu projenin olumlu karşılanmasından sonra Osmanlı Devleti sınırları içindeki terör ve katliam eylemleri hızlanmıştır. Bunun üzerine Ermeni Hınçak ve Taşnak örgütleri düzenli ordu hâline dönüşmüştür. Rusya ise bu dönemde "Şark Vilayetleri"ne yönelik emellerini açıkça ifade etmektedir. Rusya bu yaşananlar üzerine hızla işgal hazırlıklarına başlamıştı. II.Abdülhamit, doğu meselesi adı altında, Avrupalı devletler tarafından istenilen reformların, Hristiyan tebaa için önce özerklik sonra ise bağımsızlığın; Osmanlı Devleti için de zayıflama ve parçalanma anlamına geldiğini düşünmekteydi. Bölgede "asayişin temini, Ermeni şaki ve katillerin tedip edilmesi ve Rus işgaline karşı" halktan silahlı güçler oluşturmayı kararlaştırmış ve bu sebeple, 1890 yılı sonrasında Doğu Anadolu'da bir Ermenistan devletinin kuruluşunu engellemek amacıyla Hamidiye Alayları'nın kurulmasını sağlamıştır. 20. yüzyılın başlarında Ermenilerin çoğu, Türk mütesellimleri tarafından sömürülen ve ezilen köylülerdi. Rus yardımcı konsolosu "Tumanskii'ye göre", Ermeni köylüler bir Türk mütesellimine bağlı köleler olarak muamele görmekteydiler. Ermeni-Kürt işbirliğinden korkan Osmanlı İmparatorluğu, Kürtleri kendisine bağlamak ve Ermeni yönetiminin herhangi bir bağımsızlık girişimini önlemek için bir araç olarak kullanmıştır. Kürtler'i, Rusya'ya karşı güçlü bir kalkan özellikle de Ermeniler'in bağımsızlık hareketine yönelik kullanmak amacıyla böyle bir projeye girişmiştir. Ayrıca Hamidiye Alayları'nın kurulmasındaki bir başka amaç ise bölgede kontrol edilemeyen Kürt aşiretlerine unvanlar vererek Devlet'e bağlanmalarını sağlamak ve aşiret isyanlarını önlemek olmuştur. Osmanlı askerî idaresi zorunlu asker alımı nedeniyle birçok Kürt'ü isyan etmeye zorlarken kurulan Hamidiye Alayları içerisinde (özellikle Murat nehrinin Kürtleri), Mazrik aşireti gibi bazı aşiretler süvari içinde yer almayı seçmişlerdir. Daha sonra Rus konsolos Ivanov, yazılarında Türklerin, kabile kavgalarını kışkırtarak ya da kış aylarında dağlardan ovalara inen Kürt kamplarına saldırarak süvarilere katılmayan Kürtlere baskı kurduğunu ve ezdiğini ifade etmiştir. Hamidiye Alayları, Kürtler'in büyük çoğunluğunun Halifeye bağlılığını sağlamış ve doğu vilayetleri içerisinde Rus ve Ermeni tehditlerine karşı güçlü bir kalkan olarak görev yapmıştır. 1891 senesine gelindiğinde Doğu Vilayetlerinde, her biri bin iki yüz atlıdan oluşan 36 adet Hamidiye Alayı kurulmuştur. Her alayın başında, alayın mensup olduğu aşiretin reisi, iki binbaşı, dört yüzbaşı ve sekiz mülazım bulunmaktaydı. Aşiretlere ait silahların birçoğu devlete karşı isyanlar da kullandıkları silahlardan oluştururken devlet tarafından kendilerine sağlanan silahlar da mevcuttu. Hamidiye alaylarına mensup oluşturulan Kürt birlikleri, Aşiret reisleri ve adamlarından oluşturulmuş ve kırsal bölgelerde asayişi sağlamak adına silahlandırılmışlardı. Ayrıca Hamidiye Alaylarına mensup aşiret reislerine kendileri hakkında yapılacak olan şikayetlerden endişe duymaması söylendiğinden hem kendi aşiretleri dahilinde hem de bölgedeki rakip aşiretler karşısında kendilerini muazzam bir güce sahip olduklarını hissetmişlerdir. Hamidiye alaylarına tanınan imtiyazlar 1894 yılına gelindiğinde birçok Ermeni ve Kürt'ün bu alaylar tarafınca zarar görmesine sebebiyet vermiştir. Başta Sultan Abdülhamit'e sadık bu alaylar sonraları merkezi otoriteye de karşı gelmeye başlamış ve Ermeni ile rakip Kürt Aşiretlere saldırmaları ile ön plana çıkmışlardır. Dönemin Rus Büyükelçisi İ.A. Zinoviev bu konu hakkında şunları ifade etmiştir; Bu ifadeler dahilinde Hamidiye saldırılarında sadece Ermeniler değil Kürtler de büyük çapta zararlar görmüştür. Hamidiye Alayları içerisinde yer alan Kürt aşiretleri kendilerine sunulan avantajları bölgedeki Ermeni ve Kürt halkı üzerinde otorite kurmak için kullanmış ve bölgede bir süre sonra büyük kayıpların yaşanmasına sebep olmuşlardır. Bu vaziyet Kürtler'in özellikle Ermeniler ile olan ilişkilerinde büyük ölçüde olumsuz etki yaratmıştır. Birçok Kürt, Ermeniler arasında İslamiyeti yaymayı cihad niteliğinde algılamış ve aşiretler ile devlet nezdinde saygı göreceklerini düşünmüşlerdir. Özellikle Kürtler arasında o dönemde ""Fermana Ermeniyan"" olarak adlandırılan bu durumu birçok yabancı kaynaklardan da örnekleyebiliriz. Bilal Şimşir'in İngiliz belgelerinden aktardığı kadarıyla Diyarbakır'da yaşayan Ömerli Aşiretinden bir şahısın, Ermeniler tarafından öldürülmesi üzerine aşiret mensupları Ermeni köyüne gelerek Ermeniler'e adam öldürme suçu üzerine üç şart sunarlar. Bunlar; Ermeniler'in 25.000 kuruş ödemeler, dört Ermeni kızının Ömerli aşiretine verilmesi ya da Ermeniler'in İslam dinini kabul etmeleridir. Alman kaynaklarında ise 1894-1896 yılları içinde Kürtler'in 2493 köye zorla İslam dinini kabul ettirdikleri, 456 kiliseyi yıktıkları ve 649 kiliseyi de camiye çevirdikleri yönünde bilgiler yer almaktadır. Bu örnekler dahilinde görüldüğü üzere Hamidiye alaylarının büyük çoğunluğunun Kürtler'den oluşması Kürt-Ermeni ilişkilerini büyük çapta sarsmıştır. 19. yüzyılın başlarından başlayıp devam etmekte olan arazi kavgaları,baskınlar ve yağmalamalar daha da artmaya başlamıştır. Yerleşik Kürtler, Ermeniler ile iyi ilişkiler geçinirken aksine göçebe Kürtler ve Hamidiye alaylarına mensup aşiretler Ermeniler ile sürekli bir mücadele içerisinde bulunmuşlardır. Hamidiye Alaylarında yer alan aşiretler ve birlikleri; 1883 Yılında Amerika ve İngiliz hükûmetleri tarafından verilen nota ile tarihe "Kürt Musa Bey olayı" olarak geçen bu olay, Bitlis vilayeti içerisinde saldırıya uğrayan misyonerlere dayanmaktadır. Asıl adı Musa Suphi olan Musa Bey, 1853 yılında Muş'un, Huyut kazasında yer alan Cinyar köyünde doğmuştur. Mutki Aşireti reisi olan Musa Bey, bölgenin köklü ailelerinden birine mensup olup bölgede geniş topraklara sahip ve yöre halkı tarafından saygı gören bir kişiliktir. Musa Bey, 1883 yılında bölgeye gelen misyonerlere yönelik saldırılar ile suçlanmış ancak olaylar dahilinde bir suçu olmadığı ispatlanmasına rağmen Amerikan ve İngiliz yetkilileri cezalandırılması için Osmanlı Hariciye Nezaretine baskı uygulamışlardır. Dr. Reynolds ve Knapp adındaki Amerikalı misyonerlerin uğradığı soygun girişiminin ardından Amerikalı yetkililer olayı Osmanlı'dan tazminat talep etme noktasına kadar sürdürmüşlerdir. Ardından Bitlis'te bir Ermeni'nin evinde ölü bulunması üzerine Musa Bey ve Kürtler tekrar hedef alınmış ve bu olaylara İngiltere tarafından bir Ermeni propagandasına dönüştürülmüştür. Ermeniler'in ve Batılı Devletlerin yoğun propagandası üzerine Osmanlı Hükûmeti, Musa Bey'i gözetim altında tutmak için iki yıl Muş ve bir yıl Bitlis olmak üzere iskana zorlamıştır. Soygun,cinayet, ırz düşmanlığı gibi suçlamalar ile karşı karşıya kalan Musa Bey'in mahkemelerde en dikkat çeken olay Ermeni bir Papazın yeğenini kaçırma olayıdır. Mahkemeye yansıyan suçlamalar dahilinde Musa Bey'in, Gülizar isimli Ermeni Papaz'ın yeğenini kaçırıp ırzına geçtikten sonra kardeşi ile evlenmeye zorladığı ifade edilmiştir. Ayrıca kızın bunu kabul etmemesi üzerine Musa Bey tarafından darp edilerek bir gözünü kaybettiği de mahkemelerde dile getirilmiştir. Bu yaşananlarla ilgisi olmadığı görülen Musa Bey suçsuz görülmüş ve beraat etmiştir. Ardından Musa Bey'in, Ermenileri isyana hazırlayan Bagos Natyan adlı rahibi devlet aleyhine hazırlanmış bir takım zararlı evraklar ile yakalayıp Muş Mutasarrıflığına teslim etmesi üzerine "Musa Bey olayı" 1889 yılında yeniden gündeme gelmiştir. Bagos Natyan'ı Muş Mutasarrıflığına teslim etmesi üzerine Musa Bey'in aleyhinde büyük bir propaganda başlatılmıştır. Musa Bey, hakkındaki suçlamalardan ötürü yargılanıp beraat etmesine rağmen İngiliz elçiliğinin müdahaleleri ve Avrupa'da hakkında yaratılan olumsuz imajdan sıyrılamamıştır. Ermeni düşmanı olarak nitelendirilen Musa Bey üzerinden Avrupa basınında Kürtler katil olarak gösterilmiştir. Musa Bey olayı, Ermeni örgütlerinin Avrupadaki uzantılarının birer aracı olarak işlev görmüş ve Ermeniler'in Osmanlı'ya karşı Avrupalı devletlerin desteğini sağlamak için bir propaganda aracı olarak kullanılmıştır. Bu olayları abartarak Avrupa'nın desteğini elde etmek isteyen Ermeniler amaçlarına ulaşamamış ve çeşitli iller de silahlı olaylar başlatmışlardır. Bu isyanlar Muş, Kahramanmaraş, Kayseri, Diyarbakır, Malatya, Şanlıurfa, Yozgat, Erzurum, Erzincan, Bitlis, Harput, Arapgir, Sivas gibi iller başta olmak üzere yirmi beşe yakın ilde patlak vermiştir. Musa Bey’in hakkındaki suçlamalardan berat etmesi üzerine İngiltere sefareti, Adliye Nazırı Cevdet Paşa’ya muhtıra göndererek gereğinin yapılmasını istemiş ve sonuçlara itiraz etmiştir. Bölgede yaşanan Ermeni olayları, Ermeni-Kürt ilişkilerine olumsuz yansımış ilişkilerin daha da gerginleşmesine sebebiyet vermiştir. Kürtler için Ermeniler'e tanınacak özerkliğin ardından bölgede kurulacak bağımsız bir Ermenistan endişesini arttırmıştır. Karşılıklı faili meçhul cinayetler işlenmiş ve iki halk için de büyük çapta olumsuzluklar yaşanmıştır. Avrupa basınının ve İngiltere'nin, Osmanlı üzerindeki baskıları sonucu Musa Bey yeniden yargılanmış ve beraat etmiştir. Ancak Musa Bey, Avrupa Basını ve İngiltere'nin baskılarını dindirmek için daha sonra Medine'ye sürgün edilmiştir. Sason günümüzde Batman iline bağlı bir ilçe olmakla beraber Diyarbakır ile Muş arasında kalan dağlık bir bölgedir. İsyan birçok eserde "Sason isyanı" olarak anılsa dahi bazı kaynaklarda "Talori İsyanı" olarak da geçmektedir. Bazı kaynaklarda Talori İsyanı denmesinin sebebi isyanın Sason'a bağlı Talori vadisinde başlamasından ötürüdür. Talori Vadisi ise Sason ile Muş arasında dağlarla çevrili geniş bir vadidir. Ayrıca bu vadi Silvan'lı Bekran aşireti'nin yaz aylarında yayla olarak kullandığı bir yerleşim yeridir. 1875 yıllarında bölgede üç Ermeni köyü mevcutken zamanla köy sayısı on dörde çıkmış ve bölgede Ermeni nüfusunda hızlı bir artış yaşanmıştır. Hızla artan Ermeni nüfusu, Bekranlılar'ın bölgeden çıkmasını istiyor ve bölge aşiretleri ile manastır rahiplerinin desteklerini alarak kendilerinden şikayetçi oluyorlardı.Nitekim bölgede Ermeniler ile Kürtler arasında uzun süredir bir ihtilaf sürüyordu. Ermeniler emniyetlerini sağlamak adına Kürtler'e her yıl vermeleri gereken geleneksel haracı aşiret reislerine vermiyor ve Kürt aşiretlerine karşı direniyorlardı. Osmanlı Devleti ise Kürt aşiretlerini bir Ermeni kalesi olarak görülen Sason'a yönlendirerek direnen Ermenileri kontrol altında tutmak istemekteydi. Bunun üzerine İstanbul Kumkapı Olayın'dan sonra olayın sorumlularından Damadyan isimli Ermeni 1891 senesinde Sason'a gelerek yerli Ermeni halkı örgütlemeye yönelik girişimlerde bulunmuştur. "Damadyan Çetesi" adıyla Sason dahilinde kurulan çete Sason'da yaşayan Kürtler'e yönelik saldırılar düzenlemiştir. Çete lideri Damadyan'ın yakalanmasının ardından 1894'te Ermeni Taşnak örgütü , Sason halkının kendilerini Hamidiye tasfiyelerine karşı savunmasına yardımcı olmak için yerel nüfusa silah sağlayarak bölgedeki gerginliklerden yararlanmış ve Talori vadisinde birinci Sason isyanını başlatmıştır. Ardından Damadyan'ın yakalanması üzerine isyancılar Hınçak cemiyeti üyesi olan Hamparsun Boyacıyan önderliğinde, Sason Talori’de kanlı eylemler gerçekleştirmiş ve Hınçaklar, Zadyan ile Behran aşiretlerine saldırarak yağmacılığa başlamışlardır. Boyacıyan'ın Sason bölgesinde halkı kışkırtarak yaptığı propagandalara dair II.Uluslararası Türk-Ermeni İlişkileri ve Büyük güçler sempozyumunda şu ifadeler yer almıştır: 1894'te özerklik için mücadele adı altında Kürtler'e gerçekleştirilen saldırılar Osmanlı Birlikleri ve Zilan Şeyhi'nin de arasında bulunduğu Kürt aşiretlerinin saldırılara cevap vermesi ile beraber 1894 yılında binlerce Ermeni'nin hayatını kaybetmesine sebebiyet verdi. Sason'a gelen vergi memurlarının Ermeni çete üyeleri tarafından darp edilmesi ve bölgede Kürtler ve Ermeniler arasında yaşanan şiddetli çatışmalar üzerine Dördüncü Ordu Kolordusu'nun katıldığı Bitlis ve Muş İlleri'nden Hamidiye alayları ve Osmanlı düzenli birlikleri, Sason çevresindeki Ermeni bölgelerine gönderildi. Ardından, 18 Ağustos'tan 10 Eylül'e kadar 23 günlük bir operasyona başlandı. Bu harekat dahilinde en az 8.000 Ermeni hayatını kaybetti. Hamparsun Boyacıyan bölgede Bekran aşiretinin çıkarılması yönünde halkı kışkırtarak Kürtler ile Ermeniler arasında çatışmalara sebebiyet vermiş ve Avrupalı devletler'in dikkatini çekmek istemiştir. Boyacıyan, üç bin Ermeni'yi harekete geçirmekle de bu amacını sağlamıştır. 23 Ağustos 1894 senesinde isyan hareketinin lideri Hamparsun Boyacıyan'ın tutuklanması üzerine isyan son bulmuştur. Boyacıyan mahkemede yargılanması neticesinde idama mahkûm edilmiş ancak Avrupalı devletlerin müdahil olması ile cezası Trablusgarp'ta ömür boyu hapis cezasına çevrilmiştir. Fakat Boyacıyan, dokuz yılın ardından firar etmiş ve yeniden komite faaliyetleri içerisine girmiştir. 1894 yılı gerçekleşen Sason isyanı Avrupa komuoyunda büyük bir yankı uyandırmış ardından bu isyan üzerine içinde Fransız temsilcisi Vilbert, Rus temsilcisi Jevasky, İngiliz temsilcisi Shipley, Şefik Bey, Ömer Bey, Celalettin Bey ve Mecit Bey'in yer aldığı Uluslararası Tahkikat komisyonu kurulmuştur. Kurulan komisyonca 20 Temmuz 1895 senesinde Ermeniler'in masum olmadığına dair hazırlanan raporda; Tahkikat komisyonunun yedi ay süren incelemesi neticesinde olayları Ermenilerin başlattığı ve elde ettikleri silahlar ile olayı bastırmak adına bölgeye gelen güvenlik güçlerine saldırdıkları beyan edilmiştir. Kazım Karabekir'e göre 1895 senesinde Van dahilinde Ermeni - Kürt ilişkilerinin çok iyi seyrettiğini ancak aynı senenin sonunda Ermeni komiteciler tarafından Kürtler'in Ermeniler'e karşı kışkırtılması neticesinde ilişkiler tam aksi yönde gelişmiştir. 1895 senesinin sonlarına doğru Ermeni komiteciler, Van vilayetinde güçlü bir oluşum içerisine girmiş ve Kafkasya ile İran'dan yüklü miktarlarda silah ve cephanelik getirmişlerdir. Ayrıca Hınçak grubunun Taşnak grubu ile birleşmesi neticesinde komiteler arasındaki anlaşmazlıklar giderilmiştir. Ardından isyana öncülük edecek ve isyan hazırlıklarını tamamlamak üzere içlerinde Amerikan, Rus ve Bulgar uyrukluların da olduğu komite üyeleri Rusya ve İran'dan Van bölgesine gelerek isyan hazırlıklarına başlamışlardır. Aynı sene içerisinde komiteciler tarafından yöre halkı arasında husumetler yaratılıyor veyahut askerlere saldırılar düzenleniyordu. Bölgede komiteler tarafından bir isyan girişimi olduğunu fark eden Osmanlı Devleti, bölgeye Sadettin Paşa'yı göndererek bölgede yaratılmak istenen husumetlerin giderilmesini amaçlamıştır. Bölgede yaşanan husumetleri giderebilmek için Sadettin Paşa, Ermeni ile Kürt köylerini dolaşmış ve İstanbul'a gelişmeleri telgrafla rapor etmiştir. Ancak Osmanli İdaresinin tüm çabalarına rağmen Ermeniler ile Kürtler arasındaki gerginlikler önlenememiş ve Kürtler'den oluşan Hamidiye alayları Ermeniler üzerine saldıralar gerçekleştirmiştir. Uzun süredir isyan hazırlığında bulunan Ermeni Komite üyeleri 5 Haziran 1896 yılında Van'da Hamidiye alaylarının Van ilindeki Ermenilere saldırmak üzere iken isyanı gerçekleştirdiler. Ermeni komite üyeleri Van'daki Ermeniler'in Hamidiye alaylarına karşı kendilerini savunabilmesi için tüm Ermenileri silahlarla donatmışlardı. Ateşli silahlar ile donatılmış Ermeniler, Kürtler'e karşılık vermiş ve saldırı sonrasında sivil zayiatı önlemişlerdir. Ermeni ihtilal kuvvetleri isyan sürecinde Avrupa'nın dikkatini tekrar Ermeni meselesine çekmek üzere çaba sarf ediyorlardı. Ermeniler'in, Hamidiye alayları ile girdikleri çatışmalar gittikçe yayılmış ve olaylar Adilcevaz ile Erciş'e de sıçramıştır. Ermeni ihtilalcileri Van'a doğru hareket ederken çevre Kürt aşiretlerine saldırmaları neticesinde büyük kayıplar yaşamış ve sayıları azalmıştır. Nitekim, İran'dan bekledikleri kuvvetlerde geri dönmüş ve zor duruma düşmüşlerdir. Ancak ilerleyen süreçte çatışmalar artmış ve isyan Abak, Erçek bölgelerine de yayılmıştır. İsyanın yayılması üzerine Müşir Zeki Paşa, Erzincan'a gelerek Van üzerine 20 tabur asker sevk etmiş ve olaylar ancak 24 Haziran 1896 yılında kontrol altına alınmıştır. Ancak 10-15 Eylül 1896 yılında tekrardan şiddetlenen olaylar üzerine özellikle Kürtler ile Ermeniler arasında uzun vadeli ve büyük çapta çatışmalar meydana gelmiştir. Sadettin Paşa'nın aktardığına göre Osmanlı birliklerinden 340 ölü 260 yaralı varken; Ermenilerden ise 219 ölü ve 69 yaralı mevcuttur. Ayrıca çatışmalar sonucunda 80 Ermeni'nin evi kullanılamaz hale gelmiştir. İngiliz konsolosunun ifadelerine göre Van isyanına öncülük eden ve halka zarar vermiş Ermeniler, İran'a sürülürken olaylarda suçsuz olduğu tespit edilen Ermeniler ise affedilmiştir. İngiltere'nin Van konsolosuna göre; kendisi tarafından Ermeniler'in defalarca uyarılmasına rağmen olaylara mani olamamış ve bu olaylar komiteciler'in tükenmek bilmeyen tahrikleri sebebi ile yaşanmıştır. Van'da yaşanacak olan isyanı önceden haber alan Osmanlı bu konu üzerine sınır boylarında Ermeniler'e gelebilecek yardımları önlemek açısından büyük çaba göstermiş ve gelecek olan yardım kuvvetlere mani olmuştur. Ayrıca yabancı devletler'in de olaya müdahale etmesini önlemiş ve bu meselenin uluslararası kamuoyuna yansımasına izin vermemiştir. 1897 senesinde Kürtler'i ve Ermeniler'i tahrik eden Ermeni komitecilerin bölgeden sürgün edilmesi üzerine Ermeni-Kürt ilişkileri neredeyse eski hâline geri dönmüş ve her iki millet arasında barışmalar görülmüştür. Ermeni komite üyeleri tarafından başlatılan birinci Sason isyanı başarılı olamayınca 1897 yılında Ermeni komitecileri ile alınan karar neticesinde Sason'da ikinci bir isyan gerçekleştirilmiştir. İran'dan bölgeye Van üzerinden gelen Taşnak komite üyeleri, 25 Temmuz 1897 yılında geçiş güzergahları üzerinde bulunan ve kendilerine rahatsızlık veren Mazrik aşiretine saldırmış ancak başarılı olamadıkları için kaçarak Sason bölgesine gelmişlerdir. Taşnak komite üyeleri bölgeye vardıklarında yerli Ermeni halkı örgütleyerek Osmanlı Devleti tarafından Sason'da kurulacak olan askerî kışlaların kurulmaması için 1901 yılında Askeri kışlalara yönelik protestolar düzenlemişlerdir. Uzun süre Sason'da devam eden olaylar ise 1903 yılında isyan niteliği kazanmıştır. Uzun süren protestolar ve olayların ardından Sason Ermeni komitecileri 21 Kasım 1901 yılında Muş'a yakın bir bölgede yer alan Varak Manastırında saklanarak bölgede yaşayan birçok kadın ve çocuğu rehin almıştır. Bunun üzerine Muş ahalisi durumu gizlice hükûmete bildirmiş ve Ermeni komiteciler Osmanlı birlikleri tarafından ablukaya alınmışlardır. Ocak 1902 senesinde ise Muş ve çevresinde Müslüman kıyafetleri giyerek birçok Ermeni'yi katlederek bölgede Kürt-Ermeni çatışmalarını alevlendirmek istemişlerdir. Yine aynı yıllarda Pasinler, Kiğı ve Hınıs kazalarında da birkaç Ermeni'ye saldırarak Sason'a kaçmışlardır. Ermeni komiteciler'in kumandanı olan Andranik 1903 yılı sonlarında Kafkasya'dan kendisine yaya ve atlı komite kuvvetleri gelmesi için destek istemiş ardından yardıma gelen kuvvetler sayesinde Sason dağlarındaki faaliyetlerini arttırmıştır. Civardaki Ermeni köylerinden de destek alan Andranik faaliyetlerini hızlandırmış ayrıca civar illerden de birçok silahlı Ermeni'nin kendisine katılması ile faaliyetlerinin hız kazandığı arşivlerde yer almıştır. Başlangıçta 300 kişilik bir kuvvete sahip olan Andranik, civar illerden gelen Ermeniler ve silahlandırılan Sason Ermeniler'in katılması ile 600-700 kişiye ulaşmıştır. Andranik öncülüğünde hızla ilerleyen olaylar 25 Temmuz 1897 yılından 27 Mayıs 1905 yılına kadar devam etmiştir. Andranik'in kuvvetleri 20 Şubat 1904 yılında Kulp'a bağlı Tapik köyüne saldırmış ve 140 Kürt'ü köyden sürmüşlerdir. Onlarca Kürt'ün hayatını kaybettiği olaylar sırasında Andranik ve kuvvetleri Bozıkan aşiretine saldırmış köylerini yakarak 1200 adet büyük baş hayvanlarını gasp etmişlerdir. Olayların büyümesi ile 4. Ordu'ya bağlı Salih Paşa birlikleri ile beraber 23 Nisan 1905 yılında Andranik ve kuvvetleri üzerine taarruza geçmiştir. 24 Mayıs 1905 senesinde Salih Paşa ve birliklerinin bölgeye gelmesi ile olaylar sona ermiş ve bölge asayişi tekrardan sağlanmıştır. Hamidiye Alaylarının 1895 yılının ardından Ermeni komiteleri tarafından gerçekleştirilen ihtilal hareketleri neticesinde özellikle bölge halkına karşı gerçekleştirdiği saldırılar arşivlerde apaçık görülmektedir. 1895 yılında Van'da Ermeni köylerine yapılan saldırılardan bahsedilmektedir. Haydaranlı aşiretine mensup Hamidiye Alaylarının bölge halkına ve yöreden geçen Kürt göçebelere saldırıları 4 Nisan 1895 yılında Dahiliye Nezaretine çekilen telgraflarda hükûmete bildirilmektedir. 1895 yılına ait bir diğer telgrafta ise Hamidiye Alaylarına mensup Şemski aşireti hakkında bir kısım şikayetlerde mevcuttur. Bu şikayetlerde bahsedilenlere göre Ermeni köylerine baskın yapıldığı ve Ermenilerin mallarına zarar verildiği ifade edilmektedir. Bu olaylar neticesinde Erzurum İngiliz Konsolosu Robert Bendam Graves Doğu Vilayetleri Umumi müfettişi Şakir Paşa'dan gerçekleşen olaylar hakkında yardım istemiştir. Yine Osmanlı arşiv belgeleri dahilinde Garzan bölgesinde Ermeni Patrikliğinin, Garzanlı Fettah Bey'in ve oğlu İslam Bey'in zulmüne yönelik şikayetleri de yer almaktadır. Bir diğer belge de ise 1895 yılında Bitlis'te Ermeniler tarafından çıkarılan saldırılar üzerine Hamidiye alaylarına mensup Hüsnanlı ila Cibranlı aşiretleri tarafından Ermeni köylerine saldırı düzenleneceği yönünde haber alındığı ve bu nedenle Ermeni köylerinin korunmasına yönelik tedbirlerin alınması talep edilmiştir. Hamidiye Alaylarının, Ermeniler üzerine yapılan saldırılar sonucu ölenlerin sayısı 80.000 ile 300.000 arasında gösterilmektedir. Dönemin gazetelerinde ise bu sayının 50.000 olduğu yazmaktadır. Bu saldırılar, dağılmakta olan Osmanlı İmparatorluğunun korunmasına yönelik Ümmetçilik ideolojisini benimseyen Sultan II. Abdülhamid dönemi sonrasında katliam olarak nitelendirilmiştir. 1894 yılında başlayan saldırılar daha sonrasında yaygın bir hal almış ve 1897 yılında uluslararası kamuoyunun baskıları nedeniyle saldırılar son bulmaya başlamıştır. II. Abdülhamid'in 1890 yıllarında başlayan ayrılıkçı Ermenileri bastırmak için Kürt aşiretlerini kullanarak oluşturduğu Hamidiye Alayları ayrılıkçı ve sivil ayrımı yapmadan saldırılarda bulunmuş, birçok insanın hayatını yitirmesine sebebiyet vermiştir. Hamidiye Saldırılarına ve yaşanan ölümlere tepki çekmek için Ermeni Taşnak örgütü, Avrupalıların işletmekte olduğu Osmanlı Bankasına baskın yapmışlardır. Ayrıca olayların yaşandığı dönem içerisinde telgraf kullanımı yaşanan ölümlerin Batı Avrupa ve Kuzey Amerika'da büyük tepki uyandırmasın, geniş çevrelerce duyulmasını ve rapor edilmesini sağlamıştır. Yaşanan saldırılarda ölü sayısı her ne kadar belirsiz ve kesin rakamların verilmesi imkânsız olsa dahi tarihçiler bu sayının 80.000 ile 300.000 arasında olduğunu düşünmekteler. Johannes Lepsius adlı Alman papaz tarafından toplanan bilgiler ve hesaplamalar doğrultusunda, 88.243 Ermeni'nin öldüğünü, 546.000'inin göç etmek zorunda kaldığını, 2.493 köyün yok edildiğini, bu köylerden 456'sında yaşayan halka zorla Müslümanlığın kabul ettirildiği 649 kilisenin kapatıldığını ve bu kiliselerden 328 tanesinin camiye dönüştürüldüğünü raporlarında yer verdiğini görmekteyiz. Ayrıca Türkolog ve Almanya dış işlerinde yer alan diplomat Ernst Jäckh iddiasına göre 200.000 Ermeni'nin öldürüldüğünü, 50.000'ünün sürgüne yollandığını ve 1 milyonunun yağmacılığa uğradığını belirtmiştir. Fransız diplomat Pierre Renouvin'ın ifadesine göre; görev süresindeki belgeler dahilinde 250.000 Ermeni'nin öldürüldüğünü belirtmiştir. Birleşik Krallık büyükelçisi ise 1895 yıllarının sonlarında 100.000 kişinin öldürülmüş olduğu tahmininde bulunmuştur. 19. yüzyılın sonlarındaki Ermeni ihtilal hareketlerii sırasında, çoğunlukla Kürt Hamidiye Alayları ve Türk Osmanlı Düzenli birlikleri, Ermeni ihtilalcilerin ana karşıtlarıydılar. Ermeni ihtilal hareketinin oluşumu, kabaca 1878 Rus-Türk Savaşı'nın sonunda başladı ve Osmanlı Ceza Kanunu'nun 166. Maddesi ve Erzurum Katedrali baskını ile yoğunlaştı. 166. Maddenin silah bulundurmayı kontrol etmesi amaçlanmış, ancak silah bulundurmalarını kısıtlayarak Ermenileri hedeflemek için kullanılmıştır. Bazı yerel Kürt aşiretleri Hamidiye Alayları ile silahlanmış ve Ermenilere saldırmaları sağlanmıştır. Bununla birlikte, tüm Kürtlerin, Ermenilerin öldürülmesine katılmadıkları ve birçok Ermeni'nin Osmanlı İmparatorluğu'ndan kaçmasına yardımcı olduğu da belirtilmelidir. Birinci Dünya savaşının hemen öncesinde Osmanlı Devleti'nin, girmiş olduğu Balkan Savaşlarından yorgun düşmesi üzerine Avrupalı devletler'in, Osmanlı iç işlerine daha fazla karışmasına sebep olmuştur. Ermeni ihtilal güçlerine destek sunan Rusya amaçlarına ulaşabilmek için bu durumdan yararlanarak daha önce Ermeniler'e gizlilik ile sunduğu desteğini artık alenen sunmaktaydı. Osmanlı'nın zayıf olduğu bu dönemi fırsat bilen Rusya, Ermeniler'in yanı sıra Kürt liderleri ve Şeyhler'ini de kendi yanına çekebilmek için özel girişimlerde bulunmuştur. İttihat ve Terakki yönetiminin yanlış politikaları sebebiyle Kürtler'in merkezi yönetime yabancılaştıklarını gören Rusya yönetimi, hoşnutsuzluğu giderek artan Kürtleri kazanmak adına dönemin önemli Kürt liderlerini birçok kez Rusya'ya davet etmiştir. Rus konsolosluğu, bölgede yer alan Kürt Liderlerine, II. Abdülhamid sonrası Osmanlı'nın bölge siyasetinin Ermeniler lehine değiştiğini ifade ederek Kürtler'i isyana teşvik etmekteydi. İslamiyete sıkı sıkıya bağlı olan Kürtler, İttihat ve Terakki'nin bilinçli bir şekilde halifenin topraklarında bağımsız bir Ermenistan temeli oluşturduğunu düşünmüş ve yönetime nefretleri artmıştır. Ermeni meselesinin uluslararası kamuoyunda ne kadar hassas bir mesele olduğunu bilen Rusya bu meseleyi tekrar gündeme getirebilmek için Kürtler'i kışkırtmıştır. Ruslar, I.Dünya Savaşı sırasında alenen Kürdistan'da ayrılıkçı bir takım faaliyetlerde bulunmuşlardır. Özellikle Rus konsolosu Çerkov'un Kürtler'e bölgede bağımsız bir Kürdistan için yapmaları gerekenleri ifade ederken Rusya'nın sergilediği tavır apaçık görülmektedir; Ayrıca bu süreçte silahlanmaya devam eden Ermeniler'in durumunu ise Kazım Karabekir şu ifadelerle dile getirmektedir; Süreç bu şekilde işlerken Botan Kürt beylerinden Abdurrezzak Bedirhan tarafından Hoy'da büyük bir Kürt kongresi tertiplenmiştir. Bu kongre dahilinde alınan kararların ikinci maddesi gereğince "Rusya'dan tedarik edilen silahların Simko Şikakî emrindeki Kürt ordularına dağıtılması" meselesi söz konusu olmuştur. Bu karar üzerine Van valisi Tahsin Bey'in ısrarı üzerine ahaliye silah dağıtma fikri ciddiyet kazanmıştır. Enver Paşa'nın 24 Mayıs 1914 senesinde yazdığı mektubunda ifadeleri de bu fikri doğrulamaktadır. Harbiye Nezaretinin de bu görüşü kabul görmesi üzerine Dahiliye Nezareti, Van'da gereğinin yapılması için talimat vermiştir. I. Dünya Savaşı başladıktan sonra savaşın neden olduğu kargaşa bölgede Devlet'in otoritesini kaybetmesine sebep olmuş, Ermeni ve Kürtler'in bağımsızlık arzuları da git gide artmıştır. Bununla beraber devlet nezdinde Ermeniler ile Kürtler'in birleşerek devlete isyan etme ihtimali de her zaman mavcudiyetini korumuştur. Devlet bunun için doğu vilayetlerinde güvenilir istihbarat teşkilatları oluşturmuş ve sıkı tedbirler almıştır. Çarpışmaların başladığı alan neredeyse doğu vilayetlerinin tümünü kapsıyordu. Kuzeyde Sarıkamış'tan başlayan çarpışmalar güneyde Mukri'ye kadar uzanmaktaydı. Doğuda ise Erzurum'dan başlayıp Erzincan'a kadar ilerlemekteydi. Çarpışma alanları Kürtler'in ve Ermeniler'in yaşadığı alanlar olması sebebiyle savaşın ilk zamanlarında yerle bir olmuştur. Büyük bir insan gücü ihtiyacının doğduğu I. Dünya Savaşında, Hamidiye Alaylarına katılmış olan Kürtler gibi Ermeniler de tüm gücüyle Osmanlı tarafında yer almak zorunda kalmışlardır. I.Dünya Savaşı sırasında Kürtler neredeyse tamamen Osmanlı saflarında yer almış sadece Dersim, Hakkâri ve Sason'un bazı kesimlerinin tümü orduya dahil olmamıştır. Ruslar'ın bütün propagandalarına binaen Kürtler'in I.Dünya savaşı sırasında net bir tavırla Osmanlı ordusu tarafında yer almasında; Alman ajanlarının faaliyetleri, Pan-İslamist politikalar ve cihat çağrılarının yanı sıra Alman silahlarının büyük çapta etkisi olmuştur. Özellikle İslamiyete sıkı sıkıya bağlı olan Kürtler üzerinde en büyük etkiyi cihat fetvası yaratmıştır. Bilhassa aşiretler bu fetvayı Müslüman- Hristiyan savaşı olarak algılamış ve İran sınırlarında Ruslar ile beraber hareket eden Kürt aşiretleri dahi Osmanlı ordusunda yer almıştır. Bu dönem içerisinde Ermeniler'in ise bölgede Rusya himayesinde bağımsız bir Ermenistan için çalışmaları hız kazanmıştır. Ermeni Katogikos'u V.Kevork, 1914 senesinde Rus Çar'ı II.Nikolay'ın huzurunda alenen Ermeniler'in kurtuluşunun ancak Rusya himayesinde kurulacak olan Ermenistan ile mümkün olacağını dile getirmiştir. Savaşın ilk yılları Eçmiyazin Katogigosu Rus Çarını tüm Ermeniler'in koruyucusu ilan etmiş ve Ermeniler'e çarlığa bağlı kalarak Rus ordusunun desteklenmesi yönünde talimatlar vermiştir. Katogigos'un bu talimatları 1914 senesinde yayımlanan Ararat Gazetesinde yayınlanmıştır. Bu sırada savaş Avrupa'da devam ederken Taşnaklar Erzurum'da 8. kongrelerini gerçekleştirmiş ve Ermeniler'in tüm ülkelerde teşkilatlanması yönünde karar alınmıştır. Taşnaklar'ın 8. kongresinde, bazı delegeler Ermeniler'in Osmanlı halkı olduğu için imparatorluk tarafında savaşta yer almasını savunurken bazı delegeler ise Rusya tarafında yer almasını istemiştir. Erzurum'da toplanan kongre dahilinde İstanbul'dan, Amerika'dan ve Avrupa'dan gelen delegeler ise tarafsızlığını korumuşlardır. Ancak Taşnaklar dahil hiçbir Ermeni örgütü bu savaşta İngiltere, Fransa ve Rusya'ya karşı savaşmak istemediği için Taşnak komitesi de Hükûmet karşıtı bir politika izlemiştir. Ancak Patrikhanenin görevlendirdiği Rahip Gaprie Cevahirciyan öncülüğünde toplanan Ermeni komiteciler; Osmanlı'nın, Rusya karşısında savaşa girmesi hâlinde devleti şüphelendirmemek adına ”"Ermenilerin, Osmanlı Hükûmeti’ne sadık kalmaları, askerî görevlerini yerine getirmeleri ve dış tahriklere kapılmamaları"” yönünde karar almışlardır. Bu süreçte Osmanlı Hükûmeti, Patrikhanenin gizliden gizliye Rusya'ya destek verdiğini düşünmekteydi lakin dönemin Ermeni Patriği Zaven Efendi aksine böyle bir durumun Osmanlı toprakları içerisinde Ermeniler'e zarar vereceğini tahmin ettiği için Gürcistan'daki Ermeniler'e temsilciler yollayarak bu durumun önüne geçmek istemiştir. Ancak Zaven efendi bu süreçte kendisinin de ifade ettiği üzere ne Osmanlı hükûmetini muhalefet olmadıklarına ikna edebilmişlerdir ne de Rusya'ya olası girişimler dahilinde en çok zararın Ermeniler'in göreceğini anlatabilmiştir. Rusya ise süreç içerisinde Ermeniler'i tahrik ediyor, Rus tahriki üzerine Ermeni komiteciler Osmanlı dahilindeki şubelerine şu talimatı veriyordu; Bu talimat üzerine 3 ağustos 1914 senesinde seferberliğe çağrılan Ermeniler askere gitmemiş gidenler ise askerden kaçmışlardır. Askerden kaçarak Rus cephesine sığınan ve kendi gruplarını kuran Ermeniler bölgede yaşayan Müslüman Kürt halkına saldırmaya başlamışlardır. Bu durum ilk kez Kahramanmaraş'ın Zeytun bölgesinde bulunan Ermeniler'in kaçtıktan sonra Türk askerlerine saldırması ile başlamış ardından öbür bölgelere de yayılmıştır. 1914 senesinin Ekim ayında Rusya'nın, Osmanlı Devleti'ne savaş ilan etmesinin ardından Ermeniler Rusya ve İtilaf Devletlerinin yanında yer almışlardır. Osmanlı'nın Doğu vilayetlerini diğer güçlere kaptırmamak adına Rusya, bölgedeki Kürtleri ve Ermenileri kendi tarafına çekebilmek adına Rus konsolosluğunu görevlendirmiş ve bölge halkına silah dağıtmıştır. Ancak Rusya'nın kışkırtma politikasından rahatsız olan Kürtler bunun üzerine 1914 yılında Bitlis yakınlarında ayaklanmalar başlatmışlardır. Ayrıca Rusya bu süreç içerisinde, Doğu vilayetlerinden gelmekte olan şikayetleri Ermeni patrikliği üzerinden Babıâli’ye aktarılmasını sağlamak, Ermeniler'in Rus vatandaşlığına geçmeleri yönünde imza kampanyaları düzenlemek gibi politikalar da izlemiştir. Rusya, Van üzerinden doğu vilayetlerinde büyük bir ilerleme kaydetmiş ve Muş ile Bitlis'e kadar dayanmıştır. Kürt birlikleri ise Osmanlı Birlikleri ile beraber bölgede Erzurum'dan Palu'ya kadar gönüllü milis kuvvetler şeklinde Rus ordusuna karşı savaşmıştır. Rus ordusuna karşı beraber gönüllü olarak çarpışan Kürt kumandanları genellikle Kürt halkı üzerinde büyük bir nüfuza sahip kişiliklerdi. Bu kumandanlar Hazret mahlası ile tanınan Norşinli Şeyh Muhammed Diyauddin, Zokaydli Şeyh Mahmud, Küfrevi Şeyhi Şeyh Abdülbaki, Gaydalı Şeyh Selahaddin, Said-i Kurdî, Pencinar aşireti reisi Bîşarê Çeto ve kardeşi Cemîlê Çeto, Mutkili Musa Bey, Müküslü Mutiullah Bey gibi isimler de yer almaktaydı. Bu kumandanlar arasında yer alan ve ön plana çıkan Norşin Şeyh'i, Şeyh Muhammed Diyauddin birçok aile üyesini ve talebesini savaş dahilinde kaybetmiş ayrıca sağ kolunu da Rus ordusuna karşı savaşırken yitirmiştir. Savaşın şiddetle sürdüğü ve tarihin 1915 senesini gösterdiği vakit Van'ı işgal eden Rus ordusu ve Ermeni milisleri Çatak'a kadar ilerlemişlerdir. Rus ordusunun himayesinde yer alan Ermeniler özellikle Beyazıt ve Eleşkirt'te yaşayan Kürt halkı üzerine şiddetli saldırılar gerçekleştirmişlerdi. Van'ın korunması için yeterli sayıda askerin bulunmaması Ermeni komiteciler'in yerli Ermeniler'e silah dağıtmasına ve ayaklanmalarına neden olmuş ve Rus ordusunun bölgede başarı elde etmesine sebebiyet vermiştir. Van ve Bitlis'in işgali sırasında Rus ordusu ve Ermeni milis kuvvetleri halk üzerinde büyük bir katliam gerçekleştirmiş ve Rus ordusundan kaçan Kürtler, Ermeniler'in yollarını kapaması sonucu bölgede esir mahiyetinde kalmış ayriyeten birçok işkenceye uğramışlardır. Özellikle Van'a bağlı birçok Kürt köyü, Ermeniler tarafından kıyıma tabii tutulmuştur. Bilhassa 1915 senesinde intikam amacıyla Aladağ'a giren Rus Kazakları ve Ermeniler, Kürtlere ait 40 köyü yağmalamıştır. Ruslar ile olan savaştan etkilenen sadece Kuzey Kürdistan değildi, ayriyeten Ruslar Güney Kürdistan'a da çok ağır saldırılarda bulunmaktaydı. Güney Kürdistan'ın Revandiz bölgesinde yer alan köylerin birçoğu harap olmuş durumdaydı. Bradost aşiretinin Revandiz kolunun yaşadığı bölgelerde ise bilanço daha ağırdı. Savaş başlamadan önce 1080 hane sayısı olan aşiretin savaştan sonra hane sayısı 157'ye kadar düşmüştür. Bu yaşananlar devam ederken ve Rus işgali hızla ilerlerken Ermeniler için çıkarılan tehcir kararı Kürtler ve Ermeniler adına yeni bir dönemin başladığını göstermekteydi. Kürt bölgelerinin Ruslar tarafından işgali, Kürtler için adeta bir intikam operasyonu gibi işlemiş ve bölge halkı üzerine sert müdahalelerde bulunulmuştur. Aynı şekilde Ermeniler'de bu süreç içerisinde Tehcir Kanunu ile karşı karşıya kalmışlardır. Osmanlı ordusu'nun Sarıkamışta yenilgisi ve Ermenilerin bölgede Ruslar'a olan destekleri neticesinde Osmanlı İmparatorluğu bölgedeki Ermeni nüfusu göç ettirmeye yönelik karar almıştır. 9 Mayıs 1915 senesinde Van ve Bitlis Valilerinin, Van merkezi başta olmak üzere çevrede yaşayan Ermeniler'in her an isyan için hazır bulunmaları gerekçe gösterilmiş ve nüfusça yoğun olan Ermeniler'in yerlerinden edinip güneye doğru sevk edilmeleri kararlaştırılmıştır. Osmanlı İmparatorluğu'nun almış olduğu bu karar neticesinde Rusya, Fransa ve İngiltere Devletleri bir bildiri yayınlayarak Ermeniler'in tehcir edilmesi sürecinde öldürüldüklerini ileri sürmüş ve bu olayı uluslararası kamuoyuna taşımışlardır. Bunun üzerine dönemin Dahiliye Nazırı Talat Paşa tehcir kararını kanun hükmünde kararname hâline getirmiş ve 26 Mayıs 1915 senesinde hazırlamış olduğu tezkeresini sadarete sunmuştur. 1915 senesinin Mayıs ayına dek Ermeniler'in, gerek bölge halkı gerekse Devlet karşıtı yürüttükleri faaliyetler ve tehcir kararının nedenleri bu şekilde sıralanmıştır; Osmanlı sıralı bu sebepler üzerine 27 Mayıs 1915 senesinde geçici sevk ve iskan kanunu çıkararak, bu kanunla beraber Dahiliye Nezareti, Ermeniler'in sevk edilmesini kanuna bağlamış ve bu görevi askerî makamlara bırakmıştır. Bunun üzerine Dahiliye Nezaretinin belirlemiş olduğu hususlar ile Ermeniler göç ettirilmiştir. Dahiliye Nezaretinin bildirisi üzerine Ermeniler'in yerleştirildikleri yerlerde tekrar edecekleri herhangi bir isyan girişimini önlemek adına bir takım önlemler de alınmıştır. Ermeni nüfusun yerleştirildikleri yerlerin bölge aşiretleri ve yerel halktan çoğunlukta olmamaları ayrıca yerleşecekleri kasabalarda elli haneyi geçmeyip yer değiştirmelerine de katiyen izin verilmemesi hususunda önlemler alınmıştır. 1 Haziran 1915 tarihinde yayınlanmış olan Takvîm-i Vekâyi'de kanun maddeleri şöyledir; Bakanlar Kurulunun, 30 Mayıs 1915 tarihinde aldığı bu karar dahilinde 15 maddelik bir yönetmelik hazırlanmış ayrıca tehcir'in süresiz olduğu belirtilmiştir. Kanunun yürürlülüğe girmesi ile beraber Patrikhane bu duruma tepkiler göstermiş ve Ermenistan'ı Ermeniler'den temizlemek olarak yorumlamış, Avrupa devletlerine şikayetler sunarak Kanunun yürürlükten kalkmasına yönelik çalışmalarda bulunmuştur. Tehcir döneminde topraklarından çıkarılıp farklı bölgelere sevk edilen Ermeniler, Kürt aşiretlerinin saldırılarına uğramıştır. Avrupalı Devletlerin sürekli Ermeniler'i desteklemesi, Kürtler için büyük bir tehlike arz ediyor ve iki millet arasında yaşanan düşmanlığın artmasına, bölgede kanlı çatışmaların yaşanmasına sebebiyet veriyordu. I. Dünya Savaşı'nda Osmanlı İmparatorluğu'nun yenilgisinin ardından İtilaf Devletleri, Anadolu topraklarını Sevr Antlaşması'na bölmeyi önerdi. Anlaşmanın tam olarak uygulanması Ermenistan Demokratik Cumhuriyeti'nin Fırat nehrinin doğusundaki Kürt yerleşim bölgelerine yerel özerklik verirken Bitlis, Van, Erzurum ve Trabzon gibi bölgeleri de kapsayacak şekilde genişlemesine ve Ermenistan'ın güneyinde. Paris Barış Konferansı'ndaki Kürt temsilci "Şerif Paşa", 20 Aralık 1919'da Ermeni temsilcilerle anlaştı ve her iki taraf da konferansa ortak beyanlarda bulundu. Ancak Mustafa Kemal Atatürk liderliğindeki Türk ulusal harekeri, anlaşmayı "kabul edilemez" olarak reddetti ve Türk Kurtuluş Savaşı'nda tüm Anadolu'nun tam kontrolü için savaştı. Sevr antlaşması daha sonra yerini, kabaca Türkiye Cumhuriyeti'nin bugünkü sınırlarını ( Hatay hariç) oluşturan Lozan Antlaşması aldı. Lozan antlaşması, yalnızca bağımsız bir Kürt devleti umudunu atmakla kalmadı, aynı zamanda Kürt halkına Rumlara, Ermenilere ve Yahudilere verilen azınlık statüsünü (ve bununla ilgili haklarını) vermedi. I. Dünya Savaşı'nın ardından Kürtler ve Türkler, gayrimüslim zafere ve yerel Ermeni Hristiyanlara karşı birleştiler ve dönem içerisinde İslam birleştirici faktör halini aldı. Atatürk reformları nedeniyle halifeliğin kaldırılması, Türk-Kürt birliğinin temellerini sarstı. 1920'lerde Türkiye'ye karşı bir dizi Kürt isyanı yaşandı, 1927'de Ağrı ilinde, Sovyet Ermenistan sınırına yakın bir yerde bulunan Ağrı Cumhuriyeti'nin geçici kurulması ile bu isyanlar doruğa ulaştı. Bununla birlikte, tanıma veya dış destek olmadan gerçekleştirilen Kürtler'in bu isyanı, sonrasında devlet'in bölge kontrolünü yeniden başlatan Türk hükûmeti tarafından yenilgiye uğradı. Ağrı hareketine Ağustos 1927'de Lübnan'ın Bihamdun şehrinde kurucu kongresini düzenleyen bir Kürt siyasi partisi olan Xoybûn önderlik etmiştir. Bir Ermeni Taşnak lideri Vahan Papazyan toplantıya "Ermeniler ve Kürtler arasındaki ittifakın sembolü olarak" katılımını gerçekleştirmiştir. Bölgede daha fazla Kürt isyanı yaşanacaktı. En şiddetli olanlar, 1978'de kurulan Kürdistan İşçi Partisi (veya PKK) tarafından gerçekleştirildi. 1980'lerden 1990'lara kadar uzanan PKK ile Türk hükûmeti arasındaki savaş, çok sayıda ölüme ve Kürt'lerin ülke içinde göç etmelerine neden oldu. Türkiye-PKK savaşı sırasında, Halep'teki Süryani Ortodoks piskoposu M. Yohanna ile PKK lideri Abdullah Öcalan'ı gösteren bir fotoğraf, 1994 yılında iki Ermeni gazetesi "Tercüman" ve "Sabah" tarafından Türkiye'nin Ermeni cemaatinin ve kilisesinin açıkça desteklendiğini kanıtlamak için kullanıldı ve PKK ile işbirliği içerisinde olduğunu göstermiş oldu. Mayıs 1994'te "Özgür Ülke" gazetesi ( "Özgür Ülke" ; Kürt yanlısı yayının "Özgür Gündem'in" ardılı) fotoğrafla ilgili doğru bilgiyi yayınladı ve Yohanna ile PKK arasında düzenlenen Mart 1993 tarihli açık bir toplantıda alındığını belirtti. Kürt haber ajansı "Kurdha" ve "Özgür Halk" dergisi tarafından yayınlandı. "Özgür Gündem" ajansı odalarında yapılan aramada Türk güvenlik güçleri tarafından bulunduğunu söylediler. Türk basını da Ermenistan'ın PKK eğitim kamplarına ev sahipliği yaptığını iddia etti, ancak iddiaların doğru olmadığı kanıtlandı. Türkiye'ye karşı mücadelede bazı Kürtler, Osmanlı hükûmeti tarafından ezilmeye teşvik edildikleri insanlar olan Ermenilerle özdeşleşmeye başladılar. Günümüzde Ermeni ve Kürt etnisitesi Türkleri barış içinde bir arada bulunmaktadır. PKK yönetimi Ermeni Soykırımı'nı tanıdı ve Kürt katılımı için özür diledi. Bunun üzerine Ermeni ve Kürt grupları tarafından hem soykırımı hem de Türkiye'yi tartışmak üzere seminerler düzenlenmiştir. Ermenistan'ın Kurtuluşuna Yönelik Ermeni Gizli Ordusu (ASALA), asıl amacı "Türk Hükûmeti'ni 1915'te 1.5 milyon Ermeni'nin ölümü için iddia edilen sorumluluğunu kamuoyuna açıklamak, tazminat ödemek ve bölgeyi ilan etmek zorunda bırakmak olan Marksist-Leninist bir örgüttü. PKK ve ASALA, 8 Nisan 1980'de Sidon'da işbirliğini ilan eden ve 9 Kasım 1980'de Strazburg ve 19 Kasım 1980'de Roma, ASALA ve PKK işbirliğinin faaliyetleri ile sonuçlanan bir basın toplantısı düzenledi. Ancak Temmuz 1983'ten sonra ASALA, PKK'nın kamplarını kurduğu Lübnan Beqaa Vadisi'nde ortadan kayboldu. Kürt kültürü 1930-1980 yılları arasında Sovyet Ermenistan'da gelişti ve Kürtler devlet destekli önemli kültürel destek aldılar. Erivan'dan bir Kürt radyosu yayınlandı. Modern Kürt edebiyatı ve kültürünün öncüleri çoğunlukla Türkiye'den göçmen olan Ezidilerdi. Bu dönemdeki ünlü Kürt yazarlar arasında "Casimê Celîl", "Emînê Evdal", Kurdoev, Arap Shamilov (Erebê Şemo) ve Celile Celil sayılabilir. Erivan'da yayınlanan ünlü Kürt gazetesi "Riya Teze", en eski Kürt gazeteleri arasında yer almaktadır. Bu gazete, Ermenistan Komünist Partisi'nin Kürt kesiminin organıdır. Birçok Ermeni edebi eseri C. Celîl, H. Cindî, E. Evdal, Q. Murad, N. Esed ve T. Murad gibi çevirmenler tarafından Kürtçeye çevrilmiştir. İlk Kürtçe roman 1935 yılında Shamilov tarafından yazılmıştır. 1937'deki Stalinist etnik temizlik döneminde bazı Ermenistan Kürtleri zorunlu göç mağduru oldular. 1969 yılında Ermeni Bilimler Akademisi, Kürt kültürünün tüm yönlerini belgelemek ve araştırmak için değil, aynı zamanda Ermeni ve Kürt ilişkilerini incelemek için bir Kürt Araştırmaları Dairesi kurdu. İlk Kürt gazetelerinden biri aslında Ermenistan'ın başkenti Erivan'da kuruldu ve yayınlandı. Gazeteye Riya Teze (Kürtçe: Yeni yol) adı verildi. Daha sonra iki haftada bir yayınlanan Botan adlı başka bir Kürt gazetesi kuruldu. Ermeni radyo istasyonu Dengê Erivan (Erivan'ın Sesi) günde bir saat Kürtçe yayın yaparak Türkiye'nin güneydoğusundaki etnik Kürtlerin dinleyicilerini çekiyordu. Öyle ki, bir yazar altmışlı yıllarda Dengê Erivan radyosunu dinlemek için okulda alay konusu olan bir çocukluk arkadaşı olduğunu kitabında yazıyordu. 2001 sayımına göre, Yezidilerin Ermenistan'daki nüfusunun 40.620 olduğu belirtilmektedir. 2007 ABD Dışişleri Bakanlığı insan hakları raporuna göre, "Önceki yıllarda olduğu gibi, Yezidi liderleri polis ve yerel makamların toplumlarını ayrımcılığa maruz bıraktıklarından şikayet etmemişlerdir". Yezidi çocukların büyük bir yüzdesi hem yoksulluk hem de ana dillerini konuşan öğretmenlerin eksikliği nedeniyle okula gitmiyordu. Ancak, ilk Yezidi okulu 1920 yılında Ermenistan'da açıldı ve bu sorun kısmende olsa çözüme ulaşmaya başladı. Azerbaycan ile savaşın yarattığı etnik gerginlik sırasında Yezidi Kürtleri, ülkeden kaçan ve kendisini farklı bir etnik grup olarak kurmaya çalışan çoğunlukla Müslüman Kürtlerle olan ilişkilerinden vazgeçtiler. Ayrıca Yezidiler Dağlık Karabağ savaşı sırasında Ermenilerle birlikte savaşan ve çok sayıda kişinin öldüğü zaman diliminde Ermeniler lehine büyük bir vatanseverlik göstermişlerdir. 30 Eylül 2019'da dünyanın en büyük Yezidi tapınağı Ermenistan'ın Aknalich köyünde açılmıştır. . Benedikte (Danimarka prensesi) Danimarka Prensesi Benedikte ("Benedikte Astrid Ingeborg Ingrid af Glücksborg"; d. 29 Nisan 1944), Danimarka Kralı IX. Frederik ve Kraliçesi Ingrid'in ikinci kızı ve çocuğu. Şu anki Danimarka Kraliçesi II. Margrethe'nin kardeşi ve Yunanistan Kraliçesi Anne-Marie'nin ablasıdır. Prenses Benedikte, resmi veya yarı resmi etkinliklerde sık sık ablasını temsil etmektedir. Benedikte ve merhum eşi Sayn-Wittgenstein-Berleburg Prensi Richard'ın üç çocuğu vardır. Prenses Benedikte, şu anda Danimarka tahtına çıkma sırasında on birincidir. Malkoçoğlu Kurt Bey Malkoçoğlu Kurt Bey yönetmenliğini ve yapım Süreyya Duru'nun üstelediği 1972 yapımı Türk filmdir. Malkoçoğlu serilerinin son filmidir ve bu film serilerinin Cünyet Arkın yerine başka bir aktörün oynadığı tek film.. Geçirim bandı Geçirim bandı (teknolojideki adıyla "pass band") elektronikte bir cihazın frekans spektrumunda kullandığı frekans bölgesidir. Bu bölge genellikle elektronik filtrelerle belirlenir. Geçirim bandını birimleri hertz (Hz) ya da üst katlarıdır. Geçirim bandı kavramı optikte de kullanılır. Ancak optikte geleneksel olarak dalga boyu birimleri kullanıldığı için optik geçirim bandı birimleri de saniyenin askatları veya ångström birimidir. Geçirim bandı çoklama sırasında komşu bantlar arasında karışma olmamasi için zorunludur. Radyo ve televizyon alıcılarında da zorunludur. Çünkü antenden giren farklı vericilere ait radyo frekans sinyallerinden sadece birinin seçilmesi ve diğerlerinin süzülmesi gerekir. Böylelikle alıcı sadece bir yayını diğer yayınların bozucu etkileri olmaksızın izleyebilir. Geçirim bandı için tipik olarak aktif veya pasif bir bant geçiren elektronik filtre kullanılır. Bu filtre istenmeyen alçak frekanslarla istenmeyen yüksek frekansları süzer. Bu durum iki ayrı filtre ile gösterilebilir. Buna göre yüksek geçiren filtrenin kritik frekansı alçak geçiren filtrenin kritik frekansından düşüktür ve iki kritik frekans arasındaki bölge geçirim bandıdır. Ancak filtrelerin kritik frekanslarında güc yarıya düşer (-3 dB). Bu sebepten geçirim bandından geçen en düşük ve en yüksek frekanslı sinyaller bant merkezindeki sinyallerden daha düşük genliklidir. Ancak aktif filtrelerde bu durum düzeltilebilir. Masako Kondo Masako Kondo (近藤 雅子, "Kondō Masako", d. 27 Mart 1941) Japon volleybolcu ve Olimpik şampiyon. Tokyo'da düzenlenen 1964 Yaz Olimpiyatları'nda altın madalya kazanan takımın bir oyuncusuydu. Salisano Salisano İtalya'nın Lazio bölgesine bağlı Rieti ilinde bulunan bir komündür. Komünün nüfusu 2008 yılı itibarıyla 565'tir. Agosta Agosta İtalya'nın Lazio bölgesine bağlı Roma ilinde bulunan bir komündür. Komünün nüfusu 31 Ağustos 2017 tarihi itibarıyla 1,749'dur. Katsumi Matsumura u Katsumi Matsumura (松村 勝美, "Matsumura Katsumi", d. 8 Mart 1944) Japon volleybolcu ve Olimpik şampiyon. Japonya kadın millî voleybol takımına 1962-67 yılları arasında 1962 FIVB Kadınlar Dünya Şampiyonası'nı, 1964 Yaz Olimpiyatları'nı ve 1967 FIVB Kadınlar Dünya Şampiyonası'nı kazandırarak dünyaya hakim olmasında payı olan önemli bir oyuncuydu. Ayrıca 1972 Yaz Olimpiyatları'nda da yer aldı. Toffia Toffia İtalya'nın Lazio bölgesine bağlı Rieti ilinde bulunan bir komündür. Komünün nüfusu 31 Aralık 2010 tarihi itibarıyla 1,002'dir. Artena Artena İtalya'nın Lazio bölgesine bağlı Roma ilinde bulunan bir komündür. Komünün nüfusu 31 Aralık 2017 tarihi itibarıyla 14,107'dir. Braian Toledo Braian Ezequiel Toledo (8 Eylül 1993 - 27 Şubat 2020), Arjantinli cirit atıcısı. Sporcu 8 Eylül 1993'te doğdu. Erkekler cirit atmada dalında "Dünya Gençler En İyi Atış Rekoru" 'nu altı metreden fazla geliştirmiştir. Sporcu 2010'da Singapur'da düzenlenen "Yaz Gençlik Olimpiyatları" 'nda atletizm yarışlarında ilk cirit şampiyonluğunu elde etmiştir. Ayırca yine katıldığı 2010 Güney Amerika Gençler Atletizm Şampiyonası ve 2009 Pan Amerikan Gençler Atletizm Şampiyonası'nda erkekler cirit atmada birinci gelerek altın madalyanın sahibi olmuştur. Toledo 27 Şubat 2020'de geçirdiği motosiklet kazası sonucu kariyerinin başlarında henüz 26 yaşında öldü. Sergey Dorenski Sergey Leonidoviç Dorenski (; 3 Aralık 1931, Moskova - 26 Şubat 2020, Moskova, Rusya), Sovyet-Rus piyanist ve eğitimci. 3 Aralık 1931'de Moskova'da doğdu. Moskova Konservatuvarı'nda Grigori Ginzburg'dan eğitim aldı. Dorenski 1957'de katıldığı 5. Dünya Gençlik Sanat Festivali ile Rio de Jeneiro Müzik Yarışması'nda Avrupa Altın Madalyası ve İkincilik Ödülü ile mükafatlandırılmıştır. Aynı yıl Moskova Konservatuvarı'na eğitimci olarak atandı ve 1978'den 1997'ye kadar profesör olarak çalıştı. 1989'da Rusya Halk Sanatçısı seçildi ve sekiz yıl sonra Dostluk Nişanı ile ödüllendirildi. Rusya Fryderyk Chopin ve Sergey Rachmaninov Cemiyeti'nin başkan yardımlığını yürüttü. Dorenski 26 Şubat 2020'de doğum yeri Moskova'da 88 yaşında vefat etti. Cilvegözü Sınır Kapısı Cilvegözü Sınır Kapısı, Türkiye-Suriye sınırında bulunan sınır kapısıdır. 1953'te Hatay'ın Reyhanlı ilçesinde kurulan Cilvegözü Sınır Kapısı, ilkin baş memurluk düzeyinde faaliyet verirken daha sonra artan iş hacmi nedeniyle 1975'ten itibaren müdürlük düzeyinde faaliyetini sürdürmektedir. Cilvegözü Sınır Kapısı, Türkiye ile Ortadoğu arasında bağlantı sağlayan en önemli kapılardan birisi olup yük ve yolcu taşımasına hizmet etmektedir. 'lik bir alana kurulan sınır kapısının karşı sınır kapısı Suriye'deki Bab El-Hava'dır. Bükülmez Karakolunun karşı tarafındaki Atimah yerleşmesinin bitimine kadar olan kesim ve Hatay-Suriye sınırının 31 km'lik kesimi 2016 itibarıyla Özgür Suriye Ordusu'nun (ÖSO) elindedir. Suriye'de yaşanan iç karışıklıklar ve güvenlik gerekçesiyle Temmuz 2012'den itibaren ticari araç geçişlerine geçici olarak kapatılmış, bu tarih itibarıyla Suriye'ye insani yardım götüren araçların kullanımına açılmıştır. Yūsuke Kobayashi (seslendirme sanatçısı) Yūsuke Kobayashi ( "Kobayashi Yūsuke"; 25 Mart 1985 Tokyo, Japonya), Japon erkek seslendirme sanatçısı. Namus Borcu Namus Borcu yönetmeliğini ve yapım Türker İnanoğlu'nun film üstelediği 1967 yapımı Türk filmdir. Bu film, Zeynep Aksu'nun oyuncu olarak rol aldığı ilk film oldu Minnesota United FC (2010-16) Minnesota United Football Club, Amerika Birleşik Devletleri'nin Minnesota'da şehrine bağlı Minneapolis-Saint Paul bölgesinde kurulmuş futbol takımıydı. 2010 yılında NSC Minnesota adıyla kurulan ve daha sonra Minnesota Stars FC adını alan ekip, North American Soccer League'de (NASL) oynadı. Takım 2011 NASL şampiyonluğunu kazandı. Takım,iç saha maçlarını Minneapolis'in 29 kilometre kuzeyindeki, Blaine'deki National Sports Center'da oynuyordu. Laurin Laurin,Bernli Dietrich efsanesindeki karakterlerden biridir.Cüce krallarındandır.Dietrich'in zorla girdiği gül bahçesinin sahibidir. Emiko Miyamoto Bragança-Saxe-Coburg-Gotha Hanedanı Bragança-Saxe-Coburg-Gotha Hanedanı (ya da Bragança-Saxe-Coburg ve Gotha Hanedanı) Portekiz Kraliçesi II. Maria ile Saxe-Coburg and Gotha-Koháry Prensi Fernando (Ferdinand)'ın evlenmesi ile kurulan bir hanedan. Hanedan, Portekiz'i yöneten son hanedan olmuştur. 5 Ekim 1910'da olan Cumhuriyet Devrimi ile Portekiz Monarşisi lağvedilmiştir. Kinuko Tanida Tokyo'da düzenlenen 1964 Yaz Olimpiyatları'nda altın madalya kazanan takımın bir oyuncusuydu. Yoshiko Matsumura Yoko Shinozaki Japonya kadın millî voleybol takımına 1962-67 yılları arasında 1962 FIVB Kadınlar Dünya Şampiyonası'nı, 1964 Yaz Olimpiyatları'nı ve 1967 FIVB Kadınlar Dünya Şampiyonası'nı kazandırarak dünyaya hakim olmasında payı olan önemli bir oyuncuydu. Ayano Shibuki Pablo Fornals Pablo Fornals Malla (d. 22 Şubat 1996), Premier League takımlarından West Ham United forması giyen, Ofansif orta saha pozisyonunda oynayan İspanyol millî futbolcudur. Ä°spanya U-21 Setsuko Sasaki Kamuyu Aydınlatma Platformu Kamuyu Aydınlatma Platformu (KAP), sermaye piyasası ile Borsa İstanbul mevzuatı gereğince kamuoyuna açıklanmasına gerek görülen işlem ve bildirimlerin e-imza olarak iletildiği elektronik sistem. Genel olarak büyük iştirakler, Borsa İstanbul'da işlem gören hisse sahip ve ortakları, BYF'ler, aracı kurumlar, Sermaye Piyasası Kurulu'ndan yetki almış yatırım şirketleri ve muhtelif fonlar KAP'a doğrudan bildirim gönderebilmektedir ve bildirimler çevrimiçi olarak görüntülenebilmektedir. Gönderilen bildirimlerin dili Türkçedir ancak ilk aşama sonrasında bilançolar İngilizce olarak da yayımlanmaktadır. Alviss Alviss ("Eski İskandinavca:En Bilge,İngilizce:All Wise") Çok bilgili bir Kara Elf.Thor'un kızı Thrud'u kendisiyle evlenmeye zorlamıştır.Bunu gören Thor onun zekasını sınamak bahanesiyle onu evine geldiği gece sabaha kadar oyalamış ve bu hileyle onu taşa çevirecek olan güneş ışınlarına yakalanmasını sağlamıştır.Böylece Alvis, Thor'un hilesiyle,güneş ışığına zaafı olan diğer Kara Elfler gibi taşa dönüşür. II. Fernando (Portekiz KralÄ±) II. Fernando (Ferdinand), Saxe-Coburg ve Gotha-Koháry Prensi. 16 Eylül 1837-15 Kasım 1853 yılları arasında Portekiz Kralı. Eşi II. Maria ile birlikte hüküm sürmüştür. Eşi II. Maria'nın ölümüyle tahta oğlu V. Pedro geçmiştir. Kendisi ise sessiz bir biçimde hayatına devam etmiştir. 1869'da Edla Kontesi Elise ile evlendi. 15 Aralık 1885'te 69 yaşında vefat etti. Brokkr Brokkr ya da Brokk,İskandinav mitolojisi'nde Thor'un çekici Mjöllnir'i,altın tüylü yabandomuzu Gullinbursti'yi ve kendini kopyalayan sihirli yüzük Draupnir'i yapan cüce demirci Eitri'nin (Sindri olara da bilinir.) kardeşi olan cüce.İki kardeş Nidavellir'de yaşarlar.Loki, kendisiyle elinde bulunan ve Cüce İvaldi'nin oğullarına yaptırdığı hazinelerden (Sif'in altın saçı,sihirli gemi Skipbladnir ve Odin'in mızrağı Gugnir) daha iyi eserler yapılamayacağına dair başı üzerine iddiaya girmiştir.Demirhane'de Eitri çalışırken eserleri sabote etmek için sineğe dönüşen Loki, ateşi körükleyen Brokkr'u rahatsız etmeye çalışmış, ama sadece Mjöllnir'in sapının kısa olmasına neden olmuştur.(Bu da çekicin her türlü cebe kolayca sığmasını sağlayan bir avantaj'a dönüşmüştür.)Loki'yle Asgard'a gelip eserleri teslim eden Brokkr, iddiayı kazanmış ve Loki'nin başını kesmek istemiştir.Bunun üzerine Loki başını alabileceğiniiama boynunun kendisine ait olduğunu söyleyerek kendini kurtarır.Boynuna dokunmadan Loki'nin başını kesemeyeceğini bilen Brokkr pes eder.Ama yine de Loki'nin başı üzerindeki hakkını kullanmak isteyerek bir daha koca ağızıyla böyle bahislere girmemesini sağlamak bahanesiyle Loki'nin dudaklarını diker.Daha sonra Loki dudaklarındaki dikişleri söker. Eitri Eitri (Sindri olarak da bilinir.)İskandinav mitolojisinde Thor'un çekici Mjöllnir'i,altın tüylü yabandomuzu Gullinbursti ve kendini kopyalayan sihirli yüzük Draupnir'i yapan usta demirci Cüce.Demirci cücelerin en yeteneklisi ve beceriklisidir.Bazen Nidavellir'in ve Cücelerin kralı olarak anılır.Kardeşi Brokkr'la birlikte Cücelerin diyarı Nidavellir'de yaşar. Thyrohyoid kas Thyrohyoid kas, boyunda bulunan küçük bir iskelet kasıdır. Hyoidi aşağı (deprese), larynxi yukarı (elevasyon) çeker. Bu dörtgen kas, sternothyroid kasın üst taraftaki devamı gibi görünür. İnfrahyoid kaslar grubuna aittir. Tiroid kıkırdak laminasının üstündeki oblik çizgiden orijin alır (başlangıç), ve hyoid kemiğin büyük boynuzunun alt sınırına insersiyon (tutunma) yapar. "C1 sinirin thyrohyoid dalı" tarafından innerve edilir. Bu sinir birinci servikal sinirden, kısa bir mesafe boyunca hypoglossal sinirle (on ikinci kraniyal sinir) bir araya gelecek şekilde dallanır. İnfrahyoid kaslarda, veya strap kaslarda, ansa servikalis tarafından innerve edilmeyen kas olarak tek istisnadır. Da vidna "Da vidna", (Türkçeː "Şafaktan önce") VAL tarafından seslendirilen şarkı. 2020 Eurovision Şarkı Yarışması'nda Beyaz Rusya'yı temsil eden şarkı. Şarkı Belarusça dilinde seslendirilmiştir. Hearthstone (Elf) Hearthstone ya da kısaca Hearth,Rick Riordan'ın Magnus Chase ve Asgard Tanrıları serisndeki karakterlerdendir.Alfheim'li bir ışık elfi olan Hearthstone,Magnus Chase'in yakın arkadaşıdır.Dilsiz olduğu için işaret diliyle iletişim kurmaktadır.Küçük erkek kardeşi Andiron koruyucu ruhudur.Şamanik Seidhr sihirinde ve rün büyüsünde ustadır.Odin'den rün okumayı öğrenmiştir.En yakın arkadaşı bir Kara Elf ve Cüce olan Blitzen'dir.Babası lanetli ve zalim bir elf olan Alderman'dır.Odin'in oğlu Vidar yakın dostudur. VAL VAL, Beyaz Rus müzik grubu. 2020 Eurovision Şarkı Yarışması'nda Beyaz Rusya'yı "Da vidna" adlı şarkıyla temsil etmeleri planlanıyordu. Yarışma COVID-19 pandemisi sebebiyle iptal edildi. Ellsworth Dağları Ellsworth Dağları, Antarktika'da Marie Byrd Toprakları'nda bulunan bir sıradağdır. Dağlar, Antarktika'daki en yüksek sıradağlardır ve Ronne Buz Sahanlığı'nın batı kenarında kuzeyden güneye doğru 360 km uzunluğunda ve 48 km genişliğinde bir dağ zinciri oluştururlar. En yüksek zirvesi ise Vinson Dağı'dır (4,892 m). Sachiko Fukunaka Fukunaka Chiba eyaletinde doÄŸdu. 1968'de Olimpiyat oyunlarında gümüş madalya kazanan Japonya kadın millî voleybol takımının bir oyuncusuydu. Yapılan yedi maçın hepsinde oynadı. Cesaretim Var Cesaretim Var, Muazzez Abacı'nın 1998 yılında yayınlayan Türk sanat müziği albümüdür. Makiko Furukawa Makiko Furukawa (古川 牧子, "Furukawa Makiko", d. 22 Ocak 1947) 1968 Yaz Olimpiyatları ve 1972 Yaz Olimpiyatları'nda yer almış olan Japon voleybolcu. Furukawa Chiba Inzai'de doğdu. 1968'de Olimpiyat oyunlarında gümüş madalya kazanan Japonya kadın millî voleybol takımının bir oyuncusuydu. Dört yıl sonra Japonya kadın millî voleybol takımı ile ikinci Olimpiyat gümüş madalyasını kazandı. Yapılan beş maçın hepsinde oynadı. Vurgun (albÃ¼m) Muazzez Abacı'nın 1990 yılında yayınlanan ve satış rekoru kıran Türk sanat müziği albümüdür. IDGAF "IDGAF" ("I don't give a fuck" kısaltması) İngiliz şarkıcı Dua Lipa'nın kendi ismini taşıyan çıkış albümünden (2017) bir şarkı. Birleşik Krallık'taki contemporary hit radio'lara 12 Ocak 2018'de albümün yedinci ve son single'ı olarak gönderildi. Şarkı Irish Singles Chart listesinde bir numaraya, UK Singles Chart listesinde üç numaraya ulaşırken "Billboard" Hot 100 listesinde 49 numaraya kadar yükseldi. Resmi video klibi ise 2018 MTV Video Müzik Ödülleri'nde En İyi Koreografi dalına aday oldu. "IDGAF" üç dakika elli sekiz saniye uzunluğundadır. Elektro gitar riffleri ile ağır trampet vuruşları içerir. Sony/ATV Music Publishing tarafından Musicnotes.com'da yayınlanan bilgilere göre "IDGAF" E minör notasında yazıldı. Lipa'nın vokal aralığı ise D ve D arasında değişiyor. "Billboard" dergisinden Natalie Maher, "kesinlikle eski sevgilisini düşünmezken eski sevgilisini düşündüren bir parça" diye yazdı. "IDGAF"ın video klibi Henry Scholfield tarafından yönetilirken sanat yönetmenliğini Scholfield ve Mosaert üstlendi. Klip 12 Ocak 2018'de gösterime girdi. Çekimleri 22 saat sürdü. Scholfield'a göre klibin hikâyesinin fikri "şarkının gücünden" ve "ayrılık içeriği"nden geliyor. Lipa klip için "güçlü vezayıf yönleriniz içinizde daima savaş halindedir ancak buna kendinizi severseniz yenilmezsiniz," diye yorum getirdi. Video klipte iki Dua Lipa aynı anca farklı iki versiyonuyla başlıyor. Güçlü ve profesyonel tarafı (mavi taraf) ile diğer zayıf tarafı (turuncu) gösteriliyor. Klip bu iki kişiliğin kavgasını içeriyor. Lipa şarkıyı 2018'de BBC Radio 1 Live Lounge'da, Los Angeles'ta Charli XCX, Zara Larsson, Alma ve MØ ile seslendirdi. Aynı zamanda şarkıyı 2017'deki Glaston Festival'de, Mart 2018'de "The Ellen DeGeneres Show"da ve Kasım 2018'de NRJ Müzik Ödülleri'nde seslendirdi. "Dua Lipa" albümünün eleştirisinde "Clash" dergisine yazan Alex Green, "IDGAF" için "askeri davullar ve Lipa'nın bunlarla uyumlu acıtıcı sözleri" diye yazdı. Aynı zamanda şarkıyı "neredeyse albümün en iyi parçası" olarak nitelendirdi. Bilgiler "Dua Lipa" liner notlarından alınmıştır. ! scope="row"| Portekiz (AFP) Keiko Hama Hama Chiba eyaletinde doğdu. 1968'de Olimpiyat oyunlarında gümüş madalya kazanan Japonya kadın millî voleybol takımının bir oyuncusuydu. Dört yıl sonra Japonya kadın millî voleybol takımı ile ikinci Olimpiyat gümüş madalyasını kazandı. Bir maçta oynadı. Setsuko Inoue Inoue Kanagawa Eyaleti'nde doğdu. 1968'de Olimpiyat oyunlarında gümüş madalya kazanan Japonya kadın millî voleybol takımının bir oyuncusuydu. Yapılan yedi maçın hepsinde oynadı. Toyoko Iwahara , 1968 Yaz Olimpiyatları ve 1972 Yaz Olimpiyatları'nda yer almış olan Japon voleybolcu. 1968'de Olimpiyat oyunlarında gümüş madalya kazanan Japonya kadın millî voleybol takımının bir oyuncusuydu. Yapılan yedi maçın hepsinde oynadı. Dört yıl sonra Japonya kadın millî voleybol takımı ile ikinci Olimpiyat gümüş madalyasını kazandı. Bir maçta oynadı. BaÄŸdad Amreyev Bağdad Amreyev (Kazakça: Бағдат Құлтайұлы Әміреев) (1 Mart 1959, Sholak-Korgan, KSSC) Kazak bürokrat, diplomat, şu anki Türk Konseyi Genel Sekreteri ve Kazakistan Başbakan Danışmanı. 1982 yılında Tacikistan Devlet Üniversitesi Doğu Çalışmaları Bölümünden mezun olmuştur. Kazakça, Rusça, Arapça, İngilizce, Türkçe ve Farsça bilmektedir. Daha önce Kazakistan Cumhuriyeti'nin İran, Türkiye, Mısır ve Suudi Arabistan büyükelçisi görevlerinde bulunan Amreyev, 3 Eylül 2018'de Çolpon-Ata'da gerçekleşen Türk Konseyi 6. Zirvesi'nde Devlet Başkanları Konseyi tarafından 3 dönemlik Türk Konseyi Genel Sekreteri seçildi. Aynı zamanda Kazakistan Başbakan Danışmanı ve Kazakistan Cumhuriyeti Orta Doğu ve Afrika Özel Elçisidir. Leeroy Jenkins Leeroy Jenkins, Blizzard Entertainment'ın çok oyunculu çevrimiçi rol yapma oyunu "World of Warcraft'da", Ben Schulz tarafından yaratılan bir oyuncu karakteri. Karakter, 2005 yılında, viral bir oyun videosundaki rolüyle popüler hale geldi. Videoda, grubunun titiz plan tartışmasını ve hesaplamasını dinlemeyen Leeroy, geri döndüğünde doğrudan kendi adını bağırarak tek başına saldırıya geçti ve tüm planı suya düşürdü. Karakter bir internet fenomeni oldu. Orijinal video, "World of Warcraft" oyuncu birliği tarafından 11 Mayıs 2005'te Warcraftmovies video paylaşım sitesinde yayınlandı. Videoda, bir grup oyuncu sonraki karşılaşmaları için ayrıntılı bir savaş planı kurar. Bu sırada, Leeroy bilgisayarından uzakta bir tabak tavuk hazırlar. Oyuncuların bu planı kurma sebebi, Leeroy'un patron canavarlardan bir parça zırh almasına yardım etmekti ancak Leeroy geri döndüğünde plandan habersiz bir şekilde savaş çığlığı misalinde kendi adını bağırarak hemen kafa kafaya savaşmaya koşar. Yoldaşları yardım etmek için acele eder, ancak Leeroy'un eylemleri ayrıntılı planı mahveder ve grubun tüm üyeleri öldürülür. Video klip yayınlandıktan sonra bir internet fenomeni haline geldi. Video bir İnternet memesi olarak yayıldı ve aynı zamanda Leeroy'un diğer oyuncuların onu azarlamasına verdiği tepki, "en azından tavuğum var!" ünlü oldu. Karakterin popülaritesi, 25 Ekim 2006'da yayınlanan "World of Warcraft Ticaret Kart" Oyunu'na Mike Krahulik'in çizimiyle dahil edilmesiyle sonuçlandı. "Leeroy Jenkins" Efsanevi kartı daha sonra Blizzard'ın çevrimiçi kart oyunu "", oyunun temel ("Klasik") setinin bir parçası olarak piyasaya sürüldü. Upper Deck Entertainment, 2008'in sonlarında bir Leeroy Jenkins figürü içeren World of Warcraft Minyatürleri oyunu yayınladı. Leeroy'un ünlü iddiasına bir referans olarak, figürün sol elinde bir tavuk bacağı vardı. "PC Gamer UK'nin" Mayıs 2005 sayısında, "Leeroy Jenkins Ballad" başlıklı bir makale yer aldı. Makale, videonun, üyeleri sanki gerçek askeri taktikçiler gibi ciddiyetile ve titizlikle baskın planladıları için "inek" olarak nitelendirdi ve Leeroy'un arkadaşlarının inekliğine karşı duran bir kahraman olduğunu hissettiklerini eklediler. Blizzard, "World of Warcraft" içinde Leeroy'a gönderme yaptılar ve "Leeeeeeeeeeeeeroy!" isimli başarımı eklediler. Ayrıca, yeni genişleyen "'da", Leeroy oyuncu olmayan bir karakter olarak gelir ve videoda aradığı "Devout Shoulder" isimli eşyayo bulmasına yardım ederse oyuncunun garnizonuna katılır. Blizzard ayrıca popüler çevrimiçi kart oyunu "" bir "Leeroy Jenkins" kartı ekledi. Kömür gemisi Kömür gemisi, özellikle kömür yakıtlı savaş gemilerinin ikmali için kömür taşımak üzere tasarlanmış dökme yük gemisidir . Denizde kömür ikmali 18. ve 19. yüzyılda donanmalar için kritik bir yetenekti. Kömür aktarım hızı, donanmanın verimli çalışmasının bir ölçüsüydü. 1883'te saatte kırk tonluk köür ikmal hızı hızlı kabul edilmekteydi. Bu hızda gibi tipik bir geminin kömür depolarının yarısını doldurmak on iki saatten fazla sürmekteydi. HMS Gloucester (1909) HMS "Gloucester", 20. yüzyılın başlarında Kraliyet Donanması için inşa edilmiş bir Town sınıfı hafif kruvazördü. Gemi ilk olarak 1910'da hizmete alındıktan sonra Anavatan Filosu'na atandı, 1913'te Akdeniz Filosu'na transfer edildi. Ağustos 1914'te I. Dünya Savaşı başladıktan sonra Alman gemileri "Goeben" ve "Breslau"'nun takibine katıldı. "Gloucester", savaş sırasında Alman ticaret gemisi akıncılarını aramak için birkaç kez göreve çıktı, ancak tek başarısı 1915'in başlarında bir ikmal gemisinin ele geçirilmesiydi. 1916 ortalarında Jutland Savaşı'nda küçük bir rol oynadı, savaşın geri kalanının çoğunu Adriyatik Denizi'nde geçirdi . Gemi 1919'da yedeğe ayrıldı ve 1921'de hurda olarak satıldı. One Kiss (şarkı) "One Kiss" İskoç yapımcı Calvin Harris ile İngiliz şarkıcı Dua Lipa'nın bir şarkısı. Lipa, Jessie Reyez ve şarkının yapımcısı Calvin Harris tarafından yazıldı. Columbia Records ve Sony Music tarafından 6 Nisan 2018'de yayınlandı. UK Singles Chart listesinde 6 numaraya ulaşırken bir hafta sonra 3 numaraya çıktı. Şarkı listelerde sekiz hafta art arda kaldı ve BK'da 2018'in en çok satan şarkısı olarak Tones and I'ın "Dance Monkey" ve Rihanna'nın "Umbrella" adlı şarkılarından sonraki üçüncü en çok satan parça unvanını aldı. "One Kiss", Lipa'nın aynı adı taşıyan çıkış albümünün "complete edition" versiyonunda da yer aldı. 2019 Brit Ödülleri'nde En İyi İngiliz Single'ı ödülünü kazandı. 21 Mart 2018'de Harris, Twitter kapak fotoğrafını bir QR koduyla değiştirdi. Taratıldığında "Calvin Harris & Dua Lipa – One Kiss" yazısı çıktı. 2 Nisan'da iki şarkıcı da sosyal medya hesaplarından şarkı ile ilgili gönderiler paylaştı. Şarkının kapağı ve yayınlanma tarihleri açıklandı. Şarkı sözleri içeren videosu single ile beraber yayınlanırken vintage bir televizyonda VHR kalitesindeki bir çekimde iki çiftin görüntüsü yer aldı. Avustralya radyo istasyon Nova 96.9'daki Kent Small'un radyo programında Lipa, Harris'in ona Jamaika'dayken nasıl ulaştığını ve beraber bir parça üzerinde çalışmak isteyip istemediğini sorduğunu anlattı. Ardından Harris'in evinde buluştular ve God's Eyes Studios'da "One Kiss" kaydedildi. "One Kiss" yüksek tempolu dance-pop, deep house, diva house, Eurodance, funky house ve tropical house tarzında bir şarkıdır. 90'lar house müziği elementleri de içermektedir. Uzun bir "enstrümental intro" müziğine sahiptir ve ardından Lipa'nın vokallerine "yumuşak synth'ler" eklenir. Şarkı A kürdi gam notasında dakikada 124 vuruş tempoyla yazılmıştır. Am–B–F–Gm notalarını takip ederken Lipa'nın vokal oktav aralığı G ve G aralığına çıkar. "Forbes"'tan Hugh McIntyre, "şarkı sanki 90'lar house müziği içeriyor," yazarken vokalleri eleştirdi ve Lipa'nın kayda değer vokallerini övdü. Aynı zamanda Harris'in "Nuh Ready Nuh Ready" adlı parçasıyla nota akışını kıyasladı. "Idolator"'dan Mike Wass ise Harris'in 2016 çıkışlı single'ı "This Is What You Came For"dan beri "en erişilebilir ve havalı şarkısını yaptığını" yazarak "patlama garantili" diye ekledi. "Vice" dergisinden Lauren O'Neill, "tam bir yaz havası" diye nitelendirdiği şarkıyı Harris'in "Funk Wav Bounces Vol. 1" albümüne yakıştırdı. MTV UK'den Ross McNeilage şarkı için "dinleyiciye daha çok yatkın bölgelere girilmiş" yazdı ve yaz için dinlenilecek şarkılar listesine ekledi. Aynı zamanda Martin Garrix düeti olan "Scared to Be Lonely" parçasına kıyaslama yaptı ve "daha yakalayıcı" yazdı. Şarkının tanıtıcı video klibi Emil Nava tarafından yönetildi. 1 Mayıs 2018'de Apple Music'e özel yayınlandı, bir gün sonra YouTube'a yüklendi. Klipte Lipa, aydınlık bir arka fon üzerinde dans ederken tropikal materyallerin çevresinde durdu. Klip, görülebilir yeşil ekran efektler ve havalı görsellerin yanında retro kostüm seçimlerine de sahiptir. Harris ise klipte garson rolüne büründü. Klip, 2018 MTV Video Müzik Ödülleri'nde En İyi Dans ve Yaz Şarkısı kategorilerine aday oldu. "One Kiss" Birleşik Krallık'ta 19 Nisan 2018 listeleme haftasında 3 numaradan giriş yaptı. Ertesi hafta Drake'in "Nice for What" adlı parçasını tahtından ederek UK Singles Chart listesinde zirveye oturdu. Ardışık sekiz hafta zirvede kaldıktan sonra Jess Glynne parçası "I'll Be There" bir numaraya yükseldi. "One Kiss" Harris'in dokuzuncu, Lipa'nın ise ikinci bir numaralı parçası olurekn listede ikisinin de en uzun süre duran bir numaralı parçası oldu. Birleşik Devletler'de "One Kiss" Lipa'nın dokuzuncu, Harris'in ise kırk ikinci ilk 40 hiti oldu. Mainstream Top 40 listesinde dokuz numaraya yükseldi. Dutch Top 40 listesinde ise 16 hafta bir numarada kaldÄ±. Harris ve Lipa, düetlerini ilk kez 20 Nisan 2018'de "The Graham Norton Show" programında seslendirdi. Programda Lipa, kırmızı bir kıyafet ve kısa saçla yer aldı. Aynı zamanda parçayı 2018 UEFA Şampiyonlar Ligi Finali açılış töreninde tek başına seslendirdi. 10 Şubat 2019'da gerçekleşen 61. Grammy Ödülleri'nde "One Kiss" ile birlikte "Masseduction" adlı parçayı da seslendirdi. Aynı zamanda 2019 Brit Ödülleri'nde Sam Smith ve Rag'n'Bone Man'in dahil olduğu bir potpuride söyledi. Bilgiler Tidal'dan alınmıştır. ! scope="row"| Porekiz (AFP) Leytenant Zatsarenni Leytenant Zatsarenni (Rusça: Лейтенант Зацаренный) Rus Kraliyet Donanması'na ait, adını İvan Shestakov'dan (1820-1888) alan dört gemilik "Leitenant Shestakov" sınıfından destroyer. "Leytenant Zatsarenni", 1877-1878 Rus-Türk Savaşı'ndaki başarısıyla kendini fark ettiren bir torpido botu kaptanının ismini taşımıştır. 30 Haziran 1917'de, Osmanlı Donanması hafif kruvazörü "Midilli" (eski adıyla İmparatorluk Alman Donanması'na ait "SMS Breslau") tarafından birkaç gün önce dökülen bir Alman yapımı deniz mayınına çarparak battı. "Midilli," Tuna nehri ağzına yetmiş, Sulina yakınındaki Yılan Adası açıklarına on mayın dökmüştü. "Leytenant Zatsarenni", Temmuz 2007'de Rus dalgıçlar tarafından yeniden keşfedildi. Tyree Dağı Tyree Dağı, Antarktika'da Ellsworth Dağları'nda bulunan bir dağdır. Dağ, kuzeyinde Patton Buzulu ve güneydoğuda Cervellati Buzulu'nu geçmektedir. 4,852 metre yüksekliği ile Antarktika'nın ikinci en yüksek dağıdır. Cristóbal Bencomo y Rodríguez Cristóbal Bencomo y Rodríguez (d. 30 Ağustos 1758, San Cristóbal de La Laguna, Tenerife - ö. 15 Nisan 1835, Sevilla) İspanyol katolik rahip. Kral VII. Fernando'ın itirafçısı. Bencomo, La Laguna Üniversitesi'nin (Kanarya Adaları'nın ilki) ve (Santa Cruz de Tenerife İli eyaletini kapsayan) San Cristóbal de La Laguna'nın piskoposluğunun oluşturulmasının destekleyicisiydi. Aldığı birçok kraliyet ve dini unvanla tanınan, o zaman İspanya'daki Katolik Kilisesi'nin en önemli kişiliklerinden biriydi. VII. Pius tarafından verilen "Heraclea in partibus infidelium" başlıklı başpiskoposunu atadı. Heraclea, Marmaraereğlisi'nin şu andaki ilçesidir. Electricity (Silk City ve Dua Lipa şarkısı) "Electricity" İngiliz-Amerikan grubu Silk City ile İngiliz şarkıcı Dua Lipa'nın bir şarkısı. 6 Eylül 2018'de Columbia Records tarafından yayınlandı. "Electricity" aynı zamanda Lipa'nın kendisiyle aynı adı taşıyan çıkış albümünün "complete edition" versiyonunda da yer aldı. Şarkı aynı zamanda 61. Grammy Ödülleri'nde En İyi Dans Kaydı ödülünü kazandı. "Electricity" video klibi Ronson'un YouTube kanalına 5 Eylül 2018'de yüklendi. Bradley & Pablo yönetmen koltuğuna otururken görsellerde Amerika'da 2003'te yaşanan elektrik kesintisine göndermeler yapıldı. Ronson ve Diplo klipte cameo görünüşlerine girdi. Lipa şarkıyı 28 Eylül 2018'de iHeartRadio Music Festival'de seslendirdi. Aynı zamanda 2018 American Music Awards'da "One Kiss" ile birlikte söyledi. "Dick Clark's New Year's Rockin' Eve" etkinliğinde ise "New Rules" ve "IDGAF" adlı parçalarıyla birlikte söyledi. 61. Grammy Ödülleri Bilgiler "Dua Lipa: Complete Edition" kitapçığından alınmıştır. Felice Beato Felix Beato olarak da bilinen İtalyan-İngiliz fotoğrafçı Felice Beato (1832 - 29 Ocak 1909) Doğu Asya'da fotoğraf çeken ilk kişilerden ve aynı zamanda ilk savaş fotoğrafçılarından biridir. Asya'da ve Akdeniz bölgesinde çektiği janr ve portre çalışmaları, bölge mimarisinden ve yer şekillerinden oluşturduğu manzara ve panorama çalışmaları dikkat çekicidir. Beato seyahatlerinde, Avrupa ve Kuzey Amerika insanının aşina olmadığı ve onlara uzak olan ülkelerin, insanların ve olayların görüntülerini yaratma fırsatı yakalamıştır. Çalışmaları arasında 1857 Hindistan İsyanı ve İkinci Afyon Savaşı gibi olayların görüntüleri de yer alır ki bu görüntüler foto muhabirliğinin ilk önemli ürünlerindendir. Beato'nun çalışmaları birçok fotoğrafçıyı etkilemiş olup birçok fotoğrafçı ya da sanatçıya hocalık yaptığı veya birlikte çalıştığı Japonya'daki etkisi özellikle derin ve kalıcı olmuştur. Silk City (grup) 2 Ocak 2018'de Amerikalı DJ ve kayıt yapımcısı Diplo ve İngiliz-Amerikalı müzisyen DJ, şarkı yazarı ve kayıt yapımcısı Mark Ronson, Silk City adlı yeni bir proje duyurdu. İkili, 25 Mayıs 2018'de Daniel Merriweather'ın yer aldığı ilk single'ı "Only Can Get Better"ı çıkardı. Mapei ile birlikte ikinci single'ları "You Feel About You" 20 Temmuz 2018'de piyasaya sürüldü. Desiigner GoldLink ile de üçüncü single'ları çıktı. Dördüncü ve en son single'ları İngiliz şarkıcı, söz yazarı Dua Lipa vokalleri içeren "Electricity" oldu ve 6 Eylül 2018'de yayınlandı. Müzik videosu aynı gün yayınlandı. Adare Burnu Adare Burnu, Doğu Antarktika'da Victoria Toprakları'nın güneyinde bulunan bir burundur. Burun, Borchgrevink Sahili'nin kuzey ucunu ve Pennell Sahili'nin batı ucunu kapsamakta olup doğuda Ross Denizi'ni Güney Okyanusu'ndan batısına ayırmaktadır. Swan Song (şarkı) "Swan Song" İngiliz şarkıcı Dua Lipa'nın bir şarkısı. 24 Ocak 2019'da Warner Bros. Records tarafından yayınlandı. "" filmi için yapıldı. Video klibi Floria Sigismondi tarafından yönetildi, 24 Ocak 2019'da yayınlandı. "Swan Song" İrlanda ve Birleşik Krallık'ta 24 numaraya kadar yükseldi. 2018'de parça duyuruldu, Lipa şarkının kesitlerini 3 Ocak 2019'da Instagram hesabında paylaştı. Orijinal yayınlanma tarihi 25 Ocak 2019 olacaktı, ancak Lipa erkene çekti. "Rolling Stone" dergisine göre Lipa, "susturulmuş elektroniklere, hava synth'lerine ve yaylılara ve vokal bağırmalarına mırıltıyla eşlik ediyor." Sayılı çizgilerle "hesaplanmış perküsyonlar" içeren bir şarkı olarak tanımlandı. Elektropop tarzı altında listelendi. "Swan Song" video klibi Lipa'nın YouTube kanalına 24 Ocak 2019'da yüklendi. Floria Sigismondi tarafından yönetildi. Klip seti, "" film seti gibi fütüristik temadadır. Klibin sonunda Lipa, Alita'ya dönüşür. "Swan Song" İrlanda ve Birleşik Krallık'ta 24 numaraya ulaştı. Aynı zamanda İskoçya'da 27 ve Çek Cumhuriyeti'nde 31 numaraya kadar yükseldi. Live Acoustic (Dua Lipa EP'si) Live Acoustic, İngiliz şarkıcı Dua Lipa'nın akustik ve canlı EP'sidir. 8 Aralık 2017'de dijital indirmeye ve streaming'e sunuldu. Bu albümde Amy Winehouse, Etta James ve The Beatles gibi isimlerden parçaların yanı sıra kendi single'ı "New Rules"un canlı piyano versiyonunu da seslendirdi. Söylediği "I'd Rather Go Blind", "Tears Dry on Their Own" ve "Golden Slumbers" şarkı cover'ları Lipa'nın YouTube kanalına 2017'de yüklenmişti ancak hepsi EP içinde toplandı. Lipa, bu EP'yi yıl sonu sürprizi olarak yayınladı. Gustav Landauer Gustav Landauer (7 Nisan 18702 Mayıs 1919), 19. yüzyılın sonunda ve 20. yüzyılın başında etkili olmuş Almanya'da anarşizm konusunda önde gelen teorisyenlerden biridir. Sosyal anarşizmin savunucusu ve açıkça beyan ettiği şekliyle bir pasifisttir. 1919'da, Alman Devrimi sırasında, kısa bir süre Bavyera Sovyet Cumhuriyeti'nin Aydınlanma ve Kamu Yönetimi Komiseri olarak görev yapmış, bu Cumhuriyet'in devrilmesiyle birlikte de öldürülmüştür. Landauer ayrıca metafizik ve din üzerine yaptığı çalışmalarıyla ve William Shakespeare'in eserlerinin Almancaya çevirileriyle de bilinir. Landauer, Yahudi bir çiftin (Rosa Neuberger ve Herman Landauer) ikinci çocuğuydu. Landauer, anarşizmi desteklemeye 1890'larda başladı. O yıllarda, Max Stirner ve Friedrich Nietzsche'nin bireyselci yaklaşımı konusunda özellikle ilgiliydi, ama aynı zamanda "dayanışmanın ihmaline yol açabilecek olan kontrolsüz bireyin yüceltilmesine" de karşıydı. Landauer, toplumsal değişimin yalnızca devletin veya ekonomik aygıtların kontrolü ile sağlanamayacağına inanıyordu, bunun kişiler arası ilişkilerde bir devrimle gerçekleştirilebileceğine inanıyordu. Samvel Karapetyan Samvel Karapetyan (Ermenice:Սամվել Կարապետյան; 30 Temmuz 1961 - 27 Şubat 2020), Ermeni tarihçi, araştırmacı, yazar ve ortaçağ mimarisi uzmanı. Karapetyan 30 Temmuz 1961'de Erivan'da doğdu. Çalışmaları Ermenistan, Dağlık Karabağ ve Güney Kafkasya'nın diğer bölgelerinin tarihi anıtlarının incelenmesi üzerinedir. Ermeni tarihi ve mimarisine ait binlerce eserini inceleyip katalog olarak yayınlayan Karapetyan, Ermeni Mimarisi Araştırma (RAA) STK'sının Erivan şubesi başkanıydı. Karapetyan aynı zamanda Türkiye'deki Ermenilere ait tarihi eserlerin durumunu açıkça eleştiren birisi olarak dikkat çekmiştir. Bu konudaki tespitlerini 2007'de Amerika Birleşik Devletleri Kongresi'ne ve 2008'de Avrupa İnsan Hakları Mahkemesi'ne sundu. 2007 yılında sanat alanında yaptığı çalışmalarla Ermenistan Devlet İnsani Bilimler Ödülü'nü kazandı. Karapetyan son dönemlerinde Ermeni Apostolik Kilisesi'ni açıkça eleştirerek Ermenistan'da kilise ve devlet yapısının birbirinden ayrılmasının destekçisi olmuştur. Karapetyan 27 Şubat 2020'de 58 yaşında doğum yeri Erivan'da kansere yenik düşerek ölmüştür. SM U-33 SM "U-33", Alman İmparatorluk Donanması'na ait U 31 tipi bir U-bot idi. Alman Tip U 31 denizaltıları, Tip 23 ve Tip 27 teknelerine benzer, itiş gücü ve hız bakımından sadece biraz farklı olan, çift tekneli açık deniz denizaltılarıydı. Ortalama manevra kabiliyetine sahip, yüzeyde iyi kontrol edilebilen okyanusa uygun tekneler olarak değerlendiriliyorlardı. "U-33'ün" 64,7 m toplam, 52,36 m basınçlı gövde uzunluğuna sahipti. Teknenin genişliği 6,32 metre, basınçlı gövde genişliği 4,05 metreydi. Tekne 3,56 m su çekimine sahipti, toplam yüksekliği ise 7,68 - 8,04 m arasındaydı. Teknelerin deplasmanı 971 tondu, yüzeydeyken 685 ton, dalışta ise 878 tondu. "U-33", yüzeyde toplam 1.850 beygir gücü üreten iki Germania 6 silindirli iki zamanlı dizel motor, dalışta ise toplam 1.200 beygir gücü üreten iki Siemens-Schuckert çift etkili (motor-jeneratör) elektrik motoru kullanıyordu. Bu motorlar, şafta bağlı her biri 1,6 metre çapında iki pervaneye güç vererek tekneyi su üstünde 16,4 deniz mili (30,4 km/sa), su altındayken ise 9,7 deniz mili (18,9 km/sa) hıza