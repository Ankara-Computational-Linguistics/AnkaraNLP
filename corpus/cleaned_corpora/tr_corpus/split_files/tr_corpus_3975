filmin çekimlerinde de kullanılmıştır. Bunlardan bir tanesi de Boris Karloff'un başrolünde oynadığı 1944 tarihli korku filmi The Climax'tir. Bugün hala ayakta olan bu set Dünyada olduğu gibi muhafaza edilmiş en eski film seti olma unvanını da taşımaktadır. Strängnäs Strängnäs, İsveç'in orta-güney kuşağındaki Mälaren Gölü'nün kıyısında yer alan eski bir katedral kentidir. Strängnäs hakkındaki en eski veriler 1120 yılında, o sıralarda o coğrafya üzerinde yer alan piskoposluk bölgesinin adıyla geçmektedir. Kent o dönemde bir boğazın ve birkaç tepenin bulunduğu bir alan üzerine kuruluydu. Bu tepelerden ikisi ünlüdür. Kentin adı eski Norveççeden gelmiş olup, "strengr" ("dar su kanalı") ve "nes" ("burun" veya "tepe") sözcüklerinden türetilmiştir. Kentteki ilk manastır 1250'de inşa edildi. Bu manastır yine 1291 yılında açıldı. Kentin şehir olarak tarihteki en eski kayıtları ise Kral Magnus Eriksson dönemine, 1336'ya dayanmaktadır. Södermanland bölgesinde uzun süre boyunca önemli bir kent olan Strängnäs, bir ticaret kenti olarak ün saldı. 15. ve 16. yüzyıllarda Reform hareketlerinde önemli bir yere sahip olan kent, Laurentius Andreae ve Olaus Petri gibi reformcuları yetiştirdi. Yine Kral Gustav Vasa, 1523'te Strängnäs kentinde başa geldi. Bu süreçte kent birçok eğitim ve kültür merkezine ev sahipliği yapmaya başladı. 1626'da Thomas Lisesi açıldı. Bu okul günümüzde İsveç'in en büyük ikinci lisesidir. Ancak kentin kalkınması bu süreçten sonra ivme kaybetti. 1871 yılında çıkan yangın dönemin birçok kent binasını ve fabrikayı yıktı. Sonrasında ise kent yavaş adımlarla büyüdü ve günümüzdeki nüfusuna ulaştı. Kent, ortalama üstü bir sanayi kenti olmasının yanı sıra 12,000 üzerinde bir nüfusa sahiptir. Başkent Stokholm, kentin birkaç kilometre doğusunda bulunur. Frozen (Within Temptation şarkısı) "Frozen", Hollandalı senfonik rock grubu Within Temptation'ın ""The Heart Of Everything"" adlı dördüncü albümünden çıkan ikinci teklidir. Ruud Jolie Ruud Adrianus Jolie, Hollandalı senfonik rock topluluğu Within Temptation'ın gitaristidir. Ruud, müziğe klavye ile başladı. Iron Maiden'ın bir konser videosunu izledikten sonra sıkı bir Iron Maiden hayranı oldu. Sonra liseyi bitirdi ve üniversiteye başladı. 1999 yılında mezun oldu. Ruud, Within Temptation'a 2001 yılında ikinci gitarist olarak dahil oldu, kadronun değiştiği yıl. Aynı yılda Within Temptation'ın ikinci albümü "Mother Earth" çıktı. Halen kariyerine Within Temptation'da devam etmektedir. Genişletilmiş periyodik tablo Periyodik tablonun 7. periyodun ilerisine genişletilmesi, atom numarası 118'den büyük olan kimyasal elementlerin periyodik tabloya kaydedilebilmesini sağlar. Bu tablo 8'inci ve (sonuç olarak) 9'uncu periyotları kapsar. Böyle bir tablo 1969'da Glenn T. Seaborg tarafından önerilmiştir. Standart periyodik tablonun, keşfedilmemiş elementleri kapsamak için ortaya konmuş bir uzantısıdır. Yeni periyotlar tam olarak 7. periyodun "kopyaları" değil, içinde bir de g-orbitali ile eklenen 18 elementi kapsayan bir de "g-bloğuna" sahiptirler. Bu kısımdaki yeni elementlerin hiçbiri henüz sentezlenmemiş ya da doğada keşfedilmemiştir. (Nisan 2008'de Element122'in doğada var olduğu söylenmiş fakat genel olarak hatalı bulunmuştur.) İlk g-bloğu elementinin atom numarası büyük ihtimalle 121 ve sistematik ismi unbiyunyumdur. Bu bölgedeki elementler büyük ihtimalle radyoaktif açıdan çok dengesizdir. Avrupa Bayanlar Voleybol Kupa Galipleri KupasÄ± 1998-1999 Sezonu Avrupa Bayanlar Voleybol Kupa Galipleri Kupası 1998-1999 Sezonu’nda Avrupa Voleybol Konfederasyonu’na üye ülkelerden toplam 24 takım katıldı. Ülkelerinde kupa şampiyonluğu veya eşdeğer bir derece elde eden bu takımlar, Avrupa’nın kulüpler düzeyindeki iki numaralı kupasında mücadele verdiler. Dörtlü final maçları 13-14 Mart 1999 tarihlerinde Bursa’da oynandı ve Eczacıbaşı şampiyon oldu. 1999 Kupa Galipleri Kupası Şampiyonu Eczacıbaşı TakÄ±m Kadrosu Banu Boytüzün, Esra Düzyol, Dilek Girpan, Aycan Gökberk, Arzu Göllü, Burcu Hakyemez, Deniz Hakyemez, Irina Ilçenko, Valia Ivanova, Berat Seda Küçük, Özlem Özçelik, Çiğdem Can Yelena Shabovta, Seda Ulaş.Antrenör: Gökhan Edman. Peri (şarkı) "Peri", Nil Karaibrahimgil'in 2006 yılında çıkan "Tek Taşımı Kendim Aldım" albümünün ikinci klip şarkısıdır. Sözü ve müziği Nil Karaibrahimgil'e ait olan şarkı, Billboard Türkçe müzik listelerinde 3 numaraya kadar yükselmiştir. Şarkıya çekilen video klipte Ayben de yer almıştır. Klipte iki balığın hikâyesinin anlatıldığı yazılar vardır. Bu klip MTV Türkiye'de yayınlanan ilk klip olma özelliğini taşımaktadır. Şarkı için bir de klip yarışması düzenlenmiştir. Şarkının mikslenmesi ve klibin tekrar montajlanabilmesi için orijinal ham görüntü ve sesler yayınlanmıştır. Birinci seçilen klip "Perili Klip" adıyla yayınlanmıştır. Jamestown, Saint Helena Jamestown, Saint Helena'nın başkentidir. Nüfusu 1000'dir. Şehirde İngiliz mimarisinin kalıntları vardır. Ayrıca bu şehir UNESCO'nun "Dünya Mirası Listesi"ndedir. Jamestown, Saint Helena adasının ana yol ve iletişiminin ana merkezidir. Şehir uçurumların ve dik kayaların arasına inşa edilmiştir. Bu sebeple Jamestown'da yerleşimi korumak için deniz duvarı inşa edilmiştir. Canım Ailem Canım Ailem, başrollerini Uğur Yücel, Ozan Güven ve Şebnem Bozoklu'nun paylaştığı, 18 Kasım 2008 tarihinde gösterime başlayan televizyon dizisi. 9 Haziran 2010'da final bölümüyle veda etmiştir. Hikâye Karayip açıklarında lüks bir Cruise gemisinde başlar. 45 yaşına kadar hayatta hiç sorumluluk almamış, kız kardeşi ve eniştesini trafik kazasında kaybetmesinin ardından 3 yeğenine bakmak zorunda kalmasıyla yerleşik bir hayata geçen Samim, yıllar sonra terk edip gittiği nişanlısıyla aynı mahallede, hatta karşısındaki evde oturmaya başlar. Samim'in gemiden arkadaşı Ali ise onunla tanıştıktan sonra bütün hayatını planladığını düşünür. Ama hayat siz plan yaparken başınıza gelen şeymiş. Ali günlerce kendini terk eden Ahsen'in izini sürer. Sonunda İstanbul'a geldiğini öğrenir ve onun bulabilmek için İstanbul'a gelir. İstanbul'da tanıdığı tek bir kişi vardır: Samim! Bir yandan aşık olduğu Seyhan, bir yandan peşini bırakmayan ilk aşk Ahsen! Ali iki aşk arasında bildiği her şeyi unutur. Bu kadar kesişen yollar arasında hayat kavga gürültü, neşe eğlence son hız devam etmekte. Herkes can havliyle hayatın bir ucundan tutunmaya çalışmaktadır. TÃ³rshavn Tórshavn, Faroe Adaları'nın başkenti ve en büyük şehridir. Doğu Streymoy kıyısında güneydedir. Şehrin nüfusu 19.000'dir. Şehir, 10. yüzyılda Vikingler tarafından kuruldu.Tórshavn şehrinin temel geçim kaynağı balıkçılıktır. Şehirde havalimanı vardır fakat şehrin bulunduğu adada değildir. ("Vágar Havalimanı)" Şehirde Faroe Adaları Ulusal Stadyumu vardır. İkarus'un Düşüşü Sırasında Bir Manzara İkarus'un Düşüşü Sırasında Bir Manzara (Felemenkçe "Landschap met de Val van Icarus" ya da "De Val van Icarus — İkarus'un Düşüşü"), Flaman ressam Pieter Brueghel'e atfedilen tablodur. Tuval üzerine yağlı boya ile 1558'de çizilmiştir. Tablo, Brüksel'deki Belçika Kraliyet Güzel Sanatlar Müzesi'nde sergilenmektedir. Tablonun merkezinde çift süren bir köylü bulunur. Onun arkasında bir çoban, resmin sağ alt köşesinde ise bir balıkçı vardır. Görüntü, körfezin büyük bir güneş diskiyle birleştiği ufka doğru açılmaktadır. Denizde yol alan gemiler ile sağ üst köşede beyaz kayalardan oluşan dağlar vardır. Çiftçinin sol üst tarafında, muhtemelen İkarus'un kaçtığı labirenti temsil eden, üzerine kale inşa edilmiş bir ada; onun ilerisinde ise bir liman şehri görülmektedir. Sol alt köşede, bir kılıç ve para çantası vardır. Bunların hemen sağ tarafında ise bir tahıl çuvalı bulunur. Atın arkasındaki çalılıkta, yaşlı bir adamın kısmen gizlenmiş cesedi vardır; ancak çiftçi bunun farkında değildir. Talihsiz İkarus, ufak bir figür olarak, sağ alt köşedeki balıkçının üst tarafında görülmektedir. Çoban yaklaşık olarak tablonun orta noktasındadır. Çobanın yüzü, resmin köşegenlerinin kesiştiği noktada yer alır. İzleyici, en öndeki çobana bile biraz yukarıdan bakmaktadır. Bu konumlama sayesinde resimdeki uzaklık ve derinlik hissi artırılmıştır. Sarı, yeşil ve kahverengi tonlarının hakim olduğu tabloda, çiftçinin kırmızı gömleği dikkat çekicidir. Brueghel İkarus öyküsünü tamamıyla kendi çağına taşımıştır. Resimdeki manzara ve denizdeki 16. yüzyıl gemileri bunu göstermektedir. Bu tür gemiler ressamın eserlerinde sıklıkla görülür ve gerçeğe oldukça yakın çizilmişlerdir. İkarus Yunan mitolojisinin bilinen karakterlerinden biridir: Babası Daidalus, oğluyla tutsak oldukları Girit'teki labirentten kaçabilmek için kanatlar yapar. Balmumuyla tutturulmuş tüylerden oluşan bu kanatlar, İkarus'un güneşe fazla yaklaşmasıyla parçalanır ve İkarus denize düşerek ölür. Bu öyküyü Ovidius, "Metamorfozlar" isimli eserinin VII. kitabında ve "Ars amatoria" adlı eserinde anlatmıştır. Daidalus'un Girit'teki tutsaklığından önceki bir hikâyeye de resimde yer verilmiştir. Kendisi gibi yetenekli olan ve testere, pergel gibi çeşitli aletleri kendi başına icat eden yeğeni Perdix'i kıskanan Daidalus, on iki yaşındaki çocuğu Akropolis'ten aşağıya atar. Bunu gören Athena düşmekte olan çocuğu bir kuşa çevirir. Bu düşüş sebebiyle yükseklerden korkan, yuvasını hep alçak dallara kurup yere yakın uçan bu kuş bir kekliktir. İkarus'un cenazesine de katılan bu kuş tabloda, balıkçının solundaki dallara konmuş bir çil keklik olarak resmedilmiştir. Resimde İkarus'un ikincil bir figür olarak yer alması dikkat çekicidir. Resmin sağ alt köşesinde suya çakılırken çizilmiştir ve çırpınan bacaklarıyla gülünç bir figür oluşturur. Üzerinde, havada uçuşan birkaç tüy görülür. Konunun diğer ana karakteri olan Daidalus ise resimde yoktur. Brueghel'in tablosunda asıl önem çiftçi, çoban ve balıkçı gibi, Ovidius'un anlatımında da yer alan diğer karakterlere verilmiştir: Aşağıda, deniz kenarındaki balıkçının, ortada yer alan çobanın ve tarlasındaki çiftçinin ortak yanı, İkarus'un düşüşüne hiç ilgi göstermemeleridir. Resmin ön planındaki kılıç ve para çantası "kılıç ve para iyi ele muhtaçtır" şeklindeki Flaman deyimini akla getirir. Hemen yanındaki tahıl çuvalı ise "taşa ekilen tohumdan hiçbir şey bitmez" deyimini anlatır. Bunlar, İkarus'un yararsız çabasına göndermedir. Çalılıklara yarı saklanmış durumdaki ceset ise "ölen bir adam hiçbir pulluğu durdurmaz" sözünü betimler. Çiftçi, çoban ve balıkçı, doğa ile evrenin stoacı yasalarına uygun davranırlar. Keklik bile boğulan İkarus'a bakmaz. Tabloda güneş ufukta batarken İkarus'un neden tam tersi yöndeki bir yere düştüğü belirsizdir. Güneşin dünyadan uzaklığı Bruehgel'in zamanında henüz bilinmiyordu, ancak aradaki mesafenin birkaç kilometreden çok daha fazla olduğu bilinmekteydi. Zenit noktasındaki biri için bile en azından yarım günlük yol olduğu düşünülürdü. Resim için bir açıklama, çiftçinin simyacılığı temsil ettiği yönünde olabilir. Simyacılar zanaatlerini çiftçilerinkiyle kıyaslardı çünkü metalleri, gelişip üreyebilen organizmalar, yani çiftçilerin ekinleri gibi görürlerdi. Resimde sopasına dayanmış çoban, gençliğinde kardeşi Apollon ile birlikte çobanlık yapmış olan Hermes'i, yani Roma mitolojisindeki adıyla güneşe en yakın gezegene ismi verilen Merkür'ü temsil eder. Tablodaki gemi bir karıştırma kabı, deniz ise cıva ("mercury") olabilir. Böylece resimde, cıvayla yapılan zorlu ve uzun deneyler tehlikeli bir deniz yolculuğuna benzetilmektedir. Tabloda güneş dünyanın simya yoluyla yenilenmesini temsil ediyorsa, İkarus da başarız bir simyacı olacaktır. Tabloda tarih ve imza yoktur. Ayrıca tablonun geçmişini gösteren kayıtlar bulunmamaktadır. Ancak yine de, uzmanların genel kanısı tablonun Baba Brueghel tarafından yapıldığı yönündeydi. Fakat 1996'da gerçekleştirilen bazı teknik incelemeler sonucunda, bu atfın doğruluğundan şüphe edilmeye başlandı. Yine de, tablonun en kötü ihtimalle, Brueghel tarafından çizilmiş ilk versiyonunun bir kopyası olduğu düşünülmektedir. Çeşitli hasarlar gören ve defalarca tekrar boyanan tablo, 1912'de Londralı bir antikacı tarafından, Belçika kraliyet koleksiyonu için satın alındı. Peynir helvasÄ± Peynir helvası, ana malzemeleri olan peynir, un, şeker, su ya da süt, margarin ve sıvı yağ ile yapılmaktadır. Yağlı, tuzsuz koyun peyniri kullanılması önemlidir. Yine de yöreye göre peynir tercihi ve buna dayalı olarak yapılış biçimi farklılaşabilmektedir ama muhakkak peynirin tuzsuz olması gerekmektedir. Genel olarak peynir küçük parçalar halinde hafif ateşte eritilir. Un kavrulup şekerli su ilave edildikten sonra bu karışıma eritilen peynir de eklenir. Peynir helvası sıcak tüketilen bir tatlı türüdür. Trakya yöresine ait bir tatlıdır. Fırınlanmış ve fırınlanmamış olmak üzere iki şekilde tüketime sunulur. Gmünd, Aşağı Avusturya Gmünd Avusturya'nın, Aşağı Avusturya eyaletinde bulunan bir şehirdir ve Çek Cumhuriyeti sınırında yer almaktadır. Bilindik bölgelerinden birisi Hoheneich'tir. Bilinen diğer bölgeleri ise Weitra, Schrems ve Großschönau'dur. 2001 sayımına göre nüfusu 5,861'dir. Targum Targum (İbranice: תרגום‎, Çoğul: "targumim", Anlamı: "tercüme") İkinci Kudüs Tapınağı döneminden Orta Çağ'ın başlarına kadar geçen süreçte yazılıp derlenmiş Tanah'ın Aramice tercümesidir. Zamanında iki farklı Yahudi kültürü merkezi olan İsrail toprakları ve Babil'de yazılmış iki farklı "tercüme" bulunur. Bu iki toplumun da lingua franca'sı Aramice'ydi. Tanah'ın anlaşılabilmesi için tercüme edilmesi şart olmuştu. Tercümelerde midraşsal tutum sergilenirken insanbiçimcilikten kaçınılmıştır. Aramca Targumlar Hristiyan Süryaniler tarafından da kullanılmıştır. Ayin amaçlı kullanılan en önemli iki "targum": Bu iki targum Babil Talmud'unda "targum dilan" ("bizim "targum"umuz") olarak geçtiği için dini açıdan resmileşmiştir. Talmud çağlarında Targum Onkelos Tora ile birlikte, Targum Jonathan ben Uzziel ise Nevi'im ile birlikte okunurdu. Bu gelenek Yemen Yahudileri tarafından hala icra edilmektedir. Yemen Yahudiler'i ayinlerinde targum kullanan tek Yahudi cemaatidir. Talmud'da söylendiği üzere "Kişi cemaatiyle birlikte her zaman kutsal yazıları iki kere, targumu da bir kere gözden geçirmelidir". Bu iki "targumim", doğu targumları da denen Babil targumu'nun bir parçasıdır. (Batı targumlarına "Kudüs Targumu" / "Targum Yeruşalmi" denir). Talmud sonrası çağlarda Aramice önemini yitirilip unutulmaya başlanınca targumlar okunmaz oldu. Fakat Yemen'de Saadia Gaon'un tefsir denilen Tora'nın Arapça tercümesi Aramice targumlar yerine kullanılmaya başlandı. Yahudi cemaatleri Aramice konuşmayı bıraktıktan sonra bile targumlar önemini yitirmedi. Örneğin, Rashi'nin tefsirlerinde targumlar en büyük kaynaklardır. Tora ve Nevi'im adına resmi olarak kabul edilen targumlar bulunmasına rağmen aynısı Ketuvim için geçerli değildir. Ketuvim, ayinlerde kullanılmadığı için tercümesi gereksiz görülmüştür. Talmud'da anlatıldığına göre, Jonathan Ben Uzziel Ketuvim'in tercümesini yazmak istemiş fakat cennetten gelen bir ses bunu yasaklamıştır, çünkü Ketuvim'de Mesihin geleceği tarih gizlidir ve bunu ifşa etmek yasaktır. Yine de batı targumlarında Ketuvim tercümelerine yer verilmiş fakat ayinlerde kullanılmadığı için özen gösterilmeyip korunmamıştır. Ketuvim targumları Filistin'den İtalya'ya oradan da orta çağ Aşkenaz ve Sefarad Yahudilerine ulaşmıştır. Thomas Ferebee Thomas Ferebee (d. 9 Kasım 1918 - ö. 16 Mart 2000), 6 Ağustos 1945 tarihinde Atom bombasını ilk defa Hiroşima üzerinde atan B-29 Enola Gay uçağının bombacısı. 11 çocuklu bir ailenin üçüncü çocuğu olarak Kuzey Karolina eyaletinin Mocksville kasabasında bir çiftlikte dünyaya geldi. 1935 yılında 17 yaşındayken "Lees-McRae College"'e girerek eğitim aldı. Basketbol, futbol ve atletizmde ödüller kazandı. MBL'nin önde gelen beyzbol takımlarından Boston Red Sox'ta oynamak için alıştırmalarla uğraştıysa da başaramayıp orduya katıdı. Dizinden yaralandığından piyade olarak hizmet edemeyince Uçuş okuluna girdi. Uçuş okulunda aldığı iki yıllık eğitimin ardından 60'tan fazla bombalama görevine katıldı. 1944 yılında Albay Paul Tibbets'in oluşturduğu ve yönettiği "509. Mürettep Grubu" adlı ekibe alınarak, atom bombası atmaya hazırlandı. 1945 yılında ünlü uçak Enola Gay'i kullandı. Savaştan sonra 1970 yılına kadar orduda kaldı. Hava kuvvetlerinden emekli olduktan sonra bir süre Orlando'da emlakçı olarak çalıştı. Ferebee de, atom bombasının atılması konusunda, komutanı Tibbets gibi, ""Yapılması gereken bir işti ve yaptık, bu olaydaki rolüm nedeniyle üzgünüm"" dedi. II. Dünya savaşı sonrasında Vietnam Savaşı'nda albay olarak bir yıl görev yaptı. 81 yaşında Florida'da evinde öldü. Ölümünden sonra eşi Mary Ann tarafından kendisine ait askeri doküman ve belgelri, Kuzay Carolina Tarih Müzesi'ne bağışlandı. Sonradan artacak olan büyük sayı 500.000'e ulaşılmadan önce atom bombasını ilk defa insanlara karşı kullandığı anda 80.000 kişi ölmüştü. Piccadilly Circus Piccadilly Circus, Merkez Londra'nın ünlü ve işlek bir kavşağıdır. Trafiğe kapandıktan sonra turistlerin ve sokak müzisyenlerinin uğrak yeri haline gelmiştir. Özellikle, geceleri ve hafta sonları gürültülü ve kalabalıktır. Tower Record, Madame Tussaud's Rock Circus ve Segaworld burada yer almaktadır. 100 yıldan fazla bir zamandır neon ışıklarıyla aydınlatılmıştır. Londra'nın önemli simgelerinden bir olan Eros heykeli buradadır. Heykel 1893 yılında buraya dikildiğinde tepki ve olumsuz eleştirilere neden olmuştur. Piccadilly Circus, New York'taki Times Square'nin İngiltere'deki karşılığıdır. Büyük otel, mağaza ve havayolu şirketlerinin de bulunduğu bu yarım kilometrelik cadde, Hyde Park'a kadar uzanır. Caddenin hemen karşısında ise, 17. yüzyıldan kalma Burlington House yer almaktadır. Gia Paloma Karen Christine Catanzaro takma adıyla Gia Paloma (d. 27 Haziran, 1984), İtalyan asıllı Kaliforniya doğumlu Amerikalı aktris ve eski porno yıldızı. Gia, 27 Haziran 1984'te İtalyan asıllı bir ailenin evlâdı olarak Kaliforniya'da dünyaya geldi ve burada büyüdü. Oynadığı sahnelerde kullandığı adını, 1998 yapımlı bir Angelina Jolie filminden esinlenerek oluşturmuştur. Porno sektörüne girmeden önce bir Starbucks'ta çalışmıştır. Paraya ihtiyacı olduğu için bu sektöre girmiştir. Özellikle saldırı vurgusu ön planda olan sahneler çekmiştir. Başarılı performansı zamanla takdir toplamış, 2005 yılında AVN "En İyi Kadın Seks Sahnesi" ödülüne layık görülmüştür. Paloma, 2005 yılında "New Boundaries" ("Yeni Hudutlar") adlı yapım şirketi ile anlaşmıştır. Bu şirket ile başarılı yapımlar çıkarak Paloma, Mayıs 2006'dan başlamak üzere Extreme Associates adlı şirket ile sözleşme imzalamıştır. Üçü ""Nasty, Hard Sex (Ayıp: Etken Seks")" adlı film serisinde olmak üzere, toplam dört filmde de yönetmenlik yapmıştır. Şubat 2007'de, henüz 23 yaşındayken yetişkin film sektörünü bırakmıştır. Paloma, güncel olarak; tam-zamanlı aktrislik yapmaktadır. ""Decadent Evil 28 (Kötülüğün Çöküşü 2)"" ve "Bio Slime" gibi porno filmi olmayan korku teması ağırlıklı filmlerde oynamıştır. Hız göstergesi Hız göstergesi ya da sürat saati, taşıtlarda sürati bildiren gösterge. Aracın birim zamanda katettiği mesafeyi mesafe/zaman formatında sürücüye bildirir. Dünyada otomotiv sektöründe en yaygın olarak kullanılan sürat birimi mph ve km/sa'dir. Bazı otomobillerde sürat saati her iki birimi birden gösterir. Modern otomobillerin çoğunda hız ölçümü, motor gücünü tekerlere ileten transmisyonda yapılır ve sürüş kablosu (drive cable) aracılığıyla sürat saatine iletilir. Uçaklardaki ana sürat saati olan işarî sürat saati, pito tüpünden yaptığı ölçüm ile hava hızını pilota bildiren saattir. Pito tüpünden ölçülen dinamik basınç ile atmosferin statik basıncı arasındaki farktan hızı gösterecek şekilde tasarlanmış dijital ya da analog göstergedir. Tek pilotlu uçaklarda genelde bir adet, iki pilotlu uçaklarda birisi kaptan pilot, birisi de yardımcı pilot tarafında olmak üzere iki adettir. Cem (Ehl-i Hakk) Ehl-i Hakk Âyin-î Cemi, Ehl-i Hakk bağlıları tarafından âyin şeklinde yapılan bir tür ibâdettir. ""Ehl-i Hakk Âyin-î Cemi"" yapılan ibâdethânelere ""Cemhâne"" adı verilmiştir. Ehl-i Hakk Âyin-î Cemi'ne katılan kişiler Hakkın huzurunda olduklarına inanırlar; Yâresânîlik inancına göre ""Ehl-i Hakk Âyin-î Cemi"" yapılan yerlerde ilahî bir tecelli gerçekleşir. Özellikle Azerî-Kürtler arasında yaygın olan ""Ehl-i Hakk Âyin-î Cemi"" ile aynı adı taşıyan bir de Alevî ibâdeti de mevcuttur. Alevîler'in yaptığı ""Cem"" çeşitli benzerlikler içerse de farklı bir ibâdettir. ""Ehl-i Hakk Âyin-î Cemi"" sırasında müzik, özellikle tambur enstrümanı, ve dinî dans önemli bir yer tutar. Genelde üç, beş veya yedi yetişkin erkeğin eşliğinde gerçekleşen cem ayininde ayrıca adak adama ve kurban sunma da gerçekleşir; bunlar katılımcılar arasında bölüştürülür. Yapılan kurbanlardan hazırlanan bir sofrada birlikte yemek yenmesi de âyinin bir parçasını oluşturur. Genel olarak kadınların Ehl-i Hakk Cem Âyini'ne katılmasına izin verilir fakat kadınlar ""Ehl-i Hakk Cem Âyini"" halkasının dışında veya ayrı bir halka oluşturarak otururlar; erkeklerle birlikte âyin halkasına girmezler. Âyine çocukların katıldığı da olur; bununla birlikte çocuklar âyin sırasında oturmazlar ve ayakta dururlar. Türk Ajansı Kıbrıs Türk Ajansı Kıbrıs veya kısaca TAK (İngilizce: Turkish Agency Cyprus), Kuzey Kıbrıs Türk Cumhuriyeti'nde bulunan haber ajansı. 21 Aralık 1973 tarihinde Kıbrıs Geçici Türk Yönetimi'nin kendi ulusal haber ajansına sahip olma gerekliliği hissetmesi ve Kıbrıs Türk halkının kendi sesini dünyaya duyurması amacıyla ilk bültenini yayınlayarak faaliyete başladı. Sait Terzioğlu'nun kurucu müdürlüğünü yaptığı TAK, bir daktilo ve birkaç haber ile hizmetlerine başladı. Önceleri sadece Kıbrıs Türk basınına hizmet verebilen ajansa, bugün Türkiye'de bulunan medya kuruluşları ile Reuters, IRNA gibi uluslararası haber ajansları abonedir. Kıbrıs Türk basınından haberlerin yanı sıra, İngilizce ve Rumca gazetelerden çeviriler yapılarak haber bülteni de hazırlanmaktadır. Anadolu Ajansı, İhlas Haber Ajansı ve Azeri Press Ajansı ile yapılan protokoller çerçevesinde iş birliği halindedir. Kore'de Japon postanesi Kore'de ilk Japon postanesi 1876 yılında Pusan'da kuruldu. Birkaç yıl sonra Wonsan ve Ninsen (Incheon)'da da postaneler açıldı. Kore postanesinin törenle yapılan açılışı Kasım 1884 tarihinde oldu, fakat kısa süre sonra bu Gapsin Coup Askerî darbesi ile kesildi. Japon postanesinin resmi olmayan açılışı Seul'de 1888 tarihinde oldu. 1894 yılında Birinci Çin-Japon Savaşı nedeniyle, posta hizmetleri kapatıldı ve 1895 yılına kadar yeniden kurulmadı. Aynı yıl Japonlar yabancı postayı tekelleştirdiler. 1900 yılında Kore Yabancı postanesi törenle açıldı ve üzeri Chrysanthemum baskılı pullar yayımlandı. 1904 yılında Rus - Japon Savaşı posta hizmetlerini tekrar kesdi. Takip eden yıl Kore haberleşme servisi ilhak edildi ve 1910 yılında Kore Japonya'nın kolonisi haline geldi. Kuzey Kıbrıs Türk Cumhuriyeti Anayasası Kuzey Kıbrıs Türk Cumhuriyeti Anayasası, 15 Kasım 1983 tarihinde Kuzey Kıbrıs Türk Cumhuriyeti'nin bağımsızlığını tek yanlı olarak ilan etmesinden sonra kurulmuş olan Kurucu Meclis tarafından hazırlanmış, 5 Mayıs 1985 günü Kıbrıs Türkü seçmenler tarafından %70.18'e karşı %29.82 gibi birçoğunlukla onaylanmıştır. Kuzey Kıbrıs Türk Cumhuriyeti Anayasası, 1975 tarihinde onaylanmış Kıbrıs Türk Federe Devleti Anayasası'na benzemekte ama yeni cumhuriyetin gereklerini düzenleyen yeni hükümler içermektedir. Toplam 164 madde ve 13 geçici maddeden oluşmaktadır. Ceza kanunu altında verilen kasti olarak adam öldürme için idam cezası, geçici olarak konulan 13. madde ile kaldırılmıştır. Madde 15 ise idam cezasının sadece ülkenin savaş halinde olması durumunda vatana ihanet, devletlerarası hukuka göre korsanlık ve tedhiş suçları için uygulanabileceğini ilan etmektedir. Bu durumlarda bile ölüm cezası, Yasama Meclisinin (madde 78 altındaki hüküme göre vereceği) kararı olmadan uygulanamaz. Temel hak ve hürriyetleri güven altına alan detaylı maddeler içerir. Diğer maddeler çeşitli ekonomik ve sosyal haklar konusundaki hükümleri içerir. İşkencenin yasak olduğu kesin yargılarla belirtilmiştir. Özel hayatın gizliliği, konut dokunulmazlığı hakkı, haberleşmenin gizliliği, gezi ve yerleşme özgürlüğü, basın yayın özgürlüğü ve dernek kurma hakkı da devletin egemenliğe dayalı demokratik özelliğini yansıtan maddelerle güvence altına alınmıştır. Kuzey Kıbrıs Türk Cumhuriyeti Anayasanın 1. Madde'si (Kuzey Kıbrıs Türk Cumhuriyeti Devleti, demokrasi,sosyal adalet ve hukukun üstünlüğü ilkelerine dayanan laik bir Cumhuriyettir.), 2. Madde'sinin (1.) ve (2.) fıkrası ((1) Kuzey Kıbrıs Türk Cumnhuriyeti Devleti, ülkesi ve halkı ile bölünmez bir bütündür. (2) Resmi dil Türkçedir.) ve 3. Madde'si (Egemenlik, kayıtsız şartsız Kuzey Kıbrıs Türk Cumhuriyeti yurttaşlarından oluşan halkındır.) değiştirilemez, değiştirilmesi önerilemez. Aitutaki'nin posta tarihi ve posta pullarÄ± Aitutaki'nin posta tarihi ve posta pulları Aitutaki'de kullanılan pulları tanımlar. Aitutaki 1892 den 1903 tarihine kadar Cook Adaları'nın posta pullarını, Yeni Zelenda kendi pullarına "AITUTAKI" baskısı yaptığında kullandı ve adlandırma yerel ağız ile yazılmıştı. Sekiz değerin yedisi Auckland'da 12 Haziran 1903'te ve Aitutaki'de 29 Haziran'da 2 1/2d ile sonrası 9 Kasım'da basıldı. Aynı baskılı set aralıklarla 1911'den 1920'ye kadar görüldü. 1920 yılında Yeni Zelanda bir omnibus yayımını birçok Cook Adaları için üretti. Her biri adanın ismini belirtiyordu. Aynı fikir, 1924–1927 deki üçlü bir set için kullanıldı. 15 Mart 1932 tarihinde Cook Adaları'nın pulları tekrar Aitutaki yayımının yerini aldı. Bu kırk yıl sürdü, daha sonra 1972'de Aitutaki ayrı bir posta servisi kurdu ve o zamandan beri kendi pullarını (çoğunlukla Heraclio Fournier tarafından basıldı) İspanya'da bastı. Bu yayımlar öncelikle pul toplayıcılarına satış amacıyladır. Bu Aitutaki posta pullarındaki kişiler listesidir: Urla İlçe Halk Kütüphanesi Urla ilçe Halk Kütüphanesi, İzmir'in Urla ilçesinde bulunan, Kültür Bakanlığı Kütüphaneler ve Yayımlar Genel Müdürlüğü'ne bağlı olarak hizmet veren halk kütüphanesidir. 1959 yılında Milli Eğitim Memuru Galip Akbaylar, Şehitkemal İlkokulu Başöğretmeni Rasim Aysun, Öğretmen Cemal Çetin Bahadır, Ali İhsan Kocaoğlu, Kamuran Tekeli, Mehmet İplikçi öncülüğünde Urla Belediyesine ait Zafer Caddesi N:80 de şimdiki itfaiye binasında okullardan sağlanan eski masa, sandalye ve dolapların onarımı yapılarak bir miktar kitap temin edilerek kurulan kitaplık öğretmenlerin kendi aralarında nöbetleşmesiyle faaliyete geçirilmiştir. Daha sonra Çocuk Kütüphanesi Öğretmenliği ve Yardımcı Hizmetler kadrosu sağlanarak öğretmen ve hizmetli atanmıştır. 1969 yılında Osman Bey İlkokulunun yeni yapılan ilkokul binasına taşınmasıyla boşalan yerinin bir bölümüne taşınmış ve burada kütüphane daha da geliştirilerek verimli hale getirilmiştir. İlçe de lisenin açılması ile orta öğretime olan ilginin çoğalması öğrenci sayısının birdenbire artmasına neden olmuş ver derslik yetersizliğinin giderilmesi için bina Orta Öğretime devredilmiştir. Çocuk Kütüphanesi de 12 Eylül İlkokulunun toplantı salonuna taşınmasına karar verilmiştir. Bir müddet burada faaliyet gösteren kütüphane daha sonra merkezde Özel İdare Lojmanına tekrar aktarılmıştır. 1 Kasım 1972 yılına kadar Özel İdare Binasında faaliyet gösteren Çocuk Kütüphanesi Cumhuriyet Meydanında Belediyeye ait binanın 1. katına taşınmış 11 Nisan 1981 tarihine kadar faaliyetini burada sürdürmüştür. Urla Belediyesine ait eski elektrik fabrikası olarak kullanılan binadan 08 Mart 2007 tarihinde, Urla'da iş adamı Hakan Çeken tarafından yapılan çağdaş kütüphane binasın taşınmıştır. 2007 Yılı Nisan Ayında Cennet Gibi Bir Urla Mail Grubu Üyeleri Halil Nadas ve Namık Kemal Nomak tarafından yürütülen Proje bağlamında kitap ve okuyucu sayısı arttırılması için çeşitli aktiviteler ve fotoğraf sergisi düzenlenmiş,400 Kitapla Başta Sn.Yılmaz Karakoyunlu olmak üzere bağışlarla ve her ayın çok satan kitapları kütüphaneye kazandırılmış.Yazarlar tarafından Kütüphane adına imzalanmış çok sayıda kitapta raflardaki yerlerini almıştır.Yeni Kampanyalarla Üye,Okuyucu ve Kitap sayısının arttırılmasına yönelik çalışmalar devam etmektedir. Ahinoam Nini Ahinoam Nini ya da sahne adıyla Noa (İbrani: אֲחִינוֹעַם נִינִי, d. 23 Haziran 1969, Tel Aviv), İsrailli şarkıcı. Yarışmada ülkesini Mira Awad ile birlikte Türkçe manası "Başka Bir Yolu Olmalı" olan, Einaiych adlı parçayla temsil etmiştir. Lactobacillales Lactobacillales, laktik asit bakterilerini kapsayan gram-pozitif bakterilerin bir takımıdır. Doğada yaygın bir şekilde bulunmaktadır; toprakta, suda, bitkilerde ve hayvanlarda. Yoğurt, peynir, tereyağı, ayran, kefir ve kımız da dahil olmak üzere günlük tüketilen fermente gıdaların üretiminde geniş bir şekilde kullanılmaktadır. Bunlar aynı zamanda şarap üretiminde de malolaktik fermentasyonda ve tuzlanmış lahananın turşuya dönüşmesinde de görev almaktadır. Ankara Üniversitesi Mühendislik Fakültesi Ankara Üniversitesi Mühendislik Fakültesi; Ankara Üniversitesi Mühendislik Fakültesi, 50 yılı aşkın süredir Fen Fakültesi çatısı altında yürütülmekte olan mühendislik eğitiminin Yükseköğretim Kurulu'nun 30/4/2001 tarihli kararıyla ayrı bir Fakülte bünyesine alınmasıyla yeni ve gerçek kimliğine kavuşmuştur. Fakültede lisans düzeyindeki mühendislik öğrenimi yanı sıra, lisansüstü düzeyde yüksek lisans ve doktora öğrenimi Fen Bilimleri Enstitüsü bünyesinde sürdürülmektedir. 24 Mart 2006 tarihi itibarıyla 70 profesör, 15 doçent, 21 yardımcı doçent, 3 öğretim görevlisi, 69 araştırma görevlisi ve 6 uzman ve 45 idari personel ile hizmet vermektedir. Mühendislik Fakültesi idari olarak kurulduğu tarihten bu yana geçen kısa sürede araştırma laboratuvarları ve eğitim altyapısını güçlendirmek için büyük çaba göstermiştir. Bu çerçevede, çağdaş öğrenim için dershane, laboratuvar ve bilgisayar salonlarının iyileştirme, yapım ve düzenlenmesine öncelik verilmektedir. Fakültenin akademik kadrosu yurt içi ve yurt dışında önemli kurumların saygın burslarını ve proje desteklerini kazanmakta, çok sayıda ortak proje yürütülmektedir. Fizik Mühendisliği Bölümündeki ileri malzeme laboratuvarı olanakları sayesinde Almanya ile projeler yürütülmektedir. Elektronik, Gıda, Fizik ve Kimya Mühendisliği Bölümlerindeki araştırma gruplarından öğretim üyeleri yurt içi ve dışında çeşitli firma ve kuruluşlara uzman danışmanlık hizmeti vermektedir. Jeoloji ve Jeofizik Mühendisliği Bölümleri ise yerbilim ve deprem araştırmalarıyla ülkemize önemli katkılar getirmektedir. Jeofizik Mühendisliği Bölümü Moğolistan'daki Türk anıtlarının çevresinde önemli bulgularla sonuçlanan jeofizik çalışmalar yürütmüştür. Jeoloji Mühendisliği'nde bulunan Yerbilimleri Uygulama ve Araştırma Merkezi (YEBİM)'nde XRD, X ışını floresansı, mXRF, ICP, Confocal Raman Spektrometresi gibi cihazlarla mineral ve kayaç analizleri yapılabilmektedir. Savunma sanayii ve havacılık alanındaki lider endüstriyel kuruluşlarla ortak projeler sürmektedir. Toprak Mahsulleri Ofisi'ne ile proses yönetim sistemleri otomasyonu konusunda büyük bir proje yapılıp teslim edilmiştir. Elektronik Mühendisliği Bölümü Tıp Fakültesi için bilgisayar kontrollü bir deneysel koşu bandı projesi geliştirmiş ve düzeneği imal etmiştir. Eğitimin kalitesini daha da arttırmak için Elektronik ve Kimya Mühendisliği Bölümleri akreditasyon sürecinden geçmiştir. Diğer bölümler ise akreditasyon çalışmalarını sürdürmektedirler. 2003-2004 Güz yarıyılından itibaren zorunlu İngilizce Hazırlık Sınıfı uygulamasına geçilmiştir. 2010 yılımdan itibaren %30 İngilizce eğitime geçilmiştir. Hazırlık sınıfı muafiyeti alamayan öğrenciler bölüm eğitimine geçememektedir. Öğretim üyeleri uluslararası atıf indekslerine giren dergilerde yayın sayısı bakımından çeşitli kıyaslamalara göre hep ön sıraları korumakta, ulusal ve uluslararası kongrelerde ilgiyle izlenen tebliğler sunmaktadırlar. Öğretim üyelerince alınmış patentler vardır. Ayrıca Bilgisayar Mühendisliği bölümünün Samsung işbirliği ile açtığı Android Laboratuvarı şu an için Türkiye'de ilk ve tektir. Reichsmarschall Reichsmarschall ("Reich Mareşali") II. Dünya Savaşı sırasında Nazi Almanyası'nın en yüksek askeri rütbesiydi. Rütbenin aslı 12. yüzyıl öncesinde Kutsal Roma Cermen İmparatorluğu'nda kullanılmaya başlanmıştı. Ancak Alman İmparatorluğu'nda ve I. Dünya Savaşı esnasında kimseye bu rütbe verilmemişti. II. Dünya Savaşı sırasında Reichsmarschall'a yükselen tek Luftwaffe Başkomutan Hermann Göring olmuştur. Reichsmarschall rütbesi II. Dünya Savaşı'nda 19 Temmuz 1940'ta düzenlenen Mareşal Töreni sırasında Almanya Devlet Başkanı Adolf Hitler tarafından dönemin Hava Kuvvetleri (Luftwaffe) komutanı olan Hermann Göring'e verilmiştir ve onu Hitler'in Reich önderliğinde halef olarak tayin etmiştir. Göring bu rütbe ile terfi ettirilmiş ve sadece kendisi bu rütbeye sahip olmuştur. Yine de, Nisan 1945'te Goring'den gelen ve Hitler'den liderlik izni isteyen bir telgraftan sonra Hitler, Göring'i görevinden çekti ve yeni bir halefi olan Büyük Amiral Karl Dönitz'i seçti. El-Dimeşkî Şeyh Şems el-Din el-Ensari el-Dimashqi veya al-Dimashqi (Arapça: شمس الدين الأنصاري لدمشقي d. 1256 - ö. 1327) en önemli eserini 1300'de tamamlamış bir ortaçağ Arap coğrafyacısıydı. İsminden de anlaşılacağı gibi Şam doğumlu bilgin çoğunlukla Haçlıların tümden çekilmesinden sonra ülkesi Suriye ("Bilad ash-Sham") hakkında yazdı. Haçlılara karşı müslümanlara önderlik eden Memluk sultanı Baybars'la aynı yüzyılda yaşadı. Haçlı tarih kayıtları ile kurduğu ilişki açısından eserleri önemlidir. 1327'de Safed'de öldü. Suriye hakkında yazdıkları 1886'da Sankt-Peterburg'da M.A.F Mehren tarafından yayımlandı, ve bu baskı daha sonra Guy le Strange tarafından 1890'da tekrar yayımlandı. Es-Sammara Hamamı Es-Sammara Hamamı (Arapçaحمام السمرا, "Samaryalılar hamamı" veya "Kahverengi Hamam") Gazze'de, şehrin Zeytun mahallesinde, ayakta kalan ve çalışan tek Türk Hamamı'dır. Hamam cadde seviyesinin altında inşa edilmiştir. Günümüzde Salim Abdullah al-Vezir tarafından işletilmektedir. Harry Fenn Harry Fenn (1845–1911) özellikle manzara resimleriyle tanınan İngiltere doğumlu Amerikalı ressam. 1865 yıllarında Montclair, New Jersey'e yerleşti. Fenn editörlüğü William Cullen Bryant tarafından yapılan "Picturesque America" koleksiyonuna yaptığı gravürlerle tanınmaktadır (1872). John Greenleaf Whittier'ın "Snowbound" (1868) ve "Ballads of New England" (1870) kitapları da dahil olmak üzere çok sayıda kitabı resimlemiştir. Daha sonra suluboya resimler yapmıştır. David Roberts (ressam) David Roberts (d. 24 Ekim 1796 – ö. 25 Kasım 1864), İskoç ressam. Özellikle 1838-1840 arasında yaptığı uzun yolculukların sonucunda ortaya çıkan Mısır ve Orta Doğu'ya ait çok sayıdaki detaylı resimleriyle tanınmaktadır. Bu çalışmalar ve büyük boyutlu yağlı boya tabloları onu ünlü bir oryantalist ressam yapmıştır. 1841'de Kraliyet Akademisi'ne seçildi. Edward Robinson Edward Robinson (d. 1794, Southington, Connecticut-ö. 1863) "İncil Coğrafyasının Babası" olarak bilinen Amerikalı İncil uzmanı. Londra Linne DerneÄŸi Londra Linne Derneği dünyanın ilk taksonomi ve doğa tarihi derneğidir. Bitki bilimi (botanik) ve biyoloji dergilerinin yanı sıra bir de hayvan bilimi (zooloji) dergisi yayınlamaktadır. Ayrıca genel toplum ve taksonomi tarihi derlemeleri de yayınlar. İsmini İsveçli doğa bilimci Carl Linnaeus’dan alan Linne Derneği 1788 yılında Piccadilly’de (Londra) bulunan Burlington House binasında kurulmuştur. Bireysel üyelik kategorileri şunlardır: Öğrenci üye, yedek üye ve asil üye. Tüm üyelik tipleri en azından iki asil üye tarafından aday gösterilmeyi gerektirir ve elemeye tabidir. Asil üyeler isimlerinden sonra FLS (Fellow of the Linnean Society-Linne Derneği Üyesi) kısaltmasını kullanırlar. Londra Linne Derneği biyolojik bilimlerin her açıdan, özellikle de evrim, taksonomi, biyolojik çeşitlilik ve sürdürebilirliğe vurgu yapılarak çalışılmasını amaçlar. Madalya veya burs vererek ödüllendirme yolu ile dernek tüm bu alanlardaki başarıyı takdir ve teşvik eder. Aşağıdaki madalyalar ve ödüller Linne Derneği tarafından verilmektedir: = Koleksiyonlar = Linne’nin botanik ve zooloji koleksiyonları derneğin ilk başkanı Sir James Edward Smith tarafından 1783’te satın alınmıştır ve günümüzde Londra’da Dernek tarafından korunmaktadır. Bunlar 14.000 bitki, 158 balık, 1.564 deniz kabuğu, 3.198 böcek, 1.600 kitap, 3.000 mektup ve belgeden oluşmaktadır. Bunları randevu alarak görmek mümkündür. Smith’in kendi koleksiyonu da Dernek tarafından korunmaktadır. Bu koleksiyon Liverpool Ulusal Müzesi’nde yapılan Smith Herbaryum Projesi ile veri tabanı haline getirilmiştir. 6.000 örnek temizlenmiş ve onarılmıştır. Avustralya Kanada Fransa İsveç Birleşik Krallık BirleÅŸik Devletler Evrimde Usul ve Makam Tempo and Mode in Evolution (Evrimde Usul ve Makam) (1944) George Gaylord Simpson’un paleontoloji unsurlarını genetik ve doğal seçilimle birleştirerek evrimsel senteze büyük katkı yapan kitabı. Simpson popülasyon genetiğine ait mikroevrimin, paleontoloji ile gözlenen makroevrimin kalıplarını açıklamaya yeteceğini savundu. Simpson ayrıca usul ve makam arasındaki ayrımın altını çizdi. “Usul”ile kastedilen şey “evrimsel oranlar, bu oranların artıp azalması, aşırı yavaş ya da hızlı evrimleşme koşuları ve durağanlık ve devinirlik ile ilgili olgular”dır. “Makam”ile kastedilen şey ise “usulün temel bir faktör olduğu ama ondan daha kapsamlı olan bir evrimleşme yöntem, biçim ve modeli çalışması”dır. Simpson’un Usul ve Makam’ında şu genellemeler vardır: Simpson’un kitabının yayınlanmasından elli yıl sonra Amerikan Ulusal Bilimler Akademisi editörleri Walter M. Fitch ve Francisco J. Ayala olan "Evrimde Usul ve Makam: Simpson’dan 50 yıl sonra Genetik ve Paleontoloji" ("Tempo and Mode in Evolution: Genetics and Paleontology 50 Years After Simpson") adında bir kitabı yayımladı. Bu kitap Ayala, Stephen Jay Gould ve W. Ford Doolittle tarafından yazılan makaleleri de içeriyor. Ä°slami Selamet Cephesi İslami Selamet Cephesi (; ), Cezayir'de 1989-1992 yılları arasında faaliyet gösteren İslamcı bir siyasi partidir. Cezayir'in 1962'de bağımsızlığını ilan etmesinden sonra ülkeyi tek başına yöneten Ulusal Kurtuluş Cephesi (FLN), 1980'lerin ikinci yarısından itibaren yaygın demokrasi talepleriyle karşı karşıya kaldı. Muhalefetin demokrasi talepleri Ekim 1988'de ülke çapındaki gösterilerle geniş destek buldu. Bunun üzerine siyasi çoğulculuğa olanak veren ve özgürlükleri genişleten yeni bir anayasa hazırlandı. Bu anayasanın Şubat 1989'daki referandumda kabul edilmesinden sonra, çok sayıda parti ortaya çıktı. İzleyen dönemde çeşitli yasalarla getirilen kısıtlamalara karşın, demokratikleşme süreci büyük bir hız kazandı. Köktendinci bir alana dayanan İslami Selamet Cephesi (FIS) Haziran 1990'daki yerel seçimlerde beklenmedik bir başarı elde etti. Seçimlerden sonra FLN içinde önemli ayrılıklar baş gösterdi. Bu arada FIS içinde radikal kanat kitlesel eylemlere yöneldi. Sonunda Ulusal Halk Meclisi'ni yenilemek için Aralık 1991'de yapılan genel seçimlerin ilk turu FIS adaylarının kesin üstünlüğüyle noktalandı. FLN ise çok düşük bir oy oranıyla üçüncü sırada yer alabildi. Bu gelişmeye rağmen demokratikleştirmeyi sürdürmekten yana olan devlet başkanı Şadli Bencedid Ocak 1992'de ikinci turdan birkaç gün önce devlet başkanlığından istifa etti. Ardından Yüksek Güvenlik Konseyi anayasal darbe olarak nitelendirilen bir girişimle seçimleri iptal ederek yönetime el koydu. Yeni iktidar organı olarak bütün yetkiler Devlet Konseyi'nin elinde toplandı. Olağanüstü hal ilan edildi ve 4 Mart 1992'de FIS kapatıldı. Bunu FIS önderlerine yönelik geniş çaplı bir tutuklama ve sindirme kampanyası izledi. Devlet başkanlığını üstlenen bağımsızlık hareketi önderlerinden Muhammed Budiaf'ın Haziran 1992'de kendi koruması tarafından uğradığı karanlık bir suikast sonucunda ölmesi ülkedeki siyasi bunalımı daha da artırdı. 12 Temmuz'da FIS liderlerinden Abbasi Medeni ve Ali Belhac on ikişer yıl hapis cezasına mahkûm oldular. FIS'in çoğu yöneticisi silahlı eylemlerden uzak durulması görüşünü benimsediyse de örgütün tabanında silahlı mücadeleye dönük bir eğilim vardı. Cezayir yaklaşık 10 yıl sürecek ve 100,000 fazla kişinin hayatına mal olacak olan iç savaşın içine yuvarlanmaktan kurtulamadı. 1994'te devlet başkanı Liamine Zéroual ile hapisteki FIS liderleri arasında terörün kesilip karşılığında FIS liderlerinin hapisten çıkarılması hakkında yapılan pazarlıklar sonuçsuz kaldı. Sosyalist Parti (anlam ayrımı) Değişen bulutsu Değişen bulutsu, yıldızlarının değişikliğine göre parlaklıkları değişen yansıma bulutsularıdır. Bulutsular dizini Bulutsu dizinleri ile ilgili başlıklar için: Yayma bulutsular dizini Dizinler: Helmut Lent Helmut Lent (d. 13 Haziran 1918 - ö. 7 Ekim 1944), II. Dünya Savaşı sırasında Nazi Almanyası'nın Luftwaffe'ın as pilotuydu. Helmut Lent sadece Messerschmitt Bf 110 model uçağıyla düşmanlarına üstünlük sağlamıştı. Helmut Lent Almanların (hatta Dünya'nın) en çok uçak düşürmüş ikinci gece avcısı pilotuydu. Düşürdüğü 113 uçağının 108'ini gece avında düşürmüştür. Bir gezi sırasında kötü hava şartları yüzünden acil iniş yapmak zorunda kalmış ve bir elektrik direğine çarparak hayatını kaybetmiştir. Microsoft Visual Studio Microsoft Visual Studio, Microsoft tarafından geliştirilen bir tümleşik geliştirme ortamıdır (IDE). Microsoft Windows, Windows Mobile, Windows CE, .NET Framework, .NET Compact Framework ve Microsoft Silverlight tarafından desteklenen tüm platformlar için yönetilen kod ile birlikte yerel kod ve Windows Forms uygulamaları, web siteleri, web uygulamaları ve web servisleri ile birlikte konsol ve grafiksel kullanıcı arayüzü uygulamaları geliştirmek için kullanılır. Visual Studio IntelliSense'in yanı sıra "code refactoring" destekleyen bir kod editörü içerir. Entegre hata ayıklayıcı, hem kaynak-seviyesinde hem de makine-seviyesinde çalışır. Diğer yerleşik araçlar, GUI uygulamaları, web tasarımcısı, sınıf tasarımcısı ve veritabanı şema tasarımcısı yaratabilmek için bir form tasarımcısı içerir. Hemen hemen her işlevsellik düzeyinde dahil olmak üzere, kaynak kontrol sistemleri için destek (Subversion ve Visual SourceSafe gibi) sunan eklentileri kabul eder. Visual Studio, değişik programlama dillerini destekler, bu da kod editörü ve hata ayıklayıcısının neredeyse tüm programlama dillerini desteklemesini sağlamaktadır. Dahili diller C/C++ (Görsel yoluyla C++), VB.NET (Visual Basic .NET üzerinden), C# (Visual C# ile), ve F# (Visual Studio 2010 itibarıyla) içermektedir. Visual Studio özünde herhangi bir programlama dili, çözüm veya aracı desteklemeyerek, bunun yerine, bir VSPackage olarak kodlanmış işlevsellik sağlar. Yüklendiğinde, işlevsellik, "Hizmet" olarak kullanılabilir. IDE üç hizmet vermektedir; SVsSolution, projeler ve çözümleri numaralandırma yeteneği sağlar; SVsUIShell, pencereleme ve UI işlevselliği (sekmeler, araç çubukları ve araç pencereleri dahil) sağlar; ve SVsShell, VSPackages kaydı ile ilgilenir. "Dil Hizmetleri" adı verilen belirli bir VSPackage kullanarak programlama dilleri için destek eklenmiştir. Bir dil hizmeti, çeşitli arayüzleri tanımlar, bu şekilde VSPackage uygulamaları, çeşitli fonksyonlara destek ekleneyebilir. Bu şekilde eklenebilir işlevler, sözdizimi renklendirme, deyim tamamlama, ayraç eşleşen, parametre bilgileri, üye listeleri ve arka plan derleme hata işaretleri olarak bulunmaktadır. Visual Studio, yerleşik herhangi bir kaynak denetimi desteği içermez ama IDE ile entegre etmek için kaynak kontrol sistemlerine iki alternatif yol tanımlar. Kaynak Kontrolü VSPackage kendi özelleştirilmiş kullanıcı arabirimini sağlayabilir. Buna karşılık, standart bir Visual Studio kullanıcı arayüzü ile MSSCCI (Microsoft Source Code Control Interface) kullanarak bir kaynak denetimi eklentisi, çeşitli kaynak denetimi işlevselliğini uygulamak için kullanılan işlevler kümesi sağlar. Visual Studio, herhangi bir diğer IDE gibi, sözdizimi vurgulama ve kod tamamlama destekleyen sadece değişkenler, fonksiyonlar ve yöntemler değil, aynı zamanda döngüler ve sorgular gibi dil yapıları için IntelliSense kullanan bir kod editörü içerir. İntelliSense, web site ve uygulamaları geliştirirken dahil edilen diller ile beraber XML, CSS ve JavaScript desteklemektedir. Otomatik tamamlama önerileri, modsuz bir liste kutusu içerisinde, kod editörü üzerinde açılır. Visual Studio kod editörü aynı zamanda hızlı navigasyon için kod ayarı yer imleri destekler. Diğer seyir yardımcıları, çöken kod blokları ve artımlı aramaya ek olarak normal metin arama ve regex arama içerir. Kod editörü aynı zamanda bir çoklu öğe panosu ve bir görev listesi içerir. Kod editörü ayrıca, tekrarlanan kod için kaydedilen ve üzerinde çalışılan proje içerisine yerleştirilebilen, kod parçacıklarını destekler. Visual Studio arka plan derleme özelliği de içerir (artımlı derleme olarak da bilinir). Kod yazılırken, sözdizimi ve derleme hataları hakkında geri bildirim sağlayabilmek için (bu hataların altı kızmızı ile işaretlenir) Visual Studio arka planda derleme yapar. Visual Studio hem kaynak-seviyesi hem de makine-seviyesinde çalışan bir hata ayıklayıcı içerir. Bu, yönetilen kodun yanı sıra yerel kod olarak da çalışır ve Visual Studio tarafından desteklenen herhangi bir dilde yazılmış hata ayıklayıcı uygulamaları için de kullanılabilir. Buna ek olarak, çalışan süreçlere bağlanabilir ve bu süreçleri gözlemleyerek hata ayıklama yapabilir. Çalışan süreç için kaynak kodu erişilebilir ise, bu kodu çalışır olarak görüntüler. Kaynak kodu erişilebilir değilse, "sökme" gösterilir. Hata ayıklayıcı ayrıca, bellek dökümleri oluşturarak, daha sonra işlem yapmak için ayırabilir. Hata ayıklayıcı, kırılma noktası ayarına izin verir (yürütme, belli bir pozisyonda geçici olarak durdurulabilir) ve izler (yürütme ilerledikçe, değişkenlerin değerlerini takip eder) Visual Studio uygulamaları geliştirme. yardımcı olmak için bir dizi görsel tasarımcı içerir. Bu araçlar şunlardır: Windows Forms tasarımcısı Windows Forms kullanarak GUI uygulamaları oluşturmak için kullanılır. Plan, diğer konteynerler içerisinde kontrollerin barındırılarak ya da formun yan tarafında kilitlenerek kontrol edilebilir. Veri görüntüleyen kontroller (metin kutusu, liste kutusu, ızgara görünümü, gibi), veri tabanları veya sorgular gibi veri kaynaklarına bağlı olabilir. WPF Tasarımcısı, kod adı Cider, Visual Studio 2008 ile tanıtıldı. Windows Forms tasarımcısı gibi sürükle ve bırak metaforunu destekler. Windows Presentation Foundation'ı hedefleyen yazar kullanıcı arayüzleri için kullanılır. Veri bağlama ve otomatik düzen yönetimi de dahil olmak üzere tüm WPF işlevlerini destekler. Visual Studio ayrıca, bir web-site editörü içerir, bu şekilde kişilerin sürükle ve bırak parçacığıyla web sitesi yazmasına olanak tanır. ASP.NET uygulamaları için kullanılır, ayrıca HTML, CSS ve JavaScript destekler. ASP.NET kodu ile bağlantı için bir "kod-arkası" modeli kullanır. Sınıf tasarımcısı, sınıfların, UML modelleme kullanılarak, yazılması ve düzenlenmesine olanak sağlar. C# ve VB.NET kodlarının ana hatlarını, sınıflar ve metotları için yaratabilir. Veri tasarımcısı yazdığınız tabloları grafiksel olarak, birincil ve yabancı anahtarlar ve kısıtlamalar dahil olmak üzere, veritabanı şemaları düzenlemek için kullanılabilir. Visual Studio 2008'den itibaren, eşleştirme tasarımcısı "LINQ to SQL" tarafından, verileri içeren veritabanı şemaları ve sınıflar arasında eşleştirmeyi tasarlamak için kullanılır. Visual Studio, geliştiricilere, programın kabiliyetlerini genişletmek için Visual Studio uzantıları yazmalarına olanak tanır. Bu uzantılar, Visual Studio'ya "takılır" ("plug into") ve onun işlevselliğini genişletmeyi hedefler. Uzantıları makrolar, eklentiler ve paketler şeklinde görebiliriz. Makrolar, geliştiricilerin kayıt, yeniden oynatma ve dağıtma için programatik olarak kaydetmesi için tekrarlanabilir görev ve işlemleri temsil eder. Ancak, makrolar, yeni komutları uygulamak veya araç pencereleri oluşturmak için uygun değildir. Eklentiler, Visual Studio nesne modeline erişim sağlar ve IDE araçları ile etkileşim için kullanılır. Paketler, Visual Studio SDK kullanılarak oluşturulur ve genişletilebilirliği en üst düzeye taşır. Tasarımcılar ve diğer araçları oluşturmanın yanı sıra diğer programlama dillerini entegre edebilir. Visual Studio 2008, IDE'nin özelleştirilmiş versiyonunun geliştirilmesine olanak sağlayan Visual Studio Shell'i tanıtmıştır. Visual Studio Shell, herhangi bir IDE'de gerekli işlevselliği sağlamak için bir dizi VSPackages tanımlar. Bunun üzerinde, diğer paketler, yüklemeyi özelleştirmek için eklenebilir. Microsoft Visual C++, Microsoft'un C ve C++ derleyicisi, dil hizmetleri ve Visual Studio IDE ile entegrasyon için özel araçlar içeren uygulamasıdır. C modu veya C++ modunda derlenebilir. C, kütüphane MS-özel eklemeleri ile ve C99 spec parçaları ile birlikte ISO C standardını takip eder. C++, ANSI C++ spec ve birkaç C++0x özelliği ile birlikte çalışır. Aynı zamanda, C++/CLI spec'i, yönetilen kod ve karışık-mod kodu (yerli ve yönetilen kodun bir karışımı) yazmak için destekler. Microsoft Visual C#, .NET Framework ile birlikte Visual Studio IDE'nin C# projelerine destek vermesini sağlayan dil servislerini hedef alan, Microsoft'un bir C# dil uygulamasıdır. Dil servislerinin, Visual Studio'nun bir parçası olmasıyla birlikte, derleyici, .NET Framework'un ayrı bir parçası olarak da bulunmaktadır. Microsoft Visual Basic, Microsoft'un VB.NET dili, birleşmiş araçlar ve dil servisleri uygulamasıdır. Visual Studio .NET (2002) ile tanıtıldı. Microsoft, Visual Basic'i Hızlı Uygulama Geliştirme (Rapid Application Development) için konumlandırdı. Visual Basic, hem konsol uygulamalarında hem de GUI uygulamalarının yazımında kullanılabilir. Microsoft Visual Web Developer, ASP.NET kullanarak web siteleri, web uygulamaları ve web servisleri oluşturmak için kullanılır. C# ya da VB.NET dilleri kullanılabilir. Visual Web Geliştirici kullanılarak grafiksel olarak web sayfa düzeni oluşturulabilir. Sadece Visual Studio Team System ile birlikte gelen Team Foundation Server, işbirlikçi uygulama geliştirme için planlanmış olup, sunucu tarafında arka uç kaynak kontrolü, veri toplama, raporlama ve proje izleme işlevselliği sağlamak gibi işlemler için tasarlanmıştır. 12 Kaım 2014 tarihinde; Microsoft tarafından Visual Studio Community Versiyonu duyrulmuştur. Yeni ücretsiz versiyonun Visual Studio Professional ile işlevselliği benzerdir. Visual Studio Express'in tersine, Visual Studio Community çoklu dil ve uzantılara destek sağlar. Bireysel geliştiriciler ve küçük geliştirme gruplarına yöneliktir. Visual Studio Express Versiyonu, hafif, ücretsiz, bireysel IDE setlerinden oluşan, "per-platform" ve "per-language" bazında Visual Studio IDE'nin hafifletilmiş versiyonudur. Bireysel Visual Studio Shell AppIds üzerine desteklenen platformlar için geliştirme araçları (web, Windows, telefon) veya desteklenen geliştirme dillerini (VB, C#) yükler. Microsoft Visual Studio LightSwitch, mevcut .NET teknolojileri ve Microsoft platformları üzerinde inşa edilmiş "line-of-business" uygulamaları oluşturmak için özel olarak hazırlanmış bir IDE'dir. Üretilen uygulamalar mimari olarak 3 katmanlıdır: kullanıcı arayüzü Microsoft Silverlight üzerinde çalışmaktadır; mantık ve veri-erişimi katmanı, ASP.NET üzerinde çalışan, WCF RIA Servisleri ve Birim Çerçevesi (Entity Framework) üzerine kurulmuştur; ve ana veri deposu, Microsoft SQL Server Express, Microsoft SQL Server ve Microsoft SQL Azure'yi desteklemektedir. Visual Studio Professional Edition, tüm desteklenen geliştirme dilleri için bir IDE sağlar. MSDN desteği, MSDN Essentials veya lisansa bağlı olarak tam MSDN kütüphanesi olarak kullanılabilir. XML ve XSLT düzenlemesi destekler ve sadece ClickOnce ve MSI kullanan kurulum paketleri oluşturabilir. Server Explorer ve Microsoft SQL Server ile entegrasyon gibi araçlar da içerir. Visual Studio Premium Edition, Visual Studio Professional araçlarını içerir ve kod metrikleri, profil, statik kod analizi ve veritabanı birim testi gibi ek işlevler ekler. Office için Visual Studio Araçları, Microsoft Office paketi için geliştirme araçları içeren, bir SDK ve eklentidir. Daha önce (Visual Studio .NET 2003 ve Visual Studio 2005 için) sadece Visual C# ve Visual Basic gibi dillerde desteklenen veya Team Suite'e dahil edilmiş ayrı bir SKU'ydu. Visual Studio 2008 ile, artık ayrı bir SKU ancak Profesyonel ve daha yüksek sürümleri ile birlikte gelmektedir. Visual Studio Ultimate, Visual Studio Premium tarafından sağlanan özelliklere ek olarak, yazılım ve veritabanı geliştirme, işbirliği, ölçümler, mimari, test ve raporlama araçları kümesi sağlar. Visual Studio 2010'dan önce, Visual Studio Team System için dört "rol-spesifik" sürümler; Visual Studio Test Professional sürümü Visual Studio 2010 ile tanıtıldı. Odağı, özel test rolü (dedicated tester role) ve test ortam yönetimi desteği üzerine yoğunlaştırmıştır. Visual Studio 4.0 versiyonundan önce, ayrı ürün olarak, Visual Basic 3, Visual C++, Visual FoxPro and Source Safe bulunmaktaydı. Yazılım lisansı Bir yazılımın ya da yazılıma bağlı nesnelerin; Üreticisi tarafından, kullanımına dair belge düzenleyen devlet makamı tarafından, belgelemeyi düzenlemeye yetkili kılınmış makamlar tarafından telifli olduğu belgelenmiş ise nesnenin kullanımı, geliştirilmesi, yeniden yapılandırılması, değiştirilmesi, alıntısının yapılabilmesi gibi hususları belirleyen belgeye yazılım lisansı denmektedir. All I Need (Within Temptation şarkısı) All I Need, Hollandalı senfonik rock grubu Within Temptation'ın ""The Heart Of Everything"" isimli dördüncü albümünden çıkan üçüncü teklidir. Flat Assembler Flat Assembler (kısaca FASM), ilk olarak 1999'da Tomasz Grysztar tarafından Intel x86 ve x86-64 mimarisini destekleyen açık kaynak kodlu bir assembler tasarlamak üzere başlatılan proje. Yüksek hız, boyut optimizasyonu, işletim sistemi taşınabilirliği ile tanınır. Birçok komut satırı seçeneğiyle birlikte kullanımı oldukça kolaydır. PureBasic, HLA (High Level Assembly), BlitzMax, Context/Win32, B0, :R4 gibi birçok derleyici arka planda FASM kullanmaktadır. Longo Mai Longo Maï (provençale lehçesinde "uzun ömürlü olsun" anlamında) laik, kırsal, antikapitalist, alternatif ideolojide bir tarımsal kooperatiftir. 1973 yılında Limans'da (Alpes-de-Haute-Provence, Fransa) kurulmuş olup hala aynı yerde bulunmaktadır. Mayıs 1968 olaylarını takiben, neonazi gruplarla çatışmalarının ardından İsviçre'ye sığınan Avusturyalı öğrenci birliği Spartakus üyesi bir grup genç burada Hydra üyesi İsviçreli öğrencilerle birleşti. Bu öğrenciler hem neonazi gruplarla mücadele etti hem de çeşitli eylemlere katıldılar (Kilise, ordu ve diktatörlüğe karşı, işçilerin ve mültecilerin tarafında), Schirmeck'te fabrikalarının yönetimini ele geçiren işçilere destek verdiler. Toplanan bir fon sayesinde Limans'da (güneydoğu Fransa) bir arazi satın aldılar, Basel'deki kurucu kongrelerinden sonra, anarşizmden ilhamla, kendi kendini yöneten kırsal bir topluluk kurdular. Topluluğun programı, Cezayir savaşında askerden kaçan, Giono'yu ve onun 1930'lardaki Contadour özgür komünü deneyimini bizzat tanıyan Roland Perrot tarafından formüle edilmiştir. Perrot antimilitarizm, pasifizm, antikapitalizm, siyasi temsilci olmaması, kadın erkek eşitliği gibi Fourierist (Charles Fourier) fikirlerden esinlenmiştir. Sistemin işleyişi, kendine yeterlilik, komünal yaşam, zanaatkarlık, tarımsal üretim ve maaş olmaması üzerine kurulmuştur. İsviçre, Almanya ve Avusturya hükümetleri şiddetle karşı çıktıkları için Almanca konuşulan bir ülkede yerleşemeyen grubun ilk tarımsal topluluğu 1973'te Fransa'nın güney-doğusunda Alpes de Haute-Provence bölgesinde, Forcalquier yakınlarındaki Limans'da 270 hektarlık bir arazi üzerinde kuruldu. Yerleştikleri Zinzine tepesinde sadece yıkıntı halindeki Grange-Neuve çiftliği ve bir güvercin barınağı vardı. 1976 yılından itibaren grubun üyeleri yeni araziler bakıp ev ve gayrımenkul satın almaya başlayınca civarda oturanların düşmanca tavırlarına maruz kaldılar. Longo Mai Kooperatifleri başta diktatörlük karşıtı direnişçiler yararına olmak üzere çeşitli uluslararası dayanışma kampanyaları düzenlediler: Şu anda işbirliği halinde on ayrı Longo Mai kooperatifi bulunmaktadır: Kooperatifin yönetim merkezi Basel'dedir ve bağış kampanyaları da buradan organize edilmektedir (1990lı yıllarda yıllık beş milyon frank civarı). Kooperatif, çeşitli iletişim organları da kurdu: Kooperatif Magnans'da herkese açık bir tatil köyü ve kamping işletiyor. Topluluk, kendi kendini yöneten bir kooperatif olarak işlemektedir. Bütün maddi gelirler paylaşılmaktadır. Topluluğun öz kaynakları hayvancılık, tahıl üretimi ve sınırlı miktarda (sadece yöresel pazar için) sebze-meyve üretimidir, odun kesimini de kendileri yapmaktadır. İplik fabrikasının enerji kaynağı hidroelektriktir; ısıtma için güneş enerjisi kullanılır. Her birey çalışır, görev değişimi mümkündür, günün programı önceki geceden ya da aynı sabah el kaldırarak oy verme vasıtasıyla karara bağlanır. İşler, uyum ve becerileri gözetilerek oluşturulmuş gruplar arasında bölüşülür. Topluluk 1990'ların sonunda iki büyük çiftlik ve bir mezrada, on beş farklı milliyetten 200 yetişkin ve 100 kadar çocuğu kapsamaktaydı. Topluluk Limans'da 80 hektarı sürülmüş olmak üzere 280-300ha araziye sahiptir. Su kaynakları nehirdir. Yapı malzemesi olarak ateş tuğla ve yerel taşları kullanırlar. Giyim, kozmetik ürünler ve ham ya da işlenmiş gida maddelerinin ticaretini yapmaktadırlar. Kooperatif, merkezi Basel'de olan, fon ve bağışların toplanmasını üstlenen, beş kişinin çalıştığı bir dernek tarafından desteklenir. Bütün kolektiflerin yıllık toplam bütçesi, 1990'ların sonu itibarıyla on milyonlarca İsviçre Frankıdır, 1996 yılı bağış tutarı beş milyondur. Limans kooperatifinin bu yardım ve bağışlara bağımlılığı %50 oranındadır, bu kooperatif 2000 yılında giderlerinin yarısını kendi üretimlerinin geliriyle karşılamıştır. İlk zamanlardaki (zorunlu) aşırı harcamalar borçlanmayla karşılanmış (1979'da 32 milyon İsviçre Frankı), kazançların yükseltilmesi ve toplanan bağış miktarının arttırılmasıyla, dernek 1980-1990 arasında borçlarını büyük ölçüde kapatmıştır (1995 yılı borç miktarı 9 milyon). Topluluğun bir araya geldiği kutlamalar: Kooperatif önemli miktarda gayrımenkul birikimi yaptı: oldukça geniş tarımsal arazinin yanı sıra kırsal kesimde konutlar ve Paris'te, iletişim ve danışma noktası olarak kullanılan bir daire. Bu satın almalar ve yerel yönetimlerle başlangıçta pek de diplomatik olmayan ilişkiler civarda yaşayanlarla aralarını açtı, ki bu daha sonra kuracakları yerleşimleri de atkiledi. Benzer şekilde, militanlıkları da (sivil itaatsizlik çağrıları, Doğu Avrupalılar ve asker kaçakları da dahil mültecilere kapılarını açmaları) hükümetleri kışkırttı, zaman zaman aktif olarak kooperatiflere karşı mücadeleye yol açtı: Delain Delain, 2002 yılında eski Within Temptation klavyecisi Martijn Westerholt ve solist Charlotte Wessels tarafından kurulmuş Hollandalı senfonik metal grubudur. Grubun ismi Stephen King'in "The Eyes of the Dragon" adlı romanındaki Delain Krallığı'ndan gelir. Delain, 2001 yılında Within Temptation'ın kurucusu Robert Westerholt'un kardeşi Martijn Westerholt, Within Temptation'ı bıraktığında kurulmuştur. Grubun ilk solisti Anne Invernizzi olmuştur. Roadrunner Records ile bir anlaşma imzalayan Delain, 2002 yılında ""Amenity"" adında bir demo çıkarmıştır. Daha sonrasında ise grup Anne Invernizzi ile yollarını ayırmıştır. Grup ilk albümü ""Lucidity""'i 2006 yılında çıkarmış, Anne Invernizzi'nin yerini de Charlotte Wessels almıştır. Bu albümde Nightwish'in basçısı ve vokalisti Marco Hietala, Within Temptation'ın vokalisti Sharon den Adel gibi birkaç sanatçı albümde konuk sanatçı olarak yer almıştır. "Frozen", "See Me In Shadow", "The Gathering" gibi şarkılar tekli olarak çıkarken, grup kendine pek çok hayran edinmiştir. Grubun ikinci albümü ""April Rain"", 7 Şubat 2009'da yayınlanacaktı; ama bazı aksaklıklar sebebiyle 30 Mart 2009'da yayınlandı. 2011 yılı canlı performansları sırasında Delain We Are the Others adlı üçüncü albümünde olan üç yeni şarkı çıkarmıştır ("Manson", "Get the Devil Out of Me" ve "Milk and Honey"). Sonic Cathedral ile yapılan bir söyleşide, Charlotte Sophie Lancaster olayından ilham aldığını söyledi: Bu olayı ilk duyduğumda hatırlıyorum … Hollanda haberlerinde yoktu, İnternet ağları sayesinde ve gotik sahnesinden duymuştum … bununla ilgili bir film vardı, dört dakikalık kısa bir film. Gördüğüm anda ağlamıştım. İnanılmaz derecede üzücüydü! Filmi gördükten sonra, onunla ingili gerçekten hiçbir şey yapmadım taki "We Are The Others" albümünde üstünde çalışana dek. Sözlerin ana fikri oradaydı. Şarkı "biz diğerleriyiz" ve bir birliktelik duygusu taşıyan bir şarkı olması gerekiyordu. Diğer yandan, normlardan ne şekilde uzaklaşırsan uzaklaş kim olduğunlan gurur duyman. Ama diğer yandan ise bu şarkı "diğerleri" için bir şarkı. Biz sadece kabul olma ile ilgili bir şarkı istedik. Aslında 2012 yılının başlarında yayınlanmak istense de albümün yayın tarihi Warner Music'in Roadrunner Records'u satın almasından dolayı belirsizdi. Ancak grubun resmi Facebook sayfasında bir mesajla açıklanmış, albümün 1 Haziran 2012 tarihinde 13 Nisan 2012'de Delain'i Warner Music'ten alan CNR Music tarafından yayınlanan ilk teklisi olan "Get the Devil Out of Me" şarkısıyla birlikte yayınlanacağını söylemiştir. Albümdeki ikinci teklinin adının "We Are the Others" olacağı açıklanmıştır. 3 Kasım'da Delain Dames of Darkness Festivali'nde (Wolverhampton, BK) manşet grup olarak konser vereceklerini açıklanmıştır ki manşet grup olarak bundan önce 2009'da Femme Metal Festival'inde konser vermişlerdi. 26 Şubat 2013 tarihinde Delain içinde yeni şarkıları, "cover"ları, canlı şarkıları, önceki şarkıların özel sürümlerini ve bonus DVD içeren "Interlude" adlı özel bir albüm yayınlayacaklarını açıkladılar. Mayıs'ın ilk haftasında farklı tarihlerde dünya çapında yayınlandı. Tuvalyanca Tuvalyanca, Polinezya dil ailesine üye Tuvalu'nun resmi dilidir. Yaklaşık olarak 15 bin konuşanı vardır. Dil, yapısı ve diğer ses özellikleri itibarıyla oldukça niteliklidir. Ancak kitle olarak küçük bir zümre sahip olduğundan ötürü, gerek sömürücü güçlerin, gerekse önlemsizliklerin getirdiği etkiyle birlikte gitgide yozlaşmış ve zengin şive çeşitliliğini koruyamamıştır. Öyle ki bu dilden haberdar olan kişi sayısı oldukça azdır ve buna paralel olarak literatürde adı tam olarak geçmez. Doğu yönde yoğunlukta konuşulan şive "Qipu" resmiyet kazanmıştır. Bunun yanında "Latpiu şivesi"ne de yaygın olarak rastlanır. Operadaki Hayalet (film, 1925) Operadaki Hayalet 1925 ABD yapımı gotik korku filmidir. Özgün adı The Phantom of the Opera dır. Özgün hali sessiz çekilmiş olan film 1929 yılında seslendirilerek yeniden gösterime sunulmuştur. Fransız gazeteci yazar Gaston Leroux'nun 1909 yılında yazdığı "Le Fantôme de l'Opera" ("Operanın Hayaleti") adlı ünlü romanından uyarlanan filmi çoğunlukla Rupert Julian yönetmişti. Çoğunlukla denmesinin nedeni zaman zaman kameranın arkasına Ernst Laemmle, Edward Sedgwick ve hatta filmin başrol oyuncusu olan Lon Chaney'in de geçmiş olmasıdır. Filmin senaryo ve ara yazılarını da Elliott J. Clawson'un başı çektiği 8 kişilik bir kadro birlikte yazmıştır. Filmin yapımcılığını Universal Pictures Stüdyoları adına Carl Laemmle üstlenmiştir. Çekimleri 1923'te tamamlanan film gösterime verilmeden önce 2 yıl kadar bekletilmişti. Bu film için Universal Stüdyoları bünyesinde, Paris'teki "Opéra Garnier"'nin gerçekçi bir kopyası yaptırılmıştı. Universal şirketinin 1943 yılındaki yeniden çevriminde de kullanılan aynı dekorlar bugün hala ayaktadır ve bu film seti Dünyada olduğu gibi muhafaza edilmiş en eski film seti olma unvanını da taşımaktadır Sahnelerinin büyük çoğunluğu siyah beyaz olan filmin bazı opera sahneleri 2 şeritli Technicolor sistemiyle renkli olarak çekilmişti bazı sahneleri de sonradan elle boyanmıştı. Özgün hali sessiz olan filme sinemaya sesin gelmesinden (1927) sonra müzik ve dublajla konuşmalar eklenmiş ve bu seslendirilmiş haliyle 1929 yılında yeniden gösterime sunulmuştu. Bu film, 1916 ve 2004 yılları arasında yedi kez sinemaya aktarılan romanın en sadık sinema uyarlaması olarak kabul edilmektedir. Kasvetli dekorları, derin gölgeli karanlık sahneleriyle Alman "dışavurumcu sinema akımı"ndan büyük ölçüde etkilenmiş olan "Operadaki Hayalet", kendisinden sonra gelecek olan Dracula, Frankenstein ve Notre Dame'ın Kamburu gibi klasik olacak filmleri biçim olarak etkilemiştir. Operanın "Hayalet"'i, Lon Chaney'in en çok tanındığı ve en korkunç rolüdür. Chaney bu filmdeki makyajını kendisi yapmıştır ve uzun yıllar bu makyajın nasıl yapıldığı bir stüdyo sırrı olarak saklanmıştır. Konusu 1890'ların Paris'inde geçen filmde, yüzü ileri derecede deforme olduğu için bir maske takarak dolaşan ve yer altındaki gizli mahzenlerde yaşayan "Paris Operası" 'nın "Hayalet"'inin sevdiği kadını bir star yapabilmek için opera idaresini zorlaması, bu uğurda cinayet bile işleyerek binanın altını üstüne getirmesi anlatılmaktadır. Film, ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Film, telif hakları yenilenmediği için bugün için bir kamu malı (public domain) haline gelmiştir ve ücretsiz olarak İnternet arşivinden indirilip izlenmesi mümkündür. Süpernova kalıntıları dizini Gözlenen süpernova kalıntıları listesi. Lucidity Lucidity, Hollandalı senfonik metal topluluğu Delain'in ilk stüdyo albümüdür. 4 Eylül 2006 tarihinde Roadrunner Records tarafından yayınlanmıştır. 22 Haziran 2010 tarihinde Sensory Records tarafından ABD'de piyasaya sürülmüştür. Birçok konuk sanatçıya yer verilen albüm Hollanda listelerinde 43 numaraya kadar çıkmıştır. Dalton Dalton, aşağıdaki konulardan biri hakkında olabilir: Kaynarca, Pendik Kaynarca, Pendik ilçesinde, ilçenin 1,5 km kuzey doğusunda yer alan İstanbul'a bağlı bir yerleşim birimidir. Bugün 2.5 km² alana sahip Kaynarca Mahallesi'nde; 12 Cadde, 204 Sokak bulunmaktadır. Yaklaşık 65.000 nüfusa sahip olan Kaynarca Mahallesi'nin 30.000 civarında da seçmeni vardır. Şimdiki muhtarı Birol Okay'dır. Kaynarca, adını o yıllarda mahallenin su ihtiyacını karşılayacak potansiyele sahip kaynaktan almıştır. Bugünkü modern Kaynarca Mahallesi ise Pendik ilçesine bağlı olarak, 1965 yılında kurulmuştur. Leandro Barbosa Leandro Mateus Barbosa (d. 28 Kasım 1982, Sao Paulo), Novo Basquete Brasil kulüplerinden Franca Basquetebol Clube'de forma giyen Brezilyalı basketbolcu. 2003 NBA Seçmeleri'nde San Antonio Spurs tarafından seçildi. Seçimin ardından Phoenix Suns takas edildi. Ayrıca 2007 yılında Yılın En İyi Altıncı Oyuncusu Ödülü'ne lâyık görülmüştür.2002 ve 2006 FIBA Dünya Kupası'nda Brezilya millî basketbol takımında oynamıştır. Brezilya, 2002'de sekizinci olurken 2006 yılında on dokuzuncu olmuştur. Lakabı The Brazilian Blur dur. Yahudi Latincesi Yahudi Latincesi veya La'az başta İtalya Yarımadası ve Gallia Narbonensis'de olmak üzere eski Roma İmparatorluğu'nda yaşayan Yahudiler'in konuştukları dildir. ""La'az"" (לעז) "yabancı dil" özellikle "İbranice olmayan dil" demektir. Yahudi Latincesi'nin Yahudi-Romen dillerinin başlangıç noktası olduğu düşünülür. Bunun en katı örneği Şuadit'teki fonolojik benzerliklerdir. Bu teoriye göre Şuadit ve Zarfatik La‘az ha-Ma‘rav (batı Yahudi Latincesi), İtalkian ise La‘az ha-Darom (güney Yahudi Latincesi) kollarına aittir. Yahudi Latincesi'nin Katalanik, Lusitanik ve Ladino ile olan bağı diğer Yahudi-Romen dillerine kıyasla daha azdır. Yahudi Latincesi'nin Yahudi-Romen dilleri üzerindeki etkisinin yanı sıra, İtalkian, Zarfatik ve Şuadit aracılığıyla Yidiş ve Rotwelsch dilleri üzerinde de etkisi olduğu düşünülmektedir. Yahudi-Romen dillerinin Yahudi Latincesi ile olan tarihsel ilişkisi hala bir tartışma konusudur. Yahudi Latincesi'nin, üzerinde etkisi olduğu düşünülen diller şunlardır: Nova kalıntısı Nova kalıntısı, bir nova yıldızının dev patlaması sonucunda geriye kalan malzeme veya uzakta patlayan bir novanın gaz kabarcıklarıdır. Bu genişlemenin, birkaç yüzyıllık bir ömrü ve 1000 km/sn bir hızı vardır. Nova kalıntıları, süpernova kalıntılarından veya gezegenimsi bulutsulardan daha az kütleye sahiptir. Süpernova kalıntısı Süpernova kalıntısı (SNR) süpernova yıldızının dev patlamasıyla oluşmuş bir yapıdır. Süpernova kalıntısı, genişleyen bir şok dalgasıyla sınırlanır ve patlama sonucu ortaya çıkan, genişleyen malzemeden oluşur. Bir süpernova için iki olasılık vardır: Ya, büyük bir yıldız yakıtını tüketerek çekirdeğindeki füzyon enerjisi durur ve kendi çekim güçleriyle içlerine çökerek bir nötron yıldızı veya kara delik oluşturur, ya da bir beyaz cüce yıldız başka bir komşu yıldızdan, kritik bir kütleye ulaşıncaya kadar malzeme biriktirir ve termonükleer bir patlama oluşur. Yıldız evriminin bu iki bitiş noktası da henüz tam anlaşılmış değil. Tahminlere göre yıldızların oldukça büyük bir bölümünün kütleleri on Güneş kütlesinden büyük olmalı. Bu da onların sonunda kara delik olmasını sağlıyor. Aslında doğa, süpernova yaratmakta hiç zorlanmıyor, asıl sorun teorik gökbilimde. Şimdiye kadar bilgisayar simülasyonları nükleer yakıtını bitirmiş hiçbir yıldızın kurallara uygun bir süpernova olarak patlamasını sağlayamadı. Gözlenen süpernovalarda patlama biçiminde açığa çıkan enerjinin %99'u nötrinolar aracılığıyla salınır, geri kalan enerji ise genleşme kinetik enerjisi (hareket enerjisi), X-ışınları ve gama ışınları biçimine dönüşür. Nötrino dedektörleri, 1987A'daki başarılarını sürdürmek amacıyla gelecekteki süpernova patlamalarından yayılacak nötrinolara karşı tetikte olacaklar. Gamma-ışını gözlemleri de süpernova patlaması sırasında oluşan kimyasal elementleri saptamakta kullanılacak. Belki de en meşhur ve en iyi gözlenen genç SNK, 1987 yılında Büyük Macellan Bulutu'nda keşfedilen süpernova, SN 1987Adır. Diğer iyi bilinen yaşlı süpernova kalıntıları, Tycho'ya dahil (SN 1572), kalıntı adını daha sonra Tycho Brahe'den almış ve asıl patlama ışığı (M.S. 1572) yılında kaydedilmiştir. Bir diğeri Kepler (SN 1604) ise, adını daha sonra Johannes Kepler'den almıştır. Gökadamızdaki en son kalıntı G1.9+0.3, gökada merkezinde keşfedildi ve süpernovanın yaklaşık olarak 140 yıl önce yok olduğu tahmin edilmektedir. Üç tip süpernova kalıntısı vardır: Narlıkapı Narlıkapı, Marmara surları üzerinde, kara surlarına en yakın olan kapıdır. Yedikule tren istasyonunun arkasına denk gelen bu kapının biraz ilerisinde, tren raylarını döşemek için gelen Fransızlar tarafından yapılan ve daha sonra Ermeni Cemaatine verilen Surp Hovannes Kilisesi bulunur. Son zamanlarda kapı etrafındaki temizlemeler esnasında üzeri yazılı mermer bloklar bulundu ve hâlen yeşil kapının önündeki yeşil alanda görülebilmektedirler. General Mobile General Mobile, Sebahattin Yaman'ın yönetim kurulu başkanlığını yaptığı Türk şirketi. İstanbul merkezli bir cep telefonu ve tablet markasıdır. 2005 yılına kadar, mobil cihazlar için yazılım geliştiren marka, 2005 yılının son çeyreğinden itibaren cep telefonu üretimine, 2006 yılının son çeyreğinde distribütörlükler vermeye başlamıştır. 2010 yılında Sebahattin Yaman tarafından satın alınmıştır. Türkiye'deki pazar payı giderek artmaktadır. Marka, en çok çift sim kartlı telefonlarıyla tanınmaktadır. Dünyanın ilk 3G teknolojisine sahip çift hatlı telefonu DST3GCOOL ile Plus X 2008 Teknoloji Ödülleri'nden 'Yenilikçi Ödülü'nü almıştır. Uluslararası alanda başka ödülleri de vardır. Fatih Projesi kapsamında Milli Eğitim Bakanlığı ile birlikte öğrencilere tablet bilgisayar dağıtmaktadırlar. 12 Mayıs 2015 tarihinde Google tarafından yapılan açıklamada şirketin Google ile ortak geliştirdiği, Android One programına dahil olan LTE destekli General Mobile 4G Android One telefonu tanıtılmıştır. Kullanıcılarını güncel teknolojiyle buluşturan General Mobile, Android One programının üyesi “GM 5 Plus” ı İspanya’nın Barselona şehrinde gerçekleştirilen Mobil Dünya Kongresi’nde (Mobile World Congress 2016) düzenlediği bir etkinlik ile tanıttı. Android One programındaki GM 6 ürünü de Mobile World Congress 2017'de tanıttı. Android One programının en yeni üyesi GM 8’dir. General Mobile Android one Serisi' Multimedya Serisi DST (Ã‡ift Sim Kart Teknolojisi) Serisi Discovery Serisi' Tek Sim KartlÄ± Cihaz __DİZİN__ Süperkabarcık Süperkabarcık; gökbilimsel terminolojide, çoklu süpernovalar ve yıldız rüzgarlarının, yüzlerce yıl genişliğinde doldurulmuş 10 K gaz ile içindeki yıldızlararası madde tanımı için kullanılır. Güneş sistemi, eski bir süperkabarcık olarak bilinen Yerel kabarcığın merkezi yakınlarında bulunuyor. Bubishi Bubishi (武備志, Hanyu Pinyin: Wǔbèi Zhì) Okinawa kaynaklı ve Çince bir savaş sanatları kitabının Japonca adıdır. Kitap 17. yüzyılda Çin'de yazılmış olan "Wubei Zhi" adlı ünlü bir savaş sanatları kitabıyla aynı adı taşımasına rağmen, içeriği itibarıyla farklılık gösterir. Telif tarihi ve yazarı bilinmemekle beraber, kitaptaki bilgiler Qing Hanedanı dönemi Çin'ine aittir. "Bubishi" bir kitap sistematiğinden yoksundur. Bu durum kitabın çeşitli kaynaklardan yapılmış bir derleme olduğunu düşündürmektedir. Ancak, kitaptaki konuları dört ana başlıkta toplamak mümkündür. "Bubishi" Çin Kempo'suna öncülük eden Quan fa'nın Tote-jutsu adıyla Okinawa'ya yerleşmesinden ve Naha-te, Shuri-te, Tomari-te gibi savaş sanatlarına temel oluşturmasından beri Okinawa'daki savaş sanatları uygulayıcıları tarafından önemli bir kaynak olarak kabul edilmiştir. 20. yüzyıl başındaki Karate ustaları da bu kitap doğrultusunda geleneksel bir eğitim almışlar ve kendi eserlerinde "Bubishi"'den söz etmişlerdir. Modern Karate'nin ortaya çıkışı ve "spor karate" anlayışının yaygınlaşması nedeniyle bir dönem unutulan "Bubishi" günümüzde savaş sanatları uygulayıcıları ve araştırmacılarının tekrar ilgisini çekmeye başlamıştır. Kitabın 1990'lardan itibaren Batı dillerine çevirileri yaplmıştır. Walter Nowotny Walter "Nowi" Nowotny (d. 7 Aralık 1920 - ö. 8 Kasım 1944), II. Dünya Savaşı'nda Avusturyalı Luftwaffe avcı Ace Pilotu. Toplam 258 zafer kazanmıştır. Avusturya'da Jagdgeschwader 54 "Grünherz" ("Yeşil Kalp")'de avcı uçak pilotu olmak için eğitim görmüş ve 19 Temmuz 1941'de ilk defa uçağı düşürmüştür. 56 uçağı düşürüp 4 Eylül 1942'de Şövalye demir haçı almıştır. 14 Ekim 1943'te yaptığı 442. sortinde düşürdüğü uçak sayısı 250'ye ulaşmıştır. Jagdgeschwader 101'nin kumandanlığına getirilmiş ve Me-262 deneme uçuşuna katılmıştır. 26 Eylül 1944'te ilk Jet Avcı birliği olan Kommando Nowotny'i komuta etmiştir. 8 Kasım 1944'te birliği teftiş eden Adolf Galland'ın gözönünde Me-262'nin motor arızasından Achmer (Hesepe / Bramsche)'deki meydana inmek üzereyken arkasından saldıran USAAF'e bağlı P-51 Mustang tarafından düşürülmüştür. Karl Mauss Dr. Karl Mauss (d. 17 Mayıs 1898 - ö. 9 Şubat 1959), II. Dünya Savaşı'nda Wehrmacht'ın tank komutanı. Karl Mauss aynı zamanda 7. Panzer Tümeni komutanıydı. Mauss, 1914'te I. Dünya Savaşı'nda on altı yaşında askerlik için gönüllü oldu. Lauenburger Jäger-Bataillon Nr'ye katıldı. Ratzeburg'un 9'u Batı Cephesinde görev yaptı. Bölümdeki en genç adam olarak 1915'te Somme Muharebesi sırasında bölgedeki en iyi gözcü seçilerek 2. sınıf Demir Haç ödülüne layık görüldü. Ertesi yıl, Bölümünü Doğu Cephesine devrettikten kısa bir süre sonra 1. sınıf Demir Haç aldı. Birinci Dünya Savaşı'ndan sonra, paramiliter gruplar olan Freikorps Oberland ve Marinebrigade Ehrhardt'a katıldı ve Silezya İsyanlarına karşı savaşa başladı. 1922'den itibaren Hamburg Üniversitesi'nde diş hekimliği eğitimi aldı, 1929'da doktorasını tamamladı ve özel diş hekimliği uygulaması açtı. 1934'te yeniden kaydoldu ve Nisan 1938'de büyük rütbesine yükseldi. II. Dünya Savaşı Savaşın başlangıcında, Polonya'nın 1939'daki İstilasına katılarak 20. Motorlu Piyade Bölüğü ile birlikte çalıştı. Mayıs 1940'ta 10. Panzer Tümeni, Fransa Savaşı'nda Heinz Guderian'ın XIX. Ordu Komutanlığı ile birlikte yer aldı. Seferin ikinci aşamasında, Fransız 7. Ordu aleyhine yapılan savaşlara katıldı. Mauss, Haziran 1941'de Sovyetler Birliği'nin istilası olan Barbarossa Operasyonuna katıldı. Kasım 1941'de Demir Haç Şövalye madalyasını aldı. 1942'de albaylığa terfi etti; Ocak 1944'te 7. Panzer Tümeni'ne komuta etti. Şubat 1945'te ağır yaralandı ve bacağını kesildi. Nisan ayında Korgeneralliğe terfi ettirildi ve 15 Nisan 1945'te Meşe Yapraklı, Kılıç ve Elmas ilaveli Şövalye Haçı madalyasını aldı. Savaştan sonra Dişçi olarak hayatını sürdürdü. 60 yaşında Hamburg'da hayatını kaybetti. Radi Fiş Radi Fiş (1924 - 2000), Rus yazar. 1924 yılında Leningrad'da doğdu. Moskova Şarkiyat Enstitüsünün Türkçe Bölümünde okudu. Orhan Kemal, Melih Cevdet Anday ve Sabahattin Ali'nin şiirlerini rusçaya çevirdi. Nâzım Hikmet'le yakın dost olan Radi Fiş, "Nazımın Çilesi", "Ben de Kendi Halimce Bedrettinem", "Bir Anadolu Hümanisti Mevlana" isimli eserleri vardır. İkinci mesleği gemiciliktir. Kadri Ã‡elebi Kadri Çelebi (Ama) Osmanlı Devleti, Klasik Türk müziği bestecisi.Doğum yılı ve nerede doğduğu bilinmemektedir.16. yüzyılda yaşadığı söylenir.Medrese eğitimi aldı. Osmanlı Devletinde itibar gören bir besteci olduğunu ve yapıtlarının osmanlı sarayında seslendirildiğini ve o devirde zevkle dinlendiğini biliyoruz. 1650 yılında ölmüştür.Nerede öldüğü bilinmemektedir.200 kadar yapıt besteledi.Ama çok azı günümüze kadar gelmiştir. Kafzade Abdülhay Çelebi Kafzade Abdülhay Çelebi Osmanlı Devleti, Türk, Divan Edebiyatı, şairi. 1590 yılında doğmuştur. Nerede doğduğu bilinmemektedir. Şair hakkındaki bilgiler çok azdır. Din eğitimini yörenin ünlü müderrislerinden alan şair ayrıca medrese eğitimi almıştır. Arapça ve Farsça biliyordu. 1631 yılında ölmüştür. Nerede öldüğü bilinmemektedir. Az sayıdaki önde gelen 17. yüzyıl nesir yazarları arasındadır. M4 (Ä°stanbul metrosu) M4 (Kadıköy – Tavşantepe) Metro Hattı, İstanbul'un Anadolu yakasında yer alan metro hatlarından birisidir. Anadolu Yakasının ilk metro hattı olma