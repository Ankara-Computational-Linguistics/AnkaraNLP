sistemi vardır. Misal, ortak tabaktan yemek yeniyorsa kaşığın bir tarafı ile yemek alınır, diğer tarafı ile yemek yenir. Kaşığın ağza değen kısmının yemeğe değmemesine özen gösterilir. Ayrıca alemdeki tüm varlıkların Allah'ın birer parçaları olduğu varsayılarak onlara değer verilirdi. Örneğin; kaşık öpülerek yemeğe başlanır, sırtlarına giydikleri yelekler öpülerek giyilirdi. Mevlevilikte de diğer tarikatlarda olduğu gibi yün giyilir, bu da maddi ve özellikle manevi fakirliğin bir gösteriliş şeklidir. Mevlânâ’nın tasavvufu, sırf mistik ve idealist bir tasavvuf olmayıp mahdut varlıktan, ferdiyetten ve ferdi ihtiraslardan tamamiyle sıyrılmak ve halka, topluluğa yayılmak sûretiyle tecelli eden ve sosyal hayatta sınırsız bir sevgi, insanî bir görüş ve mutlak bir birlik halinde, moral sahadaysa herkesin kendisini, bir kâmile uymak suretiyle ıslâhı ve umumî olarak hayra, güzele ve iyiye doğru bir gidiş, insanî bir terbiye halinde tezahür eden ve böylece de realitede amelî karaktere sahip olan bir tasavvuftur. İslam felsefesi olarak da bilinen tasavvufta mevlana ve mevleviliğin önemi büyüktür. Mevlevilik insan odaklı olup hoşgörüye, güzele ve ihlasa yöneliktir, pes etme yoktur pişman olma ve affetme vardır. 1915 Ermeni Kırımı sırasında Mevlevi Tarikatı üyeleri, barınak sağlayarak ve Özel Örgütten saklayarak Konya'nın velayatın barışçıl Ermeni sivillerini(zimmi) kurtardılar. Vladivostok Vladivostok (), Rusya'nın Primorski Krayı'nın merkezi olan şehir. Şehir Altın Boynuz'un ucunda Çin ve Kuzey Kore sınırları yakınlarında yer almaktadır. Yüzölçümü 560 km² olan şehrin nüfusu 2010 itibarı ile 592.034'tür. Vladivostok, Rus Uzak Doğusu'nun en büyük kentidir. Şehir Rus Donanması'nın Pasifik Filosu'nun ana üssüne ev sahipliği yapmaktadır. Şehir altı üniversitesiyle bir eğitim merkezidir. Vladivostok 2 Temmuz 1860 tarihinde kurulmuştur. 22 Nisan 1880 tarihinde şehir statüsü almıştır. Vladivostok'un en büyük ekonomik faaliyetleri nakliyat, balıkçılık ve donanma üssüyle ilgili faaliyetlerdir. Şehrin bir diğer önemli ekonomik faaliyeti ise çok önemli bir işveren ve şehrin önemli bir gelir kaynağı olan ikinci el Japon otomobil ithalatıdır. Vladivostok'a Moskova'ya bağlayan Transsibirya demiryolu ile Vladivostok Uluslararası Havalimanı hizmet vermektedir. Şehirde ayrıca tramvay ve troleybüs hizmeti bulunmaktadır. Vladivostok'un aşağıdaki şehirler ile kardeş şehir anlaşması bulunmaktadır. PirinÃ§ Han (Bursa) Pirinç Han, Sultan II. Bayezid tarafından Bursa'da yaptırılmış bir han. Kent merkezindeki Hanlar Bölgesi'nde, Cumhuriyet Caddesi üzerinde bulunur. 1490-1508 yılları arasında inşa edilmiştir. Sultan II. Bayezid'in İstanbul'daki vakıflarına gelir amacıyla Bursa'da yaptırdığı ikinci handır. Padişah daha önce Koza Han'ı yaptırmıştı. Koza Han'ın yakınlarına yapılan han bu nedenle önceleri "Hân-ı Cedîd-i Hâkānî, Kârbansaray, Hân-ı Cedîd-i Âmire" gibi isimlerle anılmış; 17. yüzyıl başlarından itibaren "Pirinç Hanı" adıyla anılmaya başlamıştır. Mimarları Yakup Şah bin Sultan Şah ve Ali bin Abdullah'dır. Bina emini Ecebey bin Abdullah ve Nazır Muhiddin'dir. Yapıda hem taş hem de tuğla malzeme kullanılmıştır. Avlu kemerleri ve ayakları kesme taş; kemerler, kubbeler ve tonozlar tuğladır. Giriş cephesinde kesme taş ve üç sıra tuğla kullanılmıştır. Büyük bir kare avlunun etrafında alt katta 38, üst katta 48 oda bulunur. Develikli ve ahırlıklıdır. Avluya açılan 2,96 m. genişliğindeki kemersiz kapıdan binaya girilmektedir. Orjinalinde avlusunda bulunan onaltıgen şadırvanın izleri günümüzde hala görülmektedir. Yapıldığı tarihlerde Bursa’da pek çok Venedikli, Rusyalı ve Frenk tacirin bulunduğu ve Han'ın inşa edildiği Şehreküstü Mahallesi'nde oturdukları belgelerden anlaşılmaktadır. Pirinç Han, Bursa’ya gelen yabancı tüccarların en fazla uğradığı hanlar­dan biri olmuş ve handa özellikle kürk ticareti yapılmıştı. 16. yüzyıl ortasından itibaren handa ipek bükücüler toplanmıştır. 1855 Bursa depremi'nde batı ve kuzey revakları ve dükkanları tamamen yıkılan hanın, tahrip olmuş bölümlerini kullanılır duruma getirmek için avlusunda ve içinde çeşitli ek yapılar yapılmıştır. Ayrıca, kuzeydoğu köşesi, 1903-1906 yıllarında Hamidiye Caddesi (bugünkü adıyla Cumhuriyet Caddesi) açılırken kesilmiştir. 1970’li yılların sonlarına kadar handa deri işleri yapan atölyelerin, ayakkabı imalathanelerinin, ipek bükücülerinin ve ipek boyacılarının bulunduğu bilinmektedir. Pirinç Han, yaklaşık yirmi yıl süren restorasyon sonrasında 2002 yılında alışveriş merkezi olarak açılmıştır. Restorasyon sırasında batı cephesinde yeni bir kapı açılmış; sicillerde bahsedilen mescit ile şadırvan ise yapılmamıştır. Günümüzde alt katında kafeler, üst katta bazı dükkan ve ofisler bulunur. Çıban Çıban veya fronkül, bakteriyel enfeksiyon; deride oluşan ağrılı, şiş apseye verilen isimdir. Genellikle, bir kıl keseciğine ya da yağ bezi kanalına giren "Staphylococcus aureus" bakterisinden kaynaklanır. Dokunulduğu zaman ele çok sert gelse de, gerçekte irinle doludur. İrinin birikmesi komşu sinirler üzerine baskı yapar ve iltihaba yol açar. Çıbanlar genel olarak, bir yere sürtünen bölgelerde, sözgelimi boyun, yüz, kulak, kol ve bacaklarda oluşur; ama bedenin her yerinde de görülebilir. Ortasında kıl ostiumuna uyan bir yerde beyaz veya gri bir tıkaç gösteren fındık veya ceviz iriliğinde akut inflamasyon gösterir. Küçük fronküllerde nemli ısı drenajı artırır ve yeterli görünmektedir. Zamanla tıkacı atılır ve içindeki cerahat boşalır. Büyük fronküllerde ise drenaj gerekir. Gerek lokal gerekse sistemik nedenler ile çok sayıda fronkül gelişmesine veya sık sık nüksetmesine fronküloz denir. Fronkül her bölgede bulunabilir. Dış kulak yolunun kıkırdak kısmındaki kıl köklerinde stafilokoklarla meydana gelir. Başlangıçta ağrı ile başlar, sonra ateş ve kırgınlık meydana gelir. Dış kulak yolunun hareket ettirilmesi ile (çiğneme v.s.) ağrı artar. Başlangıçta kızarıklık, daha sonra şişlik ve fronkül gözlenir. Tedavide, antibiyotik verilir, ileri vakalarda drene edilir. Küçük çıbanların tedavisi, bulunduğu bölgenin temiz tutulmasına, tahriş edilmesinin önlenmesine ve antibiyotik merhemler uygulanmasına dayanır. Özellikle yüzde çıkan büyük çıbanlar kan zehirlenmesine (septisemi) yol açabilir. Eğer hastalık ıle ilgili önlemler alınmazsa 'sepsis'e kadar vücudumuzdaki zehirli kan gider. Kavga Kavga veya dövüş, anlaşmazlığa düşen iki tarafın çoğunlukla fiziksel şiddet kullanarak birbirini alt etmeye çalışması. Kavgalar kişiler arasındaki iletişimde yaşanan kopukluk, yanlış anlama, süregelen husumet gibi çok çeşitli nedenlerden patlak veren bir olaydır. Bir kavga patlak verdiğinde, kişiler içgüdüsel olarak baskın taraf olmaya çalışırlar. Bu durum kişilerin kavga esnasında bağırmasına, çığlık atmasına ve/veya kaba kuvvet kullanmalarına neden olur. Bir kavga sırasında karşıdakini incitmek ya da haksız duruma düşürebilmek için karşı tarafların açıkları, geçmişte yaşanan olumsuzluklar, gizli kırgınlıklar ortaya atılabilir. Bu durum dostlukların zedelenmesine, hatta bitmesine neden olur. Bir kavga bittikten sonra, genelde taraflar arasındaki iletişim tamamen ya da kısmen kopar. Ã‡aylak Çaylak, gündüz yırtıcı kuşları (Falconiformes) takımından atmacagiller (Accipitridae) familyasının Milvinae, Elaninae alt familyaları ile Perninae alt familyasından bazı türleri kapsayan yırtıcı kuşlara verilen ortak ismidir. Bunlar uzun kanatlı, uzun çatalkuyruklu, çengel gagalı olup küçük kuşları ve fare gibi hayvanları avlarlar. Yaklaşık 60 cm boyunda, yavaş ve yumuşak uçuşlu, çengel gagalı kuşlar olan çaylak cinsi üyeleri, daha çok açık alanlarda yaşar, zaman zaman avlanırlarsa da, çoğunlukla leş yerler. Cinsin örnek türü çaylak ya da Kızıl çaylak ("Milvus milvus"), Orta Çağ'da Avrupa kentlerinde leşleri ortadan kaldırdığı için korunmuş, günümüzde kırsal kesime çekilmiştir. Kara çaylak ("Milvus nigrans"), Afrika, Avustralya ve Avrasya'da hala çok yaygındır. Perninae alt familyası içindeki bazı türler de çaylak olarak isimlendirilir: Gizli mürekkep Yazı veya basım işlerinde kullanılan ve ilk bakışta veya yazılışta kısa bir zaman sonra gözle görülmez hale gelen çeşitli kimyasal maddelerden herhangi biri. Tel üstüvane Tel üstüvane, taşımak için katlanabilen veya iç içe sokulabilen ve kullanılacağı zaman açılan, silindir şeklinde, portatif dikenli tel engeli. Tel üstüvaneler, genel olarak, diğer engellerin kuvvet ve tesirini artırmak için kullanılır. Hasan Âli Yücel Sosyal Bilimler Lisesi Hasan Âli Yücel Sosyal Bilimler Lisesi eski adıyla Ankara Hasan Âli Yücel Anadolu Öğretmen Lisesi, Türkiye'nin başkenti Ankara'da yer alıp, temel amacı öğretmen yetiştiren yükseköğretim kurumlarına öğrenci hazırlamaktır. Okul ismini Türkiye'nin ilk Milli Eğitim Bakanı ve Köy Enstitüleri'nin kurucusu Hasan Âli Yücel'den almıştır. Yakın bir tarihte faaliyete geçmesine rağmen bugüne kadar ÖSS ortalamasında Türkiye'nin sayılı okulları arasında yer almaktadır. İlk ÖSS birincisini 2005 yılında Yabancı Dil İngilizce ek puan türünde çıkarmıştır. Ayrıca 2007 ÖSS'de Eşit Ağırlık-2 puan türünde Türkiye 2.ciliğide bulunmaktadır. 2010 LYS'de Dil 1 puan ve Dil 2 türünde Türkiye 2.ve Dil 3 puan türünde Türkiye 3.,Dil 1 puan türünde 17.,21.,27.,50.,90.,144.,177.,204,244 ve 288 Dil 2puan türünde Türkiye 90. ve 111.Bu dönemde 14 öğrenciden 7'si Boğaziçi üniversitesinden teklif almış bunu sadece iki öğrenci değerlendirmiştir. Böylece, 2 öğrenci Boğaziçi İngilizce Öğretmenliği,2 öğrenci Bilkent Mütercim Tercumanlık,8 öğrenci ODTÜ İngilizce öğretmenliği , 1 öğrencisi Hacettepe İngilizce Öğretmenliği ve 1 öğrencisini Gazi İngilizce Öğretmenliğine kazandırmıştır. 2003 yılında ise Kerim Yiğit adlı öğrencimiz Gazi üniversitesini kazanmıştır. 2011 LYS' de Dil-3 puan türünde Türkiye 2.si, Türkiye 7.si, Türkiye 19.su, Türkiye 119.su, Türkiye 129.su, Dil 1 puan Türünde Türkiye 251.si çıkmıştır. Kültürel-Sportif: HAYAL öğrencileri her yıl çeşitli sportif ve kültürel yarışmalara katılmaktadır. Ayrıca katıldıkları bu yarışmalardan elde etmiş oldukları dereceleri vardır. Okulun sosyal hayatı geçtikçe gelişmekte, tüm imkanlarını sosyal hayat için kullanmaktadır. Okul ek olarak düzenlenen yarışma ve olimpiyatlara her yıl öğrenci göndermektedir. Okul çevre kulübü ve okul çevre gönüllüleri öğretmen ve öğrencileriyle, ağaçlandırma ,çevre güzelleştirme ve temiz çevre gibi çalışmalar yapmaktadır. Yoğunlaşma bulutu Nispeten nemli bir atmosferdeki nükleer (veya atomik) patlamayı takiben ateş topunu geçişi olarak çevreleyen çok ince su damlacıklarından duman veya sis. Patlamanın negatif safhasındaki hava genişlemesi ısının azaldığı patlama sonuçlarında dalgalanmakta, bu nedenle havadaki mevcut su buharının yoğunlaşması oluşmakta ve bir bulut teşkil etmektedir. Bulut, basıncın normale döndüğü ve hava sıcaklığının tekrar yükseldiği zaman hemen ortadan kalkmaktadır. Bu olgu, Wilson bulut kümesinde Fizikçiler tarafından kullanılana benzerdir ve bazen bulut küme etkisi olarak anılmaktadır. Jacques-Yves Cousteau Jacques-Yves Cousteau (d. 11 Haziran 1910 - ö. 25 Haziran 1997), Fransız okyanus uzmanı, deniz subayı ve sinema yönetmeni. Avukat oğlu ve noter torunu olan Cousteau, denizi ailesinin yerleştiği Marsilya civarlarındaki küçük koylar sayesinde keşfetti. 1930'da saygın bir okul olan Stanislas Okulunu bitirdikten sonra Brest'in Deniz Harp Okuluna girdi ve topçu eri oldu. 12 Temmuz 1937'de Simone Melchior ile hayatını birleştirdi. İki tane çocukları oldu, Jean-Michel Cousteau (1938) ve Philippe Cousteau (1940). İkisi de Calypso macerasına katılacaklardı. İlk deniz altı deneyimlerini, Fransız Deniz Kuvvetlerinde yaptı. 1936 'da, belki de modern dalgıç maskelerinin ataları olan deniz gözlüklerini denedi. II. Dünya Savaşına katılan Cousteau, birçok askeri ödül aldı. Ateşkesin ardından Simone ve Jacques Cousteau'nun ailesi Megeve şehrine sığındılar. Orada Ichac ailesi ile arkadaş oldular. Jacques-Yves Cousteau'nun ve Marcel Ichac'in hedefi aynıydı: herkese ulaşılmaz ve bilinmeyen yerleri tanıtmak. Cousteau bunu denizaltında yapmayı hedeflerken Ichac dağları tercih ediyor. İki komşu 1943 'te Belgesel Filmi Kongresinde berabere birinci oldular. O dönemde Jacques-Yves Cousteau, kardeşi Pierre-Antoine'den uzaklaşıyor. Yahudi düşmanı bir gazeteci olan kardeşi 1946 'da idam cezası aldıysa da 1954 'te serbest bırakıldı. Savaş yılları dalış için önemli yıllar oldu. 1943 'te, Cousteau Émile Gagnan ile birlikte modern otonom dalgıç giysisi icat etti. Cousteau 19. yüzyılın (Rouquayrol ve Denayrouze) ve 20. yüzyılın başlangıcındaki (Le Prieur) icatları geliştirip yenileştirdi. Bu icadın patenti onu ömür boyu para sıkıntısından korudu. Savaştan sonra (1946), Cousteau Toulon'da "Groupe d'Etudes et de Recherches Sous-marines'i", yani GERS'i (Deniz altı Araştırma ve Çalışma Grubunu) kurdu. 1948'de, Cousteau Akdeniz'e ilk seferi düzenliyor. GERS'in toplandığı yer olan "Elie Monnier" eski bir römorkördü. Bu seferde Philippe Tailliez, Frédéric Dumas, Jean Alinat ve bulgunun film yapımcısı Marcel Ichac vardı. Küçük bulgu ekibi Mahia'da (Tunus) bulunan ve Romalılar zamanından kalan bir kalıntıyı inceledi. Otonom dalışı kullanan ilk arkeolojik denizaltı operasyonuydu. Böylece bilimsel denizaltı arkeolojisi için ilk adım atılmış oldu. 1949 'da Cousteau ordudan ayrılıp Fransız Oşinografik Seferleri'ni kuruyor. Ünlü gemisi Calypso'yu satın alıp dünyanın en ilgi çekici denizlerini ve ırmaklarını gezdi. Gezileri sırasında birçok filme imza attı. Louis Malle ile 1956 'da hazırladığı "le Monde du silence" yani "Sessiz Dünya" filmi Cannes Film Festivalinde Altın Palmiye ile ödülendirildi. Denizaltı biyolojisini yazdığı kitaplarla tanıtmaya çalıştı. Jean Mollard'ın yardımıyla SP-350'yi inşa etti. Bu 2 kişilik denizaltı 350 metrelik derinliğe inebildi. Başarılı denemeden sonra, bunu 1965'te 2 taşıt ile tekrarladılar ve böylece 500 metre derinliğe ulaştılar. 1957'de Monako Okyanus Araştırmaları Müzesi'ni yönetti. Precontinent projelerini idare ediyordu. Bu projelerde su altında uzun süre kalınıyordu ve bir "sualtı evi" sayesinde incelemeler yapılıyordu. ABD'nin Bilimler Akademisine kabul edilen ender yabancılardan biriydi. Jacques-Yves Cousteau ünü giderek yükseliyordu. 1960 yılının Ekim ayında bir yığın radyoaktif madde CEA tarafından Akdeniz'e atılacaktı. "Komutan Cousteau" basın kampanyası düzenledi ve 2 hafta geçmeden halk ayaklandı. Radyoaktif maddeler treni büyük bir kalabalık tarafından durduruldu ve geldiği yere dönmek zorunda kaldı. 1960'ta Monako'da, Fransız Cumhurbaşkanı Charles de Gaulle'un resmi ziyareti ve Ekim ayındaki nükleer denemeler üzerindeki tartışmaları sayesinde ünlü oldu. Fransa elçisi, Prens Rainier'ye görüşmelerinin engellenmesinin daha iyi olacağını söylemesine rağmen prens Cousteau'nun müze ziyareti sırasında orada olmasını sağladı. Cumhurbaşkanı dostça "kumandana", "atom bilginlerine karşı iyi davranmalarını" istedi. Cousteau şu şekilde cevap verdi: «"Sizin atom bilginleriniz bize iyi davranmalı"». Devam eden tartışmada, Jacques-Yves Cousteau nükleer sırların Fransa ile paylaşılmamasının Amerikan bir karar olduğu için üzüldüğünü belirti. Çünkü bu yüzden Fransa nükleer araştırmalara ve denemelere başlamıştı. 1974'te ABD'de "The Cousteau Society" 'i kurdu. Günümüzde bu vakfın 100.000 üyesi var ve amaçları şimdiki ve gelecek nesillerin yaşam kalitesini korumak. 1977'de Peter Scott ile birlikte, Birleşmiş Milletler tarafından çevre için yaptıklarından dolayı ödüllendirildiler. "Presidential Medal of Freedom" yani "Özgürlük Madalyası" ona Ronald Reagan, dönemin ABD Cumhurbaşkanı tarafından takdim edildi. 28 Haziran 1979'da, Calypso ile Portekize doğru bir seferde, oğlu Philippe bir kaza sonucu hayatını kaybediyor. Bu durumdan çok etkilenen Cousteau, yanına öbür oğlunu çağırıyor. 24 Kasım 1988'de, Fransız Akademisi'ne seçildi. Kabul töreni 22 Haziran 1989'da gerçekleşti. Kabul törenindeki konuşmasına cevap Bertrand Poirot-Delpech tarafından söylendi. 2 Aralık 1990 eşi Simone Cousteau kanser yüzünden hayatını kaybediyor. Bu güçlü karakterli kadın, Calypsoda eşinden fazla vakit geçiriyordu. 1991 yılının Haziran ayında Cousteau Francine Triplet ile yeni bir evlilik yaptı. Evlenmeden önce yeni eşinden iki tane çocuğu olmuştu, Dianne ve Pierre-Yves. Şu anda Francine Cousteau eşinin eserini sürdürüyor. Bu andan itibaren, Cousteau ile büyük oğlu arasında ipler gerildi ve beraber çalışmayı bıraktılar. 1996'da Jacques-Yves Cousteau oğlunu Fiji Adaları'nda "Cousteau" isminde bir tatil köyü açmayı planladığı için mahkemeye verdi. 1992'de Birleşmiş Milletlerin Rio de Janeiro'da (Brezilya) düzenledikleri çevre ve gelişme hakkındaki konferansa davet edildi. BM'nin ve daha sonra Dünya Bankasının sürekli danışmanı oldu. Aynı sene "Gelecek Nesillerin Hakkı Konseyinde" başkan seçildi.. Jacques-Yves Cousteau 25 Haziran 1997'de vefat etti. Ölümü en popüler Fransızlardan biri olduğu ABD'de çok hissedildi. Doğduğu şehirde onun anısına "Komutan Cousteau Sokağı" yapıldı. Cousteau kendine "oşinografik teknisyen" demeyi seviyordu. Çoğu kişi Onun doğaya, özellikle denize aşık olduğunu düşünüyordu. Kendine has gülüşüyle ve televizyon sayesinde, tüm dünyanın insalarına denizaltı zenginliklerini tanıttı. Cousteau tarafından yapılanlar ortaya yeni bir tür bilimsel iletişim çıkardı. Bu konuda akademisyenler tarafından eleştirildi. Çünkü televizyonda sunulan işlerle bilimsel çalışmadan uzaklaştığı söyleniyordu. Ama en azından, bilim dalları daha çok kişiye ulaşmış oldu. Jacques-Yves Cousteau 20. yüzyılın ikinci yarısında, denizaltının keşfi konusunda tartışmasız en önemli insanlardan biriydi. Birçok nesile hiç tanınmamış diyarları tanıttı. Kıtasal Amerika Birleşik Devletleri Kıta ABD'si ya da Conus, Amerika Birleşik Devletleri 'nin Kuzey Amerika kıtası üzerinde yer alan 48 eyaleti ve başkent Washington D.C.'i kapsayan bölümüne verilen addır (7.825.268 km²). Alaska eyaleti diğer 48 eyalete bitişik olmadığı için bazen bu tanıma dahil edilir, bazen de bu tanımın dışında bırakılır. Hawaii eyaleti Büyük Okyanusu üzerinde bulunan bir ada olduğu için her zaman Kıta ABD'si tanımının dışında kalır. Sokotra Sokotra (Arapça سقطرى Suquṭrā) dört adadan ve Arap Yarımadası'nın 350 km kadar güneyinde Hint Okyanusu'ndaki Yemen' e bağlı adacıklardan oluşur. Uzun yıllar Aden ili' ne bağlı olan ada, 2004 yılında Hadramut ili'nin bir parçası oldu. 2013 yılında yapılan düzenleme ile müstakil Sokotra ili oldu. Sokotra Dünya'nın kıtasal kökenli bölgeleri içerisinde en izole durumdaki yerlerinden bir tanesidir (ör. volkanik kökenliler değil). Takımadalar büyük ihtimalle Afrika'dan fay kırılması ile Orta Pliyosen devrinde ayrılmıştır, aynı çatlak olayı kuzeybatısındaki Aden Körfezi'nin açılmasını sağlamıştır. Takımada ana ada Sokotra (3625 km² veya 1400 mi²) ve "Erkek Kardeşler" olarak bilinen üç küçük adadan; Abd Al Kuri, Samha, Darsa — ve diğer insan yaşamayan kaya çıkıntılarından oluşur. Ana ada üç coğrafi araziye sahiptir: dar sahil düzlüğü, karstik mağaraların içine işlemiş bir kireçtaşı yaylası ve Haghier Dağları. Dağlar 1525 metre (5000 fit) yüksekliğindedir. İklim genellikle tropikal çöl iklimi ve step iklimidir; az, mevsimsel (kış) ve iç yüksek kısımlarda daha çok olmak üzere yağmur yağışı olur. Muson sezonu sert rüzgarlar ve yüksek denizleri getirir. Sokotra takımadasının uzun coğrafi izolasyonu, şiddetli sıcağı ve kuraklığı birleşerek benzersiz ve harikulade endemik bitki örtüsünü yaratmıştır. Araştırmalar Sokotra'da bulunan 800 veya daha fazla bitki türünün üçte birinden daha fazlasının Sokotra dışında bulunmadığını göstermiştir. Takımada biyoçeşitlilik ve muhtemel ekoturizm merkezi olması açısından evsensel öneme sahiptir. Sokotra'nın en göze çarpan bitkilerinden bir tanesi, garip görünüşlü ve şemsiye şekilli bir ağaç olan ejderin kanı ağacıdır ("Dracaena cinnabari"). Kırmızı özsuyu eskilerin ejderin kanı olarak adlandırdığı, ilaç ve boya olarak kullandıkları bir maddedir. Diğer sıradışı bitki ise "Dorstenia gigas" bitkisidir. Ada grubu ayrıca zengin bir kuş faunasına sahiptir, bunların içinde birkaç endemik kuş türü bulunmaktadır, Sokotra Sığırcığı "Onychognathus frater", Sokotra Güneşkuşu "Chalcomitra balfouri", Sokotra Serçesi "Passer insularis" ve Sokotra Altın-kanatlı İspinozu "Rhynchostruthus socotranus". Birçok izole ada sisteminde olduğu gibi, yarasalar Sokotra'nın tek yerli memelileridir. Tersine, Sokotra çevresinde deniz biyoçeşitliliği zengindir, çok yaygın biyoçeşitliliğe sahip bölgelerden türemiş türlerin karışımından oluşur: batı Hint Okyanusu, Kızıl Deniz, Arabistan, Doğu Afrika ve geniş Hint-Pasifik. Sokotra'daki insanların neredeyse hepsi ana adada yaşamaktadır. En önemli şehir Hadiboh'dur (2004 tahmini nüfusu 43.000). Abd Al Kuri'nin ve Samha'nın birkaç yüz kişiden oluşan nüfusu vardır, Darsa'da ise insan yaşamamaktadır. Geleneksel olarak, takımada Muson rüzgarları nedeniyle Haziran ile Eylül ayları arasından ulaşılmazdır. Temmuz 1999'da yeni bir hava alanı açılmıştır. Çoğu Sokotralı hâlâ elektriksiz, akan su olmadan veya asfaltsız yollar ile yaşamaktadır. Sokotra'da sadece Semitik Sokotri dili konuşulur, dil Mehri dili gibi Arap anakarasında konuşulan diğer Modern Güney Arabistan dilleri ile ilişkilidir. Adanın başlıca ürünleri, hurma, hint hayvansal yağı, tütün ve balıktır. Ayrıca, sığır ve keçi yetiştirilmektedir. 1990'ların sonunda Birleşmiş Milletler Geliştirme Programı Sokotra adasını yakından incelemek için başlatılmıştır. Sokotra MS 1. yüzyıl Yunan seyir defteri Periplus Maris Erythraei eserindeki notlarda "Dioskouridou" ("Dioscurides'in") olarak geçmektedir. "Periplus" ait notların çevirisinde, G.W.B. Huntingford "Sokotra" isminin kökeninin Yunanca olmadığını fakat Sanskritçe "dvipa sukhadhara" ("mutluluk adası") kelimesinden türediğine dikkat çekmektedir. Yerel bir geleneğe göre, adanın yerlileri Thomas tarafından MS 52'de Hristiyanlığa çevrilmişlerdir. 10. yüzyıl Arap coğrafyacısı Abu Mohammed Al-Hassan Al-Hamdani kendi zamanında ada sakinlerinin çoğunun Hristiyan olduğunu belirtmiştir. 1507'de Portekiz adadaki Hristiyanları Arap İslami yönetimden kurtararak özgürleştirme nedenini göstererek işgalci kuvveti başkent Suk'a yerleştirmiştir. Ancak bekledikleri kadar hoş karşılanmamışlardır ve dört yıl sonra adayı terk etmişlerdir. Adalar 1511'de Mahra sultanlarının kontrolüne geçmiştir. 1700'lerin sonunda Sokotra kısa bir süre için Avusturya İmparatorluğu'nun bir parçası olmuştur. Daha sonra 1886'de Kiş ve Sokotra Mahra Eyaleti'nin geri kalanıyla beraber Britanya hamiliğine girmiştir. Britanyalılar için önemli stratejik bir yerdi. P&O gemisi 1897'de 'Aden' Sokotra yakınındaki bir kayalığa çarptıktan sonra batmıştır ve 78 kişi ölmüştür. 1967'de Mahra sultanlığı kaldırılmıştır. Bağımsızlığının ardından, Sokotra Güney Yemen Halk Cumhuriyeti'nin (daha sonra Yemen Halk Demokratik Cumhuriyeti olmuştur) bir parçası olmuştur. Günümüzde Yemen topraklarının içindedir. 2018'de BAE tarafından işgal edildi. Yeni İskenderiye Kütüphanesi İskenderiye Kütüphanesi, Akdeniz'de Mısır'ın İskenderiye sahil limanında yer alan büyük bir kütüphane ve kültür merkezidir. Kadim İskenderiye Kütüphanesi'nin varolduğu sanılan alana 1995-2002 yılları arasında inşa edilmiştir. Ağa Han Mimarlık Ödülleri programında 2000-2004 dönemi ödülünü kazanan yapının mimarisi Snøhetta/Hamza Consortium şirketine aittir. Proje boyutu çok büyüktür: Kütüphane rafları sekiz milyon kitabı alacak büyüklüktedir. Ana okuma odası on bir şelale seviyesi üzerinde 70.000 m²'lik alanı kaplar. Kompleks ayrıca bir konferans salonu, üç müze, dört sanat galerisi, bir planetaryum ve bir elyazısı restorasyon laboratuvarı içerir. Kütüphane kör, geç kişiler ve çocuklar için ihtisaslaşmıştır. İskenderiye Kütüphanesi'ne dünyanın her yerinden koleksiyonlar hediye edilmiştir. İspanyonlar, Mağribiler'in yönetimini açıklayan dokümanlar hediye etmişler, Fransızlar ise ayrıca Süveyş Kanalı'nın yapısına ilişkin dokümanı bağışlamışlardır. Kütüphane ayrıca internet arşiv fotokopisi muhafaza eder. Günümüzdeki müdürü İsmail Serageldin'dir. Kendisi ayrıca Hollanda'da Wageningen Üniversitesi'nde profesördür. Akustik savaÅŸ Akustik savaş, "düşmanın sualtı akustik tayfının kullanımını" saptamak, bundan istifade etmek, bunu azaltmak veya önlemek için sualtı akustik enerjisinin kullanılmasını da içine alan, ve sualtı akustik tayfının dostça kullanılmasını sağlayan faaliyetlerdir. Akustik harbin üç bölümü vardır: Aktif karbon Aktif karbon veya amorf karbon, karbon elementinin bir allotropudur. Eriyiklerde renk ve koku yapan bileşikleri tutması ve yakalaması için, ısı ve rutubet etkisine maruz bırakılan, çok ince toz halinde, siyah renkli organik bir maddedir. Odun, kömür, hindistancevizi gibi maddelerin çeşitli işlemlerden geçirilmesiyle elde edilir. Hazırlanma işlemi sırasında organik madde yaklaşık olarak 2000 F°'a kadar ısıtılır ve maddeye yüksek basınç uygulanır. Böylece karbon gözenekli yapıya bürünür, yüzeyi artar. Öyle ki 1 gramında "-kullanım alanına bağlı olarak-" 200m² ile 1500m² arasında bir yüzey elde edilir. Gaz halindeki maddelerin adsorpisyonu için mümkün olduğunca küçük gözenekli karbonlar tercih edilir, hindistan cevizi gibi. Eriyik haldeki maddeler için ise daha çok torf ve bitümlü kömür kullanılır. MayÄ±n Mayın, kara taşıtlarını, gemileri veya hava araçlarını tahrip ya da hasar vermek, personeli yaralamak, öldürmek veya diğer şekillerde tesirsiz kılmak için tasarlanan, normal olarak koruyucu bir kaplama malzeme içinde bulunan patlayıcı ve onu harekete geçiren düzeneğe verilen addır. Mayın üzerinden geçilmesi halinde, zaman ayarlı olarak veya uzaktan kontrol araçları ile patlatılabilir. Deniz mayını da, gemilere hasar verme ya da batırma niyeti ile veya bir giriş bölgesine gemilerin yaklaşmasını önlemek amacıyla denize dökülen bir patlayıcı aygıttır. Terim gemilerin veya liman tesislerinin altlarına, dalgıçlar tarafından iliştirilen aygıtları ve yerleştirilmesinden belirli bir süre sonra patlayacağı tahmin edilen aygıtları içermez. Toprak üstüne veya biraz gömülen, içi infilak maddesi veya kimyasal maddelerle dolu mayınlara verilen genel addır. Kara mayını, genel olarak üzerinden geçen araçların veya kıtaların ağırlığı ile infilak eder. Tanksavar mayını, (kısaltması "AT mayını"), bir tür kara mayını olup tank ve zırhlı savaş araçlarına hasar vermek veya imha etmek amacıyla geliştirilmiştir. Anti personel mayınlarına nazaran tanksavar mayınları çok daha fazla patlayıcıya sahiptir. Başlıca türleri şunlardır: Anti-personel mayını kara mayını sınıfı içerisinde tanksavar mayını gibi taşıtlara karşı kullanılan türün dışındaki canlı insan hedeflerine karşı geliştirilmiş bir mayın türüdür. Başlıca türleri şunlardır: Kara, Deniz ve Hava araçlarını imha etmek veya hasara uğratmak; personeli yaralamak, öldürmek veya başka bir şekilde iş göremez hale getirmek maksadıyla hazırlanmış ve normal olarak, bir kap içine yerleştirilmiş infilak maddesi veya diğer malzeme. Mayın; cisim veya şahsın üzerinde yaptığı etkiyle, zamanla veya kontrollü vasıtalarla, kendiliğinden patlar. Kefren Piramidi Kefren Piramidi ya da Kafre Piramidi, Mısır'ın başkenti Kahire'de, Giza bölgesinde yer alan bir piramit. Piramidin boyu 143,5 metre, eğimi 53,2 derecedir. Firavun Kefren'in oğlu Mikerinos’un yaptırdığı sanılmaktadır. En önemli özelliği piramidin en üst bölümündeki koruyucu kaplamalarının bozulmadan günümüze kadar gelmesidir. En üstündeki taş 36 tondur ve bu taşın oraya nasıl konduğu hala çözülememiştir. Keops'a göre daha ufak olmasına rağmen yüksek bir zemine oturtulduğundan daha büyük durur.Yerin en altında kral odası vardır.En üstte ise kraliçe odası vardır. LGM-30 Minuteman LGM-30 Minuteman, ABD yapımı kıtalararası balistik füze. Dağınık tertipteki sabit beton mevzilerde ve Demiryolu trenlerinde seyyar olarak kullanılan, nükleer harp başlığı ile teçhiz edilmiş, üç kademeli, katı yakıtlı, benzer balistik füzelerden daha basit, daha küçük ve hafiftir ve yüksek derecede otomatik, uzak harekatta bulunacak şekilde imal edilmiştir. LGM-30 Minuteman III sürümü çok sayıda bağımsız olarak hedeflerine yöneltilebilen dönüş bölmeleri bırakabilir ve bunların nüfuz etme gücü hedeflere etkili olur. Amerika'da karada üslenmiş tek kıtalararası balistik füzesidir. El-Uksur El-Uksur, Güney Mısır'da El-Uksur valiliğinin başkenti olan şehir. Nüfusu yaklaşık 200.000 kadar olan şehir, antik Mısır şehri Thebes'in harabelerinin üstüne kurulmuş olduğundan dolayı dünyanın en büyük açık müzesi olarak da adlandırılır. Bu sebepten dolayı her yıl binlerce turist tarafından ziyaret edilir. Şehir aslında eski El-Uksur şehri (Waset), şimdiki El-Uksur ve Karnak kasabasından oluşmaktadır. Yeni Krallık döneminde Tanrı Amon'un şehri olan Waset en güçlü zamanlarını yaşamıştır. Karnak, Hatçepsut ve Luksor tapınakları, Krallar Vadisi'ndeki mezarlar bu döneme aittir. MÖ 1070'teki bir istilanın ardından zayıflayan şehir son olarak MÖ 665'te Mezopotamyalılar tarafından yıkılır ve 639 yılında Arapların şehre gelmesine kadar harabe halinde kalır. Araplar bu harabelerin güzelliği ile karşılaşınca şehre El-Uksur (mücevher) adını takarlar. Circulus in demonstrando Circulus in demonstrando, kalıplaşmış bir Latince terimdir. Türkçesi 'Döngüsel nedenselleştirme' ya da 'kapalı döngü' olarak bilinir. Ulaşılmak istenen sonuç dayanak noktası olarak ileri sürüldüğünde oluşan safsata olarak tanımlanır. Porvoo Porvoo (), Finlandiya'nın Uusimaa bölgesinde bulunan bir şehirdir. Şehir, başkent Helsinki'nin 50 km doğusunda Finlandiya Körfezi'nin kıyısında yer almaktadır. Yüzölçümü 664.53 km² olan şehrin nüfusu 31 Ağustos 2017 tarihi itibari ile 50,203'tür. Porvoo, adını kasabadan akan Porvoonjoki Nehri'nin yanında bulunan büyük bir İsveç kalesinden almaktadır (İsveççede "Borgå", "borg" kale ve "å" nehir anlamına gelmektedir). Porvoo, Finlandiya'daki altı Orta Çağ kentinden biri olup adı ilk olarak 14. yüzyıl metinlerinde geçmektedir. Porvoo, İsveççe konuşan Porvoo Piskoposluk Bölgesi'nin makamıdır. İsveç, 1721'de Vıborg şehrini Rusya'ya kaybettiğinde, piskoposluk makamı Porvoo'ya taşınmıştı. O dönemde Porvoo Finlandiya'nın ikinci büyük şehriydi. Finlandiya Savaşı sırasında Finlandiya'nın Rus ordusu tarafından 1808'de fethedilmesinden sonra, İsveç Finlandiya'yı Rusya'ya teslim etmek zorunda kalmıştır. 1809'daki Porvoo Meclisi Finlandiya tarihinin bir dönüm noktasıdır. Çar I. Aleksandr yeni Finlandiya Anayasası'nı onaylamış (aslında 1772 İsveç Anayasası'ydı) ve Finlandiya'yı otonom Grandüklük yapmıştır. Kasaba ahşap yapıları ve ismini Porvoo Mezhebi'ne vermiş olan ortaçağa ait Porvoo Katedrali ile ünlüdür. Katedral 29 Mayıs 2006'daki yangın ile hasar görmüştür, fakat iç kısmı büyük oranda sağlam kalmıştır. Nehir kıyısındaki ahşap depo yapıları UNESCO Dünya Miras Listesi için önerilmiştir. Suomenkylä Porvoo'nun merkezinin kuzeyinde ve Porvoonjoki kıyısında bulunan bir köydür. Suomenkylä'da Linnankoski tarafından 1898'de kurulmuş eski bir okul bulunmaktadır. Köyde ayrıca Tunç devrinden kalma iki gömü yeri bulunmaktadır. Porvoo'nun aşağıdaki şehirler ile kardeş şehir anlaşması bulunmaktadır: Sabri Kiraz Sabri Kiraz (1918, İstanbul - 12 Ocak 1985), Türk futbolcu ve teknik direktör. Fenerbahçe genç takımında yetişti. Sarı-Lacivertlilerin kalesini koruduktan sonra çalıştırıcılık yaptı. 1966-1968 arası Bursaspor, 1971-1972 arası Fenerbahçe'de teknik direktörlük yaptı. Ayrıca Zonguldakspor ve Göztepe'yi de çalıştırmıştır. Bu kulüplerin dışında bir kez A millî takım teknik direktörlüğü görevinde bulundu (1978-1980). Türkiye Futbol Federasyonu Eğitim Dairesi'nde görev yaptı. Ferrara Ferrara (Ferrara lehçesi: "Fràra") İtalya'nın Emilia-Romagna bölgesinde aynı ismi taşıyan ilin merkezi olan ve Adriyatik kıyısına 1 saatlik uzaklıktaki şehirdir. Şehir 14. ve 15. yüzyılda Este Hanedanının idaresindeyken bu yüzyıllardan kalma sokaklar ve çok sayıda konaklar ve saraylar hâlen şehirde bulunmaktadır. Şehir karayolu ile, dahil olduğu bölge olan Emilia-Romanga merkezi Bolonya'nın 50 km kuzey-kuzeybatısında ve İtalya başşehri olan Roma'dan 448 km kuzeyindedir. Po Nehri ana akımından 5 km kuzeyinde bu nehrin bir değişik dalı olan Po di Volonte adlı akarsu kıyısında konumlanmıştır. Ferrara kenti Orta Çağ ve Rönesans devrinden kalma kentin planının korunması ve Po Deltası’nın korunan doğal yapısı nedeni ile 1995'ten bu yana UNESCO Dünya Miras Listesi'nde yer almaktadır. Ferrara şu kentlerle kardeş şehir bağlantısı kurmuştur: Turkuaz Turkuaz, türkuvaz, turkuvaz (Fransızca: "pierre turquoise"/"Türk taşı") ya da firuze, saydam olmayan (opak) turkuaz (mavi-yeşil) renkte yarı değerli bir taş. Antik Mısır'da dahi mücevher yapımında kullanılmıştır. Günümüzde suni üretilen turkuaz taşları gerçek turkuazın önemini azaltmıştır. Uzmanlar bile gerçek Turkuazları sunilerinden ayrıt etmekte zorlanırlar. Ebu Simbel Ebu Simbel (Arapça: أبو سنبل ya da أبو سمبل), Güney Mısır'da bulunan antik tapınak. Ramses-II, Nubya'daki isyancıları bastırmak için yaptığı sefer sırasında bir fili takip ederek Ebu Simbel'e ulaşır. Ramses, buraya iki tapınak yapmaya karar verir. Büyük tapınak dağın içi oyularak, 20 yılda yapılır. Kapısında 4 dev boy Ramses heykeli vardır. Küçük tapınak kraliçe Nefertari ve tanrıça Hathor a adanmıştır. Ebu arapça 'baba' anlamına gelmektedir. Tapınağın girişini açıp, içindekileri götüren Giovanni Belzoni ye yol gösteren çocuğun adı ile anılır. Asvan Barajı yapımında Tapınak bulunduğu yerden şimdi olduğu yere taşınarak günümüzde adeta yeniden yapılmıştır. Tapınak'ın şu anda olduğu yere taşınması, yekpare kayaların kesilip, sonra tekrar bir araya getirilmesiyle mümkün olmuştur. Kayaların kesilmesinin heykellerin görünüşlerine zarar vermemesi için estetik cerrahlarından bilgi alınmış, yüzlerde iz kalmaması için kesilecek yerler hassasiyetle belirlenmiştir. Yapılma gerekçesi ise Ramses'in karısına duyduğu aşkın ifadesi olmasının yanı sıra, ülkesi Mısır'ın düşmanlarına (Sudan) ne kadar güçlü olduğunu göstermek istemesidir. İçerisinde bulunan tapınma taşına senede bir gün, Ramses'in doğum gününde(21 haziran) günışığı doğrudan gelmekteyken, Asvan Barajı'nın yapımı sırasında şimdi olduğu yere taşınmasından sonra 20 Haziranda tapınma odasına günışığı doğrudan gelmekte. Baraj yapımı sırasında daha birçok tarihi eserin taşınması gerektiğinden, Mısır hükûmeti yardım eden ülkelere eserlerin bir kısmını hediye etmişti. İspanya'ya hediye edilen Debod Tapınağı bunlardan birisidir. Bu ülkeler arasında Türkiye de vardır. Bey Dağları Toros Dağları'nın batı uzantılarından Bey Dağları, Antalya sınırları içindedir. Bey Dağları grubu, Antalya Körfezi'nin batısında, kuzey-güney doğrultusunda körfeze paralel olarak uzanır. 600–3086 m. rakımlar arasında yer alan dağlar jeolog ve coğrafya bilimciler için çok değişik olanaklar sunar. Tekedoruğu, Bakirli Dağı, Tahtalı Dağı ve Kızlar Sivrisi önemli doruklarıdır. En yüksek doruğu 3086 m. ile Kızlar Sivrisi'dir. Dağcılar bu doruğa sedir ormanlarıyla kaplı Çamçukuru Vadisi’nden ulaşır. Vadiye en kolay ulaşım Antalya- Elmalı yolu iledir. Dağa tırmanış bir gün içerisinde tamamlanabilir. Kemer'in batısındaki Tahtalı Dağı ilginç yamaçlarla süslüdür. Yükseltileri 2360 m'ye uzanır. Çam ve karışık ağaçlı ormanlar 2000 m'ye kadar uzanır. Tahtalı Dağı'na tırmanış Soğukpınar'dan başlar ve Akdeniz'i gören sırtlar üzerinden yapıldığında eşsiz manzaralar sunar. Soğukpınar’dan kısa bir yürüyüş ve tırmanış ile kamp alanına ulaşılır. Yıl boyu Bey Dağları'na gezi düzenlemek olanaklıdır. Ancak nisan, mayıs, haziran ayları iklimin uygunluğu ve yörenin flora zenginliğinin belirdiği dönem olması nedeniyle daha uygundur. Alanya'dan son zamanlarda, dağ turizmi, trekking ve amatör dağcılığa elverişli gelişme başta Akdağ (2451m kuzey-doğu) ve Cebelireis Dağı (1649m Dim yöresi) olmak üzere göstermeye başlamıştır. Akdağ bakanlığımızca "Kış Sporları Turizm Merkezi" ilan edilmiştir. En tanınmış dorukları şunlardır: Kızlar Sivrisi 3086 m. ile en yüksek doruğudur. Bu doruğa tırmanmak isteyen dağcılar Antalya- Elmalı yolu üzerinden Sedir ormanlarıyla kaplı Çamçukuru Vadisine ve oradanda doruğa doğru yol alırlar. Dağa tırmanış bir günde başarılabilir. Yüksekliği 2360m varan Tahtalı Dağı Kemerin batısında bulunur ve ilginç yamaçlarla süslüdür. 2000m yüksekliğine kadar Çam ve karışık ağaçlı ormanlar ile kaplıdır. Tahtalı Dağı'na tırmanmak isteyen dağcılar Soğukpınar'dan başlarlar ve Akdeniz'i gören sırtlar üzerinden tırmanarak eşsiz manzaralara tanık olurlar. Ayrıca, zirveye teleferik ile çıkılabilir. Bölgenin stratigrafisi, Uluslararası Stratigrafi Kılavuzu’ndaki Hedbers ve diğerleri (1976) tarafından belirtilmiş ilkelere uygun olarak yeniden düzenlenmiştir. Her formasyon tanımlanmış bir tip kesiti ile haritalanabilir bir birimdir (1:50.000 ölçekte). Daha önce kullanılmış adlamalara (Pisoni, 1967; Poisson, 1977; Önalan, 1980; Şenel, 1980; Tolun, 1965 ve Zaralıoğlu, 1967) olabildiğince sadık kalınmıştır. Yeni adlamalar uluslararası kurallara uyulması gereken yerlerde ve ayrıntılı çalışmaların ortaya çıkardığı yeni birimler için kullanılmıştır. Bazı durumlarda formasyonlar, grup ya da üye mertebesine çevrilmiştir. Poisson (1977)'un araştırmasından önce birçok resmi olmayan stratigrafik adlamalar, Bey Dağları ve Susuz Dağı gibi değişik bölgelerde yer alan Miyosen istifi ile ilişkili olarak, ileri sürülmüştür (Pisoni, 1967; Tolun, 1965; Zaralıoğlu, 1967). Daha yakın dönemlerde Önalan (1980) ve Şenel (1980) Miyosen istifinin değişik kısımları için çoğunlukla tip kesitleri tanımlanmayan stratigrafik adlamalar önermişlerdir. Bu çalışma sırasında yersel ve resmi olmayan stratigrafilerin deneştirilmesinin güç olacağı ortaya çıktığından, tüm Miyosen istifini kapsayan yeni bir stratigrafinin önerilmesi zorunlu olmuştur. Bu çalışmada Karakustepe Grubu adı altında toplanan tüm Miyosen istifleri içerisinde 3 formasyon ve 5 üye ayırt edilmiştir. Bu tür bir ayırım stratigrafi birimlerin sayısını azalttığı gibi, birimlerin yanal geçişlerini de göz önüne almaktadır. Bey Dağları'nda bulunan arkeolojik kalıntıların keşfi 1997'den 2006 yılına dek Akdeniz Üniversitesi'nden Prof. Dr. Nevzat Çevik, Yrd. Doç. Dr. İsa Kızgut ve Öğrt. Gör. Süleyman Bulut'un organize ettiği uluslararası bir ekiple araştırılmıştır. 2007 yılından itibaren Yrd. Doç. Dr. İsa Kızgut başkanlığında çalışmalara devam edilmiş ve Trebenna, Neapolis, Kelbessos, Onobara, Typallia, Kithanaura, Mnara gibi pek çok antik kent ve yüzlerce antik çiftlik ve garnizon tespit edilmiş ve sırasıyla yayınlanmaktadır. Bey Dağları kalıntıları doğu Likya ve GB Pisidia kültür bölgelerini kapsar. Omar SÃ­vori Enrique Omar Sivori (d. 2 Ekim 1935 - ö. 17 Şubat 2005) Arjantin asıllı İtalyan millî futbolcudur. 1957-1965 yılları arasında Juventus'ta oynadı. İtalya'ya transfer olmadan ve İtalya vatandaşlığına geçmeden önce River Plate'te oynadığı dönemde Arjantin millî futbol takımı forması giydi. Ancak ülkesinin yönetii yüzüden millî formayı giymesi yasaklanınca 1961 yılında ilk kez İtalya millî futbol takımı takımı formasını giydi. Omar Sivori, 1961 yılında Avrupa'da yılın futbolcusu ("Ballon d'or") ödülünü kazandı. Ayrıca Mart 2004'te FIFA tarafından verilen ve Pelé'nin seçtiği yaşayan en büyük 125 futbolcusu ödülü olan FIFA 100'e seçildi. Sivori, 2005 yılında 69 yaşında iken kanser sonucu öldü. Kilim Kilim, iki iplik sistemine dayanılarak yapılan, tersi ve düzü bulunmayan havsız bir dokuma. Bilinen en eski dokuma türlerinden biridir. Yün veya kıl ipliğinden, dikey veya yatay yer tezgahlarında dokunur. Halıdan farkı havsız ve düğümsüz olması, diğer düz dokuma yaygılardan ayrılan yönü ise, iki iplik sistemiyle yapılması ve desenlerinin kabarık olmamasıdır. Düz dokuma yaygıların geçmişi düğümlü halılardan daha eski olmasına rağmen daha dayanıksız malzemeden üretildikleri için günümüze kalan eski örnekleri azdır. Günümüze ulaşan kilim tekniği ile dokunmuş en eski parça Eski Mısır'ın 18. hanedan dönemine aittir ve IV. Tuthmosis'in mezarından çıkmıştır. Anadolu'da dokunmuş en eski kilim örneği, M.Ö. 2300 yıllarına tarihlenen, Truva kazılarında bulunmuş olan, ""kraliçenin örtüsü"" diye bilinen ancak bugün nerede olduğu bilinmeyen kilimdir. Ayrıca Gordion kazılarında Frigler'e (M.Ö 7. yüzyıla) ait kilime benzer parçalar ele geçirilmiştir. Güney Sibirya'daki Pazırık'ta milattan önce 5.-4. yüzyıllara tarihlenen ünlü Hun halısıyla birlikte bulunan keçe ve düz dokuma yaygılar, Peru'da milattan önce 8-.2. yüzyıllara tarihlenen parçalar tüm kıtalarda bu tür dokumaların çok eski tarihlerden beri bilindiğini gösterir. Kilim kelimesinin kökeni tartışmalıdır. Genelde aslının Farsça olduğu ve bu dilden Urduca ile Türkçe'ye, Türkçeden de Moğolca, Rusça ve Arapça ile Kafkas ve Balkan dillerine geçtiği kabul edilmektedir. Düğümlü halı dışında kalan tüm dokumalar, Türkiye'de ve Türkiye dışında dokum tekniğine bakılmaksızın halk arasında "kilim" olarak adlandırılmıştır. Orta Asya'da göçebe Türkler'in, çadırlarının toprak zeminindeki rutubetten kendilerini korumak için düz dokuma tekniğinin aynısını kullanarak keçi yününden "kilim" adını verdikleri zemin kaplamalarını ürettikleri düşünülür. Türkler Anadolu’ya geldiklerinde Orta Asya’daki dokuma geleneğine dayanan dokuma kültürlerini de beraber getirdiler. Konya, Kayseri, Sivas, Aksaray gibi birçok merkez halılarıyla ün kazandı. Ayrı ayrı gruplar halinde farklı zamanlarda Anadolu'ya gelen, değişik yerlerde değişik zamanlarda konaklayan Türkmen boy ve oymaklarının bazıları kilimlerinde değişmeyen arkaik Türkmen desenlerini dokurken, bazıları ek motif ve kompozisyonlarla sürekli zenginleşen desenler oluşturdular. Her yörenin kendine has yünü ve elde edilebilen değişik boya maddeleri, dokuyucuların kişisel ustalık ve yaratıcılıkları büyük bir çeşitlilik doğmasını sağladı. 14. yüzyıl sonlarına doğru Anadolu kilimleri Avrupa evlerine, kiliselerine ve şatolarına girmeye başladı. Bugün Washington Dokuma Müzesi'nde bulunan ve 15.-16. yüzyıla tarihlendirilen atkılı sumak tekniğinde dokunmuş bir yaygı, Türk düz dokuma yaygıları içinde tarihlendirilebilen en eski örnektir. Anadolu kilimleri Türkmen, Yörük, Kürt kilimi gibi genel; Eşme (Manisa), Kayabaşı (Silifke), Emirdağ, Dazkırı (Afyon), Pınarbaşı, Bünyan, Avşar (Kayseri), Şarkışla (Sivas) kilimi gibi dokundukları yerlere ve Dirişan (Malatya), Kirkitli (Gaziantep), Şavak (Çemişkezek), Beritan (Van) kilimi gibi dokuyan aşiretlere göre değişik adlar almıştır. Filografi Filografi, tasarlanmış bir motif ya da desenin, ahşap malzeme üzerine çiviyle çakılması ve arasından çeşitli renklerde iplik veya teller geçirilmesi ile oluşturulan, farklı motif ve desenlerin ortaya çıkarılmasını sağlayan bir el sanatıdır. Orta Doğu'da doğmuş ve Avrupa'dan Uzak Doğu'ya kadar yayılmış ancak yapımının zor olduğu düşüncesiyle yok olmaya yüz tutmuştur. Filografide, belirli örgü teknikleri kullanılarak hat yazıları, simetrik desenler, amblemler, çiçekler ve çizgi film karakterleri panolar hâlinde meydana getirilebilmektedir. Primera División (Arjantin) Primera División (Arjantin Birinci Ligi) Arjantin futbolunun ulusal liglerinin en üst düzeyindir. Arjantin Futbol Federasyonu'nun organizasyonunda düzenlenen ligde, şu anda 20 takım mücadele etmektedir. Lig, "Apertura" (açılış) ve "Clausura" (kapanış) olmak üzere ikiye ayrılan bir futbol sezonuna sahiptir. Ligdeki bir yılda 19'ar maçlık 2 sezon oynanmaktadır. Böylece bir yılda 2 şampiyon çıkabilmektedir. Apertura Ligi eylül-aralık ayları arasında düzenlenirken Clausura Ligi şubat-haziran aylarını kapsamaktadır. Takımlar her iki ligde de birbirleriyle biri deplasmanda olmak üzere toplamda 2 kez karşılaşmaktadırlar. Küme düşmenin hesaplanması ise farklı bir sisteme dayalıdır. Küme düşecek takımlar belirlenirken son 3 yılın, yani 6 sezonun, sonuçlarına bakılır. Takımların bu 6 sezonda topladığı puan, oynadıkları maç sayısına bölünerek, ekiplerin ortalama puanları belirlenir. Bu sistemde, Apertura ya da Clausura'yı şampiyon bitiren takım bile hesaplamaya dahil edilen diğer 5 sezonda çok kötü sonuçlar alması halinde küme düşebilir. ALigde son 3 yıldaki puan ortalamalarına göre 19. ve 20. sırada yer alan 2 takım doğrudan küme düşmektedir. Sıralamada 17. ve 18. sıradaki takımlar ise ikinci ligi 3. ve 4. sırada bitiren takımlarla baraj maçı oynamaktadır. Baraj maçlarının ardından, müsabakalara katılan 4 takımdan ikisi birinci ligde yer alırken, kaybeden ikisi yoluna bir alt ligde devam etmektedir. Pirsing Pirsing ve Hızma (), bir takı türüdür. Cildin ve altındaki yağ tabakasının ya da kıkırdağın delinmesi ve takı ya da iğne takılması usulü ile gerçekleştirilen vücut süsleme sanatıdır. Bu şekilde takılan takılara da pirsing denir. Pirsing çoğunlukla kişisel bir kendini ifade yöntemi olarak kullanılır. Yöresel ve geleneksel olup, daha çok burna ya da üst dudak üzerine takılır. Halkalı veya iğne şekilli olabilir. Bölgesel anlamda Güneydoğu Anadolu Bölgesi ve Doğu Anadolu Bölgeleri'nde kadınların taktığı bir takıdır. Altın, gümüş, pırlanta gibi değeri yüksek taşlardan imal edilenleri, özellikle düğünlerde yöresel kıyafetleri tamamlamaktadır. Ayrıca Türkiye'de güvercin yetiştiriciliği ile uğraşıp bunu bir hobi olarak yapan güvercin sahipleri de, kuşlarının daha güzel ve alımlı görünmesi için güvercinlerin başlarına hızma, küpe ve ayaklarına boncuk takmaktadırlar. Piercing sözcüğü, İngilizce "piercing" (sivri bir şeyle delmek) sözcüğünden gelir. Pirsing yapımı için 750'lik altın, Platin, Niyob, Polytetrafluorethylen (PTFE) ya da "tıbbi çelik" gibi metaller kullanılır. Diğer metaller alerji-tehlikesi yüzünden kullanılmazlar. Tecrübeli pirsing stüdyoları ilk kez pirsing isteyen birisi için G23-Titanyum ya da 316L-Implantat-Çeliğinden yapılmış pirsingler kullanırlar. Pirsing için farklı delik açma aletleri vardır. Bu aletlerin çok titiz bir şekilde dezenfekte olmasına çok önem verilir. Yeterince dezenfekte olmamış aletler iltihaplanmalar meydana getirir. Pirsing deliği deşildikten sonra haftalarca çıkarılmaması gerekir, yoksa iltihaplanma tehlikesi artar. Pirsing deliği açılmadan evvel alkol, Uyuşturucu ya da Kafein gibi maddelerin alınmaması gerekir. Çünkü bu maddeler kan pelteleşmesini etkileyebilirler. İntim pirsingler bayanlarda ve erkeklerde cinsel organlara ve bunların yakınlarındaki bölgelere takılan pirsinglerdir. Daha 1975 yılında Los Angeles'ta çoktan çağdaş bir pirsing stüdyosu bulunmuş olsa da, günümüzde tanıdığımız asıl çağdaş pirsingin tarihi 1980'li yıllarda Kaliforniyada, "çağdaş ilkeller" (modern primitives) harekati ile başlar. Bu harekatda bilinçli olarak ilkel kültürlerden ("ilkel halklardan") gelenekler alınmıştır. Bu geleneklerin bazıları vücudu şekillendirmektir (Body modification); Vücuda dövmeler yapmak, pirsing ve yara izleri bırakmak, ve hatta kızgın demirlerle dağlamak. 1990'li yılların başlarında bu harekatin izleri neredeyse sadece Sado-Maso kültüründe kalmıştı. Bundan sonra, buradan beri daha medeni bir şekilde genel genç kültüre katılmaya başladı. Pirsing takma işlemi uzman olmayan kimseler tarafından uygulanırsa birçok riskler ile karşı karşıya kalınılabilir. Örneğin Kulak kıkırdağı iltihaplanabilir, kaş ya da kulak gibi bölgelerde sinirler bölünebilir. Bütün piercinglerde, bölgesel şişiklikler oluşabilir. Bu şişiklikler belli bir zaman sonra tekrar yok olurlar. Özellikle bayanların tercih ettiği Göbekdeliği piercingi'nin yarattığı şişikliğin tekrar inmesi bazen yarım yıl sürebilir. Anüs bölgesinde yapılan piercing'ler bazen kronik iltihaplanmalar yaratabilir. Ağza takılan pirsinglerde uzun vadeli hasarlara yol açabilecek bir potansiyel vardır. Örneğin Dil piercing'i belli surat ifadelerinde damağa, diş etine ve bunun altında bulunan Alveolar-kemiğine bastırılır. Bu kemik basınç oluştukça yıpranıp azaldığı için, bunun sonunda dişler dökülmeye başlıyabilir. Penisin başına takılan Prenz Albert pirsingi, eğer 2mm'den daha ince ise deriyi kesebilir. Bunun gibi diğer Pirsinglerde zorlanınca, deriyi kesebilirler. Iltihaplanması hala geçmemiş olan Intim-piercingler cinsel ilişkide, Hepatitis-B ve AIDS gibi cinsel hastalıkların daha kolay yayılmasına yol açabilirler. Ayrıca -10 dereceden daha büyük soğuklarda, piercing bölgesel donmalara yol acabilir. Durgunsu kano Durgunsu kano, akıcı olmayan su kaynaklarında yapılan kano disiplini. Bu sporun yapılabilmesi için derinliği 80 cm'yi geçen ve rüzgâr almayan göl ve gölcükler ideal ortamdır. Rüzgâr almayan, dalgasız, kuytu deniz koyları ve çok yavaş akan nehirler de kullanılabilir. Ancak hangi su ortamı kullanılırsa kullanılsın dalga yaratacak rüzgâr veya başka bir neden bulunmamalı ve su temiz olmalıdır. Durgunsu yarışları bir sürat (sprint) yarışmasıdır. Yarışmada hedef belirli kulvarlar içinde kalarak yarışma mesafesini en kısa sürede tamamlamaktır. Kadın ve erkeklerde 200, 500, 1000 m gibi çeşitli mesafelerde yapılan yarışlarda kullanılan K-1, K-2, K-4, C-1, C-2, C-4 gibi farklı tekne tipleri vardır. My Best Friend's Birthday My Best Friend's Birthday, (1987) Quentin Tarantino'nun sinema yaşamındaki ilk yönetmenlik denemesidir. Filmde Tarantino'yla beraber Craig Hamann ve Linda Kaye de rol almıştır.Filmin orijinali 70 dakika olup henüz çoğaltılmadan bir yangında yanmış ve sadece 35 dakikalık lık bölümü kurtarılabilmiştir. Zaten Tarantino'nun 1. filmi Rezervuar Köpekleri olarak geçer. Filmin konusunun daha sonra Tarantino'nun senaryosunu yazdığı ve Tony Scott'ın yönettiği True Romance filmine de esin kaynağı olduğu söylenir.Filmin tahmini maliyeti 5.000$'dır ve dört yılda çekilmiştir. Filmin konusu kısaca şöyledir: Mickey sevgilisi tarafından yeni terkedilmiş biridir. En iyi arkadaşı Clarence (Tarantino) ise onun için unutamayacağı bir doğum günü hazırlamayı düşünmektedir. Alonzo Church Alonzo Church, teorik bilgisayar bilimine büyük katkıları olan Amerikalı matematikçi ve mantıkçıdır. Özellikle lambda yüksek matematiği (calculus) yaratmasıyla tanınır. Alonzo Church 14 Haziran 1903'te Washington'da, ABD'de dünyaya geldi. Babası Samuel Robbins Church'tür. 1925'te Mary Julia Kuczinski ile evlendi. 1995'te ölmüştür. Princeton Mezarlığı'na gömülmüştür. Öğrencileri arasında C. Anthony Anderson, Peter Andrews, Martin Davis, Leon Henkin, John George Kemeny, Stephen Kleene, Gary Mar, Michael O. Rabin, Hartley Rogers, Jr, J. Barkley Rosser, Dana Scott, Raymond Smullyan ve Alan Turing de vardır. Mayflower Mayflower, 1620 yılında İngiltere'nin Plymouth limanından yerleşme amacıyla ABD’ye gelen Pilgrimleri taşıyan gemidir. Bu geminin yolcuları sonradan bugünkü ABD'nin çekirdeğini oluşturmuşlardr. Calypso (gemi) Calypso, okyanus inceleme ve araştırma gemisidir. Jacques-Yves Cousteau'nun yönettiği "Calypso", ilk araştırma gezisini 1951 ile 1952 yıllarında Kızıldeniz'de gerçekleştirdi. Jacques-Yves Cousteau ve arkadaşları, deniz ve denizaltı yaşamıyla ilgili çok sayıdaki bilimsel çalışmayı ve deneyi "Calypso" ile gerçekleştirdi. Disborizm Disborizm, çevre barometrik basıncındaki değişikliğin vücutta sebep olduğu çok değişik hastalık belirtilerinden kompleks bir grubu içine alan geniş terim. 25.000 ila 30.000 fit üstündeki irtifalarda, barometrik basıncın azalmasından (hipoksiya dışında) ileri gelen karakteristik belirtiler kramp ve karın gazı ağrılarıdır. Yüksek irtifadan inişte görülen artan barometrik basıncın gösterdiği özellik ise timpan boşluğunda şiddetli ağrı yapan aşırı gerilme ve sinüzit iltihaplarıdır DÃ¼nya polikonik gridi Dünya yüzeyinde 72 derece güney ve kuzey enlemler arasında uzanan ve 9 boylam genişliğinde (bölgeler bir derece üst üste binecek Şekilde) olan bölgelerin polikonik projeksiyonlarına tatbik edilen askeri grid sistemi. Erol Parlak Erol Parlak, (d. 10 Temmuz 1964; Eleşkirt, Ağrı), Türk halk müziği sanatçısı ve akademisyen. Erol Parlak, 10 Temmuz 1964 tarihinde Ağrı'da doğdu. İlk ve orta öğrenimini Ankara'da tamamladı. 1982 yılında İstanbul Teknik Üniversitesi Türk Müziği Devlet konservatuvarı'na girdi. 1985-1986 öğretim yılında öğrenimini tamamladıktan sonra aynı kurumda dört yıl süreyle öğretim görevlisi olarak çalıştı. İTÜ Sosyal Bilimler Enstitüsü'nde 1987 yılında başladığı Yüksek Lisans eğitimini 1990'da "Bozlaklar" konulu tezi ile tamamladı. 1988 de TRT İstanbul Radyosu'na sınavla "yetişmiş sanatçı" olarak girdi. On yıl sürdürdüğü bu görevinden 1998 de istifa ederek ayrıldı. İTÜ Sosyal Bilimler Enstitüsü'nde 1992 yılında başlamaya hak kazandığı "sanatta Yeterlik (sanat doktorası)" eğitimini 1998 de" Türkiye'de El İle (Tezenesiz) Bağlama Çalma Geleneği ve Çalış Teknikleri" adlı tez çalışması ile tamamladı. Yaklaşık on yıl boyunca Anadolu'nun çeşitli yörelerinde özellikle "bağlama çalış teknikleri, saz ve ses tavırları" konusunda araştırma, incelemeler yaptı. 1000'e yakın halk ezgisi derledi. 1995 yılında Arif Sağ ve Erdal Erzincan ile birlikte bağlama üçlüsü oluşturarak dünyanın çeşitli yerlerinde konserler verdi. 1996 yılında Alman cumhurbaşkanı Roman Herzog himayesinde Köln Filarmoni Orkestrası eşliğinde Köln Filarmoni salonunda, daha sonra Berlin ve Strazburg flarmoni salonlarında verilen ve büyük ilgi gören konserler bunlardan bazılarıdır. Aynı dönemde Erdal Erzincan'la ikili olarak Türkiye'nin çeşitli yerlerinde, "mızraplı sazlar festivali" kapsamında Hollanda ve Belçika'da sahne aldı. 10 Haziran 2003'te Fransa Amiens ulusal sahnede, 12 Haziran 2003'te dünyanın en önemli etnik müzik konser salonlarından olan Paris "Theatre de la Ville"de bir solo konser verdi. 2000 yılı başlarında öğrencileriyle oluşturduğu "Erol Parlak Bağlama Beşlisi" ile Yurt içi ve yurt dışında çok sayıda konser verdi, TV ve radyo programına katıldı. 2004 yılında grubun "Eşik" adlı albüm çalışması yayımlandı. 1990'lı yıllardan itibaren başta Avrupa olmak üzere dünyanın çeşitli yerlerinde, gerek özel okullar gerekse resmi üniversite, akademi ve konservatuvarlarda halen devam etmekte olan çok sayıda konser, konferans, seminer, workshop vb etkinliklere katıldı. 2006 yılında Müzikoloji Bölümüne Yardımcı Doçent olarak atandı. Arif Sağ ve Erdal Erzincan'la ve bağlama beşlisi ile birer adet, üç adet sözlü bir solo enstrümantal olmak üzere altı albümü bulunmaktadır. "Türkiye'de El İle (tezenesiz) Bağlama Çalma Geleneği ve Çalış Teknikleri" adlı kitabı 2000 yılında T.C. Kültür Bakanlığı, "Şelpe Tekniği metodu 1" adlı kitabı 2001 yılında Ekin Yayımları ve "Şelpe Tekniği metodu 2" adlı kitabı 2004 yılında Alfa yayımları tarafından yayımlandı. Dört yeni çalışması devam etmekte olan sanatçının "Bozlaklar" adlı yayıma hazır bir kitabı da bulunmaktadır. Erol Parlak, çalışmalarında hep Anadolu'nun kültürel zenginliğini vurgulamış, insanı evrensel bir olgu olarak temel alan ve kültürel çeşitlilikleri ifade etmeye yönelik bir tutum sergilemiştir. Bu gün ulusal ve uluslararası birçok projede yer alan ve aynı doğrultuda üreten bir sanatçı olarak, Anadolu ruhunu ve kültür zenginliğini yorulmadan, usanmadan dünya insanlarına aktarmaya devam etmektedir. Halen İTÜ Türk Musikisi Devlet Konservatuvarında Ses Eğitimi Bölüm Başkanı olarak görev yapmaktadır. 16 Ekim 2017 tarihinde, yeni kurulan, Ankara Güzel Sanatlar Üniversitesi rektörü olarak atanmıştır. GÃ¼zellik Güzellik, bir canlının, somut bir nesnenin veya soyut bir kavramın algısal bir haz duyumsatan; hoşnutluk veren hususiyetidir. Güzellik, estetiğin, toplumbilimin, toplumsal ruhbiliminin ve kültürün bir parçası olarak incelenir ve kültürel yapılanmada son derece ticarileşmiştir. Gözle görülen nesneler (güzel bir yüz, güzel bir bina gibi), kulakla işitilen bir müzik, dil ile tadılan bir yemek, koklanan bir çiçeğin kokusu gibi beş duyu ile algılananlar yanında "güzel ahlak" gibi soyut kavramlar da güzellikle ilgilidir. Felsefedeki estetik yaklaşımda ruhbilimsel güzellik tanımı tarihte felsefenin incelediği bir konu ve felsefenin temel dallarından bir oldu. Değişik çağlarda filozoflar güzelliğe farklı tanımlar getirdiler. Eski Yunan filozoflarından Plotinus güzelliğin "ilahi aklın eşya alemindeki ışıltısı" olarak tanımladı. 19. yüzyılda Alman filozof Hegel'e göre güzellik, tabiatın kendisinin bütünündeki "Mutlak Ruhun" görüntüsüydü. Kant güzelliğin subjektifliğini vurguladı, ancak onun sadece duyumsama ile ilgili değil kişinin güzel ve çirkin ile ilgili yargılarının sonucu olduğunu ortaya koydu. Güzel olanın bakılana değil bakana göre belirlendiğini, öznel olduğunu yaklaşıma karşılık; bir başka yaklaşım, güzelliğin tanımını, bakana değil bakılana özgü olan ve simetri, oran gibi tartışılmaz matematik formüllere bağlanmış bir kurallar dizgesi olduğunu savunan, fenomenik güzellik tanımıyla açıklar. Toplumların beğenileri kültürlere ve zamana göre değişim gösterdiğinden mutlak ve ideal güzellikten bahsedilebilmenin mümkün olmadığı öznel güzellik tanımını destekleyen örneklerdir. Felsefe disiplininde güzelliği onun ve tabiatını anlamanın anahtar temalarından biri "estetiktir". Yunanca duygu, duyum ve algı anlamlarına gelir. Felsefede doğruluğu temel alan mantığın ve iyiliği temel alan ahlakın yanında üçüncü inceleme alanı güzelliği temel alan estetiktir. Besteci ve eleştirmen Robert Schuman iki çeşit güzellik ayırt etmiştir, "tabii" ve "şiirsel". İlki tabiatın tefekküründe görünür, hâlbuki ikincisi insanın bilincinde ve tabiata yaratıcı müdahalesinde yatar. Schuman, müzikte veya başka bir sanatta her iki türlü güzelliğin de ortaya çıktığını ama tabii güzelliğin duyumsanan zevkler olduğuna işaret eder. Şiirsel güzellik tabii güzellğin bittiği yerde başlar. Güzellik meselesi üzerine Alman felsefesi ve özellikle Alman Romantizmi ile birlikte belirgin bir teorik gelişme döneminin başladığı söylenebilir. Estetik termini ilk olarak Alman Filozof Alexander Gottlieb Baumgarten aynı isimli kitabında kullanmıştır. Estetik kuramıyla bu konuda söz sahibi olan filozof Immanuel Kant, güzelliğin hem "öznel" hem de "nesnel" niteliklere sahip olduğunu kaydetmiştir. Buna göre "güzellik, sonsuzun sonlu olarak kendini göstermesidir". Kant, güzellik deneyimini vurgular; burada özne ya da nesneden öte, deneyimin kendisi önemsenir. Çünkü Kant için güzellik, farklı bir felsefi kategori olarak, nesnelerin duyusal görünümleridir ve duyusallık bu anlamda deneyimle ilintilidir. Hegel'de güzelliği bir idea olarak değerlendirmiştir. Bu düşüncede güzellik-doğruluk ilişkisi bir özdeşlik olarak ele alınmaktadır. Güzellik, idea'nın bir sanat yapıtı olarak gerçekleşmesidir. Hegel'e göre tabiatın kendisi mutlak ruhun bir yansımasıdır ve duyular ile algılanan aslında maddeden ayrılmış olan mutlak ruhun kendisidir. Bakan kişide beğeni ve hoşlanma etkileri bırakan, haz duyumlarını uyaran nesnelerin niteliği ya da özelliği olarak tanımlanması genel olarak fenomenolojik estetik (estetik gerçekcilik) olarak adlandırılır. Öte yandan güzellik duyumunun, nesnenin bir niteliği olmaktansa, öznenin duyumsayış şeklinin yapılanmışlığıyla ilintili olduğu varsayımı vardır. Buna göre güzellik, "bakılan" ile ilgili değil asıl olarak "bakış" ile ilgilidir. Bu eğilimse psikolojik estetik (estetik öznelcilik) olarak adlandırılır. Güzellik kavramının nesnel mi yoksa öznel temelli mi olduğu süregiden bir tartışma konusudur. Estetik gerçekçiliğin güzelliği belirleridiğini ve nesnel olduğunu savunanlar objedeki simetrinin, altın oran'a uygunluğun ve Fibonacci serisine göre dizilişin tabiatta varlığını savunurlar. Estetik öznelciliğin ağır bastığını vurgulayanlar ise tarih boyunca güzel diye tantılan insanların vasıflarının zaman içinde ne kadar farklılaştığını ortaya koyarlar. Güzel denilenin dış etkenlere göre nasıl değişiklik gösterdiğini irdelerler. Buna göre 1800'lü yıllarda yapılmış bir Goya tablosundaki tombul görünüşlü güzel kadın tasviri ile günümüz süpermodel'leri arasında çok büyük farklar vardır. Toplumların beğenileri estetik öznelciliğe göre zaman içinde farklılaşmıştır. Güzelliğin varlık alanı ile bakışın bununla ilişkisi sorunu, estetik kuramların önemle üzerinde durdukları temel meselerden biridir. Güzellik ve Doğruluk, Güzellik ve İyi, Güzellik ve Yücelik güzel ile ilişkili olarak değerlendirilen öteki konu başlıklarının bazılarıdır. Güzel, güzel olan, ve güzellik gibi kavramlar üzerine Platon'dan beri süregelen birtakım tartışma ve değerlendirmeler söz konusu olmakla birlikte, felsefe-içinde güzellik kuramı gibi çok geliştirilmiş bir alan yoktur. Platon, güzelliğin mutlak olduğunu ideal bir güzelliğin var olması gerektiğini açıklar. Güzellik, güzel kadın duyumunun ideal formudur. Buna göre, güzellik, duyumların ötesinde varolan ve tek tek güzellik duyumlarını şekillendiren bir idea'dır. Plotinus'a göre güzellik, ilahi akıl'ın dünyadaki yansımasıdır. Aristoteles, "güzel olan, salt kendisi için arzulanabilir olandır" demektedir. Ayrıca ona göre, güzellik matematiksel bir orantı gibi ele alınır.Güzel olan kavranabilir olmalıdır ve bu da oran ve ölçü ile ilgilidir. Güzelliğin batı teorisindeki en erken tanımı Socrates (Sokrat) öncesi dönemden İyonyalı Pythagoras (Pisagor) gibi düşünürlerin çalışmalarında yer bulur. Pisagor'cu okul, matematik ve güzellik arasında güçlü bir bağ olduğunu keşfetmişti. Bilhassa, nesnelerin altın oran'a göre oranlandığında daha çekici göründüğünü kaydettiler. Antik Batı Anadolu ve Atina mimarisi, bu simetri ve oran görüşüne dayanmaktaydı. Modern araştırmacılar altın orana göre ölçülendirilmiş ve simetrik olan insan yüzlerinin olmayanlarınkinden daha çekici olduğunu belirtirler. Simetri de güzellikte çok önemlidir çünkü kalıtsal veya edinilmiş bir "kusurun" olmamasına işaret eder. Biçem ve modanın çok geniş ölçüde farklılık göstermesine rağmen, kültürler arası araştırmalar, insanların güzelliği algılamalarında çeşitli ortak noktalar bulmuştur. Örneğin, büyük gözler ve açık ten rengi bütün kültürlerde güzel bulunmuştur. Bebek özellikleri bütün kültürlerde tabiatından gelen bir çekiciliktedir ve gençlik, güzellik ile ilişkilidir. Güzel yüz tercihinin insanların bebeklik devirlerinden edinilmiş bir duyum olduğu ve değişik cinsiyet ve kültürlerde benzer çekicilik taşıdığı görüşü mevcuttur. Batı uygarlığında erkek güzelliği standardı için Yunan ve Roma sanatçıları temeller koyarlar. Bu tanım hala erkeklerde yakışıklılık ve etkileyici iyi görünme tasviri olarak kabul görür. Bir kişinin "güzel" olarak vasıflandırılması , ister şahsi görüş olsun ister toplumun ortak değer yargısı olsun sıklıkla, kişilik, zeka, zarafet, cazibe gibi ""iç güzelliğinin"" ve sağlık, gençlik, ortalamaya yakınlık ve yaygınlık, cilt gibi ""dış güzelliğin"" bir birleşimine dayanır. Araştırmalar insanlarda beğenilerin ortaya çıkmasında, hayvanlarda olduğu gibi eş seçimi kriterlerinin en etkili fenomen olduğu olduğunu ortaya koymuştur. Dış güzelliği ölçmenin ortak bir yolu toplumun ortak kararı veya genel kanısı Güzellik yarışması gibi törenlerde ortaya konur. Ancak iç güzelliğin ölçülebilmesi, her ne kadar güzellik yarışmaları sıklıkla bunu dikkate aldığını iddia etse de daha zor olan bir konudur. Fizikî güzelliğin kuvvetli bir göstergesi, yaygınlık ve eş arama davranışıdır. Bir karma görüntü oluşturmak maksadıyla insan yüzleri görüntülerinin bir ortalaması alındığında "ideal" görüntüye tedricen daha yakın olur ve daha çekici olarak algılanır. Bu durum ilk olarak 1883 yılında Charles Darwin'in kuzeni Francis Galton tarafından vejetaryenlerin yüzleri ve et tüketenlerin yüzleri fotoğrafik olarak üst üste bindirilip birleştirildiğinde her birinde tipik bir yüz görüntsü olup olmadığının araştırılması sırasında fark edildi. Bunu yaptığı zaman fark etti ki, birleştirilmiş yüz görüntüleri herhangi bir tek fotoğraftaki yüzden çok daha çekiciydi. Araştırmacılar sonuçları daha kontrollü deney koşullarında takrarladıklarında ve bilgisayar ortamında elde edilmiş, matematik olarak ortallaması alınmış bir dizi yüz resminin tek bir resimden daha güzel olduğunu buldular. Evrimsel olarak eşeyli canlıların kendilerini baskın olan yaygın ve ortalama şekle sokarak çekmeleri gerektiği bir anlam ifade eder. Doğal seçilim sonuçları, nesillerin değişiminde faydalı niteliklerin mahzurlu yanları ile yer değiştirir. Bu durum evrimi açıklayan temel kuvvettir ve Darwin'i biyolojide unutulmaz kılan ana kavramdır. Böylece tabî seçilim, faydalı özelliklerin gittikçe bir sonraki nesilde yaygınlaşır öte yandan mahzurlu özelliklerin gittikçe azalır. Eşeyli bir canlı bu yüzden uygun bir partneri ile eşleşmek isterken tuhaf, sıradışı görünüşlü özellikleri olan bireylerden kaçınması gerekirken ortalamaya yakın ve baskın yaygınlıkta olan bireyleri bilhassa tercih etmesi gerekirdi. Bu durum eş seçimi olarak tanımlanır. Genel olarak beğenilen bir kadının araştırmalar sonucunda belirlenmiş bir diğer dış özelliği bel/kalça ölçüsü oranının 0.7 civarında olmasıdır. Bel/kalça oranı kavramı, Austin, Texas Üniversitesi fizyolojistlerinden Devendra Singh tarafından geliştirilmiştir. Fizyolojist, bu orantının tam olarak kadının doğurganlığına işaret etmekte olduğunu göstermiştir. Geleneksel olarak modern çağ öncesinde yiyecek daha kıt olduğu zamanlarda kilolu insanlar zayıflara göre daha çekici bulunuyordu. Öte yandan güzellik ideali ırkî birliği güçlendirir. Karışık ırktan çocuklar genellikle ebeveynlerinden daha çekici görünürler çünkü kalıtsal çeşitlilik kendi ebeveynlerinde bulunan genetik miraslarındaki hatalardan korur. "İç güzelliği"' fizîkî olarak gözlemlenemeyen bir şeyin olumlu yönlerini tanımlamada kullanılan mefhumdur. Çoğu canlılar fizikî husûsîyetlerini ve feromonlarını eşlerini çekmek için kullandıkları halde insanlar, tercihlerinde iç güzelliğine itimat ettiklerini iddia ederler. Sevecenlik, hassasiyet, şefkat, acıma, yaratıcılık ve zekanın antik çağlardan beri arzu edilen nitelikler olduğu söylenmektedir. Hâlbuki, son araştırmaların insanların eş bulmadaki gerçek alışkanlıklarında iç güzelliğe önem verdikleri iddiası ile ilgili karşılaştırmaları iç güzelliğin sathi ve önemsiz olduğunun, eş seçmede diğer hayvanlarda olduğu gibi fizîkî husûsîyetlere ve feromonlara itimadının varlığının altını çizerler. "İç güzelliğin" insanların eş bulma davranışlarına ölçülebilir bir etkisinin olup olmadığı kesin olarak belirlenememiş bir inceleme konusudur. Güzellik Karşılaştırma kuramının standardını temsil eder ve üstesinden gelinemediği zaman gücenme ve tatminsizliğe sebep olabilir. İdeal güzelliğe yakın olmayan insanlar cemiyetlerinden dışlanabilir. Victor Hugo'nun Notre Dame'ın Kamburu romanında çirkin görünümlü Quasimodo ortalamadan farklıdır ve bu nedenle toplumdan dışlanmıştır. Araştırmacılara göre hoş görünümlü öğrenciler öğretmenlerinden sıradan öğrencilere göre daha yüksek notlar almaktadırlar. Ayrıca çekici hastalar doktorlarından daha iyi bakım alırlar. Çalışmalar, yakışıklı suçlular, kendilerinden daha az çekici özellikteki suçlananlara göre daha hafif cezalar almaktadırlar. ABD'deki CNN internet sitesinde bahsedilen, London Guildhall Universitesi'nin 11,000 33 yaşındaki denek üzerinde yaptığı araştırmaya göre normalden daha az çekici sayılan erkekler çekici olanlardan %15 daha az kazanırken ortalama bir kadın çalışan, çekici olan rakibeisnden %11 daha az kazanmaktadır. Güzellik ideallerinin ırkî baskıların görülmesindeki olumsuz etkileri ortaya konur. Mesela, Amerikan Kültürüne hakim fikre göre siyah çehreli insanlar beyazlardan daha az çekici veya daha az arzu edilendir. Kendisini davranışsal ırkçılık olarak gösteren, siyahîliğin çirkinlik olduğu fikri Afrikalı Amerikalıların hissiyatına zarar verir. Yesari Asım Arsoy Yesârî Asım Arsoy ("Mustafa Âsım"), (d. 6 Ağustos 1900, Drama – ö. 19 Ocak, 1992 İstanbul); Cumhuriyet dönemi Klasik Türk müziği bestekârı, söz yazarı ve yorumcu. Konya'dan göç edip Drama'ya yerleşen bir ailenin çocuğu olarak orada doğdu. Babası Bergofçalı Ömer Lütfi Efendi ve annesi Zübeyde Hanım'ın sekiz çocuğundan altıncısıdır. Ağabeylerinden Remzi Aksoy'un oğlu sinema oyuncusu Göksel Arsoy'dur. Babasının dedesi Şeyh Ömer Efendi sol eli ile yazan tanınmış bir hattat idi. Asım ve ablası da sol ellerini kullandıkları için Yesari (solak) adını aldılar. Yesari Asım orta öğrenimini tamamladıktan sonra aile İstanbul'a göç etmiş, 1917 yılında ise Adapazarı’na yerleşmiştir. İlk müzik derslerini Adapazarı'nda aldı. Önce bağlama, sonra ud çalıştı; okuldaki hocalarından ve komşu müzisyenlerden eski eserleri öğrenerek kendini geliştirdi. Dindar babanın baskılarına rağmen hafız olmak istemedi, ancak zaman zaman camilerde ezan okudu. 1920'de Antalya'daki bir gemi acentesinde çalışmaya başlayarak iş hayatına atıldı, daha sonra İstanbul ve İzmit'te değişik işlerde çalıştı. İzmit'te yaşarken, Fehmi Tokay ve Zeki Arif Ataergin'den yardımlar gördü, müzik çevrelerine girerek çok sayıda müzisyenle tanışma ve çalışma fırsatı buldu. 1930'larda beste yapmaya başlayan Arsoy, güftelerini de genellikle kendisi yazdı. 1954 yılında kısa süre İstanbul Radyosu’nda da çalışmaya başlayan bestecinin günümüze ulaşan eserleri, yaklaşık 250 adettir. 1992 yılında hayata veda eden bestekârın, unutulan ya da gün ışığına çıkmayan çok sayıda eserinin olduğu tahmin edilmektedir. Karacaahmet Mezarlığı'a defnedildi. Not: Eserlerin güfteleri, aksi belirtilmedikçe Yesârî Asım Arsoy'a aittir. Çin kayını Çin kayını ("Fagus engleriana"), kayıngiller (Fagaceae) familyasından Çin'e endemik bir kayın türü. 25 m'ye kadar boylanır. Yaprak sapı tüysüz 0,5-1,5 cm dir; yaprak, yumurta, eliptik yumurta veya nadiren dikdörgenimsi-yumurta şeklinde 5-9-11 cm'dir, üst yüzeyi mavimsi yeşil ve tüysüz, damarlar boyunca uzun ipeksi tüyler bulunur, dip kısmı kama şeklinde bazen yuvarlak veya kalp şeklindedir. Kenarları dalgalı, ucu uzun ve sivridir. İkincil damarlar orta damarların her iki yanında yukarıya doğru devam ederek yaprak kenarı ile son bulur. Kupula 1.5-1.8 cm'dir. Brahte yaprağa benzeyen tüysüz yeşilimsi damarlıdır. Apikal brahteler kahverengi iplikli tüylüdür. Nuks biraz dışarı çıkık ucu üç küçük kanatlıdır. Geniş yapraklı ve karışık ormanların bulunduğu dağlarda 1500–2000 m yükseltilerde görülür ve Çin'de yayılış yapar. Hayvan Çiftliği Hayvan Çiftliği, (orijinal adıyla "Animal Farm") George Orwell'in mecazi bir dille yazılmış, fabl tarzındaki siyasi hiciv romanı. Roman ilk olarak 1945'te Birleşik Krallık'ta yayımlandı. 1996'da ise geçmiş tarihler için verilen Retro Hugo Ödülü'nü 1946 senesi için aldı. Roman, Stalinizmin eleştirisidir. Totalitarizme karşı bir solcu olan Orwell bu romanında SSCB'nin kuruluşundan itibaren meydana gelen önemli olayları kara mizah yoluyla ve mecazi bir dille anlatır. "Hayvan Çiftliği" çok yankı uyandırmış ve olumlu eleştiriler almıştır. Bir Stalinizm eleştirisi olmakla birlikte, II. Dünya Savaşı yıllarında müttefiklerini kızdırmak istemeyen Birleşik Krallık'ta sansüre uğramıştır. Romanın çizgi filmi çekilirken CIA tarafından değiştirildiği iddia edilmektedir. Roman 1999'da bu kez konusuna daha sadık bir senaryoyla filme çekilmiştir. "Hayvan Çiftliği", Pink Floyd'un Animals albümüne ilham kaynağı olmuştur. "Hayvan Çiftliği" Türkiye'de ilk kez 1954 yılında o zamanki adı Maarif Vekâleti olan Millî Eğitim Bakanlığı tarafından Halide Edib Adıvar'ın Türkçe çevirisiyle bastırtılmıştır. 1966 yılında kitabın ikinci baskısı yapılmıştır. Romanın İngilizce baskısı 1970'li yıllarda Türkiye'de yabancı dille eğitim yapan devlet okulları olan Maarif Kolejleri İngilizce derslerinde okutulmuştur. George Orwell'in "Hayvan Çitliği" adlı eseri iki kez sinemaya uyarlanmıştır. Bunlar: HurÅŸid Mahmud Kesuri Hurşid Mahmud Kesuri (d. 1941), Pakistanlı diplomat ve politikacı. 2002-2007 yılları arasında Pakistan dışişleri bakanlığı görevinde bulunmuştur. Pencaplı, tanınan bir aileden geliyor. Dedesi Mevlana Abdulkadir Kesuri Milli Hint Meclisi'nin lideri. Sergey Sobolev Sergey Lvoviç Sobolev (d. 6 Ekim 1908, Sankt-Peterburg - ö. 3 Ocak 1989, Moskova), Rus matematikçidir. Matematiksel analiz ve kısmi türevli diferansiyel denklemler üzerine çalışmalarıyla tanındı. Babası Lev Aleksandrovich Sobolev önemli bir hukukçu ve avukattı. 14 yaşında babasını kaybetti daha sonra yetişmesinde annesi Nataliya Georgievna'nın önemli katkıları oldu. Babasını kaybettiği sıralarda Harkov Teknik İşçi Okulunda kayıtlı iken , giriş sınavlarına hazırlandığı Leningrad 190. Lisesine kayıt olmaya hak kazandı. 1925'teki mezuniyetinden sonra girdiği Leningrad Üniversitesi Matematik ve Fizik Fakültesinde Smirnov'un dikkatini çekti. Sobolev tüm mesleki yaşamınca üzerinde çalışacağı diferansiyel denklemlere bu sırada ilgi duydu ve kariyerinin bu aşamasında bile yayınlayacağı sonuçlara ulaştı. 1929'da üniversite eğitimini bitirdikten sonra birkaç farklı kurumda çalıştı. Bunlar arasında SSCB Bilimler Akademisi Sismoloji Enstitüsü Teorik Bölümü ve 1930-31'de çalıştığu Leningrad Elektroteknik Enstitüsü de vardı. 1932'de Steklov Matematik ve Fizik Enstitüsü Steklov Matematik ve Lebedev Fizik Enstitüleri olarak iki ayrı bölüme ayrıldığında, matematik bölümünün başına geçen Vinogradov, Sobolev'i beraber çalışmaya davet etti. Bu zamana kadar Sobolev kısmi türevli diferansiyel denklemlerin önemli bir sınıfının çözümü için yeni bir yöntem getiren derin çalışmalar yayınlamıştı. Bunlar Smirnov'la beraber çalıştığı dalga denkleminin fonksiyonel invariant çözümleri üzerineydi. Bu yöntemler elastik ortamların titreşimlerini tasvir eden dalga denkleminin kapalı çözümlerini sağladı. Bu çalışması için SSCB Bilimler Akademisine de korrespondan üye seçilmişti. Enstitünün Moskova'ya taşınması üzerine oraya yerleşen Sobolev'in 30'lu yıllardaki çalışmaları matematikte birkaç dalın gelişimi üzerinde etkili oldu. 1930'larda ortaya attığı Sobolev Fonksiyon Uzayları kısa zamanda fonksiyonel analizin tüm bir alanını oluşturdu. Sobolev'in genelleştirilmiş fonksiyon (distribution,generalized function) kavramı Fransız Schwartz ve Rus Gelfand'ın katkılarıyla matematiğin merkez kavram ve alanlarından birini oluşturdu. 1939'da 31 yaşında Bilimler Akademisine asil üye seçilmesi ile, o zamana kadar bu unvanı alan en genç üye oldu. II. Dünya Savaşı'nın başlamasıyla Enstitü Kazan'a taşındı. 1941'de Enstitünün başına getirilen Sobolev 1944'te bu görevinden ayrıldı. 1941'de daha sonra Devlet ödülü adını alacak Stalin ödülünü ilk alan kişi oldu. 1950'de nümerik matematiğe yöneldi ve Moskova Üniversitesi bünyesinde kurulan bu alandaki ilk bölümün başına geçti. 1956'da birkaç meslektaşıyla birlikte ülkenin doğusunda iyi eğitim kurumları oluşturulması ve araştırma faaliyetlerinin dengelenmesini önerdi. Planın kabul edilmesi sonrası kendi elemanlarını belirleyip doğuya gitti. 1960-1978 arasında Bilimler Akademisi Sibirya bölümü Matematik Enstitüsü ve Novosibirsk Üniversitesinde profesörlük görevlerini yürüttü. Zorluklarla dolu kuruluş döneminde , kendi mükemmel örneğiyle genç meslekdaşlarına bilimsel çalışmanın en iyi alışkanlıklarını aşıladı. Hayvan Çiftliği (anlam ayrımı) Sinyora Planı Sinyora Planı, 2006 Lübnan Savaşı'nı sona erdirmek için Lübnan başbakanı Fuad Sinyora tarafından 27 Temmuz 2006'da Roma Konferansı'nda toplanan devletlere önerilen plandır. Sinyora Planı'nda; İsrail ile Hizbullah arasındaki çatışmaların derhal durması, İsrail'in Lübnan'da işgal ettiği topraklardan çekilmesi, tartışmalı olan Sheeba Çiftlikleri bölgesinin Birleşmiş Milletler kontrolüne bırakılması, İsrail ve Lübnan'ın ellerindeki bütün tutsakları serbest bırakması, Lübnan Ordusu'nun Güney Lübnan'a yerleşmesi ve bölgeye Birleşmiş Milletler Barış Gücü konuşlandırılarak barışın korunması isteniyordu. Roma'daki Konferans sırasında plan kabul edilmedi. 4 Ağustos 2006'da ise Fransa ile Amerika Birleşik Devletleri Birleşmiş Milletler Güvenlik Konseyi'ne Sinyora Planı ile birçok noktada çelişen bir tasarı sundular. Bu tasarıda İsrail'in uluslararası barış gücü gelmeden bölgeden çekilmesi istenmediği gibi İsrail'in sadece saldırı niteliğindeki operasyonlarını durdurması isteniyordu. Bu tasarıya göre İsrail, savunma operasyonları yaptığını öne sürerek Lübnan'a operasyon yapmayı sürdürebilecekti. Lübnan tarafından hoş karşılanmayan bu taslak, Avrupa Birliği ve Arap Birliği devletlerinin de desteğiyle, Sinyora Planı'ndaki noktalar da dikkate alınarak değiştirildi. 11 Ağustos'ta değiştirilmiş tasarı 1701 sayılı Birleşmiş Milletler Güvenlik Konseyi kararı olarak kabul edildi. 12 Ağustos'ta Lübnan ile Hizbullah'ın, 13 Ağustos'ta ise İsrail'in kabul etmesiyle yürürlüğe girdi. Sinyora Planı'nın Lübnan Hükümetince açıklanan 7 ana maddesi (İngilizce) Sigmoid işlevi Sigmoid işlevi, "S" harfine benzer bir çizgeye sahip matematiksel işlevdir: formula_1 formula_2 değeri aracılığı ile denetlenebilen eğimi nedeniyle, eşik işlevine göre daha esnek bir çözüm sunmaktadır. Bu özelliği sayesinde, yapay sinir ağları gibi, birçok özdevimli düzeneğin tasarımında sıkça rastlanır. Wesleyan Sigmoid Sigmoid genel anlamda "S" harfi biçiminde olmayı ifade eder. Kullanımına : Simple Plan Simple Plan 1999 yılında Montreal, Kanada`da kurulan bir punk rock grubudur. Beş elemanın hepsi de Quebec bölgesinde büyüyen Fransız asıllı Kanadalı`lardır. Grup dört albüm yayımlamıştır "No Pads, No Helmets... Just Balls" (2002) ve "Still Not Getting Any" (2004)Simple Plan(2008) Get your heart on! (2011); bunun yanında iki tane de canlı CD`si vardır "Live in Japan" (2002) ve "MTV Hard Rock Live" (2005). Grubun kökenleri aslında 1995 çıkışlı Reset grubuna dayanır. Reset 1997`de ilk albümünü çıkardığı zaman MxPx, Ten Foot Pole ve Face to Face gibi gruplarla turneye çıkıyordu. Pierre Bouvier ve Charles-André (Chuck) Comeau da bu gruptaydı o sıralarda. 1999`un sonuna doğru ise Simple Plan grubunu oluşturmak için buradan ayrıldılar. Grubun adının nereden geldiği tam olarak bilinmemektedir. Elemanlar farklı cevaplar vermekle birlikte gerçek bir "iş"ten kurtulmak için bir grup kurmanın kolay bir yol olacağını düşündüklerinden akıllarına bu ismin geldiğini söylemektedirler. Bouvier ise yakın bir zamanda "bir grup kurmak zengin olmak için en basit plandır" diyerek grubun adıyla ilgili yeni bir şey söylemiştir. HCC HCC aşağıdaki anlamlara gelebilir Lostprophets Lostprophets 1997 yılında Galler`de kurulan rock grubu. Birçok demo (şu anda hiçbiri ticari olarak üretilmemektedir), 3 stüdyo albümü ve sekiz single yayımladılar. İlk albümleri thefakesoundofprogress £6000 gibi az bir parayla üretildi, bunun bir demo olması düşünülmüştü fakat büyük şirketlerin ilgisini fark edince bu albümü daha iyi şartlarda kaydedip ABD piyasasına Columbia Records aracılığıyla dağıttılar (Britanya`da ise hala Visible Noise ile anlaşmalıdırlar). İlk albümlerinden sonra ikinci albümlerine kadar aradan 4 yıl geçti. Sonunda ikinci albüm Start Something yayımlandı ve grup başarıya ulaşarak özellikle dünya çapında daha da tanınır hale geldi. Üçüncü albüm Liberation Transmission 26 Haziran ve 27 Haziran