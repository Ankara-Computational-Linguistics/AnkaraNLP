Aleyhisselâm İşittiklerinden, yanılmış olmayasın. diye sordu. Zeyd b. Erkam Hayır yâ Rasûlallah. Yanlışım yok. dedi. Peygamberimiz Aleyhisselâm Onun hakkında sen bir benzetme, bir yakıştırma yapmış olmayasın. diye sordu. Zeyd b. Erkam Hayır, vallahi yâ Rasûlallah. Ben bunları ondan işittim. dedi. Abdullah b. Übeyy b. Selûl'ün söyledikleri, ordugâha yayıldı. Halk arasında, onun sözünden başka, konuşulan söz yoktu. Ensardan bir topluluk, Zeyd b. Erkam'ı tevbeye davet ettiler ve Sen, kavminin büyüğüne söylemediği şeyi söyledi demekle büyük zulüm ve haksızlık ettin. Akrabalık haklarını kopardın. diyerek kınadılar. Zeyd ise Vallahi, Hazrec kavmi arasında, bana Abdullah b. Übeyy'den daha sevgili bir adam yoktu. Vallahi, bu sözleri babamdan da işitmiş olsaydım, ben onu Resûlullah Aleyhisselâma eriştirirdim. Yüce Allah'ın peygamberine bu hususta vahiy indirip, benim mi yoksa başkasının mı yalancı olduğunu bildireceğini ve Resûlullah Aleyhisselâmın benim sözlerimi doğrulayacağını umuyorum dedi ve Allah'ım. Peygamberine, benim sözlerimi doğrulayacak vahyini indir. diyerek yalvardı.4008 Hz. Ömer'in Peygamberimiz Aleyhisselema Bir Teklifi Hz. Ömer Yâ Rasûlallah. Bırak beni de, İbn Übeyy'in boynunu vurayım. Yâ Rasûlallah. Eğer onu Muhacirlerden birisinin öldürmesini uygun görmezsen, Sa'd b. Muaz'a veya Muhammed b. Mesleme'ye emret. Onu onlar öldürsünler.4009 Yahut, emret Abbâd b. Bişr gidip öldürsün onu. dedi. Peygamberimiz Aleyhisselâm Nasıl olur yâ Ömer. Bu kim.. Halk, aralarında, ‘Muhammed ashabını öldürüyor..' demezler mi. Hayır. Ben böyle birşey yapmayacağım. Sen hemen yolculuğa hazırlanmaları için Müslümanlara seslen. buyurdu. Bunun üzerine, Müslümanlar, yerlerini bırakarak yola çıktılar. Abdullah b. Übeyy b. Selûl'ün Söylediklerini İnkâr Edişi Abdullah b. Übeyy b. Selûl Zeyd b. Erkam'ın işittiği şeyi Peygamberimiz Aleyhisselâma bildirmiş olduğunu haber alınca, Peygamberimiz Aleyhisselâmın yanına geldi ve Allah'a yemin ederim ki Zeyd'in sana söylemiş olduğu sözleri ben söylemedim ve konuşmadım. dedi. O sırada, Peygamberimiz Aleyhisselâmın yanında bulunan Ensardan bazı sahabiler de, Abdullah b. Übeyy b. Selûl'ün kavmi içinde şerefli ve itibarlı bir kişi oluşundan dolayı kendisini savunmak ve kayırmak için Yâ Rasûlallah. Çocuk, vermiş olduğu haberinde, belki de İbn Übeyy'in öyle söylediğini sanmış, işittiği sözü aklında iyi tutamamış olabilir dediler. Useyd b. Hudayr'ın Abdullah b. Übeyy İçin Özür ve Af Dileyişi Medine'ye doğru hareket edildiği sırada, Useyd b. Hudayr, Peygamberimiz Aleyhisselâmın yanına varıp kendisine peygamberlik selamıyla selam verdikten sonra Ey Allah'ın Peygamberi. Vallahi, bilinmeyen bir saatte hareket ettin. Sen böyle bir saatte yola çıkmazdın.. dedi. Peygamberimiz Aleyhisselâm Adamınızın söylediği şey sana haber verilmedi mi. diye sordu. Useyd b. Hudayr Hangi adam yâ Rasûlallah. dedi. Peygamberimiz Aleyhisselâm Abdullah b. Übeyy. diye buyurdu. Useyd b. Hudayr Ne söylemiş o. diye sordu. Peygamberimiz Aleyhisselâm O, ‘Medine'ye dönersek, muhakkak, aziz olan zelil ve hakir olanı oradan çıkaracaktır' demiş. buyurdu. Useyd b. Hudayr Vallahi yâ Rasûlallah. İstersen, sen onu Medine'den sürer çıkarırsın. Vallahi, zelil olan odur. Aziz olan ise sensin. Yâ Rasûlallah. Ona sen yine de şefkatle muamele buyur. Vallahi, Allah seni bize getirdiği sırada, kavmi olan Hazrecîler onun başına giydirecekleri krallık tacı için cevherler diziyorlardı. O, elinden saltanatı senin çekip aldığını sanıyor. dedi. Peygamberimiz Aleyhisselâm, o gün, Müslümanlarla birlikte akşama kadar ve bütün gece yola devam etti. Sabah olup güneşin harareti bunaltmaya başlayınca, orada konakladılar. Müslümanlar, yorgunluk ve uykusuzluktan, kendilerini yere atıp hemen uykuya daldılar. Peygamberimiz Aleyhisselâmın böyle yapması, Müslümanları Abdullah b. Übeyy tarafından söylenmiş olan sözlerle uğraşmaktan alıkoymak içindi. Peygamberimiz Aleyhisselâm oradan kalkarak Müslümanlara Hicaz yolunu tutturdu. Bak'â diye anılan su başına indi.4010 Peygamberimiz Aleyhisselâmın Rifaa b. Zeyd b. Tâbût'un Öldüğünü Haber Verişi Peygamberimiz Aleyhisselâm, kendisinin ve İslâmiyetin azılı düşmanlarından olup,4011 münafıkların da sığınağı ve dayanağı bulunan Kaynuka oğulları Yahudilerinin büyüklerinden Rifaa b. Zeyd b. Tâbût'un öldüğünü haber verdi.4012 Ubâde b. Sâmit, Abdullah b. Übeyy'e Yâ Ebâ Hubab. Dostun öldü. dedi. Abdullah b. Übeyy Hangi dostum. diye sordu. Ölümü İslâmiyet ve Müslümanlar için bir fetih ve inkişaf olan kimse. dedi. Abdullah b. Übeyy Kimdir bu. diye sordu. Rifaa b. Zeyd b. Tâbût. dedi. Eyvah. Vallahi olan oldu. Yâ Ebe'l-Velid. Onun öldüğünü sana kim haber verdi. diye sordu. Ubâde b. Sâmit Resûlullah Aleyhisselâm şu saatte onun öldüğünü haber verdi. dedi. Abdullah b. Übeyy son derece üzüldü. Kendisinin elleri yanlarına düştü.4013 Abdullah b. Übeyy'in Oğlu Abdullah'ın Babasını Kendisinin Öldürmesini Peygamberimiz Aleyhisselâmdan Dilemesi Baş münafık Abdullah b. Übeyy b. Selûl'ün oğlu Abdullah, babasının söylediklerinden haberdar olduğu zaman, Peygamberimiz Aleyhisselâmın yanına geldi ve Yâ Rasûlallah. Bana haber verildi ki sen, babam Abdullah b. Übeyy'i, ondan sana gelen birşey hakkına öldürmek istiyormuşsun. Eğer bunu muhakkak yapmak gerekiyorsa, bana emret. Ben onun başını kesip sana getireyim. Vallahi, Hazrec oğulları, babasına karşı, benden daha hayırlı ve saygılı bir kimse bulunmadığını bilirler. Korkarım ki onu öldürmeyi benden başka birisine emredersin de, o da onu öldürür ben de Abdullah b. Übeyy'in katilinin halk arasında gezmesine tahammül edemeyip, fırsat vermeyip onu öldürür bir kafire karşı bir mü'mini öldürmüş olurum ve Cehenneme girerim. dedi. Peygamberimiz Aleyhisselâm Hayır. Bilakis, ona yumuşak davranınız. Aramızda kaldığı müddetçe, kendisiyle iyi arkadaşlık yaparız. buyurdu.4014 Abdullah'ın Babası Abdullah b. Übeyy'e Allah ve Resûlünün Aziz ve Kendisinin Zelil Olduğunu İkrar ve İtiraf Ettirişi Peygamberimizin Aleyhisselâm Akik vadisine geldiği zaman, baş münafık Abdullah b. Übeyy'in oğlu Abdullah ilerleyip babasının önünü kesti.4015 Ona İzzet ve kuvvetin Allah ve Resûlüne ait olduğunu ikrar ve itiraf edinceye kadar, senden ayrılmayacağım. dedi.4016 Abdullah b. Übeyy Demek, sen beni bu kadar insanın arasında Medine'ye bırakmayacaksın ha. dedi. Abdullah Evet. Ben, bugün, insanlar arasında en aziz kimdir, en zelil kimdir bunu sana öğretinceye kadar seni bırakmayacağım.4017 İzzet ve kuvvetin Allah ve Resûlüne ait olduğunu ikrar ve itiraf etmeyecek olursan, senin boynunu vuracağım. dedi. İbn Übeyy Yazıklar olsun sana. Sen gerçekten bu işi işleyecek misin. dedi. Abdullah Evet. dedi. İbn Übeyy, oğlunun kararlı olduğunu anlayınca Ben şehadet ederim ki izzet ve kuvvet Allah'a ve Resûlüne ve mü'minlere aittir. demek zorunda kaldı. Peygamberimiz Aleyhisselâm, Abdullah'a Allah seni Resûlünden ve mü'minlerden dolayı hayırla mükâfatlandırsın diyerek dua etti ve babasının yolunu açmasını da emir buyurdu.4018 Hz. Âişe'nin Yiten Gerdanlığını Ararken Orduyu Kaçırıp Tek Başına Geride Kalışı Hz. Âişe der ki Resûlullah Aleyhisselâm, bir sefere çıkmak istediği zaman, zevceleri arasında kur'a çekerdi. Onlardan hangisinin kur'ası çıkarsa, Resûlullah Aleyhisselâmla yola o çıkardı. Benî Mustalık gazasına çıkmak istenildiğinde de, öteden beri olduğu gibi, Resûlullah Aleyhisselâm zevceleri arasında kur'a çekti de, benim ismim çıkınca, sefere Resûlullah Aleyhisselâm ile ben çıktım. Bu sefer, hicab âyeti inzal buyurulduktan sonra idi. Bunun için, ben hevdeç içinde taşınıyor, konak yerinde hevdeç içinde indiriliyordum. Bu suretle gittik. Nihayet, Resûlullah Aleyhisselâm gazasını bitirip geri döndüğü ve Medine'ye yaklaştığımız bir sırada (bir konak yerine inip gecenin bir kısmını orada geçirdikten sonra) göç edilmesini bildirdi. Hareket emri verildiği zaman, ben hemen kalktım, yürüdüm. Kazâ-yı hâcet için, ordugâhtan ayrıldım. Kazâ-yı hâcetten sonra, hevdecimin yanına gelip de göğsümü yoklayınca, gördüm ki, Yemen boncuğundan dizilmiş gerdanlığım kopmuş. Hemen geri dönüp gerdanlığımı aramaya başladım. Onu aramak beni alıkoydu. Benim bindiğim deveye, beni hevdecin içinde sanarak, boş hevdeci yüklemişler, devenin başını çekip gitmişler. Hevdecin içinde kimse bulunmadığının, boş olduğunun farkına varmamışlar. O zaman, kadınlar az yemek yerlerdi. Hafif etli idiler. Şişman değillerdi. Ben ise zaten çok genç bir kadındım. Gerdanlığımı bulup bulunduğum yere döndüğüm zaman, orada ne bir çağıran var, ne de cevap veren var. Herkes çekilmiş, gitmişti. Benim hevdeçte bulunmadığımı anlayınca, döner, beni aramaya gelirler, sanıyordum. 4019 Elbiseme büründüm.4020 Otururken, gözlerimi uyku bürüdü. Olduğum yerde uyuyakalmışım. Safvan b. Muattal,4021 ordunun arkasında kalıp, gecenin sonunda benim bulunduğum yerde uyuyan bir insan karaltısı görerek yanıma gelmiş ve beni görünce tanımış. Çünkü, o, hicab âyeti inmeden önce, beni görürdü. ‘İnnâ lillâhi ve innâ ileyhi râciûn=Biz Allah'ınız (Allah'ın yaratıklarıyız) ve muhakkak dönüp O'na varıcılarız.' dediği zaman, onun sesine uyandım, hemen yüzümü elbisemle örttüm.4022 Vallahi, o ne benimle bir tek kelime konuştu, ne de ben ondan istircadan başka bir kelime işittim.4023 Safvan, binmem için, devesini bana yaklaştırdı.4024 Ön ayağına basıp, deveyi çöktürdü.4025 Kendisi benden geriye çekildi4026 ve ‘Bin.' dedi.4027 Ben de, deveye bindim.4028 Safvan, bindiğim devenin başını (yularını) yederek yola koyuldu. Nihayet, orduya, öğle sıcağı basıp konakladıkları sırada yetişebildik. 4029 Medine'ye Geliş Peygamberimiz Aleyhisselâm 28 gün sonra, Ramazan hilali doğduğu zaman Medine'ye geldi.4030 Hz. Âişe Aleyhinde İftira Yaygarası Koparılışı Ordu ardcısı Safvan b. Muattal Hz. Âişe'yi deve üzerinde getirirken, kabilesinden bir topluluk içinde bulunduğu sırada, baş münafık Abdullah b. Übeyy'e rastlamışlardı. Abdullah b. Übeyy Kimdir bu. diye sordu. Âişe'dir. dediler. Abdullah b. Übeyy Ne Âişe o adamdan dolayı kurtulur, ne de o adam Âişe'den dolayı kurtulur.4031 Demek peygamberinizin ailesi bir adamla gecelemiş, sabaha kadar kalmış. Sonra da, adam devesinin yularından tutup onunla yanınıza gelmiş hâ.. diyerek ilk yaygarayı koparmıştı.4032 Hz. Âişe der ki İşte, iftiracılar, aleyhimde söyleyeceklerini söylemişler, ordugâh çalkalanmış. Vallahi, benim bunların hiçbirinden haberim yoktu.4033 Aleyhimde iftira ederek helâk olanlar helâk olmuş. İftiranın en büyüğüne ve en çoğuna girişen de, Abdullah b. Übeyy imiş. Medine'ye gelince, hastalandım.4034 Meğer, bu sırada, iftiracıların uydurdukları iftiralar halkın dillerinde dolaşır olmuş.4035 Bu hususta bana hiçbir haber erişmemişti. Halbuki, annem ve babam bundan haberdar olmuşlardı. Fakat, onlar bana bundan ne az, ne de çok, hiçbir söz etmiyorlardı.4036 Hastalığıma annem gelip bakıyordu.4037 Resûlullah Aleyhisselâm yanıma gelir, selam verir, ‘Nasılsın.' derdi.4038 Aradan yirmi şu kadar gece geçtikten sonra idi ki, hastalığımı atlatmış, nekahet devresine girmiştim. Biz Arap kavmi, o zaman, Arap olmayanların evleri yanında edindikleri şu helâları, kokusundan iğrendiğimiz için, evlerimizin yanında bulundurmaz, Medine'nin kırlarına çıkardık. Kadınlar oraya, her gece, ihtiyaçlarını gidermek için çıkarlardı.4039 O zaman, bizim halimiz, çöl Araplarının kırda hâcetlerini gidermelerine benzemekte idi. Ben, yine, bir gece, Mıstah'ın annesi ile, hâcet giderme yerimiz olan Menâsı' tarafına çıkmıştım. Buraya, ancak geceden geceye çıkardık. Bu da, evlerimizin yanında helâlar edinmemizden önce idi. Mıstah'ın annesi Ebu Rühm b. Abdulmuttalib'in kızı Selma'dır. Onun annesi Reyta da, Sahr b. Âmir'in kızı olup, Ebu Bekir'in halasıdır. Selma Hatunun oğlu Mıstah, (Avf) b. Üsâse, b. Abbâd, b. Muttalib, b. Abdi Menaf'ın oğludur. İşte, ben ve Mıstah'ın annesi hâcetimizi gidermek üzere Menâsı'a çıktığımız sırada, Mıstah'ın annesi çarşafına takılarak düşünce ‘Mıstah yüzünün üzerine düşsün, kahrolsun.' diyerek oğluna beddua etti, ilendi.4040 Ben ‘Ey anacığım. Sen ne diye oğluna sebbediyor, kötü söylüyorsun..' dedim. Sustu, cevap vermedi. İkinci kez ayağı çarşafına dolaşıp düştü. Yine ‘Mıstah yüzünün üzerine düşsün, kahrolsun.' dedi. Ben, yine ‘Ey anacığım. Sen oğluna ne diye beddua ediyor, kötü söylüyorsun..4041 Sen ne kötü söylüyorsun. Bedir savaşında bulunmuş olan bir zâta mı sebbediyorsun..' dedim.4042 ‘Vallahi, ben ona ancak seninle ilgili şeyden dolayı beddua ediyor, kötü söylüyorum. 4043 Bak hele şu tâzeye.4044 Sen onun söylediklerini işitmedin mi..' dedi. ‘O neler söylemiş.' dedim. Bunun üzerine Mıstah'ın annesi iftiracıların söylediklerini bana birer birer haber verince, hastalığımın üzerine bir hastalık daha katlandı. Hz. Âişe'nin Aleyhindeki İftiraları İşitince Hastalığının Ağırlaşması Evime döndüğüm zaman, Resûlullah Aleyhisselâm yanıma girdi. Selam verdikten sonra ‘Hastalığın nasıldır.' diye sordu. ‘Yâ Rasûlallah. Benim anne ve babamın evine gitmeme izin verir misin.' dedim. Gidip onlardan, hakkımdaki haberin içyüzünü öğrenmek, anlamak istiyordum. Resûlullah Aleyhisselâm bana izin verdi.4045 Yanıma bir uşak katıp, beni babamın evine gönderdi. Eve geldiğimde, annem Ümmü Rûman'ı aşağıda, babamı da evin damında Kur'ân-ı Kerîm okur bir hale buldum. Annem ‘Kızcağızım. Sen, ne için geldin.' diye sordu.4046 Anneme ‘Allah seni yarlıgasın. Halk benim aleyhimde neler söyleyip duruyormuş da, siz bana onlardan hiçbir şey sızdırmadınız..4047 Anneciğim. Halkın benim aleyhimdeki söylentileri nelermiş.' dedim. Annem ‘Ey kızcağızım. Rahat ol. Üzülme. Vallahi, bir kadın senin gibi güzel ve zevcinin yanında sevgili olsun ve birçok ortakları bulunsun da, onu kıskanmasınlar, onun aleyhinde birtakım laflar etmesinler, pek azdır' dedi. ‘Sübhânallah. Demek, halk benim aleyhimde böyle birtakım kötü şeyler söylüyorlar, konuşuyorlarmış ha..' dedim. Anneme ‘Babamın bundan haberi var mı.' diye sordum. Annem ‘Evet. Var.' dedi. ‘Resûlullah Aleyhisselâmın da haberi var mı.' diye sordum. Annem ‘Evet. Var.' dedi. Gözlerim yaşla doldu, ağladım. Babam Ebu Bekir damda Kur'ân okuyordu. Sesimi işitince, anneme ‘Nedir bunun hali.' diye sordu. Annem ‘Kendisi hakkındaki söylentilerden haberi olmuş.' dedi. Evime döndüm.4048 O gece, sabaha kadar hep ağladım durdum. Ne gözümün yaşı diniyordu, ne de gözüme uyku girdirebiliyordum. Ağlaya ağlaya sabaha çıktım.4049 Babamla annem yanımdan ayrılmadılar. 4050 Hz. Âişe'nin Bayılışı Hz. Âişe'nin annesi Ümmü Rûman Hatunun bildirdiğine göre kendisi Hz. Âişe ile otururlarken, Ensar kadınlarından birisi içeri girdi ve Allah filana yapacağını yapsın. Filana da yapacağını yapsın. diyerek beddua etti, ilendi. Kendisine Sen ne için böyle söylüyorsun. diye sorulunca, kadın Oğlum, ortada dolaşan söylentileri çıkaran ve yayanların içinde idi. dedi. Kendisine Ne imiş o söylentiler. diye soruldu. Kadın Şöyle şöyle söylentiler. diyerek onları anlatınca, Hz. Âişe Bunu Resûlullah Aleyhisselâm işitti mi. diye sordu. Evet. İşitti. denildi. Hz. Âişe Bunu Ebu Bekir de işitti mi. diye sordu. Evet. İşitti. denilince, Hz. Âişe titreyerek arkasının üzerine düşüp bayıldı. Elbisesini üzerine örttüler.4051 Peygamberimiz Aleyhisselâmın Durum Hakkında Erkek, Kadın Bazı Kişilerle Konuşması Hz. Âişe der ki İşim hakkında vahyin gelmesi gecikince, Resûlullah Aleyhisselâm, durumu ashabına danıştı. Ali b. Ebu Talib ‘Yâ Rasûlallah. Allah sana dünyayı daraltmamıştır. Ondan başka kadın çoktur.4052 Bununla beraber, sen, bir de onun hizmetçisi olan kadına sor. O sana doğrusunu söyler. dedi. Bunun üzerine, Resûlullah Aleyhisselâm Berire'yi çağırttı, ona ‘Ey Berire. Âişe'de seni şüphelendirecek birşey gördün mü.' diye sordu. Berire ‘Hayır. Seni hak ve gerçek (din ve Kitab'la) peygamber olarak gönderen Allah'a yemin ederim ki benim onda kusur olarak görebileceğim şey ancak şudur Kendisi çok genç yaşta bir kadın olduğu için, ev halkının hamurunu yoğururken uyuyakalırdı da, evde beslenilen koyun gelir, hamuru yerdi.' dedi.4053 Resûlullahın ashabından birisi de, Berire'yi azarladı da ‘Resûlullah Aleyhisselâma doğruyu söyle.' dedi. Berire ‘Sübhânallah. Vallahi, onun hakkında, kuyumcu sarı altın külçesi hakında neyi biliyorsa, ben de onu biliyorum.' dedi. Bu mesele, hakkında dedikodu edilen zâtın (Safvan b. Muattal'ın) kulağına varınca ‘Sübhânallah. Vallahi, ben hiçbir zaman hiçbir dişinin eteğini açmamışımdır'4054 dedi.4055 Resûlullah Aleyhisselâm Üsâme b. Zeyd'i de yanına çağırdı ve ondan bu husustaki görüşünü sordu. Üsâme b. Zeyd ‘Yâ Rasûlallah. Onlar, senin ailelerindir. Biz onlar hakkında hayırdan başka birşey bilmiyoruz.4056 Onun aleyhinde söylenenler, ancak, yalan dedi.4057 ve boş laflardan ibarettir.' Resûlullah Aleyhisselâm, Zeyneb binti Cahş'a da ‘Ey Zeyneb. Âişe hakkında bildiğini, gördüğünü, duyduğunu bana söyle.' diyerek işimi sormuştu. Zeyneb ‘Yâ Rasûlallah. Ben işitmediğimi işittim demekten kulağımı görmediğimi gördüm demekten gözümü korurum. Ben, vallahi, onun hakkında hayırdan başka birşey bilmiyorum' dedi. Zeyneb, Peygamber Aleyhisselâmın zevceleri arasında güzelliği ve Peygamber yanındaki mevkii ile kendisini bana eşit görür ve rekabet ederdi.4058 Ben onun benim hakkımdaki kıskançlığından hep korkar dururdum.4059 Yüce Allah, onu dinindeki verâ ve takvâsı sebebiyle korudu. İftiracıların söylediklerini benimseyip körükörüne anlatmaya ve yaymaya koyulan kızkardeşi Hamme binti Cahş ise, iftiralar ile helâk olan kimseler arasında helâk olup gitti.4060 Bundan sonra, Resûlullah Aleyhisselâm, beni (kendisinin dadısı) Ümmü Eymen'e sordu. O da ‘Ben işitmediğim birşeyi işittim demekten kulağımı görmediğim şeyi gördüm demekten gözümü sakınırım. Ben, onun hakkında hayırdan başka birşey olabileceğini bilmiyor ve sanmıyorum.' dedi.4061 Ebu Eyyub Halid b. Zeyd el-Ensârî'nin zevcesi Ümmü Eyyub, kocasına ‘Ey Ebu Eyyub. Halkın Âişe aleyhinde söyledikleri şeyleri işittin mi.' diye sorunca, Ebu Eyyub ‘Evet. İşittim. Onların hepsi yalan ve uydurmadır. Ey Ümmü Eyyub. Sen böyle bir kötülük işledin mi.' diye sordu. Ümmü Eyyub ‘Hayır. Vallahi, ben kat'iyyen öyle bir kötülük işlememişimdir.' dedi. Ebu Eyyub ‘Sen böyle olunca, vallahi, Âişe senden daha hayırlıdır.' dedi. 4062 Peygamberimiz Aleyhisselâmın Mesciddeki Hitabesi Yine Hz. Âişe der ki Resûlullah Aleyhisselâm, Mescidde minberde ayakta dikilerek halka bir hutbe irad edip, hutbesinde şehadet getirdikten ve Allah'a layık olduğu şekilde hamd ve senâda bulunduktan sonra ‘Aileme töhmet isnad eden birtakım kimseler hakkında yapılması gereken iş hususundaki görüşlerinizi bana açıklayınız. Allah'a yemin ederim ki ben ailem hakkında hiçbir kötülük bilmiyorum. Onların zevcemi itham ettikleri kişi hakkında da, vallahi, hiçbir kötülük bilmiyorum. O, benim evime, ben yanında olmaksızın hiç girmemiştir. Ne zaman bir sefere çıktımsa, o da benimle birlikte çıkmıştır'4063 buyurduktan ve iftiracı Abdullah b. Übeyy hakkında konuşacağı için mazur görülmesini istedikten sonra ‘Ey Müslümanlar cemaatı. Ailem hakkındaki iftirasıyla beni üzüntüye düşüren bir adama karşı bana kim yardım eder. Halbuki, vallahi, ben ailem hakkında hayırdan başka birşey biliyor değilim. Onlar öyle bir adamın da adını ortaya attılar ki, ben onun hakkında da hayırdan başka birşey bilmiyorum. O, ailemin yanına,4064 evlerimden bir eve de girmezdi 4065 benimle birlikte girerdi'4066 buyurdu. hiçbir zaman yalnız ancak Bunun üzerine, Abduleşhel oğullarının kardeşi Sa'd b. Muaz, ayağa kalkıp ‘Yâ Rasûlallah. Bana izin ver. Onun boynunu vuralım.4067 Eğer o Evs'ten ise, onun hemen boynunu vururuz. Eğer Hazrec kardeşimizden ise, bize emredersen, onun hakkındaki emrini de yerine getiririz.' dedi.4068 Bunun üzerine, Sa'd b. Ubâde ayağa kalktı ki, kendisi Hazrec kabilesinin seyyidi, ulu kişisi idi bundan önce, iyi halli idi. Fakat, kabile taassup ve gayretine kapılarak ‘Allah'ın beka ve ebediyetine yemin ederim ki sen yanılıyorsun. Sen onu öldüremezsin, öldürmeye güç yetiremezsin.4069 Eğer iftiracılar Evs kabilesinden olmuş olsalardı, onların boyunlarını vurmak istemezdin 4070 ve böyle konuşmazdın.4071 Sen bize Cahiliye devrindeki davayı tutturmak, güttürmek, onu aramıza yeniden sokmak mı istiyorsun.. Halbuki Allah onu yok etmiştir.' dedi.4072 Bunun üzerine, Useyd b. Hudayr ayağa kalktı ve Sa'd b. Ubâde'ye ‘Allah'ın beka ve ebediyetine yemin ederim ki sen yanılıyorsun. Vallahi, biz muhakkak onu öldürürüz. Sen muhakkak münafıksın ki, münafıklar hesabına bizimle mücadele ediyorsun.' dedi.4073 Nihayet, iki kabile ayaklandılar, hatta birbirleriyle çarpışmaya niyetlendiler. Resûlullah Aleyhisselâm, minberde ayakta durarak, onları yatıştırmaya çalıştı. Nihayet, onlar sustular. Resûlullah Aleyhisselâm da sustu. 4074 Sa'd b. Muaz'la Sa'd b. Ubâde Arasındaki Gerginliğin Giderilişi Peygamberimiz Aleyhisselâm, Sa'd b. Muaz ile Sa'd b. Ubâde arasındaki kırgınlığı gidermek için Sa'd b. Muaz'ın elini tutarak bazı Evsîlerle birlikte Sa'd b. Ubâde'nin evine gitti. Orada, görüşüp konuştular. Sa'd b. Ubâde yemek çıkardı, hep birlikte yediler ve dağıldılar. Aradan bir müddet geçtikten sonra, Sa'd b. Ubâde'nin elini tutarak bazı Hazrecîlerle birlikte Sa'd b. Muaz'ın evine gitti. Oturup konuştular. Sa'd b. Muaz yemek çıkardı, hep birlikte yediler ve dağıldılar.4075 İftiracılar İftiracılar, başta Abdullah b. Übeyy b. Selûl ve Hazrecîlerden yanında bulunanlar olmak üzere, Hassân b. Sâbit, Mıstah b. Üsâse ve Hamne binti Cahş ile halktan birtakım kimselerdi.4076 Mıstah, Hamne ve Hassân, bu iftirayı dillerinden düşürmeyenlerdendi. Abdullah b. Übeyy b. Selûl'e gelince, o, bu iftirayı kurcalayan, ortaya çıkaran, açıklayan, yayan ve derleyip toparlayan kimse idi. Günahın en büyüğünü yüklenen de, onunla Hamne idi.4077 Hamne binti Cahş, aklınca, kızkardeşi Zeyneb binti Cahş'a rekabetimi kırmak için, bu yolda yayılmayacak şeyler yayıyordu.4078 Resûlullah Aleyhisselâmın Mescidde halka hitapta bulunduğu o günümü bütün ağlamakla geçirdim. Ne gözümün yaşı diniyordu, ne de gözüme uyku giriyordu. Ben böylece iki gece, bir gündüz ağladım. O kadar gözyaşı döktüm ki, annemle babam, ağlamaktan ciğerlerim parçalanacak sandılar. Annem ve babam yanımda oturdukları ve ben de ağlayıp durduğum sırada, Ensardan bir kadın benimle birlikte ağlamak için benden izin istemiş, ben de kendisine izin vermiştim. O da, oturup benimle birlikte ağlıyordu. Biz bu durumda iken, Resûlullah Aleyhisselâm, ansızın içeri girdi. Selam verdikten sonra, oturdu. Halbuki, Resûlullah Aleyhisselâm, bundan önce, aleyhimde dedikodular başladığı günden beri, yanımda hiç oturmamıştı. Bir ay beklediği halde, benim hakkımda kendisine birşey de vahyolunmamıştı. Resûlullah Aleyhisselâm, oturunca, şehadet getirdikten sonra ‘Ey Âişe.' diyerek söze başladı ve ‘Senin aleyhinde bana şöyle şöyle sözler erişti. Eğer sen bu isnadlardan berî, uzak isen, yakında Allah senin onlardan berîliğini, uzaklığını açıklayacaktır. Şayet böyle bir günaha yaklaştınsa, Allah'tan yarlıganmak dile ve ona tevbe et. Çünkü, kul günahını itiraf ve arkasından da tevbe ettiği zaman, Allah onun tevbesini kabul buyurur' dedi. Resûlullah Aleyhisselâm sözlerini bitirince, gözümün yaşı kesiliverdi. Öyle kesiliverdi ki, ağlamak için ondan bir damla bile bulamıyordum. Hemen, babama dönüp ‘Resûlullah Aleyhisselâma benim tarafımdan cevap ver.' dedim. Babam ‘Vallahi, Resûlullah Aleyhisselâma ne diyeceğimi bilmiyorum.' dedi. Anneme ‘Resûlullah Aleyhisselâma bu hususta benim tarafımdan cevap ver.' dedim. Annem de ‘Vallahi, Resûlullah Aleyhisselâma ne diyeceğimi bilmiyorum.' dedi.4079 Vallahi, o günlerde Ebu Bekir ailesinin başına gelen şeyin hiçbir ailenin başına geldiğini bilmiyorum. Babam ve annem hakkımda konuşamadıkları zaman, ağladım. ‘Vallahi,' dedim, ‘ben senin andığın, olmayan birşeyden dolayı hiçbir zaman Allah'a tevbe etmeyeceğim. '4080 Ben yaşı küçük bir kadın olduğum için, Kur'ân'dan kendimi savunacak kadar âyet okuyamazdım. ‘Vallahi,' dedim, ‘anladım ki siz bu lafları işitmişsiniz ve hatta onlar gönüllerinizde yer etmiş, onları doğrulamışsınız.4081 Şimdi, ben size ‘O kötülükten berîyim, uzağım.' desem -ki Allah biliyor, ben ondan berîyim- beni doğrulamazsınız. Faraza ‘Ben kötü bir iş yaptım.' desem -ki Yüce Allah biliyor, ben böyle birşeyden berîyim, uzağım- siz beni hemen doğrularsınız. Vallahi, ben kendimle size verecek misal bulamıyorum. Ancak, Yûsuf'un babasının dediği gibi ki, o, ‘Bana düşen artık güzelce sabredip katlanmaktır. Sizin anlatmakta olduğunuz şeye karşı yardımına sığınılacak, ancak Allah'tır' [Yûsuf 18] demişti,' dedim. Dönüp döşeğime yattım. Hz. Âişe'nin Yapılan İftiralardan Vahyolunan Âyetlerle Tebrie ve Tenzih Edilişi Vallahi, o zaman, ben yapılan iftiradan berî olduğumu, Allah'ın muhakkak beni ondan beraat ettireceğini biliyordum. Fakat, vallahi, Yüce Allah'ın hakkımda Kur'ân'da tilavet edilir bir vahiy indireceğini sanmıyor, ummuyor şahsımı ilgilendiren bir iş için Kur'ân'da Allah tarafından dile getirilmekten kendimi uzak ve aşağı görüyordum. Ancak, Resûlullah Aleyhisselâmın uykuda göreceği bir rüya ile Allah'ın beni iftiralardan beraat ettireceğini, aklayacağını umuyordum. Vallahi, daha Resûlullah Aleyhisselâm yerinden kalkmamış ve ev halkından hiçbiri de dışarı çıkmamış idi ki, vahiy geldi, kendisini vahyin ağırlık ve şiddetinden terlemek gibi vahiy alâmetleri bürüdü. Nitekim, vahiy sırasında, kış gününde bile kendisinden inci taneleri gibi ter dökülürdü.4082 Resûlullah Aleyhisselâm, Allah'tan gelen emirle, kendisinden geçti. Elbisesiyle örtüldü. Başının altına da, yüzü deriden bir yastık konuldu. Vallahi, ben, bunları gördüğüm zaman, 4083 hiç korkmuyor, telaşlanmıyor, aldırış etmiyordum.4084 Bilakis, seviniyordum.4085 Çünkü, atılan iftiralardan berî, uzak olduğumu biliyordum. Ben böyle olduğum halde, elbette, Yüce Allah bana zulmedecek değildi. Fakat, anne ve babama gelince, Âişe'nin varlığı Kudret Elinde bulunan Allah'a yemin ederim ki Resûlullah Aleyhisselâm o vahiy halinden çıkmadan Allah olayı doğrulayacaktır diye korkularından, neredeyse öleceklerdi. Kendisini bürüyen o uyku hali geçince, Resûlullah Aleyhisselâm oturdu. Alnından inci taneleri gibi dökülen ter damlalarını eliyle silerken 4086 gülüyordu ve kendisinin bana ilk söylediği söz ‘Müjde yâ Âişe. Allah seni beraat ettirdi.' sözü oldu.4087 O sırada, çok öfkeli idim. Annem ve babam, bana ‘Kalk, yanına var da, Resûlullah Aleyhisselâma teşekkür et.' dediler. ‘Vallahi, ben ne kalkıp onun yanına varırım, ne ona, ne de sizlere teşekkür ederim. Fakat, ben ancak sizlerin işitip inkâr etmediğiniz ve gayrete gelemediğiniz o kötü şeylerden beni berî ve uzak tutan âyetler indirmiş bulunan Allah'a hamd ve şükür ederim.' dedim. 4088 Yüce Allah Hz. Âişe hakkında indirdiği âyetlerde şöyle buyurdu O uydurma haberi getirenler, içinizden bir zümredir. Onu siz kendiniz için bir şer sanmayınız. Bilakis, o sizin için bir hayırdır. Onlardan, herkesin, kazandığı günah vardır. Onlardan, günahın büyüğünü üzerine alan, yüklenen kimseye de4089 büyük bir azab vardır. Ne olurdu, onu işittiğiniz zaman, erkek ve kadın mü'minler, kendi nefislerine kıyas ederek hüsnüzan etselerdi de, ‘Bu açık bir iftiradır.' deselerdi ya. O iftiracılar buna dört şahit getirselerdi ya. Şahitleri getiremeyince, onlar, Allah katında, muhakkak yalancıdırlar. Eğer dünyada ve ahirette Allah'ın fazl ve rahmeti üzerinizde bulunmasaydı, içine daldığınız o iftiradan dolayı, sizi muhakkak büyük bir azab çarpardı. Ortaya atıldığı zaman, siz o iftirayı dillerinizle birbirinize yetiştiriyordunuz. Hiç bilginiz olmayan şeyi ağızlarınızla söylüyor ve bunu kolay sanıyordunuz. Halbuki, bu, Allah katında büyük bir vebaldir. Ne olurdu, onu işittiğiniz zaman, ‘Bunu söylemek bize yakışmaz. Hâşâ. Bu, büyük bir bühtandır.' deseydiniz ya. Eğer siz gerçekten iman eden kimseler iseniz, hiçbir zaman, bir daha bunun gibi birşeye dönmeyesiniz diye, Allah size öğüt veriyor ve sizin için Allah âyetlerini açıkça bildiriyor. Allah herşeyi hakkıyla Bilendir. Tam bir hüküm ve hikmet sahibidir. Mü'minler içinde fena sözlerin yayılıp duyulmasını arzu edenler yok mu. Onlar için, dünyada ve ahirette çok elem verici bir azab vardır. Onların kimler olduğunu Allah biliyor, sizler bilmiyorsunuz. Ya üzerinizde Allah'ın fazl ve rahmeti olmasaydı haliniz nice olurdu. Gerçekten, Allah, sizin için çok re'fetli ve merhametli bulunuyor. 4090 Hz. Âişe'nin Tebriesindeki Üstünlük İbn Abbas'a göre Yüce Allah, dört insanı dört şeyde beraat ettirmiş, yapılan isnadlardan onları berî ve uzak kılmıştır 1. Yûsuf Aleyhisselâmı, ehlinden getirilen şahidin dili ile, 2. Musa Aleyhisselâmı, Yahudilerin dedikodularından, elbisesini alıp götüren taşla, 3. Hz. Meryem'i, kucağındaki yeni doğmuş oğlunu konuşturmak sûretiyle, 4. Hz. Âişe'yi ise, zaman boyunca tilavet edilecek olan Kur'ân-ı Kerîm'deki o azametli âyetlerle beraat ettirmiştir ki, beraatin bu derece belagatlısı görülmemiş olup, Yüce Allah bunu Resûlünün mertebesinin yüceliğini açıklamak için yapmıştır.4091 Hz. Âişe der ki Yüce Allah beraatim hakkındaki bu âyetleri indirince, babam Ebu Bekir, akrabalığından ve fakirliğinden dolayı nafaka (geçimlik) vermekte bulunduğu Mıstah b. Üsâse için ‘Âişe'ye bu iftirayı söyledikten sonra, vallahi, ben de Mıstah'a hiçbir zaman birşey vermem' diye yemin etmişti. Bunun üzerine, Yüce Allah ‘Sizden, fazilet ve servet sahibi olanlar, akrabasına, yoksullara, Allah yolunda hicret edenlere vermelerinde kusur etmesin, onları affetsin. Onların yaptıklarına bakmasın. Siz, Allah'ın sizi yarlıgamasını istemez misiniz. Allah, çok yarlıgayıcı ve çok merhamet edicidir' [Nûr 22] âyetini indirdi. Bunun üzerine, Ebu Bekir ‘Vallahi, ben, Allah'ın beni yarlıgamasını elbette arzu ederim' dedi, Mıstah'a veregeldiği nafakayı, geçimliği vermeye başladı ve ‘Vallahi, ben artık bunu ondan hiçbir zaman kesmem.' dedi. 4092 İftiracıların Cezalandırılışı Resûlullah Aleyhisselâm, beraatım hakkında Allah'tan telakki eylediği âyetleri halka okuduktan sonra, iftirayı dilleriyle yaymakta en ileri gidenlerden iki erkekle bir kadına hadd vurulmasını emir buyurdu.4093 Mıstah b. Üsâse ile Hassân b. Sâbit'e ve Hamne binti Cahş'a hadleri vuruldu.4094 Hadd vurulanlar arasında Abdullah b. Übeyy b. Selûl de vardı. 4095 Münafıklar Hakkında Sûre İnişi Baş münafık Abdullah b. Übeyy b. Selûl ve onunla birlikte olan münafıklar hakkında Münâfikûn sûresi indi.4096 İnen sûrede onların tutum ve davranışları şöyle açıklandı Münafıklar, sana geldikleri zaman ‘Şehadet ederiz ki sen muhakkak Allah'ın peygamberisin.' dediler. Allah da bilir ki sen elbette O'nun peygamberisin. Fakat, Allah, o münafıkların hiç şüphesiz yalancılar olduğunu da bilir. Onlar, yeminlerini bir kalkan edindiler de, Allah'ın yolundan saptılar. Hakikaten, onların yapmakta oldukları şeyler ne kötüdür. Bu da, onların zahiren mü'min, kalben kâfir olmaları yüzündendir. Onların kalblerinin üstüne küfür mührü basıldığından, imanın hakikatını anlayamazlar. Onları gördüğün zaman, belki gösterişleri, kalıp ve kılıkları hoşuna gider. Söz söylemeye başlarlarsa, sözlerini dinlersin. Halbuki, onlar giydirilmiş kocaman kütükler gibidirler. Her gürültüyü kendi aleyhlerinde sanırlar. Asıl düşman onlardır. O halde, sen onlardan sakın. Allah gebertsin onları. Onlar nasıl da haktan döndürülüyorlar.. Onlara ‘Geliniz. Allah'ın Peygamberi sizin için istiğfar ediversin (affedilmenizi Allah'tan dilesin).' denildiği zaman, başlarını çevirdiler. Gördün ki, onlar, özür dilemeyi bile kibirlerine yediremeyerek hâlâ yüz döndürüyorlar. Sen onlar için ha istiğfar etmişsin, ha etmemişsin, birdir. Allah onları kat'iyyen yarlıgamaz. Şüphe yok ki, Allah kâfirler güruhunu doğru yola iletmez. Onlar öyle kimselerdir ki, ‘Allah'ın Peygamberinin yanında bulunan kimseleri beslemeyiniz de, dağılıp gitsinler.' diyorlardı. Halbuki, göklerin ve yerin bütün hazineleri Allah'ındır. Fakat, o münafıklar anlamazlar. Onlar ‘Eğer Medine'ye dönersek, andolsun ki, en şerefli ve güçlü olan, en hakîr ve zayıf olanı oradan muhakkak çıkaracaktır.' diyorlardı. Halbuki, şeref ve güç Allah'ındır, Allah'ın Peygamberinin ve mü'minlerindir. Fakat, münafıklar bunu bilmezler. 4097 Bu âyetler nazil olduğu zaman, baş münafık Abdullah b. Übeyy'e Ebu Hubab. Senin hakkında pek şiddetli âyetler nazil oldu. Resûlullah Aleyhisselâma git de, senin için Allah'tan mağfiret dilesin. denilmişti. Fakat, o, başını çevirip Benim ona iman etmemi emrettiniz, iman ettim. Malımın zekâtını vermemi emrettiniz, verdim. Muhammed'e secde etmemden başka birşey kalmadı. dedi.4098 Abdullah b. Übeyy bir hadise çıkardıkça, herkesten önce, onu kendi kavmi ayıplamakta, kınamakta idiler. Bunun üzerine, Peygamberimiz Aleyhisselâm, Hz. Ömer'e Ey Ömer. İş nasıl oldu, nereye vardı, gördün ya. Vallahi, sen bana ‘Onu öldür.' dediğin zaman eğer onu öldürseydim, onun için yer yerinden oynardı. Fakat, bugün öldürülmesini emretsem, o muhakkak öldürülür. buyurdu. Hz. Ömer, kendi kendine Vallahi, şimdi bildim, anladım ki Resûlullah Aleyhisselâmın işinde, benim işimden daha büyük bereket ve hayır vardır. demiştir.4099 Allah Yolunda Görevini Kulağı ile Yerine Getiren Genç Münâfıkûn sûresi nazil olunca, Peygamberimiz Aleyhisselâm Zeyd b. Erkam'ın kulağını tuttu. Sonra da İşte bu, Allah yolunda kulağı ile vazifesini yerine getirmiş olan gençtir.4100 Ey Zeyd. Yüce Allah buyurdu.4101 seni doğruladı. Hz. Cüveyriye'nin Müslüman Oluşu ve Peygamberimiz Aleyhisselâmla Evlenişi Hz. Cüveyriye'nin Kimliği ve Esir Olarak Medine'ye Getirilişi Hz. Cüveyriye, Benî Mustalıkların başkanı Hâris b. Ebi Dırar'ın kızı olup, amcasının oğlu Müsafi' b. Safvan'la evli idi.4102 Kendisinin kocası savaşta öldürülünce, dul kalmıştı.4103 Peygamberimiz Aleyhisselâm, esirleri mücahidler arasında bölüştürdüğü zaman, esir kadınlar arasında bulunan Hz. Cüveyriye de, Sabit b. Kays b. Şemmas ile amcasının oğlunun hissesine düşmüştü.4104 Hz. Cüveyriye, onlarla, dokuz ukiyye altın karşılığında serbest bırakılmak üzere, kesişme yapmıştı.4105 Hz. Cüveyriye, Peygamberimiz Aleyhisselâmın yanına gelip Yâ Rasûlallah. Ben, Benî Mustalıkların başkanı Hâris b. Ebi Dırar'ın kızıyım. Bildiğin gibi, esirlik belasına uğramış, Sabit b. Kays ile amcasının oğlunun hissesine düşmüş, kendimi dokuz ukiyye altın karşılığında serbest bıraktırmak üzere kesişme yapmış bulunuyorum. Ödemek zorunda kaldığım kurtulmalık akçesine senden yardım dilemeye geldim dedi. Peygamberimiz Aleyhisselâmın Cüveyriye'ye Hayırlı Bir Teklifi Hz. Peygamberimiz Aleyhisselâm, ona Senin için bundan daha hayırlı olanı yok mudur. diye sordu. Hz. Cüveyriye Nedir o hayırlı olan. diye sordu. Peygamberimiz Aleyhisselâm Senin tarafından kurtulmalık akçesini benim ödemem ve seni zevceliğe kabul etmemdir. buyurdu. Hz. Cüveyriye Olur yâ Rasûlallah. dedi.4106 Hz. Cüveyriye der ki Resûlullah Aleyhisselâm bizim taraflara doğru geldiği sırada, biz Müreysi' suyu üzerinde bulunuyorduk. Çok geçmeden, gözüme tasvir ve tarif edemeyeceğim kadar çok sayıda insanlar, atlar ve silahlar görünmüştü. Müslüman olduğum ve Resûlullah Aleyhisselâm tarafından zevceliğe kabul buyurulduğum zaman Müslümanlara baktım, onlar hiç de evvelce gözüme görünmüş oldukları kadar çok sayıda değildiler. Anladım ki Allah tarafından, müşriklerin kalblerine korku düşürülmek için böyle çok gösterilmişlerdi.4107 Hâris b. Ebi Dırar ile Oğullarının Medine'ye Gelişleri ve Müslüman Oluşları O sırada, Hâris b. Ebi Dırar da, kızının kurtulmalığı olmak üzere yanına develer alarak Medine'ye doğru gelmekte idi. Akik vadisinde iken, develere baktı, ikisine tamah ederek kıyamadı. Onları Akik'te iki dağ arasında bir kuytuya sakladıktan sonra, Peygamberimiz Aleyhisselâmın yanına geldi ve Yâ Muhammed. Siz benim kızımı esir etmiştiniz.4108 Benim kızım gibi bir kadın esir olarak tutulamaz. Bu, benim mevkiim ve şerefimle bağdaşmaz. Sen onu serbest bırak. dedi. Peygamberimiz Aleyhisselâm Onu, dilediğini seçmekte serbest bırakmamızı uygun ve güzel bulur musun. diye sordu. Hâris b. Ebi Dırar Evet. Sen, bunu yaparsan, üzerine düşeni yerine getirmiş olursun dedi ve kızının yanına varıp Şu zât, seni dilediğin yolu seçmekte serbest bıraktı. Sen sakın bizi rezil ve rüsvay etme. dedi. Hz. Cüveyriye Ben Resûlullah Aleyhisselâmı tercih ediyorum. deyince, Hâris Vallahi, sen bizi rezil ve rüsvay ettin dedi.4109 Hâris b. Ebi Dırar, Peygamberimiz Aleyhisselâma Şu develer, kızımın kurtulmalığıdır. dediği zaman, Peygamberimiz Aleyhisselâm Akik'te, filan dağ arasında, filan kuytuya saklamış olduğun iki deve nerede kaldı. Onları ne diye getirmedin. buyurunca, Hâris b. Ebi Dırar Ben şehadet ederim ki Allah'tan başka ilah yoktur. Sen Muhammed de, Allah'ın resûlüsün. Vallahi, bunu Allah'tan başka bilen yoktu. diyerek hem kendisi, hem de kendisiyle birlikte iki oğlu ve kavminden yanında bulunan kişiler Müslüman oldular.4110 Yüce Allah hepsinden razı olsun. Peygamberimiz Aleyhisselâm, Sabit b. Kays'a haber gönderip, Hz. Cüveyriye'yi istedi. Sabit b. Kays Babam, anam sana feda olsun yâ Rasûlallah. Onu sana bağışladım. dedi. Peygamberimiz Aleyhisselâm, kurtulmalık akçesini ödeyip Hz. Cüveyriye'yi serbest bıraktıktan 4111 ve babasına teslim ettikten sonra, onu, zevceliğe kabul etmek üzere babasından istedi. Hâris b. Ebi Dırar da, buna muvafakat etti. Peygamberimiz Aleyhisselâm, Hz. Cüveyriye'ye 400 dirhem mehir verdi.4112 Hz. Cüveyriye'nin asıl adı Berre iken, Peygamberimiz Aleyhisselâm onu Cüveyriye adına çevirdi.4113 Hz. Âişe der ki Resûlullah Aleyhisselâmın Cüveyriye ile evlendiğini haber alınca, Müslümanlar, ellerindeki Benî Mustalık esirlerini, ‘Resûlullah Aleyhisselâmın hısımlarıdır.' diyerek serbest bıraktılar. Böylece, Benî Mustalık kadınlarından 100 kadın serbest bırakılmış oldu. Ben, kavmi için, Cüveyriye'den daha hayırlı bir kadın bilmiyorum. 4114 Hz. Cüveyriye çok oruç tutar, çok namaz kılar,4115 günlerinin yarısını Allah'ı zikirle geçirirdi.4116 Yüce Allah ondan razı olsun. Müzeynelerin Müslüman Olmaları Müzeynelerin İlk Kafilesi Hicretin 5. yılında Müzeynelerden 10 kişilik bir heyet gelip Müslüman oldular. Heyete katılanların isimleri 1. Huzâî b. Abdi Nühm, 2. Bilal b. Hâris, 3. Numan b. Mukarrin, 4. Ebu Esmâ, 5. Üsâme, 6. Ubeydullah b. Dürre, 8. Bişr b. Muhtefir, 9. Dümeyn b. Saîd, 10. Amr b. Avf idi.4117 Huzâî b. Abdi Nühm, Müzeynelerin Nühm adındaki putunun bakıcısı idi. Peygamberimiz Aleyhisselâmın Medine'de İslâm dinini yaymakta olduğunu işitince, putun yanına varıp onu kırmış, söylediği bir şiirde bunu şöyle anlatmıştır Her zaman yaptığım gibi, yine, Recep ayında kurban kesme merasimini yanında yapayım, kurban keseyim diye Nühm'ün yanına varmıştım. Orada aklım başıma gelince, kendi kendime ‘Hiç böyle dilsiz, akılsız ilah mı olur.' dedim ve hemen Nühm'den ve onun için kurban kesmekten vazgeçtim. Artık, benim bugün dinim Muhammed'in dinidir. İlah da, ancak, göklerin yüce şanlı ilahıdır. Bundan sonra, Huzâî, Medine'ye gelip Peygamberimiz Aleyhisselâmla görüşerek Müslüman oldu ve kavmi olan Müzeynelerin de Müslüman olacakları hakkında Peygamberimiz Aleyhisselâma söz verdi.4118 Kendisi, Peygamberimiz Aleyhisselâma şahsen bey'at ettiği gibi,4119 Müzeyneler adına da bey'atta bulunmuştu. Müzeynelerin yanına döndüğü zaman onları umduğu ve sandığı gibi bulamayınca, utancından Medine'ye dönemedi, yurdunda oturdu, kaldı. Peygamberimiz Aleyhisselâm, Hassân b. Sabit'i çağırdı ve Huzâî'ye, kabilesi adına yapmış olduğu bey'atı, kendisini zemmetmeden, yermeden hatırlat. buyurdu. Hassân b. Sabit de, söylediği dört beyitlik şiirde Verilen sözü yerine getirmenin kabahatleri yıkayıp gidereceğini, Kendisinin Osman b. Amr'ların en ulusu ve şereflisi bulunduğunu, Resûlullaha yaptığı bey'at'ın hayra hayır eklemiş olduğunu, Kendisini birşeyler yapmaktan âciz görmemesini, Mensubu bulunduğu Addâların hiç de âciz olmadıklarını… açıklayarak Huzâî'yi harekete getirdi. Bunun üzerine, Huzâî, kalkıp kavminin yanına vardı ve Ey kavmim. Şu şair adam Allah için size hitab ediyor, sizin Müslüman olmanızı istiyor. dedi. Bizim sana karşı bir diyeceğimiz yok. diyerek ona boyun eğdiler, Müslüman oldular ve Peygamberimiz Aleyhisselâma bir heyet gönderdiler. Hicretin 5. yılında Recep ayında, Müzeynelerin Mudar kolundan Müslüman olmak üzere Medine'ye gelen heyet 400 kişilikti. Peygamberimiz Aleyhisselâm, onları, yurtlarında durmalarına rağmen Muhacir saydı ve Siz nerede olursanız olun Muhacirsiniz. Muhacirlik şerefini kazandınız. Mallarınızın başına dönünüz. buyurdu. Bunun üzerine, Müzeyneler, yurtlarına döndüler.4120 Müzeynelere İkram Edilen Yol Azığında Müşahede Edilen Mucize Müzeynelerden Numan b. Mukarrin der ki Dörtyüz Müzeyneli, Resûlullah Aleyhisselâmın yanına geldik. Resûlullah Aleyhisselâm bize buyuracağını buyurdu. Bazıları ‘Yâ Rasûlallah. Bizim yolda yiyeceğimiz, azığımız yok.' dedi. Peygamber Aleyhisselâm, Ömer'e ‘Onlara azık hazırla.' buyurdu. Ömer ‘Benim yanımda, fazla olarak bir yığın hurmadan başka birşey yok. O kadarcık hurmanın da, bunların ihtiyaçlarını karşılayabileceğini sanmıyorum' dedi. Peygamber Aleyhisselâm ‘Git de, onlara azık hazırla.' buyurdu. Ömer bizi kendisine ait çardağa götürdü. Orada, boz deve gibi bir hurma yığını vardı. Ömer ‘Alınız.' dedi. Müzeyne cemaatı, ondan, ihtiyaçları kadar hurma aldılar. Ben, onların en sonra alanlarının içinde idim. Dönüp hurma öbeğine baktım onu hiç eksilmiş bulmadım. Halbuki ondan dörtyüz kişi hurma yüklemişlerdi. 4121 Kurban Etlerini Üç Günden Sonrası İçin Biriktirmenin Yasaklanışı Hicretin 5. yılında,4122 Kurban Bayramında, kesilecek kurbanların etlerinden yararlanmak için pek çok sayıda fakir çöl Arabı Medine'ye akın edip gelmişlerdi. Bunun üzerine, Peygamberimiz Aleyhisselâm, kurban kesen Müslümanlara Kendinize üç günlük et alıkoyunuz, geride kalanını dağıtınız.4123 Sizden her kim kurban keserse, bayramın üçüncü gecesinden sonra evinde kurban etinden birşey bulunduğu halde sabahlamasın. buyurdu.4124 Bundan sonraki Kurban Bayramı gelince, Peygamberimiz Aleyhisselâma Yâ Rasûlallah. Evvelki seneki bayramda, halk kurbanlarından yararlanıyor, onların yağını eritiyor, derilerinden de su tulumları yapıyorlardı. Bunlar hakkında ne buyurursun. diye soruldu. Peygamberimiz Aleyhisselâm Bunda ne sakınca var. buyurdu veya buna benzer bir söz söyledi. Bunun üzerine, Müslümanlar Yâ Rasûlallah. Geçen yıl sen bize üç günlük nafakadan fazlası için et biriktirmeyi, alıkoymayı yasaklamıştın. dediler. Peygamberimiz Aleyhisselâm Ben bunu geçen yıl yardım istemek için gelen fakir çöl Araplarının çokluğundan dolayı size yasaklamıştım buyurdu.4125 Ashab Yâ Rasûlallah. Kurban etini geçen yıl yaptığımız gibi mi dağıtacağız. diye sordular.4126 Peygamberimiz Aleyhisselâm Artık bu yıl hem kendiniz yiyiniz, hem başkalarına yediriniz, hem biriktiriniz, hem de fakirlere tasadduk ediniz, dağıtınız. buyurdu.4127 Peygamberimiz Aleyhisselâmın Rahatsızlanışı ve Namazı Oturarak Kılışı, Kıldırışı Peygamberimiz Aleyhisselâm, Hicretin 5. yılında, Zilhicce ayında,4128 attan hurma kütüğünün üzerine düşüp, bacağının sağ yanının derisi sıyrıldı. Namazlarını oturarak kılmak zorunda kaldı. Kendilerini ziyarete gelen sahabilerine de, oturdukları halde namaz kıldırdı. Namaz bitince İmam, kendisine uyulması için imam olmuştur. Böyle olunca, imam tekbir aldı mı, siz de tekbir alınız. İmam rükua vardı mı, siz de rükua varınız. İmam ‘Semiallahü limen hamideh' diyerek rükudan doğrulunca, siz de ‘Rabbenâ ve lekelhamd.' diyerek doğrulunuz. İmam secde edince, siz de secde ediniz. İmam secdeden başını kaldırınca, siz de secdeden başınızı kaldırınız. İmam namazı oturarak kılarsa, siz de toptan oturarak kılınız. buyurdu.4129 _______________ 4002 Muhacirler, Medine'ye geldikleri zaman, sayıca Ensardan az idiler. 4034 Hz. 4045 Zührî, Megâzî, s. 118-119, Vâkıdî, 4052 Hz. 4054 Gerçekten de, kendisi hasûr bir kimse idi. 4090 Nûr sûresi 11-20. 4097 Münâfıkûn sûresi 1-8. Peyami Safa İstiklâl Cad. İstanbul Attilâ Romanını İzah Eden Başlangıç «Attilâ» kimdir. Bunu kimse iyi bilmiyor. Bizzat kendi bile kendisini meçhuller içinde hissetmiştir. Kimdir Attilâ. Buna, beşinci asır halkının muhayyelesine tercüman olarak şöyle cevap verelim O, sessiz yollariyle, gölge vermeyen şeffaf dallariyle, alçak çalılariyle, tavuklarla serçelerden başka bir kuş sesi duyulmayan nihayetsiz bir çölde, çalılarla şeytanlardan doğmuştur. Bizans imparatoru İkinci Teodos'un elçi hey'etiyle Tuna'ya gelerek Hun'ların arasına karışan Prisküs, Attilâ'yı görmüş ve tanımış, meclislerinde ve ziyafetlerinde bulunmuştur. Bu müverrih Hun'lara dair birçok şey söylüyor, gözlerinin gördüğü ve beyninin topladığı her şeyi anlatıyor onun tasvirlerinde Hun'lar ve Attilâ bir fotoğrafta görülebilecek şekiller kadar vazıhtır. Ve Tuna boyundaki cihangir kavim, bir tarihte okunabileceğinden fazla canlıdır fakat neye yarar. O da «Attilâ kimdir.» sualine tam bir cevap verebilmiş değildir, hattâ, haleﬁ olan bütün müverrihler gibi manasızlığı, basit umumiyetinde mündemiç bir hüküm vermiştir «Attilâ bir barbardır.» diyor. Diğer müverrihler Prospe, Dakilen Vedidas, Jurnades de aynı şeyleri kekeliyorlar. Sonra şark masalları, Töton ve Lâtin efsaneleri de başka başka şeyler söylüyorlar. Lâtin efsanelerine göre «Attilâ» kaza ve kaderin yarattığı bir ebedî azap ve harabe Mesîhidir. İnsanlığı kahretmek ve bu aralık bütün günahkâr Romalıların fenalıklarını cezalandırmak için yeryüzüne gelmiştir. Bu efsanelerden çıkardığımız hükme göre «Attilâ», bir insan değil, bir timsal, esâtirî bir remz ve insanlara, bilhassa Romalı'lara Allah'ın belasıdır. Bir kısım Cermen şarkı ve masallarının gözlerimiz önüne serdiği levhada gördüğümüz manzara büsbütün başkadır. Bu levhanın «Attilâ»sı, öteki masalların ona giydirdikleri canavar postundan soyulmuş, hiç dehşet vermeyen, hattâ sulhperver, tatlı, misaﬁrperver bir hâkandır, şenliklerde ve ziyafetlerde neş'eli bir arkadaş. Macar an'anelerine gelince, burada «Attilâ» Hun'ların ruhu olarak îzah edilmiştir. Fakat Hun'ların «Payen - Putperest» oldukları bir devirde onlara Hıristiyanlığın mübeşşirliğini yaptığı iddia ediliyor. Asırlar arasında, onu tahayyül eden kavimlere göre türlü türlü «Attilâ» vardır. Sanki o, her insan gözü tarafından başka biçimlerde görülen namütenahi kafalı bir devdir. «Attilâ» bir devdir. Şüphesiz «Attilâ» bir devdir. Fakat muhtelif kavimlerin en kızgın ve en taşkın hayallerinde, kelimeler arasında bile tarihî hakikati yakalamak ve «Attilâ»yı, cihangir ve cihanşümul «Attilâ»yı en insanî ve en kardeş sîmasiyle tanımak imkânsız değildir. Öyle ise «Attilâ» kimdir. Buna kendisinin verdiği cevabı öğreteceğim. «Attilâ» — Ben Allah'ın kamçısıyım. diyor. Oh, ne muazzam bir iştiyakın ifadesi. Vaktiyle İsrail oğullarını «Arzı mev'ud'a kavuşturan ilâhî kudreti beşinci asırda Cermenlerin elinden alarak şerre, fesada, musibete, binbir seyyieye düşmüş insanları kırbaçlamak, onu daha zinde, daha yüksek, fazîletkâr ve hayırhah bir medeniyete hazırlamak.» İşte Attilâ'nın îzahı. İşte birkaç barakanın ortasında yükselen garip ve ahşap sarayındaki tahtının üstünde kapkara bir vahşî et kümesi gibi oturan, fakat Yunanlılara, Romalılara, Cermenlere ayakları ucunda diz çöktürerek hepsine îka ettiği büyük hâşiyetle kiminin seyyielerini cezalandıran, kiminin şer ve fesadına mâni olan büyük Türk başbuğu. «Attilâ» Allah'ın kamçısıdır. Şüphesiz «Attilâ» Allah'ın kamçısıdır. Zira onun esmer yağız kafası Tuna boyundaki burc-ı bârûler üstünde parlamasaydı, birbiri ardısıra çöken, inkırazlara mahkûm devletlerin çürük yapraklı bir albümü olan beşinci asır Avrupası kendine gelmeyecekti. Lâğar bir atın uyuşuk adalelerine inen kamçı darbeleri niçin ve nasıl bir zulüm olmuyorsa ve yaşamak kudreti verdiği için meşru telâkki ediliyorsa, «Attilâ»nın da yangınlar, zelzeleler ve taunlar salarak beşeri sarsması meşru ve ulvîdir. Bu mânâda bir barbarlığın ona izafe edilmesinden ne çıkar. «Attilâ» yaratıcı tahripkârdır. «Attilâ» vahşî değildi, zira kalbi vardı. «Attilâ» kalbsiz değildi zira muazzam bir aşkı vardı. «Attilâ» sevdi, çok sevdi «Attilâ» pembe-beyaz tenli, nâzik elli ve incebelli bir medenîden çok daha fazla kadınları sevmesini ve anlamasını bilirdi. Attilâ romanında, maceradan maceraya atılan bu kahramanın aşkları da okunacaktır. «Gereka», «İldiko» ve «Onorya». İşte «Attilâ»nın kalbinde en büyük emellerin ve kudretlerin hem halikı, hem de mahlûku olan üç kadın. «Attilâ» bir medenîden fazla kadınları sevmesini ve anlamasını bilirdi. Harblerin dâima ön safında giden ve yüz bin ok arasında ölmeyen, ölmek bilmeyen, ölemeyen lâyemut «Attilâ» bir kadının batırdığı zehirli dikiş iğnesiyle öldü. «Attilâ» bir kadın tarafından öldürülmüştü. Hayır, «Attilâ» bir kadın tarafından öldürülmeğe râzı olmuştur, çünkü «Attilâ» bir medenîden fazla kadmları sevmesini ve anlamasını bilirdi. Attilâ romanı, Attilâ'ya âit her şeyi ihtiva eder efsâne ve târih, aşk ve ölüm. İnsanlığın ezelî hikâyesi de zâten bunlardan başka neyi ihtiva eder. P. S. Yıldırımlarla parlar, kendisine bakan insan gözlerini delerek nüfuz ettiği dimağlara kalın bir fosfordan çizgi çeker, sonra ovaların karanlık boşluklarına sarılarak gözden kaybolur. O gece de yıldırımlar nehrin sularını yırtıyorlar ve sahildeki ağaçları paralıyorlardı. Şimşek çakar çakmaz, ovalara sığmayan muazzam ve dehşetli bir ses, Tuna'nın sol sahilinde simsiyah boşlukları döverek gümbürdüyordu. Nihayetsiz ve bomboş ovada bir tek çadır ve içinde birkaç insan vardı. Fırtına, bacakları arasına diktikleri meş'aleyi söndürerek hepsini karanlıkta bırakmıştı. Bunlar, Kostantiniyye'de (İstanbul) bulunan imparator İkinci Teodos'un Hun hâkanı Attilâ'ya gönderdiği elçi hey'etiydi. Attilâ'nın karargâhına gitmek için İstanbul'dan yola çıkmışlardı. Başelçi Maksimyen dirayetli ve namuslu bir adamdı hey'et âzasından Prisküs meşhur bir yunanlı müverrihti fakat hey'etin içinde bulunan Vijilas'ın ahlâkından şüphe edelim. O, meş'um bir maksatla Hunların yanına gidiyordu. Attilâ'yı öldürmeğe me​murdu. Attilâ'yı öldürmek. Bu suikast Kostantiniyye'de, imparator İkinci Teodos ve başvekili hadım Krizafyos tarafından tertip edilmişti. Evvelâ Attilâ'nın Kostantiniyye'de bulunan bir memuru Odekon, kendisine altınlar ve saraylar va'dedilerek kandırıldı, bu suikaste önayak olmaya memur edildi... Romalı Vijilas ile beraber Hunların hâkanını öldüreceklerdi. İmparator İkinci Teodos, bu suikastı sezdirmemek için meş'um niyetlerle Hunların arasına gönderilen elçi heyetinin başına Maksimyen isminde namus ve faziletiyle meşhur bir başelçi tayin etti. Maksimyen, reisi bulunduğu heyetin Attilâ'yı öldüreceğini bilmiyordu. Hey'et, Kostantiniyye'den kalkarak Hunların Tuna boyundaki arazisine girdiği vakit, geceyarısı, bu yıldırımlı ve kasırgalı havaya tutulmuştu. Çadır altında birbirlerine sokuldular ve insan seslerinden cesaret almak için konuşmağa başladılar. Bir tanesi, ıslak bezlere sarılmış gibi tutuk bir sesle mırıldandı - Korkunç gece. Ötekilerden biri sordu - Korkuyor musun, Vijilas. - Buna «evet» demek için Romalı olmamak lâzım. Fakat ben «korkmuyorum» diyemem. - Bu havadan, bir Hun da bir Romalı kadar korkar. Yunanlı müverrih başını salladı. - Şüphesiz, dedi, hiç bir kahraman, kılıcının ucuna bir yıldırım sararak Tuna'ya atamaz. Hepimiz korkumuzu itiraf edelim... - Perisküs dâima güzel söylemeğe mahkûmdur. İmparatorun... Bu söz bitmemişti. Hepsinin gözlerinin içinde gayet keskin bir şimşek ziyası parladı. Gözbebekleri yanar gibi olmuştu. Sonra vücutlarını sarsan bir gümbürtü Vijilas bağırdı - Yüzükoyun yere yatınız. Kör olacağız. Hep birden yere yattılar. Toprak hâlâ sarsılıyordu. Çadır bezleri başka bir sert cisme çarpıyorlarmış gibi keskin bir ses çıkarıyorlardı. Çadırın bir ayağında yatan üç kişi, kafa kafaya ötekilerine duyurmadan şöyle konuştular - Allah Attilâ'ya yardım ediyor. Hava bizi fena karşıladı. İçime korku düşüyor Vijilas. - Kafamıza bir yıldırım düşürmedikçe hava bizim kararımızı bozamaz. Harbe giden Roma kayserleri gibi yıldırım ve kasırga bizim de cesaretimizi artırmalıdır. Bu kötü havaları Hunlar kendileri için uğursuz sayarlar. Allah Attilâ'ya değil, bize yardım ediyor. Cesaretini bir Romalıya yakıştırmamak kaabil değil. Fakat düşün ki, altı saattir bu noktaya saplandık kaldık, eğer kütüklerine atlarımızı bağladığımız ağaçlar parçalandılarsa Hunların karargâhlarına yayan gideceğiz yollarda açlıktan ve yorgunluktan çatlamazsak. - Korkma. Yarım saat ötede Hunların meskenleri başlar. Onlara derdimizi anlatabiliriz. - Dâima en iyi şeyleri ümid edersin, Vijilas. Hâlbuki Hunlar bize ehemmiyet vermeyebilirler. Çünkü onların nazarında Hun'dan başka adam yoktur. - Aramızda Attilâ'nın adamı Odekon var. Bizim rehberimiz olur. Neden korkacağız. Değil mi Odekon. Odekon, gökgürültüsü akislerinin bitmesini bekledikten sonra cevap verdi - Tabiî... Benim yanımda iken sizi bütün Hunlar, birer Hun imişsiniz gibi karşılayacaklar. - Koca Odekon. Sensiz biz, gözsüz, elsiz, ayaksız birer Romalıyız. Bunu söyleyen adam, dudaklarını Odekon'un kulakları içine sokarak sordu - Bu işi tehlikesiz yapacağız değil mi. Odekon silkinerek cevap verdi - Tabiî. - Fakat Kostantiniyye'de yaptığımız plânı değiştirelim. Orada Krizafyos işe karıştı. Hadımların zekâsına emniyet etmeyelim. Başvekil ukalâdır, biz yeniden düşünelim. - Düşünecek bir şey yok. Attilâ elçi hey'etlerine sarayının içinde oturacak ve yatacak yer verir. Geceleyin bütün oda kapıları açıktır. Kendisinin nöbetçisi falan da yoktur. Ben hangi saatte yatağa girdiğini, hattâ hangi saatte gözlerini kapadığını ve kaç dakika sonra uyuduğunu da bilirim. Yarım saat sonra odasına gireriz. - Odekon. Bıçağı sen saplayacaksın değil mi. - İmparatorla öyle konuştuk, va'dettim. - Hiç korkun yok mu. - Hayır. - Ya uyanırsa. - Bıçağın ucu etine değdikten sonra uyanmasının ehemmiyeti yoktur, çünkü bir saat sonra daha büyük bir uykuya dalacaktır, ondan evvel de uyanmaz, çünkü yatağı tam kapının yanındadır ve odaya girmemle Attilâ'yı öldürmem... - Ve Roma'yı kurtarman bir olacaktır. Sözünün böyle tamamlanması Odekon'un hoşuna gitmedi. Çünkü o, her şeyden evvel bir Hun idi ve Romalıların düşmanıydı. Gerçi Kostantiniyye Mavi ipek dalgalı Marmarası ile, ona va'dedilen altın saraylar, işvebaz ve sehhar kadınları ile, nâzik, diplomat, zeki erkekleriyle onu kandırmış, sâdık bir adamı olduğu Attilâ'ya karşı suikast hazırlatmıştı. Fakat Hâkanın ölümüyle bütün Hunların mahvolacağını ve Romalıların Tuna boyunda saltanat süreceklerini düşünmeğe razı olamıyor, Hun damarı tutuyor, Kostantiniyye sokaklarında rastladığı Bizans kadınlarının davetkâr gözlerini çıkarmak isteyecek kadar millî bir kin duyuyordu. Müverrih Prisküs, Vijilas'ın kolunu dürttü - Dikkat et. dedi, bir Hun hâkaanını öldürmekle bütün Hunlara bıçak saplamak arasında fark vardır. Odekon, Hunların değil Attilâ'nın düşmanıdır. Nitekim bizzat Attilâ, tahta çıkmak için kardeşi Bleda'yı öldürmüştü. Bu teselli Odekon'u avuttu. Bir şimşek çaksaydı tebessümü görülebilirdi. Fakat yıldırımlar bitmişti. Yerine müthiş bir kasırga geldi. Ve çadır direğini öyle bir sarstı ki, adamlar hepsi birden ona yapıştılar, yoksa direk topraktan sökülerek uçacaktı. Prisküs mırıldandı - Korkunç gece. Büyükelçi Maksimyen de yaklaşarak direğe yapıştı - Çadır uçacak. Biz Kostantiniyye'de böyle havalara alışmadık. Fakat havaya gelen muvakkat sükûn hepsini aldattı, direği bıraktılar ve oturdular. Ancak beş dakika kadar konuşabilmişlerdi fırtına birdenbire öyle bir şiddetle esti ki, direği yerinden söktü ve çadır küçücük bir ipekli kadın mendili gibi havalandı. Hep birbirinin üstüne yıkılmışlardı. Civarda yıkılan ağaçların çatırdılarını duydular. Başlarını yerden bir müddet kaldırmadılar. Üstlerine taş, kütük, direk yağmasından korkuyorlardı. Kalkmaya ilk cesaret eden Odekon - Hunlar geliyor. diye bağırdı. Hepsi doğruldular. Filhakika ufkun tahmin ettikleri ve asla göremedikleri karanlık çizgisi üstünde kıvranan, sallanan, yürüyen alevler görüyorlardı. Odekon, hey'etin merakını hissederek - Hunlar geceleri meş'alelerle yürürler. dedi. Alevler yaklaşıyordu. Biraz sonra gecenin simsiyah boşluğu içinde atlılar farkedildi, dörtnala geliyorlardı. Odekon, mırıldandı - Hunların gözü keskindir. Yirmi dakikalık yoldan bizi görmüşler, imdadımıza geliyorlar. Meş'aleli atlılar yüz adım yaklaştılar. Rüzgâr fasıla verdiği vakit atnalları bir ﬁşek sesiyle ovayı çınlatıyordu. Atlılar, beş on adım ötede durdular. Eğiliyor ve meşalelerini uzatıyorlardı. - Kimsiniz. diye sordular. Odekon, en öndeki atlıya ilerleyerek Ben Attilâ'nın müşavirlerinden Odekon'um. Yanımdakiler Kostantiniyye'den geliyorlar. Roma imparatoru İkinci Teodos'un elçileridirler. Kasırgaya tutulduk. Çadırımız uçtu. Bir ağaca bağladığımız atlarımızın ne olduklarını da bilmiyoruz. Hunların yardımına muhtacız. Öndeki atlının meş'alesi Odekon'un yüzüne iyice yaklaşarak uzandı. Kırpışan ziya, Odekon'un tüysüz, esmer, elmacık kemikleri fırlamış, çukur yanaklı, yassı burunlu ve yuvarlak çeneli yüzünde sarı bir badana ile dolaşmıştı. Atlı Hun - Ha... Sen misin. Şimdi tanıdım... Pekâlâ... dedi. Odekon bağırdı - İn aşağı. Ben senin hayvanına bineyim de atlarımızı arayayım... Hun, attan indi ve Odekon, onun yerine geçerek hayvanla bir saniyede uzaklaştı ve birkaç dakika sonra dönerek arkadaşlarına seslendi - Atlarımız yok. Ağaç devrilmiş. Vakit geçirmeyelim. Buradaki hayvanlara ikişer ikişer binerek gidelim. Elçiler, hayvanlara çıkarak Hunların arkalarına oturdular. Kamçılar şakladı. Fakat atlar, karşı taraftan gelen fırtınadan huylanmışlardı. Kamçılar daha şiddetli seslerle şakladılar. Tuna ovalarını geçerken sabah oluyordu. Fırtına dinmişti. Ve hava tam bir durgunluk içinde idi. Nehrin mavi sularında hiç bir buruşuk, hiç bir kara, hiç bir leke görünmüyordu. Ovada hiç ses yoktu yalnız, doludizgin giden atnallarından çıkan vahşi ses, derin sükût içinde ufuklara saplanıyordu. Yarım saat kadar gittiler ve Hunların evleri arasından geçmeğe başladılar. Bunlar hep tek katlı, ahşap, ortaları çatısız ve tavansız, pencereleri küçük birer murabba halinde süssüz, boyasız binalardı. Hepsinin medhali veya kapısı önünde atlar görünüyordu. Odekon, arkadaşlarına bağırdı - Dünyâda her Hun'un bir atı vardır. Beygirsiz Hun yoktur. Kadınlara ve çocuklara varıncaya kadar. Hunlar, kapılarına çıkarak atlılara bağırdılar - Demek ovada adam varmış ha. Varmış ya... Hem de Kostantiniyye'den gelen elçilermiş... - Attilâ'ya mi gidiyorlar. - Öyle imiş. - Ben yemin ederim ki Attilâ onları kovacaktır çünkü artık elçi kabul etmiyor hele Teodos diye bir imparator tanımaz o... - Onları Odekon götürüyor Odekon, yani Attilâ'nın yirmi parmağından bir tanesi. - O başka. Kırbaçlar gene şakladı ve atlar dörtnala atıldılar. Biraz sonra güneş yükselerek sıcak basmıştı. Koyun, keçi, sığır, inek sürüleri ortadan kaybolmuşlardı çünkü Attilâ'nın beşyüz bin kişilik ordusu hepsini yalayıp yutmuştu. Geçtikleri bütün yollarda bir ot bile kalmamıştı. Bunları da yiyen beygirlerdi. Hunlar ve atları her tarafı kurutmuşlardı. Yerlerde yağmur ve güneşle kuruyan beyazlanmış insan kemikleri görüyorlardı. Bunlar son harblerin ve katliamların eserleriydi. Öğleye doğru kervan biraz durdu. Ufkun şark tarafından nehrin maverasında, muazzam kaleleriyle bir şehir görünmüştü. Vijilas, sordu - Artık geldik değil mi. Odekon cevap verdi - Daha sekiz saatlik yol var. Kervan ileri atıldı. Şehir hiç yaklaşmıyor, olduğu yerde duruyordu. Yarım saat gittikleri halde şehrin yaklaşmak değil, bilâkis uzaklaşıp küçüldüğünü gören Romalılar hayret içinde kaldılar. Yarım saat daha gidince artık şehir tamamiyle görünmez olmuştu. Müverrih Prisküs bağırdı - Bu ne canım. Büyü mü yapıyorlar. Koca şehir ufuklarda kayboldu. Odekon cevap verdi - Şehir kaybolmadı, fakat burada ışıklar aldatır ve göz boyar. Nihayet güneş batarken kervan yoruldu ve geceleyin orada konakladı. O gece Hunlardan biri onları evine aldı. Kadın erkek, bütün ev halkı misaﬁrlere hizmet için paramparça oluyorlardı Kurutmak için elbiselerini çıkardılar ve kendilerine temiz çamaşır ve esvap verildi, mükellef bir yemek hazırlandı. Sofrada misaﬁrlere hep güzel kadınlar hizmet ettiler. Şereﬂi misaﬁrlere cemîle yapmak için, hizmetlerine güzel kadınlar tahsis etmek Hun kavminin âdetlerinden biriydi.1 Gece başelçi Maksimyen'e ayrı bir oda ve maiyetlerine de iki oda verilmişti. Vijilas, Prisküs, Odekon, bir odada yatmak için ötekilerden ayrıldılar. Müverrih Prisküs, bir sedire uzanarak Odekon'a hitabetti - Sen bu evde eskisinden fazla mağrur olmak hakkını kazanıyorsun, Odekon. Zîra îtiraf edeyim ki Hunlar necip bir kavimdir ve insanların mertebeleri misaﬁri îzaz ederlerken görünür. Odekon'un öfke ile neş'eyi birleştiren sesi duyuldu - Prisküs. Senin bunu anlaman için Tuna'da bir kasırgaya tutulman mı lâzımdı. - İtiraf edeyim ki, Hunlar Bizans'tan yanlış görünüyor. Vijilas, dört parmağıyla alnını ovalayarak başının içini tırmalayan bir ﬁkri uyuşturmağa çalışıyordu. Arkadaşları buna dikkat ettiler. Odekon sordu - Vijilas. Rahat etmen için daha ne lâzımdır. Vijilas'ın yüzü sünger gibi buruştu - Üç gecedir uyumuyorum. Bu, Attilâ'yı öldüreceğimiz âna kadar sürecektir. Odekon, doğrusu ya, ben kor​k uyorum. Attilâ bana ölmez gibi geliyor. - Hançerin altında bütün insanlar müsâvîdirler, Vijilas. - İnsanlar dediğin gibidirler. Fakat ben bir devden bahsediyorum. - Şüphesiz o bir devdir, fakat aramızda oldukça insanlığı kabul etmiştir. Üç adam da birdenbire sustular. Üçü de aynı şeyi düşünüyor, fakat düşündüklerini zayıf buldukları için, birbirlerine söyleyemiyorlardı. Vijilas başını salladı - Ben geçen sene de yanına yaklaştım. O, bir devdir. Gene sustular. Yakın odalardan birinden ince ve titrek bir kadın sesinin yanık türküsünü işittiler. Başları kalktı. Bütün dikkatleriyle dinlemeğe başladılar. Ses, kadının bulunduğu odanın penceresinden çıkarak havada bir dâire çiziyor ve onların odasına giriyordu Yurdumda, çöllerde Kaplan aslanın izinden gidiyor Şeydi kur, Şeydi kur, Urgan, kalkan, kokusu gal Dişleri çeliktendir ve pençesi bakırdan Alas - nur. Alas - nur. Sakın ağzına düşeyim deme Artık bir daha hiç, hiç kurtulamazsın. Alas - nur. Odekon, birdenbire başını ellerinin içine aldı - Ah. dedi. Alas - nur. Sakın ağzına düşeyim deme, Artık bir daha hiç, hiç kurtulamazsın. Odekon, «Ah...» diyordu, «Bu sıcak ses beynimin kurşunları üstüne düşüyor ve meş'um niyetimi eritiyor...» Vijilas, birdenbire asabileşerek ayağa kalktı. Ve dâima dört parmağıyla alnını ovalayarak odada dolaştı... Odekon, kendi kendine mırıldanıyordu Sakın ağzına düşeyim deme, Bir daha hiç, hiç kurtulamazsın. Vijilas, yataklardan birinin önünde durarak baktı, yine kendi kendine hitap eder gibi - Ben bu gece de uyuyamayacağım. dedi. Meraklı Prisküs, Odekon'a yaklaşarak omzuna elini koydu ve ona doğrulmayı telkin etti - Ey..., dedi, söyle bakalım Odekon, Attilâ kardeşini nasıl öldürdü. Bu meseleyi bir kere de senin ağzından işitmek istiyorum. Diyorlar ki Attilâ tahta çıkmak için kardeşi Bleda'yı kendi eliyle ve hilelerle, dalaverelerle öldürdü. Ne dersin. Hattâ diyorlar ki, o böyle bir kardeş cinayetiyle bütün beşeriyetin katline bir mukaddime yapmak istemiş.2 Odekon'un başı gene avuçlarının içine düştü - Ah, yalan yalan. Keşke bu doğru olsaydı da Bizans'ın altınları için değil, mağdur bir kardeşin asîl intikamı için Attilâ'yı öldürmek isteseydim. - Sen Attilâ'yı seviyorsun, Odekon. - Ben buna, sizin imparator Teodos'un boyunduruğundan çıkarak Attilâ'ya iltihak eden ve Hun hâkanının Tuna boyunda bütün Hunları itaata sevketmesine çok yardımı dokunan kabîle reisi Koridah gibi cevap vereceğim «Ben bir insanım, güneşin bir pırıltısına bile sabit olarak bakamayan zayıf gözlerim, en büyük yaratığın şaşaası karşısında nasıl kamaşmaz.» Anladın mı Prisküs. Hançerimi Attilâ'ya saplarken gözlerimi sımsıkı yumacağım. Fakat birdenbire gözlerini açarak başını kaldırdı - Sizin imparator Teodos'un ne tavşan yavrusu olduğunu ben gözlerimle gördüm, Prisküs. 446'da idik, Attilâ, Roma topraklarını istilâ ediyordu, üstüste yetmiş büyük şehre girdi. Teselya'dan Termopil'e kadar bütün araziyi geçti, birbiri arkasına iki Roma ordusunu mahvetti. İşte o zaman dizleri bükülen imparatorunuz harb tazminatı olarak 6.000 ve senevî 2.000 ölçek altın vermeğe razı oldu. Prisküs tashih etti - 2.100. - Hakikati Roma'dan daha çok seviyorsun, Prisküs. - Fakat Odekon. Ey Orest'in meşhur rakîbi sen Hun topraklarına girince değiştin. Korkarım ki Attilâ'ya her şeyi îtiraf edeceksin. Başımı omuzlarımın üstünde iğreti hissediyorum - Ben Attilâ'yı öldürmeği sâde senin imparatoruna değil, kendime de va'dettim. Ben kendime karşı olan va'dimi tutarım, ben de biraz Attilâ'yım, çünkü ben de Hun'um. - Güzel cevap. Vijilas, yaklaşarak tasdik etti - Güzel... Pek güzel doğrusu, Attilâ'yı ancak bir Hun öldürebilir. Üç arkadaş tekrar suikasta dâir konuşmağa başladılar. Üçünün de uykusu yoktu. Fakat Prisküs yatmayı teklif etti - Uykuyu taklit edelim, dedi. Yattılar... Ertesi sabah erkenden, atlara binerek yola çıktılar. Budrog ile Nais arasındaki sahaya gelmişlerdi. Dik bir tepe üstünde Attilâ'nın büyük bir çadıra benzeyen açık renkli ahşap sarayı ve etrafını çeviren çitin arkasında, isten simsiyah kesilmiş çadırlarıyla ordugâh görünüyordu. Tepenin eteklerinde de çadırlar vardı. Elçiler, atları üstünde bunların aralarından geçmeğe başladılar. Romalılar ve Hunlar, bütün dikkatleriyle birbirlerine bakıyorlardı. Prisküs, bu sırtlarına fare derisi giymiş, baldırlarına paçavralar dolamış, tüysüz, çeneleri cilâlı, çarpık bacaklı, geniş omuzlu, uzun kollu ve koca kafalı insanlara hayretle bakıyor ve Hunlara dair vaktiyle öğrendiği şeyleri hatırlıyordu. Hunlar, yeni doğan çocuklarının yüzlerini kızgın demirle dağlarlarmış ve sakal köklerini öldürürlermiş. Bunun için Hunlar, kadınlar gibi tüysüzmüşler. Yemeklerinin ateş ve mevsimle münasebeti yokmuş, vahşî nebat kökleri yahut da kalçalarıyla atın sırtı arasına yerleştirerek ezdikleri etleri yerlermiş. Ne evleri, ne kulübeleri varmış. (Prisküs de misaﬁr oldukları çatısız meskenin eve de, kulübeye de benzemediğini hatırladı.) Hunlar bir çatı altında kendilerini emin bulamazlarmış. Esasen bu kavmin dağdan dağa, ormandan ormana gittiği, mütemadiyen mesken değiştirdiği, çocukluktan beri bütün ızdıraplara, susuzluğa, açlığa, soğuğa mukavemete alıştığı malûmdur. Onlar muhaceret ederlerken sürüleri yanlarındadır. İçinde aileleri bulunan arabalarında kadınları erkeklerinin esvaplarını örer ve dikerler, erkekleri tarafından orada kucaklanırlar. Çocuklarını orada dünyaya getirir ve bulûğa kadar orada terbiye ederlerdi, Hunlara nereden geldiklerini, nerede yaşadıklarını, nerede doğduklarını sorunuz, cevap alamazsınız. Zira kendileri de bilmezler. Elbiseleri yün bir ceketten ve vahşi fare derilerinden mamûl bir mantodan ibarettir.3 Ceketleri koyu renktedir ve vücutları üstünde durur. Başları üstünde arkaya doğru atılmış bir miğferleri vardır. Ölçüsü ve biçimi olmayan kunduralarından o kadar rahatsızdırlar ki, yayan yürümekten hoşlanmazlar, hele piyade olarak hiç harbet​mez​ler, bütün hayatları at üstünde geçer, hayvana mıhlanmış gibidirler ve şimşek gibi giderler. At üstünde yer, içer, uyurlar. Yeryüzünde ne kadar Hun varsa, hepsinin atı vardır. Harblerde, muhtelif âmirlerin emirlerine tâbi olarak, plânsız ve nizamsız ileri atılırlar ve müthiş çığlıklar kopararak düşmanın üstüne yürürler. Mukavemet görünce dağılırlarsa da aynı şimşek sür'atiyle gelirler ve önlerine geçen her şeyi darmadağın ederler. Demir kadar sert ve o kadar öldürücü olan sivri kemikten mamûl oklarını, muhayyirü'l-ukûl mesafelere büyük bir maharetle atarlar. Yakından harb ederlerken bir ellerinde kılıç, ötekinde kement vardır. Kemendi düşmanın boynuna dolayarak kılıcı çalarlar. Prisküs, bunları düşünürken, Odekon, atı ile ona yaklaştı ve bir çadırın önünde duran bir Hun gösterdi - Bak. Bu Attilâ'nın oğlu Erlâk'tır. Çadırlardan uzaklaşınca, Prisküs veliahttan bahsederek, Vijilas'a istihza ile sordu - Bu da mı prens. - Bu atcambazı, ötekiler de fare. Prisküs, dikkat, hayret, dehşet ve hürmet içinde mırıldandı - Bunlar, rüya gören bir sarhoşun hayalhanesinden doğma haşerat, yahut hortlaklar, cadılar... Saçları yok, gözleri birer delik, ağızları birer yarık, burunları birer ölü kafası ve kulakları da kazan kulpu. Başelçi Maksimyen bu sözleri duydu - Sahi öyle, dedi. Roma lejyonları da bu kalkansız, zırhsız baldırı çıplakların önünden kaçtı ha.... Bunlar insan değil, vücutlarına bıçak işlemeyen ecnebiler. Elçi hey'eti gittikçe tepeye yaklaşıyordu. Prisküs, Attilâ'nın yaklaştıkça garabeti artan sarayından gözlerini hiç ayırmadı. Kalbi çarpıyordu aynı noktaya bakan gözleri yoruluyor, kararıyor ve içinden kurşun renkli bulutlar dolup boşalıyordu. Gökyüzüne doğru sivrilmiş kaleleriyle tâ uzaktan gözlere vuran bu saray, tepenin en mürteﬁ noktasına yapılmıştı. İçinde ancak bir imparator oturduğundan saray ismini alan bu bina, hakikatte, Attilâ'nın ve zevcesi Kerka ile oğullarının ayrı ayrı ahşap ikametgâhlarından, her tarafı çitlerle dairevî olarak çevrilmiş birkaç evden ibaretti. Bu evler birer tahta perde ile birbirinden ayrılmışlardı. Odekon, elçilerin geldiklerini içeriye haber vermek için ayrıldı. Elçiler atlarından indiler, bir meydanlığa doğru yürüdüler, başelçi Maksimyen çadırlarını oraya dikmeği muvafık gördü ve adamlarına emir verdi. Eşyaları arasından kazıklar ve kancalar çıkarılırken, elçiler, kendilerine doğru birçok Hun'un koşuştuklarını görerek tereddütle durdular. Hunlar yaklaştıkça, hepsinin yüzlerinde müthiş bir öfkenin bariz alâmetleri görünüyordu. Beş adım kala haykırdılar - Ne yapıyorsunuz. Kaçılın oradan. Attilâ'nın sarayı hizasına çadır kurmak sizin haddiniz mi. Kendisinin bile çadırı saraydan aşağıdadır. Elçiler, derhal varlarını yoklarını topladılar ve palas pandıras tepeden aşağı indiler, Hunların gösterdikleri bir yerde çadırlarını kurdular. Hun topraklarında havadan ve insanlardan aldığı fena intibaların birbirini takip etmesi, başelçi Maksimyen'in neş'esini kaçırmıştı. Çadır kurulduktan sonra yere bağdaş kurarak düşünceli bir tavırla mırıldandı - Vijilas. Güç bir vazife deruhte ettiğimiz anlaşılıyor. Vaktiyle Hunlar arasında bulunmuş olan tecrübe sahibi Romalı, müfsit bir istihza ile cevap verdi - Gelirken çadırların önündeki Hunların ihtarlarında büyük bir hakikat bulunduğunu şimdi anlıyoruz değil mi. Prisküs de oldukça düşünceli görünüyor, mamaaﬁh, Hunlar hakkındaki müşahedelerini ve malûmatını zenginleştiren, iyi kötü her vak'adan biraz memnun olduğunu hissettiren felsefî ve müstehzî bir tebessüm ince dudaklarını çerçeveliyordu. Odekon elçilerin yanından ayrılınca, saraya otuz adım kala küçük bir meydanlıkta durakladı ve kendisinde garip bir mecalsizlik hissetti. Vücudunun neresinden geldiğini anlamadığı bir fenalık dönüp dolaşarak nihayet dizkapaklarını buluyor ve uyuşturuyor, bacaklarından yürümek takatini alıyordu. Başını dik tutmak için de bir gayret sarfetmeğe muhtaç olduğunu hissederek yere oturdu. Kendini tartıyordu. Nesi var. Attilâ'nın sarayı önünde birdenbire hissettiği bu takatsizlik nedir. Henüz bunu iyice anlamamıştı Fakat kulaklarının içinde uzak, ince ve tatlı bir sesin damlalarını, şıpırtılarını duyar gibi oluyordu. Hunların öztürküsü, misafir kaldıkları evde yakın odalardan birinden gelen kadın sesi ve dâima o nağmeler Dişleri çeliktendir ve pençesi bakırdan, Alas - nur. Alas - nur. Sakın ağzına düşeyim deme, Bir daha hiç, hiç kurtulamazsın. Birdenbire irkildi, birdenbire başının içinde büyük bir meydan açıldığını hissetmişti ve orada, yüz binlerce Hun'un atnallarını şakırdatarak, tozu dumana katarak birbirlerine kaynaştıklarını, simsiyah bir insan yığını hâlinde birbirleriyle hal ve hamur olduklarını gördü. Sonra bu dalgalar, bulutlar, karaltılar korkunç şerrârelerle kâh beyazlaşan ve kâh kararan meçhul hayaller gibi dağıldılar. Yerlerinde bir tek hayalet, gene kapkara ve dimdik, başı yıldızlara karışmış, kör gözleri parıl parıl yanan, siyah elmastan mamûl vücudundan kara alevler dağılan muazzam bir mahlûk göründü. Attiiâ. Ve gözlerinin siyah alevlerini Odekon'un gözlerine doldurarak bakıyor - Sen ha. Sen ha. diyordu. Odekon yerinden fırlayarak ayağa kalktı etrafına bakındı. Hunların çadırlarıyla dolu vadiyi i seyrederek hakikatlara alışmak ve başının içindeki hayaletleri kovmak istedi. Fakat müphem olmakla beraber Attilâ'nın hayaletini dâima görüyor ve sanki gözleri hem dışarıya, hem de kendi içine bakan iki taraﬂı bir rüyet kazanıyordu. Bütün ruhuna birdenbire büyük bir korku doldu. Tehlikelerin hepsini birden hissetmeğe başlamıştı. Şurada, karşıda sivri kaleler arasında, Attilâ'nın ahşap sarayını gördükçe korkusu nisbetinde büyük bir hayrete düşüyordu. Nasıl oldu da, Kostantiniyye'de basireti bağlandı. Nasıl oldu da bir aslanı insan tırnağiyle parçalamaktan daha güç, imkânsız, budalaca ve eşekçe bir iş yüklendi. Kostantiniyye sokaklarında, onu hakikattan bu derece uzak bir hayâl kurmağa sevkeden hangi mel'un ve sehhar Bizanslı kadının elmas kırıntılarıyla parlayan gözleriydi..... Yahut İkinci Teodos sarayında hangi kapının altın tokmağı idi. Ne sersemce tasavvur. Attilâ'yı öldürmek. Ne hayvanca arzu. Ona bıçak saplayacağı ânı düşünürken, daha şimdiden sağ elinin bileğinde sancılı bir burkulmayı takip eden kuvvetsizliği ve bitkinliği duyuyordu. İçine bir arzu geldi. Attilâ'nın yanına koşmak, ayaklarına kapanmak. Bizans saraylarının debdebesinin, altınlarının gözlerini nasıl aldığını, Kostantiniyye'deki ipek sedirlerin, billur kadınların kendisini nasıl teshîr ettiklerini ve bu sersemlik içinde imparator Teodos'a ne meş'um bir cinayet va'detmeğe mecbur olduğunu anlatmak, af dilemek istiyordu. Attilâ'nın itiraﬂara karşı hassas olduğunu, zayıﬂara hücum etmediğini biliyordu. Fakat etrafında, en cesurların bile tahrik etmekten korktukları öfkesi, bir kere uyanacak olursa, onun lâvlar saçan gözleri karşısında bir saniye duramayacağını, ölümden korkmak değil, korkudan ölmek muhakkak olduğunu düşünüyordu. Fakat, bir kere içine düşmüş bulunduğu bu tehlikeli vaziyetten nasıl kurtulmalı. Bir anda bir çare düşündü ve nihayet en münasibinde karar kıldı. Başvekil Onejes'e giderek her şeyi anlatmak. Suikastin düşmanlar tarafından teklif edildiğini söyleyerek, onları aldatmak için bunu kabul etmiş göründüğünü iddia etmek. Böylece, başvekilin ve dolayısiyle Attilâ'nın da teveccühünü kazanmış olacağını düşünerek gülümsedi ve derhâl Onejes'i aramağa karar verdi. * ** Odekon'un gelmesini bekleyen elçiler, çadırlarının içinde sabırsızlıktan şiddetli ve seri soluklar alarak, büyük hareketler yaparak asabî konuşuyorlar, bazan da yakın bir istikbale ait tahminler yapmaktan vazgeçerek, sessiz, mütevekkil, süklüm püklüm duruyorlardı. Üç dört saat geçti. Gözleri etraftan ayrılmayan, Vi​ji​las, arkadaşlarını dürttü - İşte, haber geliyor. Parmağıyla kırk elli adım öteden gelen iki adamı göstererek ilâve etti - Bunlar Attilâ'nın maiyetindendirler Orest'le Iskota. Hani meşhur Orest, bizim Odekon'un rakîbi. Elçiler doğruldular. Evvelâ Maksimyen, sonra da ötekiler, sabırsızlıkla ayağa kalkarak çadırın kapısına doğru birkaç adım attılar. İki Hun, çadıra doğru ağır ağır ilerliyorlardı. Nihayet geldiler ve ne başelçiye, ne de evvelce tanıdıkları Vijilas'a, hiçbirine selâm vermeden, uluorta, kalın ve sert bir sesle sordular - Ne istiyorsunuz. Buraya ne maksatla geldiniz. Bu karşılanış, bu istintak ve kendilerinden istenen bu usulsüz, yolsuz cevap Romalıları o kadar şaşırtmıştı ki, elçiler birbirlerinin yüzlerine bakarak ne söyleyeceklerini düşündüler. Orest daha sert bir sesle, başelçiye âdeta emretti - Haydi, cevap veriniz. Maksimyen, bu emre itaat etti - Fakat, dedi. Elçiler maksatlarını ve arzularını yalnız hükümdarlara söylerler. Arada bir mutavassıt bulunması usûlden değildir.4 Iskota, bu cevaptan yaralanmış görünerek emin, kat'î bir edâ ile, dedi ki - Biz buraya kendi keyﬁmizle gelmedik. Vazifemiz efendimizin emirlerini yerine getirmektir. Maksimyen, itiraz etti - Bu, bizzat hükümdarınızın arzusu olsa bile biz tebâiyyet edemeyiz. Bir elçi ancak hükümdarlarla temas eder, devletlerin hukuku bunu âmirdir. Romalılara birçok elçi hey'etleri göndermiş olan Hunların bunu bilmeleri icap eder. Maksimyen'in, kat'iyetle verdiği bu cevabı yeniden münakaşa etmek istemeyen zâirler çekilip gittiler ve biraz