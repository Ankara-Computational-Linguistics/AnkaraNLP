Buhara’yı kendi denetimine alır. Bu dönemde Moğol tahtı için Kubilay Han ile kanlı bir içsavaşın ortasında olan Arık Böke’ye karşı ayaklanır. İki yıl boyunca sürecek savaşlar kanlı geçecektir. Algu, Kubilay Han’ın valilerinden Mesud Bey’in ve Orgina Hatun’un desteğini alacak ve Arık Böke’nin güçlerini zayıflatacaktır. 1263 yılında Kubilay Han’a bağlılığını bildiren Algu, Arık Böke’yi destekleyen Kaydu Han ile savaşır. Kaydu, yardım için başvurduğu Altın Orda Devleti hükümdarı Berke Han’dan büyük destek görür. Toprakları işgal altına kalan Algu, Kaydu’ya yenilerek geri çekilmek zorunda kalır. Güçlerini toplayarak yeniden saldıran Algu yeni sefer sırasında 1266 yılı başlarında ölür. Mezarı Almalık’dadır. Strzelce ili Strzelce ili (), Polonya'nın Opole Voyvodalığı'na bağlı bir ildir. İlin merkezi Strzelce Opolskie'dir. İl, 5 tane ilçeye ayrılır. Prudnik ili Prudnik ili (), Polonya'nın Opole Voyvodalığı'na bağlı bir ildir. İlin merkezi Prudnik'dir. İl, 5 tane ilçeye ayrılır. Opole ili Opole ili (), Polonya'nın Opole Voyvodalığı'na bağlı bir ildir. İlin merkezi Opole'dir fakat il merkezi ile dahil değildir. İl, 13 tane ilçeye ayrılır. VPX VPX (önceden bilinen adıyla VITA 46) VMEbus tabanlı sistemlere yeni bir yüksek hızlı konnektör üzerinde ağ topolojisi desteği sağlayan bir ANSI standardıdır (ANSI/VITA 46.0-2007). Boeing, , , , , , ve gibi önde gelen sanayi kuruluşlarının da içinde bulunduğu " International Trade Association" (VMEbus Uluslararası Ticaret Birliği) tarafından öncelikli olarak savunma sanayi uygulamalarındaki gereksinimler gözönünde tutularak tanımlanmıştır. Geliştirilmiş birim standardı ile yüksek performanslı uygulama ve platformlara olanak sağlar. VPX, mevcut 3U ve 6U VME biçim katsayılarını() muhafaza eder ve mevcut ve XMC Mezzanine (PMC with high-speed serial fabric interconnect) kartları destekler, ayrıca VMEbus ile mümkün olan maksimum uyumlulukta tanımlanmıştır. VPX standardında geliştirilen yeni nesil gömülü bilgisayar sistemlerinde PCI Express, , ve gibi anahtarlamalı ağ toplojisi kullanan yüksek hızlı seri arayüzler gitgide daha çok göze çarpmaktadır. Bu yeni teknolojiler sağladıkları daha yüksek bant genişliği, işlem hacmi ve performans özellikleri nedeniyle veri iletişiminde geleneksel paralel veriyolu iletişim teknolojilerinin yerini almaya başlamışlardır. Birden fazla işlemci arasında mümkün olan en hızlı veri iletişimini gerektiren çok işlemcili sistemler için (örnek: sayısal işaret işleme uygulamaları) en uygun iletişim altyapısı anahtarlamalı ağ yapılarıdır. VPX mevcut çok sayıdaki VMEbus kullanıcısının bu anahtarlamalı ağ yapılarına erişimine olanak sağlamaktadır. VPX'te kullanılan teknolojilerden bazıları şunlardır: Diğer benzer standartlar gibi VPX de mekanik ve elektriksel özellikleri tanımlayan bir temel standart ile işlevsel bir modül yaratmak için gerekli nokta düzeyinde bir dizi yan standarttan oluşur. Bu standartlar şunlardır: Mevcut VMEbus kartları ile VPX kartları arasındaki en büyük fark tarafından geliştirilen ve MultiGig RT2 olarak adlandırılan yeni konnektörlerdir. Dolayısıyla VPX kartları standart VMEbus şasesine takılamazlar, ancak VPX standardı birlikte kullanıma olanak veren hibrid bir şase kullanımını öngörmektedir. 6U'luk bir VPX kartı altı adet 16-sütun 7-sıralı RT2 konnektörü ve bir adet 8-sütun 7-sıralı RT2 konnektörüne, 3U'luk bir VPX kartı iki adet 16-sütun 7-sıralı RT2 konnektörü ve bir adet 8-sütun 7-sıralı RT2 konnektörüne sahiptir. VPX kartlarındaki diğer bir yenilik ise pin hasarlarına karşı sağlam bir yapı oluşturan hizalama/kilitleme bloklarıdır. Bu bloklar ayrıca kart kilitleme ve emniyet toprağı vazifesi de görmektedirler. 6U kartlarda bu bloklardan 3 adet, 3U kartlarda ise 2 adet bulunur. MultiGig RT2 konnektörü yüksek performans için özel olarak tasarlanmıştır. Gerekli performans, yüksek düzeyde empedans kontrolü, minimal giriş kaybı ve 6.25 Gbit/s'ye kadar iletim oranlarında %3'ten daha az hat karışmasına olanak veren 7 sıralı 16 katmanlı (katmanlar güç, diferansiyel ya da toprağa referanslı olabilir) konnektör yapısıyla sağlanır. Yeni tip konnektörler ile 6U'luk bir VPX kartında 707 adet güç harici elektriksel kontak ve toplam 464 sinyal hattı bulunabilmektedir. Sinyal hatları aşağıdaki şekilde kullanılabilir: Konnektör bir destek çubuğu ve standart uzunlukta bir PMC montajına olanak verecek şekilde tasarlanmıştır. Bir VMEbus slotu 5 Volt beslemeden ancak 90 watt güç sağlayabilmektedir. VPX ile bu aynı gerilimde 115 watt, 12 Volt ile 384 watt ya da 48 Volt ile 768 watt olarak yükseltilmiştir. 6U VPX tanımlamasında mevcut kutularla uyumlu olarak IEEE-1101.2 standardına uygun iletim soğutmalı tasarım ile bilgisayar soğutması gereksinimi vardır. IEEE 1101.1/10 biçim katsayısı ile hava soğutmalı tasarım alternatifi de öngörülmektedir. Daha zorlayıcı soğutma gereksinimleri için önceden VITA 48 olarak da bilinen REDI (Ruggedized Enhanced Design Implementation) standardı belirli biçim katsayılarında daha iyi soğutma desteği sağlayan yerleşim teknikleri tanımlamaktadır. Bu standartta VPX kartların iki tarafına takılan ESD metal plakalar haricinde hava üflemeli, iletim ve sıvı soğutmalı uygulamalar da tanımlanmaktadır. REDI'de ayrıca sprey soğutma tekniği de ele alınır. Daha etkili güç ve ısı yitimi için REDI kart kalınlığının ve iki kart arası aralığın artırılmasını da öngörmektedir. Halihazırda bazı üreticiler VPX standardında, 3U ve 6U biçim katsayısında ürünler piyasaya sürmüşlerdir. Bunlara örnek olarak tek anakartlı bilgisayarlar, çoklu işlemciler, yığın depolama kartları, ağ anahtarları ve komple entegre sistemler gösterilebilir. Standartlar EÄŸitsel Genel Bakış Referans GÅ‚ubczyce ili Głubczyce ili (), Polonya'nın Opole voyvodalığı'na bağlı bir ildir. İlin merkezi Głubczyce'dir. İl, 4 tane ilçeye ayrılır. FlatOut 2 FlatOut 2 Bugbear Entertainment tarafından geliştirilen Empire Interactive ve Vivendi Universal Games tarafından yayınlanan bir araba yarışı video oyunudur. İlk "FlatOut" serisi oyunu 2004'ün sonunda yayınlanmıştır. Oyunda araba lastikleri daha güvenilir bir hale dönüştürülmüştür. Araç kontrolü daha da geliştirilmiş ve artırılmıştır. Yapışan geliştirmelerle, dar dönüşlerde arabalar artık daha fazla yol tutuşuna sahiptir. Oyunda toplam 3 araba sınıfı bulunuyor. Bu sınıflar: "Derby(Derbi)" sınıfı, "Race(Yarış)" sınıfı ve "Street(Cadde)" sınıfı. Oyun ilk olarak 29 Haziran 2006'da Rusya'da, 30 Haziran 2006'da Avrupa'da yayınlandı. Kuzey Amerika versiyosunu ise 1 Ağustos 2006'da yayınlandı. 25 Ocak 2007'de Japonya'da yayınlandı. 3 Ekim 2008'de Virtual Programming tarafından Mac OS X versiyonu yayınlandı. Oyunun oynanabilir demosu Apple websitesi nde mevcuttur. Oyunda kullanılan "Ragdoll fiziği"ne çok geniş çaplı güncellemeler uygulandı ve geliştirildi. Eğer oyunda bir oyuncunun arabası yüksek bir hızla herhangi bir yere çarparsa, arabadaki oyuncu camdan fırlayacaktır. Oyunda "stunt" denilen birçok mini oyun da bulunmaktadır. Oyuncunun camdan fırlamasını kullanarak oynanan "bowling", "dart", "field goal", "ateş çemberleri" oyunları mevcuttur. Bu oyunlar için oyuncular "aerobatics" denilen kontrolleri kullanarak daha iyi bir skor elde edebilirler. Bu oyunlarda hız da önemlidir. Eğer aracınız yavaş olursa hedefi vurma olasılığınız azalacaktır. Aynı şekilde çok hızlanırsanız hedefi vurma olasılığınız yine azalacaktır. Eğer oyundaki sürücünüz hedefe gelmeden yere düşerse "nudge" butonunu kullanabilirsiniz. "nudge" butonuna bastığınızda oyun sürücüye biraz daha enerji verir ve az da olsa hedefe bir adım daha yaklaşabilirsiniz. Oyuncular "Stone Skipping Stunt" mini oyununda "nudge" butonunu suya deydiği anda en fazla enerjiyi yakalayarak en uzağa atlamak için kullanmalıdırlar. Fakat bu bölümde suya atlarken ve sudan zıplarken etraftaki nesneler arasına sıkıştırılmış bazı engeller bununmaktadır. Alman yazılım kontrol organizasyonu USK oyuna "FlatOut 2 18+" ibaresi konulmasını istemiştir. Empire Interactive'de oyunun ayrı bir Alman versiyonunu "12+" ibaresiyle yayınlamıştır. Bu versiyona oyun içindeki "stunt" adı verilen mini oyunlarda kullanılan gerçek insan figürü yerine plastik mankenler eklenmiştir. Oyunun bu versiyonu Japon oyun marketlerinde de satılmaktadır. Uspenskiy Katedrali (Helsinki) Uspenskiy Katedrali (Fince: Uspenskin katedraali, İsveççe: Uspenskij-katedralen, Rusça: Успенский собор) Finlandiya'nın başkenti Helsinki'de yer alan Ortodoks katedralidir. Katedral Rus mimar Aleksey Gornostayev tarafından tasarlanmış olup, mimarın ölümünün ardından 1862-1868 yılları arasında yapılmıştır. 2006 yılında 516.000 kişi katedrali ziyaret etmiştir. Katedrale giriş ücretsiz olup, kış aylarında katedral pazartesi günleri kapalıdır. Federico Insúa Federico InsÃºa (d. 3 Ocak 1980, Buenos Aires) orta saha mevkinde forma giyen Arjantinli futbolcudur. Kariyerine Argentinos Juniors takımında başladı. Ardından Independiente takımına transfer oldu. 2003-2004 sezonunda Málaga CF takımında oynadı. Sonra tekrar Independiente takımına döndü. Sonraki sezonlarda Boca Juniors ve Borussia Mönchengladbach takımlarında oynadıktan sonra CF América takımına transfer oldu. Buradan Necaxa ve Boca Juniors takımlarına kiralandı.17 Haziran 2010 tarihinde Bursaspor ile 2 yıllık sözleşme imzalamıştır. Bursaspor'daki ilk golünü İnegölspor'a, 2. golünü ise Kayserispor'a atmıştır. Arnavutluk Emek Partisi Arnavutluk Emek Partisi (Arnavutça: "Partia e Punës e Shqipërisë", PPSh) 1946-1991 yılları arasında Arnavutluk’da yasal tek siyasi parti olarak iktidarda olmuştur. II. Dünya Savaşı döneminde 8 Kasım 1941 tarihinde Arnavutluk Komünist Partisi (Arnavutça: Partia Komuniste e Shqipërisë) adıyla kurulmuştur. 1939 yılında faşist İtalya'nın işgali altında kalan Arnavutluk'da iktidara Tefik Mborja liderliğindeki Arnavutluk Faşist Partisi gelir. Yabancı işgaline karşı savaşan Arnavutlar yeni kurulan komünist partisiyle beraber partizan savaşı verir. Bu dönemde partinin en önemli isimleri arasında Spiro Moisiu, Koçi Xoxe ve Enver Hoca yer alır. 1943 yılında İtalya'nın Müttefik Devletlere teslim olmasıyla ülke bu sefer Almanların işgali altına girer. Savaşın ilerleyen dönemlerinde partizanlar düşmanı ülkeden kovacak ve 29 Kasım 1944 günü ülke işgalden kurtarılmıştır. Bundan sonra partizanlar, Alman işgalindeki komşu Yugoslavya'daki Tito önderliğindeki Yugoslav partizanlarına yardım edeceklerdir. Savaştan sonra iktidara gelen parti sosyalizm ilkeleri gereğince düzenlemeler yapar. Buna göre monarşi kaldırılarak halk cumhuriyeti ilan edilir. Topraklar beylerden alınarak halka dağıtılır. Parti, 1948 yılında adını "Arnavutluk Emek Partisi" olarak değiştirir. Partinin ideolojisi anti-revizyonist Marksizm-Leninizmdir. Parti örgütü demokratik merkeziyetçilik esaslarına göre kurulmuştur. Parti genel sekreteri Enver Hoca’dır. Ülkede tek parti iktidarı 1976 Anayasasında yer almıştır. Partinin en yüksek organı her beş yılda bir toplanan parti kongresi olarak tanımlanmıştır. Kongre delegeleri yerel ölçekte düzenlenen konferanslarda belirlenerek kongrede merkez komite tarafından sunulan raporları onaylamakta, parti siyasi hattını belirlemekte ve merkez komiteyi seçmektedir. Merkez komite ise partinin yönetici organı olup bünyesinde devlet görevlilerinin yanı sıra aydınları da barındırmaktaydı. Kongre dönemleri arasında iktidar organı olan merkez komite yılda üç kere toplanırdı. Sovyetler Birliği Komünist Partisi örneğinde olduğu gibi merkez komite bir politbüro ve sekretarya seçerdi. Önemli bakanlıkların temsilcileri ve parti liderlerinin dahil olduğu Politbüro, haftalık toplantılarda partinin ve ülkenin gündemine yön verirdi. Arnavutluk'ta komünist partizanlar, Doğu Bloku ülkelerinin aksine II. Dünya Savaşı sırasında işgal altına uğrayan ülkelerini Kızıl Ordu'dan çok kendi partizan faaliyetleriyle atmayı başarmıştır. Bu özellik Arnavutluk Emek Partisi'nin uluslararası sosyalist kamp içerisinde görece özerk durmasına yol açmıştır. 1949 yılında Sovyetler Birliği'nin öncülüğünde kurulan COMECON örgütüne katıldı. Özellikle 1960'lı yıllarda başlayan Sovyetler Birliği ve Çin arasındaki görüş ayrılıklarının artmasıyla beraber Arnavutluk Emek Partisi, Çin tarafında yer almış ancak daha sonra Çin siyasetini de eleştirerek bağımsız anti-revizyonist hattı savunmuştur.Kopuş özellikle Mao Zedong'un 1976 yılındaki ölümünden sonra Enver Hoca'nın Üç dünya teorisini ve yansıması olan Çin-ABD yakınlaşmasını eleştirmesiyle başladı. Enver Hoca teorize ettiği sosyalist demokrasiye onay veren Avrupa komünizmi karşıtlığını da içeren teorik hat uluslararası alanda da etkili olacak ve izleyicisi partiler olacaktır. Arnavutluk'ta sosyalizmin 1991 yılında tasfiyesinden sonra parti Arnavutluk Sosyalist Partisi adını aldı. Sosyal demokrasiyi benimseyen bu parti günümüzde Arnavutluk siyasetindeki öne çıkan iki partiden birisidir. Komünist parti hattını devam ettirenler ise Hysni Milloshi önderliğindeki "Enver Gönüllüleri" adlı örgütü kurmuştur. Tusken Akıncıları Tatooine'deki tehlikelerden biridir.Bantha'lara binerler.Şekerli suyla kolayca zehirlenebilirler.Kendilerine tüfek ve Gaffi Asası yaparlar.Gözlerini korumak için gözlükler ve kum rengi cübbeler takarlar.Yüzleri baştan aşağı bandajlarla sarılıdır.Görünüşleri doğuşlarından beri olur.Filmde Tusken'lar yüzünden pek çok kötü anlar yaşanmıştır: Tusken Akıncıları'nın,en tehlikeli çağları yeniyetmelik yıllarıdır;bu yaşlarda Krayt Canavarı avlamak gibi çok zor testlerden geçip kendilerini ispatlamak zorundadırlar. Kumul insanları bantha binekleriyle simbiyotik bir yaşam sürerler.Bineği ölmüş bir üye eksik bir kişi olarak kabul edilir ve diğerleri tarafından dışlanır.Benzer bir şekilde,bir akıncı öldüğünde de bineği intihar amacıyla çöle gider ,orada ya yaşamaya devam eder ya da tek başına ölür. Park Park, doğal yaşamı korumak için veya insanların gezmesi, eğlenmesi veya dinlenmesi amacıyla kullanılmak üzere ayrılmış arazi parçası. "Ana madde: MillÃ® park" Park kelimesi bu iki ana anlam dışında farklı terimler için de kullanılır; Kędzierzyn-Koźle ili Kędzierzyn-Koźle ili (), Polonya'nın Opole voyvodalığı'na bağlı bir ildir. İlin merkezi Kędzierzyn-Koźle'dir. İl, 6 tane ilçeye ayrılır. Kluczbork ili Kluczbork ili (), Polonya'nın Opole voyvodalığı'na bağlı bir ildir. İlin merkezi Kluczbork'dur. İl, 4 tane ilçeye ayrılır. Krapkowice ili Krapkowice ili (), Polonya'nın Opole Voyvodalığı'na bağlı bir ildir. İlin merkezi Krapkowice'dir. İl, 5 tane ilçeye ayrılır. Nysa ili Nysa ili (), Polonya'nın Opole Voyvodalığı'na bağlı bir ildir. İlin merkezi Nysa'dır. İl, 9 tane ilçeye ayrılır. Olesno ili Olesno ili (), Polonya'nın Opole Voyvodalığı'na bağlı bir ildir. İlin merkezi Olesno'dir. İl, 7 tane ilçeye ayrılır. Bruno Bettelheim Bruno Bettelheim (1903-1990), AmerikalÄ± psikologtur. Bettelheim, 1903 yılında Avusturya'nın başkenti Viyana'da Avusturya Yahudisi bir ailenin çocuğu olarak dünya'ya geldi. Viyana Üniversitesinde okudu. Yahudi olduğu için hayatı tehlikede olan Bettelheim Amerika'ya kaçtı ve eğitimini orada sürdürdü. Bettelheim, yirmi üç yaşında babasını frengi hastalığından kaybetti. Babası'nın ölümünden dört yıl sonra eşi Regina Alstadt'dan boşandı. Eşininn ölümünden uzun bir zaman sonra tekrar bir evliliği oldu. Gertrude Weinfeld ile evlenen Bettelheim'in üç çocuğu olmuştur. Eşi Gertrude Weinfeld kanser hastalığına yakalandıkdan kısa bir süre sonra öldü. Psikoloji alanında özellikle çocuk gelişimi üzerinde duran Bettelheim, içe kapanık çocukların davranışlarını analiz etmeye çalışmıştır. Şeker hastalığı bulunan ve yaşadığı travmalardan dolayı depresyonda olan Bettelheim 13 Mart 1990 tarihinde intihar ederek hayatına son verdi. Türkçeye ilk çevrilen eseri Annelerle Söyleşi'dir. Diğer eserleri ; Philippe de Broca Philippe de Broca veya Philippe Claude Alex de Broca de Ferrussac (d. 15 Mart 1933 – ö. 26 Kasım 2004) Fransız bir film yönetmeni 1933 yılında Neuilly-sur-Seine, Hauts-de-Seine’da bir fotoğrafçının oğlu olarak dünyaya geldi. Çocukluğundan beri sinemaya ilgi duyan Philippe de Broca, ETPC’de (l'École technique de photographie et de cinématographie) fotoğrafçılık eğtimi aldı. Cezayir Bağımsızlık Savaşı yüzünde askerliğini Cezayir’de yaptı ve Fransız ordusunun film bölümünde görev aldı. Daha sonra Afrika ile ilgili birçok belgesel çalışmasında kameraman olarak çalıştı. Kariyerinin ilerleyen sürelerinde de birçok ünlü film yönetmeni ile çalışma fırsatı elde etti. İlk filmini 1959 yılında yaptım. Az bütçeleri uyarlama bir komedi olan Les Jeux de l'amour 10. Berlin Uluslararası Film Festivali’nde Gümüş Ayı ödülünü kazandı. Kariyeri boyunca birçok önemli Fransız aktörü ve aktrisi ile çalıştı. Bunlar arasında Jean-Paul Belmondo, Patrick Dewaere, Catherine Deneuve, Daniel Auteuil, Philippe Noiret, Yves Montand, Jean Rochefort, Geneviève Bujold, Jean-Pierre Cassel, Nicole Garcia ve Annie Girardot yer almaktadır. 2004 yılında kanser sebebiyle Neuilly-sur-Seine’de vefat etti. SÃ¼per noter Süper noter (İngilizce: Rubber stamp); de jure olarak (hukuken) önemli bir güce, fakat de facto olarak (fiilen) az bir güce sahip olan ve güçlü organların dediğini yapan kişiler veya kuruluşlar için kullanılan siyasi ve mecaz anlamlı bir terimdir. Diktatörlüklerde yasama organı, diktatörün emirlerini onaylamanın ötesinde biraz daha farklı bir süper noterdir. Lakin parlamenter monarşilerde hükümdar, ihtiyat gücüne sahip olsa da seçimle işbaşına gelen parlamentonun tipik bir süper noteridir. Bu terim için "süper noter" kelimesini ilk kez Siyaset bilimcisi Ersin Kalaycıoğlu kullanmıştır. İngilizcedeki karşılığı olan "rubber stamp" kelimesi ayrıca bir fiildir ve eş anlamlısı olan "pencil whip" kelimesi genellikle askeri kesimde ve müfettişler arasında kullanılır. Süleyman Tapsız Süleyman Tapsız, (d. 1966, Kadirli, Osmaniye, Türkiye), Türk bürokrat. 1989 yılında Ankara Üniversitesi Siyasal Bilgiler Fakültesi'nden mezun olmuştur. Doğanhisar ve Akköy kaymakam vekilliklikleri, Altınyayla, Diyadin, Şiran, Akçakale, Yeşilhisar ve Devrek Kaymakamlıklıkları ve İçişleri Bakanı Özel Kalem Müdürlüğü yapmıştır. 11 Mayıs 2010 tarihli Bakanlar Kurulu kararıyla Burdur Valisi olarak atanmıştır. 3 Ağustos 2012 tarihli Resmî Gazete'de yayımlanan valiler kararnamesi ile Kilis Valisi olmuştur. 1 Haziran 2016 tarihinde Resmî Gazete'de yayımlanan Valiler Kararnamesi ile Karaman Valiliğine, 21 Haziran 2017 tarihinde Resmî Gazete'de yayımlanan valiler kararnamesi ile Merkez Valiliğine atanmıştır. Evli ve 3 çocuk babasıdır. Aliye Aliye bir kadın adı. Nükleer üçleme Nükleer üçleme (en: "Nuclear triad"), üç bileşenden oluşan nükleer cephane anlamına karşılık gelir. Üç kollu bir nükleer beceriye sahip olmanın amacı, herhangi bir düşmanın bir ilk vuruş saldırısında ülkenin bütün nükleer güçlerini yok etmesi olasılığını önemli ölçüde düşürmektir. Öyle ki, karşılık olarak güvenilir ikinci bir vuruş tehdidini sağlar ve böylece bir milletin nükleer caydırıcılığını artırır. Geleneksel nükleer strateji saldırıya karşı en iyi derecede caydırıcılığı elinde tutan bir nükleer üçleme olsa da, gerçek dünyada, çoğu nükleer güç tam bir üçleme oluşturacak askeri bütçeye sahip değildir. Nükleer çağın çoğu zamanında yalnızca Amerika Birleşik Devletleri ve Sovyetler Birliği nükleer üçlemelerini sürdürebilmiştir. Hem Birleşik Devletler hem de eski Sovyetler Birliği, nükleer üçlemelerini şu parçaları içeren aynı plana göre oluşturmuşlardır: Dadı (anlam ayrımı) Yakın anlamlılar Survivor KÄ±zlar - Erkekler Survivor Kızlar - Erkekler, Show TV'de yayınlanan bir televizyon programı. Program daha önceki programlarda da olduğu gibi yarışmaları kazanarak elenmeden adada kalma ve büyük ödülü kazanma formatı üzerine kurulmuştur. 45 günün sonunda belirlenen birinci adadan 500.000 TL'yi alarak ayrılacaktır. Yarışanlar Var mısın Yok musun yarışmacılarından seçilmiştir. Acun Medya'nın Türk televizyonlarına getirmiş olduğu bu formatın sunuculuğunu da yine Acun Ilıcalı yapmaktadır. Survivor'un Şampiyonu olan Merve Oflaz, aynı zamanda Survivor tarihinin ilk kadın şampiyonu oldu. Françoise Dorléac Françoise Dorléac (d. 21 Mart 1942 – ö. 26 Haziran 1967), Fransız bir sinema oyuncusu. 21 Mart 1942 tarihinde televizyon oyuncularından Maurice Dorléac ve Renée Deneuve’nin kızı olarak Paris’te dünyaya geldi. Fransız sinemasının tanınmış sinema oyuncularından Catherine Deneuve’nin ablasıdır. Her iki kardeş 1967 yılı yapımı bir müzikal olan Les Demoiselles de Rochefort’da birlikte oynamışlardır. 26 Haziran 1967 tarihinde Nice şehrine on kilometre kalan bir trafik kazasında aracını bir işaret tabelasına çarpmış, kaza sırasında aracında yangın çıkması sonucunda yanarak vefat etmiştir. Vedat Ahsen CoÅŸar Vedat Ahsen Coşar (d.1 Şubat 1949, Vezirköprü, Samsun), Türk avukat. Babası Ahmet Coşar'ın (1986-1989 yılları arası Yargıtay Birinci Başkanı) görev yaptığı Vezirköprü'de dünyaya geldi. Konya Maarif Koleji'nin ardından 1974 yılında İstanbul Üniversitesi Hukuk Fakültesi’nden mezun oldu. 1975 yılında Ankara Barosuna kaydoldu. Ankara Barosu Yönetim Kurulu, Türk Hukuk Kurumu Yönetim Kurulu, Türkiye Futbol Federasyonu Disiplin Kurulu ve Hukuk Kurulu üyeliği ile Şike Tahkik Kurulu Üyeliği ve Başkanlığı yapan Coşar, 1998-2004 yılları arasında öğretim görevlisi olarak çalıştığı Bilkent Üniversitesi İktisadi, İdari ve Sosyal Bilimler Fakültesi'nde dersler verdi. 2006/2007 akademik yılından itibaren de ders vermeye devam etmektedir. 18 Ekim 2004 tarihinden itibaren 2010 yılına kadar Ankara Barosu Başkanı olan Coşar, 2004-2006 yılları arasında Karadeniz Ülkeleri Barolar Birliği’nin başkanlığını yapmıştır ve 2006 tarihinden itibaren de aynı kuruluşun genel sekreterliği görevini yürütmektedir. 2005-2006 ve 2015-2016 akademik yılında Gazi Üniversitesi Hukuk Fakültesi’nde ders veren Coşar’ın, pek çok dergi ve gazetede yayınlanmış makaleleri vardır. Özdemir Özok'un 25 Nisan 2010'da vefatıyla boşalan Türkiye Barolar Birliği başkanlığına 12 Haziran 2010'da yapılan olağanüstü genel kurulda 3 yıllığına seçildi. 26 Mayıs 2013'te yapılan 32. olağan genel kurulda ikinci gelerek görevi Metin Feyzioğlu'na devretti. Evli ve iki çocuk sahibidir. http://www.barobirlik.org.tr/Detay5421.tbb Alain Delon (şarkı) Sıla ve Ozan Doğulu'nun, 15 Haziran 2010 tarihinde piyasaya sürülen 130 Bpm albümünde düet yaptıkları, albümün ilk video klibidir. Sözleri Sıla Gençoğlu'ya, müziği ve düzenlemesi ise Ozan Doğulu'ya ait olan şarkı, pop-elektronik bir alt yapıya sahiptir. Şarkının video klibinin video yönetmenliğini Murat Onbul üstlenirken, videoda hem Sıla hem de Ozan Doğulu yer almıştır. Videonun görüntü yönetmenliğini Tolga Kutlar, sanat yönetmenliğini Tude Berberoğlu, prodüktörlüğünü ise Ulaş Elgin üstlenmiştir. Video klibin çekim aşaması, Powertürk TV'nin "Kulis" isimli programında 2-8 Ağustos 2010 tarihleri arasında gösterilmiştir. Video klip, Kral TV, Powertürk TV, NR1 TV ve MTV Türkiye başta olmak üzere, birçok müzik kanalında gösterime girmeyi başarmıştır. Şarkı, 19 Haziran tarihli Kral TV Top 20 Listesi'ne 8. sıradan giriş yapmış, 3 Temmuz 2010 tarihinde ise 3 numaraya yükselmiştir. Powertürk TV'de ise 23 Ağustos tarihinde 1 numaraya yükselmiştir. 1 Temmuz 2010 tarihli Billboard Türkçe Top 20 Listesi'nde şarkı 4 numarada yer alırken, şarkı 8 Temmuz tarihinde yine 4 numarada yer alırken, 15 Temmuz tarihli listede ise 1 numaraya yükselmiştir. Avrupa Top 100 Listesi'ne ise 18 Temmuz tarihinde giriş yapan şarkı, listeye 76 numaradan giriş yapmış ve bu listede en yüksek olarak 67 numaraya yükselmiştir. Radyo listelerinde ise, Power Türk, Süper FM, Show Radyo, İstanbul FM, Radyo Viva, Best FM Radyo Mega ve Radyo Tatlıses'te 1, Radyo D ve Alem FM'de ise 2 numaraya yükselmiştir. 130 Bpm 130 Bpm, Ozan Doğulu'nun 15 Haziran 2010 tarihinde DMC'den çıkan ilk albümüdür. Albümün yapımcılığını Ozan Doğulu üstlenirken, sanatçıya albümde Sezen Aksu, Tarkan, Kenan Doğulu, Sıla, Ferhat Göçer, Ajda Pekkan, Mustafa Ceceli, Ziynet Sali ve Agusev Brass Band eşlik etmiştir. Alain Delon (anlam ayrımı) Alain Delon ile ilgili maddeler: Altın Kelebek Ödülleri Altın Kelebek Ödülleri, "Hürriyet Kelebek" tarafından 1972'den bu yana Türkiye'de dağıtılan müzik ve televizyon ödülleri. Ödüllerin verileceği kişiler "Hürriyet" ve "Kelebek" eki okurlarının oylarıyla seçilmektedir. Ödül töreni Kanal D ve teve2'den canlı olarak yayınlanmaktadır. Tazmanya CanavarÄ± (Looney Tunes) Tazmanya Canavarı ya da Taz, Warner Bros.'un "Looney Tunes" serisinde yer alan hayali bir çizgi film karakteridir. Yaratıcısı Robert McKimson'dur. Çok hızlıdır ve sınır tanımaz iştahıyla istediği her şeyi yer. 1990'lı yıllarda çok popüler olmuştur. Şu anda da Looney Tunes'un en popüler karakterlerinden biridir. Looney Tunes serisi dışında Space Jam, Baby Looney Tunes, Taz-Mania, ve Duck Dodgers'de de yer almıştır. 1991 yılında Taz'ın kendi çizgi dizisi olan Taz-Mania yapılmıştır. Taz-Mania'da Taz'ın ailesi görülmüştür. Ã–zdem Sanberk Özdem Sanberk, (1 Ağustos 1938) Türk diplomat. Galatasaray Lisesi ve İstanbul Üniversitesi Hukuk Fakültesi'nden mezunu olmuştur. Dışişleri Bakanlığı memuru olarak Madrid, Amman, Bonn ve Paris Büyükelçiliklerinde ve OECD ve UNESCO Daimi Temsilciliklerinde çeşitli derecelerde görevde bulunduktan sonra, 1985–1987 yılları arasında zamanın Başbakanı Turgut Özal’ın dış politika danışmanlığını yapmıştır. 1987–1991 yılları arasında Avrupa Topluluğu nezdinde Büyükelçi Daimi Temsilci, 1991–1995 yıllarında arasında Dışişleri Müsteşarı ve 1995–2000 yılları arasında da Londra Büyükelçisi olarak görev yapmıştır. 2000 yılında emekliye ayrılan Sanberk, 2003 Eylül ayına kadar Türkiye Ekonomik Sosyal Etütler Vakfı (TESEV) Direktörlüğü görevinde bulunmuştur. 2011'de Birleşmiş Milletler'in yürüttüğü Gazze filosu saldırısı soruşturma komisyonunda Türkiye'yi temsilen görev aldı. Hâlen USAK Başkanlığı yürütmektedir. 2010-2014 yılları arasında ise Kadir Has Üniversitesi Mütevelli Heyeti üyeliği görevini yürüttü. Sumru Sanberk ile evli ve bir çocuk babasıdır. Emanuel Biancucchi Emanuel Biancucchi Cuccitini (d. 29 Temmuz 1988, Rosario, Arjantin) Arjantinli futbolcudur.Newell's Old Boys 'te forma giymektedir. Barcelona forması giyen Lionel Messi'nin kuzeni Maxi Biancucchi'nin kardeşidir.. İsrail başbakanı İsrail başbakanı (, "Rosh HaMemshala"; , "Ra'īs al-Ḥukūma"), İsrail hükûmet başkanı olup ülkedeki en güçlü siyasi makamdır. İsrail cumhurbaşkanı ülkenin devlet başkanı olmasına rağmen, yetkileri büyük ölçüde törensel niteliktedir; başbakan gerçek gücün çoğunu elinde bulundurmaktadır. Bir seçim sonrasında cumhurbaşkanı, sıralamaya göre parti liderlerine sorduktan sonra Knesset'in bir üyesini başbakan adayı olarak görevlendirir. Aday, daha sonra bir hükûmet sunmalı ve başbakan olabilmek için bir güvenoyu almalıdır. Pratikte, başbakan genellikle seçimlerdeki en büyük partinin lideri olur. 1996 ve 2001 yılları arasında başbakan doğrudan Knesset'ten ayrı olarak seçildi. El Baha BÃ¶lgesi El Baha Bölgesi (), Suudi Arabistan'ın 13 yönetim bölgesinden birisidir. El-Baḥa ülkenin güneyinde, Mekke'ye komşu bir bölgededir. Yüzölçümü 15.000 km²'dir. Nüfusu 459.200 (1999). Başkenti Al Baha'tır. Al- Baḥah bölgesi el-Baha Şehri ve Baljorashi'yi kapsar. Baljorashi'nin "sooqe as-sabt" adında meşhur bir pazarı vardır. "sooqe as-sabt" "Cumartesi Pazarı" demektir. Baljorashi Pazarı çok eski bir pazardır ve ilk kuruluş tarihi bilinmemektedir. Pazar, sabah namazından sonra mahalli zamanla sabah 5 civarında açılmaktadır. Öğle vaktinde de kapanmaktadır. Bütün bölgeden insanlar pazara alış verişi gelmektedir. El-Bahah bölgesindeki diğer şehirler Baljourashi, Almandaq, Rahwat Albar, Sabt Alalaya ve Kızıl Deniz'e kıyısı olan Al Qunfunda şehridir. El-Baḥah bölgesi Ghamid ve Zahran'lerine ev sahipliği yapar. El-Baḥa hem bölgenin, hem de bölgenin başşehrinin adıdır. Şehir Ghamed bölgesinin kuzey batı kısmında konuşlanmıştır. Bölgede dağlar, yaylalar, tepeler, vadiler ve çöl parçaları vardır. El-Baḥa bölgesi Suudi Arabistan Krallığı'nın güneybatısında 41/42 E (Doğu) ve 19/20 N (kuzey) koordinatlarındadır. Krallığın güzel turistik bölgelerinin tam ortasında yer almaktadır. Bölgenin yüzölçümü yaklaşık 36.000 km²'dir. El-Baha Bölgesinin başkenti El-Baha'dır. Diğer başlıca şehirleri şunlardır: 1- Balgorashi 2- Almandaq 3- Almaqah 4- Alaqeeq El-Baha Bölgesi dev kayalık yükseltiler tarafından iki ana bölüme ayrılmıştır. Batıdaki bölüm Tihama isimli sahil düzlüğüdür. Doğuda da yüksekliği denizden itibaren 1.500 ila 2.450 metre arası değişen el-Sarawat veya el-Sarat isimli dağ sırası vardır. Genetik araştırmacıların iddiasına göre bölge halkının çoğu Arap Yarımadası'nın güneyinden göç etmiş Azad Shenou`a kabilesinin soyundan gelmektedir. El-Bahah Bölgesi'nin nüfusunun büyük çoğunluğu sünni Müslümandır. Her kabile ve kabileleri oluşturan klanların Şeyh adı verilen kendi liderleri vardır. Pantelleria Pantelleria, Akdeniz'de, İtalya'ya bağlı bir ada. Yönetsel bakımdan Sicilya Özerk Bölgesi, Trapani ili'ne bağlı bir komünü Sicilya ile Tunus arasında yer alır. Sicilya'dan 100 km; Tunus'tan 70 km uzakliktadir. Sicilya ile Tunus arasında yer alan bir Akdeniz adasıdır. Volkanik kökenli olan adanın yüzölçümü 83.02 km²'dir. Yüksekliği, sönmüş bir krater olan Magna Grande'de 836 m'ye ulaşır. Kuzeyi ve batısını ovalar ve tepeler oluşturur. Kıyıları kayalık ve girintili çıkıntılıdır. Pantalleria koününün nüfusu (31.10.2010 tahminleri itibarıyla) 7.844 kişidir ve nüfus yoğunluğu 94,50 kişi/km² olur. Pantelleria komününün belediye sınırları içinde nüfusunun 19. ve 20. yüzyıllarda gelişmesi resmi nüfus sayımı sonuçlarına göre şu gösterimde özetlenmiştir: Gülendam dağ çayı Gülendam dağ çayı ("Sideritis gulendamiae"), ballıbabagiller (Lamiaceae) familyasından "Sideritis" cinsinden dağ çayı türü. Temmuz 1993 ve 1995'te Eskişehir'de Sivrihisar ve Mihalıççık yakınlarından toplanan örneklerden tanımlanmıştır. Gövdesi dört köşeli ve yoğun yünsü örtü tüylüdür. Bitki beyazımsı renkte, basit veya dallanmış olup, yoğun, basık, beyaz-yünsü görünüşlü tüy örtüsüne sahiptir. Taban yaprakları rozet şeklinde ve çok sayıdadır. Orta gövde yaprakları genellikle şerit biçiminde, çiçek durumu basit ya da dallanmış vertisillastrumlardan ()oluşmuştur. Brakteler dairemsiden yüreksiye kadar değişen şekillerdedir. Çanak tüpsü, dişleri kısa üçgen-mızraksı, çanak sarı renkte, dudak kenarlarında kahverengi çizgili, meyve üçgen-yumurtamsıdır. Endemik olarak dünyada yalnızca Türkiye'de Eskişehir ilinde bulunur. 880–950 m yükseklikteki dağ ve tepelerde, alçı taşlı ve marnlı bozkırlarda yetişir. Kurutulmuş çiçek ve yapraklı sapları yöre halkı tarafından ada çayı gibi demlenerek tüketilir. Adı, bitki morfolojisi ve anatomisi ile sistematik botanik uzmanı Prof. Dr. Gülendam Tümen'e ithafen verilmiştir. Avrupa'nın Moğollar tarafından istilası Avrupa’nın Moğollar tarafından istilası, 13. yüzyılda Moğol İmparatorluğu'na bağlı Sübedey komutasındaki orduların Doğu Avrupa’dan başlayarak gerçekleştirdiği seferlerin tamamıdır. Kiev Knezliği'ne karşı başlayan ilk seferlerin ardından Mohi Muharebesi ile Macaristan Krallığı ve Legnica Muharebesi ile Lehistan Krallığı (Polonya) işgal edilir. Seferlerde ordu komutanları Cengiz Han’ın torunları Batu ile Kadan olsa da Sübedey’in genel komutası belirleyici olmuştur. Moğol istilalarına bakıldığında Avrupa’nın istilası Orta Doğu ve Çin seferlerinden sonra en büyük seferlerden sayılır. 1235 yılında Moğol İmparatorluğunun Büyük Hanı Ögeday, Batu’dan Rus topraklarını fethetmesini istemiştir. 1237 yılı Aralık ayında Ryazan önlerine gelen ordunun başında Cuci, Möngke ve Güyük bulunmaktaydı. Teslim olmayan şehir Moğollar tarafından yerle bir edilir. Moğolların karşısına çıkan Rus orduları yenilir. Vladimir Prensi II. Yuri 4 Mart 1238 tarihinde Sit Nehri yakınlarındaki muharebede hayatını kaybeder. Ele geçirilen şehirler arasında Vladimir, Torjok ve Kozelsk bulunmaktadır. Sonrasında Moğollar, steplere dönerek buradaki Kıpçaklar ve Alanlara saldırarak Kırım’a doğru ilerlerler. 1239 yılında Batu, Pereyaslavl ve Çernigiv şehirlerini ele geçirir. Direnişin olanaksız olduğunu gören Rus prensler çareyi kaçmakta bulurlar. 6 Aralık 1240 tarihinde Kiev yağmalanır. Bundan sonra Batu, Orta Avrupa’ya doğru bir öncü kuvvet gönderecek, bu ordu ise Lehistan Krallığı orduları tarafından püskürtülecektir. Moğollar Orta Avrupa’ya üç orduyla girer. İlk ordu Legnica Muharebesinde II. Henryk Pobożny komutasındaki Leh Ordusu ve müttefiklerini yener. İkinci bir ordu Karpat Dağlarını aşarken, üçüncü ordu Tuna Nehri boyunca ilerler. Üç ordu yeniden birleşerek 11 Nisan 1241 tarihindeki Mohi Muharebesinde Macaristan Krallığını yenerler. Moğol istilası Macar halkının neredeyse yarısının hayatını kaybetmesine yol açacaktır. 1242 yılı boyunca yağmaya devam eden Moğol ordusu Avusturya, Dalmaçya ve Moravya bölgelerini de ele geçirir. Ancak 1241 yılı Aralık ayında Ögeday ölünce yeni Moğol hükümdarının seçilmesi için tüm önemli komutanlar Moğolistan’a dönünce yeni seferler askıya alınır. Kiev’in yağmalanmasından sonra Batu, küçük bir birliği Polonya’ya gönderir. Birlik Lublin’i ele geçirse de ilerleyemez. Macaristan ve Polonya içlerine yağma seferleri düzenlenir. Bu seferler sırasında Olomouc’da büyük kayıplar yaşarlar. Avrupa’daki Moğol seferlerini planlayan Sübedey, farklı ülkelere gönderdiği ajanları sayesinde ülkelerin iç durumu ve silahlı kuvvet gücünü öğrenip buna göre stratejisini belirlemekteydi. 1241 yılında Macaristan Krallığı o dönemde Avrupa’daki diğer feodal devletler gibiydi. Hanedana hala Árpád soyundan krallar çıksa da kralın yetkileri büyük oranda sınırlandırılmıştı. Zengin soylular tüm krallığın güvenliğinden çok kendi feodal hükümdarlıklarının çıkarlarını önde tutuyordu. IV. Béla kralın yetkilerini genişletmeye çalışsa da başarılı olamayacaktı. Böylelikle Moğol istilası Avrupa kapılarına dayandığında Macaristan feodal bir düzensizlik içindeydi. Macarlar yaklaşmakta olan tehlikeden çeşitli şekillerde haberdar oldular. 1229 yılında Moğollardan kaçan İdil Nehri kıyılarındaki Rus boyarlarının Macar topraklarına girmesine izin verildi. 1237 yılında Dominiken rahibi Julianus önderliğinde yeniden topraklarına götürülmek istendiklerinde Batu Han tarafından reddedilirler. Ayrıca Batu, Macar kralı Béla’ya yazdığı mektupta Macarların koşulsuz teslim olmasını talep eder, aksi durumda korkunç bir kaderin onları beklediğini bildirir. Béla mektuba cevap vermez. Moğollar tarafından yenilen Kumanlar ile 1239 yılında, aynı akıbete uğrayan Leh prensler aracılığıyla da 1241 yılında iki mesaj daha gönderilir. Durumun ciddiyetini geç de olsa kavrayan Béla, feodal prensleri toplayarak ülkenin savunulması için kurduğu orduya katılmaları çağrısında bulunur. Ayrıca Papa’dan ve diğer Avrupa devletlerinden yardım talep edilir. Ülke dışından sadece küçük bir şövalye desteği gelir. Avusturya Prensi Frederick’e bağlı süvariler savaşın sonucuna etki etmekten uzaktır. Macaristan’daki feodal beyler durumun ciddiyetini kavramazlar, hatta bazıları bu istila sonucunda kral Béla’nın olası yenilgisiyle kendilerinin hakimiyetlerinin artacağını düşünenler de vardır. Artık iyice yakıcı olarak hissedilen Moğol istilasına karşı Macar halkı hazırlıksız yakalanmıştır. Son birkaç yüzyıl boyunca göçebe kavimlerin istilalarından uzak yaşanan dönem sonucunda yeni bir istilanın yaşanılacağına kimse inanmamaktadır. Macar toplumu artık eskisi gibi asker bir toplum olmaktan çıkmış, yerleşik hayata uyum sağlamıştır. Sadece zengin asiller zırhlı süvari olarak yetiştirilmekte, önceki dönemlerdeki hafif süvari geleneği terkedilmiş durumdaydı. Sayısı yaklaşık 60 bin civarında olan Macar ordusu birbirinden bağımsız, savaş deneyimi olmayan asillerin bir araya gelmesinden oluşuyordu. Béla ordusuna Kumanları dahil etmeye çalışacak, hafif süvari eksikliğini bu şekilde karşılamaya çalışacaktır. Ancak ordu içinde Kumanların Moğol ajanları olduğu söylentileri yayılmaktaydı. Kumanların Macar ordusuna dahil edilmeleri, onları hain sayan Moğollar tarafından Macar topraklarının işgal edilmesi için ayrı bir bahane de oluşturmaktaydı. Moğol istilalarından önce Macar ordusunda hafif süvari ağırlığı bulunuyordu. Macar savaşçılarının eski savaş taktikleri de Moğol taktiklerine benzemiş olsa da 13.yüzyıla gelindiğinde unutulmuştu. Buna göre düşmana beklemediği sırada kütlesel olarak saldırılıyordu. Ancak bu taktik düşmanın direnmesi veya yeniden toplanması durumunda etkisiz olabiliyordu. Diğer bir taktik ise göstermelik bir geri çekilme ve kaçma üzerine kuruluydu. Düşmana göstermelik bir saldırıdan sonra kaçarcasına geri çekilen süvari birliklerini takip ederek düzensizce ileri atılan düşman birlikleri yedek birliklere hedef olmakta, geri dönen süvariler ise düşmanı yanlardan çember içine alarak imha etmekteydi. Ancak Macarlar Avrupa’ya yerleştikten sonra 11.yüzyılda bu taktikleri bırakmış, ağır süvari ve piyadelerden oluşan orduya dönmüşlerdi. Kumanlarla Macarlar arasındaki gerilimli ilişki sonunda kopacak ve Kumanların kralı Macarlarca öldürülecektir. Moğollara karşı koyabilecek önemli süvari kuvveti oluşturan Kumanlar Balkanlara kaçar ve geçtikleri yerleri yağmalarlar. Macar kırsal hayatını etkileyen bu iç karışıklık sonucunda artık Macar ordusu Moğollar karşısında yapayalnız kalmıştır. Hernád Nehri kıyılarında 11 Nisan 1241 tarihinde yapılan Mohi Muharebesinde Moğollar üstünlük sağlar. Kral Béla muhafızlarıyla kaçar ancak ordusu Moğollar tarafından tamamen imha edilir. Bundan sonra Moğollar Macar ovasını, Karpatları ve Transilvanya’yı işgal ederler. Yerel direniş gösteren kentler acımasızca imha edilirken, teslim olan halk köle yapılır. Onbinlerce Macar kaleye sahip olan kentlere, ormanlara, bataklık bölgelere ve dağlara kaçar. 1241 yaz ayları boyunca bölgeye hakim olan Moğollar Tuna Nehri boyunca ilerler. Genelde bahar aylarında sefere çıkan Moğollar alışılanın aksine kışın Dalmaçya kıyılarına ilerler. Bu dönemde Macar topraklarına dahil olan Hırvat toprakları da ele geçirilir. Moğollar Macaristan’da Büyük Kağan adına para bastırarak hakimiyetlerini ilan ederler. Bölge Batu Han tarafından Orda Han’ın denetimine verilir. İstilacı ordunun yağma ve katliamlarının yanı sıra salgın hastalıklardan dolayı Macar halkı çok büyük kayıplar verir. Bölgedeki hâkimiyetlerine rağmen Moğollar kaleli şehirleri ele geçiremezler. Saldırıya uğrayan ancak ele geçirilemeyen şehirler arasında Fehérvár, Esztergom, Veszprém, Tihany, Győr, Pannonhalma, Moson, Sopron, Vasvár, Újhely, Zala, Lockenhaus, Bratislava, Nitra, Komárom, Fiľakovo ve Abaújvár sayılabilir. Bundan ders çıkaran kral IV. Béla işgalden sonraki dönemde kalelerin yapılmasını teşvik edecektir. Mali durumunun zor olmasından ötürü zengin Yahudi aileleri, tüccarlar ve zanaatkarlardan borç alan kral bu topluluklara çeşitli haklar tanımak durumunda da kalmıştır. İşgalin ardından ülkeden kovulan Kumanlar yeniden Macar topraklarına çağrılmış ve zarar gören kırsal bölgelerin yeniden bayındır hale gelmesine çalışılmıştır. Bu döneme Macaristan’ın ikinci kez kuruluşu da denmektedir. 1242 yılı yılında Ögeday ölünce seferde olan Batu Han, yeni kağanın seçilmesi için ordusuyla Moğolistan’a döner. Arkasında talan edilmiş topraklar bıraksa da Batı Avrupa bu geri çekilmenin sonucunda saldırıya uğramaktan korunmuş olur. Batı Avrupa’nın Macarlar sayesinde Moğolların saldırılarından korunduğuna dair bir inanış olsa da, Moğollar Ögeday’ın ani ölümü sebebiyle geri çekilmiştir. Ögeday ölmemiş olsaydı Moğolların Avrupa içlerine ne kadar daha ilerleyebileceği tarihçilerce tartışılmıştır. Ancak dönemin lojistik sorunlarının Moğolların ilerleyişini engelleyeceği öngörülmüştür. Macarlar Moğol istilasından önemli dersler almışlardır. Korunmasız kırsal bölgenin yağmalandığını ancak kalelerin ve surlarla çevrili şehirlerin hasar görmediğini gören Macarlar sadece sınır bölgelerine değil her bölgeye kaleler inşa etmeye başlarlar. İlerleyen dönemlerde Macar kralları kale yapmaları ve güvenliğini sağlamaları karşılığında feodal prenslere toprak vereceklerdir. Moğol istilaları döneminde Hırvatistan Macaristan Krallığına bağlıydı ve kralı IV. Béla idi. 1241 yılında Moğollara yenilen Macar kralı IV. Béla Hırvatistan’daki Zagreb’e kaçar. Savunması zayıf olan şehir Moğollara direnemez ve yerle bir edilir. Kralı takip eden Moğollar Zagreb’den Dalmaçya’ya geçerler. 1242 yılı Mart ayında Kadan komutasındaki Moğol ordusu Hırvatistan’daki Klis Kalesi önünde yenilgiye uğrasalar da kasaba kasaba kralı ararlar. Hırvat asilleri ve Trogir ve Rab gibi Dalmaçya kentleri kralın saklanmasına ve kaçmasına yardım ederler. Moğollar dağlık Dalmaçya coğrafyasında dağınık Hırvat kuvvetlerinin pusularıyla karşılaşacak ve alışık olmadıkları coğrafyada zorlanacaklardır. Buna rağmen Hırvat toprakları yağmalanmaktan kurtulamayacaktır. Ögeday’ın ölümü üzerine Moğollar geri çekilince Hırvat asilleri ve kentleri bağlılıklarından dolayı kral tarafından ödüllendirilecektir. Moğol istilaları önce Macar topraklarının parçası olan doğu Karpatya bölgesindeki Moldova ve Eflak topraklarında yaşanır. Bölgedeki onbinlerce Rumen, topraklarını Altın Orda saldırılarına karşı korurken hayatını kaybedecektir. Bu dönemde yaşanan imha o kadar büyüktür ki, bölgedeki Rumenlere ait yazılı tüm tarih bilgisi kaybolmuştur. Ana hedefi Macar toprakları olan istila sırasında Rumenler tutunamamış ve ormanlara, dağlara çekilmişlerdir. Tarihçiler arasında Avrupa uygarlığının Moğol istilaları sonucunda tamamen yıkılmamış olmasının sebebi olarak çok sebep gösterilmektedir. Moğolların isteksizliği, Batı Avrupa’ya doğru yoğunlaşan Cermen halklarının varlığı, steplere oranla daha nemli iklim, olumsuz coğrafi koşullar, sık ormanlar sıralanan sebepler arasındadır. Ayrıca Moğolların savunması kuvvetli olan kaleleri ele geçirmekte başarısız olmaları kalelerin daha yoğun olduğu Batı Avrupa bölgesinde zorlanacakları sonucuna yolaçmaktadır. Ayrıca Batıdaki kuvvetli ağır süvari geleneği de istilayı durdurucu etkiye sahip olabilecektir. Tarihçiler arasında tartışılan başka bir konu ise Avrupa istilasında Moğolların hedefleri ve amaçlarıdır. Tarihçi Denis Sinor 1999 yılındaki makalesinde Batu Han’ın Moğol tahtında emelleri olduğu için istilayı durdurduğunun gerçeği yansıtmadığını iddia ederek, Batu Han’ın sadece lojistik nedenlerle istilayı ilerletmediği ve Moğol İmparatorluğunun batıdaki topraklarının de facto hükümdarı olmaya razı olduğunu belirtir. Ayrıca Batu Han, Ögeday’dan sonraki Büyük Kağan olan Güyük’e bağlılık konusunda hiçbir sorun çıkartmayacaktır. Bu fikre göre Moğollar Rus ve Doğu Avrupa topraklarını fethetmek istemiş ve amaçlarına ulaşmışlardır. 1241 yılından 1248 yılına kadar Batu ile Güyük arasında tahta kimin geçeceğine dair tartışmalar sürer. Bu dönemde vekaleten tahtta bulunan Töregene Hatun oğlu Güyük’ün iktidara gelmesi için uğraşır. Güyük 1248 yılında ölünce 1251 yılında yerine Möngke geçer. Bu dönemde Rus topraklarında kalan Batu, Altın Orda devletini kuracaktır. Bölgede Galiçya kralı Danilo ile sürekli çatışmalar yaşayacaktır. Batu Han 1255 yılında öldükten sonra şartlar değişir. İktidara gelen kardeşi Berke artık Avrupa’nın fethedilmesiyle ilgilenmemiştir. Berke İslamiyeti kabul etmiş ve 1258 yılında Abbasiler halifesi Mustasım Billah’ın İlhanlıların kurucusu olan akrabası Hülagû Han tarafından öldürülmesini şiddetle eleştirmişti. İlhanlılara karşı Memlûk Sultanlığı ile işbirliği yapmıştır. Memlûkler de Altın Orda devleti de Türk soyundan gelmekteydi. İki devletin de silahlı kuvvetlerinin çoğunluğunu Türk savaşçılar oluşturmaktaydı. Hülagû’nün ordusu ise Moğol kökenliydi ve şamanist geleneklere sahip çıkıyordu. Moğol İmparatorluğunun kurulmasından çok uzun olmayan bir süre sonra farklı bölgelerde hâkimiyet kuran ve farklı dinleri seçen aynı kökene bağlı hükümdarlar savaşarak Moğol egemenliğinde ilk onarılmaz çatlağı başlatmıştır. Berke’nin düşmanca varlığı yüzünden tüm kuvvetini Memlûkler üzerine gönderemeyen Hülagû 1260 yılında Ayn Calut Muharebesinde neredeyse tüm ordusunu kaybederek yenilir. Hülagû 1262 yılındaki Terek Muharebesinde Berke’ye de yenilecek ve devleti zayıflayacaktır. Moğolların kendi aralarındaki savaşlar sayesinde Avrupa istilası durmuştur. Bundan sonra Altın Orda orduları sadece ganimet için düzenlenen sınırlı seferlerde Avrupa’ya saldıracaktır. İlk Polonya istilasından 18 yıl sonra 1259 yılında 20 bin kişilik ordusunu bölgeye gönderen Altın Orda hükümdarı Berke, ordunun komutasını Burundai'ye verirken, genç prensler Nogay ve Tule Buka'yı da sefere gönderir. Moğol ordusu Lublin, Sieradz, Sandomierz, Zawichost, Kraków ve Bytom şehirlerini yağmalayacaktır. Ancak Berke'nin amacı Polonya'yı işgal etmek olmadığı için ordusu geri çekilecektir. Saldırıdan sonra Moğollara karşı bir haçlı seferi düzenlenmek istense de bu girişim başarısız olur. 1287 yılındaki sefere yeniden Nogay ve Tule Buka çıkarlar. Lublin, Mazovia, Sandomierz ve Sieradz şehirlerine karşı yapılan seferler başarılı olsa da, ordu Kraków önlerinde başarısız olur. İlhanlılarla süren çatışmalardan ötürü yardım da gelmeyince istilacı ordu güçlü Polonya ordusu gelince Kraków önlerinden geri çekilir. Batu'nun en önemli komutanlarından Borolday Litvanya topraklarına 1259 yıllarında sefer düzenledi. 1275 ve 1277 yıllarında da bu topraklar istila edilse de, güçlenen Litvanya ordusu artık Moğol akınlarını durduracak ve püskürtecek güce gelmiştir. Berke döneminde Moğollar Trakya'yı istila etmişti. 1264 yılının kışında Nogay komutasındaki bir ordu Bulgar ve Bizans topraklarına girdi. 1265 yılı bahar aylarında Bizans imparatoru VIII. Mihail'in ordusu Moğollara yenilecektir. Bu muharebeden sonra Trakya Moğollar tarafından yağmalanacaktır. Bundan sonra Bizans, Altın Orda ile uzlaşmanın yollarını arayacak ve imparator VIII. Mihail, kızı Euphrosyne Palaiologina'yı Nogay ile evlendirerek bağlılığını bildirecektir. Altın Orda hakimiyetindeki topraklara yakınlığı nedeniyle sürekli olarak tehdit altında kalan ve yağmalanan Bulgar toprakları 14. yüzyıla kadar Altın Orda devletine bağlı kaldı. Bulgar çarı Todor Svetoslav Altın Orda tahtına çıkan Tokta'ya bağlılığını bildirecektir. Kuman asıllı Altın Orda'ya bağlı olarak topraklarını genişletmek isteyen ve ileride Bulgar hanedanını kuracak olan Şişman ile Sırp kralı II. Stefan Uroš çatışmaya başlayınca Nogay Han 1293 yılında Sırp topraklarını istila eder. Sırp ordusunu mağlup eden Nogay, Sırp kralının Moğol egemenliğini tanımasının ardından bölgeden çekilecektir. 1280'li yıllarda Nogay Han, Tule Buka ile Macar topraklarına saldıracaktır. Transilvanya bölgesindeki Reghin, Braşov ve Bistriţa yağmalanır. Ancak Tule Buka komutasındaki ordu Karpatlardaki olumsuz hava koşulları ve aşırı kar yüzünden ilerleyemez. Pusuya düşürülen zor durumdaki ordu, Peşte yakınlarında Macar kralı IV. Ladislas'a yenilir. Moğollar, kuvvetlerinden önemli zayiatlar verince istila durdurulacaktır. Macarlar 1241 yılındaki istiladan çıkardıkları derslerle çok sayıda alınması zor kale inşa etmiş ve askeri taktiklerini geliştirmişlerdir. Bu açıdan bakıldığında son dönemdeki Moğol seferleri başarısız olarak değerlendirilmektedir. Hızlı Gonzales Hızlı Gonzales ya da orijinal adıyla Speedy Gonzales, Looney Tunes'da yer alan hayali bir faredir. Çok hızlı olduğundan dolayı kediler onu yakalayamaz. Genellikle sarı şapka, kırmızı fular takar ve beyaz gömlek ile beyaz pantolon giyer. Yaratıcısı Robert McKimson'dur ancak Friz Freleng ve Hawley Pratt Hızlı'yı yeniden yaratmıştır. Hızlı Gonzales, ilk kez 1953 yılında, "Cat-Tails for Two" adlı bölümde görülmüştür. Yaratıldıktan iki yıl sonra, 1955 yılında Friz Freleng ve Hawley Pratt karakteri yeniden yaratmıştır. Hızlı, yeni haliyle ilk kez "Speedy Gonzales" adlı kısa filmde görülmüştür. Hızlı Gonzales, çizgi filmler dışında birçok filmde de görünmüştür. Rubin Okotie Rubin Rafael Okotie (d. 6 Haziran 1987, Karaçi), Avusturyalı futbolcudur. Nijeryalı baba ve Avusturyalı annenin çocuğu olarak dünyaya gelen Okotie, dört yaşına kadar Barselona'da yaşadı. Bu nedenle Avusturya, Nijerya ve Pakistan millî takımlarında oynama şansı doğdu. Okotie FIFA'nın internet sitesine yaptığı ""Burada yaşıyorum, ailem ve arkadaşlarım burada ve Avusturyalı olduğumu düşünüyorum."" açıklamasıyla millî takım olarak Avusturya'yı seçtiğini dile getirdi. Bundesliga'daki ilk maçına Austria Wien formasıyla 5 Ağustos 2007'de Rapid Wien karşısında çıktı. Ligdeki ilk golünü 23 Şubat 2008'de 3-1 biten maçta Red Bull Salzburg karşısında kaydetti. 30 Mayıs 2010'da Alman takımı 1. FC Nürnberg ile üç yıllık sözleşme imzaladı. Başyayla (anlam ayrımı) Avlonya Avlonya (, "Aulónas"), Arnavutluk'ın Avlonya ilinin merkezi olan şehirdir. Dıraç'tan sonra ülkenin en büyük liman kentidir. Ülkenin en eski kentlerinden biri olan Avlonya, Antik Yunanlar tarafından MÖ 6. yüzyılda kurulmuştur. Büyük bir ticaret merkezi olan Avlonya'da balıkçılık ve sanayi sektörleri gelişmiştir. Çevresindeki bölgede ise petrol, doğal gaz, yersakızı ve tuz üretilir. Şehir "bağımsızlık kenti" ("Qyteti i Pavarësisë") olarak da anılır. Avlonya'da, Mimar Sinan'ın eseri olan tarihı Muradiye Camii, ve Neşat Paşaoğlu Camii bulunmaktadır. Ä°lyas Abdullayev İlyas Abdullayev, Azeri biyolog ve devlet adamı. Azerbaycan SSC Bilimler Akademisi'nde çalışmıştır. 1934'te Azerbaycan Devlet Tarım Akademisi'ni bitirdi. Dördü Rusça olmak üzere beş tane kitap yazdı. Bazı siyasi partilerde delegelik yaptı. "Kırmızı Emek Nişanı", "Şeref Nişanı" gibi bazı Sovyet madalyalarıyla ödüllendirildi. Neven Spahija Neven Spahija (d. 17 Mayıs 1962, Šibenik; Sırpça: Невен Спахија), Hırvat basketbol koçu. 1962 yılında Hırvatistan'ın Šibenik şehrinde doğmuştur. Dünya basketbolu içinde en büyük koçlardan biri olarak gösterilir. Daha önce KK Cibona, Olbimya Ljubia, KK Krka, Avtod Saranov, Euro Resto, Lietuvos Rytas, Maccabi Tel Aviv, Tau Ceremica son olarak Valencia takımlarını çalıştırdı. Valencia takımıyla EuroCup şampiyonluğu yaşayarak çok önemli bir başarıya imza atmıştır. 2010 yılında Fenerbahçe Ülker'le anlaşmış, 2012 yılında takımdan ayrılmıştır. Keskin Bıçak (şarkı) Keskin Bıçak, sözleri ve müziği Sezen Aksu'ya ait ve Aksu tarafından söylenmiş Deliveren albümünde 4. sırada yer alan şarkıdır. Aleksandr Åžohin Alexander Nikolayevich Shokhin (Rusça: Александр Николаевич Шохин, (25 Aralık 1951). Rusya'nın selo Savinskoye Arhangelsk Oblastı) Rus iş adamı. Moskova Üniversitesi'nde ekonomi alanında eğitim gören Alexander N. Shokhin, 1987-1991 arasında SSCB Dışişleri Bakanlığı'nda ekonomik danışmanlık görevinde bulundu. 1991-1994 arasında Çalışma Bakanı ve Ekonomi Bakanı olarak görev yapan 59 yaşındaki Shokhin, 1994-2002 arasında da Rusya Parlamentosu'nun alt kanadı Duma'da milletvekili olarak yer aldı. 2002-2005 arası yatırım grubu Renaissance Capital'ın yönetim kurulu başkanlığı görevini üstlenen Shokhin, 2005'ten bu yana da Rus Sanayici ve Girişimciler Birliği (RSPP) Başkanlığı görevini yürütüyor. İş dünyasını temsilen Rus kabinesinde yer alan Shokhin, Rusya Başbakanı Vladimir Putin'e en yakın isimler arasında gösteriliyor. Bayındırbank Bayındırbank, Türkiye'de faaliyet gösteren eski bir banka. 1958'de Çaybank adıyla kuruldu ve 1988'de bankacılık yapma yetkisi kaldırılıp 1992'de kurulan Derbank ile birleşti. Daha sonra 1997 yılında Bayındır Holding bünyesine katıldı ve adı Bayındırbank olarak değiştirildi. Bankacılık Düzenleme ve Denetleme Kurulu'nun (BDDK) 19 Temmuz 2001 tarihinde aldığı karar ile Bayındırbank'ın temettü hariç ortaklık hakları ile yönetim ve denetimi TMSF'ye devredildi. TMSF’nin 7 Aralık 2005 tarihinde aldığı kararla Birleşik Fon Bankası olarak değiştirilmesiyle Bayındırbank'ın varlığı sona erdi. İktisat Bankası Türkiye İktisat Bankası 1927'de Denizli'de kurulan, 15 Mart 2001'de TMSF'ye devrolan ve 7 Aralık 2001'de tasfiye edilen Türk özel bankası. Aaron Ciechanover Aaron Ciechanover, (1 Ekim 1947, İsrail) İsrailli biyolog, kimyager ve 2004 Nobel Kimya Ödülü'nün sahibi. Aaron Ciechanover, 1947 yılında İsrail'in Hayfa şehrinde doğmuştur. Babası hukukçu ve annesi de öğretmendi. Ciechanover'in anlattığına göre evi kitaplarla doluydu. Çocuk yaşlarda biyoloji ile uğraşmaya başlayan Ciechanover daha sonra bir kurutulmuş çiçek koleksiyonu kurdu. Biyolojide daha farklı deneyler de yaptı. Daha sonra bir mikroskop sahibi oldu ve ozmoz deneyleri yaptı. Daha sonra türlü bitkilerin hücrelerini inceledi. Ancak 11 yaşındayken annesi, 17 yaşındayken de babası vefat etti. Bundan sonra ise Hayfa şehrinde teyzesiyle, tatilleri de Tel Aviv şehrindeki abisi ile geçirdi. Birkaç yıl sonra lise eğitimini tamamladı. Ciechanover, Kudüs İbrani Üniversitesi Tıp Fakültesi'ne başladı. Ancak 4 yıl sonra, hastaları tedavi etmeye başlayınca yanlış seçim yaptığını düşündü. Çünkü biyokimya ile ilgileniyordu ve bu dalda bir meslek sahibi olmak istiyordu. Bu nedenle hem tıp ile çalışırken, hem de biyokimya bölümüne başladı. Birkaç yıl sonra biyokimya bölümünde yüksek lisansı da başarıyla bitirdi. Böylece hem biyolog hem de tıpçı oldu. Askere gidince orada doktor olmak zorunda kaldı. Askerliği bitince de doktorluktan vazgeçti ve biyokimya dalında bir bilim insanı olmaya karar verdi. İsrail Teknoloji Enstitüsü, Technion'a kayıt oldu. Orada yeniden öğrenim gördü. Bu kısa öğrenimden sonra da 2004 Nobel Kimya Ödülünü paylaşacağı Avram Hershko ile doktora çalışmalarına başladı. Bu sırada Menucha adlı bir doktorla evlendi ve Tzachi adlı oğlu dünyaya geldi. Doktora çalışmaları bittikten sonra Ciechanover, Cambridge Üniversitesi'ne gitti. Üniversitenin biyoloji bölümünde Profesör Harvey Lodish ile çalışmalara başladı. Çalışmalar bitti ve Ciechanover artık "Profesör" unvanını da almış oldu. Amerika Birleşik Devletlerinde kendisine gelen tüm iş tekliflerini reddetti ve ülkesi olan İsrail'e geri döndü. Bundan sonra ise Avram Hershko ve ABD'deki Prof. Irwin Rose ile Ubikuitin Mekanizması üzerine çalıştılar ve başarıya ulaştılar. Ancak bilimsel çevrede bu buluşun kabul görmesi 10 yıl buldu. Hücresel proteinler hakkında çalışmalara Avram Hershko ile başladılar. Bu çalışmaları daha da ilerlettiler ve protein yıkımı üzerine çalışmaya başladılar. Yakılan protein ve sentezlenen enerji sonrasında, protein artıklarını hücrenin ne yaptığını öğrenmek amacıyla çalıştılar. Bunda bazı hastalıklara yeni umut olacak buluşlar yaptılar ve artıkları atan bir mekanizma da keşfedince 2004 yılında Nobel Kimya Ödülü'nü Avram Hershko ile paylaştı. Şimdi ise Ciechanover, öğrencilere ders veriyor ve bir akademisyen grubunun üyesi. Ugiya Ugiya ya da Fransızca yazılışı ile ouguiya (Arapça: أوقية; ISO 4217 kodu: MRO), Moritanya'da kullanılan resmî para birimidir. Moritanya Merkez Bankası tarafından dağıtılır. Ugiya'nın alt birimi "khoum", ve bir ugiya beş "khoum"'a bölünür. 1973'te CFA frangının yerini alarak 1 ugiya = 5 frank oranı ile yürürlüğe girdi. C'era una volta il West C'era una volta il West ÅŸu anlamlara gelebilir: Nowy Targ ili Nowy Targ ili (), Polonya'nın Aşağı Polonya Voyvodalığı'na bağlı bir ildir. İlin merkezi Nowy Targ'dır. İl, 5 tane ilçeye ayrılır. Yolun Açık Olsun Yolun Açık Olsun şu anlamlara gelebilir: NRW.INVEST NRW.INVEST Germany firmasının genel merkezi Düsseldorf şehrindedir. NRW.INVEST’in Japonya ve ABD’deki yan kuruluşları dışında Çin, Hindistan, İngiltere, Kore, Polonya, Rusya ve Türkiye’de de irtibat büroları bulunmaktadır. NRW.INVEST GmbH şirketinin tek hissedarı Kuzey Ren-Vestfalya Eyalet Hükümetidir. 2010 yılında ekonomi teşviki alanında faaliyet gösteren NRW.INVEST kuruluşu 50. yıl dönümünü kutladı. 1960 yılında „Rheinisch-Westfälische Industrieförderungsgesellschaft mbH“ (Ren-Vestfalyalı Sanayi Teşviki Şirketi) olarak kurulduğunda Kuzey Ren-Vestfalya eyaleti tarafından madencilik sanayii krizden dolayı yeni sanayiler kazanmakla görevlendirilmişti. Ekonomi merkezleri, küresel rekabet ortamında rekabet güçlerini koruyabilmek açısından doğrudan yabancı yatırım (FDI) çekmek için yarışmaktadır. Burada Kuzey Ren-Vestfalya, örneğin Londra, Paris veya Hollanda’nın Randstad şehri gibi Avrupa’daki metropol bölgelerle ve dünyanın başka yerlerindeki büyük kentlerle yarışmaktadır. NRW.INVEST firması, Avrupa’da bir ekonomi merkezi olarak Kuzey Ren-Vestfalya eyaletini uluslararası alanda pazarlamak için yabancı yatırımcılara tüm yerleşme süreci boyunca danışmanlık hizmeti sunmaktadır. NRW.INVEST GmbH firmasının hem Eyalet Hükümeti ile hem de Kuzey Ren-Vestfalya’daki bölgesel ve yerel belediyelere bağlı ekonomi teşvik kuruluşları ile sıkı bir işbirliği vardır. NRW.INVEST firmasının organizasyon yapısı, uzmanlaşmış ülke ve sektör ekiplerinden oluşmaktadır. Hem NRW.INVEST Germany firmasının Düsseldorf şehrindeki ekipleri hem de firmaya ait irtibat bürolarında ve yan kuruluşlarda çalışan personeli, eyalete yerleşmek isteyen şirketlere yatırım merkezi olarak Kuzey Ren-Vestfalya eyaleti, Kuzey Ren-Vestfalya’nın ekonomisi ve endüstri kümelenmeleri hakkında bilgi vermektedir. Personel ayrıca şirket yerleşimine ilişkin vergi ve hukuk konularında da yardımcı olmaktadır. NRW.INVEST firması, potansiyel yatırımcılara genel bilgilerin aktarılmasının yanı sıra spesifik konularda da destek sağlamaktadır. NRW.INVEST firması, istenmesi durumunda yatırım planının analizini yapar ve bu yatırım için en uygun merkezi bulma çalışmalarında yardımcı olur. Bu hizmete Germansite isimli ticari alan portalı da dahildir. Yatırımcılar, germansite.com sitesinde Kuzey Ren-Vestfalya’daki boş ticari alanları arayabilirler. Kullanıcı bu sayfada sayısı yaklaşık 1000’e varan boş ticari alana ait detaylı coğrafi bilgiye ve irtibat bilgilerine ulaşabilmektedir. Bölgedeki yerel ekonomi ve sektör yapısına ait bilgilere de ulaşmak mümkündür. Şirket yerleştirme kuruluşu, vize başvurusundan pazar verilerinin araştırılmasına, şirket kurma çalışmalarından ruhsat alma süreçlerine kadar çeşitli aşamalarda yatırımcılara yardımcı olmaktadır. NRW.INVEST sıkça yatırımcılarla örneğin Federal İş Ajansı (Bundesagentur für Arbeit), Yabancılar Dairesi (Ausländeramt) ve Yapı Dairesi (Bauamt) gibi idari makamlar arasında arabuluculuk da yapmaktadır. NRW.INVEST yabancı yatırımcılara eyalete yerleştikten sonra da bilgilendirme ve eğitim etkinlikleri; büyüme, yeni şirket kurma ve ek şube kurma çalışmalarına ilişkin danışmanlık hizmeti sayesinde yardımcı olmaktadır. Küresel alanda faaliyet gösteren bir organizasyon olan NRW.INVEST, çeşitli uluslararası kuruluşlarla birlikte çalışmaktadır. Şirket Alman-Fransız Ticaret ve Sanayi Odası, American Chamber of Commerce in Germany, British Chamber of Commerce in Germany, ChemCologne, ChemSite, Alman-İngiliz Ticaret ve Sanayi Odası ve Türk Alman Sanayi ve Ticaret Odası gibi örgütlerin üyesidir. Şirket, Düsseldorf şehrindeki genel merkezinin yanında iki yan kuruluş ve on bir irtibat bürosu ile uluslararası alanda temsil edilmektedir. Temsilcilikler, ilgili ülkelerde ekonomi ve politika dünyası ve idari makamlarla bağlantı sağlayan irtibat büroları olarak çalışmakta ve ticaret merkezi olarak Kuzey Ren-Vestfalya’nın tanıtımını yaparak mahallinde yeni yatırımcı kazanmaktadır. NRW.INVEST, Hindistan ve Türkiye gibi gelişmekte olan pazarlardaki yurt dışı faaliyetlerini 2007 yılından beri arttırmıştır. Bu ekonomi ülkelerinin dünya ekonomisindeki faaliyetleri giderek arttığından, yurt dışı yatırımlarında da belirgin bir artış beklenmektedir. Firma bu nedenle 2007 yılının ortasında Hindistan’ın Pune şehrinde bir irtibat bürosu ve 2008 yılının Ocak ayında ilk Alman eyaleti olarak İstanbul’da bir temsilcilik açmıştır. NRW.INVEST’in irtibat bürolarının önemini Japonya örneğinde görmek mümkündür. NRW Japan K.K. firmasının çabaları ve NRW.INVEST’in yoğun şekilde yürüttüğü yeni yatırımcı kazanma çalışmaları, Kuzey Ren-Vestfalya eyaletinin Japon şirketleri için önemli bir yatırım ve ticaret merkezi haline gelmesine önemli derecede katkı sağlamıştır. Kuzey Ren-Vestfalya genelinde 600’ü aşkın Japon firmasının yerleşmesi, eyaletin başkenti olan Düsseldorf şehrine „Küçük Tokyo“ takma adını kazandırmıştır. NRW.INVEST’in diğer temsilcilikleri Nanjing, Şangay, Pekin, Chengdu, Guangzhou, Siçuan, Londra, Seul, Sankt-Peterburg, Moskova ve Varşova şehrindedir. NRW.INVEST firması ikinci bir yan kuruluşunu 2008 yılında Chicago şehrinde açmıştır. Kuzey Ren-Vestfalya’da yurt içinden ve yurt dışından şirketler faaliyet göstermektedir. Almanya’nın en büyük 50 şirketinden 14’unun merkezi buradadır (Alman Telekom'u, Bayer, E.ON, Deutsche Post DHL, Metro, Rewe, RWE, ThyssenKrupp). Kuzey Ren-Vestfalya, tüm Almanya çapında en çok doğrudan yabancı yatırımın gerçekleştiği eyalettir. Kuzey Ren-Vestfalya, 2014 yılında Almanya’ya yapılan doğrudan yatırımlardan %28,5 (189,8 milyar Euro) pay alarak tüm 16 eyalet arasında en yüksek doğrudan yatırım oranını kaydetmiştir. En önemli yatırımcı ülkelere ait yaklaşık 20.000 yabancı şirket, Almanya veya Avrupa faaliyetlerini Kuzey Ren-Vestfalya eyaletinden yönetmektedir. Böylece, Almanya’da faaliyet gösteren her dört yabancı işletmeden biri Kuzey Ren Vestfalya’dadır. Bu şirketler arasında BP, 3M, Ericsson, Ford, LG Electronics, QVC, Sany , Toyota veya Vodafone gibi çok sayıda uluslararası global oyuncular bulunmaktadır. Şirketlerde toplam olarak 750.000’i aşkın personel çalışmaktadır. Szczawnica ilçesi Szczawnica ilçesi (), Polonya'nın Aşağı Polonya Voyvodalığı'nın Nowy Targ iline bağlı bir ilçedir. İlçenin merkezi Szczawnica'dır. Ä°talya Futbol Federasyonu İtalya Futbol Federasyonu (FIGC) (İtalyanca: "Federazione Italiana Giuoco Calcio; F.I.G.C."), ya da kısaltma adıyla "Federcalcio", İtalya'daki futboldan sorumlu kurum. İtalya'daki futbol liglerini (Serie A, Serie B, Serie C-1 ile Serie C-2, Serie D ve alt kademeleri.) Coppa Italia'yı, İtalya'nın erkek ve bayan milii takımlarının karşılaşmalarını organize eder. Merkezi Roma'da olan federasyon, UEFA ve FIFA'ya da üyedir. Kumandan Bly Klon Ordusu'nun kumandanlarından biridir.Kumandan 5052,Bly olarak da bilinir.Diğer kumandanlar gibi çenelik takardı.Rengi sarıydı.Komutanı Aayla Secura'ydı.Kumandan Bly ve askerleri,general Aayla'la Felucia'da yürürken,o sırada Coruscant'taki Palpatine,ona hologramla ulaşıp Emir 66'nın zamanının geldiğini söyledi.Bly,bu emri yerine getirmek için birliğiyle birlikte silahlarını Aayla'ya doğrulttular.O sırada havalanan Felucia kuşlarının havalanması jedi generalinin dikkatini çekti.Bly ve askerleri,bu fırsattan yararlanarak,Aayla'nın üstüne öldüğünden emin olana dek yoğun ve uzun bir ateş açtılar. Mustafa Tekmen Mustafa Tekmen (d. 1952; Altıntaş, Kütahya), Türk bürokrat. Ankara Üniversitesi Siyasal Bilgiler Fakültesi İktisat-Maliye Bölümü mezunudur. Gümrük ve Tekel Bakanlığı’nda Tekel Müfettişliği, Türkoğlu, Akkuş, Acıpayam Kaymakamlıkları, İçişleri Bakanlığı Mülkiye Müfettişliği, Mülkiye Başmüfettişliği, Teftiş Kurulu Başkan Yardımcılığı, İçişleri Bakanlığı Müsteşar Yardımcılığı yapmıştır. 4 Eylül 2009 tarihli ve 15395 sayılı Resmi Gazetede yayınlanan Valiler kararnamesiyle Ardahan Valisi olmuştur. 3 Ağustos 2012 tarihli Resmi Gazete'de yayımlanan valiler kararnamesi ile merkeze atanmıştır. Evli ve 3 çocuk babasıdır. Mehmet EÅŸref Sayit Mehmet Eşref Sayit, Türk bürokrat. 1925-1926 yılları arasında Ardahan, 1926-1927 yılları arasında Rize ve 1927-1934 yılları arasında Kocaeli valilikleri yapmıştır. Gebze'de Eşrefbey İlkokulu ismini ondan almaktadır. Solferino Muharebesi Solferino Muharebesi (İtalyanlara göre Solferino ve San Martino Muharebesi olarak anılır), 24 Haziran 1859'da gerçekleşmiş ve Franz Joseph kumandasındaki Avusturya İmparatorluğu'na karşı, III. Napolyon kumandasındaki İkinci İmparatorluk (Fransa) ile II. Vittorio Emanuele kumandasındaki Sardinya Krallığı ittifakınin zaferiyle sonuçlanmıştır. 200.000 fazla askerin yer aldığı bu savaş sayı bakımından, 1813'teki Leipzig Savaşı'ndan bu yana yapılan en büyük savaştır. 100.000 Avusturya askeri gücü ile, 118.600 Fransız-Sardinyalı asker karşı karşıya gelmiştir. Tüm güçlerin, bizzat kendi İmparatorları tarafından kumanda edilen Dünya Tarihi'ndeki son savaş olarak kabul edilir. Bu savaştan sonra Avusturya İmparatoru savaşları bizzat komuta etmeyi bırakmıştır. Solferino Muharebesi, İkinci İtalyan Bağımsızlık Savaşı ya da İkinci Bağımsızlık Savaşı'nın sonucunu belirleyen en önemli kısmı olduğu gibi, aynı zamanda İtalya'nın birleşmesi için de önemli bir adımdır. Savaş, jeopolitik anlamda Fransa, Avusturya ve İspanya arasında çok sayıda küçük İtalyan beylikleri halinde bölünmüş İtalya'nın birleştirilmesi için milliyetçilik mücadelesi olması açısından önemlidir. Magenta Muharebesi'nde yenilen Avusturyalılar doğuya doğru çekildiler. İmparator Franz Joseph'in gelmesinden sonra 23 Haziran sabahı hareket yönünü değiştirerek Chiese nehrine doğru karşı atağa geçtiler. Aynı zamanda III. Napolyon avantaj sağlamak için kuvvetlerine beklenmedik bir noktaya ilerleme emri verdi. Sardinyalılar, Avusturya ordusunun sağ kolu ile San Martino yakınlarında çatışma halinde iken, Fransızlar da Solferino yakınlarında güneyden Avusturya Ordusu'nun merkezine karşı cephede yerini aldı. Öğle saatlerinde Fransızlar Avusturyalıların merkezini yarmayı başardı. Çatışmalar yağmura rağmen gece saatlerine kadar sürdü. Savaş özellikle yorucu bir savaş oldu, dokuz saatten fazla sürdü. Avusturyalıların bilançosu 3000 ölü, 10807 yaralı ve 8638 kayıp ya da esir olurken, İttifak güçlerinin 2942 ölü, 12512 yaralı ve 2922 kayıp ya da esiri vardı. Muharebenin sonunda Avusturyalılar çekilmeye zorlandı ve İttifak güçlerinin zaferiyle sonuçlandıysa da onlar için pahalı bir zafer olmuştu. İtalyanlar Lombardiya yı ele geçirmiş oldu ve 1860'ta İtalya Krallığı kuruldu. Muharebe İsviçreli Jean Henry Dunant tarafından izlendi ve savaş meydanında tanık olduğu yaralıların dehşet saçan görüntüleri, Dunant'ın Cenevre Sözleşmeleri ile Uluslararası Kızılhaç ve Kızılay Hareketi'ne kadar giden bir süreci başlatmasına neden oldu. Elizabeth Barrett Browning'nin şiiri ""The Forced Recruit at Solferino"" da bu muharebeyi konu almıştır. LÃ©o Delibes Clément Philibert Léo Delibes (d. 21 Şubat, 1836, Saint-Germain-du-Val köyü, La Fleche, Sarthe, Fransa – ö. 16 Ocak 1891, Paris), özellikle opera, operet ve bale eserleri yaratıcısı olarak tanınan bir Fransız besteci. Léo Delibes Fransa'nın Pays de la Loire bölgesinde şimdi "La Fleche" şehrinin bir mahallesi olan Saint-Germain-du-Val adlı bir köyde doğmuştur. Babası bir postacı idi ve Delibes küçük yaşta iken öldü. Annesi çok yetenekli bir amatör müzisyen idi ve büyük babası bir opera şarkıcısı idi. Delibes annesi ve dayısı tarafından yetiştirildi. 1847'de Paris'e gidip Paris Konservatuvarı'nda eğitimine başladı ve Adolphe Adam tarafından verilen kompozisyon derslerini almaya başladı. Bir yıl sonra şan dersleri takibe başladı ise de şarkıcılıktan daha çok bir orgcu olarak yetişti. Konservatuvara devam ederken geçimini sağlamak için "Theatre Lyrique"de provalara piyano eşlik sağlama ve koro lideri işlerinde çalıştı. 1864'te Paris Operası'nda ikinci koro lideri oldu. 1865-1871 döneminde "Saint-Pierre-de-Chaillot" kilisesinde orgculuk yaptı. Delibes bir seri operet hazırlamıştır ve bunlardan ilki 1865'te Folies-Nouvelles'de galası yapılan "Deux sous de charbon, ou Le suicide de Bigorneau (İki Şu Değerine Kömür veya Bigorneau'nun İntiharı)" olmuştur. III. Napolyon için "Algers (Cezayir)" temalı ve aynı adlı bir törensel kantata ile o zamanki Fransız devlet başkanının ilgisini çekti. 1866'da koreografisini Leon Minkus'un yaptığı, hazırladığı "La Source (Kaynak)" adlı bale çok popüler oldu. 1870'te hazırlamış olduğu bir mekanik oyuncağın bir köylü gencini yaşayan sevgilisinden ayırması temasını işleyen Coppelia adlı bale eseri ile sanatının zirvesine eriştiği kabul edilir. Delibes bundan sonra 1876'da "Sylvia" adlı bir diğer bale eseri de hazırlamıştır. Sonraki yıllarda Delibes bir seri yeni opera hazırladı. Bunlardan sonu olan 1883de yapımlanan Lakme operası birçok popüler olan şarkı ve müziksel parça kapsamaktaydı; örneğin "Legende du Paria (Can Şarkısı)" ve bir barkerol olan ""Sous le dôme épais" şarkısı. 1867de Delibes Adolphe Adam'ın Le Corsaire adlı balesinin yeniden yapımlanması için "Le Jardine Anıme" adlı bir divertisman besteledi. Aynı yıl "Messe brève" mas ilahisini hazırladı. Delibes hemen her yıl yeni bir operet hazırlayıp yapımlatmaya başladı. Bunun yanında tiyatro oyunları için eşlik müziği de hazırlamaktaydı. Bunlar arasında, sonradan Verdi'nin Rigoletto operasına uyarladığı Victor Hugo'nun "Le roi s'amuse" adlı oyunu için hazırladığı danslar ve antik şarkılar içeren eşlik müziği çok ilgi çekmiştir. Bazı müzikologlar daha sonra hazırlanan Gounod Faust operasının Delibes'in Faust drama oyunu için hazırladığı eşlik müziğinin çok benzeri olduğunu iddia ederler. Delibes 35 yaşında iken 1871de Léontine Estelle Denain ile evlenmiştir. Delibes 1891de Paris'te ölmüştür ve mezarı "Montmartre Mezarlığı"ndadır. Kardeşi Michel Delibes İspanya'ya göç etmiştir ve İspanyol yazarı Miguel Delibes'in büyükbabasıdır. Kayıp Armağan Kayıp Armağan, senaryosunu Cemal Hünal'ın yazdığı; kurgusunu, yönetmenliğini ve animasyonunu Kerem Sami Hünal'ın üstlendiği, Türk yapımı bir animasyon filmidir. Japon imparatoru Meiji, Osmanlı padişahı II. Abdülhamid için özel bir armağan hazırlatmış, teslim etmesi içinse "Torajiro Yamada"'yı görevlendirmiştir. Yamada, yorucu İstanbul yolcuğuluğu tamamlanmak üzereyken korsanların saldırısına uğrar ve armağanı çaldırır. Samuray kanından gelen Yamada, büyük bir utançla padişahın huzuruna çıktığında, korsanların peşinden gidip armağanı geri getirmek için izin ister. Bunun üzerine padişah Yamada'ya eşlik etmesi için son yeniçerilerden "Orhan"’ı görevlendirir. Bahri Gökçebay Bahri Gökçebay, 1941 yılında Ankara'da doğmuştur. 1964 yılında Ankara Üniversitesi Ziraat Mühendisliği bölümünden mezun olmuştur. 1970 yılında Ankara Üniversitesi'nde Doktorasını bitirmiştir. Tarım ve Ekim makineleri, Toprak İşleme Araçları konularında araştırmalar yapmıştır. Batı Almanya'da 18 ay araştırma ve inceleme görevinde bulunmuş; Almanca bilmektedir. Mayıs 2007'de Kastamonu Üniversitesi rektörlüğü görevine başlamış ve görevini 10 Mart 2011'de Cumhuriyet Halk Partisi'nden milletvekili adayı olmak için istifa etmiş ve Kastamonu'da önseçimden en çok oy alarak CHP Kastamonu birinci sıra adayı olmuştur. Leipzig Muharebesi Leipzig Muharebesi, Bennigsen, Bernadotte, Blücher ve Schwarzenberg’in birbirlerine yaklaşan hatlar üzerinde ilerlediklerini gören Napolyon Bonapart'ın, düşmanlarının birleşmesini önlemek için 150,000 kişiyle Leipzig’de mevzilendiği, 16 - 19 Ekim 1813 tarihleri arasında gerçekleşen muharebedir. Blücher, 16 Ekimde şehrin kuzeyinde Marmont’a saldırdı, ama Michel Ney’in bir yan kanat hareketiyle durduruldu; güneyden hücum eden Schwarzenberg’ı Napolyon Wachau’da karşıladı. 17 Ekimde şiddetli top ateşi altında Jean Baptiste Bernadotte ve Bennigsen cepheye vardılar. 18 Ekimde 300,000 kişilik taarruzun ve müttefiki Saksonların, Blücher ile Bernadote’un birleşmesine imkân veren ihaneti karşısında bunalan Napolyon, varoşlara püskürtülünce, geri çekilme emrini verdi. Çekilmeyi Macdonald ve Józef Poniatowski kumandasındaki birlikler koruyordu. Bu birlikler Elster Irmağı üzerindeki Lindenau’ya bağlayan tek köprünün vaktinden önce atılmasıyla kısmen esir düştü (Poniatowski ırmağı yüzerek geçmek isterken boğuldu). Her iki taraf da altmışar bin kişiden çok kayıp vermişti. II. Wilhelm 1913 yılında, Germen Birliği gösterilerinden biri sırasında bu Milletler savaşının hatırasına dikilen bir anıtın açılışını yapmıştır. Sky News Sky News, 24 saat boyunca kesintisiz ve canlı haber yayını yapan haber kanalı. Dünyanın hemen hemen her ülkesinde uydu, kablo tv veya ADSL IPTV ile yayın yapmaktadır. Sivil Ä°taatsizlik (Thoreau) Sivil İtaatsizlik, Henry David Thoreau'nun 1848 yılında kaleme alınıp ilk baskısı 1849 yılında yapılan deneme türündeki kitabıdır. Sivil İtaatsizlik kitabının etkileri 20. yüzyıl başında Gandi'ye, ortalarındaysa Martin Luther King'e ve onları izleyen binlerce adalet yanlısına dek uzanır. Thoreau, Sivil İtaatsizlik kitabına "'En iyi yönetim en az yönetendir' mottosuna yürekten katılıyorum" sözüyle başlamış ve en büyük dileğinin, bunun daha çabuk ve daha sistemli işlediğini görmek olduğunu belirtmiş, hayata geçmesi durumunda kendisinin de inandığı "en iyi yönetim hiç yönetmeyendir" durumuna gelineceğini ifade etmiştir. Çoğunluk yönetiminin her durumda doğruluk üzerine kurulmadığını düşünen Thoreau, "iyi ve kötü üzerinde çoğunluğun değil, yalnızca vicdanların karar verdiği bir yönetim olamaz mı?" diye sorar. Thoreau, eserinde vicdanı dolayısıyla insan onurunu ve bunların hepsinden önce bireyin özerkliğini esas almaktadır. Thoreau'nun bu denemesindeki "en iyi yönetim en az yönetendir" aforizmasının birçok yerde yanlış olarak Thomas Jefferson'a ait olduğu ileri sürülmekle beraber, aslında bu aforizmayı meşhur eden Thoreau olup bu denemesine 1837-1859 yılları arasında yayınlanan "The United States Magazine and Democratic Review" adlı derginin bu mottosu ile hemfikir olduğunu belirterek başlamıştır. Söz konusu derginin mottosunu belirlerken Laozi'nin Tao Te Ching kitabının 17. bölümündeki ""En iyi yöneticiler, farkından bile olunmayanlardır."" sözünden ilham aldığı düşünülmektedir. Thoreau, doğduğu memleketi Concord'da Halk Yüksek Okulu'nda 1834 yılından bu yana konferanslar veriyordu. Bu denemenin ilk taslağını 26 Ocak 1848 tarihinde burada dinleyicilere okudu. Bu metin, okunduktan bir yıl sonra, bir kere yayınlandıktan sonra, bir daha yayınlanmayan "Aesthetic Papers" gazetesinde yayınlandı. Bu metnin yayınlanmasının ardından Thoreau, dört yıldır seçim vergisi ödemediği için tutuklandı. Bu vergiyi ödeyecek güçte olmasına rağmen ödememekte direndi ve hapse atıldı. Bir akrabasının borcu onun gıyabında ödemesi sonucu ertesi günü serbest bırakıldı. Motown 25: Yesterday, Today, Forever Motown 25: Yesterday, Today, Forever 1983 yılında Suzanne de Passe tarafından düzenlenen ve Motown Records için, Motown'un yirmibeşinci yılı şerefine düzenlenen özel televizyon şovu. Program 25 Mart 1983 tarihinde Pasadena, California'daki Pasadena Civic Auditorium'da bantlanmış ve 16 Mayıs da NBC'de yayınlanmıştır. Bu özel şovu önemli bir organizasyon olmasının ve bugün bile hâlen hatırlanmasının ana nedeni Michael Jackson'ın Billie Jean şarkısı eşliğinde ilk kez bu şovda moonwalk yapmasıdır. Michael ve kardeşleri Jackie, Marlon, Jermaine ve Tito Jackson Five'ın hit şarkılarından I Want You Back, The Love You Save, Never Can Say Goodbye ve I'll Be There'i söylediler. Jackson Five performansı sona erdikten sonra kardeşleri Michael'ı sahnede solo performansını sergilemesi için tek başına bıraktılar. Michael Jackson olağanüstü bir Billie Jean ve moonwalk gösterisi sergiledi. Billie Jean Billboard Hot 100 listesinde yedi hafta boyunca birinciliği bırakmadı. Meşhur moonwalk figürü de bu şarkı eşliğinde ilk kez sergileniyordu. Michael Jackson daha sonra konserlerinde Billie Jean'i söylerken "Motown 25" gecesinde giydiği siyah yaldızlı ceket ile eldiven, beyaz çoraplar, kısa pantolon ve iskarpin giymiş; bu giyim stili Billie Jean ve dolayısıyla Michael Jackson ile özdeşleşmiştir. Aralık 2009'da Motown bir ellinci yıl kutlaması plânladığını açıkladı. Ancak bu Jackson Five ve Michael Jackson hakkında bazı spekülasyonlara sebep oldu. Motown 25 gösterisinin tam kaydı 1 Temmuz 1991'de MGM/UA Home Video tarafından VHS kaset olarak satışa sunuldu. ESO 593-8 ESO 593-8 (ayrıca 2MASX J19143113-2119089 olarak da bilinir), Yay takımyıldızı yönünde yaklaşık olarak 639 milyon ışık yılı uzaklıkta bulunan ve etkileşen bir gökada çifti. ESO 593-8, kuş tüyü benzeri bir gökadanın diğer bir gökadayla dik olarak kesiştiği, çok etkileyici bir etkileşen gökada çiftidir. Bu iki bileşenin, gelecekte tek bir gökada oluşturmak üzere birleşecekleri düşünülmektedir. Gökadalar, parlak mavi yıldızların oluşturduğu bir dizi yıldız kümesiyle süslüdür. Mahmut Ustaosmanoğlu Mahmut Ustaosmanoğlu (d. 1929, Of, Trabzon), İsmailağa Cemaati'nin lideri ve şeyhi, Müslüman Türk din adamı, mutasavvıf. Mahmut Ustaosmanoğlu, 1929 yılında Türkiye'de Trabzon ili Of ilçesine bağlı Tavşanlı köyünde doğdu. İlk gençlik yıllarında civar köylerdeki hocalardan ders aldı. 16 yaşında iken kendisine hocaları tarafından icazet verildi. Bunun üzerine köyünde ders vermeye başladı. Erken yaşta, daha askerlik çağına gelmeden talebelerine kendisi icazet verdi. 1951 yılı Ramazan ayında, Sivas ili Divriği ilçesine vaiz olarak atandı. Yaptığı dini sohbetlerle çevresindeki insanların dikkatini çekti. Teyzesinin kızı Zehra Hanım'la evlendiğinde 16 yaşındaydı. Ahmet, Abdullah ve Fatıma isminde üç çocuğu vardır. 1952 yılının sonlarında şeyhi Ahıskalı Ali Haydar ile tanıştı. Askerlik sonrası şeyhi Ahıskalı Ali Haydar onu İsmailağa Camii'ne imam tayin etmek için davet etti. 1954'te İsmailağa'da imamlığa başladı. 1996'da 65 yaşını doldurduğu için aynı camiden emekli oldu. Bazı kesimlerce kanaat önderi olarak değerlendirilmektedir. Halen İstanbul'da yaşamaktadır. 2010 yılında İstanbul'da düzenlenen "Uluslararası İnsanlığa Hizmet Sempozyumu"ndan sonra kendisine 'İslam'a Üstün Hizmet' ödülü verildi. İlk eşi Zehra Ustaosmanoğlu'nun ölümünün ardından Müşerref Ustaosmanoğlu ile evlenmiştir. 10 yaşında iken, köyün imamlığını yapan babası Ali Efendi ve annesi Fatma Hanım'ın hocalığında hafızlığını tamamladı. Mehmet Rüştü Âşık Kutlu Hoca'dan talim dersleri aldı. Balaban köyünde Hoca Abdülvehhab Efendi'den Arapça okudu. Öğretmen Hacı Dursun Feyzi Güven Hocaefendi'den fıkıh, tefsir, hadis gibi dini bilgileri öğrenerek 16 yaşında icazet aldı. Ustaosmanoğlu'nun Arifan Kitabevi'nden yayınlanan eserleri şu şekildedir: Ebû Müslim Horasânî Ebû Müslim Abd-ur Rahman bin Müslim El-Horasanî (), asıl adı Abd-ur Rahman'dır. "Ebû Müslim" künyesi ile tanınmış İranlı bir Müslüman siyasetçidir. Emevî Devleti'nin yıkılışı ve Abbasî Devleti'nin kurulması aşamalarında önemli roller üstlenmiştir. Horasan'da bulunduğu sıralarda Emevîler'e karşı faaliyetler yürütmüş ve isyan hazırlıklarını organize etmiştir. Abbasî Devleti'nin kuruluşundan sonra nüfuzunun giderek artması, devlet yönetiminde etkisinin güçlü hâle gelmesi yönetimi rahatsız etmiş ve ortadan kaldırılmasına karar verilerek bir görüşme sırasında öldürülmüştür. Abdurrahman, 718 yılında Merv'de doğdu. Çocukluğu ve gençliği Kûfe'de geçti. Bu dönemde Kûfe, Emevî hanedanına karşı siyasî faaliyetlerin yoğun şekilde yaşandığı bir yer durumunda idi. Bu sebeple, kendisi Emevî aleyhtarı olarak yetişti. Abbasî soyuna mensup ileri gelenler tarafından yakın ilgi gördü. Kendisiyle Kûfe'de karşılaşan bu şahıslar zekâsına hayran kaldıklarından yakın ilgi gösterip Mekke'de bulunan İmam Muhammed'e ondan söz ettiler. Ebû Müslim Horasanî, İmam Muhammed'in yerine geçen kardeşi İmam İbrahim'in huzuruna çıkarılarak kendisine takdim edildi. İmam İbrahim, kendisine yakın ilgi gösterdi. Bu sıralarda Emevî hanedanına