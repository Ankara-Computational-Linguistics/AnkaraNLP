16'daki Gotham Plaza, Rockefeller Center temel alınarak hazırlandı. Universal Pictues'teki Sahne 12'de Penguen'in yaşadığı yeraltı sığınağı hazırlandı. Yarım milyon galonluk bir su tankı kullanıldı. Burton, penguenlerin rahat hissettiğinden emin olmak istedi. Gotham şehrinin setleri için çekimlerin %50'den fazlası Warner Bros.'taki sekiz farklı yerde daha çekildi. Hayvan hakları grupları, penguenlerin arkalarına roket bağlanacağını öğrendiklerinde filmi protesto etmeye başladılar. Richard Hill, penguenlerin rahat olduğunun açıklamasına yardımcı oldu. Warner Bros. "Batman Dönüyor"'un çekimlerinin gizlilik içinde gerçekleştirilmesine çalıştı. Sanat departmanı ofisi sürekli korundu. Oyuncu ve yapım ekibi, fotoğraflarının olduğu ve filmin sahte başlığı "Dictel" isminin yazıldığı rozetler takmak zorundaydı. Seti ziyaret etmek isteyen Kevin Costner'ın isteği reddedildi. Bir eğlence dergisi Danny DeVito'nun ilk Penguen fotoğraflarının sızdırınca, Warner Bros. suçluyu bulmak için özel dedektif tuttu. "Batman Dönüyor"'un yapımı sırasında 65 milyon dolar harcanırken, pazarlama için de 15 milyon dolar kullanıldı ve filmin bütçesi 80 milyon dolar oldu. Kedi Kadın'ın Yarasa Sinyali'ne baktığı son sahne, post-prodüksiyon esnasında gerçekleştirildi ve çekim dosyasında mevcut değildi. Warner Bros. Kedi Kadın'ın başka olası bir sinema filminde yer alabilmesi için, en iyi yolun bu olduğunu hissetti. Pfeiffer o sırada müsait değildi ve dublör kullanıldı. Geri dönmek için çok istekli olan Danny Elfman "İlk filmden sonra kendimi kanıtlamak zorunda değildim. Jon Peters'ın beni kiralarken en başta çok tedirginlik duyduğunu hatırlıyorum" dedi. Elfman bütün hafta boyunca günde 12 saat çalışıyordu. Elfman "Filmi tamamlayabilmek için film bestesi ve opera gerektiğini fark ettim. Film müziği çift miktarı ortalama 95 dakikaydı" dedi. Orkestra ile işbirliği yapan Elfman, Siouxsie & the Banshees'ın söylediği "Face to Face" şarkısını yazdı. Şarkı, filmin bir sahnesinde yer aldı. Burton'ın "Beterböcek" ve "Edward Makaseller" filmlerindeki ortağı Bo Welch, önceki yapım tasarımcısı Anton Furst'in yerine getirildi. Welch, Gotham şehri için "Faşist mimarisi ve Dünya Fuarı mimarisini" karıştırdı. Ayrıca Rusya mimarisi ve Alman dışavurumculuğu da düşünüldü. Bruce Wayne'in Yarasa Mağarası'na girişinde bir işkence cihazı kullanıldı. Burton ile "Edward Makaseller" filminde çalışan Stan Winston, Danny DeVito'nun hazırlanması için iki saat gereken protez makyajını tasarladı. Winston, Penguen'in ağzından akan balçığın garip görünmesi için gargara kombinasyonu uyguladı. Her biri 1000 dolar maliyet ile altı ayda hazırlanan 60'tan fazla Kedi Kostümü tasarlandı. Yarasa Kostümü, biraz daha esnek bir kauçuk maddeden yapılarak yenilendi. Danny DeVito kostümünden rahatsız oluyordu ama o karakteri anlayabilmesi için kolaylık sunuyordu. Max Schrek'in kostüm tasarımı hazırlanırken, J. P. Morgan'ın gardrobundan ilham alındı. Film ekibi, gerçek yarasaların yönetilmesinin zor olacağını düşündüğünden yarasaların görüntüleri bilgisayar ile oluşturuldu. Penguen'in kuş ordusu, CGI, robotik varlıklar, sığınaktaki adamların ve gerçek penguenlerin kombinasyonu ile hazırlandı. Robotik penguen kuklalar için Stan Winston görevlendirildi. Toplamda 30 Afrika Penguen'i ve 12 Kral Penguen kullanıldı. Coblepot Konak'ının dışarısı için ve açılış sahnesindeki Wayne Köşkü için minyatür efektler kullanıldı. Yarasa Kayak botu için aynı metotlar kullanıldı. "Batman Dönüyor", 19 Haziran 1992 tarihinde Amerika'da gösterime girdi. Film ilk hafta sonunda 2,644 sinema salonunda 45.69 milyon dolar kazandı. Bu, 1992 yılının en yüksek hafta sonu açılışı hasılatıydı. Film, Kuzey Amerika'da 162.83 milyon dolar kazanırken, dünyanın geri kalanında da 104 milyon dolar elde ederek toplamda 266.83 milyon dolarlık gişe hasılatının sahibi oldu. Kuzey Amerika'da 1992 yılının en çok hasılat yapan üçüncü filmi olan "Batman Dönüyor", tüm dünyada ise en çok kazanan altıncı film oldu. Film, finansal bir başarı olarak kabul görürken, Warner Bros. şirketi filmin daha fazla hasılat yapması gerektiğini düşünüyordu. "Batman Dönüyor"'un içindeki bulunan, çocuklara uygun olmayan şiddet ve cinsel öğeleri yüzünden ailelere uygun olmadığı eleştirildi. McDonald's firması Batman Dönüyor filmi için hazırlanmış promosyonları Happy Meal ile birlikte vermeyi durdurdu. Yorumlara yanıt veren Burton "Ben "Batman Dönüyor"'u ilk filmden daha fazla seviyorum. Burada daha büyük bir karanlık boşluk var, ancak ben bu filmi kesinlikle karanlık bulmuyorum" dedi. Film hakkında yapılan 44 eleştirinin %77'sinin olumlu yönde olduğu Rotten Tomatoes sitesindeki inceleyicilerin ortak kararı "Yönetmen Tim Burton'ın karanlık atmosferi, Michael Keaton'ın eziyet çekmiş kahraman çalışması, Penguen rolünde Danny DeVito'nun ve Christopher Walken'ın kusursuz oyunculukları sonucunda ilkinden daha iyi olan bir devam filmi doğdu" görüşü oldu. "Batman Dönüyor"'da kötü adamların gelişimi için ekranda çok fazla vakit ayrılması eleştirildi. Keaton'ın da fikri, ekranda kendisine daha az yer verildiğiydi. Film hakkında çok olumlu bir yorum yazan Peters Traver "Burton yazın en eğlenceli filminde bizi karanlık rüyalarında serbest bırakıyor" diye yazdı. Desson Thomson çoğunlukla Penguen, Kedi Kadın ve Max Shreck'in trajik hikâyelerinden etkilendi. Yine de Keaton'a ekranda daha fazla yer verilmesini belirtti ve filme olumlu yönde eleştiri verdi. Variety dergisinden Todd McCarthy, filmi katkıda bulunan en önemli öğelerin Stan Winston, Danny Elfman, Bo Welch ve görüntü yönetmeni Stefan Czapsky olduğunu söyledi. McCarthy, Burton'ın filmin hikâyesiyle değil de görselliğiyle ilgilendiğini belirtti ama yine de "Batman Dönüyor"'dan hoşlandı. Jonathan Rosenbaum, Danny DeVito'nun ilk filmdeki Jack Nicholson için soluk bir ardıl olduğunu yazdı. Roger Ebert “Ben filme negatif bir değerlendirmede bulunuyorum.Fakat henüz onun kötü bir film olduğunu düşünmüyorum. Daha ziyade yanlış bir yola yöneltme söz konusu. Büyük bir yaratıcılıkla yapılmış, fakat bize az çok hakkettiğimiz/layık olduğumuz Batman hikâyesini vermiyor. Ne kadar çaba harcadığınız önemli değil, süperkahramanlar ve "film noir" türü birlikte yürümez, "film noir"ın özünde artık kahraman yoktur” diye yazdı. Paul Dini, Bruce Wayne'in karakterizasyonunu beğendi. Çizgi roman hayranlarının ortak eleştirisi Batman'in insanları öldürmesiydi. Ortak senarist Daniel Waters bunu "Biz karanlık bir zamanda yaşıyoruz. Siz sadece valilik önünde örümcek ağı düşüren kötü evlatları yapamazsınız" diyerek yanıtladı. Mike Mignola, Penguen'in "Batman Dönüyor" versiyonunu beğenirken, Bruce Timm de Michelle Pfeiffer'ın Kedi Kadın oyununu kusursuz buldu. Alex Ross, Max Shreck'i senaryodaki en heyecan verici karakter olarak tanımladı. "Batman Dönüyor", 65. Akademi Ödülleri'nde En İyi Makyaj ve En İyi Görsel Efekt dallarında aday oldu. 46. BAFTA Ödülleri'nde bazı dallarda adaylık elde etti. Makyaj bölümü Saturn Ödülü kazandı. Ayrıca Tim Burton, Danny DeVito ve kostüm tasarımcıları da adaylık elde ettiler. "Batman Dönüyor", En İyi Fantezi Filmi dalında aday oldu. Film, Hugo Ödülleri'nde En İyi Dramatik Sunum adayı oldu. DeVito'ya Altın Ahududu Ödülleri'nde En Kötü Yardımcı Erkek Oyuncu dalında adaylık verildi. "Batman Dönüyor", Tim Burton ve Michael Keaton'ın yönetmen ve başrol oyuncusu olarak yer aldığı Batman film serisi'ndeki son film oldu. Warner Bros. şirketi "Batman Daima" ile daha genel bir tonda devam filmi kararı aldı. Burton'ın devam filmini yönetmek için belirgin bir isteği yoktu ama yine de yapımcılık ile görevlendirildi. "Batman Daima" filmini geliştirilmesi için 1993 Haziran'ında harekete geçen Warner Bros. bir Kedi Kadın yan ürünü yapılacağını ilan etti. Karakterin kendi küçük filminden dolayı "Batman Daima"'da yer almaması karalaştırılırken Michelle Pfeiffer da rolünü tekrarlayacaktı. Burton yönetmen olarak atanırken, yapımcı Denise DiNovi ve senarist Daniel Waters da Burton ile Kedi Kadın'ın sinema filmi için geri döneceklerdi. Burton, 1994 yılının Ocak ayında "Kedi Kadın" ve "The Fall of the House of Usher"'ın uyarlamasını yönetmek konusunda şüpheye düşmüştü. "Batman Daima"'nın gösterime girdiği 6 Haziran 1995'te Daniel Waters'ın yazdığı Kedi Kadın senaryosu Warner Bros.'a teslim edildi. Burton'ın filmi yönetmesi için çabalar sürüyordu. Şaka yapan Waters "Senaryonun "Batman Daima"'nın gösterime girdiği günlerde teslim edilmesi, benim en iyi lojistik hareketim olmayabilir. Batman bir tüm aile için eğlence filmiydi. Kedi Kadın'ın senaryosu tüm aile için eğlence filmi değildi" dedi. Ashley Judd, Pfeiffer'ın yerine geçerken, filmin çekilmesi için yıllarca çalışıldı. 2004 yılında birçok olumsuz eleştiri alan, Halle Berry'nin başrolde olduğu "Kedi Kadın" filmi çekildi. Veziristan Veziristan (Peştuca ve Urduca'da : وزیرستان, "Vezirlerin Ülkesi") Pakistan'ın kuzeybatısında, Afganistan sınırnda dağlık bir bölge olan Veziristan 11.585 km² alan kaplar. Yerel aşiretlerin yaşadığı, kendi kuralları olan bir bölgedir. Bu bölgede yasayanların geleneklerine göre dışarıdan kim gelirse gelsin tanrı misafiri sayıldığı için, onlara sığınan insanları koruyup sahip çıkmakla kendilerini yükümlü sayıyorlar. Bu yüzden kanundan kaçan birçok kişinin saklandığı bölge haline gelmiştir. Son beş senedir Pakistan Ordusu'yla çokça çarpışma olmuştur. Kuzey Veziristan ve Güney Veziristan olarak ikiye ayrılır. Resmi olarak adı Federal yönetilen kabile alanları olan bölgeye dahildir. Bu bölgenin adından, bölgenin durumu hakkında ip ucu elde edilebilir. Kuzey Veziristan da Vezir ve Davar kabileleri yaşar. Güney Veziristan da ise Mashud ve Vezir kabileleri ikame eder. Bu bölgede islam şeriati hüküm sürmektedir. Adanalı Adanalı, 7 Kasım 2008'de yayınlanmaya başlayan aksiyon ve polisiye türündeki Türk televizyon dizisidir. Birinci sezonun tamamı ve ikinci sezonun bir kısmında Oktay Kaynarca "Adanalı", Mehmet Akif Alakurt "Maraz Ali" ve Selin Demiratar da "İdil" rolleriyle başrolleri paylaşmışlardır. 47. bölümde (ikinci sezon), Selin Demiratar diziden ayrılmıştır. Yine ikinci sezonda Eda Özerkan, "Nazlı Karabağ" rolüyle bir nevi Selin Demiratar'ın yerini doldurarak başrol oynamış ve ikinci sezonun sonunda (70. bölüm) diziden ayrılmıştır. Üçüncü sezondaysa Oktay Kaynarca ve Mehmet Akif Alakurt'un yanı sıra Ekin Türkmen "Pamuk" ve Cemal Hünal "Alex Mertcan" rolleriyle başrol oynamışlardır. Maraz Ali (Mehmet Akif Alakurt), İstanbul'un en büyük suç çetesinin lideridir. Kurduğu çetesiyle birlikte ne kadar kötü iş yapan kişi ve çete varsa onlara gün yüzü göstermez. Ancak Maraz Ali ve çetesinin çok büyük bir suç örgütü olarak gören polis, vaktiyle İstanbul'da görev yapan ama sonradan İzmir'e tayin edilen "Adanalı"yı (Oktay Kaynarca), İstanbul'a geri çağırır ve macera başlar. Maraz Ali ve Adanalı, çocukluk arkadaşıydılar ve kan kardeştiler. Daha sonra hem Ali hem de Yavuz polis olurlar ve İstanbul'da göreve başlarlar. Birçok başarılı operasyona imza atarlar. Ancak bir gece kulübünde yaptıkları operasyonda yakaladıkları uyuşturucu satıcısı Erdem adlı kişi, bir bakanın oğluydu. Bu yüzden Ali ve Yavuz'u tehdit ediyordu. Erdem'in tehditlerine dayanamayan Ali, ona yumruk attı. Bundan dolayı Ali, Erdem'in bakan olan babasınında etkisiyle meslekten atıldı. Yavuz ise İstanbul'dan İzmir'e tayin edildi. Ali, bundan sonra halka resmi olarak hizmet edemese de gayriresmî olarak hizmet etmeye karar verdi. Bu amaçla "Mülayim", "Boncuk", "Ferruh" ve "Tilki Timur"'dan oluşan çetesini kurdu. Ne kadar kötü iş yapan kişi ve çete varsa onlara gün yüzü göstermedi. Ancak kendi de çetesiyle beraber sürekli sıkıntılar içinde geçen geçmiş hayatlarından intikam almak için bazı kötü işlere bulaştı. Örneğin; Ayrıca Maraz Ali ve çetesi; "Biryantin Hikmet" adındaki düşmanlarıyla da mücadele ederler. Maraz Ali ve çetesinin Hikmet'le ilk karşılaşması; Hikmet'in adamlarının, Maraz Ali'nin oto yıkama dükkânına gelerek arabalarını yıkatmaları ve karşılığını vermemeleri sonucu dayak yemeleridir. Daha sonra Hikmet ve adamları, kalabalık bir şekilde Ali'nin olmadığı bir zamanda dükkâna gelirler ve hem Ali'nin çetesini hem de Ali'nin köpeği Rıfkı'yı döverler. Bunu öğrenen Maraz Ali; çetesiyle beraber Hikmet'in araba galerisini soyarak son model, sıfır arabaları kaçırırlar ve denize atarlar. İlerleyen zamanlarda Hikmet; gene Maraz Ali ve çetesinin karşısına çıkar. Hikmet'in bu seferki amacı; Ali'nin, babasından miras kalan ve çetesiyle beraber işlettiği oto yıkama dükkânı, sinema ve evin bulunduğu araziyi ele geçirerek buraya lüks otel vb. şeyler yapmaktır. Böylece uzun süren bir mücadeleden sonra Maraz Ali; Biryantin Hikmet'i, Matador İsmail'le yaptığı bir toplantı sırasında yakalar ve her ikisini de öldürür. Biryantin Hikmet'in ortadan kalkmasıyla Ali, rahat bir nefes alır. Adanalı; İzmir'den İstanbul'a gelince kendisi amir İdil Ertürk'ün emrine verilir. Adanalı, İdil'i fena halde gıcık eder. Çünkü İdil de Adanalı'ya gıcık olmuştur. İdil, Maraz Ali ve çetesini çökertmek için bir plan hazırlar. Bu plan kapsamında kendisini Maraz Ali'nin arabasının önüne atar ve kendisine birtakım yalanlar söyleyerek Maraz Ali'yi kendine aşık eder. Uzun süre ilişkileri devam eder. Hatta İdil, çocukları olduğu yalanını bile uydurur. Aslındaysa İdil Ali'den nefret eder. Çünkü Ali, İdil'in çok sevdiği sevgilisi ve Samet komiser'in kardeşi Levent'i öldürmüştür. Ali, polis okulunda okurken Atilla Komutan ile tanışır ve borçlarının silinmesi karşılığında onun verdiği görevleri uygulamaya başlar. Bu kapsamda birçok vatan hainini ortadan kaldırır. Ancak Nevzat Müdür ve gizli teşkilatı, Atilla Komutan ve Maraz Ali'nin de hizmet ettiği bir derin devlet yapılanmasıyla düşmandır. İstanbul Emniyet Müdürü olan Nevzat'ın; Ali'yi polislikten atma ve suç çetesi lideri olarak ilan etmesindeki amaç budur. İdil de Nevzat'a hizmet eden bir ajandı ve Atilla Komutan tarafından Ali'ye verilen hard diskteki bilgileri ele geçirmek için amacını belli eder ve Ali'ye silah doğrultarak hard diski ister. Ama Ali İdil'i etkisiz hale getirir ve canını bağışlar. İdil'in nereye hizmet ettiğini öğrenen Atilla Komutan; İdil'i, Ali'ye zarar verdiği için öldürür. Adanalı'nın öldüğü sandığı karısı Maria, Yunan gizli servisine hizmet etmektedir ve bu yüzden kendisini ölü olarak göstermiştir. Adanalı ve Maria'nın kızları Sofia, Maria'nın yanında kalıyordu. Ama Maria kendisine gizlemek zorunda kaldığı için Sofia'yı, İstanbul'daki babası Adanalı'nın yanına gönderir. Ama Maria'nın ölümüne şüpheli bakan düşmanlarından Zeus, Sofia'yı kaçırmak için birçok teşebbüste bulunur. Bir gün Sofia, alışveriş merkezinden çıktığı sırada Zeus'un adamları, Sofia'yı korumakla görevli polisleri etkisiz hale getirerek Sofia'yı kaçırırlar ve Selanik'e götürürler. Maria ise, kızını kurtarmak için eskiden polis teşkilatında kocası Adanalı ile beraber görev yaptığı Maraz Ali'den yardım ister. Ali'yle beraber Zeus'un evine sızarlar ve Sofia'yı kurtarırlar. Ali, Zeus'u da öldürür. İlerleyen zamanlarda ise Maraz Ali'nin çetesi yurtdışına kaçar ve Atilla Komutan'la olan Ali, yalnız kalır. Ali, Adanalı ile bir şekilde görüşerek durumu anlatır ve Nevzat Müdür'ün amacını anlayan Adanalı, Ali'nin safına geçer. Polis teşkilatında kalan Ertan ve Engin ise onlara yardım eder. Neticede Ali, Nevzat'ı öldürür ve polisliğe geri döner. Nevzat'tan sonra İstanbul Emniyet Müdürlüğü'ne vekaleten Elif Müdür atanır. Son sezonda Ali, polislikten uzaklaşarak üniversite hocalığı yapar. Adanalı ise kafa dinlemek istemesini gerekçe göstererek polisliği bırakıp memleketi Adana'da bir süre çiftçilik yapar. Daha sonra devletin gönderdiği gizli temsilcilerin ricası ve kendisini polisliği döndürmesi için yanına gönderilen yardımcısı Engin'in de etkisiyle tekrar göreve döner. Ali ise, ne kadar öğretmenlik yapsa da perde arkasında gene kötü adamlarla, haydutlarla mücadele eder. Ali'nin öğrencilerinden Maya, Ali'ye aşık olur. Maya'nın abisi Alex Mertcan ise babasından devraldığı zengin mirasla birçok kötü işler yapmaktadır. Bir de araya Maya girince Alex ile Ali arasındaki mücadele giderek büyür. Ali'nin izine ulaşan Adanalı, Ali'nin peşine düşer ve onu bir demiryolunda kıstırır. Ali teslim olur. Ancak Cengiz Başkomiser kazayla Ali'yi göğsünden vurur ve öldürür. Böylece Adanalı, zihinlerde yer edinen birçok anısıyla beraber unutulmaz bir final yapar. Adriano Adriano , Latince isim "Hadrianus" dan türeyen ve genellikle İtalyanca ve Portekizce dillerinin kullanıldığı ülkelerde görülen bir isimdir. İngilizce'de Adrian şekli ile kullanılır. Keeps Gettin' Better: A Decade of Hits Keeps Gettin' Better: A Decade of Hits, Christina Aguilera albümü. Aguilera'nın müzik endüstrisinde tamamladığı 10 yılın anısına, RCA Records 11 Kasım 2008 tarihinde "Keeps Gettin' Better: A Decade of Hits" albümünü yayınladı. Albümde 14 şarkı bulunuyor. Bu şarkıların 2'si Greatest Hits ile birlikte yeni olarak piyasaya sürülen ,2 tanesi ise yeniden düzenlenen şarkılardır. Onun dışındaki 10 şarkı ise, Aguilera'nın önceki albümlerinden olan şarkılardan. Albümün ilk single'ı olan "Keeps Gettin' Better" kendini 2008 MTV Video Müzik Ödülleri gecesinde tanıttı. Single, Billboard Hot 100 listesine 7 numaradan giriş yaptı. Aynı zamanda, Aguilera'nın Billboard listelerine en iyi giriş yapan single'ı olan albümün fotoğraf çekimlerini Ellen Von Unwerth üstlendi. I Turn to You (All-4-One şarkısı) "I Turn to You", Amerikalı R&B şarkıcısı Christina Aguilera'nın 1999 albümü "Christina Aguilera"'dan çıkan üçüncü teklidir. Şarkı, RCA tarafından 1 Haziran 1999'da yayınlanmıştır. Diane Warren tarafından yazılan ve Guy Roche tarafından bestelenen şarkı, 2000 yazında, Aguilera'nın ilk albümünün 3. teklisi olarak satışa sunuldu. Şarkı, baştan sona Aguilera'nın ağzından odlar ile sürmektedir. Şarkı, yayınlanmasının ardından dünya çapında orta çaplı bir etki yarattı. Önceki teklilerin dev başarısına erişemeyen "I Turn to You", yine de Amerikan listelerinde 3 numaraya kadar çıkmıştır. Şarkı, Brezilya, Kanada ve Birleşmiş Milletler listelerinde de ilk 10'a girdi. Şarkı, daha sonraları, ""Por Siempre Tú"" (Türkçe: ""Sonsuza Dek Sen"") adıyla Aguilera'nın İspanyolca albümü Mi Reflejo için yeniden yorumlanmıştır. Psikiyatr Psikiyatr veya psikiyatrist, sinir sistemindeki bozuklukları ve bunların doğurduğu hastalıkları inceleyip tedavi eden bir uzman hekimdir. Psikiyatri alanında yüksek lisans sahibi olan kişidir. Psikiyatrlık, psikiyatri alanındaki yoğun araştırmalar sayesinde son yıllarda çok gelişmiş bir hekimlik dalıdır. Modern hayatın şartlarından kaynaklı olarak sinir ve akıl hastalıklarının artmasına yol açmaktadır. Eskiden çağlarda, batı dünyasında ve günümüzdeki gelişmiş birçok medeniyette tehlikeli akıl hastalıklarını, çevrelerine zararlı olamasınlar diye, akıl dengelerini bozan nedenler araştırılmadan ve iyileşmeleri için gerekli tedaviye girişilmeksizin, akıl hastanelerine kapatmakla yetinirlerdi. Aynı tarihlerde ise Osmanlı medeniyetinde hastalıkların sebepleri araştırılır, hastalar sınıflandırılır ve Edirne'deki Darüşşifa'da çeşitli tedavi yöntemleriyle ve özellikle müzik ile tedavi edilmeye çalışılmıştır. Baştan Çıkarılmış ve Terk Edilmiş Baştan Çıkarılmış ve Terk edilmiş 1964 İtalya - Fransa ortak yapımı siyah beyaz güldürü filmdir. Özgün adı Sedotta e Abbandonata olan film İngilizce konuşulan ülkelerde Seduced and Abandoned adı ile gösterilmiştir. Atilla Dorsay "Benim Beyoğlum" adlı kitabında filmin "Aldatılmış ve Terkedilmiş" adıyla "Dünya Sineması" nda gösterildiğini not etmiştir. Başlıca rollerinde Stefania Sandrelli, Saro Urzì, Aldo Puglisi ve Lando Buzzanca'nın oynadıkları filmi Pietro Germi yönetmiştir. Germi aynı zamanda Luciano Vincenzoni ile birlikte filmin senaryosunu da yazmıştı. Pietro Germi aslında İtalyan Yeni Gerçekçiliği sinema akımının öncü ve önemli bir yönetmeni olduğu için bu film yanlış olarak birçok kaynakta yeni gerçekçi türe sokulmuştur Oysa "Sedotta e abbandonata" filmi tıpkı onun uluslararası ününü pekiştirdiği bir önceki filmi 1961 tarihli İtalyan Usulü Boşanma (Divorzio all'italiana) gibi konuları Sicilya'da geçen ve taşra hayatı ile yörenin geleneklerini eleştirdiği alaycı güldürü filmlerinden oluşan ikinci dönemine ait filmlerdendir. Konusu Sicilya'da geçen bu satirik filmin siyah beyaz görüntülerini Aiace Parolin çekmiş, özgün müziğini ise Carlo Rustichelli yapmıştır. Filmin Altın Palmiye'ye aday gösterildiği Cannes Film Festivali'nde Saro Urzì 'ye "en iyi erkek oyuncu" ödülü verildi. Film ayrıca "en iyi yönetmen" ve "en iyi film film" dallarında David di Donatello ödüllerini de aldı. Olaylar toplumun büyük bir kısmının hala feodal aile düzeni içinde yaşadığı 1960'lı yılların Sicilya'sında geçer. Kalabalık Ascalone ailesinin büyük kızı Matilde'nin (Paola Biggio) nişanlısı Peppino Califano (Aldo Puglisi), Matilde'nin 16 yaşındaki kızkardeşi Agnese'i (Stefania Sandrelli) baştan çıkarır ve onunla ilişkiye girer. Ailenin reisi despot baba Vincenzo Ascalone (Saro Urzi) küçük kızı Agnese'in hamile olduğunu anladığında bunu Peppino'nun yaptığını öğrenir ve ondan büyük kızını bırakıp küçük kızı ile evlenmesini ister. Ancak Peppino evleneceği kızın geleneklere göre bakire olması gerektiğini ileri sürerek buna karşı çıkar ve ortadan kaybolur. Onu bulup kanun zoruyla Agnese ile evlendirmek mümkündür ama bu aile şerefinin kasaba halkı gözünde iki paralık olması demektir. Baba Vincenzo, ailenin onurunu da koruyacak karmaşık bir çözüm yoluna gider. Ode to Deodorant Ode to Deodorant, İngiliz alternatif rock grubu Coldplay'in yayımladığı demo kasedidir. Bu demo kaset için Ocak 1998'de "Ode to Deodorant" ve "Brothers & Sisters" adlarında iki parça kaydedilmiştir. Indiana Jones serisi Indiana Jones, Steven Spielberg ve George Lucas tarafından yaratılan bir macera, komedi ve aksiyon türündeki film serisidir. Şimdilik dört bölümden oluşan serinin ilk filmi olan "Indiana Jones ve Kutsal Hazine Avcıları", 1981 yılında gösterime girmiştir. Bu filme gösterilen ilgiden sonra üç devam filmi daha çekilmiştir. Serideki bütün filmlerde Indiana Jones'u Harrison Ford canlandırmıştır. Safety (EP) Safety, İngiliz alternatif rock grubu Coldplay'in ilk EP'si. EP için Mayıs 1998'de üç parça kaydedilmiştir. EP'nin kapak fotoğrafı John Hilton tarafından çekilmiştir ve fotoğrafta Chris Martin görülmektedir. The Blue Room (EP) The Blue Room, İngiliz alternatif rock grubu Coldplay'in ikinci EP'si. Grubun Nisan 1999'da Parlophone ile anlaştıktan sonraki ilk EP'sidir. "Don't Panic" parçasının farklı bir sürümü daha sonra grubun ilk stüdyo albümü "Parachutes"'te yer almıştır. EP'deki "High Speed" parçası da daha sonra "Parachutes" albümüne eklenmiştir. Ayrıca, daha önce grubun "Safety" adlı EP'sinde yer alan "Bigger Stronger" ve "Such a Rush" parçaları da bu EP'de bulunmaktadır. Acoustic (EP) Sparks, İngiliz alternatif rock grubu Coldplay'in promo EP'si. 2000 yılında Parlophone ve EMI etiketleriyle piyasaya çıkmıştır. Grup tarafından kaydedilen dört parça ve "Yellow" parçasının video klibinden oluşmaktadır. Musul Musul (Arapça: موصل, Kürtçe: Mûsil), Irak'ın en büyük şehirlerden birisi. Irak'ın kuzeyinde Dicle Nehri kıyısında bulunan Musul'da Araplar, Türkler ve Kürtler yaşamaktadır. Nüfusunun çoğunluğunu Araplar, Kürtler ve Türkler oluşturmaktadır. Havlan ya da Mavsil de denilen Musul, El Cezire bölgesinde, Dicle Nehri kıyısında, eski Ninova şehrinin batısında kurulmuştur. Savunmaya uygun coğrafî konumuyla, verimli topraklara sahip olan şehir, antik çağdan sonra Hristiyanlığın önemli bir merkezi haline gelmiştir. Halife Ömer zamanında İslâm idaresine giren Musul, Emeviler ve Abbasiler döneminde de önemini korumuştur. 1092 yılında Büyük Selçuklu, daha sonra Atabeklerin yurdu olan Musul, I. İmadeddin Zengi (1127­-1146) zamanında mamur bir belde olmuştur. Şehrin eski surları tamir edilerek muhteşem binalar ve bahçelerle süslenmiştir. Bu bölgede yaşadığı söylenen Yunus, Daniel, Circis gibi peygamberler adına türbe ve makamlar inşa edilerek ziyaretgâh haline getirilmiştir. Çarşı meydanında İmadeddin Zengî'nin tamir ettirdiği Emeviye Camii, Nureddin Zengî'nin yaptırdığı Ulu Camii, Mücahideddin Kaymaz'ın Dicle kenarındaki Mücahidî Külliyesi önemli yapılar arasında yer almıştır. Bedreddin Lülü zamanında (1233-1251) Musul en parlak dönemini yaşamıştır. Tepede iç kale, düzgün caddeler, çoğunun üzeri kubbe ve tonozlarla örtülü kâgir evler, cami, türbe, saray ve hanlarıyla Musul, seyyahların anlatmakla bitiremediği bir şehir olmuştur(2). 646 (1288) yılı havadisinde İbn-i Fevtî, Musul'un mamur olduğunu, Bağdad sel taşkınına maruz kaldığından, Musul'un Hatuniye mahallesindeki Türkmen çarşısının dolup taştığını, Bağdadlıların alışverişlerini buradan yaptıklarını kaydeder. Moğol istilâsında, Bedreddin Lülü'nün sağlığında yağmalanmaktan kurtulan şehir, 1261 yılında saldırıya uğrayıp yok olmuştur. 1871'de Musul'da 18 cami, 300 mescid, 14 medrese, 10 hânkâh, 2 köprü 1 de sur duvarı bulunduğu tespit edilmiştir(4). Bu eserler, Atabekler döneminden kalan birkaç yapı dışında, Osmanlı döneminde inşa edilmiştir. Timur işgali sırasında şehirdeki bayındırlık faaliyeti arttırılarak Nebi Yunus ve Nebi Circis külliyeleri tamir edilmiştir. Akkoyunlular devrinde meydana gelen çekişmelerden zarar gören Musul, Safeviler zamanında da aynı ilgisizlikle başbaşa kalmıştır. Bekir Subaşı hadisesi ile İranlıların eline geçen Musul, 1667 depreminde büyük hasar görmüş, veba salgını başlayınca, halk kit­leler halinde göç etmek mecburiyetinde kalmıştır. Bundan: sonra sık sık çevre eşkiyası ve Sincar bölgesi yezîdîleri tarafından soyulan şehir, Nadir Şah'ın işgali ile iyice perişan olmuştur. Osmanlılarca geri alınan Musul, 1850 yılında mutasarrıflık haline getirilerek Bağdad'a bağlanmışsa da 1877'de tekrar vilayet olmuştur. Zengin petrol yatakları bulunan şehir, I. Dünya Savaşı sırasında İngilizler tarafından işgal edilmiştir. 1857 yılında Musul'da 38 mahalle, 27 cami ve mescid, 18 de medrese bulunmaktaydı. Hızla gelişen modern şehircilik akımına rağmen, sağlam malzemeli yapı dokusu ile Dicle boyunca tarihi canlılığını korumaktadır. Bölgede bulunan mermer cinsi taş sayesinde bütün yapıların cepheleri sütun ve kemerlerle donatılmıştır. Musul, Orta Doğu’nun önemli bir noktasında yer alması sebebiyle çok çeşitli kültür ve medeniyetlerin buluştuğu bir bölge olmuştur. Şehirde önemli tarihi eserler mevcuttur. İnsanlık tarihinin ilk yazılı belgeleri bu bölgede ortaya çıkarılmış, insanların kalabalıktan teşkilâtlı topluma geçişte oluşturdukları bilgiler ilk olarak yine bu bölgede meydana gelmiştir. 1881'de inşa edilen şehir meydanındaki Osmanlı dönemi Hema Kado Camii (resmi adı Abdullah ibn Çelebi ibn Abdulkadi Camii), içinde türbe bulunduğu için IŞİD tarafından yıkılmıştır. Trouble â€“ Norwegian Live EP Trouble, İngiliz alternatif rock grubu Coldplay'in bir EP'si. Grubun 2001 yazında Oslo, Norveç'teki Rockefeller Music Hall'da canlı olarak seslendirdiği beş parçadan oluşmaktadır. 7 ile bölünebilme 7 ile bölünebilme, bir doğal sayının 7'ye tam olarak bölünebilmesidir. Bir doğal sayının 2, 3, 4, 5, 6, 8, 9, 10 gibi sayılara tam bölününüp bölünmediği son rakamlarına bakarak veya sayı değerlerini toplayarak kolayca bulunabilir. Ancak bir sayının 7 ile bölünüp bölünemeyeceğini anlamak için kullanılan kurallar biraz elverişsizdir. 1. YÃ¶ntem 7 ile bölünebilme yöntemlerinden en bilineni şudur. Sayının rakamlarının altına birler basamağından başlayarak sırasıyla; (+1), (+3), (+2), (-1), (-3), (-2), (+1)... sayılarıyla çarpılır. Elde edilen sayıların toplamı 7'nin tam katı ise bu sayı 7 ile tam bölünüyor demektir. "Ã–rnek:" 55.853 sayısının 7 ile bölünüp bölünmediğini bulalım. codice_1 14 sayısı 7'nin tam katı olduğu için 55.853 sayısı 7 ile tam bölünür. 2. Yöntem bir başka yöntem ise şudur. Sayının son rakamı 2 ile çarpılır ve elde edilen sayı ilk sayının son rakamı haricindeki rakamların oluşturduğu sayıdan çıkarılır. Çıkan sayı 7'nin katı veya 0 ise bu sayı da 7'ye tam bölünüyor demektir. "Ã–rnek:" 637 sayısının 7 ile bölünüp bölünmediğini bulalım. 3. yöntem Bu kurala göre sayılar öncelikle birler basamağından başlanarak ikişer ikişer gruplandırılır. Bu yöntem sayı çiftlerinin kendilerine en yakın 7'nin katı olan sayı ile arasındaki farkı bulmaya dayanır. Ancak 7'nin katı olan bu sayı, sayı çiftlerinden büyük veya küçük olabilir. Burada bir kural daha devreye girer. Farkları bulmaya sağdaki sayı çiftinden başlanır ve ilk sayı çifti için 7'nin katı olan en yakın sayı kendinden küçük, ikinci sayı çifti için kendinden büyük, üçüncü sayı çifti için kendinden küçük, dördüncü sayı çifti için kendinden büyük seçilir. Elde edilen farklar yan yana yazılarak yeni bir sayı elde edilir. Eğer bu sayı 7'nin tam katı ise sayı 7 ile tam bölünüyor demektir. "Ã–rnek:" Viyana Festivali Viyana Festivali (Almanca: Wiener Festwochen), her yıl Mayıs ve Haziran aylarında düzenlenen 5 haftalık bir kültürel bir festivaldir. Festival Avusturya'nın başkenti Viyana'da 1951'den bu yana düzenlenmektedir. Fesival ilk düzenlendiğinde Viyana işgal altındaydı. 1962 yılından bu yana Theater an der Wien festivalin merkezi olarak kullanılmaktadır. 1988'den bu yana Luc Bondy festivalin sanat yönetmeni olarak çalışmaktadır. Festivalin her yıl açılışında çalınan şarkı Werner Pirchner'e aittir. Diagonale Diagonale her yıl Mart ayında Avusturya'nın Graz kentinde düzenlenen film festivalidir. Festival daha önceleri Salzburg'ta düzenlenmekteydi, ancak 1998 yılından bu yana Graz'da düzenlenmektedir.Festivalin sonunda Avusturya film ödülleri dağıtılmaktadır. Bu ödüller değişik dallarda 120.000 Euronun üzerindedir. Bu festival kapsamında yeni filmlerin galaları yapılmaktadır. Mince Spies Mince Spies, İngiliz alternatif rock grubu Coldplay'in 2001 yılında yayımladığı noel albümü. EP'deki iki parça Ken Nelson yapımcılığında kaydedilmiştir. Robin Hobb Robin Hobb, Margaret Astrid Lindholm Ogden isimli roman yazarının ikinci takma ismidir. 1952 yılında Kaliforniya'da doğan Robin Hobb, başlıca fantastik kurgu tarzında yazmasının yanında bilimkurgu tarzında yayınları bulunmaktadır. 1983 ila 1992 yılları arasında Megan Lindholm takman adıyla yazmıştır. Bu takma isimle azmış olduğu kitapları daha çok çağdaş fantastik kurgu tarzındadır. 1995'te, Robin Hobb takma adı ile yazmaya başladığı kitaplar ise epik geleneksel Ortaçağ Avrupa fantezisi tarzındadır. Şu anda her iki takma isimle de yazmaya devam etmekte ve Tacoma, Washington'da yaşamaktadır. 2003 itibarıyla Robin Hobb adıyla çıkartmış olduğu ilk dokuz kitabının satışları 1 milyonu geçmiştir. Remixes (Coldplay EP'si) Remixes, İngiliz alternatif rock grubu Coldplay'in 2003 yılında yayımladığı remix EP'si. Grubun 2002 çıkışlı "A Rush of Blood to the Head" albümündeki iki şarkının farklı remixlerinden oluşmaktadır. EP, sınırlı sayıda –yaklaşık 1000 kopya– satışa sunulmuştur. Fırtına Şahinleri Storm Hawks (Türkçe: Fırtına Şahinleri), Asaph Fipke tarafından oluşturulmuş 3D kanada yapımı televizyon dizisidir. Cartoon Network ve YTV işbirliğinde, Nerd Corps Entertainment yapımcı şirketi olmak üzere yaptırılmıştır. Dizi ilk gösterimini Cartoon Network ABD'de 25 Mayıs 2007'de, Eylül 2007'de ise YTV kanalında Kanada'da yapmıştır. Birleşik Krallık Cartoon Network'da 6 Ağustos 2007'de, Polonya Cartoon Network'de 10 Kasım 2007'de, Avustralya'da ABC1 kanalında 26 Şubat 2008'de, Filipinler'de 12 Mart 2008'de yayına girmiştir. Singapur'da okto kanalında, Bulgaristan, Türkiye, Portekiz ve Romanya'da da 2008'de yayına girmiştir. Disney XD ABD ise diziyi 28 Şubat 2011'de tekrar yayına sokmuştur. Aerrow: Dürüst, güvenilir, zeki ve cesurdur. Radarr en iyi arkadaşıdır. Gök şövelyesi ve liderdir. (Piper'a âşıktır.) Radarr: 2. pilottur. Bir hayvandır ve oldukça komiktir. Mission uzmanı. Finn: Kendini beğenmiş, şık, komik ve umursamaz bir yapısı vardır. Kanat adamı, keskin nişancı. Junko: Duygusal, itaatkâr ve güçlüdür. Odası metal eşyalarla doludur. Uçak mühendisi ve ağır balistik. Bir Wallopdur. Piper: Takımın taktik, yön bulma ve kristaller konusunda uzman kişisidir. Zeki, hızlı ve çalışkandır. Aerrow'dan sonra 2. liderdir. Kristaller üzerinde uzmandır ve kristallerin güçlerini deneyerek öğrenir. Güzel bir kızdır. Görevi navigasyon, taktiktir. (Aerrow'dan hoşlanıyor.) Stork: Tuhaf ve korkutucu bir görünümü, korkak ve karamsar bir yapısı vardır. Genellikle Kondorun başında durur. Taşıyıcı pilot ve küçük alet uzmanı. Efendi Siklonis: Siklonya imparatoriçesidir. Kristaller hakkında geniş bilgisi vardır, kötülüğü sever. Siyah As: Fırtına Şahinleri'nin hâin üyesi. Siklonyalılara çalışıyor. Snipe: Siyah As'ın yardımcılarındandır. Güçlü bir yapıya sahiptir. Güçlü bir silah donanımına sahip olmak istemektedir. Ravess ile kardeştir. Ravess: Siyah As'ın takımındandır. Silah olarak, ok ve yay kullanır keman çalmayı sever. Snipe'ın kız kardeşidir. Starling: Yol Kesenler adındaki gök şövalyesi takımındandır ve onlardan geriye kalan tek kişidir. Mor saçları vardır. Wren: Kendini tehlikelerden korumak isteyen bir köylüdür. Kendini kendi elleriyle yaptığı ev aletleriyle yapılmış zırhıyla korumaya çalışmaktadır. Rüzgâr kristalini Fırtına Şahinleri'ne vermiştir. Aurora taşı: Terra atmosiada kalır. En güçlü ve en nadir kristaldir. Rüzgâr kristali: Büyük çaplı fırtına çıkartabilir ve fırlatılan bir nesneyi rüzgâr sayisinde yönlerdire bilir. Anka kristali: Güçlü ve ateşli kristal ondan alınan ankayla bağlantılıdır. Bloke kristali: Diğer kristallerin gücünü kısa bir süreliğne etkisiz kılar. Levitasyon kristali: Obje ve kişileri havaya kaldırmaya yarar. Kalkan kristali: Saldırı ve benzerleri şeylerden korunmayaya yarar. Unutturucu kristali: Tehlikeli bir kristal insanların hafızasını siler ama arkadaşlara etkili olmaz. Tipi kristali: Buz ve karÄ± idare etmeye yarar. Buz kristali: Buz ve kar topu atar ve düşmanı dondurur. Kahin kristali: En güçlü kristallerden biri YASAK ŞEHİRDE bulunur. Gelecek hakkında biligi verir. Paralyzer kristali: Dokunulduğunda kısa süreliğine felç eder. Clon kristali: Güneşe tutulunca insan veya eşya kopyalınır. Gökkuşağı dumanı kristali: Etrafada soğuk renklerde duman çıkar. Chroma kristali: Vücuttaki renkli yerlerin ve kıyafetlerin rengini değiştirir. Tutuşturma kristali: Her alanda kullanılır.Bir şeyi tutuşturmaya yarar. Gayzer kristali: Büyük çapta su çıkarır. Hipnoz kristali: İnsanı veya başka bir canlıyı derin bir transa sokar. Nitro kristali: Büyük çapta hız yaratır. Çoğaltıcı kristal: Silahaların ve makinelerin gücünü istenilen dereceye kadar yükseltir. Solaris kristali: Güneş enerjisi toplar ve istenilen şekilde kullanmaya yarar. Mikro Kristali: İnanılmaz Güç yapar. Anticmytral kristali: Tüm Atmostaki en güçlü kristallerden biridir. 6 kristalin birleşiminden oluşur. Bu kristaller; Ateş, su, toprak, düş ve gerçek kristalleridir. Anoten Anoten veya Ha-noten Türkiye Yahudileri tarafından Türkiye Cumhuriyeti Cumhurbaşkanı'nı kutsama duasıdır. Anoten Duası, 15 yy'dan sonra (1492) İspanya'dan kaçan Sefarad Yahudileri'ne kapılarını açan Osmanlı Devleti'ne bir şükran ve medyunluk duygusu içinde yazılmış bir duadır. Dua, Osmanlı devlet erkanının Tanrı tarafından güçlü olması, ülkeyi sıhhatli idare etmesi, Tanrı'nın onların yollarını açması ve güç vermesi, onları koruması için okunan bir duadır. 500 yıl boyunca padişahların ismi zikredilerek okunmuştur. Edirne Büyük Sinagogu 'nun açılışı ve bu açılıştan sonra sinagogda yapılan ilk düğün töreninde de anoten okunmuşur. Not: Bu metin Türkiye Hahambaşılığından temin olunmuştur. Live 2003 Live 2003, İngiliz alternatif rock grubu Coldplay'in ilk konser albümü. 2003 yılında Capitol Records ve Parlophone etiketleriyle yayımlanmıştır. Albümdeki görüntüler, Sidney'deki Hordern Pavilion'da, 21-22 Temmuz 2003 tarihlerinde çekilmiştir. Albüm, 2004 Grammy Ödülleri'nde "En İyi Uzun Müzik Videosu" dalında ödüle aday gösterilmiştir. Ayrıca albümde, daha önce yayımlanmamış olan "Moses" adında bir parça da bulunmaktadır. Bu parça, Chris Martin tarafından, karısı Gwyneth Paltrow için yazılmıştır. Şarkının adı, çiftin 2006 yılında doğan çocukları Moses Bruce Anthony Martin'den gelmektedir. Adam Zejer Adam Zejer (d. 3 Kasım 1963, Olsztyn) orta saha (sol açık) mevkiinde forma giymiş eski Polonyalı futbolcudur. Futbola Polonya takımı OKS 1945 Olsztyn'de başladı. 1986 ilkbaharında Zagłębie Lubin'e transfer oldu. 86-87 sezonu ile birlikte takımın değişilmezlerinden oldu. Ancak 88-89 sezonunu sakatlığından dolayı boş geçti. 1990-91 sezonunda bu takımla şampiyonluk yaşadı. Şampiyonluk, takım tarihinin ilk şampiyonluğuydu. O sezonda 4 tane de gol kaydederek dikkat çekti. Polonya'daki bu başarısıyla, Türkiye'ye transfer oldu. 1991-92 sezonunda Beşiktaş'ta oynayan Zejer, bu sefer Beşiktaş ile namağlup olarak bir şampiyonluk kazandı. Sonraki sezon bir başka Türk takımı Gaziantepspor'da forma giydi. Bu takımla, Türkiye'deki tek lig golünü kaydetti. Sonraki sezon ise Almanya'da VfL Herzlake'de forma giydi. 1994 yılında Polonya'ya dönmeye karar verdi. İlk takımı OKS 1945 Olsztyn'e geri döndü. Takımı tarihinde ilk kez 1. Ligde oynuyordu. Zejer, takım ile 2,5 sezon geçirdi. 1997'de ezeli rakibi Warmia Olsztyn'e transfer oldu. 98-99 sezonunda ikinci lig takımı Świt Nowy Dwór Mazowiecki, 2000-01'de ise 3. lig takımı Polonia Lidzbark Warmiński'ye geçti. 2002 yılında bir daha OKS 1945 Olsztyn tarafından çağrıldı. Takımın 1. ligden düşmeme mücadelesinde yardım etmeye çalıştı. 2 sezon, 8 maçta forma giyse de takımın küme düşmesine engel olamadı. 2003'te üçüncü lig takımı Wigry Suwałki'de kısa bir süre forma giyip, futbolu bıraktı. Bugün OKS 1945 Olsztyn takımının alt yapı koçlarından biri olarak çalışmaktadır. 19 Ağustos 1987'de ilk maçını Doğu Almanya'ya karşı oynadı. Zagłębie Lubin'deki başarılı yılları ve Beşiktaş'taki bir sezonunda toplam 5 kere millî takım ile forma giydi. John Wilkes Booth John Wilkes Booth (10 Mayıs 1838 - 26 Nisan 1865), 14 Nisan 1865'te ABD başkanı Abraham Lincoln'e Washington'daki Ford's Theatre'da suikast düzenleyen Amerikalı tiyatro oyuncusudur. Lincoln kafasının arkasından tek kurşun darbesi alıp ertesi sabah öldü ve suikast sonucu ölen ilk ABD başkanı olarak tarihe geçti. Booth 19. yüzyılın önde gelen tiyatro ailelerinden Marylandli Booth ailesinin bir üyesiydi ve 1860'larla birlikte ülkece tanınan popüler bir aktör olmuştu. O ayrıca Konfederasyon sempatizanıydı ve Güney'in Amerikan İç Savaşı'nda hezimete uğramasına şiddetli bir tahammülsüzlük gösteriyordu. Booth ayrıca Lincoln'ün henüz azledilen kölelere oy hakkı tanınması önerisine de karşı çıkıyordu. Booth ve liderliğini yaptığı bir grup suikastçı Konfederasyon'un sendeleyen amacına yardım etmek için Abraham Lincoln, Başkan Yardımcısı Andrew Johnson, ve Dışişleri Bakanı William Seward'ın öldürülmesini planladırlar. Dört gün önce Kuzey Virginia Ordusu'ndan Robert E. Lee'nin teslim olmasına rağmen Booth, Konfederasyon Generali Joseph Johnston'ın ordusu General William Tecumseh Sherman komutasındaki Birlik Ordusu'na karşı çarpışmaya devam ettiği sürece savaşın bitmeyeceğine inanıyordu. Suikastçılardan sadece Booth kendi görevini başarıyla yerine getirebilmişti. Booth suikast sonrasında at sırtında güney Maryland'a buradan da on iki gün sonra Birlik askerleri tarafından izi bulunup öldürüleceği Maryland'in kırsal kuzey kesiminde bir çiftliğe kaçtı. Suikastçilerden sekizi yargılandı ve suçlu bulundu kısa bir süre sonra da dördü asılarak idam edildi. Yıllar boyunca pek çok yazar Booth'un takipçilerinden kurtulmuş olabileceğini ve akabinde yıllar sonra başka bir ad altında ölmüş olabileceğini öne sürdüler. Booth'un babası tanınmış Shakespeare oyuncusu Junius Brutus Booth ve annesi Mary Ann Holmes 1821'de İngiltere'den Birleşik Devletler'e göç ettiler. Aile Harford County, Maryland'deki Bel Air'de bir çiftlik satın aldı. John Wilkes Booth 10 Mayıs 1836'da bu çiftlikte doğdu. Ona ailenin uzaktan akrabası olduğunu iddia ettiği İngiliz radikal politikacı John Wilkes'ın ismi verildi. Booth'un çocukluğunun geçtiği ev "Tudor Hall" ailenin Harford County'deki arazisine 1847'de inşa edilmişti ve bu ev bugün hala durmaktadır. Booth çocukken okul müdürü tarafından "Zeka ile ilgili bir sorunu yok ancak kendisine sunulan eğitici fırsatlardan faydalanmakta isteksiz. Her gün okuldan eve gidip gelirken sınıfına zamanında yetişmekten çok yol boyunca neler olduğuyla ilgileniyordu." şeklinde tanımlanacağı Bel Air Academy'ye katıldı. 1850-1851'de Booth, Sparks, Maryland'de Quaker okulu Milton Boarding School'a katıldı ardından 13 yaşındayken Catonsville, Maryland'deki bir piskopos okula olan St. Timothy's Hall'a başladı. Kazım İsmail Gürkan Kazım İsmail Gürkan, (1905 - 29 Şubat 1972), Türk doktor ve yazar. Vefa Lisesi'ndeki eğitiminin ardından, 1926 yılında İstanbul Üniversitesi Tıp Fakültesi'ni bitiren Gürkan, meslek yaşamına Vakıf Gureba Hastanesi'nde başladı. Üç yıl süreyle cerrahi asistanı olarak görev yaptıktan sonra Paris'e gittiği 1930 yılında uzmanlık, 1932'de göreve başladığı Haydarpaşa Tıp Fakültesi'nde 1933 yılında doçentlik elde etti. 1939 yılında profesör olan Gürkan, 1950 yılında görev yaptığı fakülteye dekan seçildi. Ertesi yıl İstanbul Üniversitesi rektörlüğüne getirilen Kazım İsmail Gürkan, 1952'de ordinaryüs oldu. Tıpla ilgili dergilerde, kongre ve bilimsel toplantılarda Türkçe, İngilizce, Fransızca ve Almanca dillerinde süreli yazıları yer almasının yanı sıra, çeşitli kitaplar da yazan Gürkan, Türk Tıp Tarihi Kurumu gibi ulusal ve uluslararası mesleki örgütlerin üyelik ve yönetimlerinde yer aldı. Gürkan'ın adı İstanbul'da bir caddeye verilmiştir. Sait Kozacıoğlu Sait Kozacıoğlu (1948, Tarsus - 3 Kasım 2008, Ankara), Türk mimar. 1974 yılında Ortadoğu Teknik Üniversitesi, Mimarlık Bölümü'nden mezun olan Sait Kozacıoğlu, '68 Kuşağı önderlerindendir. 1971 yılında tutuklanarak DEV-GENÇ davasından yargılandı ve 1973 yılında serbest kaldı. Dönemin öğrenci önderlerinden Taylan Özgür'ün öldürülmesi olayının yaşayan tanığı olan ve 1970'ten sonra değişik dönemlerde Mimarlar Odası ve TMMOB yönetim kurulu üyeliklerinde bulunan Kozacıoğlu, kurultay ve seminer gibi çeşitli mesleki etkinliklerde bulundu. 1978 yılında Tarım Satış Kooperatifleri Merkez Birliği'nde önemli çalışmalarda bulunmuş, mimari bölüm başkanlığı görevini yerine getirdi. Yurt dışına gittiği 1980 yılında 12 Eylül Darbesi üzerine dönmeyerek, 1982'ye kadar Danimarka'da Roskilde Üniversitesi Planlama Enstitüsü'nde öğretim üyeliği yapan mimar Kozacıoğlu, aynı süreçte Danimarka Kraliyet Güzel Sanatlar Akademisi, Yüksek Mimarlık Bölümü'nü bitirdi. Değişik sendikal ve siyasi çalışmalada bulunan Sait Kozacıoğlu, 1992 yılında Türkiye'ye dönerek serbest mimarlık ve, Birleşmiş Milletler Kalkınma Programı için Arnavutluk'ta danışmanlık yaptı. 2002 -2004 sürecinde Mimarlar Odası'nda ikinci başkanlık yapan Kozacıoğlu, zaatürre sonucu yaşamını yitirdi. Battlefield Vietnam Battlefield: Vietnam (kısaca BF Vietnam ya da BFV), Electronic Arts firmasının, "Battlefield 1942"'den sonra, "Battlefield" serisi için hazırladığı ikinci video oyunudur. Oyun, Armando "AJ" Marini tarafından tasarlanmış, Digital Illisions CE isimli firma tarafından Kanada'da geliştirilmiş ve Electronic Arts tarafından 14 Mart 2004 tarihinde Kuzey Amerika'da, daha sonraki günlerde ise dünyanın geri kalanında piyasaya dağıtılmış, Vietnam Savaşı'nı konu edinen, birinci şahıs nişancı türünde bir oyundur. Oyun; Ho Chi Minh patikası, Hue Muharebesi, la Drang Vadisi, Flaming Dart Operasyonu, Khe Sahn Muharebesi ve Saygon Muharebesi gibi gerçek tarihe dayanan geniş haritaları içermektedir. Oyun kısaca N.V.A olarak adlandırılan Kuzey Vietnam ve Vietkong ile kısaca U.S olarak adlandırılan ABD ve Güney Vietnam arasında gerçekleşmektedir. 15 Mart 2005'te, oyun EA tarafından "Battlefield: Vietnam: Redux" adıyla güncelleştirilmiştir. Bu güncellemeler, 1.01, 1.02, 1.1, ve 1.2 sürümlerini, yeni araçları, haritaları ve """" isminde II. Dünya Savaşı konulu genişleme paketini içermektedir. "Battlefield: Vietnam", bu serinin daha önceki oyunu olan "Battlefield 1942" ile hemen hemen aynı oynanış yapısına sahiptir. Oyunda 2 takım, birbirlerinin sahip olduğu bölgeleri ele geçirmeye çalışır. Takımlar düşman oyuncuları öldürerek veya düşman bölgelerinin kontrol noktaları olan bayrakları ele geçirmek için mücadele verirler. Eğer bir oyuncu öldürülürse, kendi takımına ait bir bayrağın olduğu yerde tekrar canlanır. Yeniden canlanma sırasında oyuncular ekipmanlarını ve karakterlerini değiştirebilir. Oyun içindeki binalarda, siperlerde ve çadır gibi yerlerde canınızı yükseltmeye yarayan sıhhiye dolapları ve cephanelikler bulunmaktadır. Oyun, "Battlefield 1942"'de de kullanılmış olan Refractor Engine oyun motorunu kullanmakta. "Battlefield: Vietnam", selefine göre birçok yeni özellikler içerir. Oyun, oyunculara çeşitli gerçek savaş silahlarını kullanma fırsatı verir. Bu silahlar, M16 ve AK-47 gibi piyade silahları, ZPTler (zırhlı personel taşıyıcıları) ve tanklara karşı etkili yer mayınları, RPG-7 roket atarları, C4 patlayıcılar, havan ve saatli bomba gibi araç ve gereçlerdir. Ayrıca oyundaki Amerikan jet uçaklarının napalm bombası atma özelliği bulunmaktadır. Oyunda çeşitli hava taşıtlarını ve yer araçlarını kullanırken radyo konuşmaları ve 1960'ların gerçek müzikleri dinlenebilmektedir. Oyun, oyunculara çeşitli savaş araçlarının kullanılabilmesine izin verir. Bu araçlar, M551 Sheridan, M48 Patton, AH-1 Cobra, F-4 Phantom II ve Huey helikopteridir. Ayrıca, Kuzey Vietnam askerleri MiG-21 jet uçağı, PT-76, T-54 tankları ve Vespa motorsikletini kullanabilir. "Battlefield: Vietnam" da "Battlefield 1942" gibi temelde birçok oyunculu ("multiplayer") oyun olarak tasarlanmıştır. Tek oyunculu mod, çok oyunculu mod için olan bir alıştırma gibidir. Tek oyunculu oyun sadece "conquest" modunda oynanır. İnternet bağlantısı yapmadan, yapay zekâlı oyuncularla birlikte ve onlara karşı tüm haritaları oynayabilirsiniz. "Battlefield: Vietnam", çok sayıda ana harita ve internetten indirilebilecek haritalar içermektedir. Oyun temasını değiştiren "değişiklikler" (Mod)'lar bu oyunda da vardır. İnternetten indirilebilen veya oyunun yanında verilen bu modlar yardımı ile oyun, II. Dünya Savaşı haritalarında oynanılabilir. "Battlefield 1942" 'de olduğu gibi "Battlefield: Vietnam" 'ın yanında da harita editörü ve mod geliştirici araçkiti bulunmaktadır. Bu programlar sayesinde var olan bir harita düzenlenebilir veya yeni bir harita yaratılabilir. Battlefield Vietnam: World War II Mod (kısaca WW2 Mod), "Battlefield: Vietnam"’ın II. Dünya Savaşı modundaki genişleme paketidir. Bu genişleme paketinde "Battlefield 1942"’deki Pasifik haritaları oynanmaktadır. Oyundaki taraflar Japonya ve ABD'dir. Oyunda sadece 3 harita bulunmakta. Bu haritalar; "Invasion of the Philippines", "Wake Island" ve "Iwo Jima"’dır. Bu 3 harita dışında internetten birçok harita indirilebilmektedir. World War II Mod'un sade "Battlefield 1942"’den farkları şöyle sıralanabilir: Daha önce de bahsedildiği gibi oyun N.V.A olarak adlandırılan Kuzey Vietnam ve Vietkong ile kısaca U.S olarak adlandırılan ABD ve Güney Vietnam arasında gerçekleşmektedir. Oyundaki bu takımlar şöyle sıralanabilir: Oyunda 4 çeşit asker sınıfı vardır. Bunlar: saldırı birimi, mühendis, tanksavar birimi ve keskin nişancı'dır. Oyunda sıhhiye sınıfı kaldırılmıştır. Sıhhiye ekipmanları sadece oyun içinde Vietkong'a karşı savaşan ABD Özel Kuvvetleri'nde yer almaktadır. Fakat II. Dünya Savaşı modu olan ""da sıhhiye, mühendis sınıfının içinde, ikinci silah paketinde bulunmaktadır. Bu 4 çeşit asker tipinin her birinde 2 çeşit silah paketi seçme seçeneğimiz bulunmaktadır. Bu yeni özellik Battlefield Vietnam'ın en büyük yeniliklerinden biridir. Battlefield Vietnam'daki temel haritalar şunlardır: Oyun sırasında dinlenebilinen müzikler şunlardır; The Singles 1999-2006 The Singles 1999-2006, İngiliz alternatif rock grubu Coldplay'in ilk kutu seti. Bu set, grubun yayımlamış olduğu, kapaklarıyla birlikte on dört single'dan oluşmaktadır. Prospekt's March Prospekt's March, İngiliz alternatif rock grubu Coldplay'in EP'si. İlk kez 19 Kasım 2008 tarihinde İsveç ve Japonya'da satışa sunulmuştur, sonraki hafta tüm dünyada satışa sunulmuştur. EP'de, Coldplay'in "Viva la Vida or Death and All His Friends" albümünün stüdyo çalışmaları sırasında kaydedilen birkaç parça yer almaktadır. EP kapağında Eugène Delacroix'in "Battle of Poitiers" tablosu kullanılmıştır. "Prospekt's March" 13 Aralık 2008 tarihinde 70,000 adetlik satış rakamıyla ABD "Billboard" 200 listesine 15 numaradan giriş yapmıştır. Köln Üniversitesi Köln Üniversitesi (; ) Köln, Almanya'da bulunan, 48.000'den fazla öğrencisiyle Almanya'daki en büyük üniversitelerden biridir. Orta Avrupa'da kurulmuş altıncı üniversite olduğu için Avrupa'nın en köklü yükseköğretim kurumlarından biri olarak sınıflandırılan Köln Üniversitesi, 1798'de kapatılmasına rağmen 1919'da yeniden açılmıştır. Köln Üniversitesi Alman Mükemmellik Üniversiteleri grubuna () üyedir ve 2017 itibarıyla "Times Higher Education" sıralamalarına göre dünyada 145. sırada yer almaktadır." Köln Üniversitesi, 1388'de, Kutsal Roma İmparatorluğu'ndaki dördüncü üniversite olarak, Prag Charles Üniversitesi'nden (1348), Viyana Üniversitesi'nden (1365) ve Ruprecht Karl Heidelberg Üniversitesi'nden (1386) sonra kuruldu. Üniversitenin kuruluş belgesi Papa Urban VI tarafından imzalandı. Üniversite 6 Ocak 1389'da ders vermeye başladı. 1798'de, 1794'te Köln'ü işgal etmiş olan Fransızlar tarafından üniversite kapatıldı. Bu dönemde yeni Fransız anayasası yüzünden Fransa'nın her yerinde birçok üniversite de kapatılmıştır. Son rektör Ferdinand Franz Wallraf, günümüzde hala kullanımda olan üniversitenin Büyük Mühürünü koruyabildi. 1919'da, Prusya hükümeti, Köln Halk Meclisi'nin üniversiteyi yeniden kurma kararını onayladı. Yeni kurulacak üniversite, Ren Nehri'nin batı yakasındaki Strazburg Üniversitesi'nin Alsace'ın geri kalanıyla birlikte Fransa'ya verilmiş olmasının kaybının yerine geçmesi düşüncesiyle kabul edilmiştir. 29 Mayıs 1919'da Köln Belediye Başkanı Konrad Adenauer modern üniversitenin kuruluş belgesini imzaladı. Bu dönemde, yeni üniversite Neustadt-Süd'de bulunuyordu, ancak 2 Kasım 1934'te Lindenthal'deki mevcut kampüsüne taşındı. Eski bina günümüzde Köln Uygulamalı Bilimler Üniversitesi tarafından kullanılmaktadır. Başlangıçta üniversite İşletme, Ekonomi ve Sosyal Bilimler ve Tıp Fakülteleri'nden oluşmaktaydı. 1920 yılında Hukuk Fakültesi ve Sanat Fakültesi eklenmiştir, 1955 yılında ise Matematik ve Doğa Bilimleri bölümleri ayrı bir fakülte oluşturmuşlardır. 1980'de, Rheinland Eğitim Okulu'nun iki Köln bölümü, üniversiteye Eğitim ve Özel Eğitim Fakülteleri olarak eklenmiştir. 1988 yılında üniversite, günümüzde Uluslararası İşletme Okulları Birliği olarak adlandırılan Avrupa İşletme Okulları ve Uluslararası Şirketler Topluluğu'nun (CEMS) kurucu üyesi oldu. Üniversite, ekonomi alanında bir liderdir ve hem ulusal hem de uluslararası sıralamada, düzenli olarak hukuk ve işletme bakımından üst sıralara yerleştirilmektedir. Köln Üniversitesi, Federal Kuzey Ren-Vestfalya Eyaleti tarafından işletilen devlete bağlı bir kuruluştur (Körperschaft des öffentlichen Rechts). Üniversite, birlikte 200 bölüme sahip altı fakülteye ayrılmıştır. Fakülteler İşletme, Ekonomi ve Sosyal Bilimler, Hukuk, Tıp (bağlı Üniversite kliniği ile), Sanat, Matematik ve Doğa Bilimleri ve İnsan Bilimleri fakülteleridir. 24 Kasım 2004'te fizikçi Axel Freimuth, Rektörü seçildi ve görev süresi 1 Nisan 2005’te başladı. 1919'dan beri 49. rektör seçilmiş Freimuth, Tassilo Küpper'in yerine gelmiştir. Freimuth, daha önce Matematik ve Doğa Bilimleri Dekanı olarak görev yapmıştır. 2005 yılında Üniversite, 3.718 lisansüstü öğrencisi dahil 47.203 öğrenciye sahip olmuştur. 2003 yılında doktora sonrası öğrenci sayısı 670'di. 2005 Yaz döneminde toplamda 123 farklı ülkeden gelmiş uluslararası öğrenci sayısı 6.156 idi. Bu, toplam öğrencilerin yaklaşık %13'ünü tutar. Gelişmekte olan ülkelerden gelen öğrenciler, uluslararası öğrencilerin yaklaşık %60'ını oluşturmuştur. En büyük yabancı uyruklu öğrenci grubu Bulgaristan (%10,5), Rusya (%8,8), Polonya (%7,4), Çin (%6,2) ve Ukrayna'dan (%5,7) gelmektedir. Üniversitede 70'i kadın olmak üzere 508 profesör vardır. Ayrıca üniversite, kliniğinde 765 tane daha olacak şekilde, 1.549 araştırma görevlisi ve 1.462 tane asistan (klinikte 3.736) istihdam etmektedir. Köln Üniversitesi, on ülkeden üniversitelerle yirmi resmi ortaklığı sürdürmektedir. Bunlardan Clermont-Ferrand I ve Pennsylvania Eyalet Üniversitesi ile ortaklıklar en eski ortaklıklardır. Buna ek olarak, Köln'ün 260'dan fazla başka üniversiteyle işbirliği vardır. Yüzyıllar boyunca, Köln Üniversitesi'nden Albertus Magnus ve onun öğrencisi Thomas Aquinas (her ikisi de 13. yüzyıldan) gibi kendi alanlarında en öne çıkan pek çok akademisyen bulunmuştur. 20. yüzyılın önemli mezunları arasında Kurt Alder (1950 yılı Nobel Kimya Ödülü), Peter Grünberg (2007 yılı Nobel Fizik Ödülü), Heinrich Böll (Nobel Edebiyat Ödülü), Karl Carstens (1979 Federal Cumhuriyeti Cumhurbaşkanı). 1984), Gustav Heinemann (1969-1974 Federal Cumhuriyeti Cumhurbaşkanı), Karolos Papoulias ( Yunanıstan'ın eski cumhurbaşkanı), Erich Gutenberg (modern Alman işletme araştırmalarının kurucusu), Axel Ockenfels ve Eberhard Voit gibi kişiler bulunmaktadır. Barselona Ãœniversitesi Barselona Üniversitesi (Katalanca: Universitat de Barcelona, UB; İspanyolca: Universidad de Barcelona) İspanya'nın Katalan bölgesi içerisinde Barselona kentinde kurulmuş bir kamu üniversitesidir. Üniversite Coimbra Grubu üyesidir. Üniversite kuruluş tarihini 1450 olarak kabul etmektedir. Üniversitede 19 fakülte bulunmakla beraber, ve 87.486 öğrenci eğitim görmektedir . 4 kampüsü bulunan üniversitede 5.247 öğretim görevlisi çalışmaktadır. Üniversite kapsamında 51 araştırma merkezi bulunmaktadır. General Atomics MQ-9 Reaper MQ-9 Reaper (ilk adı RQ-9 Predator B) "General Atomics Aeronautical Systems" tarafından Birleşik Devletler Hava Kuvvetleri, Amerika Birleşik Devletleri Donanması ve İngiliz Kraliyet Hava Kuvvetleri için geliştirilmiş insansız hava aracı (İHA)dır. MQ-9 ilk vurucu İHA'dır.MQ-9 Reaper UAV nin turboprop motoru saatte 250 knot hız yapmasını ve 40.000 feet irtifaya çıkmasını sağlıyor. MQ-9 Reaper UAV nin uçuş süresi ise 20 saat. MQ-9 Reaper UAV 1.5 ton ağırlığında mühimmat taşıma kapasitesine sahip. (Hellfire füzeleri ve GBU-12 Lazer Güdümlü Bombalar). Benzer tasarım ve gelişimdeki uçaklar Benzer rolde, dönemde ve yetenekte olan uçaklar Letonya Ãœniversitesi Letonya Üniversitesi (Letonyaca: Latvijas Universitāte) Letonya'nın başkenti Riga'da bulunan ülkenin en köklü yükseköğretim kurumudur. Üniversite 1919 yılında kurulmuş olup, ülkedeki pek çok siyasetçi Letonya Üniversitesi'nden mezun olmuştur. 28.000 öğrencinin eğitim gördüğü üniversite devlet üniversitesidir. Riga Teknik Ãœniversitesi Riga Teknik Üniversitesi () Letonya'nın başkenti Riga'da bulunan yükseköğretim kurumudur. Üniversite ilk olarak 1862 yılında kurulmuştur. 1896 yılında üniversitenin eğitim dili Rusça olmuştur. 1. Dünya Savaşı sırasında Letonya Üniversitesi'nin bünyesine katılan üniversite, 1958 yılında üniversitenin bünyesinden mühendislik fakültelerini alarak ayrılmıştır. 1990'da günümüzdeki ismini alan üniversitede 8 akademik fakülte bulunmaktadır. Live from Le Cabaret Live from Le Cabaret, Amerikalı pop rock grubu Maroon 5'ın üçüncü konser albümü. 8 Temmuz 2008 tarihinde iTunes Exclusive dijital yükleme olarak satışa sunulmuştur. Albümdeki görüntüler, Montreal, Quebec'teki Le Cabaret'de kaydedilmiştir. Leipzig Ãœniversitesi Leipzig Üniversitesi (Almanca: Universität Leipzig), Almanya Federal Cumhuriyeti'nin Saksonya eyaletinin Leipzig kentinde bulunan bir devlet üniversitesidir. Üniversite 2 Aralık 1409'da kurulmuştur ve bugünkü Almanya Federal Cumhuriyeti sınırları içerisinde 1386 yılında kurulan Heidelberg Üniversitesi'nin ardından ikinci en eski yükseköğretim kurumudur. 1953'ten 1991'e kadar ismi Karl Marx Üniversitesi olarak kalmıştır. Üniversite, dünyanın farklı yerlerinden yaklaşık 28000 öğrenciye eğitim vermektedir. Leipzig Üniversitesi 600 yılı aşkın tarihinde birçok ünlü ismi mezun etmiştir. Nobel Ödülü kazanmış olan sekiz mezunun yanı sıra Goethe, Leibniz, Karl Liebknecht, Angela Merkel, Friedrich Nietzsche gibi ünlü isimler de bu okuldan mezun olmuşlardır. Parfüm Müzesi Parfüm Müzesi (Fransızca: Musée du Parfum) veya Fragonard Musée du Parfum, Fransa'nın başkenti Paris'te bulunan özel bir müzedir. Müzeye giriş ücreti alınmamaktadır. Müze 1983 yılında kurulmuş olup, müzenin bulunduğu bina 1860 yılında inşa edilmiştir. Müzede antika parfüm şişeleri sergilenmektedir. Ayrica müzede tarihte ve günümüde parfümlerin nasıl yapıldığı ve paketlendiği ziyaretçilere gösterilmektedir. The B-Side Collection The B-Side Collection, Amerikalı pop rock grubu Maroon 5'ın ilk toplama albümü. Grubun "It Won't Be Soon Before Long" albümünde yer almayan yedi parçasından oluşmaktadır. Albüm, yayımlandığı ilk hafta ABD "Billboard" 200 listesine 51 numaradan giriş yapmıştır. Pasteur MÃ¼zesi Pasteur Müzesi Louis Pasteur'un anısına yapılmış Fransa'nın başkenti Paris'te bulunan bir müzedir. Müze Pasteur Enstitüsü içerisinde yer almaktadır. Müze 1935 yılında kurulmuş olup, müze binasında Louis Pasteur yaşamının son yedi yılını geçirmiştir. En çok ilgi çeken bölümü ise 1.000 civarı bilimsel materyalin sergilendiği bölümdür. Notre Dame de Paris MÃ¼zesi Notre Dame de Paris Müzesi Notre Dame de Paris ve arkeolojisine ait küçük bir müzedir. Fransa'nın başkenti Paris'te haftanın belirli günlerinde açıktır. Müzeye giriş ücretlidir. Müze 1951 yılında kurulmuş olup, katedralin tarihi ve arkeolojik eserler müzede sergilenmektedir. Katedralin yapımı sırasında ortaya çıkan arkeolojik eserler, katedralin planları, çizimleri, tablolar ve tarihi belgeler müzede sergilenmektedir. Nekrüt Nekrüt, yönetmenliğini Ulaş Ak'ın yaptığı 2008 yapımı Türk komedi sinema filmi. Filmde Türkler ile tanışan Uzaylılar konu edilmiştir. Türk sinemasının bilinen kişilerinden Erol Günaydın, Mustafa Topaloğlu, Erkan Taşdöğen, Ercan Yazgan, Yıldırım Öcek, Başak Sayan, Sinan Benginer ve Nuri Alço gibi isimler oyuncu kadrosunda yer almıştır. 28 Ekim 2008 günü yapılan filmin basın gösterimine sadece oyuncuları ve yapımcıları katılmış ve çekimleri Edirne'nin Uzunköprü ilçesinde yapılmıştır. "Nekrüt gezegeninde yaşayan canlılar sadece ayran tüketerek yaşamlarını sürdürmektedir. Ayran stoklarının bitmesinin üzerine yönetim konseyi, Dünya üzerindeki Türkiye denilen yerde Türkler'in de ayran üreten ve tüketen canlılar olması ile gezegenin adının tersten okunduğunda Türken olduğunu öğrenince, özel bir ekibi dünya gezegenindeki Türkiye adlı ülkeye gönderme kararı alarak bu sorunun üstünden nasıl kurtulabileceklerini araştrmaya karar verir. Gönderilen ekipte 3 yetişkin ve 1 çocuk yer almak üzere başlarına birçok çeşitli olaylar gelir." Carnavalet MÃ¼zesi Carnavalet Müzesi, Fransa'nın başkenti Paris'te bulunan Paris'in tarihine adanmış müzedir. Müze Hôtel Le Peletier de St-Fargeau ve Hôtel Carnavalet binalarında kurulmuştur. Tamamen dekore edilmiş odalar, sanat çalışmaları ve mobilyalar müzede sergilenmektedir. Ana bina Hotel Carnavalet, 1548 yılında Nicolas Dupuis tarafından yapılmıştır. 1600'lü yılların ortasında yazar Madame de Sévigné burada yaşamıştır. 17. yüzyıl Hôtel le Peletier 1989 yılında müzeye dahil edilmiştir. MÃ¼zede sergilenen koleksiyonlar: Bode MÃ¼zesi Bode Müzesi (1904 yılı açılış adıyla Kaiser Friedrich Müzesi), Almanya'nın başkenti Berlin'de Müzeler Adası'nda tarihi koruma altındaki bir bina bünyesinde kurulan bir müzedir. 1904 yılında Kaiser Friedrich Müzesi adıyla açılan müze heykel, madalya ve madeni para koleksiyonunun yanı sıra Bizans sanatı müzesini de barındırmaktadır. 17 Ekim 2006 yılında yaklaşık 6 yıl süren restorasyon çalışmaları sonrasında yeniden kullanıma açılmıştır. Bu tarihten itibaren müzenin adı kurucularından biri sayılan Wilhelm von Bode'nin onuruna değiştirilmiştir. Anadolu'da arkeolojik kazılarda bulunan pek çok eser burada sergilenmektedir. Bu noktada bir sanat müzesi kurma fikirleri 1840lı yıllardan beri vardı. Bu konudaki fikirleri öne süren isim sanat tarihçisi Wilhelm von Bode idi. Saray mimarı Ernst von Ihne ve Max Hasak tarafından 1897 ila 1904 yılları arasında inşa edilen bu yapı içerisinde Wilhelm von Bode tarafından toplanan heykel ve resim koleksiyonun sergilenmesi planlanmaktaydı. 18 Ekim 1904'te, 1888 yılında vefat eden III. Friedrich'in doğum gününde açılan müze, onun anısına "Kaiser Friedrich Müzesi" olarak anılmaya başlandı. Müze girişinin hemen önündeki Monbijou köprüsünün üzerine 1904 yılında yaklaşık 6,80 metre yüksekliğindeki III. Friedrich'in süvari heykeli dikilmişti. Ancak heykeltıraş Rudolf Maison tarafından yapılan bu heykelin 1951 yılında ideolojik sebeplerden ötürü daha sonra kaldırıldığı bilinmektedir. Neobarok stilinde inşa edilen yapı müzeler adasının kuzeybatısında 6000 metrekareye ulaşan düzensiz bir üçgen arazi üzerinde bulunur. Burada 1876'dan itibaren içerisinde çağdaş sanat eserlerinin sergilendiği "Kunstbaracke" isimli bir sergi salonu bulunuyordu. Asıl yapının hemen üzerinde 39,50 metre yüksekliğine sahip bir kubbe bulunmaktadır. Bu kubbe sanat tarihçileri arasında kaşifi Johann Wilhelm Schwedler'e ithafen Schwedler kubbesi olarak da bilinmektedir. Roma metrosu Roma metrosu (İtalyanca: Metropolitana di Roma) İtalya'nın başkenti Roma'da toplu bir ulaşım sistemidir. 1955 yılında açılan metronun günümüzde A, B ve C hatları olmak üzere üç hattı bulunmaktadır. Planlara göre dördüncü bir hattın yapılması planlanmıştır, ancak yapım aşamasında değildir. 60 km'lik bir uzunluğa sahip olan ağ X şeklindedir. Termini İstasyonu, Roma Metrosunun ana istasyonudur. X2 (film) X2 (çoğu kez X2: X-Men United şeklinde), kurgusal karakter X-Men'den uyarlanmış bir 2003 yapımı süper kahraman filmi. X-Men film serisinin ikincisi olan filmin yönetmenliğini Bryan Singer yapmıştır. Filmde Hugh Jackman, Patrick Stewart, Ian McKellen, Alan Cumming, Famke Janssen, Anna Paquin, Shawn Ashmore, Aaron Stanford, Brian Cox, Rebecca Romijn, James Marsden, Halle Berry ve Kelly Hu rol almıştır. X2'nin geliştirme aşaması X-Men'den hemen sonra başladı. David Hayter ve Zak Penn senaryo için iki ayrı metin yazıp bunların en iyi unsurlarını birleştirdiler. Michael Dougherty ve Dan Harris yeniden yazmaya Beast, Angel ve Lady Deathstrike karakterlerini de dâhil etti. Sentineller ve Tehlike Odası da filmde yer alacaktı; ancak bütçe endişeleri yüzünden bu plan kaldırılmıştır. Çekimler Haziran 2002'de başlayıp Kasım'da sona ermiştir. Çekimlerin çoğu Kuzey Amerika'nın en büyük soundstage'i olan Vancouver Film Stüdyolarında geçmiştir. Production designer Guy Hendrix Dyas önceki filmdeki John Myhre'nin tasarımlarının benzerini hazırlamıştır. X2, Birleşik Devletler'de 2 Mayıs 2003'te gösterime girmiştir. Eleştiri yönünden ve finansal yönden başarı sağlamıştır; Saturn Ödüllerinde sekiz ödül kazanmış ve dünya üzerinde yaklaşık 407 milyon $ hasılat yapmıştır. Nightcrawler Amerika Başkanı’na bir suikast düzenler. Öldürmek üzere iken bir ajan ateş eder ve kaçar. William Stryker hapisteki Magnoto’yu ziyaret eder ve X-Men hakkında onu zorla konuşturur. Jane Grey ve Storm, Nightcrawler’ı bulurlar ama onun zararsız olduğunu düşünürüler. Nightcrawler kendisini kontrol eden bir şey olduğunu söyler. Bu sırada Prof.X ve Cyclops Magnoto’yu ziyaret ederler. Lady Deatstrike onlara saldırır. Odaya gaz verilir. Prof.X ve Cyclops yakalanır. Aynı anda okula baskın yapılır. Wolverine, Rogue, Pyro ve Bobby birlikte Bobby’ nin ailesinin evine kaçarlar. Diğer öğrenciler tutsak alınır. Mystique Magnetoyu kurtarmak için bir güvenlik görevlisinin vücuduna aşırı doz demir enjekte eder. Magneto güvenlik görevlisinin bedenindeki demiri çıkararak hapisten kaçar. Bobby’nin kardeşi polise haber verir. Pyro polislere saldırır. Storm ve Jane Grey uçakla gelerek onları götürürler. Uçağın peşine askeri uçaklar takılır. Bir füze onları vurur. Düşen uçağı Magneto kurtarır. Stryker’ı durdurmak için bir araya gelirler. Stryker’ın oğlu zihin kontrolü yapabilen çok güçlü bir muttanttır. Prof.X’i etkileyerek tüm mutantları bulmasını sağlayacak ve onları öldürtecektir. Ekip Stryker’ın olduğu üsse saldırır. Cyclops ta etkidedir. Jean Grey’e saldırır ama Jean zihniyle onu etkiden kurtarır. Wolverine kendisine deney yapılan odada her şeyi hatırlar. Stryker deneyi yapmış ve vücuduna adamantiyum yüklemiştir. Burada Lady Deathstrike ile dövüşürler. Lady Deathstrike ölür. Magneto, Mystique ile cerebro odasına gelir ve Mystique, Stryker’ın kılığına girerek Jason’a tüm insanları bulup öldürmesi için Prof.X’e etkilemesini söyler. Bulundukları üs yer altında baraja yakın bir yerdir. Ve dövüşürken çıkan patlamalar barajı yıkmak üzerdir. Magneto ve Mystique ordan ayrılırlar. Storm odaya girer ve Jason’ ın dikkatini dağıtmak için odayı soğutur. Jason kontrolünü kaybeder. Nightcrawler Prof.X ve Storm’u yıkılan binadan son anda uzaklaştırır. Jason yıkıntılar arasında kalır. Baraj yıkılır. Tüm öğrenciler ve X-Men uçağa biner. Ama çok geçtir. Sular uçağı yutmak üzere iken Jean uçaktan atlar ve uçağı havalandırır. Kendisi sulara gömülür. Amerika Başkan’ı basına mutantlara savaş açılacağını bildirmek üzere iken Prof.X odadaki herkesi dondurur. Başkana Stryker ile ilgili dosyayı verir. Rahm Emanuel Rahm Israel Emanuel (d. 29 Kasım 1959, Chicago) ABD demokrat parti siyasetçisidir. 2003 yılından itibaren Illinois eyaleti kongre temisilsicidir. 2008 başkanlık seçimlerdeninden galip olarak çıkan Barack Obama tarafından (White House Chief of Staff) beyaz saray kadro başkanı olarak seçildi.Yahudi asıllıdır.Tam adı Rahm Israel Emanuel dir. 2011 yılı itibarıyla Şikago belediye başkanıdır. ParamparÃ§a (oyun) Paramparça, Turgut Özakman'ın iki perdelik tiyatro oyunu. Oyun ilk defa 1 Ekim 1963'te Ankara Devlet Tiyatrosu'nda Muazzez Kurdoğlu tarafından sahneye kondu. Dekor ve kostüm Seza Altındağ tarafından hazırlanırken rolleri Ali Ecder Akışık, Gülsen Alnıaçık, Meral Gözendor ve Gülgün Kutlu paylaştı. İkinci olarak 27 Şubat 1968'de Dormen Tiyatrosu tarafından Göksel Kortay, Metin Serezli, Nevra Serezli ve Füsun Erbulak kadrosu ile sahnelendi. 1968'deki sahnelenişinde oyunda oyuncu olarak çalışan Göksel Kortay, 2006 yılında aynı oyunun yönetmenliğini yaptı. Oyuncular JÃ¼tler Jütiler (İngilizce: "Jutes", Almanca: "Jüten", Latince: "Eutii", "Euthiones"), bir Cermen halkı. Bede'ye göre, 5. yüzyılda Büyük Britanya'yı istila eden Anglus ve Saksonlara katılmışlar, Kent ve Wight Adası civarlarına yerleşmişlerdir. Muhtemelen Jylland'dan (Almanca: Jütland) gelmişlerdir. Saksonlar Saksonlar, Roma İmparatorluğu dönemlerinden beri orta ve kuzey Almanya'da yaşayan Cermen halkı. Günümüzde Saksonya bölgesinde yaşamaktadırlar. 5. ve 6. yüzyıllarda bugünkü İngiltere'nin güneyine yerleşmişlerdir. Angluslar ve Jütler ile karışarak Anglosaksonları oluşturmuşlardır. Gizli oy Gizli oy, seçmen tercihlerinin gizli tutulduğu bir oy verme yöntemidir. Asıl amaç, seçmenin göz korkutma ya da rüşvet gibi yöntemlerle karşı karşıya kalmaksızın içten bir seçim yapmasını sağlamaktır. Sistem, politik gizlilik kavramının da güvencesidir. Gizli oy birçok seçim sistemine uygundur. Gizli oyun en kolay uygulaması boş bir kağıda yazılan tercihten ibarettir. Seçmenler oylarını kimseye göstermeden kapalı bir kutuya bırakırlar ve bu kutu, oy sayımı için daha sonra açılır. Gizli oyun günümüzdeki uygulaması ise aday adlarını ve bu adaylara ait soruları içeren oy pusulaları kullanmaktır. Seçmenin oyunun gizli kalması için gerekli tüm koşullar seçim merkezleri tarafından sağlanır. Bu yöntem, herhangi bir adayın başka bir adaya yeğlenmesinin önüne geçer. Avustralya oyu olarak adlandırılan bu sistem ilk kez 1850'li yıllarda bu ülkede kullanılmıştır. Birleşik Devletler'de Massachusetts oyu olarak bilinen gizli oy ilk kez bu eyalette uygulanmıştır. Gizli oy Antik Yunan'da ayrıcalık beklentisi içinde olan insanlardan kaçınmak amacıyla kullanılmıştır. Antik Roma'da ise seçimler, ilki M.Ö. 139 yılında uygulanan ve "gabinia lex" adıyla anılan "Tabellariae Leges" kuralları ile işletilmekteydi. Gizli oy günümüzde öylesine yaygın biçimde kullanılmaktadır ki seçmenler farklı türde bir oy verme sistemine geçişin olanaksız olduğunu düşünebilirler. 1795 Fransız Anayasası'nın 31. maddesi "tüm seçimlerin gizli oy esasına göre gerçekleştirileceğini" vurgulamaktadır. Gizli oy isteği reformcuların öğretisinin temel aldığı altı noktadan biriydi. Parlamento, reformcu öğretinin altı maddesini de geri çevirdi ancak Baron Macaulay 1842 tarihli bir konuşmasında gizli oyu ilke olarak destekleyeceğini belirtti. Gizli oy 1872 Seçim Yasası ile kabul edildi ve adayların seçim harcamaları ciddi ölçüde azaldı. Reformcu öğreti, Victoria'nın Eureka Şarampolü madencilerini etkiledi ve bu öğretinin altı maddesi 1854 yılında uygulamaya konuldu. Gizli oyun ilk kez uygulandığı yerin bugünkü Tazmanya eyaleti olduğu düşünülmektedir (7 Şubat 1856). 1856 Tazmanya Seçim Yasası'nın kısa süre önce 'yeniden keşfedilmesi' gizli oyun ilk kez uygulandığı yer olarak düşünülen Victoria ve Güney Avustralya sömürgeleri hakkındaki kanının yanlışlanmasına yol açmıştır. Victoria, 1856 Seçim Yasasını 19 Mart 1856 tarihinde onarken Güney Avustralya Seçim Sorumlusu William Boothby bu uygulamayı yasayla bütünleştiren kişi olarak bilinmektedir. Yasa, Güney Avustralya'da 2 Nisan 1856 tarihinde yürürlüğe girmiştir. Uygulama, Birleşik Devletler'de "Avustralya Oyu" olarak bilinir ve dört kısımdan oluşur: Birleşik Devletler'deki birçok eyalet, gizli oyu 1884 Başkanlık Seçiminden kısa süre sonra yürürlüğe koymuştur. Kentucky eyaleti ise 1891 yılına dek sözlü oyu benimsemiştir. Bu nedenle Avustralya oyu uyarınca seçilen ilk Amerika Birleşik Devletleri başkanı 1892 yılında başkanlık koltuğuna oturan Grover Cleveland'dır. Birleşik Devletler'de günümüzde yapılan hemen her seçim gizli oyu esas alır. Batı Virginia Eyalet Anayasası "açık oy" kullanımına izin vermektedir. 1870'ler ile 1890'lar arasında etkili olan Halkçılar, parti kongrelerinin birinde Avustralya oyunu kabul edeceklerini vadetmişlerdir. Birleşik Krallık gizli oy uygulamaları oy pusulalarının hangi seçmene ait olduğunun zaman zaman belirlenebilmesi nedeniyle çeşitli eleştirilere konu olmuştur. Her oy pusulasının belirli bir numarası vardır. Her seçmenin numarası aldığı oy pusulasının en alt kısmına yazılır. Doğal olarak bu, oyun gizliliği hakkında kuşku yaratır. Bu önlem sahte oy pusulalarının belirlenebilmesi amacıyla uygulamaya konulmuştur. Ne var ki, seçmenlerin oy pusulalarıyla eşleştirilmesi ancak seçim kurulu tarafından istenebilir ve bu yönteme çok nadiren gerek duyulur. Bu sistemin yasal yetkesi 1983 Temsil Yasasının Parlamento Seçimi Kuralları bölümünde belirlenmiştir. Birleşik Devletler'deki uygulama oy pusulası üzerindeki numaranın oy verme yordamı tamamlanmadan önce delinmiş bir kağıda yazılmasını öngörür. Bu delinmiş kâğıtlar oyun kullanıldığını kanıtlar ve oy tümüyle gizli kalır. Sandıkların açılmasını izleyen süreçte delinmiş kâğıtların sayısının sayılan toplam oy miktarına eşit olması gerekir. Kuruluş Kuruluş, kurum, organizasyon veya teşkilat; ortak bir amaç çerçevesinde kurulmuş, ortak bir çalışma düzenine sahip, kendi verimini yönetebilen toplumsal bir düzendir. Organizasyonlar sosyoloji, iktîsat, işletme, siyaset bilimi ve psikoloji gibi birçok sosyal bilim dalının araştırma konusudur. Organizasyon, belli bir hedefe ulaşmak için bir araya gelmiş bireylerin yapılanma şeklini, bu bireylerin tamamını veya bir kurum, kuruluş ya da teşkilâtı belirtebilir. Sosyolojide "Organizasyon", insanların elle tutulabilen veya tutulamayan bir ürün oluşturmak için belli bir amaç doğrultusunda yaptıkları planlı ve eş güdümlü hareketlerdir. Bu hareketler (işler) genellikle formel bir üyelik gerektirir ve belli bir yapı (kurallar) altında gerçekleşir. Sosyoloji organizasyonları planlanmış ve biçimsel organizasyonlar, plansız ve biçimsel olmayan (kendiliğinden oluşmuş) organizasyonlar olarak ikiye ayırmaktadır. Kurumsal bir perspektiften bakıldığında organizasyon ögelerin oluşturduğu sürekli bir yapıdır. Bu ögeler ve hareketleri kurallar tarafından belirlenir. Böylece belli bir iş, eş güdümlü, iş bölümüne ve uzmanlaşmaya dayalı bu sistem sayesinde yerine getirilebilecektir. Bir organizasyon kendisini oluşturan ögeleri tarafından tanımlanır; belli bir ögenin organizasyona ait olma veya olmama nedeni, hangi ögelerin iletişim kurduğu ve nasıl kurduğu, hangi değişikliklerin organizasyon veya ögeleri tarafından yapıldığı (özerklik) ve hangi dış etmenlerin organizasyonun ortaklaşa bir aksiyon almasına neden olduğu bu tanımı belirleyen sorgulardır. Organizasyon kültürü (kurum kültürü veya örgüt kültürü olarak da anılır) kısaca ögeler tarafından paylaşılan temel değerler olarak tanımlanabilir. İşlerin nasıl yapıldığına dair ortak görüşler, davranışlar, etkileme biçimleri, paylaşılan inanç, tutum, tahmin ve beklentiler, kullanılan semboller, ortak mitler ve organizasyonun kahramanları bu ortak kültürü oluşturur. Schein'a göre organizasyon kültürü zamanla öğrenilenlerin bir yansımasıdır. Örgütün üst yönetimi (özellikle kurucular, liderler) birey ve grup davranışını belirleyen ve bir hava gibi örgütü saran kültürün yaratılmasında etkili ve belirleyicidir. Organizasyon kültürü aynı zamanda, dış çevreye uyum ve iç bütünleşme sorunlarının çözülmesi sırasında geliştirilir ve tekrarlı hale gelir. ögelerin bu planlı ve eş güdümlü iş birliği, organizasyonu oluşturan herhangi bir ögenin tek başına, kendi yetenek ve kapasitesiyle yerine getiremeyeceği işlerin yapılabilmesini sağlar. Bunun karşılığında ögelerin ödediği bedel özgürlüklerinin belli bir ölçüde sınırlanmasıdır. İşletme yönetimi organizasyonu daha çok ulaşılması gereken hedefler kapsamında yönetsel bir enstrüman olarak görür. Organizasyonel Davranış bu doğrultuda çalışmalar içeren alanlardan biridir; organizasyonlarda insanların birey ve grup olarak gösterdikleri davranışları açıklamaya çalışır. Yakın bir alan olan Endüstriyel Psikoloji de çalışanların ruhsal sağlığı ve performans gelişimi üzerinde durur. Teoriler arasında etkili olanlardan bazıları aşağıda sıralanmıştır: Organizasyon yapıları belli bir amaç doğrultusunda bir araya gelmiş kişilerin, genellikle hiyerarşik bir düzendeki ast-üst ilişkilerini açıklar. Çeşitli tarzlarda oluşturulabilen bu yapılar, aynı zamanda işleyişin de göstergesidir; çeşitli fonksiyonlara ve süreçlere ilişkin sorumlulukların mevcut altyapılara veya kişilere paylaşımını, dağılımını yansıtır. Bölümler, tesisler, departmanlar, çalışma grupları veya bazen bireyler tipik altyapı örnekleridir. Kişiler bu yapılara genellikle belirli bir süre geçerli olan iş emirleri, proje bazlı anlaşmalar, taahhütnameler veya belirsiz (sınırlı olmayan) süreli sözleşmeler yoluyla dahil olurlar. Yönetim bilimlerine göre insanların oluşturduğu yapılar büyük oranda dört türden birinin özelliğini göstermektedir: Hiyerarşi liderleri yöneten bir liderin bulunduğu, başka bir deyişle yöneticilerin yönetildiği bir yapıyı ifade eder. Bu nedenle genellikle bürokrasi ile ilişkilendirilir. Hiyerarşiye karşı en büyük eleştirilerden birini Peter İlkesi getirmiştir. Peter İlkesi'ne göre "hiyerarşik yapılarda her çalışan yetkinliklerinin yetersiz veya geçersiz kaldığı noktaya kadar yükselme (veya yükseltilme, atanma) eğilimindedir". "Führerprinzip" tarzı hiyerarşi sorumlulukların oldukça katı şekilde dağıtılmasına örnek olarak verilebilir. Askeri düzene oldukça benzeyen bu yapı, Nazi Almanyası sırasında pek çok sivil oluşumda uygulandı. Üretim işletmelerine örnek bir unvan hiyerarşisi aşağıdaki şekilde olabilir. Bunlardan tamamı kullanılacak anlamına gelmemekle birlikte, bazı yapılarda bu kademelerin tamamı kullanılabilmektedir. Türkiye'de alışılmış organizasyonel unvanlar bu şekilde olsa da son zamanlarda isimlendirmeler değişmiş, unvan sayısının yedi kademede tutulmasının uygun olacağının savunulduğu kuramlar geliştirilmiştir. Komite veya jüri yapısı, eşit düzeyde kişilerden oluşan bir grup yapısıdır ve ortak karar söz konusudur. Oylama, kararları alabilmek için başvurulan yöntemlerden biridir. Ancak komite ile jürilerin kuruluş amaçları arasında fark vardır; komiteler bir grubun kararı sonrası daha ileri aksiyonları (veya işleri) yönetmek veya uygulamak için atanırken, jüriler bir karara varmak için bir araya gelir. Jüriler, mahkemeler, atletizm yarışmaları, edebiyat ödülleri ve benzeri birçok organizasyonda yer alabilirler. Bu kapsamda seçim komiteleri de jüriler gibi iş görür. Komiteler çoğunlukla karar almada en güvenilir yapılardır. Condorcet Metodu'na göre eğer sıradan bir oy sahibi zar atışından veya bir yazı-turadan daha iyi oy kullanıyorsa, gruba yeni üyeler eklemek, iyi seçim yapabilecek çoğunluğu artırmak yani "doğru" seçim olasılığını kuvvetlendirmek anlamına gelecektir. Ancak süreç, sıradan oy sahibinin oyu zar atışından daha kötü olduğunda tersine işleyecek, seçim daha "yanlış" olacaktır. Buradaki doğru veya yanlış, durum için geçerli olan tanımlamaya bağlıdır. "Matrix" yapılarda her çalışan en az iki ayrı hiyerarşiden iki yöneticiye bağlıdır. Bu yapılardan birisi fonksiyoneldir. Fonksiyonel yapıda tüm uzmanların eğitimlerinin tam olması vb. konular ön plandadır. Yöneticiler aynı alanda ileri seviyede uzmanlaşmış kişilerdir.