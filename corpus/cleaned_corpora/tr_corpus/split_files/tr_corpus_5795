yer alır. 'Bakla' sözcüğü Arapça 'ot, yeşillik' anlamındadır ancak Osmanlılarca bakla karşılığı olarak kullanılmıştır, modern Arapçada baklaya "ful" denmektedir . Favizm hastalığı bulunanlar tüketmemelidir. Akdeniz ve Türkiye'nin de içinde yer aldığı güneybatı Asya kökenli olan bitkinin yabani atası henüz bulunamamıştır. Tarıma alınması, bu bölgede buğday ve arpa ile birlikte evcilleştirilen mercimek ve nohut kadar eski olmasa da günümüzden önce 10.000'lere ait Ürdün, Suriye ve İsrail erken Neolitik yerleşmelerinde bakla örneklerine rastlanmıştır . Bazı Asya ve Akdeniz ülkelerinde, örneğin Mısır'da yoksulların temel protein kaynağı olagelmiştir. Mısır, Fas, İspanya, İtalya, Türkiye, G.B. Asya ve Çin'de yaygın olarak üretilmektedir. Ilıman iklim bitkisi olan baklanın tarımı Türkiye'de daha çok kışın yapılır ve bahar aylarında taze haliyle tüketilir. Kökleri üzerinde oluşan küçük yumruların toprağa azot katkısı nedeniyle çiftçilerin gözdesidir . Tahıllarla ya da yazlık sebzelerle münavebeli olarak ekilir. Henüz çiçek açmadan sürülerek yeşil gübre ve hasattan sonra hayvan yemi olarak da tarımı yapılır. Karakteristik olan uzun, içi boş ve köşeli sapı üzerinde bileşik yaprakları karşılıklı dizilidir, beyaz renkli çiçekleri yaprak koltuklarından çıkar. Kendi kendilerini dölleyen bu çiçeklerden bitkinin bakla ya da badıç denilen meyveleri oluşur . Her badıç içinde 8-10 'bakla içi' de denilen tohum bulunur. Anadolu'da taneleri iri ve küçük çeşitler ile kara bakla denen çeşit ekilmekteyse de yerel çeşit olarak İstanbul'da Bayrampaşa semtinden adını alan bakla çeşidine ek olarak Sakız ve Arşın bakla çeşitleri de bilinmektedir . Baklanın taze yaprakları salata olarak çiğ ve kavrularak yenilebildiği gibi taze kabuklu bakla ve iç bakla yemeği olarak da tüketilir. Enginarlı taze iç bakla İstanbul mutfağının vazgeçilmezlerindendir. Ancak baklanın en yaygın kullanımı, iç kabukları çıkarıldıktan sonra kurutulmuş tanelerin haşlanıp, ezilmesiyle oluşturulan, Ege ve Akdeniz bölgesinde "fava "adıyla tanınan, zeytinyağı ve dereotu eklenerek yenen ezme şeklidir. Fava, lokantalarda meze olarak servis edilir. Bazı eski kaynaklarda baklanın olgun tanelerinin öğütülerek ekmek yapımı için buğday ununa karıştırıldığı da kaydedilmiştir. Bakla, zengin bitkisel protein ve karbonhidrat içerir. Ayrıca demir ve kalsiyum mineralleri açısından çok zengin olan baklada A, C, B ve B vitaminleri de bulunur. Bakla, insan sağlığına için önemlidir : Bakla çiçekleri demlenerek (infüzyon) böbrek taşlarının düşürülmesinde çay olarak ve taneleri kaynatılarak (dekoksiyon) idrar arttırıcı olarak kullanılır. Zehirli bileşikler taşımadığından tehlikesizdir. Baklanın kuvvet verici, idrar arttırıcı ve balgam söktürücü özelliği gıda olarak tüketildiğinde de geçerlidir. Bezelye Bezelye ("Pisum sativum"), baklagillerden (Fabaceae) taze, yeşil kabuğu ile taneleri ya da yalnız taneleri yenilen bir bitki türü. Ayrı taç yapraklı iki çenekli baklagiller familyasından tırmanıcı bir bitkidir. Bezelye adlı lezzetli ve çok besleyici sebzeyi ilkbaharda ve yazın verir. Gövdesi çok uzundur, bitkinin ağırlığını çekemeyecek inceliktedir. Beyaz çiçek açar. Yuvarlak tanelidir. Meyvesi bakla veya fasulyeye benzer, tohumları bir kılıf içerisinde dizilmiştir. Bezelye bitkisi çok eski çağlardan beri yetiştirilmektedir. Ana vatanı Avrupa ve Batı Asyadır. İlk ve orta çağlarda, Orta Avrupa ve Kuzey Avrupa'da yetiştiriliyordu. XI. yüzyılda İngiltere de geniş ölçüde yetiştirilmeye başlandı. Günümüzde ise dünyanın birçok yerinde yetiştirilebilmektedir. Türkiye'de öbür sebzeler ve fasulye kadar olmamakla beraber bol miktarda yetiştirilmektedir. Bahçe bezelyesi ve tarla bezelyesi adları verilen bu bir yıllık otsu bitkinin birçok çeşidi vardır. Bunlardan bazısı bodur olup 30–40 cm boylanarak yeşil yapraklarıyla toprağa yayılıp zemini örter. Bu tarz bezelyeler tarla bezelyesi olarak geçmektedir. Çiçekleri karışık renkte olup, taneleri basık ve tane renkleri de esmer kül rengi veya yeşil renkte olup ekseriya taneleri lekelidir. Sırık bezelyesi denilen diğer çeşidi gövdesinden çıkardığı sülüklerle yüksek boylu ne bulursa ona tutunan tırmanıcı bitkilerdir. Sırık bezelyesi bahçe bezelyesi olarak geçmektedir. Sırık bezelyenin çiçekleri beyaz ve taneleri yuvarlaktır, tanelerine göre beyaz,sarı ve yeşil olanları vardır. 70–90 cm boyuna kadar uzayabilirler. Bu sırık bezelyeleri yetiştirilirken herekle desteklenmesi gerekir. Bezelye çeşitlerinden bazılarının yalnızca taneleri yenilir. Bazı bezelyeler de parşömen denilen sert tabaka bulunmaz. Sultani bezelye adı verilen bu çeşit bezelyeler kabuğuyla birlikte yenilir. Bir başka önemli çeşitte, taneleri iri olan araka bezelyesidir. Bezelye nişasta, lif, antioksidan, karoten ve protein oranı yüksek bir sebzedir. Bezelye C vitamini yönünden diğer baklagillere göre daha zengindir. İçeriğinde C vitamini yanı sıra ; A vitamini, B vitamini, demir, fosfor ve potasyum gibi mineralleri barındırır. Yaşam döngüsü kısa ve gözlemlenebilir olduğu için Gregor Mendel'in genetik araştırmalarında oldukça yararlı olmuştur. Bezelye lif yönünden zengin olması sayesinde kalp-damar hastalıkları yönünden koruyucudur ve kan şekerini dengeleyici bir etkiye sahiptir. Kolayca çözümlenebilir çeşitli lif maddelerini çok miktarda içerdiğinden, bezelye, özellikle kandaki kötü kolesterol düzeyini düşürücü etki yapar, kalp krizi geçirme rizikosunu da azaltır. Gene bu yüksek orandaki lif, midede uzun süre kalır. Böylece kandaki şeker düzeyi artma ve azalmalarını bir düzene sokarak bedenin enerji düzeyini sabit tutar. Ürik asit yönünden zengin bir besin olduğu için özellikle kan ürik asit değerleri yüksek olan bireylerin sıklıkla tüketmemesi gereken bir besindir. Yüksek oranda B1 vitamini içeren bezelye, uykuyu da düzene sokar. İştahı açar ve insanın ruhsal durumunu düzelterek neşeli olmasını sağlar. Bezelye kansızlık ve kan kanserine karşı koruyucu bir etkiye sahiptir. Karaciğerin çalışmasını düzene sokar. Bağırsak kanseri riskini azaltır. Bezelye taze olarak tüketilirse bağırsakları çalıştırarak kabızlığı giderir. Kasların gelişmesine ve yenilenmesine yardımcıdır. Kemik gelişimini destekleyicidir.Ayrıca bezelye tüketicilerin üretemediği ve dışarıdan almak zorunda olduğu 8 aminoasit çeşidini de içinde bulundurur. Bezelye pek çok yemekte ve çorbalarda kullanılır. Bezelye taneleri taze olarak çok çeşitli yemekleri yapılıp yenildiği gibi kurutularak, dondurularak, konservesi yapılarak ileride tüketmek için saklanabilir. Kuru bezelye protein ve nişasta açısından taze bezelyeden daha zengindir. Bununla birlikte taze bezelyeyi sindirmek daha kolaydır. Taze bezelye olarak tüketildiğinde su oranı yüksek olduğu için önceden bir pişirme tekniği uygulamaya gerek yoktur. Direkt pişirilebilir. Kuru bezelye taneleri halinde pişirilecekse yine diğer kurubaklagiller gibi önceden suda bekletilmelidir. Diğer tüm posalı yiyecekler gibi tok tutma derecesi yüksektir. Kuru bezelye tanelerinin öğütülmesiyle bezelye unu elde edilir. Bu un besleyici özelliklerinden dolayı çocuk mamalarına katılır. Bütün bu yararlarının yanında içerdiği besin ögeleri nedeniyle kuvvetli bir besin olan bezelyeyi sindirmekte bazen güçlük çekilebilir. Bu sebeple bezelye tüketilmesi sıklıkla olmamak şartıyla özellikle yaz mevsiminde haftada bir, iki haftada bir şeklinde yapılabilir. Beslenmemiz açısından haftada 2 veya 3 defa baklagillerin tüketilmesi sağlığımız açısından oldukça önemlidir. 100 gr. çiğ (pişirilmemiş) taze bezelye tanesinin besin değerleri şöyle sıralanabilir: 84 kalori , 6,3 gram protein , 14.4 gram karbonhidrat , 0 kolesterol , 0,4 gram yaÄŸ , 2 gram lif , 116 miligram fosfor , 26 miligram kalsiyum , 1.9 miligram demir , 2 miligram sodyum , 316 miligram potasyum , 35 miligram magnezyum , 0.7 miligram A vitamini , 0.35 miligram B1 vitamini , 0.14 miligram B2 vitamini , 2.9 miligram B3 vitamini , 0,16 miligram B6 vitamini , 35.5 miligram folik asit , 27 miligram C vitamini ve 2.1 miligram E vitamini. Bezelye bitkisi, tohumlarıyla (kurutulmuş taneleriyle) çoğaltılır. Bu tohumlar, doğrudan doğruya bezelye tarımının yapılacağı bahçe ya da tarlaya ekilir. İlkbaharda hasadı yapılacak bezelyeler ekim-kasım-aralık aylarında, yazın hasadı yapılacak olanlar ilkbahar aylarında ekilir. Kışı sert geçmeyen yerlerde ilkbaharda hasat alınacak şekilde ekilmeli, kışı sert geçen yerlerdeyse yazın hasadı yapılacak şekilde ekilmelidir. Bezelye tohumları, kesinlikle soğuk ve yaş toprağa ekilmeye elverişli değildir, aynı toprakta iki yıl üst üste bezelye tarımı yapılmamaya özen gösterilmelidir. Baklagillerden olması, toprağı temiz, kuvvetli ve iyi bir halde bırakmasından dolayı, kendisinden sonra buğdaygillerden birinin ekilmesi uygundur. Ekim elle yapıldığında, tohumların üzeri gübreli harçla sıkıca bastırılmalıdır. Bezelye serpme ile seraya veya ocağa ekilir. Seraya ekimde tohumlar 35–40 cm arayla 5–6 cm derine gömülür. Serpme ekimde sürülerek hazırlanmış tarlaya, serpme suretiyle tohum saçılır ve ondan sonra tırmık veya diskaro ile tohumlar kapatılır. Ocağa ekim yapılacaksa ocaklar açılır. Bir avuç yanmış çiftlik gübresi konduktan sonra her ocağa 3-5 tane tohum konularak çapa ile kapatılır. Dönüme makine ile 15–18 kg, serpme de ise 20–24 kg tohum harcanır. Bu miktarlar çeşitlere göre değişir. Tablo 25: Bezelyenin kimyasal Ã¶zellikleri Protofit Bir hücreli bitkilere verilen ad. Bitkiler âlemi de bir hücreli bitkiler, çok hücreli bitkiler olmak üzere ikiye ayrılır. Rose adlı bir müellif, bitkileri, aktif hareketi olanlar (protofit), aktif hareketi olmayanlar olmak üzere ikiye ayırmıştır. Aktif hareketi olan bitkiler, bir hücreli olduklarından, sonradan bu ayırmanın bir önemi kalmamıştır. Dilekkaya, Lefkoşa Dilekkaya (Yunanca: Αγία / Agia), Lefkoşa'nın güneydoğusunda, Ercan Uluslararası Havaalanı'nın yakınında bulunan bir Türk köyü. 2019 yılında yapılan nüfus sayımına göre 750 kişilik nüfusa sahiptir. Köy geçimini tarım ve hayvancılıktan sağlamaktadır. Başlıca ürünü, büyükbaş hayvanların sütünden elde edilen Hellimdir .Ayrıca bu köyde zeytin ağaçları da mevcuttur. Raymond Domenech Raymond Domenech, (d. 24 Ocak 1952, Lyon) Eskiden Fransa millî futbol takımında da futbol oynadı. 2006 FIFA Dünya Kupası'nda Fransa millî futbol takımının teknik direktörüydü. Kendisi Katalan soyundan gelmektedir. Babası, Franco zamanında İspanya'dan Fransa'ya kaçmıştır. 12 Temmuz 2004'te sürpriz bir şekilde 2004 Avrupa Futbol Şampiyonasında takımın başarısız performansı nedeniyle Jacques Santini'nin yerine Fransa millî futbol takımının başına getirildi. 2006 FIFA Dünya Kupası'nda alınan 2.'likten sonra sözleşmesi Fransa Futbol Federasyonu tarafından yenilendi. Fransa millî futbol takımı, 2006 FIFA Dünya Kupası elemelerinde zorlu bir eleme grubuna düştü. İsrail, İsviçre ve İrlanda; bu grupta yer alan zorlu takımlardı. Domenech; Claude Makélélé, Lilian Thuram ve Zinédine Zidane gibi Fransa'nın altın jenerasyonunda yer alan bazı futbolcuları yeniden millî takımda oynamaya ikna etti. Bu grupta birinci olan Fransa millî futbol takımı, doğrudan 2006 FIFA Dünya Kupası'na katılmaya hak kazandı. Fransa millî futbol takımı; 2006 FIFA Dünya Kupası'nda G Grubu'nda İsviçre, Güney Kore ve Togo ile eşleşti. Gruptan 2. olarak çıkan Fransa millî futbol takımı grupta İsviçre ile 0-0 berabere kaldı, Güney Kore'yle 1-1 berabere kaldı ve Togo'yu 2-0 yendi. Daha sonraki turlarda fırtına gibi esen Fransa millî futbol takımı önce 2. turda İspanya'yı 3-1 yendi, ardından çeyrek finalde Arsenal'ın başarılı oyuncusu Thierry Henry'nin kaydettiği golle Brezilya'yı 1-0 yendi ve de yarı finalde Portekiz'i Zinedine Zidane'ın golüyle 1-0 yendi. Finalde ise İtalya'ya penaltılarla kaybetti ama otoritelerden büyük alkış aldı. Domenech'in bu turnuvadaki taktikleri de ustaca olarak nitelendirildi. Fransa millî futbol takımının turnuva boyunca takım ruhunu ortaya koyması da büyük alkış aldı. Fakat 2008 Avrupa Futbol Şampiyonası'nda Fransa'nın çok kötü oynamasından, sadece 1 puan toplayıp şampiyonayı galibiyetsiz kapatmasından sonra eleştirilerin büyük odağı olmuştur. İstifaya çağrılsa da, Fransa Futbol Federasyonu ona sahip çıkarak takımın başında kalmasını sağlamıştır. Porno film Porno film ya da pornografik film genellikle izleyiciyi cinsel anlamda uyarmak amacı ile kurgulanmış, cinsel ilişki sahneleri barındıran sinema filmidir. 1900'lü yılların başında film yapımının icadından kısa bir süre sonra, bu türün ilk örnekleri ortaya çıkmıştır. Porno filmler diğer pornografi türleri ile birçok ortak noktaya sahiptir. Cinsel birleşmenin açıkça gösterilmediği filmler "softcore"olarak adlandırılırken, birleşmeyi gösteren veya kimi ekstrem ilişki türlerini konu alan filmler "hardcore" olarak adlandırılır. Hardcore pornografi filmleri cinsel bir haz uyandırmak için aşırı sapkın ve fantastik kurgular ile yapılabilmektedir. Mx değerleri Domain mx değeri aldığınız bir alan adı için e-posta sunucusunu tanımlar. Bütün alan adlarının bir e-posta sunucusu olmak zorundadır ve bu değer mx olarak ifade edilir. Örneğin wikipedia.org IN MX 25444 mail.wikipedia.org. Mail mx değeri ise maillerinizin internet protokol numarasını ifaede eder. Mail Mx = 245.245.245.245 gibi Bir alan adının halihazırdaki MX konfigürasyonlarının sorgulanma işlemine MX Lookup denir. Liga I Liga I, Romanya'nın en üst seviyedeki futbol ligidir. Bu lig 1909 yılında kurulmuştur ve ilk sezonu da 1909-1910 sezonudur. 1932 yılına kadar play-off maçları usulüyle oynandı. 2006-2007 sezonundan önce Divizia A ismiyle anılıyordu ama bu ismin koruma altına alındığı ortaya çıkınca ligin ismi zorunlu olarak değiştirildi. Liga I maçları Kanal D Romanya TV'de yayınlanmaktadır. Sıralama 2011/12 sezonuna kadar oynanılan maçları ve golleri içerir. Sıralama 2011/12 sezonuna kadar oynanılan maçları ve golleri içerir. İlk kurulan Romanya ligi, 5 Ekim 1970 tarihinde Mircea Angelescu tarafından "Colegiul Divizionar A" adıyla kuruldu. 1990 yılına kadar bu isim hiçbir değişikliğe uğramadı. 1990-1992 yılları arasında "Takımlar Arası Klasman Ligi", "Ulusal Futbol Ligi", "Profesyonel Kulüpler Ligi" gibi isimlerle anılan lig; 10 Ekim 1992 tarihinde ligin adı "Profesyonel Futbol A Klasmanı Ligi" oldu. Ligin başkanı Mircea Angelescu, başkanvekili Dumitru Dragomir ve genel sekreter de Daniel Lăzărescu oldu. 22 Ocak 1993'te ligin ismi "Romanya Profesyonel Futbol Ligi" oldu. 13 Ekim 1993 tarihinde Divizia B kuruldu. 30 Eylül 1996 tarihinde Dumitru Dragomir, "Romanya Profesyonel Futbol Ligi"ne başkan seçildi. Merkez ofisi, Şubat 1997'den beri 47 Mihai Eminescu Caddesi'nde bulunmaktadır. Aralık 1997'de 1997-1998 sezonundan itibaren geçerli olmak üzere ligin "A Division Championship" adıyla organize edilmesine karar verildi. Ekim 2000'de Dumitru Dragomir, "Romanya Profesyonel Futbol Ligi"ne yeniden başkan seçildi. Ligde 18 takım bulunur. Son dört sıradaki takımlar küme düşer ve gelecek sezon Liga II'de oynarlar. Sezonu 1.tamamlayan takım şampiyonlar ligine direkt 2. sırada tamamlayan takım UEFA Şampiyonlar Ligi'nde ön eleme oynamaya hak kazanır. Ayrıca sezonu 3.4.5. sırada tamamlayan takımlar ve lig kupasını alan takımda UEFA Avrupa Ligi'nde yarışmaya hak kazanır. Ligin en başarılı takımları Steaua București ve Dinamo București'tir. Ayrıca ligin diğer önemli takımları da Universitatea Craiova, Rapid București ve UTA Arad takımlarıdır. Son yıllarda Bükreş takımlarının egemenliği kırılmış, FC Unirea Urziceni, FC Timişoara ve CFR Cluj gibi takımlar sivrilmeye başlamıştır. Dilekkaya Ali Ã‡olak Ali Çolak (d. 1965, Nazilli, Aydın), Türk yazar. Gazi Üniversitesi Teknik Eğitim Fakültesi'nde basladığı yüksek öğrenimini, Dokuz Eylül Üniversitesi Buca Eğitim Fakültesi Türk Dili ve Edebiyatı Bölümü'nde tamamladı. (1988) Edebiyat dergilerinde deneme ve incelemeleri yayımlandı. Yazılarını 1992'den bu yana düzenli olarak haftada bir "Gülsaati" baslığı altında Zaman'da yayınlıyor. Basılmış oniki kitabı bulunan Ali Çolak, 1996 yılında, "Günlük Güneşlik Şarkılar" adlı eseriyle Türkiye Yazarlar Birliği tarafından "yılın deneme yazarı" seçildi. Bir süre Millî Eğitim'de ve özel öğretim kurumlarında edebiyat öğretmeni olarak görev yapan Ali Çolak, halen Zaman Gazetesi Kültür-Sanat sayfası editörlüğünü yürütmektedir. Zirve Üniversitesi'nde Misafir Öğretim üyesi olarak Edebiyat-Dil ve İletişim dersi vermektedir. Küllü Suriye millî futbol takımı Suriye millî futbol takımı, Suriye'yi uluslararası arenada temsil eden futbol takımıdır. Abbasiyyin Stadyumu ve Halep Uluslararası Stadyumu'nda maçlarını oynar. Suriye millî futbol takımı Dünya Kupası finallerine katılma hakkı elde edememiştir. Suriye 1950 ve 1958 Dünya Kupası elemelerinde, bunu yapmak için bölgede ilk takımlarından biri katıldı. Suriye millî futbol takımı, beş kez Asya Kupası'na katılmış ve son olarak 2011'de elemelere katılmıştır, ancak her seferinde çeyrek finale ulaşamadan önce elenmiştir. Suriye millî futbol takımı, daha önce İsveç millî takımında oynayan bir futbolcuyu oynaması nedeniyle 2014 FIFA Dünya Kupası elemelerinden diskalifiye edilmiştir. Suriye millî takımı, Kuveyt'te yapılan 2012 Batı Asya Futbol Federasyonu (WAFF) Şampiyonasında birinci oldu. 20 Aralık 2012 tarihinde yapılan finalde Irak millî takımını 2-1 yenmiştir. Kadro, 20 Kasım FIFA Dünya Kupası elemeleri için 14 Kasım 2019'da Çin'e, 19 Kasım 2019'da Filipinler'e karşı seçildi. Diego (1985 doğumlu futbolcu) Diego Ribas da Cunha veya kısaca Diego, (d. 28 Şubat 1985), ofansif orta saha mevkinde oynayan Brezilyalı futbolcudur. Henüz 6 yaşında Brezilya'nın amatör takımlarından Comercial'de yetenekleriyle dikkat çeken Diego, kısa bir süre sonra Brezilya'nın en önemli kulüplerinden Santos'a transfer oldu. Henüz 12 yaşında Santos'a imza atan Brezilyalı ilk maçına Rio - São Paulo turnuvasında çıktı. 2002 yılında başarılı performas gösteren oyuncu Alex, Robinho ve Elano gibi futbolcularla Santos'un Campeonato Brasileiro şampiyonu olmasında büyük pay sahibi oldu. Temmuz 2004'te Portekiz ekiplerinden Porto'ya transfer olan Brezilyalı, ilk maçına 22 Ağustos 2004'te Leiria ile 1-1 berabere kalınan maçta çıktı. Diego ilk golünü ise Nacional karşısında 2-2 biten karşılaşmada attı. Sezonu 30 maçta 2 gol ile kapatan Diegeo, 2005-2006 sezonunda beklediği kadar şans bulamadı ve Alman ekiplerinden SV Werder Bremen'e transfer oldu. Mayıs 2006 tarihinde, 6 milyon euro karşılığında SV Werder Bremen'e transfer oldu ve 3 yıllık sözleşme imzaladı. SV Werder Bremen'de ilk maçına 1 Ağustos 2006 tarihinde, DFL-Ligapokal'da Hamburg'a karşı forma giydi. Maçta 46 dakika görev aldı. 2006 DFL-Ligapokal'da SV Werder Bremen finale kadar yükseldi. Finalde Bayern Münih ile karşılaşdı. Maç 2-0 SV Werder Bremen galibiyeti ile sonuçlanarak şampiyon oldu ve Diego bu maçta 90 dakika görev aldı. 13 Ağustos 2006 tarihinde, SV Werder Bremen ile ilk lig maçına Hannover 96 karşısında çıktı. Bu maçta 90 dakika görev bulurken 1 gol ve 2 asiste imza attı. SV Werder Bremen 2006-07 sezonunda ligi 3.sırada tamamladı. 20 Mayıs 2009 tarihinde, UEFA Kupası'nda finale kadar yükseldi. Finalde Shaktar ile karşılaştı. Maç 2-1 Shaktar galibiyeti ile sonuçlandı. Diego sarı kart cezalısı olduğundan dolayı bu maçta forma şansı bulamadı. 30 Mayıs 2009 tarihinde, DFB-Pokal'da finale kadar yükseldi. Finalde Bayer 04 Leverkusen ile karşılaştı. Maç 1-0 SV Werder Bremen galibiyeti ile sonuçlandı ve şampiyon oldu. Diego maçta 90 dakika forma şansı bulurken takımının golünü getiren asistinde sahibi oldu. SV Werder Bremen 2008-09 sezonunda ligi 10.sırada tamamladı. 26 Mayıs 2009 tarihinde, 24.5 milyon Euro karşılığında Juventus'a transfer oldu ve 5 yıllık sözleşme imzaladı. 23 Ağustos 2009 tarihinde, Juventus ile ilk lig maçına AC ChievoVerona karşısında çıktı. Bu maçta 86 dakika görev aldı ve 1 asist yaptı. Maç 1-0 Juventus galibiyeti ile sonuçlandı. 30 Ağustos 2009 tarihinde, Juventus adına ilk golünü Roma ile yapılan lig maçında kaydetti. Maç 3-1 Juventus galibiyeti ile sonuçlanırken Diego bu maçta 85 dakika görev aldı ve 2 gol kaydetti. Juventus 2009-10 sezonunu ligde 7.sırada bitirdi. 27 Ağustos 2010 tarihinde, 15.5 milyon Euro karşılığında Wolfsburg'a transfer oldu. 29 Temmuz 2010 tarihinde, Wolfsburg adına ilk maçına UEFA Avrupa Ligi elemelerinde Shamrock Rovers'a karşı çıktı. Maç 2-0 Wolfsburg galibiyeti ile sonuçlandı ve Diego bu maçta 81 dakika görev alırken 1 asist yaptı. 28 Ağustos 2010 tarihinde, Wolfsburg adına ilk lig maçına çıktı ve ilk golünü bu maçta kaydetti. Mainz ile yapılan maçta 4-3 Mainz galibiyeti ile sonuçlandı. Diego bu maçta 90 dakika görev alırken, 1'de gol attı. Wolfsburg 2010-11 sezonunu ligde 15.sırada tamamladı. 2011-12 sezonu öncesi Wolfsburg teknik direktörü Magath, Diego'ya Wolfsburg'da geleceği olmadığını söylemiştir. Yaz transfer sezonunun son gününde Diego, 1 yıllığına kiralık olarak Atlético Madrid'e transfer olmuştur. 10 Eylül 2011 tarihinde, Atlético Madrid adına ilk lig maçına Valencia karşısında çıktı. Maç 1-0 Valencia galibiyeti ile sonuçlandı. Diego bu maçta 27 dakika boyunca görev aldı. 15 Eylül 2011 tarihinde, UEFA Avrupa Ligi'nde Celtic ile yapılan maçta Atlético Madrid adına ilk golünü kaydetti. Bu maçta 83 dakika görev alırken birde asist yaptı. Atlético Madrid bu sezonda UEFA Avrupa Ligi'nde finale kadar yükselmeyi başardı. Finalde ülkesinin takımı Athletic Bilbao ile eşleşti. Diego bu maçta 90 dakika forma şansı buldu. Ayrıca maçta 1 gol ve 1 asist ile tamamladı. Maç 3-0 Atlético Madrid galibiyeti ile sonuçlanarak şampiyon oldu. 2011-12 sezonunda Atlético Madrid ligi 5.sırada tamamladı. 2013-14 UEFA Şampiyonlar Ligi çeyrek finalinde Brezilyalı'nın Atlético Madrid formasıyla FC Barcelona'ya attığı gol UEFA'nın yayınladığı UEFA Şampiyonlar Ligi'nin Enleri listesinde yılın golü seçildi. Diego takımıyla beraber şampiyonlar liginde finale kadar yükselmeyi başardı ancak finalde real madride yenilerek kupaya veda ettiler. Fenerbahçe 17 Mayıs 2014 tarihinde Diego'yla ilgilendiklerini KAP'a bildirdi. 9 Temmuz 2014 tarihinde saat 23:00 civarında İstanbul'a geldi. Ertesi gününde ise Liv Hospital'da sağlık kontrolünden geçti. 10 Temmuz 2014 tarihinde KAP'a yapılan açıklamada; "Profesyonel futbolcu Diego Ribas da Cunha ile 2014-15, 2015-16 ve 2016-17 sezonlarını kapsayan 3 yıllık sözleşme imzalanması konusunda anlaşmaya varılmıştır. Oyuncuya sözleşme kapsamında garanti, maç başı ve primler dahil olmak üzere ödenecek yıllık ücret tutarı net 3.500.000 EUR' dur" ifadelerine yer verildi. 12 Temmuz 2014 günü saat 18:00 da Fenerbahçe Şükrü Saracoğlu Stadyumu'nda gerçekleşen basına açık imza töreni ile 3 yıllık sözleşme imzaladı. Takımdaki ilk antrenmanını 14 Temmuz 2014 tarihinde Can Bartu Tesisleri'nde gerçekleşen antrenmanla yaptı. Fenerbahçe ile ilk maçını 26 Temmuz 2014 tarihinde hazırlık karşılaşması olan Sepahan ile oynadı. Ayrıca ilk maçının 20. dakikasında Mehmet Topuz'a bir de asist yaptı. Fenerbahçe ile ilk resmî maçına 31 Ağustos 2014 tarihinde Süper Lig'in ilk haftasında Kardemir Karabükspor'a karşı maçın 62. dakikasında Emmanuel Emenike yerine oyuna girerek çıktı. Fenerbahçe'deki ilk golünü 23 Aralık 2014 tarihinde Türkiye Kupası grup maçında Altınordu'ya karşı maçın 80. dakikasında atmıştır. İlk lig golünü 2 Mayıs 2015 tarihinde Balıkesirspor'a karşı maçın 26. dakikasında atmıştır. 19 Temmuz 2016 tarihinde Fenerbahçe SK, yaptığı açıklamada Diego'yla karşılıklı sözleşmelerin feshedildiğini açıklamıştır. Diego Ribas, 19 Temmuz 2016 yılında Flamengo ile üç yıllık sözleşmeye imza attı. Diego ilk millî maçına 13 Temmuz 2003 tarihinde 2003 CONCACAF Altın Kupa'da Meksika ile yapılan maçta çıktı. Maç 1-0 mağlubiyet ile sonuçlandı. Diego maçta 73 dakika forma giydi. İlk golünü 15 Temmuz 2003 Honduras karşısında attı. Maçta 90 dakika boyunca görev aldı ve maçın galibiyet golünü kaydetti. 27 Temmuz 2003 tarihinde Brezilya 2003 CONCACAF Altın Kupa'da Final'e kadar yükseldi. Finalde Meksika ile karşılaştı. Diego bu maçta 120 dakika forma şansı buldu. Maç 1-0 Meksika galibiyeti ile sonuçlandı ve Brezilya turnuvada ikinci oldu. Diego'nun büyük dedesi İtalya'dan Brezilya'ya göçmüştür. Diego İtalyan kökenli olduğundan dolayı 2004 yılında İtalya pasaportu aldı. Diego, Bruna Letícia Araújo ile evlidir ve iki çocuk babasıdır. Oğlu 2011 yılında doğmuş, kızı ise 2013 yılında doğmuştur. Hollanda'daki ÅŸehirler listesi Hollanda'daki şehirler listesi Hollanda'da bulunan şehir sınırları içinde bulunan nüfus itibarıyla büyük şehirlerin 1980, 1990, 2000 nüfus sayımları ve 1 Ocak 2008 nüfus tahmini verilerini ve bu şehirlerin içinde bulundukları vilayetleri vermektedir. Bu şehirlerin sıralanması 1 Ocak 2008 tarihli nüfus tahminlerine göre yapılmıştır. Tasarruf MevduatÄ± Sigorta Fonu Tasarruf Mevduatı Sigorta Fonu (kısaca TMSF), tasarruf sahiplerinin haklarını yolsuzluk ve usulsüzlüklerden korumak amacıyla kurulmuş devlet kurumudur. Eskiden T.C. Merkez Bankası bünyesinde iken, artık cumhurbaşkanlığına bağlı olarak faaliyet göstermektedir. Tasarruf mevduatını sigorta etmek üzere 1983 yılında T.C. Merkez Bankası bünyesinde kurulan kurum, 1999 yılında Bankacılık Düzenleme ve Denetleme Kurumu'nun (BDDK) kurulması ile de temsil ve idare bakımından BDDK altında yeniden yapılandırılmıştır. 1994 yılında yaşanan ekonomik kriz ile birlikte başlayan 10 yıllık süreçte TMSF'ye toplam 25 banka devredildi. 26 Aralık 2003 tarihli Resmi Gazete'de yayımlanan 5020 sayılı Kanun ile 4389 sayılı Bankalar Kanunu'nda değişiklik yapılarak TMSF'nin karar organının Fon Kurulu olduğu ve TMSF'nin genel yönetim ve temsili ile Fon Kurulu tarafından alınan kararların yürütülmesinin Fon Kurulu Başkanına ait olduğu hükme bağlandı ve TMSF özerk bir statüye kavuştu. TMSF, görevlerini 5411 sayılı Bankacılık Kanunu (111. ve 117. maddeleri) ve ilgili diğer mevzuat ile verilen yetkiler çerçevesinde yerine getirmektedir. Bunlar: Boydak Holding Koza Ä°pek Holding Kaynak Holding Naksan Holding Akbulut Holding 18 Mayıs 2013 tarihinde kanalın sahibi olan Mehmet Emin Karamehmet'in, Cavit Çağlar ile İnterbank ile ilgili kredi ilişkilerinden kaynaklanan $ 455 milyon dolar nedeniyle TMSF tarafından Skytürk 360, Lig TV Show TV, Digitürk, Alem FM, Lig Radyo, Akşam Gazetesi, Güneş Gazetesi, ve BMC şirketlerine el konulmuştur. Maria Montessori Maria Montessori ( d. 31 Ağustos 1870 – ö. 6 Mayıs 1952, Chiaravalle, İtalya), İtalyan bilim insanı ve eğitimci. Montessori Metodunun kurucusu olan Maria Montessori, 1870 yılında İtalya'nın Chiaravalle kentinde dünyaya gelmiştir. 1896 yılında İtalya’nın ilk kadın doktoru unvanını alarak tıp fakültesini tamamlamıştır. Montessori bir bilim insanı olarak sahip olduğu özelliklerin dışında, bir kadın olarak da zamanının değer yargılarının ilerisinde yaşamış ve kadın hakları için mücadele etmiştir. İtalya’nın ilk kadın doktoru olarak, 1896’da Berlin ve 1900’de Londra’da iki kadın konferansında İtalya’yı temsil etmek için seçilmiş ve bu konferanslarda kadınlara eşit ücret için çağrı yapmıştır. Üniversiteden mezun olduktan sonra asistan doktor olarak atandığı Roma Psikiyatr kliniğinde zekâ özürlü çocuklarla çalışmıştır. 1899 yılında ise Roma’da zekâ geriliği olan tüm çocukların yollandığı yeni orthophrenic okuluna yönetici olarak atanır. 1896 -1907 yılları arasında sağlık, antropolojisi, felsefe, psikoloji ve eğitim çalışmalarını devam ettirir. 1907 yılında Roma’nın San Lorenzo bölgesinde, çalışan ailelerin çocuklarından oluşan 60 kişilik grupla çalışmak için üniversitedeki kürsüsünden ve tıbbî uygulamalarından vazgeçer. Burada ilk Casa dei Bambini’yi yani Çocuklar Evi’ni kurar. 1907 yılından itibaren dünyanın birçok ülkesinde Montessori metodu hakkında çalışmalar yürütmeye devam eder. 1922’de okul müfettişi olarak atanır. Fakat 1934 yılında Mussolini faşizmine muhalefetten dolayı İtalya’dan ayrılmaya zorlanır ve Barselona’ya gider. 1936’da İspanya Savaşı sırasında İngiliz gemisiyle kurtarılır. Aynı yıl evini Hollanda Laren’e taşır. 1940 yılında, Hindistan 2. Dünya Savaşına girdiğinde, O ve oğlu Mario düşman yabancılar olarak gözaltına alınır. 2. Dünya Savaşı boyunca Montessori’nin Hindistan’dan ayrılmasına izin verilmez ve bu zamanı bebekleri araştırmak ve gözlemlemekle geçirir. 1946 yılında Hindistan’dan Hollanda’ya döner. 1947’de ise Londra’da Montessori Merkezi’ni kurar. 1950 yılında UNESCO konferansına katılır. 1940, 1950 ve 1951’de Nobel Ödüllerine aday gösterilir. 1952’de Noordwijk Zee de Dutch sahilindeki bir köyde arkadaşlarının sahip olduğu bir evin bahçesinde otururken hayatını noktalar. Oğlu ve şef asistanı Mario ile Afrika’ya gidip gitmemeyi görüşüyorlardır. 80 yaşında birisi olarak seyahat için oldukça güçsüz olduğunu, bir başkasının onun yerine gidebileceğini ve konferans verebileceğini söyler. Bir saat sonra beyin kanamasından ölür. Her zaman öldüğü yere gömülmek istediği için Hollanda'da Noordwijk Katolik Mezarlığına gömülür. Bir eğitim emekçisi olarak, dünyanın birçok ülkesinde konferanslar, eğitimler vermiş, kitaplar yazmış, yeni okullar ve öğretmen eğitim merkezleri açmış, bir yandan da çocukları gözlemleyerek kendi eğitimine devam etmiştir. Bir dünya vatandaşı olarak yaşamıştır. Dünya genelindeki çabalarının ürünü olarak metodu dünyanın birçok ülkesinde uygulanmaktadır. Birçok öğretim kurumu Montessori'nin pedagoji ilkelerinden ilham almıştır. Giveaway of the Day Giveaway of the Day (Günün Eşantiyonu), her gün ücretli programların kullanıcı sayısını arttırmak için yasal yollardan lisans dağıtan bir internet sitesidir. Ücretsiz edinilen program bilgisayardan kaldırılırsa tekrar lisans almak gerekir. Bir gün boyunca anlaşma yaptığı Yazılım şirketlerinin programlarını ücretsiz olarak dağıtmaktadır. Site 26 Ekim 2006 yılında hizmete girmiştir. 8 Aralık 2006 yılında ise Game Giveaway of the Day bölümü hizmete girmiştir; bu bölüm ise bir gün boyunca ücretli oyun programlarını ücretsiz dağıtmaktadır. Sitenin Türkçe dil desteği vardır. Fight Fire with Fire Fight Fire With Fire ("Ateşe Ateşle Savaş"), Amerikalı heavy metal grubu Metallica'nın 1984 yılında yayımladığı ikinci albümü Ride the Lightning'in açılış parçasıdır. Şarkının orijinal versiyonu Dave Mustaine ve Ron McGoveny'yle birlikte hazırlanmış olan Horseman of the Apocalypse ("Mahşerin Atlıları") isimli demoda bulunmaktadır. Cliff Burton'un gruba sonradan katılmasıyla albümde şarkı bir miktar değiştirilmiştir. Bu yüzden şarkının yapımcıları Hetfield, Ulrich, Mustaine ve Burton olarak geçer. Parça, Metallica'nın akustik gitar girişiyle başlayan ilk parçasıdır. Girişin sonunda akustik gitar azalırken, distortion kullanılan thrash metal tarzı gitara geçilir. Dört dakika kırk sekiz saniyelik süresince şarkı, albümün çoğunda olduğu gibi, ölüm temasını işler. Şarkı bir elektro gitarın tremolo barıyla çalınan "dalış bombacısı" tekniğini takip eden bir bomba patlaması sesiyle sona erer. Solist James Hetfield şarkının çoğunu albümün diğer parçalarında "yüksek perdeli çığlık" şekline olan vokalden farklı olarak alçak tonda bir vokalle söyler. Şarkının sözleri nükleer savaş ve nükleer soykırım üzerinedir. "Blow the universe into nothingness/Nuclear warfare shall lay us to rest" ("Evreni hiçbir şeyliğe uçur/Nükleer savaş bizi uykumuza (ölüm) yatırsın") sözleri bu anlatım için iyi bir örnektir. Sözler, bir nükleer savaşın dünyanın sonunu getirecek karşılıklılığına (terör dengesinin bozulması, armageddon, kıyamet) işaret eder. Şarkının Soğuk Savaş sırasında yazılmış olması bu durumu açıklamaktadır. Kontak anahtarÄ± Kontak anahtarı, bir aracın elektrik sisteminin kontrol edilebilmesine imkân tanıyan eleman. Kontak anahtarı iki pozisyonda çalışır; Motor yağı Motor yağı, motorlu taşıtlarda motorun çalışan parçaları arasında kaygan bir yağ tabakası oluşturarak sürtünen yüzeylerin aşınmasını önler. Ayrıca motorun içinde çalışan parçaları temizler. Distribütör Distribütör, endüksiyon bobini tarafından meydana getirilen yüksek gerilimi uygun zamanda uygun bujiye göndererek yanmayı sağlar. Ayrıca motorun yüküne ve devrine göre avans verir. Master of Puppets (şarkı) "Master of Puppets", Amerikalı thrash metal grubu Metallica'nın 1986'da yayınladıkları üçüncü albümleri Master of Puppets'a (Kuklaların Efendisi) ismini veren parça. 8 dakika 36 saniyelik uzunluğuyla albümdeki en uzun parçadır. Ride the Lightning albümündeki gibi albüme ismini veren parça ikinci sırada, kısa bir thrash metal parçası olan "Battery"'yi takip eder konumdadır. Aynı durum St.Anger albümünde de geçerlidir. Üç buçuğuncu dakikasındaki kompleks enstrümetal bölümle dikkat çeken bir parçadır. Lev YaÅŸin Lev İvanoviç Yaşin (Rusça: Лев Ивaнович Я́шин; 22 Ekim 1929 - 20 Mart 1990), Sovyetler Birliği millî futbol takımının kalecisidir. 189 cm boyundadır. IFFHS tarafından 20. yüzyılın en iyi kalecisi seçilmiştir. Lev Yaşin, 1950'lerde dünyadaki kalecilik anlayışını değiştirir. O güne kadar kale çizgisini terk etmeyen, ceza alanı dışına pek çıkmayan bir kaleci tipi yaygındı. Ancak, Yaşin, bu anlayışı değiştirdi. Ceza alanına atılan topları tutmak için kalesini terk etmekten çekinmiyordu. Ayrıca çok iyi yer tutuyordu. SSCB millî futbol takımıyla Avrupa şampiyonu ve dünya dördüncüsü unvanlarını kazanan Yaşin, 1949'da girdiği SSCB İçişleri Bakanlığı'nın takımı olan Dinamo Moskva'daki ilk yıllarında bakanlıkla sorunlar yaşadı, ama takımdan hiç ayrılmadı. Yaşin, Moskova'da endüstri işçisi bir ailenin oğlu olarak 1929 yılında dünyaya geldi. 20 yaşına kadar II. Dünya Savaşı sırasında metal atölyelerinde çırak olarak çalıştı. Başarılı file bekçisi, kariyerine Dinamo Moskva kulübünde başladı ve 1949 ile 1971 yılları arasında bu kulüpte top koşturdu. Bu kulüple 5 tane Çempionat SSSR Po Futbolu Şampiyonluğu'nu ve 3 tane Kubok SSSR kazandı. Ayrıca 1953 yılında Sovyet Buz Hokeyi Şampiyonası'nı kazandı. Bu şampiyonada yine kaleci olarak görev yaptı ve kendi takımının buz hokeyi takımında oynadı. Yaşin'in takım arkadaşı, rakibi ve akıl hocası; Sovyetler Birliği millî futbol takımının o zamanlar kalesini koruyan 'Tiger' Khomich'ti. Khomich, Dinamo Moskva'nın Büyük Britanya turu sırasında meşhur olmuştu. 1954 yılında Lev Yaşin, ilk kez Sovyetler Birliği millî futbol takımına çağrıldı. Sovyetler Birliği millî futbol takımına son kez çağrıldığında, 78 kere millî olmuş, 1956 Yaz Olimpiyatları ve 1960 Avrupa Uluslar Kupası'nı kazanmıştı. Sovyetler Birliği millî futbol takımı ile 1958, 1962 ve 1966 FIFA Dünya Kupaları'nda da oynadı. Yaşin Dünya Kupaları'nda oynadığı 13 maçın 4'ünde gol yemedi. 1971 yılında Moskova'da son maçını Dinamo Moskva ile Dünya Karması'na karşı oynadı. Yaşin en iyi performanslarından birini 1963 Dünya Karması formasıyla İngiltere millî futbol takımı karşısında sergiledi. Wembley Stadyumu onun inanılmaz kurtarışlarına tanıklık etti. Tüm dünyada "Kara Örümcek" olarak tanındı. Kendine özgü siyah giyimiyle ve her şeyi kurtardığı için sekiz kollu olarak nitelendirilmesinden dolayı bu lakap takılmıştır. Ama onun taraftarları için o hep "Kara Panter" olmuştur. Genellikle bordo renkli bir kasket ile maçlara çıkardı. Lev Yaşin, Avrupa'da Yılın Futbolcusu ödülünü kazanabilen tek kalecidir ve bu ödülü 1963 yılında kazanmıştır. Ayrıca kariyerinde toplam 150 penaltı kurtarmıştır ki bu sayı, dünya tarihinde bir rekordur. Sırrı sorulduğunda ise, numarasının "sakinleşmek için bir sigara içmek , sonra da kaslarını ayarlamak için kuvvetli bir içki içmek" olduğunu söylerdi. İnsanlığa ve ülkesine yaptığı katkılardan ötürü kendisine 1967 yılında Lenin Nişanı verilmiştir. Bu nişan Sovyetler Birliği'nin en büyük ikinci nişanıdır. FIFA'nın onun adına düzenlediği bir maçta Moskova'daki Lujniki Stadyumu'na 100.000 kişi gelmiştir. Bu 100.000 kişinin arasında Pele, Eusebio ve Franz Beckenbauer de vardı. Bir süreliğine Finlandiya amatör lig takımlarını ve yıldız takımları çalıştırmıştır. Yaşin'in onuruna Dinamo Stadı'nda dikili bir heykel vardır. 2000 yılında FIFA Yaşin'i 20. Yüzyıl Dünya Takımı'na eklemiş ve onu yüzyılın en iyi kalecisi seçmiştir. 1986 yılında kaptığı tromboflebit yüzünden bir bacağı ampüte edildi. Lev Yaşin 1990 yılında yakalandığı mide kanseri sebebiyle hayatını kaybetti. FIFA, Dünya Kupası'nda oynayan en iyi kaleciye Yaşin Ödülü veriyor. No Life 'Til Leather No Life 'Til Leather, Amerikalı thrash metal grubu Metallica'nın uzun süre elden ele dolaşan, solo gitarlarda Dave Mustaine'nin olduğu ilk demosu. Albüm, adını "Hit The Lights" şarkısının ilk sözünden almıştır. Bu albümdeki şarkılar sonradan Kill 'Em All albümünde tekrar işlenmiştir. Fakat "The Mechanix" şarkısının ismi değişerek "The Four Horsemen" olmuştur. Yaşar Yakış Yaşar Yakış (12 Ağustos 1938, Akçakoca, Düzce), Türk diplomat ve siyasetçi. İlk yurt dışı görevinde Anvers Başkonsolosluğu muavin konsolosluğuna atanan Yakış; Lagos, Roma, ve Şam Büyükelçilikleri ile Brüksel’deki NATO Daimi Temsilciliğinde de çeşitli görevler üstlenmiştir. Yakış, 1985 yılında, Türkiye Cumhurbaşkanına, İslam Konferansı Örgütü Ekonomik ve Ticari İşbirliği Daimi Komite Başkanlığı görevinde sekreterya hizmeti sunmak üzere kurulan İSEDAK Koordinasyon Kurulu’nu kurarak başkanlığını da üstlenmiştir. 1988 yılında T.C. Riyad Büyükelçiliği görevine atanan Yakış, daha sonra sırasıyla T.C. Kahire Büyükelçiliği ve Birleşmiş Milletler Viyana Ofisi ve Viyana’daki Uluslararası Kuruluşlar Nezdinde T.C. Daimi Temsilcisi görevlerinde bulunmuştur. 1992-1995 yıllarında Büyükelçi Yakış, Ekonomik İşlerden Sorumlu Müsteşar Yardımcılığı görevini ifa etmiştir. Büyükelçi Yakış, 2001 yılında Dışişleri Bakanlığı’ndan emekli olmuş ve Adalet ve Kalkınma Partisi kurucu üyesi olarak siyasete atılmıştır. Partinin Genel Başkan Yardımcılığı ve Merkez Karar Yönetim Kurulu üyeliği görevlerini de yürütmüştür. Yakış, 3 Kasım 2002’de düzenlenen genel seçimlerde Düzce’den milletvekili seçilmiş, 18 Kasım 2002 tarihinde de T.C. Dışişleri Bakanı olarak atanmıştır. Daha sonraki hükûmet değişikliğinde, görevini Abdullah Gül'e bırakmıştır. Fransızca, İngilizce ve Arapça bilen Yakış’ın Orta Doğu’ya ilişkin, çeşitli dergilerde yayınlanmış makaleleri vardır ve Dışişleri Bakanlığı tarafından Türkçe ve İngilizce olarak yayınlanan “Türkiye, Suriye ve Irak Arasında Su Sorunları” adlı bir kitabı da kaleme almıştır. Yakış, Türk-Suudi ilişkilerinin gelişmesine katkısı nedeniyle, Suudi Hükûmeti tarafından Kral Abdülaziz Nişanı (birinci derece) ile taltif edilmiştir. Milletvekilliği görevini bıraktıktan sonra TOBB Ekonomi ve Teknoloji Üniversitesi'nde yarı zamanlı öğretim görevlisi olarak ders vermektedir. 27 Kasım 2015'te "Zaman" gazetesinde yazmaya başlayan Yakış, kurucusu olduğu AK Parti' den 28 Mart 2016'da ihraç edildi. Balat (edebiyat) Balat (Fransızca: "Ballade"), dört parçadan oluşan nakaratlı bir Fransız nazım şeklidir. Manzum, masal ya da efsane anlamlarına da gelmektedir.14.yüzyılda doğmuş bir dans şarkısı olan Balat, kimi zaman gülünç kimi zaman da acıklı olaylar dile getiren bir şiir biçimidir. Üç uzun, bir kısa bentten oluşur. Bentlerin son dizeleri nakarattır ve hiç değişmeden yinelenir. Caesar Rodney Ceaser Rodney (d. 7 Ekim 1728 - ö. 25 Haziran 1784), Amerikalı politikacı ve hukukçudur. Delaware eyaltinin Kent şehrinin Dover Hundred kasabasındandır. Kuzey Amerika’daki Fransız savaşlarında, Amerikan gönüllüler ordusunda subay olarak görev yapmıştır. Amerikan Devrimi'nde, Bağımsızlık Bildirgesi'ni imzalamış, Kıtasal Kongre’ye Delaware temsilcisi olarak katılmış ve bir süre Delaware başkanlığı yapmıştır. Rodney 7 Ekim 1728'de Ceaser ve Mary Crawford Rodney’in oğlu olarak Dower Hundred’daki çiftlikte, Byfield konağında dünyaya gelmiştir. Dedesi William Rodney, Amerika’ya 1680’lerde gelmiş ve bir süre eyalet meclisinde oturum başkanlığı görevinde bulunmuştur. Rodney ailesinin ataları Treviso (İtalya) kentinin seçkin ailelerinden Adelmare’lere dayanmaktadır. Annesi Dover’daki Anglikan Christ kilisesi papazı Thomas Crawford’un kızıdır. Ceaser Rodney eğitimine evde başlamış daha sonra Philadelphia’daki Latin okuluna yazılmıştır. Henüz 17 yaşındayken 1745’te babası ölmüş ve Nicholas Ridgely’nin vesayeti altına girmiştir. Abisi çiftliğin başına geçmiş, annesi ise yeniden evlenerek iki çocuğa daha sahip olmuş fakat 1763’te vefat etmiştir. Ceaser Rodney hiç evlenmemeiştir. Kardeşi Thomas Rodney onu şöyle tanımlıyordu: “akıl dolu ve neşeli konuşmalarıyla insanları etkileyebiliyordu.Hep bekar yaşadı, popüler ve saygın birisiydi”. Babası sayesinde politik alanda çok rahat hareket ediyordu. 1755’te Kent şehrine şerif seçildi ve üç yıl görev yaptı. Daha sonra çeşitli hukuk kurumlarında görev aldı. Fransa savaşlarında Dover gönüllülerin komutanı olarak Delaware gönüllü birliğine katıldı. 18. yüzyılda Delaware’da iki çeşit siyasi eğilim vardı. Birincisi 'Court' partisi olarak adlandırılan Anglikan ağırlıklı, Krallık yönetiminin iyi işlediğini düşünen ve Kent ve Sussex kentlerinde güçlü olan gruptu.Diğeri ise 'Country' partisi olarak adlandırılan İskoç ve İrlandalı Amerikalılardan oluşan ve New Castle kentinde güçlü bulunan en çabuk şekilde İngiltere’den bağımsızlığın kazanılması gerektiğini düşünen guruptu.Casear Rodney Anglikan Kent şehrinin bir üyesi olsa bile görüşleri, Kent şehrinde azınlıkta olan ‘Country’ partisine yakındı. Bu sebeple genellikle iş arkadaşı Thomas McKean ile birlikte New Castle şehrinde çalışmayı tercih etti. McKean ile birlikte ‘Court’ partisi üyeleri olan John Dickinson ve George Read ile sürekli karşı karşıya kaldılar. 1761/62 ile 1775/76 dönmeleri boyunca eyalet meclisine temsilci olarak seçilmiştir. Önemli zamanlarda oturumu yönetme hizmetlerinde bulunmuştur. Örneğin 15 Haziran 1775 günü Delaware eyaletinin Britanya meclisi ve kralından ayrılıp bağımsızlığını ilan ettiği toplantıyı Rodney yönetmiştir. Rodney, George Read ve Thomas McKean Kıtasal Kongre’ye seçilmiştir. Rodney Dover’daki İngiliz yanlıların çıkardıkları olaylarla ilgilenirken Thomas McKean ve George Read’in Bağımsızlık Bildirgesi oylamasında anlaşmazlığa düştüğü haberini alması üzerine 1 Temmuz gecesi 80 mil yol giderek Philadelphia’ya varmış ve McKean ile birlikte bağımsızlık lehinde oy kullanarak Delaware’in diğer 11 devletle birlikte Bağımsızlık Bildirgesi’ni kabul etmesini sağlamıştır. 1777 yılının başlarında arkadaşı John Haslet’in Princeton Savaşı’nda öldüğü haberini alması üzerine George Washington’ın birliklerine katılmıştır. Washington onu Delaware gönüllü ordusuna general olarak atamıştır.Delaware’i Britanya ordusundan korumak ve kral taraftarlarını kontrol altında tutmak için yaptığı çabalar sonuç vermemiştir. Brandywine Savaşı’ndan ve Wilmington ile Philadelphia’nın işgalinden sonra Ekim 1977’de yeni seçimler yapılmış ve bu meclis 31 Mart 1978’de Rodney’i Delaware Başkanı seçmiştir. Başkanlık döneminde, kötü üne sahip ve kral taraftarı Cheney Clow büyük bir sempatizan grubu oluşturmuş, bir kale inşa etmiş ve Delaware’in başkenti Dover’a doğru hareket etmiştir. Clow’un birlikleri savaşta yenilmesine rağmen bu savaş ve yıkım kin ve nefrete sebep olmuştur. Rodney, kralcıları kontrol altında tutmak için bazı yasalar çıkarmıştır. İngilizler ile ticareti engellemek için bağlılık yemini edilmesini bunu kabul etmeyenlerin ise mallarına el konulmasını sağlamıştır. 1782 ve 1783 yıllarında Konfederasyona bağlı Birleşik Devletler Kongresi’ne seçilmiş ve fakat sağlık sorunları sebebiyle katılamamıştır. 1783/84 döneminde Delaware senatosuna seçilmiş ve oturum başkanlığını yürütmüşse de dönemin sonu gelmedi vefat etmiştir. Caesar Rodney 25 Haziran 1784’te Kent şehrinin St. Jones Hundred kasabasında ölmüştür. Ailesinin çiftliğine gömülmüştür fakat büyük araziye sahip bu çiftlikte mezarının tam olarak yeri bilinmemektedir. Gene de Dover'daki Episcopal kilisesinin mezarlığında bir anıtı vardır. John Adams, Rodney’in astım ve deri kanseri yüzünden acı çektiğini dile getirerek “dünyadaki en garip görünüşlü adamdı; soluk, zayıf ve uzun boyluydu; yüzü, bir elmadan daha büyük olmamasına rağmen duygulu neşeli ve akıllı görünürdü." Delaware'da birçok şehirdeki binalarda onu adı geçmektedir: Delaware Üniversitesindeki bazı binaların isimleri ile birlikte Camden'de Caesar Rodney Lisesi ve Wilmington'ta Rodney Meydanı bulunmaktadır. Ayrıca Delaware çeyrekliklerinin arka yüzünde, onun Kıtasal Kongre'de oy vermek için bir gecede 80 mil gittiği olayı sembolik olarak gösteren resim bulunmaktadır. en.wikipedia A.B.D tarihi(Ä°ngilizce) Les Paul Les Paul (veya gerçek adıyla Lester William Polsfuss) (9 Haziran 1915 - 13 Ağustos 2009), Amerikalı şarkıcı, söz yazarı ve oyuncudur. 9 Haziran 1915'te; Waukesha, Wisconsin, Amerika Birleşik Devletleri'nde dünyaya geldi. Müziğe 8 yaşında armonika çalarak başladı. Daha sonraları banjo çalmaya başlayan Paul, kısa bir süre içinde gitara geçiş yaptı. Çevresindekiler tarafından doğal yetenek olarak tanımlanan Paul, 13 yaşına geldiğinde yarı profesyonel country müzik gitaristi olarak para kazanmaya başladı. 17 yaşında iken 1930'ların ünlü country grubu Rube Tronson's Cowboys ile turnelere katıldı, hemen sonrasında ise liseden ayrılarak kendini tamamen müziğe verdi. İlk iki albümünü 1936 yılı içinde çıkardı. Les Paul'ün günümüzde modern müzikteki en önemli figürlerden biri olmasının ana sebebi yalnızca usta gitaristliği değil, aynı zamanda teknolojik gelişmeleri takip eden bir müzisyen karakterinde olmasıdır. Les Paul 1930'ların ortalarında satılan elektro gitarlardan ana hatlarıyla memnun olmadığı için kendi elektro gitarını geliştirmeye karar verdi. Buna karar vermesinde en önemli etken kullandığı yarı-akustik gitarların sahnede mikrofonlar ile manyetik girişim yapması ve bunun herkesi rahatsız eden yüksek sesli geri beslemeye (feedback) yol açması idi. Bu problemi ortadan kaldırmak için ilk gitar tasarımı denemelerine 1930'ların ortalarında başladı. En son tasarladığı ve sahnede çok sıklıkla kullandığı "The Log" isimli gitarı, çoğu uzman tarafından ilk modern elektrik gitar olarak kabul edilmektedir. Bu sebeple Les Paul, müzisyen kişiliğinin dışında mucit kişiliği ile de önemli bir sanatçıdır. Rubin Carter Rubin Hurricane Carter (6 Mayıs 1937 - 20 Nisan 2014), Hurricane lakaplı orta siklet boksör. 3 Haziran 1966'da Paterson, New Jersey'de işlenen cinayetten yargılanmış ve ömür boyu hapis cezasına çarptırılmıştır.Cinayet günü Carter'la ilk defa tanışan ve arabasını 10 dakikalığına sürmek için izin isteyen hayranı John Artis'te cinayete ortaklık yaptığı gerekçesiyle ömür boyu hapis cezasına çarptırılmıştır. Fakat 1988'de, 22 yıl sonra suçsuz oldukları ispatlamış ve tahliye olmuşlardır. Bu tahliyenin perde arkasında ise Lesra Martin adlı bir genç Carter'ın hapishanedeyken yazdığı otobiyografik bir kitap olan "16. Raund Hurricane" kitabını şans eseri bulup okuduktan sonra Carter'ın suçsuz olduğuna inanmıştır. Bununla beraber Carter'ın hapishaneden çıkmasında önemli bir rol oynamıştır. Tahliyenin ardından New Jersey eyalet mahkemesi Rubin Carter'ı yeniden hapishaneye göndermek için Amerika Birleşik Devletleri Yargıtayına kadar başvurdular. 11 Ocak 1988'de yargıtay, eyalet mahkemesinin talebini reddetti. 22 yıl süren mücadelede gerçek katiller bulunamadı. Özgürlüğünün ardından Rubin Carter Toronto'ya yerleşti. Uzun bir süre "Yanlış Suçlananları Savunma Kuruluşu"nun savunma başkanlığını yaptı. Lesra Martin ise Toronto Üniversitesinden onur listesinden mezun olup avukat oldu. 1994 yılında Dünya Boks Konseyi tarafından Hurricane Rubin Carter'a "Dünya Orta Siklet Boks Şampiyonu" kemeri verildi. Bu onura ring dışında hiçbir boksör ulaşamadı. Carter'ın hikâyesini anlatan, baş rolünde Denzel Washington'ın oynadığı, Yönetmenliğini Norman Jewison'ın üstlendiği "Onaltıncı Raund" isimli bir film, ve Bob Dylan'in Desire isimli albümünden "Hurricane" isimli bir şarkı vardır. Beyaz bir polis, Carter'ın çocukluğunda siyah olduğu için ona kafayı takmış, tekrar tekrar hapse atmak için uğraşmış ve 1966 senesinde hapse girmesinde büyük rol oynamıştır. Prostat kanseri ile mücadele eden "Kasırga" 76 yaşında Toronto'daki evinde uykusundayken hayatını kaybetmiştir. Ã‡irpan Çirpan, (: Чирпан) Bulgaristan'ın güneyinde, Eski Zağra ili'nde şehir merkezi. Bulgaristan'ın otoyol ağı içinde Türkiye sınırına uzanan Meriç Otoyolu'nun başlangıcı Çırpan'ın hemen batısıdır. Hâlen bir yerleşim yeri olma özelliğini koruyan Çırpan kasabası, 1877-1878 (93 Harbi) (Rumi 1293) Osmanlı-Rus Harbinde büyük miktarda göç vermiş ve bu bölgedeki Türkler, Anadolu'nun çeşitli yerlerinde, özellikle Güney Marmara ve Ankara'ya iskan edilmişlerdir. Bu bölgedeki halk, göç edilmeye karşı çıkıp, harp zamanında da orada kalmak istemişlerdir. İskan edilen bu topluluklar, yeni yerleşim yerlerine de aynı ismi vermişlerdir. Bunlara Ankara Kızılcahamam'daki Çırpan köyü, Balıkesir ili Gönen ilçesi Gökçesu Çırpan köyü ve Bursa ili Mustafakemalpaşa ilçesi Çırpan Mahallesi olarak örnek gösterilebilir. Halyaz, KarayazÄ± Halyaz, Karayazı, Erzurum ilçesine bağlı mahalle Özellikle 93 Harbi olarak bilinen 1877-1878 Osmanlı-Rus Savaşı sırasında 21 Haziran 1877'de Osmanlı ve Rus orduları arasında çarpışmalara mekan olmuştur. Erol Çevikçe Erol Çevikçe, (8 Aralık 1937, Amasya) Türk siyasetçi, CHP Milletvekili, Bayındırlık ve Ulaştırma eski Bakanı. Cumhuriyetin ilk öğretmen kuşağından Kazım Çevikçe ve Müze kent Amasya'nın köklü ailelerinden Cününoğulları'nın kızı Hacer Çevikçe'nin oğlu olan Erol Çevikçe Kılıçaslan İlkokulu ve Amasya Ortaokulu'nda okudu.Liseyi İstanbul’da Kabataş Erkek Lisesi'nde bitirdi. İstanbul Üniversitesi İktisat Fakültesi mezunudur. Ord. Prof. Şükrü Baban, Prof. Refii Şükrü Suvla, Ord. Prof. Ömer Celal Sarç, Prof. İdris Küçükömer, Prof. Sencer Divitcioğlu, Prof. Kenan Gürtan ve daha birçok hocadan ders almıştır. O zamanki Robert Kolej bugünkü Boğaziçi Üniversitesi’nde hazırlık sınıfı okuyarak ilk İngilizce eğitimi aldı. İsmet İnönü'nün Başbakan olduğu dönemde Devlet Planlama Teşkilatı'na sınavla girdi. İlk plancılarla çalışma fırsatı buldu. 1968-1969 yılında Amerika’da Pittsburgh Üniversitesi'nde Master yaptı. Tez konusu “Türkiye’nin Ekonomik Planlama Deneyimi” üzerineydi. İstatistik Dalında Doktora çalışması yapmak için ABD'ye gelen, DİE Uzman Yardımcılarından Perihan (Korkut) Çevikçe ile Amerika’da evlendi. İki kızından büyüğü olan Sıla, Boğaziçi Üniversitesi Ekonomi Bölümü mezunu ve caz piyanistidir. Küçük kızı Aslı ise İTÜ mimarlık mezunudur. Devlet Planlama Teşkilatında görevini, Ekim 1973 seçimlerine kadar sürdürdü. 1973'te Ecevit’in çağrısı ile DPT’den çıkan ilk Milletvekili oldu. 1974'te CHP Hükümeti'nde Adana Milletvekili olarak Bayındırlık Bakanlığı görevini üstlendi. 1977 yılında Amasya’dan Milletvekili seçildi. İkinci Ecevit Hükümeti'nde Ulaştırma Bakanı oldu. 1980 sonrası, siyaseten yasaklı olduğu için ekonomik danışman olarak çalıştı. 1992'de özel sektör yaşamını bıraktı. 1988 Kurultayı ile aktif siyasete yeniden döndü. Erdal İnönü’nün Genel Başkanlığında Deniz Baykal'ın Genel Sekreter yardımcılığını yaptı. 1990'da Baykal ile birlikte görevlerinden ayrıldılar. İnönü’ye karşı üst üste üç kez Genel Başkanlık yarışı yaptılar ve kaybettiler. 1992 yılında yeniden açılan CHP'de Genel Başkan Yardımcısı oldu. 1995 Seçimlerinde Adana'dan tekrar milletvekili seçildi. 1999 seçiminde CHP meclis dışında kaldığında, Deniz Baykal'ın Genel Başkanlığı bırakması konusunda ısrarlı olanların başını çekti. O tarihten beri milletvekiliği için aday olmadı. Meclis içinde politikayı bıraktı. Hâlen politik yaşamını, CHP’nin bir üyesi olarak sürdürmektedir. 2002-2004 arası NTV İnt gazetesinde yazdı. 2004'te başladığı Vatan Gazetesindeki haftalık yazılarına, 2003 17 Aralık yolsuzluk ve rüşvet soruşturması sürecinde son verildi. Hâlen "Bigazete" İnt. gazetesinde yazılarına devam ediyor. Sarp Apak Kerim Sarp Apak (11 Kasım 1981, Diyarbakır), Türk tiyatro, dizi ve sinema oyuncusu. Beş yaşına kadar Diyarbakır'da yaşamış olan Apak, daha sonra ailesiyle birlikte Bursa'ya taşınmış ve bu şehirde büyümüştür. Lise eğitimini Bursa Erkek Lisesi'nde aldı. O sıralar işletme eğitimi almayı planlayan oyuncunun tiyatro hayatı, yetenek sınavlarına başvuru formu almasıyla başladı. Dokuz Eylül Üniversitesi Güzel Sanatlar Fakültesi Oyunculuk Bölümü’nü 2004 yılında bitirdikten sonra, okuldan hocası Barış Erdenk’in desteğiyle İstanbul'a gitti. Sadri Alışık Tiyatrosu'nda sergilenen "Ağır Roman" adlı eserde başarılı bir oyunculuk çıkarttı. O senenin sonunda Yılmaz Erdoğan’ın da yer aldığı BKM Grubu'na dahil oldu ve Organize İşler adlı filmde küçük bir rolde oynama fırsatı buldu. "Anadolu Kaplanı", "En Son Babalar Duyar" dizilerinde ve Doğtaş reklamlarında da rol aldı. "Sizinkiler Dünya Kaç Bucak" adlı çocuk oyununda oynadı ve bu oyunla Türkiye turnesine çıktı. BKM’nin yanında “Mutfak” adlı ufak bir sahnesi olan bir mekanda stand-up gösterileri de yapan yetenekli oyuncu, asıl şöhretini Avrupa Yakası'ndaki Tanrıverdi rolüyle yakaladı. Daha sonra yer aldığı İşTcell reklamlarıyla da büyük beğeni topladı. Mimikleri ve hareketleri çok beğenilen Apak, Gazanfer Özcan - Gönül Ülkü Tiyatrosu'nda da "Öp Babanın Elini" adlı oyunda “Emrecan” rolünde oynamaktaydı. Apak, kendi yazıp bestelediği “Aşkınla Yandım” şarkısıyla birçok rock müzik dinleyicisinin listesine girmeyi başardı. Mahsun Kırmızıgül'ün "Beyaz Melek", "Güneşi Gördüm" adlı filmlerinde ve Murat Saraçoğlu'nun "O... Çocukları" adlı filminde rol almıştır. Kavak Yellerinden kısa bir süre ayrılmış daha sonra tekrar dönmüştür. Kavak Yelleri'nin bitmesinin ardından Gülse Birsel'in yeni sitcom dizisi Yalan Dünya adlı dizide "Emir Danışman" karakterini canlandırmıştır. Dizi 4.sezonunda final yapmıştır. Apak, Ekim 2015'te İstanbul 19. Ağır Ceza Mankemesi'nin kararınca "uyuşturucu kullanmak" suçundan 10 ay hapis cezasına çarptırıldı, "örgüt kurmak, yönetmek ve üye olmak" suçundan beraat etti. Mahkeme, hapis cezasının bir yıldan daha az olması nedeniyle cezayı erteledi. Cura (anlam ayrımı) Samsun Anadolu Lisesi Samsun Anadolu Lisesi, 8 Aralık 1955 tarihinde Samsun'da kurulan bir lise. Türkiye Cumhuriyeti Millî Eğitim Bakanlığı tarafından ülke çapında yabancı dille eğitim yapacak Maarif Bakanlığı Kolejleri'nin kurulması kararı doğrultusunda Samsun Koleji adıyla eğitime başladı. 1975'te Anadolu Lisesi adını alan Kolej, Türkiye'nin ilk altı Anadolu Lisesi'nden biridir. Samsun Anadolu Lisesi 8 Aralık 1955 tarihinde, günümüzde yıkılmış olan, Eski Samsun Müzesi'nde Samsun Koleji adı ile 26 yatılı öğrencisiyle eğitim öğretime başlamıştır. Önce eski Kız Sanat Enstitüsü, eski Merkez Ortaokulu binalarında öğretim hizmeti vermiştir. Samsun Koleji olarak ilk mezunlarını 1961-1962 öğretim yılında vermiştir. 1964-1965 öğretim yılında ilk olarak 12 gündüzlü kız öğrenci okulda öğrenim görmek üzere alınmıştır. 30 dönüm alana kurulan bugünkü okul binalarına 1971-1972 yılı eğitim öğretim döneminde taşınmıştır. Türkiye'nin en yüksek yüzölçümüne sahip liselerinden biridir. Kızıldere Cephalorhynchus Cephalorhynchus, yunusgiller (Delphinidae) familyasından ve dört türü barındıran bir yunus cinsidir. Bu cinste şu türler bulunur; Bu türler birbirine benzer fiziksel özellikler gösterir ancak küçük, küt burunlu ve genellikle oyuncu olan bu yunuslar coğrafi olarak birbirinden çok uzak bölgelerde bulunur. May-Collado & Agnarsson tarafından yapılan yakıntarihli bir filogenetik analizi (2006), geleneksel olarak "Lagenorhynchus" cinsinde sınıflanan kum saati yunusu "L. cruciger" ve siyah çeneli yunusun "L. australis" aslında filogenetik olarak "Cephalorhynchus" arasında yer aldığını ve dolayısıyla da bu cinsin altında sınıflandırılmaları gerektiğini önermiştir. En azından siyah çeneli yunus ile ilgili olarak bu sınıflandırmayı destekleyecek akustik ve morfolojik destekler de bulunmaktadır. Schevill & Watkins'e göre (1971), siyah çeneli yunus ve "Cephalorhynchus" türleri ıslık çalmayan tek yunus türleridir. Kum saati yunusu için akustik data bulunmamaktadır. Siyah çeneli yunusta diğer "Cephalorhynchus" türlerinde olduğu gibi ön yüzgeçlerin hemen arkasında ayırtedici beyaz "koltukaltı" işareti bulunur. Güz Alacakaranlığının Ejderhaları Güz Alacakaranlığının Ejderhaları, Margaret Weis ve Tracy Hickman tarafından 1984 yılında kaleme alınmış, "Zindanlar ve Ejderhalar" serisindeki bir oyun mödülünden esinlenmiş, fantastik kurgu türündeki kitap, "Ejderha Mızrağı Destanı" üçlemesinin ilk kitabıdır. Kitap kahramanların buluşmalarını ve Mızrak Savaşı'nın ilk evrelerini anlatmaktadır. Kaptanpaşa, Şişli Kaptanpaşa, İstanbul, Şişli'de mahalle. Kaptanpaşa , İstanbul'un Şişli ilçesinde, Kâğıthane ilçesine sınırda olan, Halil Rıfat Paşa, Halide Edip Adıvar, Talatpaşa ve Gürsel mahallelerine komşu olan mahalle. D-100 karayoluna 100m mesafedeki Kaptanpaşa Mahallesi'in üst kısmında Darülaceze Caddesi, alt kısmında Piyalepaşa Bulvarı yer almaktadır. Mahalle muhtarlığını, uzun yıllar boyunca emekli öğretmen Necmiye Çelikbaş sürdürdü. 1941-1978 yılları arasında edebiyat öğretmenliği yaptıktan sonra mahalle muhtarlığı yapan Necmiye Çelikbaş'ın vefatı ile bu görevi geçici olarak yardımcısı Reşit Berk devraldı. Şişli Belediyesi'nden emekli olan muhtar yardımcısı Reşit Berk,ilk yapılan seçimleri kazanarak muhtarlık görevine aslen gelmiş oldu. Necmiye Çelikbaş'ın adıyla İdil Sokak'ta yaptırılan Emekli öğretmen Necmiye Çelikbaş Kütüphane binası kaldırılarak, bu birim muhtarlık binasına taşınmıştır. Mahalle bünyesinde Okmeydanı Eğitim ve Araştırma Hastanesi, İstanbul Memorial Hastanesi, Hürriyet-i Ebediye Erkek Öğrenci Yurdu, Famas Plaza, Bilaş İş Merkezi, eczaneler ve çeşitli medikal firmaların yanı sıra diğer türde dükkân ve marketler bulunmaktadır. Şişli Belediyesi tarafından yapılan 1 adet basketbol sahası ve 2 park bulunmaktadır. Daha önce sayıları 2 olan ve 2000 yılında Mustafa Sarıgül tarafından yaptırılmış olan basketbol sahalarından biri, yeni yapılmakta olan site projesi içerisinde yer aldığı için iptal edilmiştir. Mahalle, çok katlı binaları ile bilinir.Türkiye'nin ilk yüksek binası olarak da bilinen Yıldız Blok mahallenin en önemli binalarından biridir Çevresine göre yüksek bir mevkide bulunan mahallenin çok katlı binaları, uzak noktalardan da seçilebilir. Mahalle sınırları içerisinde SSK Hastanesi durağı bulunmaktadır. Bu duraktan 21 farklı otobüs hattı geçmektedir. Aynı zamanda SSK Hastanesi ve Perpa metrobüs duraklarına da 50'şer metre mesafededir. Bu duraktan geçen İETT ve halk otobüsleri: 36EM Cebeci Mahallesi - MecidiyekÃ¶y 36M Cebeci Mahallesi - MecidiyekÃ¶y 37M Yıldıztabya - Mecidiyeköy 38G Gaziosmanpaşa Devlet Hastanesi - Mecidiyeköy 38M Cevatpaşa - Küçükköy - Mecidiyeköy 41AT Ayazağa - Davutpaşa Yıldız Ünv. Kampüsü 49A Akşemsettin Mahallesi - Şişli 49G Yunus Emre Mahallesi - Şişli 49GB Yunus Emre Mahallesi - Baraj Yolu - Şişli 49K Binevler - Karadolap Mahallesi - Şişli 49M Kazım Karabekir Mahallesi - Şişli 49Y Yeşilpınar - Şişli 54Ç Çıksalın - Taksim 54B Kağıthane Garajı - Beşiktaş 54E Halil Rıfat Paşa - Eminönü 54HŞ Hasköy - Şişli 54K Kulaksız - Taksim 54ÖR Örnektepe - Taksim 54P PiyalepaÅŸa Mahallesi - Taksim 54T Talatpaşa Mahallesi - Taksim 54Y Halil Rıfat Paşa - Yenikapı 55 Gaziosmanpaşa - Şişli 65A Seyrantepe - GÃ¼ltepe - Perpa 75M Beyazıt - Mecidiyeköy (Aksaray) 75O Otogar - MecidiyekÃ¶y 77 Yenikapı - Şişli 77MT Mecidiyeköy - Edirnekapı - Taksim 85A Merter Siteleri - Zeytinburnu Metro 93M Zeytinburnu - MecidiyekÃ¶y 123U UÄŸur Mumcu - Perpa 500A Kadıköy - Edirnekapı 522 Alemdağ - Çıksalın Tümleç Tümleç, cümlenin yardımcı öğelerindendir. Kendi arasında üç grupta incelenir: Yüklemin yöneldiği, bulunduğu, çıktığı yeri gösteren öğedir. Yükleme sorulan “-e”, “-de” ve “-den” hal eklerini alan sorulara aynı ekleri alarak cevap veren sözcük ya da söz öbekleri dolaylı tümleç görevinde bulunur. Soruların ve cevapların aynı ekleri alması zorunluluğu bunun diğer öğelerle karışmasına engel olur. Zarf tümleci Zarf tümleci veya belirteç tümleci; Türkçede cümlenin öğelerinden biridir. Pek çoğu zarflarla ve edatlarla kurulur. Edatlarla kurulan zarf tümleçleri edat tümleci veya edatlı tümleç olarak da bilinir. Zarf tümleci cümlede yüklem ile bildirilen iş, oluş veya yargının zamanını, durumunu, miktarını, yönünü, koşulunu vs. bildiren öğedir. Yükleme yöneltilen ne zaman, nasıl, ne kadar, nereye, hangi takdirde vb. soruların yanıtı niteliğindedir: Edat tümleci veya edatlı tümleç, içinde bir edat bulunan zarf tümlecidir. Edatlar kendi başına anlamsız sözcüklerdir ancak başka sözcüklerle birlikte zarf tümleci oluştururlar. Aşağıdaki örneklerde edatlı zarf tümleçleri kalın yazılmış, edatların altı çizilmiştir: "İleri, geri, beri, doğru, içeri, dışarı, aşağı, yukarı" gibi yer-yön zarfları, hâl eki aldığında adlaşır ve zarf tümleci oluşturmaz: Bi İş İçin Lazım Bi İş İçin Lazım, sunuculuğunu Cemil Büyükdöğerli'nin ilk olarak Tamay Kılıç'la, sonra ise Kılıç'ın yerine giren Defne Joy Foster'la birlikte yaptığı, tv8'de yayınlanan yarışma programı. Sokakta veya bir alışveriş merkezinde, sunucu tarafından rastgele seçilen biri yarışmacı adayı olur. Yarışmacıdan bir arkadaşını arayıp, kısa bir süre içinde istenilen bir kişiyi veya bir şeyi, bulundukları yere getirmesi istenir. Her seferinde yarışmacılardan farklı bir şey istenir ve istenen çoğunlukla zor şeyler olur. Yarışmacı, yalnızca bir kişiyi arayabilir ve yarışmada olduğunu söylemesi yasaktır. Amaç, yarışmacının aradığı kişiyi tek telefon hakkı ile ikna edip istenilen kişiyi veya şeyi kısa bir sürede getirtmek. 30 dakika, 1 saat ve 2 saat gibi 3 zaman barajı bulunan yarışmada ödül limiti 5.000 TL'ye kadar çıkmaktadır. Antoine Lavoisier Antoine-Laurent de Lavoisier ("Telaffuz": ]) (d. 26 Ağustos 1743, Paris – ö. 8 Mayıs 1794, Paris) Fransız kimyacı. Yaşamında iki devrim görmüş bir kişidir. Devrimlerden biri, yüzyıllar boyunca "simya" adı altında sürdürülen çalışmaların, bugünkü anlamda, kimya bilimine dönüşmesidir. İkinci devrim, "1789 Fransız ihtilali" diye bilinir. Antoine-Laurent Lavoisier Parisli zengin bir ailenin çocuğu olarak dünyaya gelir. Daha küçük yaşında iken annesini yitiren Lavoisier, babasının yakın ilgi ve bakımıyla büyür; başlangıçta belki de onun etkisiyle, hukukçu olmaya yönelir. Ancak bu arada uyanan deneysel bilim merakı, çok geçmeden bir tutkuya dönüşür. Yirmi bir yaşına yeni bastığında, Paris'in sokaklarını aydınlatma proje yarışmasında birinciliği alır, Fransız Bilim Akademisi'nce altın madalya ile ödüllendirilir. 25 yaşına geldiğinde, özellikle kimya alanındaki çalışmaları göz önüne alınarak akademiye üye seçilir. Bu arada hükümetin özel bir komisyonunda görevlendirilen genç bilim adamı, metrik sistemin oluşturulması, Fransa'nın jeolojik haritasının çıkarılması gibi etkinliklerden tarımda verimin yükseltilmesine uzanan pek çok uygulamalı bilim çalışmalarını düzenler. Ayrıca o sırada bir tür abluka altında olan ülkesinin savunma ihtiyacı barutun üretim sorumluluğunu üstlenir. Genç bilim adamı bu kadarla da yetinmez; ilerde yaşamını yitirmesine yol açan bir işe, ülkenin bozuk vergi sistemini düzeltme işine el atar. Ama tüm bu uğraşlarına karşın Lavoisier, kendisini asıl ilgilendiren bilimden kopmamıştır; her fırsatta özel laboratuvarına çekilip deneylerini sürdürmekten geri kalmaz. Lavoisier bilim dünyasında en başta yanma olayına ilişkin geliştirdiği yeni kuramıyla ün kazanır. Ne var ki, simya devrimini oluşturmada başka önemli çalışmaları da vardır. Ayrıca deneylerinde, özellikle ölçme işleminde gösterdiği olağanüstü duyarlılık, kendisini izleyen yeni kuşak araştırmacılar için özenilen bir örnek olmuştur. Kimya dili; mantıksal düzen ve kuramsal açıklama yönlerinden bilimsel kimliğini Lavoisier'e borçludur. Tüm bu çalışmalarında ona büyük desteği eşi sağlar: deney şekillerini çizer, yabancı dillerden kaynak çeviriler yapar, makale ve kitaplarını yayıma hazırlar. Lavoisier araştırmalarına başladığında, kimyada Antik Yunanların maddeye ilişkin dört element (toprak, su, ateş ve hava) öğretisinin yanı sıra yanmaya ilişkin flogiston kuramı geçerliydi. Bilindiği gibi, bir tahta ya da bez parçası yandığında duman ve alev çıkar, yanan nesne bir miktar kül bırakarak yok olur. Yürürlükteki kurama göre, yanma; yanan nesnenin "flogiston" denen, ama ne olduğu bilinmeyen, gizemli bir madde çıkarması demekti. Odun kömürü gibi yandığında geriye en az kül bırakan nesneler flogiston bakımından en zengin nesnelerdi. Bilim adamlarının çoğunlukla doyurucu bulduğu bu kurama ters düşen kimi gözlemler de yok değildi. Bunlardan biri yanma için havanın gerekliliğiydi. Bir diğeri, kurşun gibi madenlerin, erime derecesinde ısıtıldığında, yüzeylerinde oluşan "calx"ın, madenin eksilen bölümünden daha ağır olmasıydı. Aslında yanma olayını açıklamadaki güçlüğün bir nedeni gazlara ilişkin bilgi eksikliğiydi. 1756'da İskoç kimyageri Joseph Black "sabit gaz" dediği karbon dioksidi buluncaya dek bilinen tek gaz hava idi. İngiliz kimya bilgini Joseph Priestley daha sonra deneysel olarak 10 kadar yeni gaz keşfeder. Bunlardan biri onun "yetkin gaz" dediği, ileride Lavoisier'nin "oksijen" adını verdiği gazdır. Priestley, oksijeni bulmasına karşın flogiston kuramından kopamaz. Üstün bir deneyci olan bu İngiliz bilim adamı, kuramsal yönden rakibi Lavoisier ile boy ölçüşecek yeterlilikte değildi. Lavoisier yanma olayı ile 1770'lerin başında ilgilenmeye başlamıştı. Kapalı bir kapta fosfor yakınca gazın ağırlığının değişmediğini, oysa kabı açtığında havanın içeri girmesiyle birlikte gazın ağırlığının az da olsa arttığını saptamıştı. Bu gözlemin yürürlükteki kurama uymadığı belliydi, ama daha doyurucu bir açıklaması da yoktu. Lavoisier aradığı açıklamanın ipucunu birkaç yıl sonra Priestley'le Paris'te buluştuğunda elde eder. Priestley cıva oksit üzerindeki deneylerinden söz ederken bulduğu "yetkin gaz"ın özelliklerini belirtir. Lavoisier yayınlarının hiçbirinde Priestley'e hakkı olan önceliği tanımaz; sadece bir kez, "Oksijeni Priestley'le hemen aynı zamanda keşfetmiştik," demekle yetinir. Doğrusu, oksijenin keşfinde öncelik Lavoisier'nin değildi; ama bu gazın gerçek önemini ilk kavrayan bilim adamı oydu. Priestley'in deneylerini kendine özgü dikkat ve özenle tekrarlamaya koyulur. Belli miktarda havaya yer verilen bir kapta cıva ısıtıldığında, cıvanın kırmızı cıva oksite dönüşmesiyle ağırlık kazandığı, havanın ise aynı ölçüde ağırlık yitirdiği görülür. Lavoisier deneylerinde bir adım daha ileri gider; cıvadan ayırdığı cıva oksiti (calx'ı) tarttıktan sonra daha fazla ısıtır; kora dönüşen kırmızı oksitin giderek yok olmaya yüz tuttuğunu, geriye belli sayıda cıva taneciğiyle, solunum ve yanma sürecinde atmosferik havadan daha etkili bir miktar "elastik akıcı" kaldığını saptar. Elastik akıcı Priestley'in "yetkin gaz" dediği şeydi. Lavoisier üstelik bu artığın ağırlığı ile cıvanın ilk aşamadaki ısıtılmasından azalan hava ağırlığının da eşit olduğunu belirler. Dahası, cıva oksitin ısı altında cıvaya dönüşmesiyle kaybettiği ağırlık etkili bölümüyle (yani oksijenle) birleşmesiyle gerçekleşmektedir. Başta önemsenmeyen bu kuram, suyun iki gazın birleşmesiyle oluştuğuna ilişkin, Cavendish deney sonuçlarını da açıklayınca, bilim çevrelerinin dikkatini çekmede gecikmez. Cavendish deneylerinde, asitlerin metal üzerindeki etkisinden "yanıcı" dediği bir gaz elde etmiş, bunu flogiston sanmıştı. Ancak Priestley'in bir deneyi onu bu yanlış yorumdan kurtarır. Priestley, hidrojen ve oksijen karışımı bir gazı elektrik kıvılcımıyla patlattığında bir miktar çiyin oluştuğunu görmüştü. Aynı deneyi tekrarlayan Cavendish daha ileri giderek patlamada "yanıcı" gazın tümünün, normal havanın ise beşte birinin tüketildiğini, öylece oluşan çiyin ise arı su olduğunu saptar. Flogiston teorisi yıkılmıştı artık. Yeni teorinin benimsenmesi, kimi bağnaz çevrelerin direnmesine karşın, uzun sürmez. Kimyada geciken atılım, sonunda gerçekleşmiş olur. Lavoisier, ulaştığı sonucu Bilim Akademisi'ne bir bildiriyle sunar; ne var ki, tek kelimeyle de olsa Priestley, Cavendish, vb. deneycilerin katkılarından söz etmez. Lavoisier'in aslında ne yeni kimyasal bir nesne, ne de yeni kimyasal bir olgu keşfettiği söylenebilir. Onun amacı yeni ve işler bir sistem kurmaktı. 1789'da yayımlanan "Traité Élémentaire de Chimie" adlı yapıtı, kendi alanında, Newton'un Principia'sı sayılsa yeridir. Biri modern fiziğin, diğeri modern kimyanın temelini atmıştır. Lavoisier'i unutulmaz yapan bir özelliği de nesnelerin kimyasal değişimlerini ölçmede gösterdiği olağanüstü duyarlılıktı. Bu özelliği ona "Kütlenin Korunumu Yasası" diye bilinen çok önemli bilimsel bir ilkeyi ortaya koyma olanağı sağlar. Lavoisier, kimi kez kendi adıyla da anılan bu ilkeyi şöyle dile getirmişti: ölüm tarihi 1794'te solunum üzerinde deneylerini yapmakta olduğu bir sırada, Lavoisier, Devrim Mahkemesi önüne çağrılır. İki suçlamaya hedef olmuştur: Lavoisier'yi kurtarmak için dostları mahkemeye koşmuştu ama tanık olarak bile dinlenme geregi duyulmamıştı. ""Yurttaş Lavoisier'in çalışmalarıyla Fransa'ya onur sağlayan büyük bir bilgin olduğunda hepimiz birleşiyor, bağışlanmasını diliyoruz"" dilekçesiyle başvuran günün seçkin bilim adamlarına, yargıç Jean-Baptiste Coffinhal'ın verdiği yanıt kesin ve çarpıcıdır: ""Cumhuriyet'in bilginlere ve kimyacılara ihtiyacı yoktur! Adaletin seyri ertelenemez"" Galileo yaşamının son on yılını Engizisyon'un göz hapsinde geçirmişti. Lavoisier'in sonu daha acıklı olur; 51 yaşında iken, "devrim" adına kafası giyotinle kesilir. Lavoisier, boynunun vurulmasını beklerken kitap okuyordur. Cellat, onu giyotine götürmek için yanına geldiğinde, Lavoisier, nerede kaldığını unutmamak için okuduğu kitabın arasına bir kitap ayracı koymuştur. 8 Mayıs 1794 yılında idam edildi. Ölümünden 1.5 yıl sonra Hükümet tarafından temize çıkarıldı ve itibarı iade edildi. Ondan kalan eşyaları dul eşine teslim edildi. Ölümünden bir yüzyıl sonra Paris de heykeli dikildi. Onu idama mahkum eden yargıç Coffinhal Thermidor tepki döneminden sonra Ağustos ayında tutuklandı ve 6 Ağustos 1794 yılında giyotin ile idam edildi. Uluslararası kuruluş Uluslararası organizasyon ya da uluslararası kuruluş veya uluslararası örgüt, uluslararası üyelere veya üyelik sistemine, kapsama ya da varlığa sahip kuruluşlar için kullanılan bir isim olup, uluslararası sivil toplum kuruluşu ve hükûmetler arası örgüt şeklinde iki ana türü bulunmaktadır. İlk ve en eski hükûmetler arası örgüt 1815 yılında Viyana Kongresi tarafından kurulan Ren Seyrüsefer Merkez Komisyonu'dur. Uluslararası örgütlerin rolleri arasında uluslararası gündemin belirlenmesine yardımcı olma, siyasi pazarlıklara arabulucuk yapma, siyasi girişimler için yer sağlama ve koalisyonların kurulmasını katalizör görevi üstlenme yer alır. Ayrıca uluslararası örgütler belirgin konuları tanımlarlar ve hangi konuların birlikte gruplandırılacağını karar verirler. Böylelikle hükûmetlerin öncelikli olarak karar vermesi gereken konuları belirleyerek, diğer hükûmetlerin de bu düzenlemeler ışığında çalışmalarına önayak olmuş olurlar. Business Channel TÃ¼rk Business Channel Türk, Seyhan Soylu'ya ait televizyon kanalı. (Okunuşu "Biznıs Çenıl" şeklindedir.) İstanbul'dan yayın yapan ulusal bir Türk televizyonudur. 2006'da "Business Channel" adıyla kurulan kanal 2008 yılında kapatlmıştır. Kapatılmasının ardından 2012 yılında adını Business Channel Türk olarak değiştirerek tekrar yayına başlamıştır. Sema Baysal, Ümit Zileli, Gülgün Feyman ve İdil Çeliker gibi birçok ünlü ve tecrübeli sunucuyu bünyesinde barındıran iş kanalı Türkiye'nin en büyük ve tek iş kanalı olma unvanını elinde bulunduruyor. Kanalın uydu yayın lisansı Ekim 2015 tarihinde iptal edilmiş Uydu yayınından çıkarılmıştır. Yeniden sadece internetten yayın yapabilmektedir. B.C. Rich B.C Rich, Amerikalı gitar markasıdır. Olağandışı gitar tasarımlarıyla hemen göze çarpar. Sert ve yüksek çıkışlı manyetikleriyle distorsiyonda çalmaya uygun bir gitardır. Temiz (clean) ses tatmin edici değildir. Mid ve tiz karakteristiği daha yüksektir. Metal müzik tarzının vazgeçilmez gitarlarındandır. Dünyanın en ünlü thrash metal gruplarından Slayer'ın efsanevi gitaristi Kerry King'in tercihidir. Sert bir distorsiyon tonuna sahip olan B.C. Rich standart elektro gitarların aksine verdiği ton kadar sert görünüşlü gitarlar üreten bir firmadır. New York Knicks New York Knickerbockers NBA'de mücadele eden basketbol takımlarından biridir. Koçluğunu Jeff Hornacek'in yaptığı takım maçlarını Madison Square Garden'de oynamaktadır. İsmi New York Knicks olarak değişmiştir. Ekonomi ve iş dergisi Forbes Magazine'e göre, Knicks tahmini olarak 3 milyar $'lık değerle ABD'deki en değerli basketbol kulübüdür. Grover's hastalığı Grover's hastalığı, göğsü ve sırtı etkileyen bir hastalıktır. Çoğunlukla 50 yaşın üzerindeki erkeklerde görülür. Kadınlarda ve 50 yaşın altındaki kişlilerde daha seyrek rastlanır. Herhangi başka bir rahatsızlığa sahip olanlar arasında daha yaygın olmakla birlikte sağlıklı bireylerde de görülebilir. Genellikle birdenbire ve yazdan ziyade kış mevsiminde ortaya çıkar. Sırtın ve göğsün orta bölgelerinde, seyrek olarak da başka yerlerde küçük, kırmızı kabarık noktalara yol açar. Çoğunlukla kaşıntı görülse de hiçbir belirti olmayabilir. Noktalar su toplayabilir ya da kabuk tutabilir. Hafif bir kanama olabilir. Hastalığa neyin sebep olduğu bilinmemektedir. Bazen terlemeyi ya da sıcak bağlantılı beklenmedik bir stresi takiben ortaya çıktığı için ter bezleri ile ilişkili olabileceğinden şüphelenilmektedir. Ancak kuru ciltlerde de görülebilir. Hastaların çoğu güneşten zarar görmüş kişilerdir. Birçok Grover's vakası 6 - 12 ay sürer. Daha uzun sürdüğü ya da mevsimsel değişikliklerle gidip geldiği olur. Grover's hastalığını iyileştien bir tedavi yoksa da aşağıdakiler faydalı olabilir: Kobra manevrası "'Kobra manevrası" ilk defa 1980'li yıllarda Viktor Pugachev tarafından bir Sukhoi Su-27 ile sunuldu. Bu manevra, hava savaşında birebir çatışmalarda (it dalaşı) kullanılmaktadır. Bir miktar irtifa kazanmayı ve hızı aniden düşürmeyi sağlar. Böylece arkadaki düşman uçağının alttan geçip ileri düşmesine yol açar. Lövyenin ileri itilmesiyle de düşman uçağının hemen arkasında atış pozisyonuna geçilmiş olunur. Manevra 4 aşamadan oluşmaktadır: Kobra manevrası Su-27'den itibaren tüm Sukhoi savaş uçakları ve bazı MiG savaş uçakları ile yapılabilir. Batılı uçaklar arasında bu manevrayı gerçekleştirebilen örnekler: Lockheed Martin F-22 Raptor McDonnell Douglas F-15 STOL/MTD General Dynamics F-16 VISTA McDonnell Douglas F/A-18 Uyanış Uyanış sözcüğü sözcük anlamıyla, bilindiği gibi, uyku halinden uyanıklık haline geçişi belirtir. Uyanışın belirgin özellikleri, gözleri kapalı durumdaki, bilinci yerinde olmayan kişinin bilincinin yerine gelmesi ve gözlerini açmasıdır. Uyanış terimi ezoterizmde, Doğu dinlerinde ve mistisizmde de kullanıldığı gibi, daha derin bir anlamı ifade etmek üzere kullanılır. Bu tradisyonlarda uyanış, “spiritüel aydınlanma” denilen şuurlanma haline ulaşmış kimsenin geçirmiş olduğu realite değişimini ve bu değişim sırasında edinmiş olduğu idraklenme halini belirtir. Bu anlamdaki uyanışın Sanskrit dilindeki karşılığı “bodhi”dir. “Uyanmış” ve “Dünya okulu”nu bitirmiş olanlara Sanskrit dilinde bodhisattva, Tibet dilinde cang çup sempa denir. Bu hale erişenlerin niçin bu terimle ifade edildiği şöyle açıklanır: Önceleri avam-ı beşer’i (inisiye olmayanlar) oluşturan diğer insanlar gibi birçok hakikatin farkında olmayan, pek çok şeyi idrak etmeden yaşayan ve bu yüzden “uyuyanlar”dan biri sayılan kişi, “spiritüel aydınlanma” (enlightment, illumination) sürecinin sonunda bazı hakikatleri öyle idrak eder ve görme, kavrama, anlama ve bilme bakımından öyle nitelikler kazanır ki, bu halini “uyanma” sözcüğünden başka niteleyebilecek bir sözcük yoktur. Uyanış, inisiyasyonlardaki süreç açısından üçüncü doğuş olarak ifade edilir. Bu düzeye erişmiş olanlara çeşitli kültürlerde, “iki kez doğmuş olanlar” (dwija), Uyanmış Olanlar (buddha) Göğün Oğulları, Güneş’in Oğulları, Işığın Oğulları, Doğan Ra Yıldızının Oğulları, gibi çeşitli adlar verilmiştir. Bu düzeye erişme farklı tradisyonlarda, "kendini bilmek","Graal kupası'nı bulmak", ölümsüzlük içkisini içerek ölümsüzlüğe kavuşmak, Simurg kuşu, kayıp sevgiliye kavuşmak, kayıp cennete kavuşmak, Pamuk Prenses, Alaaddin'in sihirli lambasını elde etmek vb. farklı sembollerle simgelenmiştir. Platon “Devlet” adlı eserinde “uyanmış” kişi ile “uyuyan” kişi arasındaki farkı mağaradan çıkış sembolizmiyle şöyle açıklamıştır: Derin bir mağaranın dibinde, çocukluklarından beri ayak ve boyunlarından zincirlenmiş halde insanlar yaşamaktadır. Bunlar “uyuyanlar” sayılan kimselerdir. Mağaranın girişine