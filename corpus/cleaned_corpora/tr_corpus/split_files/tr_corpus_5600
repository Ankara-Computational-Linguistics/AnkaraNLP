içsel hakikati ve büyüklüğü ["die inere Wahrheit und Größe dieser Bewegung"]" satırlarını çıkarmayı reddetmiştir. Bunları silmek ya da metni değiştirmek yerine bir parantez içi yaması yaparak şunları eklemiştir "(yani, dünyasal teknolojinin ve modern insanlığın meydan okuması)" , "(nämlich [die] Begegnung der planetarisch bestimmten Technik und des neuzeitlichen Menschen)." Hitler'e yazdığı bir mektupta da şöyle der: "Ah! Führerim siz bizim insanlarımızın ihtiyaç duyduğu kurtarıcısınız. Azim ve şeref! Yeni bir ruhun hocası ve öncü savaşçısı." Kendini Heidegger'in dostu olarak gören Husserl 4 Mayıs 1933'te şöyle yazdı: "Yalnızca gelecek 1933'te hakiki Almanya'nın hangisi ve hakiki Almanların da kimler olduğunu söyleyebilecektir – zamanın az ya da çok materyalist-mitik ırkçı önyargılarını onaylayanlar mı, yoksa geçmişteki Almanların hürmet edip ebedileştirdikleri geleneklerinin mirasçısı olan kalbi ve aklı temiz Almanlar mı?" Husserl 1938'de öldüğünde Heidegger cenazesine katılmadı. Eleştirmenler bundan başka Heidegger'in bir Yahudi olan Hannah Arendt'le olan ilişkisine de dikkat çekmişlerdir. 1920'lerde henüz Heidegger'in Nazilerle olan ilişkisi başlamadan evvel, Arendt Marburg Üniversitesi'nde onun doktora öğrencisiydi ancak bu ilişki Arendt Karl Jaspers'le çalışmak için Heidelberg'e gittiğinde de son bulmadı. Arendt savaştan sonraki Nazi karşıtı duruşmalarda Heidegger'in lehine konuşmalar yaparen, aynı duruşmalarda Jaspers onun aleyhine konuşarak, güçlü eğitmen kimliği nedeniyle Alman öğrenciler üzerinde olumsuz bir etkisinin olduğunu vurguladı. Arendt savaştan sonra da ihtiyatlı bir şekilde Heidegger'le görüşmeyi sürdürdü. Birkaç sene sonra Heidegger sessizliğini bozarak "Der Spiegel" dergisine ölümünden sonra yayımlanmak üzere bir röportaj verdi. Şuna dikkat çekilmelidir ki, Heidegger ısrar ederek röportajın basılı versiyonu üzerinde oynamalarda bulunmuştur. Bu röportajda, Heidegger'in Nazilere nasıl katıldığının savunması iki yoldan ilerler: öncelikle, üniversitenin (ve genelde de bilimin) siyasileşmesini engellemek için Nazi yönetimiyle uzlaşmaktan başka bir alternatif olmadığını iddia etmiştir. İkinci olarak da "yeni bir ulusal ve toplumsal yaklaşım" bulmaya yardımcı olacak bir "uyanış" ("Aufbruch") gördüğünü söylemiştir. 1934'ten sonra Nazi hükümetine karşı daha eleştirel olabileceğini belirtmiştir. Heidegger'in kimi soruları verdiği cevaplar kaçamaklıdır. Örneğin, nasyonal sosyalizmin "ulusal ve toplumsal yaklaşım"ından söz ederken, sözü Friedrich Naumann'a bağlar. Ancak Naumann'ın "national-sozialar" yaklaşımı nasyonal sosyalist değil, liberaldir. Görünüşe göre Heidegger bu kafa karışıklığını bile isteyerek yaratmaktadır. Tüm çelişkilerin üzerinden atlayarak bu iki tartışma çizgisini ardı ardına sıralar. Dahası, savunması dikkati diğer eğitmenlerin ve düşünürlerin aşırılığına çekerken kendi Nazi sempatisini gizler gibi görünmektedir. "Der Spiegel" muhabirleri, Heidegger'in 1949 yılında soykırım ve gıda mühendisliği için sarf ettiği, "özünde aynı şey" ifadesini onun karşısına koymazlar. Heidegger'in savunucuları bu "özün benzerliği" ifadesini onun "Hakikatin Özü Üzerine" adlı makalesiyle savunmaya çalışırlar. Aslında "Der Spiegel" muhabirleri Heidegger'in Nazi sempatisini ortaya koyan birçok kanıttan o sıralar haberdar değillerdi. Daha geniş bilgi için "Critical Inquiry" dergisinin 15. sayısına bakılabilir. Heidegger'in felsefesiyle siyaset anlayışı arasındaki ilişki pek çok kitapta da incelenmiştir. HemÅŸire Betty Hemşire Betty (özgün adı: "Nurse Betty"), 2000 yapımı bir Hollywood filmidir. Başrollerde Renée Zellweger, Morgan Freeman, Chris Rock, Greg Kinnear, Aaron Echart ve Tia Texada oynamıştır. 15+ bir filmdir. Betty Sizemore (Renee Zellweger) hemşire olmak isteyen fakat serseri araba satıcısı kocası yüzünden olamayan birisidir. Bunun dışında Reason of Love isimli dizinin büyük fanatiğidir. Kocasına gelince kendisi arabanın bagajında uyuşturucu saklamaktadır ve bunları çalmıştır. Bu sırada Wesley (Chris Rock) ve babası (Morgan Freeman) uyuşturucuyu almak için gelir ve mecburen onu öldürmek zorunda kalırlar. Bunu gören Betty şok geçirir ve evi terkederek içinde uyuşturucu olduğunu bilmediği arabaya binerek uzaklaşır ve Reason of Love dizisindeki başrol oyuncuya aşık olarak onu arar. Onu sonunda görür ve O aktör Betty'nin rol yaptığını sanır. Fakat Betty rol yapmamaktadır, Betty kendisini dizinin içinde zanneder. Bu sırada Wesley/Charlie ikilisi Betty'i bulmak için yola koyulurlar. SÃ¼per bilgisayar Süper bilgisayar basit olarak; yoğun paralel işlemciler, yüksek başarımlı vektör işlemciler ve öbek bilgisayarların oluşturduğu sistem (her bileşen olmak zorunda değil) olarak tanımlanabilir. Süper bilgisayarlar bilimde, deney ve hesaplamayı birleştiren hesaplamalı bilim gibi yeni metodolojilerin oluşmasını sağlamıştır. Günümüzde süper bilgisayarlar saniyede yüzlerce trilyon işlem yapar hale gelmiştir. Örneğin, dünyanın en hızlı süper bilgisayarı saniyede 136,8 trilyon kalıcı işlemle Amerika'da "Lawrance Livermore National Laboratuvary" isimli ulusal laburatuarın kullanımındadır (teorik sınır bu rakamın üzerinde olup adı geçen makine için saniyede 183,5 trilyon işlemdir) Süper bilgisayarlar ilk defa 1960'larda Seymour Cray tarafından "Control Data Corporation"'da tasarlandı. 1950'li yılların başında, bir bilgisayar eş zamanlı olarak birden fazla program çalıştıramıyordu. Her kullanıcı, bilgisayarı yalnız bir kere kullanma hakkına sahipti ve kendisine ayrılmış belirli bir sürede kullanacağı program ve delikli kâğıttan kartlar ile bir bant şeritle birlikte bilgisayarı kullanması gerekiyordu. Program makinaya yüklenir ve program sonlandırılana veya çökene kadar çalışacak şekilde ayarlanırdı. Programların hata denetimi makinanın önündeki elektrik şalterleri ve panel ışıklarıyla yapılırdı. Günümüzde, süper bilgisayarlar genellikle özel olarak Cray, IBM gibi geleneksel firmalar tarafından üretilmektedir. 2013 Haziran'dan beri, Çin'de bulunan Tianhe-2 adlı süper bilgisayar dünyadaki en hızlı süper bilgisayardır. Bu bilgisayar 3 milyon 120 bin çekirdeğe sahip olup saniyede 33.86 katrilyon işlem yapabilmektedir. Bunun için 17.808 kW elektrik gücüne ihtiyaç duymaktadır. Türkiye'nin ilk süper bilgisayarı İstanbul Teknik Üniversitesi'nde bulunmaktadır. Büyük bilimsel çalışmalarda, nükleer enerji araştırmalarında, hareketli animasyonlarda, akışkanların karakteristiklerini hesaplamada ve meteoroloji gibi alanlarda gereken hesaplamalar için kullanılır. Mainframe ile arasındaki fark süper bilgisayarlar işlemci gücüne dayalı tek bir çalışmaya has iken mainframe çoklu kullanıcı yapıya sahiptir. Yalnızca süper bilgisayarlarda kullanılmak üzere bazı teknolojiler geliştirilmiştir. Vektör işleme, sıvı soğutma, nonuniform bellek erişimi, paralel dosya sistemleri bu teknolojilerden bazılarıdır. Süper bilgisayarlarda en çok kullanılan işletim sistemi Linux'tur. 1980'lerin ortalarına kadar, süper bilgisayarlar genellikle komut kümesi uyumluluğunu ve şifre taşınılabilirliğini performansı için göz ardı etti. Birçok parça için, süper bilgisayarlar bu zamana kadar çok farklı işletim sistemlerine sahipti. Cray-1 genel olarak bilinmeyen en az 6 farklı özel işletim sistemine sahipti. Benzer şekilde, farklı ve uyumsuz vektörleştirme ve paralelleştirme derleyicileri Fortran için de mevcuttu. Bu eğilim bilgisayar sistemlerinin benimsenmesi ve Cray-1 ve Cray X-MP arasındaki ilk komut kümesi uyumluluğu olmasaydı Cray's Unicos veya Linux gibi ETA-10 ile devam edecekti. Tianhe-1A en hızlı süper bilgisayar olarak Üst 500 listesinde yer almaktadır. Çin'de üretilen bu bilgisayar, InfiniBand bildirildiğine göre iki kat hız ile 14.336 Intel Xeon işlemci ve 7168 Nvidia Tesla M2050 GPU'larından oluşur. Tianhe-1A açıklıklı 103 kabini ile 155 ton ağırlığındadır ve 4,04 megavat elektrik tüketir. Türkiye'de bu alanda İTÜ UYBHM çalışmalar yapmaktadır. Ulusal Yüksek Başarımlı Hesaplama Merkezi Projesi’nde yer alan süperbilgisayar, 560 işlemciden oluşmakta ve saniyede 1 trilyon işlem yapabilmektedir. Kamu kaynakları (DPT) ile gerçekleştirilen bu proje sayesinde, akademik ve endüstriyel araştırmalara hesaplama gücü sunmanın ötesinde bu alanda uzman insan kaynağı ve bilgi birikiminin sağlanması, yüksek başarımlı bilişim uygulamaları için bir sinerji merkezi oluşturulması sağlanıyor. İTÜ UYBHM'nin de katkısı ile TÜBİTAK ULAKBİM bünyesinde TR-GRID adlı bir süper bilgisayar girişimi daha başlatılmıştır. Nikolay Bugayev Nikolay Vasilyeviç Bugayev (Rusça:Николай Васильевич Бугаев)(14 Eylül 1837, Dusheti, Gürcistan- 11 Haziran 1903, Moskova, Rusya) Rus bir matematikçidir. Bugayev'in babası orduda doktordu ve Bugayev'i on yaşındayken eğitimi için Moskova'ya gönderdi. 1885'te Moskova Üniversitesi Fizik ve Matematik Fakültesi'ne giren Bugayev, dört yıl sonra buradan mezun oldu ve mühendislik akademisinde okumak için Sankt-Peterburg'a gitti. Bu aşamada, aldığı dersleri sayesinde çok güçlü bir matematiksel bilgiye sahip olsa da, Bugayev matematiğe odaklanmamıştı. Ancak, 1861'te bu tarihten itibaren çalışmalarını matematik üzerine devam ettirmek için Moskova'ya dönüş yaptı. 1863'te yazdığı ve Moskova Üniversitesi'nde başarılı bir şekilde savunduğu yüksek lisans tezi "sonsuz serilerin yakınsaklığı" üzerineydi. Bu tezindeki önemli çalışmaları daha sonraki matematikçiler tarafından takip edildi ve bu sayede sonsuz serilerin yakınsaklık testlerinin geliştirilmesi mümkün oldu Bundan sonra Bugayev çalışmasını yurtdışımda sürdürmek istedi ve iki buçuk yıl boyunca Berlin'de Ernst Kummer ve Karl Weierstrass danışmanlığında, Paris'te ise Joseph Liouville'in danışmanlığında çalıştı. 1866'da doktora tezini "e sayısı üzerine nümerik formüller" hakkında tamamladı. 1867'de Moskova Üniversitesi'nde profesör olarak atandı. Araştırması esas olarak analiz ve sayılar teorisi üzerineydi. Bugayev, Liouville tarafından ifade edilen kanıtsız teoremler için kanıtlar verdi. Kesin diferansiyel denklemlerin cebirsel integralleri üzerine makaleler yazdı. Moskova'daki çalışmaları 1911'de, ölümünden sekiz yıl sonra, Moskova Üniversitesi'nde öğrencilerinden biri olan Dimitri Egorov tarafından "gerçel değişkenli fonksiyonlar teorisi" için okul kurulmasını sağladı. Öğrencilerinden bir diğeri de matematiğe büyük katkıları bulunan Nikolay Yakovleviç Sonin'dir. Bugayev'in sayılar teorisindeki en önemli çalışması, sayılar teorisindeki bazı işlemlerle analizdeki türev ve integral gibi işlemler arasındaki analojiye dayanır. Bugayev ayrıca sürekli olmayan fonksiyonların sistematik teorisini de inşa etmiştir. Bugayev ayrıca matematik felsefesi üzerine de çalışmalar yapmıştır. 1897 yılında Zürih'te yapılan Uluslararası Matematikçiler Kongresi'nde sunduğu "Les mathématiques et la conception du monde au point de vue philosophie scientifique" adlı eseri bunlardan biridir. Bu eserde Bugayev matematiği geometriyle beraber Fonksiyonlar Teorisinin ve ufak bir rolü olsa da Olasılık Teorisinin üstüne kurulduğu şeklinde tarif ediyor. Hemen her yerde yakınsaklık ile düzgün yakınsaklık arasındaki ilişkiyi gösteren ve Egorov tarafından 1911'de ispat edilen teorem Moskova'daki gerçel değişkenli fonksiyonlar teorisi okulunun başlangıcı sayılır. Bugayev Moskova Matematik Derneği'nin kurucularından biriydi. 1886'dan itibaren başkan yardımcılığı ve 1891'den itibaren ise başkanlık yaptı. Rus matematikçiler için Rusça yazmaları konusunda kampanya başlattı ve bu daha sonraları Rusça matematik terminolojisinin gelişmesini sağladı. Rutka Laskier Rutka Laskier (d. 1929 Gdańsk - ö. 1943 Auschwitz-Birkenau Toplama Kampı). Ocak 1943'te Będzin Yahudi gettosuna geldikten sonra Nisan 1943'e kadarki yaşantısını günlüğüne kaydettiği için "Polonyalı Anne Frank" olarak anılan genç kız. Laskier Polonya'da babası Jakub (Yakoov) Laskier'in banka memuru olarak çalıştığı Gdańsk kentinde doğdu. Zengin bir aileden geliyordu. Büyükbabası Młynarskiej Laskier-Kleinberg şirketinin ortaklarından biriydi. 1930'ların başlarında Laskier ailesiyle birlikte güney Polonya'da Będzin kentine taşındı. Kent babasının ebeveynlerinin geldikleri kentti. Bu kentte Laskier 1943 yılında Nazi işgali sırasında Lehçe 60 sayfalık bir günlük tuttu. Günlük 2007 yılına kadar yayınlanmadı. Günlüğün son defa yazıldığı 24 Nisan 1943 tarihinden sonra Laskier ailesi Będzin'deki Yahudi gettosuna taşınmaya zorlandı. Laskier'in ailenin Ağustos 1943'te getirildiği Auschwitz toplama kampında gaz odasında 14 yaşında öldüğü sanılıyor. Ailenin Holocaust'tan kurtulan tek üyesi olan babası II. Dünya Savaşı'ndan sonra İsrail'e yerleşti, yeniden evlendi ve Zahava Scherz adında bir kızı oldu. Jakub Laskier ikinci kızına Rutka'dan hiç sözetmedi. Laskier 19 Ocak'tan 24 Nisan'a kadar ailesinin bilgisi dışında bir okul defterine kurşun kalemle ve mürekkeple günlük tuttu. Günlüğünde Nazi işgali altında tanık olduklarını, gettodaki günlük hayatı ve duygusal dünyasına ilişkin kimi noktaları yazdı. Ayrıca gaz odalarından ve kampların gettoda yaşayanlar üzerinde yarattığı korkudan bahsetti. Günlük 19 Ocak'ta şu cümlelerle başlıyordu: "1943'te olduğumuza inanamıyorum, bu cehennem başlayalı dört yıl olmuş bile". Günlüğün son cümlelerinden biriyse şöyleydi: "Keşke artık bitti, sadece bir kez öleceksin diyebilseydim... Ama diyemiyorum. Çünkü tüm bu iğrençliklere rağmen yaşamak istiyorum ve gelecek günü bekliyorum." 5 Şubat'ta Laskier umutsuzluğunu şöyle anlatıyordu: "Bu evden bir gün sarı yıldız takmadan çıkmama izin verileceğine hiç inanmıyorum. Hatta bu savaşın bir gün biteceğine de. Böyle bir şey olursa her hâlde sevinçten aklımı yitiririm. Ufacık bir inancım vardı hep, ama artık onu da yitirdim. Eğer Tanrı olsaydı, insanların canlı canlı ocaklara atılmasına, yeni doğmuş bebeklerin silahla öldürülmesine asla izin vermezdi" 1943 yılında Laskier günlüğünü Stanisława Sapińska ile paylaşmıştı. Laskier ailesi kente taşındıklarında Sapińska ailesinin sahip olduğu eve taşınmışlar ve iki ailenin genç kızları arkadaş olmuştu. Daha sonra bu eve gettoya dahil edilmek üzere Naziler tarafından el kondu. Kurtulamayacağını düşündüğü bir gün Laskier günlüğü Sapińska'ya emanet etti. Sapińska günlüğü evin döşemesinde sakladı ve savaş sonunda tekrar eve dönerek günlüğü sakladığı yerde buldu. Daha sonra da 63 yıl boyunca günlüğü kimseye göstermedi. 2006 yılında yeğenine günlükten bahsetti. Yeğeninin ricası üzerine günlüğü yayınlamaya karar verdi. Kitabın yayınını Yad Vashem Yayınları üstlendi ve kitap 4 Haziran 2007'de Yad Vashem İsrail Holocaust Müzesi tarafından gerçekleştirilen törenle tanıtıldı. Törene Zahava Scherz de katıldı. Ayrıca törende Sapińska orijinal günlüğü müzeye armağan etti. Sapińska ve Adam Szydłowski tarafından yayına hazırlanan orijinal Lehçe metin 2007 başında basıldı ve ayrıca İngilizce ve İbranice'ye çevrildi. Primadonna (Alla Pugaçeva şarkısı) Primadonna, (Rusça:"Примадонна") Alla Pugaçeva tarafından seslendirilen ve 1997 Eurovision Şarkı Yarışması'nda Rusya'yı temsil eden şarkı. Minn Hinsti Dans Minn Hinsti Dans, Paul Oscar tarafından seslendirilen ve 1997 Eurovision Şarkı Yarışması'nda İzlanda'yı temsil eden şarkı. Love Shine a Light "Love Shine a Light", (Türkçe: "Işılda Aşk") Katrina and the Waves tarafından seslendirilen ve 1997 Eurovision Şarkı Yarışması'nda Birleşik Krallık'ı temsil eden şarkı. Şarkı 227 puanla birinci olmasıyla bilinmektedir. Kimberley Rew tarafından bestelenip yazılan şarkı, listeler bakımından grubun on iki yıl önceki "Walking on Sunshine" şarkısından sonra yayımladıkları en başarılı şarkıdır. 15 Mart 1997 tarihinde 69,834 oyla Eurovision'da Birleşik Krallık'ı temsil etmek üzere seçilen şarkı, 3 Mayıs 1997 tarihinde İrlanda'nın başkenti Dublin'de 1997 Eurovision Şarkı Yarışması finalinde seslendirildi. On ülke tarafından on iki tam puan alan şarkı, alınabilecek en yüksek puan olan 288'e çok yakın bir şekilde 227 puan toplayarak birinci geldi. Şarkının bu rekoru, 2006 yılında Finlandiya'nın "Hard Rock Hallelujah" adlı birinci gelen şarkısı tarafından geçildi. Ancak 2006'daki katılımcı ülkelerin sayısı 1997'dekinden on iki ülke fazladır. Grubun solisti Katrina Leskanich, aynı hafta gerçekleşen seçimlerde Tony Blair'ın İngiltere başbakanı seçilmesini göstererek bu iki olayı "bir haftada iki başarı" olarak nitelendirdi. Şarkı daha sonraları, Eurovision'un 50. yılı şerefine Danimarka'nın başkenti Kopenhag'da düzenlenen "Congratulations" finalinde ve 2006 Eurovision Şarkı Yarışması yarıfinalinde seslendirildi. Osetler Osetler, (Osetçe: ирæттæ, irættæ) Osetya'nın yerli bir etnik grubu olan İranlı bir ulustur. "Oset", Gürcülerin bu halka verdiği isimdir. Osetlerse kendilerine "İron", ülkelerineyse "İrişton" derler. Osetlerin çoğunluğu Rusya'ya bağlı Kuzey Osetya'da ve Gürcistan'la yaşanan savaştan sonra Rusya tarafından bağımsızlığı tanınan Güney Osetya'da yaşamaktadır. Dilleri Hint-Avrupa dil ailesinin İrani Diller koluna bağlı Osetçedir. Türkiye'de yaygın biçimde Çerkes olarak nitelendirilen Osetlerin halk arasındaki adı Kabardeyler tarafından verilen Kuşha (Къущхьэ «dağlı») olarak yaygındır. Osetlerin dili Hint-Avrupa dil ailesinin İrani Diller koluna bağlı Osetçedir. Osetçe'nin iki ana lehçesi vardır. Bu lehçelerden biri Kuzey Osetya ve Güney Osetya'da konuşulan İron lehçesi, diğeri Kuzey Osetya'da konuşulan Digoron lehçesidir. Osetçeye bağlı Kudairag ve Tuallag gibi alt şivelerde vardır. Edebiyat dili en yaygın lehçe olan İron lehçesine dayanılarak ortaya çıkarılmıştır. Bir halk şairi olan Kosta Khetagurov, Oset edebiyatının kurucularındandır. Osetçe, Kuzeydoğu İran dillerinde sınıflandırılmaktadır. Tacikistan'da konuşulan Yagnob dili, bugün Osetçe ile beraber Kuzeydoğu İran dilleri içinde yaşamını sürdüren son dilidir. Osetçe ve Yagnob dili, İskitçe-Sarmatça dillerinin lehçe grubundan kalmadır. Doğu İran dillerinden olan Peştuca kalıtsal bakımdan Osetçeye benzemektedir. Osetlerin çoğu 12. yüzyılda Gürcü ve Bizans etkisi altında Hristiyan olmuştur. Bugün Kuzey Osetya ve Güney Osetya'daki Osetlerin çoğu Ortodoks Hristiyan'dır. Batıdaki Digor halkı zamanla Kabardeylerin ve İslam dininin etkisi altında kalmıştır. Osetlerin %40'ı Hristiyan, %30' u Müslüman ve geri kalan %30'luk kısmı da pagan inancına sahiptir. Osetler'in atalarının tarihi eski çağlara kadar uzanır. Orta Asya bozkırlarından Ural dağlarına kadar göçebe olarak yaşayan İskitler Oset halkının atalarıdır. Karadeniz'in kuzeyine ve daha sonra da Balkanlara kadar yayıldılar. İskitler at üzerinde savaşta usta bir halktı ve bu üstünlükleriyle bu coğrafyada kültürel anlamda derin izler bıraktılar. M.Ö. 3. yüzyılda İskitlerin yerini Urallar üzerinden gelen akrabaları Sarmatlar aldı. Sarmatlar bir kabile federasyonuydu ve temel olarak üç ana kabileden oluşuyordu: Alanlar, Roksalanlar ve Yazsaglar. Alanlar Don Nehri ve Volga Nehri arasında kalan ve Kuzey Kafkasya'yı da kapsayan bir bölgede hakimiyet kurmuştu; Roksalanlar ise Don nehrinden Orta Avrupa'ya kadar olan bir alanda yaşamaktaydı; Yazsaglar ise bugün Macaristan olan Pannonia bölgesini kaplamıştı. Sarmatların en büyük özelliği ağır zırhlı süvarileriydi; tarihçiler batıdaki şövalye tarzının Sarmatlardan gelebileceğine dair teoriler öne sürdüler. Zaman içinde İskandinavya'dan gelen Cermen kabileleri Balkanlar ve Karadeniz kıyılarına kadar inince Sarmatlarla komşu oldular. Bu komşuluk ortak düşmanları olan Romalılarla savaşta yapılan ittifaklara kadar uzandı. M.S. 370 yılında doğudan gelen Hunlar sırasıyla önce Alanları, sonra da en güçlü Cermen kabilesi olan Gotları önüne katarak bu ittifakı bozdu. Domino etkisiyle yayılan kavimler göçü birçok barbar halkı etkiledi ve sonunda Roma İmparatorluğu'nun çöküşüne kadar gitti. Sarmat kabilelerinin kaderi Hun istilasıyla ve Avrupa'daki barbar göçleriyle birleşti. Sadece Alanların bir kısmı Kafkasya'ya sığınarak yerlerinde kaldı ve orada bir Alan Krallığı kurdular. Alan Krallığı bölgeye gelen Bizans ve Hazarlarla çeşitli ittifaklar yaptı ve başkenti M.S. 13. yüzyıla kadar hayatta kalmayı sürdürdü. Bu tarihte gelen Moğol istilalarıyla krallık yıkıldı ve sağ kalan Alanların (kurtulabilenlerin sayıları 16.000 olarak tahmin edilmektedir) Kafkas dağlarının yüksek bölgelerine sığınmalarıyla bugünkü Oset halkı oluştu. Avrupa'da kalan veya göçlerle batıya giden Sarmatlardan en güçlü olan kabile Alanların bir kısmı Hunlarla birlikte hareket etti ve onlara katıldılar. Hunlardan kaçanlar ise bir Cermen kabilesi olan Vandallarla birlikte Avrupa içlerine kadar girerek bugünkü Fransa'yı teşkil eden Galya bölgesini istila etti. Burada Goar ve Respendial adındaki iki Alan kralı anlaşamayınca Respendial komutasındaki Alanlar Galya'dan ayrılarak Vandallar ve yine bir Cermen kabilesi olan Süevlerle birlikte M.S. 409 yılında İberya'yı, yani İspanya'yı işgal ettiler. İberya'da tekrar bir paylaşım oldu ve Alanlar'a bugünkü Portekiz sınırları içindeki Lusitania verildi. M.S. 418 yılında İberya'nın Gotların batı kolu olan Vizigotlar tarafından istila edilmesiyle birlikte Alan, Vandal ve Süev toplulukları Cebelitarık'ı geçerek Kuzey Afrika'ya girdiler. Kuzey Afrika ve Kartaca Roma'nın tahıl ambarıydı; bu şekilde zaten zor durumda olan Roma İmparatorluğu ciddi bir darbe yemiş oldu. Kuzey Afrika'da kurulan krallığın başına bir Vandal olan Genserik geçti ve krallık unvanını "Vandalların ve Alanların Kralı" olarak belirledi. Bu krallık M.S. 6. yüzyıla kadar yaşamını sürdürdü. Galya'da Goar'ın komutası altında kalan Alanlar ise zamanla bölgedeki diğer halkların içinde eriyip izlerini kaybettirdiler. Avrupa'da kalan diğer Sarmat kabilesi olan Roksalanlar istilacı kabileler içinde eridi. Yazsaglar ise Pannonia'da kalmaya ve Roma için sorun teşkil etmeye devam ettiler. Varlıkları barbar istilalarından sonra durulan ortamda kurulan yeni imparatorluklardan sonra da devam etti ve Macar birliğinin kurulmasından sonra oluşan federasyon içinde Jazsag bölgesinde 15. yüzyıla kadar kendi kimliklerini muhafaza ettiler; bu tarihten sonra dillerini kaybettiler ve Macarlaştılar. Kral Arthur efsanesinin orijininin, M.S. 175 yılında Roma İmparatorluğuna yenildikleri savaştan sonra fidye olarak verdikleri 5.500 kişilik süvari birliğinin Romalılar tarafından Büyük Britanya'ya gönderilmesiyle, Yazsaglar olduğuna dair hipotezler mevcuttur. Bozdağ Bozdağ, Acıpayam-Gireniz vadisi ile Tavas Barza ovası arasındaki dağdır. 2.420 metre yüksekliğinde olup, Gölgeli Sıradağları'nın zirvelerindendir. Pek fazla geçit vermediğinden bu iki yerleşim arasında bağlantı çok azdır. Zirvesinde mayıs ayı başlarına kadar kayak yapalılabilecek kar kalınlığı bulunmaktadır. 1992 yılından bu yana yapılan ölçümlere göre ortalama yaklaşık 3 metre kar kalınlığının olduğunu göstermektedir. Bu kar kalınlığının Uludağ'da bile olmadığını yetkililer söylemiştir. Tele skinin yapılacağı iki tepe arasındaki kot farkı yaklaşık 350 metredir. Haziran ayında da kayılacak durumda olmasa bile kar vardır. Tele skinin uzunluğu ise 1.300 metre olarak planlanmaktadır. Kayak için pist uzunluğu ise 3.000 metre dolaylarındadır. Bu uzunluk uluslararası yarışmalara uygun bulunmaktadır. Tepede Rahat Gölü, Terazi Gölü ve Düden Gölü olmak üzere üç tane göl vardır. Usagi Tsukino Serinin baş karakteri Usagi, inanılmaz büyüklükte sevgiye sahip olan dikkatsiz ve sulugöz bir orta okul öğrencisidir. Yemek yemeyi ve uyumayı çok sever. Yengeç burcudur. Ay Savaşçısı olduğu ilk zamanlarda kötülerle savaşmak istemez, sıradan biri olmak ister. Zaman geçtikçe Ay'dan gelen gücünü sevdiklerini korumak adına kullanmayı öğrenir. Aynı zamanda Ay Prensesi Serenity olan Usagi, animede diğer savaşçılar gibi reenkarnasyon ile tekrar dünyaya gelmiştir. Anime'sinde Kotono Mitsuishi seslendiriyordu (ancak 44.bölümünden 50.bölümüne kadar Mitsuishi'nin hastalığından dolayı Kae Araki seslendirmiştir). Film versiyonunda Miyu Sawai oynamıştır. Douglas DC-7 Douglas DC-7 Jet motorlu uçak imali öncesi Dougls şirketi tarafından üretilen en son büyük piston motorlu uçaktır. 1953 - 1958 yılları arasında 338 adet üretilmiştir ve 40 civarı halen servistedir. 1945 yılında ilk kez DC-7 Pan Am tarafından C-74 Globemaster askeri uçağının sivil versiyonunun üretimi amacı ile Douglas'a sorulmuştu. Ancak kısa bir süre sonra bu proje iptal oldu. Bir süre sonra bu kez American Airlines şirketi DC-6 nın daha geliştirlmiş bir modeli için arayışlara girdi. O sıralar Lockheed Constellation Amerka'nı her iki kıyısı arasında durmaksızın uçuş yapabilen tek uçaktı. Mayıs 1953'te prototip uçuruldu. Kasım'da ise American Airlines ilk uçağını teslim aldı. Böylece sahilden sahile uçuşlarda TWA şirketinin Super Constellation'ları ile direkt uçuşlarda bir rekabet başlamış oldu. DC-7 ilk dönemlerde sadece Amerika'daki taşıma şirketlerine satıldı. Bir süre sonra DC-7C (Seven Seas) varyantını piyasaya sürdü. Pan Am'ın New York - Londra, SAS'ın Kuzey Amerika ve Asya arasındaki uzun uçuşlara koyduğu DC-7C satışları kısa bir süre sonra kesilmiştir zira jet motorlu 707 ve DC-8 piyasalarda boy göstermiştir. 1959 yılında Douglas DC-7F varyantını öncelikle kargo uçağı amacıyla üretmiştir. DC-7B varyantında ise daha uzun bir menzil imkânı sağlanmıştır. Tarih boyunca DC-7 yi filolarında kullanan işletmeler şunlardır; Alitalia, American Airlines, BOAC, Braniff Airways, Caledonian Airways, Delta Air Lines, Eastern Air Lines, Emirates, Japan Airlines, KLM, National Airlines, Northwest Orient, Panair do Brasil, Pan American World Airways, Sabena, SAS, Swissair, THY, ve United Airlines. Wolf Biermann Karl Wolf Biermann (d. 15 Kasım 1936, Hamburg) Eski Doğu Alman muhalifi sosyalist şair, şarkıcı. Biermann'ın babası Hamburg Limanı'nda çalışan Komünist direniş üyelerindendir. 1943 yılında Auschwitz Toplama Kampı'nda Nazi savaş gemilerine sabotaj düzenlediği iddiası ile öldürülmüştür. II. Dünya Savaşı'ndan sonra 1953 yılında Sosyalist Gençlik Önderleri üyesi olur. 17 yaşında okulu bitirdikten sonra komünist ideallerini yaşayacağına inandığı Doğu Almanya'ya göç etmeye karar verir. Biermann'ı çocukluğundan beri tanıyan Margot Honecker ona yardım eder. 1955 yılına kadar Şiverin yakınlarında bir yatılı okulda kalır sonra da Humboldt Üniversitesi'nde ekonomi-politik öğrenimine başlar. 1957 yılından 1959'a kadar Berliner Ensemble adlı tiyatroda yönetmen asistanlığı yapar. Üniversitede de bölümünü değiştirerek psikoloji ve matematik öğrenimi görmeye başlar. 1960 yılında besteci Hanns Eisler ile tanışır. Eisler Biermann Doğu Almanya kültürü ile onun şarkı sözü yazarlığında gelişmesinde büyük etki gösterir. Ancak Eisler'in 1962'de ölmesi ile kimsesiz Biermann hem koruyucusunu hem de akıl hocasını yitirir. 1961 yılında Biermann Arbeiter- und Studententheater (İşçi ve Öğrenciler Tiyatrosu)'nun kuruluşunda yer alır. 1963 yılında otoriteler tarafından bu tiyatro kapatılır. Biermann kendini sosyalizme adasa da onun konformist olmayan politikaları Doğu Almanya'nın kuruluşundaki tehlikelere işaret eder. 1963 yılında Almanya Sosyalist Partisi'nden ihraç edilir. İki yıl sonra resmi olarak sınıfa ihanetle suçlanır ve eserlerinin icrası yasaklanır. 1973 yılında bu izolasyonu kırmak için Dünya Gençlik Festivali sırasında Joan Baez'in de aralarında bulunduğu küçük bir sanatçı grubu onu evinde ziyaret eder. Rudi Dutschke'ın, bir gün sonra da Ulf Wolter'un onu ziyaret etmesi yasaklanır. Biermann'ın birçok muhalif arkadaşı bu sindirme politikalarını protesto eder. Şair 1976 yılında Batı Almanya'da iken politbüro tarafından vatandaşlıktan çıkarılır. Bu Doğu Almanya'daki Christa Wolf'un da aralarında olduğu aydın kesimin de tepkisini çeker, protestolar düzenlenir. 1977 yılında arkadaşı Doğu Almanya vatandaşı aktris Eva-Maria Hagen ve onun kızı ile beraber Batı Almanya vatandaşlığına geçer. Kariyerine Batı Almanya'da devam eder ve Doğu Almanya'daki Stalinist poltikaları eleştirmeye devam eder. Almanya'nın birleşmesi ve sosyalist dönemin sona ermesi sonrası Almanya Ulusal Ödülü verilir. Şair şu an on çocuğu ile birlikte Hamburg ve Fransa'da yaşamaktadır. Diablo II: Lord of Destruction Diablo II: Lord of Destruction. Diablo 2'nin ek paketi. Ek paketle birlikte 4 bölümlük oyuna beşinci bölüm eklenmiştir. Assassin ve Druid karakterlerinin yanı sıra pek çok da yenilik gelmiştir. Oyunun sonunda Baal öldürülmektedir. Pop shove-it Pop shove-it hareketinin yapılışı ollie'nin yapılışı gibi başlar ancak havalanırken kaykaycı tahtanın 180 derece dönerek kuyruk ve nose kısımlarının da eş zamanlı olarak yer değiştirmesini sağlar. Pop shove-it hareketinde kaykay tahtası normal shove-it'e göre daha fazla havalanır ve bu şekilde hareket bazı engellerin üzerinden atlarken de yapılabilmiş olur. Diğer dönmeli hareketlerde olduğu gibi bu hareket de frontside ya da backside yapılabilir. Varial Kickflip, Varial Heelflip, ve 360 flip pop shove-it ile kombine yapÄ±lan hareketlerdir. II. Severus Flavius Valerius Severus veya II. Severus (ö. 16 Eylül 307) 306 ile 307 yıllarında Batı Roma İmparatoru oldu; rakip imparatorlarla savaşla bu unvanı kaybetti ve hapsedilip öldürüldü. Severus İllirya eyaletinde MS 3. yüzyıl ortalarında mütevazı bir ailenin çocuğu olarak doğdu ve Roma ordusuna asker olarak girdi. Roma ordusunda kendi yetenekleri ile ilerleyip yüksek rütbeye çıktı. Imparator olan askerlik arkadaşı Galerius tarafından 305 yılında Batı Roma İmparatorluğu "Sezar"ı olarak atanip Roma İmparatorluğu'nun Batisinda "Augustus" Konstantius Chlorus'un küçük ortağı olarak görev yaptı. Konstantius Chlorus'un 306 yılında ölümü üzerine askerleri tarafından imparator ilan edilen I. Konstantin'e karşı olarak, Galerius'un bizzat kendisi tarafından Severus "Augustus" ilan edildi. Emekli imparator Maximian'ın oğlu Maxentius Roma'da isyan ettiğinde, bu isyanı bastırmak için Galerius, Severus'u görevlendirdi. Severus, daha önceleri Maximian tarafından komuta edilen bir ordunun başında olduğu halde, kendi başkenti Mediolanum'dan Roma'ya doğru harekete geçti. Severus'u gelmesinin korkusuyla, Maxentius emekli olmuş babasına tekrar "Augustus" unvanıyla vererek müşterek imparator olmayı teklif etti: Maximian bunu kabul etti. Severus Roma surları ününe gelip şehri kuşattığında adamları onu terk ederek Maximian (ve Maxentius) tarafına geçtiler. Severus, kaçtığı Ravenna'da Maximian'ın güvenlik garantisi üzerine teslim oldu ve Roma yakınlarındaki Tres Tabernae'de hapse atıldı. Galerius, 307 yılında Maxentius ve babasının isyanının bastırmak için İtalya'yı işgal ettiği zaman, Severus Maxentius tarafından öldürüldü. Usui Reiki Mikao Usui tarafından geliştirilen Reiki'ye dayanan sistemlerden biridir. Usui Reiki'ye katı bir tarih yaklaşımının yanı sıra, bu enerji sisteminin tarihi ve kültürel bağlantıları ile ilgili birçok spekülasyon da yapılmaktadır. Genellikle bunlar ikiye ayrılır: Usui Reiki verdiğini söyleyen herkesin Usui'ye kadar uzanan tüm öğretmenlerini sırayla yazılı olarak gösterebilmesi gerekir.111 Kabakköy Kabakköy şu anlamlara gelebilir; Karacahüyük Karamustafa Dana International Şaron Kohen (İbrani: שרון כהן, d. 2 Şubat 1969, Tel Aviv) ya da bilinen sahne adıyla Dana International (דנה אינטרנשיונל), İsrailli şarkıcı-şarkı yazarıdır. Dana International, Yaron Kohen (ירון כהן) adıyla biyolojik olarak erkek cinsiyeti ile dünyaya gelmiştir. 1993 yılında cinsiyet değiştirme ameliyatı olarak bir kadın olmuş, Yaron olan adını Şaron olarak değiştirmiştir. Birleşik Krallık'ın Birmingham şehrinde düzenlenen 1998 Eurovision Şarkı Yarışması'nda İsrail adına yarıştığı "Diva" adlı şarkıyla birinci olmuştur/ 2011 Eurovision Şarkı Yarışması'nda İsrail'i "Ding Dong" adlı şarkı ile bir kez daha temsil etmiştir ancak yarı finalden geçememiştir. Lizard (anlam ayrımı) Karakuyu, Aksaray Karakuyu Aksaray ilinin Merkez ilçesine bağlı bir köydür. Köyün tarihi ve nereden geldiği hakkında bir bilgi yoktur. Aksaray iline 30 km uzaklıktadır. Nikolay Sonin Nikolay Sonin (Rusça:Николай Яковлевич Сонин ) (d. 22 Şubat 1849, Tula, Rusya - ö. 27 Şubat 1915, Petrograd, Rusya) Rus bir matematikçidir. 1865-1869 yılları arasında Moskova Üniversitesi'nde matematik ve fizik okumuştur. Yüksek lisans derecesini 1871'de sunduğu teziyle elde etmiştir. 1876'da Varşova Üniversitesi'nde göreve atanmıştır. 1894 yılında Kadınlar Üniversitesi'nde ders vermek için Sankt-Peterburg'a taşınmıştır. Sonin, özellikle silindirik fonksiyonlar olmak üzere, özel fonksiyonlar üzerine çalışmıştır. Euler-Maclaurin Toplam Formülü üzerine de çalışmalar yapmıştır. Üzerinde çalışmış olduğu diğerkonular arasında Bernoulli Polinomları (Jacob Bernoulli) ve Chebyshev'in nümerik integral alma hakkındaki çalışmasına devam ettiği belirli integrallerin yaklaşık hesaplamalarıdır. Sonin, Markov'la beraber, Chebyshev'in çalışmalarını içeren Rusça ve Fransızca olmak üzere iki ciltlik bir eser hazırlamıştır. Ã–zel fonksiyonlar Özel fonksiyonlar, matematiksel analiz, fonksiyonel analiz ve fizikte belirli bir kullanımı olan ve genellikle litaratüre kazandıran bilim adamının adıyla anılan fonksiyonlardır. Bir fonksiyonun özel olarak adlandırılması için kabul görmüş genel bir tanımlama yoktur. Ancak pek çok özel fonksiyon fizikte karşılaşılan diferansiyel denklemlerin çözümleriyle ilişkilidir. Aşağıda birkaç özel fonksiyon listelenmiştir: KaraÅŸar Karaşar Sincan Uygur Özerk Bölgesi içinde Bayangolin Moğol Özerk İli'ne bağlı Yençi Hui Özerk İlçesinde bir tarihi yerleşim yeridir. Ak KÄ±zlar Ak Kızlar - Türk ve Altay mitololojisinde İyilik Tanrıçaları. Ağgızlar da denir. Ülgen Han’ın kızlarıdırlar. Kıyanlar adı da verilir. Sanat ve estetik anlayışı konusunda insanlara ilham verirler. Hiçbirisinin ismi bilinmez. İsimsiz olmaları bu dünyadan onları tamamen uzak kılar. Kıyan sözcüğü aynı adlı bir Moğol boyunu çağrıştırmaktadır. Türk-Moğol tarihinde Kıyat ve Kıyan adlı iki akraba boy vardır ve Akoğlanlara da Kıyat adı verilmesi bu boylarla alakalıdır. Ak Kızlar, Kamların esin perileri olan Tanrı Ülgen'in dokuz kızıdırlar. Adlarını kimse bilmez. Tanrısal saflıkları ve güzellikleri nedeniyle ak olarak anılırlardı. Herkese saz olan gamsız guguk kuşu ile oynaşıp, gülüşüp, eğlenirlerdi. Ak, Altay Türkçe'sinde cennet demekti. Şaman davullarına resimleri yapılır, kimi zaman da putları şaman cüppelerine dikilirdi. KiremitÃ§i Kişi isimleri: KÃ¶y isimleri: Kuzdere MeydankÃ¶y Örenköy One Piece , tarafından yazılan ve çizilen Japon shōnen manga serisidir. dergisinde Ağustos 1997'den beri yayınlanmaktadır. 96 Tankōbon cilt yayınlanmıştır . "One Piece", şeytan meyvesi yiyerek doğaüstü güçler kazanmış, Monkey D. Luffy isimli, 17 yaşındaki bir gencin ve zaman içinde toplayıp mürettebatına kattığı korsanlardan oluşan Hasır Şapka Korsanları'nın maceralarını izlemektedir. Hasır Şapka Korsanları'nın kaptanı olarak Luffy, Korsanların bir sonraki Kralı olmak ve dünyanın "One Piece" olarak bilinen nihai hazinesini aramak için Grand Line'ı keşfetmektedir. Manga sonrasında büyük bir Medya franchise'ı doğurdu. Production I.G tarafından üretilen bir festival filmi ve Toei Animation tarafından 1999'da Japonya'da yayınlanmaya başlanan bir anime dizisi başta olmak üzere, bir ticaret kart oyunu ve çok sayıda Video oyunu gibi çeşitli ticari ve medya ürünleri buna dahildi. Ayrıca, Toei on dört animasyon filmi, bir orijinal video animasyonu ve on üç televizyon özel filmi yayınladı. One Piece; hikâye anlatımı, sanat, karakterizasyon ve mizahı için övgü aldı. Manganın birkaç cildi, Japonya'daki herhangi bir kitabın en yüksek başlangıç baskısı da dahil olmak üzere yayın rekorlarını kırdı. Eiichiro Oda'nın One Piece manga resmi sitesi , Guinness Rekorlar Kitabı'na "tek bir yazar tarafından yayınlanan aynı çizgi roman dizisi için en fazla kopya" olarak girdiklerini açıkladı. Manga, dünya çapında 43 ülkede 473 milyondan fazla tiraja sahiptir ve bu da tarihteki en çok satan manga serisidir. 2018'de üst üstte 11 yıl en çok satan manga oldu. One Piece; manga, anime, filmler, oyunlar ve diğer ürünlerden toplam 21 milyar dolardan fazla gelir elde ettiği tahmin edilen tüm zamanların en yüksek brüt medya franchise'larından biridir. Anime, çocukluğundan beri korsan olmak isteyen Luffy'nin Korsanlar Kralı olma yolundaki maceralarını anlatmaktadır. Yolculuğu East Blue Denizi'nden başlayıp One Piece denilen hazinenin olduğu Grand Line'a kadar uzanmaktadır. Bu yolculuk sırasında tayfasını da toplayan Luffy; Dünya'nın en iyi kılıç ustası olmak isteyen Roronoa Zoro'yu, Dünya'nın haritasını çıkartmak isteyen Nami'yi, denizin cesur savaşçısı olmak isteyen Usopp'u, tüm denizlerin birleştiği All Blue'yu bulmak isteyen aşçı Sanji'yi, tüm hastalıkların tedavisini bulmak isteyen Chopper'ı, hiçbir tarih kaydı olmayan Kayıp Yüzyıl'ı öğrenmek için Rio Poneglyph'ini bulmak isteyen Robin'i, tüm dünyayı dolaşabilecek bir gemi yapmak isteyen Cyborg Franky'yi, iskelet bir müzisyen Brook'u, ve denizadam Jinbe'yi "Going Merry" isimli gemisindeki tayfasına alır. Birlikte, hayallerinin peşinde denizlerde giderken diğer korsanlar, kelle avcıları, suç örgütleri, devrimciler, gizli ajanlar ve yolsuz Dünya Hükümeti'nin askerleri ve çeşitli diğer arkadaş ve düşmanlarla karşılaşırlar. Gol D. Roger, en güçlü ve en ünlü korsan olan Korsanlar Kral olarak biliniyordu. Roger'ın Dünya Hükümeti tarafından ele geçirilmesi ve ölümü dünya çapında bir değişiklik getirdi. Ölümünden önceki son sözleri, dünyanın en büyük hazinesi olan One Piece'in yerini ortaya çıkardı ve yeni bir çağ başlattı: Korsanların Büyük Çağı. İnsanlar korsan olup One Piece'i (sınırsız miktarda zenginlik ve şöhret vadeden bir hazine) bulmak ve Korsanlar Kralı olmak için denize açıldılar. One Piece dünyası 2 büyük okyanustan ve onları ayıran tek kıta olan Red Line'dan oluşur. Korsan mezarlığı olarak da bilinen Grand Line ise bu kıtayla dik ve okyanusları 4 büyük denize bölen bir denizdir. Bu dört deniz North Blue, East Blue, West Blue and South Blue'dur. Grand Line'ın iki kenarında hiçbir rüzgar ve dalganın olmadığı ayrıca Deniz Kralları'nın yaşadığı Sükunet Kemeri (Calm Belt) vardır. Bu kemer, Grand Line'a giriş ve çıkışı engellemektedir. Tek giriş Red Line ve Grand Line'ın çakıştığı kemerdeki Döndüren Dağ'dır. Bu dağ dört denizden gelen suyu tepesine çıkarıp, Grand Line'a dökmektedir. Grand Line'ın ikinci yarısı, Red Line ile ikinci kesişiminin ötesi, North Blue ve West Blue arasındaki bölge, Yeni Dünya olarak isimlendirilmektedir. Grand Line'ın deniz akıntıları ve hava durumu son derece tahmin edilemezdir. Grand Line'daki manyetik alanlar normal pusulaların arızalanmasına neden olur ve gezinmeyi daha da zorlaştırır. Bu yüzden "Seyir Belirleyici" denilen özel bir pusula kullanırlar. Seyir Beliyleyici'nin işlevi sırayla bir sonraki adanın manyetik alanına kilitlenmektir. Sonraki adanın manyetik alanına kilitlenmesi için geçecek süre değişkendir. "Daimi Seyir" denilen bir adaya sabitlenmiş pusulayla bu süreç atlatılabilir. Dünya'da insanlarla beraber birçok farklı cins birlikte yaşamaktadır: denizadamlar, cüceler, devler, Deniz Kralları denilen devasa deniz hayvanları. Ayrıca Grand Line'da ulaşım çok zor olduğu için adalar nadiren birbiriyle karşılaşır. Her ada kendisine has gelişim şekliyle kalır ve bu da çok farklı uygarlıklar içerdiği anlamına gelir. Yüz binlerce yıl boyunca izole olmuş ve asıl hallerini muhafaza ettiği için dinozorları barındıran adalar bile vardır. Seri çok fazla Anakronik öge içermektedir. Telefon olarak kullanılan salyangozlar (Den Den Mushi), faks makineleri, kameralar ayrıca ses, kinetik enerji depolama ya da ateş püskürtme gibi çok çeşitli özellikleri olan deniz kabukları vardır. Bir Şeytan Meyvesi, yenildiğinde kalıcı bir süper güç veren meyve türüdür. Bir insan, yaşamı boyunca sadece bir Şeytan Meyvesi yiyebilir, çünkü ikinci bir Şeytan Meyvesi yemek hayatını hızla bitirecektir. Üç Şeytan Meyvesi kategorisi vardır; Şeytan Meyvelerinin deniz şeytanının enkarnasyonları olduğu söylenir ve bundan dolayı Şeytan Meyvesi kullanıcıları denizde yüzemezler, "denizden nefret ederler". "Deniz taşı" denilen özel bir yöntemle deniz suyundan oluşturulan taşlar da Şeytan Meyvesi yiyenler üzerinde bu özelliği gösterir. Deniz suyuna kısmen daldırıldığında bile, bazı yetenekleri kalmasına rağmen, tüm güçlerini ve koordinasyonlarını kaybederler. Örneğin, Luffy tamamen suya battıktan sonra hala gerilebilir. Yağmur veya dalgalar gibi hareketli suyun bu etkisi yoktur. Bir Şeytan Meyvesi kullanıcısı öldüğünde, güçler yeni bir Şeytan Meyvesi'ne reenkarne olurlar. Şeytan Meyvesi kullanıcıları ikinci bir Şeytan Meyvesi'ni vücutlarını patlatacağı için yiyemeseler de seri antagonisti Karasakal bilinmeyen bir yöntemle ikinci bir Şeytan Meyvesi gücü elde etmeyi başarmıştır. Şeytan Meyvesi güçleri ayrıca "uyanabilir", bu da kullanıcının yeteneklerinin gücünü ve faydasını büyük ölçüde artırır. Hasır şapka korsanları Shabondy takım adasına yaralı olarak varırlar ve bir zamanlar Korsanlar kralı Gold. Roger'ın sağ kolu ve geminin yardımcı kaptanı olan Silvers Rayleigh ile tanışırlar. Geminin bir sonraki durak olan Balık adam adasına gidebilmesi için okyanusa dalması, bu süre içinde tayfanın içeride güvende olması için geminin kaplanması gerekmektedir. Rayleigh bu işi devralır ancak kısa süre sonra tayfa denizci karargâhının kıdemli üyelerine yakalanır. Savaşmak için oldukça güçten düşmüş olan tayfa tek çareyi kaçmakta bulur, ancak hiçbiri Kuma'dan kaçamaz. Kuma, teker teker tüm tayfayı dünyanın farklı noktalarına uçurur ve tayfa dağılır. Monkey D. Luffy Kadınlar adası olan Amazon Lily'e düşer. Erkeklerin girmesi yasak olan Amazon Lily'nin Kraliçesi, dünyanın en güzel kadını ve 7 Shichibukai'den biri olan Boa Hancock'dur. Kadın ya da erkek farketmeksizin herkesin anında aşık olduğu Korsan İmparatoriçe Boa Hancock'tan inanılmaz bir şekilde sadece Luffy etkilenmez. Bu Hancock'un dikkatini çeker ve bir süre sonra erkeklerden nefret eden ve herkese kötü davranan dünyanın en güzel kadını Hancock Luffy'e aşık olur, hatta Luffy'nin İmpel Down'a sızmasını sağlayacak ve Marineford savaşında Shichbukai'likten atılmak pahasına onu koruyacaktır. Roronoa Zoro En büyük rakibi olan Şahin göz Mihawk'ın evinin bulunduğu terk edilmiş bir adaya düşer ve orada habeş maymunları tarafından yaralanır. Nami Bir gökyüzü adasına düşer. Aynı zamanda hava akımı araştırmalarının yapıldığı ve sadece yaşlı bilim insanlarının bulunduğu bu adada kendini geliştirmeye başlar. Sanji Travesti adasına düşer. Hükümdarlığını Ivankov'un yaptığı adada sadece eşcinseller yaşamaktadır. Tony Tony Chopper Bir kuş adasına düşer. Bu adada insan tedavisinde kullanılan mucizevi bitkiler yetişmektedir, ancak halk büyük kuşların saldırıları yüzünden bitkilere ulaşamamaktadır. Chopper ise hem hayvanlarla hem de insanlarla anlaşabildiğinden sorunu çözerek halkın kuşlarla barışmasını sağlamıştır. Franky O da Robin gibi buzul bir adaya düşmüştür. Adanın geneli deney sonucu ortaya çıkmış olan robot hayvanlar ve kendini korumaya alarak asla dışarı çıkmayan halktan oluşmaktadır. Ancak dünyanın en büyük bilim insanı olan Dr. Vegapunk'ın memleketi de burasıdır. (Kuma'yı insan/robot haline getirip hafızasını silen ve yüzlerce çoğaltan kişi de Vegapunk'tır.) [Vegapunk , bir bilim insanıdır, zekasının yaşanan zamandan 500 yıl ileri çalıştığı söylenir.] Vegapunk'ın adadan ayrılmasıyla kapatılıp mühürlenen laboratuvarına paha biçilememektedir, gelecekte planladığı yüzlerce proje bu laboratuvarda saklıdır ve giriş kesinlikle yasaktır, buyüzden hükûmet tarafından korunmaktadır ancak Franky yanlışlıkla orayı havaya uçurmuştur. Bu olay gelecekte Barujimoa'nın Kâbusu olarak anılacaktır. Lakin laboratuvarın havaya uçmasıyla başka bir gizli laboratuvar ortaya çıkmış, Franky burada saklanarak kendini geliştirmiştir. Usopp Oburluk adasına düşmüştür. Tamamen lezzetli yiyeceklerle dolup taşan bu ada, aslında ada değil, dev bir çiçektir. Üstelik ada tehlikelerle doludur, birçok insan yiyen vahşi çiçek türleri bulunmaktadır. Usopp başta yiyeceklerin güzelliğine kapılıp hızla kilo alsa da sonrasında çiçekleri hedef olarak kullanarak keskin nişancılıkta kendisini geliştirmiştir adada herakless diye yarı böcek adamla yaşamaktaydı Brook Başka bir köy halkı tarafından sürekli tartaklanan ve artık her şeyini kaybetmiş insanların bulunduğu bir köye düşmüştür. Halk yaşadıkları felaketlerin intikamı için ayin düzenleyerek şeytandan yardım isterken ayinin tam ortasına düşen Brook, halk tarafından "Satan-sama" şeklinde adlandırmıştır. Halk kendisine tapınmaya başlamış ve yardım istemiştir. Bir çözüm bulamayan Brook, diğer köyden 3 kişi tarafından kaçırılmış ve halka sergilenerek para kazanma malzemesi haline gelmiştir. Ancak bir süre sonra yeteneği keşfedilmiş, çok ünlü bir rock yıldızı olmuştur. Eskiden bir Beyazsakal korsanları üyesi olan Teach, tayfadan birinin bulduğu şeytan meyvesini çalıp, o kişiyi öldürüp kaçar ve Karasakal korsanlarını kurar. Teach'i bulup cezalandırmak için yola çıkan Beyazsakal korsanlarının 2. kaptanı Portgas D. Ace, Karasakal'a yenilir. Karasakal Ace'i hükümete teslim ederek Shichibukai rütbesini alır ve Ace idama mahkûm edilir. Dünyanın en büyük hapishanesi Impel Down'da tutulan Ace'i kurtarmak için hapishaneye saldıran ve tayfasından koparılmış olan Luffy, çok geç kalsa da Impel Down'daki tüm mahkûmları serbest bırakıp yanına alarak Marineford'da idam edilecek Ace'in yanına ulaşmaya çalışır. -Mahkûmlar arasında Palyaço Buggy, Sir Crocodile, Balık adam Jimbei, Eski barok örgütü üyesi Bon Kurei, Dan Bones ve devrimcilerden Ivankov ve Ivankov'un tayfası da bulunmaktadır.- Marineford'a ulaşıldığında hükûmet ile Monkey D. Luffy, Beyazsakal Korsanları, Beyazsakal Korsanlarının yanlısı olan tüm dost korsanlar ve kurtarılan mahkûmlar arasında çıkan büyük bir savaş başlar. En iyilerin savaşı olarak da bilinen bu büyük savaş boyu çok ağır kayıplar verilmiştir. Beyazsakalın takdirini kazanan Luffy, onun da korumasını ve yardımını kazanarak Ace'i kurtarmayı başarmıştır ancak Ace, Luffy'i korumaya çalışırken Amiral Akainu tarafından iç organları yakılarak öldürülmüştür. Luffy abisi Ace'in ölümünün verdiği acıyla aklını kaybeder ve Dünyanın en büyük savaşının ortasında donup kalır, Jinbei tarafından savaş alanından kaçırılır. Tüm bunlara deliren Beyazsakal Marineford'u ikiye bölen çok derin bir çatlak oluşturarak tayfasının arkada kalmasını sağlar ve kaçıp canlarını kurtarmalarını emreder. Kendisi 7 savaş lordu ve 3 amiral'e tek başına karşı koyarken bir de Karasakal karşı saftan dahil olur. Saldırılara daha fazla dayanamayan Beyazsakal hayata gözlerini yumar, lakin yine de düşmez, ayakta ölür. Ölen Beyazsakal Edward Newgate'in deprem yaratma gücünü emen Karasakal ise artık 2 büyük gücü elinde bulundurmaktadır. Verilen önemli kayıplara karşın hükûmet saldırıları kesmez ve tüm korsanların kaçamadan öldürülmelerini emreder, savaş devam eder. Ancak Kızılsaç Shanks gelip savaşı resmi olarak bitirir, Portgas D. Ace ve Beyazsakal Edward Newgate'in naaşlarını alıp savaş alanından ayrılır. Edward Newgate'in ölmeden önce "One Piece gerçektir!" diye haykırması dünyayı sarsmıştır. Dünya üzerindeki tüm korsanlar akın akın Grandline'a yelken açarak One Piece'i aramaya koyulur. Beyazsakal korsanları denizlerde caydırıcı bir oluşum olduğundan, Beyaz sakalın ölümünden sonra köyleri yağmalayan korsan sayısı oldukça artmıştır. Savaş sonrasında Sengoku istifa etmiştir. Savaşın üzerinden 2 ay geçtikten ve Luffy iyileştikten sonra, Rayleigh'nin tavsiyesine uymaya karar veren Luffy; Rayleigh ve Jimbei ile birlikte onarımı yapılmaya başlanan Marineford'a geri dönmüştür. Şapkasını göğsüne bastırıp ölen arkadaşları ve kardeşi Ace'i anarken çekilen fotoğrafı gazetelere basılıp tüm dünyaya yayılırken, Luffy zaman kaybetmeden alanı terk etmiştir. Tüm tayfaya ulaşan gazetedeki resimde, tayfadan başka kimsenin anlayamayacağı bir mesaj vardır. Hepsi mesajı anlar ve Luffy'nin kararına uyarak 2 yıl bulundukları yerde saklanarak kendilerini geliştirmeye adarlar. Luffy; Rayleigh tarafından eğitilirken, Marineford savaşında 3.kez ortaya çıkan "Haki" yeteneğini geliştirmeye başlar. Nami gökyüzü adasında kalarak şimşeği, yağmuru, rüzgarı kontrol etmeyi öğrenmiştir. Zoro, dünyanın en iyi kılıç ustası olan Mihawk'ın önünde diz çökerek kendisini eğitmesini istemiştir. Brook ünlü bir şarkıcı olurken, Chopper yeni ilaçlar yapmaya başlamış, Usopp ise vahşi çiçeklerden değişik mermiler yapmaya başlamıştır. Bir sayborg olan Franky ise gizli laboratuvarda saklandığı 2 yıl boyunca kendini baştan modifiye etmiştir. Nico Robin'in kullandığı uzuvlar ise, artık daha farklı boyutlarda ortaya çıkabilmektedir. Ayrıca Sanjinin tekmeleride aşırı güçlenmiştir ve havada yürüyerek yükselebilir. Hepsi tekrar birleştikten sonra balıkadam adasına giderler.Orada balıkadam adasını kurtarırlar ve yeni dünyaya giderler ve maceraları kaldığı yerden devam eder... Hasır Şapka korsanları kaptanları Monkey D. Luffy nin isteği üzerine Marineford savaşından sonra oldukları yerde kaldılar ve kendilerini 2 yıl güçlendirdiler.Çünkü o seviyede yeni dünyada tutunamayacaklarını anlamışlardı.2 yıl geçtikten sonra tayfa sahte hasır şapkalar olayı ve akabinde denizcilerin kovalamasına rağmen arkadaşlarının desteğiyle de Shanbody'den kaçtıar ve Yeni dünya öncesi son durakları balıkadam adasına doğru yola koyuldular. En Ä°yi Anime Listesi TaÅŸhanlar Yakuplar Kok kömürü Kok kömürü, bazı yağlı taşkömürlerinin havasız ortamda tüm uçucu bileşenleri uzaklaştırılana kadar ısıtılmasından sonra kalan katı artıktır. Kok kömürü başta karbon olmak üzere az miktarda hidrojen, azot, kükürt ve oksijenden oluşur.Boyutları 40–100 mm arasında değişen metalurji kokunun büyük bölümü yüksek fırınlarda demir üretiminde bir miktarı ise demirli alaşımlar kurşun ve çinko üretimi gibi öbür metalurjik işlemlerde ve kireç ile magnezyum oksit üretim fırınlarında kullanılır. Dökümhane koku olarak bilinen sert ve sağlam koktan dökümhanelerde demir cevherinin eritilmesinde kullanılır. Boyutları 15–50 mm arasında değişen koklarda evlerin ısıtılmasında kullanılır. Şeşe Şeşe (Farsça:ششه, Azerice: "Şəşə") – Türk ve Tatar mitolojisinde Haydut Kuş. Azerbaycan Türklerinin inanışına göre, geceleri bilinmezlik aleminden gelip erkek çocukları vurarak öldürür veya kaçırır. Girdiği evdeki çocuk ölür. Kırkı çıkmamış çocuğun üzerinden geçtiğinde bebek kapkara kesilip ölür. Altı aylık olmamış çocuğu ise gagalarıyla öldürür. Çocuklara boğazlarından vurur. Yalnız kalan çocuğu vurup öldürür. Bu nedenle de erkek çocuğun altı aya kadar gözetim altında tutulması gerektiği söylenir. Onu yakalayan kişi Şeşe Anası veya Şeşe Atası olur. Böylece diğer Şeşe Kuşlarının zarar verdiği çocukları iyileştirebilir ve Şeşe'nin vurduğu herhangi bir çocuğun boğazına elini sürerse çocuk kurtulur. İnanışa göre, "Şeşe"yi yakalayan biri, anında öldürmelidir. Yarasa, Şeşe Kuşu olarak bilinir ve ondan sakınılır. Ondan korunmak için dış kapının üzerine öldürülmüş Yarasa asılır, Yarasa Kanadı ile hamile kadına su verilir. Yarasayı öldüren kimse Şeşe Anası olarak bilinir. Gelip çocuğa zarar vermesin diye çocuğun yanında O'nun adını söylemezler ve çocuğun beleğine iğne saplarlar. İran kültüründeki Şeşe (ششه) inancı ile de doğrudan alakalıdır. Bu inanca göre doğumun altıncı gününde çocuğa dikkat edilmelidir, aksi takdirde çocuk boğulabilir. Şeş (شش) farsçada altı manası taşır. Şeşe (Шеше) ise Kazakçada "anne" demektir. (Şeş/Çeş) kökünden türemiştir. Eski Türkçede Soca/Soyav/Sücö (Moğolca Sojo/Soco), Tunguzcada Süce sözcükleri iğne, gaga, boynuz gibi anlamlara gelir. Süke ve Şüke sözcükleri ise keskin aletleri ifade etmekte kullanılır. Bozulus TÃ¼rkmenleri Bozulus, Akkoyunlulardan kalma büyük kısmı Bayındır boyuna dayanan Türkmen halkına Osmanlı defter kayıtlarında verilen isim. Bu Türkmen boyları kış aylarında Mardin’in güneyinde ve Fırat nehri kıyılarında kışlamakta ve yaz aylarında Erzurum, Erzincan arasında yaylamaktaydılar. 1540 yılında Boz-Ulus Türkmenleri Dulkadirli boyu da dahil olmak üzere, 68 mücerred, 7325 evli, ve toplam olarak 8013 vergi nüfusundan ibaret olup; Diyarbekir Türkmenleri, Dulkadır oymakları, Haleb Türkmenleri gibi başlıca üç koldan meydana gelmekteydi. 15.yy'dan itibaren Orta Anadolu'da özellikle Ankara'nın Balâ ilçesinde köylerinde ve Keskin ilçesi ve köylerinde yoğun olarak bulunmaktalar. 1699 Yılından sonra da Batı Anadolu'ya Aydın ve Afyonkarahisar, Manisa şehirlerine ve Rumeli'ye iskan ettirilmiştir. Beşanlu(Turaliler- Durallar - ismiyle Kırcaali'de), Salarlu(Aynı isimle Bulgaristan'da), Karalu(Aynı isimle- Karalılar - Bulgaristan'da), Köçeklü(Aynı isimle Bulgaristan'da), Kürd Mihmadlu(Aynı isimle Yunanistan'da), Köpekli(Aynı isimle ve alt kollarının isimleriyle Yunanistan ve Bulgaristan'da), Gündüzlü(Aynı isimle Bulgaristan'da) köyleri bunlardan birkaçıdır. Bozulus ve Halep Türkmenlerinin toplamıdır. Eski Akkoyunlular Devleti'nin sınırları içinde kalan topraklar üzerinde yerleşik veya yarı göçer olarak yaşayan ve başşehirleri Diyarbekir olan Türkmen oymaklarının birliğinin adıdır. Bu birliği meydana getiren teşekküllerin başında; Alpavut, Avşar, Bayındır, Beğ-Dili, Çavundur, Danişmendli, Bayat, Argın, Döğer, Dodurğa, Hamza - Hacılu, İzeddin -Hacılu, Karkın, Koca - Hacılu, Musulcalu, Haydarlı, İvaz, İshak, Yurtçu, Oğul - Beğlü, Hodik, Pürnek, Salarlu, Süleyman - Hacılu, Tabanlu, Şeyhlü adlarında oymaklardan meydana gelmekteydi. Dulkadiroğulları Beyliği'nin kuruluşundan beri yan yana yaşamış onlarla kader birliği yapmış olan ; Anamuslu, Avcı, Avşar, Çağırganlu, Cecelü, Cerit Sultan Hacılu, Çimenlü, Dokuz(Beşanlu), Dodurğa, Eymir, Gündeşlü, Karaca - Arablu, Karkın, Musacalu, Musa - Hacılı, Karalı(Karalu), Köçeklü, Kürd Mihmadlu, Küşne, Kızıl - Kocalı, Şam - Bayadı, Ağca - Koyunlu, Barak, Boynu - Yoğunlu, Çağırğanlu, Çimelü,Çöteler, Elçi, İmanlu - Afşarı, Neccarlu, Tatar Alilü, Tecirlü, Yaban - Eri gibi oymaklardan ibaretti. Halep Türkmenlerinin, I. Süleyman devrindeki sayımlara göre (1540 yılındaki) sadece yerleşmiş olanların vergi nüfusu 9316'dır. Göçer olarak yaşayan boyların da sayılamadığı göz önüne alınırsa büyük bir nüfusa sahip olduğu görülür. Bayat, Beğdili, Harbendelû, İnallu, Köpeklü - Avşarı, Gündüzlü - Avşarı gibi büyük teşekküller ile Acûrlu, Alayuntlu, Baha- dırlu, Büğdüz, Döğer, Eymür, Kara - Koyunlu, Karkın, Kıçı - lu, Kınık, Peçenek, Uç, gibi oymaklardan meydana gelmekteydi. Sunay Özgür Sunay Özgür (d. 28 Ağustos 1968), Bulutsuzluk Özlemi grubunun bas gitaristi ve eski Blue Blues Band bas gitaristi. Neredesin Firuze filminde yer alan şarkıların düzenlemelerini yapmıştır. Hüma kuşu Hüma kuşu (Farsça: هما / Homā), çoğu kez cennet kuşu olarak da adlandırılan, görünmeyecek şekilde çok yükseklerde dinlenmeksizin sürekli uçan, asla yere değmeyen -bazı kaynaklarda ayakları olmadığı da nakledilir- efsanevi kuş. Arapçası "Bulah" olup bazı kaynaklarda Arapça'daki ruh anlamına gelen "Hu" ve su anlamındaki "ma" kelimelerinden oluştuğu savunulmuştur. Kaynaklarda Tengricilik inancındaki Tanrı Umay ile benzerliği belirtilen Hüma, bazı Türk lehçelerinde Kumay veya Umay kuşu adı ile de bilinir. Başına konduğu kimseye mutluluk getirdiğine inanılması sebebi ile talih kuşu veya devlet kuşu olarak da isimlendirilir. Bunun kaynağı eskiden bir hükümdar ölünce halkın bir meydanda toplandığı ve Hüma'nın başına konduğu ya da gölgesinin üzerine düştüğü kişinin hükümdar olduğuna dair halk inancıdır. Bilinenlerin aksine Oğuz Han Destanında da geçtiği gibi, Çepnilerin kuşu Huma kuşu değil Kuma kuşudur. Kuma Kuşu halk arasında söylendiği şekli ile ağ kerkenez, ak sunkur Çepni kuşudur. Yırtıcı bir kuş olup, Kaşgarinin eserlerinde büyük yırtıcı kuş olarak yazılıdır. Tiginlerin simgesidir. savaşçılığı sembolize eder. Humay ise Çepni kelimesindeki savaşçılık anlamını zaten taşıyan özellikler göstermez. Hüma kuşu devlet şekillenmesini sembolize eder, bazı yorumlarda, Hüma'nın Feniks gibi birkaç yüzyılda küllerinden yeniden doğmak için kendini yakarak tükettiği de ifade edilir. Osmanlı tarihinde bilinen "Hümayun" teriminin, "Umay (Humay) adıyla İlgili olduğu düşünülür. Hakimiyetin göklerden geldiğine, Tanrı vergisi oluğuna dair eski mitolojik inancın izleri, halk arasında "Hüma" yani devlet kuşuyla ilgili dolaşan söylentilerde korunmuştur. Çok yaygın olan bir inanışa göre de "Devlet Kuşu" veya "Şahlık Kuşu" denilen "Hüma" kuşunun gölgesinin bir insanın başı üzerine düşmesi, o insanın dünyada çok bahtiyar biri olacağının, taç giyeceğinin ve hakimiyete ulaşacağının işareti sayılırdı. Bu inanç Azerbaycan hikâye ve efsanelerinde, "Devlet Kuşu"nun uçurulması ve omzuna oturduğu insanın padişah seçileceği şeklinde yaşamaktadır. Onun bahtiyarlık ve mutluluk sembolüne dönüşmesi ise benzer bir olaydır. Hüma kuşu, Osmanlı, Türk, Fars ve Urdu edebiyatında sıklıkla başvurulan motiflerden biridir. Bunlar arasında Hüma ve Hümayun mesnevileri ile kuşlar arasındaki konuşmalara dayalı alegorik eserler başı çeker. XII. yüzyılda yazılan Gazali'nin "Risaletü't-tayr"’ında, Ferîdüddîn-i Attâr'ın bu eserden yararlanarak yazdığı "Mantık-ut Tayr"’da ve Ali Şîr Nevaî'nin Attar'ın eserine nazire olarak kaleme aldığı "Lisânü't-Tayr"’da sıklıkla geçmektedir. Cennete yaşaması, çok yükseklerde uçup yedi kat göğün üzerindeki felekler ve burçlar arasında dolaşması ve hatta Tanrı’ya kadar gidip gelen bir kuş olması sebebi ile Türk halk edebiyatında da Hüma, erişilemeyecek yüksekliklerin bir sembolüdür. Bazı ortak özellikleri dolayısıyla da Feniks, Garuda, Simurg ve Kaknüs gibi diğer efsanevî kuşlarla karıştırılan Hüma, Divan şiirinde mitolojik kuşlar içinde özellikleri nedeniyle en çok sözü edilendir. XVI. yüzyıldan başlayarak şiirlerdeki kullanım sıklığı sürekli bir artış göstermektedir. Bâki'nin divanında geçen bir beyit: Burada siyah zülfü Hüma'nın gölgesine benzetilen sevgili bu güzelliği sebebi ile güzellik ülkesinin padişahı olarak adlandırılmakta ve Hümâ'nın gölgesinin üstüne düştüğü kişinin padişah olması inancına telmih yapılmaktadır. Huma kuşu yükseklerden seslenir, Yar koynunda bir Ã§ift suna beslenir, Sen ağlama kirpiklerin ıslanır, Ben ağlim ki belki gönül uslanır. Ben ağlim ki gülüm eylen eylen eylen, Belki gönül uslanır. Sen bağ ol ki ben bahçende gül olim, Layık mıdır yanim yanim kül olim, Sen efendim ben kapÄ±nda kul olim, Koy desinler bu da bunun kuludur. Ben ağlim ki gülüm eylen eylen eylen, Belki gönül uslanır. Iran Air (İran İslam Cumhuriyeti Havayolları)'nın Farsça'daki kısaltması HOMA veya HUMA olup, logosunda da hüma kuşu kulanılmaktadır. Hüma kuşu bu logoda bir griffon olarak yorumlanmıştır. Islands Islands, İngiliz progresif rock grubu King Crimson'ın 1971 yılında piyasaya çıkan albüdür. Grubun 4. stüdyo albümüdür. Ayrıca Peter Sinfield'in King Crimson ile beraber çalıştığı son albümdür. Lizard'dan sonra gruptan ayrılan Gordon Haskell in yerini bas gitar ve vokalde Boz Burell, davulcu Andy McCulloch'un yerini ise Ian Wallace doldurmuştu. Burada ilginç bir anektod olarak Boz Burell'in daha önce bas gitarla herhangi bir deneyimi olmamasına rağmen Robert Fripp ile beraber çalışarak enstrüman hakimiyeti kazanmasını ve albümde bas gitar çalmasını verebiliriz. Burell, gruptan ayrıldıktan sonra Bad Company adlı grubun bas gitaristi olmuştur. Albüm eleştirmenler ve dinleyicelerden pek de olumlu eleştiriler almamıştır. Bu eleştiriler albümün diğer King Crimson albümlerinden farklı olarak "havada kalmış" bir sounda sahip olmasına bağlanabilir. Bu bazı Crimson dinleyicilerin dinlemek istedikleri bir sound'dur. Albüme gelen diğer eleştiriler ise Boz Burell'i hedef alır. Bazı dinleyiciler kendisinin sesinin ve enstrüman hakimiyetinin King Crimson için yeterli olmadığını düşünmektedirler. Ayrıca Peter Sinfield'in şarkı sözleri de bazı dinleyiciler tarafından yetersiz bulunmuştur. Tüm bu olumsuz eleştirilere rağmen Islands'ın başarılı yanları da vardır. Robert Fripp'in bestelediği prelüd: "The Song of the Gulls", "Formentara Lady"'deki saksofon soloları, Robert Fripp'in "Sailor's Tale" deki performansı kesinlikle dinlenmeye değerdir. Albüm kapağı bir Trifid Nebula görüntüsüdür. YumaklÄ± Fenerbahçe (futbol takımı) 2005-06 sezonu Fenerbahçe (futbol takımı) 2005-06 sezonu, Fenerbahçe'nin kuruluşundan itibaren 99. ve ulusal ligdeki 48. sezonudur. Düdüklü tencere Düdüklü tencere, yemekleri hızlı pişirmek için buhar gücünden yararlanma prensibi ile çalışan tencere. Basınçla suyun kaynama derecesi arasındaki ilişkiden hareketle ortaya çıkmıştır. Düdüklü tencere yemekleri yüksek ısıda ve tamamen kapalı halde pişirdiğinden, yemeklerin pişme süresini en aza indiren, subap ile belirli bir kaynama noktasına ayarlanmış tenceredir. Düdüklü tencerelerde patlama tehlikesine karşı, basınca, dolayısıyla pişme derecesine göre ayarlanabilen bu subap, basınç artınca düdük hava kaçırarak tencerenin patlamasına engel olur. Düdüklü tencere ismini de bu nedenle almıştır. Yaklaşık 300 yıl önce 1679 yılında İrlandalı fizikçi Robert Boyle'un da asistanı olan Fransız fizikçi Denis Papin ağır bir demir tencere kullanarak bir deney yaptı. Üzerine bir kapak koydu ve yüksek ısıda kaynattı. Yemek pişirilen tencerenin kapağını sıkı sıkıya kapatmış, buharın basıncıyla kapağın fırlamasını önlemek için de üstüne bir ağırlık oturtmuştu. Ancak, kapağın üstüne konulan ağırlık, tencere patlama noktasına geldiğinde fırlayıp buharı havaya bırakacak kadardı. Sonuç olarak yemekler normal tencerelere göre çok daha hızlı pişti. Bu buluş Papin'in tenceresi olarak adlandırıldı. Önceleri dökme demirden yapılan düdüklü tencereleri sonraları toprak, bakır, alüminyum, emaye ve camdan olanları izledi. Cam (payreks) olanlar sıcak-soğuk farkından etkilenip çatlama riski olsa da pişirme sırasında içleri görülebildiğinden sıkça kapaklarının açılması gerekmez. Bakır olanların sık sık kalaylanma ihtiyaçalrı, alüminyum olanların ise kesif soda ve alkali eriyiklerin alüminyum üzerine olan etkilerinden dolayı olumsuzlukları vardır. Temel prensip; kabın içindeki buhar basıncını arttırarak, yemeğin sıvı kısmının kaynama noktasını yükseltmesi, tencerenin içindeki buhar basıncını kontrol edebilmesi ve basıncın fazlasını kontrollü biçimde tahliye etmesidir. Böylelikle yemekler normal bir tencerede ısıtıldığında suyun kaynama noktası olan 100 dereceye gelindiğinde, su bu derecede kaynar ve tüm su kaynayana kadar bu sıcaklık sabit kalır ve yemek de bu sıcaklıkta pişer. Düdüklü tencerede ise buhar dışarı kaçamadığından tencerenin içindeki basınç gittikçe artar, dolayısıyla su 100 derecede kaynamaz, tenceredeki sıcaklık 125 °C (257 °F) dereceye kadar çıkar. Böylece pişirilmesi istenen besinlerin sıcaklığı suyun kaynama derecesinden çok daha yükseğe çıkmasına rağmen yüksek ısı yiyeceğe süratle nüfuz ettiğinden, vitamin ve mineraller tahribata uğramadan daha çabuk pişmesi sağlanır. Bundan dolayı et haşlaması en çok yarım saatte, kuru sebzeler yirmi dakikada pişebilirler. Kaynama sıcaklığı atmosfer basıncı ile doğrudan ilgilidir. Basınç atmosfer basıncından düşükse, su daha düşük sıcaklıklarda da kaynayabilir veya basınç atmosfer basıncından yüksekse suyun kaynaması için daha yüksek sıcaklıklar gerekir. Düdüklü tencere ısıtıldığında meydana gelen gaz miktarı, formülün n*r*t ifadesindeki sıcaklığın artmasından dolayı, düdüklü tencerede büyük oranda basınç meydana getirecektir. Çünkü :formula_2 formülünden dolayı eşitliğin sağ tarafındaki t ifadesi olan sıcaklık arttığı için, eşitliğin sol tarafındaki p ile ifade edilen basınç da artmak zorundadır, çünkü düdüklü tencerenin v ile ifade edilen hacmi sabittir. Hacmin sabit olması ve ısıdan dolayı eşitliğin sağ tarafındaki ifadenin artmasından dolayı, eşitliğin sol tarafındaki ifadeyi dengelemenin tek yolu p ile ifade edilen basıncın artmasıdır. Basınç ile hacim ters orantılıdır Kanal 26 Kanal 26, 26 Kasım 1992'de kurulan Eskişehir'in ilk yerel televizyonu. Yaşar Abacı ve İlhan Yalçın tarafından kurulmuştur. Temmuz 2012 tarihinden itibaren Türksat 4A uydusu ile D-Smart platformu 226. kanaldan ve KabloTV platformu 131. kanaldan ile münhasır olarak (sadece Eskişehir şebekesi üzerinden) yayına başlamıştır. Eskişehir yöresine ait haberler, eski diziler, çevre hakkında gezi programları veren bir kanaldır. 4 Nisan 2007 tarihinde bünyesine İki Eylül Gazetesini de katmıştır. Kanıt Peşinde CSI: Crime Scene Investigation suç mahali araştırmasını konu alan ABD kaynaklı bir dizi filmdir. Dizinin adı, Las Vegas'ta çekilmesi nedeniyle CSI: Las Vegas olarak da bilinir. Amerikan CBS televizyonu tarafından yayınlanan dizi 24 Emmy, 6 Altın Küre ödülüne aday gösterilmiştir. Dizi Türkiye'de TRT tarafından Kanıt Peşinde adı altında yayınlanmaktaydı. Dizide şef Gil Grissom ve ekibi her bölümde ayrı bir davaya/cinayete açıklık getiriyorlar. Fakat yayından kaldırılmıştır bu durumdan dolayı çok şikayet edilmiştir. Devamı olarak; CSI: Miami ve CSI: NY vardır. Kim Källström Kim Källström (İsveççe okunuşu: ˈkɪm ˈɕɛlstrœm; d. 24 Ağustos 1982, Sandviken) İsveçli eski millî futbolcudur. Sol ayağı daha kuvvetli olan Källström, İsveç millî takımı formasını giymiştir. 2006 FIFA Dünya Kupasında İsveç millî takımı ile antrenmandayken Andreas Isaksson'a çekmiş olduğu sert bir şut sonucu takım arkadaşı sakatlanmıştır. Lakabı "Kongo-Kim" 'dir. Tipik bir çift yönlü orta saha olan Källström orta sahanın solunda da forma giyebilmektedir. Ayağa pasları, top sürme yeteneği ve uzaktan attığı şutlar dikkat çekicidir. Källström'ün profesyonel olarak forma giydiği ilk kulüp İsveç'in BK Häcken takımıdır. BK Häcken takımında çok dikkat çekemese de İsveç'in köklü kulüplerinden Djurgårdens IF'e transfer olmayı başarmış ve bu kulüpte 2002 ve 2003 senelerinde İsveç Ligi şampiyonluğu ve 2002'de Svenska Cupen şampiyonluğu yaşamıştır. Yine 2002 yılında UEFA Kupasında Shamrock Rovers takımına karşı atmış olduğu 2 golle dikkat çekmiştir. 2004 sonbaharında Djurgårdens IF'ten takım arkadaşı Andreas Isaksson'la birlikte Fransa Ligue 1 takımlarından Stade Rennais FC'ye transfer oldu. 26 Mayıs 2006'da Fransa şampiyonu Olympique Lyonnais takımıyla anlaştı ve yeni takımının üst üste 6. kez lig şampiyonluğunu yaşamasında pay sahibi oldu. Adı Galatasaray ve Fenerbahçe gibi kulüplerle anılsada Kallström 2012 yılında Spartak Moskova'ya transfer oldu. Notlar: Hemel en aarde Hemel en aarde (Türkçe: "Cennet ve dünya"), 1998 Eurovision Şarkı Yarışması'nda Hollanda'yı temsil eden Edsilia Rombley tarafından seslendirilen şarkı. Hollanda yarışmada 150 puanla 4. olmuştur. II. Constantinus Flavius Claudius Constantinus (d. 316-ö. 340) 337-340 yılları arasında Roma imparatoruydu. Büyük Konstantin ve Fausta'nın en büyük oğlu olarak Arles'de doğmuş ve bir Hristiyan olarak büyütülmüştür. 1 Mart 317 tarihinde Konstantin Sezar yapılmış ve 323 yılında, yedi yaşındayken babasının Sarmatlara karşı yaptığı seferde yer almıştı. Üvey kardeşi Crispus'un ölümünün ardından on yaşında Galya kumandanı oldu. 330 yılına ait bir yazıtta "Alamnnicus" unvanına rastlanır. Dolayısıyla generallerinin Alamanlara karşı bir zafer kazanmış olmaları muhtemeldir. Babası Konstantin 332 yılında Gotlara karşı çıktığı seferde kendisini sahra komutanı olarak seçti. 337 yılında babasının ölümünün ardından II. Konstantin kardeşleri II. Constantius ve Konstans ile birlikte imparator oldu. Aynı yılın Eylül ayında üç kardeşin Panonya'da yaptıkları paylaşımdan sonra Galya, Britanya ve Hispania'nın yöneticisi oldu. Farklı Hristiyan akımlarının mücadelelerinde yer aldı. İmparatorluğun batı bölümü Aryanizme karşılık Trinitarizme yönelmişti. Konstantin, Aryanizm'e muhalif İskenderiyeli Athanasius'u serbest bırakıp İskenderiye'ye dönmesine izin verdi. Bu durum Aryanizmi destekleyen II. Constantius'u güç durumda bıraktı. İlk başlarda, İtalya, Afrika ve İllirya'yı yöneten kardeşi Konstans'ın koruyucusuydu. Konstans'ın yaşı ilerledikçe II. Konstantin kardeşini korumaktan vazgeçti ve 340 yılında İtalya'daki Konstans'ın üzerine yürüdü. Ancak Aquileia'da yenildi ve savaşta öldü. Konstans ölen kardeşinin topraklarının kontrolünü kendi eline aldı. Kurşun Yarası Kurşun Yarası, 2003 yapımı TV dizisi. Birinci sezonunda Çökertme Türküsü'nün kahramanı Halil Efe'yi, ikinci sezonunda Milli Mücadele döneminde işgal altındaki bir Ege kasabasında yaratılan "Karapoşu" namlı bir kahramanı işlemektedir. Bütün kasabada mertliğiyle tanınan Halil, Ali Kaptan'a olan borcu yüzünden Rıza ve Olimpia'nın da aralarında bulunduğu işçilerle birlikte Ali Kaptan'ın kaçakçılık işinde çalışmak zorunda kalır. Bu sıralarda Çengi Eleni'yle yakınlaşmaya başlar. Borcunu ödeyene kadar bu "haram işte" çalışmak zorunda olmaktan başka çaresi yoktur. Taa ki, kasabaya yeni kaymakam gelinceye dek... Larks' Tongues in Aspic Larks' Tongues in Aspic, İngiliz progresif rock grubu King Crimson'ın beşinci stüdyo albümüdür. 1973 yılında piyasaya çıkmıştır. Islands'ın piyasaya çıkmasının ardından Boz Burell ve Ian Wallace'ın grubu bırakması üzerine gruba bas gitar ve vokalde John Wetton; davulda -eski- Yes üyesi Bill Bruford katılır. Perküsyonda Jamie Muir yaylı ve tuşlu çalgılarda David Cross ve söz yazarı Richard Palmer-James de King Crimson'a katılırlar. King Crimson bu albümde müziğine keman ve değişik perküsyon aletleri katmıştır. Albümden önce Peter Sinfield'in gruptan ayrılması Robert Fripp'i King Crimson'ın tek değişmeyen üyesi yapmıştır. Albümün adını perküsyonist Jamie Muir buldu. Ona göre bu ad albümdeki müziği niteliyordu. Oldukça kırılgan ve nazik bir şey (Larks' tongues -tarlakuşu'nun sözleri-) yıpratıcı, kemirici,asidik bir maddeyle çevrilmişti. (aspic) Albüm uzun bir enstrümantal şarkı olan "Larks' Tongues in Aspic, Part 1" le açılır. Ardından "Book of Saturday", "Exiles" ve "Easy Money" şarkıları gelir. Bu üç şarkıda grubun genel performansı yanı sıra David Cross'un kemanı, Robert Fripp'in gitarı John Wetton'ın vokali ve Richard Palmer-James'in şarkı sözleri özellikle ön plana çıkmaktadır. Albümün son iki şarkısı "The Talking Drum" ve "Larks' Tongues in Aspic" yine deneysel enstrümantal şarkılardır. Albümdeki enstrümantal şarkılarda sert bölümler yanı sıra jazz-füzyon etkileşimi de mevcuttur. Ayrıca albümün adı, ilk ve son keman şarkıdaki bölümlerinin Ralph Vaughan Williams'ın The Lark Ascending adlı eserinden bağımsız olmadığını doğrular niteliktedir. Cennet, Küçükçekmece Cennet , İstanbul'un Küçükçekmece ilçesine bağlı, E-5 karayolunun kuzeyinde, Yeşilova ile Küçükçekmece merkezi arasında bulunan mahalle. Güney-Kuzey doğrultusunda altı ana caddeden (Turgut Reis Caddesi, Barbaros Caddesi, Hürriyet Caddesi, Alparslan Caddesi, Ziya Gökalp Caddesi ve Yavuz Selim Caddesi) ve bu caddeler arasında kalan ara sokaklardan oluşan mahalle, karmaşık bir nüfus yapısına sahiptir. 2003 yılında mahallenin ana caddesi olan Hürriyet Caddesi araç trafiğine kapatılmıştır. Turgut Reis Caddesi'nin orta bölümünde kalan ve Antikalar adıyla bilinen bölgede bulunan Roma İmparatorluğu kalıntıları son yirmi yıl içinde yoğun biçimde tahrip edilmiş ve günümüze bu kalıntılardan hiçbir şey kalmamıştır. 2008 yılında ise Cennet Kültür Merkezi açılmıştır. Ayrıca mahallede Yenibosna Cemevine bağlı bir cemevi bulunmaktadır. Mahallenin eski yerleşik halkı yoğunluklu olarak Bulgaristan, Boşnak, Arnavut göçmenleri ile beraber Trakyalılardır. Aynı zamanda bölgede sportif faaliyetlerin çoğunluğu Cennet Barboros Spor Kulübü tarafından yürütülür. MahalӀede ait 2 PTT şubesi bulunur. Mahalle de bulunun trafiğe kapalı olan Hürriyet Caddesi 2012 yılının Ağustos ayında biten çalışmalar sonucunda şimdiki halini almıştır. Cennet Kültür Merkezi dolayısıyla çoğu sanatsal ve sporsal, kültürel olanak sağlanmıştır. Aynı zamanda seçkin bir yaşam merkezi haline gelmiştir. Bölgenin en gelişmiş yaşamsal faaliyetlerin bulunduğu mahalӀedir. Ve de Bizans Sarayının olduğu yer şimdi halka açık alandır. Faz Faz ile şu maddeler kastedilmiş olabilir: Zach (Heroes karakteri) Zach, Heroes dizisinde bir kurgusal karakter. Zach, Claire'ın ilk sezondaki okulununda bulunan en iyi arkadaşıdır. Kendisinin cinsel yönelimi erkekler olduğu için okulda çok alay edilir. Claire bile onla hiç konuşmamış fakat gücünü keşfedip çevresindeki insanların sahte olduğunu anlayıp Zach'a güvenmiştir. İkisi beraber Claire ın gücüyle ilgili testler yaparlar. Arabanın Claire'e çarpmasını, onun yüksek bir yerden atlamasını videoya çeker Thomas Dekker Thomas Alexander Dekker, (d. 28 Aralık 1987, Nevada), Amerikalı oyuncu. Heroes dizisinde Zach'ı canlandırmıştır. Elm Sokağında Kâbus filminde Jesse Braun karakterini canlandırmıştır. Amerikan kanalı FOX TV'de 24 ocak 2008 Tarihinde yayınlanmaya başlanan "" Adlı dizide John Connor karakterini canlandırmıştır. 2009 My Sister's Keeper filminde de rol almıştır. Ayrıca CW kanalının dizisi olan The Secret Circle adlı dizide Adam adında bir cadıyı oynamıştır. Rüzgar Erkoçlar Onur Rüzgar Erkoçlar, (d. 26 Mart 1986, İstanbul), Türk oyuncu ve fotomodeldir. Oyunculuğa on yaşında oynadığı reklam filmleriyle başlayan Erkoçlar, 15 yaşındayken oynadığı Molped reklamıyla ünlenmiştir. Ardından birçok projede yer alan Erkoçlar ilk olarak Berna Laçin'in başrolü oynadığı "Seni Yaşatacağım" adlı dizide oynamaya başlamış, bu dizinin ardından Kadir İnanır'ın başrolde olduğu "Bütün Çocuklarım" adlı dizide oynamıştır. Oyuncu, en çok "Emret Komutanım" adlı dizi ve aynı ada sahip sinema filminde canlandırdığı Foto Fato rolü ile tanınmaktadır. 20 Şubat 2013 tarihinde müzik yapımcısı Erol Köse'nin Erkoçlar hakkında Twitter'da yayınladığı mesajda, oyuncunun cinsiyet değiştirme ameliyatı geçirerek erkek olduğu iddia edildi. Oyuncu ve kardeşi tarafından yalanlanan iddia daha sonra doğrulandı ve oyuncunun yeni adının Rüzgar olduğu aktarıldı. Erkoçlar, Ayşe Arman'a verdiği, 24 Şubat 2013'te yayımlanan röportajında iki yıldır hormon tedavisi gördüğünü ve üç hafta önce de cinsiyet değiştirme ameliyatı geçirdiğini açıkladı. Manisa Tarzanı ve Çevre Günleri Manisa Tarzanı ve Çevre Günleri, Manisa'da her yıl 31 mayıs-5 haziran tarihlerinde Büyükşehir Belediyesi tarafından organize edilen hafta. İlk kez 2006 yılında düzenlenmiştir. Manisa Tarzanı olarak tanınan Ahmet Bedevi'nin ölüm günü olan 31 mayısta başlayarak, 5 haziran Dünya Çevre Günü tamamlanmaktadır. Ütü Ütü, kumaşların kırışıklıklarını düzeltmek için kullanılan alet. Ütünün icadı 17. yüzyıl başlarına kadar dayanmaktadır. İlk başlarda giysileri düzleştirmek için ısıtılmış ağır taşlar kullanılırken daha sonra saplı düz demir plakalar ateşte ısıtılmaya başlandı. Bu yöntemle ısının uzun süre korunamaması yüzünden demir plakaları oyarak içlerini kömür közüyle doldururlardı. Kor halinde kömür konularak ısıtılan bu ütüler ise oldukça ağır idi. 1882'de Amerikalı Henry Seely elektrikli ütüyü icat etti. İki çubuk karbon arasında kurduğu kablolu elektrik köprüsüyle demirin ısınmasını sağlıyordu. Ütüleme, ayrıca elbise parazitlerini öldürerek hijyen sağlama operasyonunda kullanılır, Tumbu fly ın yaygın ve etkili olduğu alanlarda (Doğu Afrika, Merkezi Afrika) kullanıldığı gibi kullanılır. 1905'te ilk kez son derece hafif elektrikli ütü piyasaya sürüldü. Pamuklu kumaşlar selüloz moleküllerinden oluşurlar. Bu moleküller birbirlerine hidrojen bağları ile bağlıdırlar ve bu bağlar da yeterli ısı ve çok az miktarda su ile kırılabilirler. Su ile şişen liflerin kırılan molekül bağları, ütü kumaşın üzerindeyken düzgün bir şekilde tekrar bağlanırlar ve ütü kaldırıldığında kumaşta düzgün ve pürüzsüz bir yüzey oluştururlar. Pamuklunun dışındaki kumaşlarda uzun-zincir moleküllerin birbirlerine bağlanış şekilleri farklı da olsa ütülemenin etkisi aynıdır. Örneğin, yünlü kumaşlarda ortak bağlar çapraz şekildedirler. Bazı kimyasalları kullanarak, bu bağları kırıp sonra ütü ile şekillendirmek suretiyle, kumaş kalıcı olarak pilili yani kıvrımlı veya büzgülü hale getirilebilir. Isıtma yaygın olarak 100° Selsiyus (Celsius) da yapılır.. On 16 Şubat 1858 tarihinde W. Vandenburg ve J. Harvey elbise yenlerini ve pantolon bacaklarını daha kolay ütülenmesini sağlayan bir ütü tahtasının patentini aldılar. Bir gerçek katlanabilir ütüleme tahtasının ilk patenti 1875 yılında Kanada Yarmouth, Nova Scotia'lu John B. Porter tarafından alındı. Bu icat ayrıca yen, elbise kolunu ütülemek için kullanılan nakledilebilir bir ütü masası içeriyordu. Ulaşlı Samson (müzik grubu) Samson, 1977 yılında gitarist ve vokal Paul Samson tarafından kurulmuş bir İngiliz hard rock grubudur.Grup daha çok sonradan Iron Maiden vokalisti olan ve grupta olduğu sürede "Bruce Bruce" lakabını kullanan Bruce Dickinson ile çıkarılan üç albüm ve Thunderstick lakaplı sahnede metal bir kafes içerisinde çalan ve sürekli deri bir maske giyen davulcu Barry Graham ile tanınmaktadır.Yine bir başka eski Iron Maiden üyesi davulcu Clive Burr'de Iron Maiden'da çalmaya başlamadan önce Samson'da çalmaktaydı. Grup Paul Samson'ın 9 Ağustos 2002 tarihinde kanserden ölmesinin ardından dağılmıştır. Grup "The Incubus" adlı filmde sahnede çalarlarken bir yaratığın birisine saldırdığı andaki bir sahnede kısaca yer almıştır. Simple Machines Forum SMF (Simple Machines Forum) PHP ve MySQL kullanılarak oluşturulmuş açık kaynak kodlu bir forum sistemidir. Simple Machines Organizasyonu tarafından geliştirilmektedir. Şu an en güncel sürümü 2.0.9' dur. Ancak 21 kasım 2014 tarihinde yayınlanan 2.1 Beta 1 sürümü beta olarak yayınlandı. Yakın bir tarihte 2.1 stabil sürümü yayınlanacaktır. 2.1 sürümünde önemli değişiklikler bulunmaktadır. Bu sürümde tema mobil cihazlara uyarlanmıştır. Simple Machines Forum (Basit Makineler Forumu) Basit makineler fikri Arşimet' in ünlü sözü olan ""Bana bir dayanak noktası verin Dünya'yı yerinden oynatayım."" sözü isminin esin kaynağı olmuştur. Resmi sitesinin en altında