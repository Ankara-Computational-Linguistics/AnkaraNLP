yılından beri tedavi'ye gelenleri kabul eden Naftalan şehri, 1957'ye kadar sezonluk hizmet vermiş, 1957 yılından sonra tüm yıl hizmet vermeye başlamıştır. Yatak kapasitesi 3200 civarında olan Naftalan'da bulunan oteller "sanatoryum" olarak adlandırılmaktadır. Tam pansiyon faaliyet gösteren sanatoryumlarda misafirlerin ve hastaların tüm ihtiyaçları giderilmektedir. Naftalan Şəhər İcra Hakimiyyəti Truva Atı Truva atı, Odysseus'un Truva surlarını aşmak ve şehre gizlice girmek için yaptırdığı tahtadan at maketidir. Savaş yaklaşık 10 yıldır sürmektedir. Askerler bıkkın ve yorgundur. Zekası yüzünden Athena tarafından da sevilen Odysseus'un aklına tahtadan bir at yapma fikri gelir. Plana göre Akhalılar savaştan çekiliyor gibi gözüküp, geride çok büyük bir tahta at bırakırlar. Odysseus ve diğer seçkin komutanlar atın içine gizlenirken, diğerleri denize açılıp gemileri Bozcaada'nın arkasına, Troyalıların onları göremeyeceği bir şekilde gizlerler. Planın yürümesi için, görevi tahta atın Truvanın surlarından içeri girmesini sağlamak olan bir Akhalı askeri atın yanında bırakırlar. Akhalıların çekildiğini gören Truvalılar, şaşkınlık içinde batı kapısının önündeki dev tahta atın yanına giderler. Bu sırada ortaya çıkan Sinon ismindeki Akhalı asker, Yunanlardan nefret ettiğini, onu Akhalıların geri dönüşleri için gerekli rüzgarın çıkması adına kurban seçtiklerini ve kendisinin kaçarak kurtulduğunu söyler ve şöyle devam eder: Tahta at Tanrıça Athena'ya kutsal bir sunak olarak yapılmıştır. Büyük olmasının sebebi Troyalıların onu dar şehir kapılarından şehrin içine almalarını engellemek içindir. Akhaların beklentisi Troyalıların bu atı yakıp yıkmalarıdır. Böylece Tanrıça Athena'nın öfkesini Troya üzerine çekmiş olacaklardır. Ama Troyalılar atı şehrin içine alıp onu korurlarsa Athena'nın lütfu Troyalılara yönelecektir. Akhalı askerin sözlerine inanan ve barışmak isteyen Truvalılar bu sözlere inanırlar ve tahta atı içeri alırlar. Gece barış kutlamalarıyla eğlenen ve alkolün etkisiyle sızan Truvalılar, atın içindeki Akhalı Savaşçılar tarafından avlanır. Bu sırada Truva'nın surlarına yaklaşmış olan Akhalı Ordusunun da takviyesiyle Truva Şehri tamamen yıkılır. Truva'nın baştan sona yakıldığı bu katliam sonrasında Menelous Helen'i alarak Yunanistan'a yelken açar. Truva atının gerçekten var olup olmadığı bilinmemektedir. Homeros tarafından anlatılan öyküde geçmekle birlikte, bunun bir metafor olduğunu düşünen tarihçiler de bulunmaktadır. Bu tarihçilere göre, Truva atı gerçekten inşa edilmemiştir ve ancak deprem tanrısı da olan Poseidon'un simgesi olan atın, depremle yıkılan Truva surlarından içeri girme olayının metafor olarak Homeros tarafından kullanıldığı düşünülmektedir. Dendropicos Dendropicos, ağaçkakangiller (Picidae) familyasından içinde 13 tür ağaçkakan barındıran bir kuş cinsidir. "Dendropicos" cinsi ağaçkakanlar Afrika kıtasında yaşar. Aşağıda 2005 tarihli ITIS sınıflandırması kaynak alınmıştır: Dinopium Dinopium, ağaçkakangiller (Picidae) familyasından içinde 4 tür ağaçkakan barındıran bir kuş cinsidir. "Dinopium" cinsi ağaçkakanlar Pakistan, Hindistan, Bangladeş, Nepal, Çin ve Güneydoğu Asya'da yaşar. Aşağıda 2005 tarihli ITIS sınıflandırması kaynak alınmıştır: Cabo de SÃ£o Vicente Cabo de São Vicente (Az. Vincent Burnu), Portekiz'in en güneyinde Algarve bölgesinde Sagres'de bir burundur. Bölge Avrupa'nın en güneybatı noktasıdır ve Akdeniz turuna katılan gemiler için önemli bir noktadır. Burun Sagres'den 6 km uzaklıktadır ve Atlas Okyanusu'ndan 75 m kadar yükselen bir tepeciktir. Hispania Hispania günümüzde Portekiz, İspanya, Andorra ve Cebelitarık'ın bulunduğu İber Yarımadası'na Romalılar tarafından verilen isimdir. Ayrıca Roma döneminde Hispania iki bölgeye ayrılmıştır: Hispania Citerior ve Hispania Ulterior. Günümüzde İspanya'nın eski ismi olarak da kullanılır. Can Kırıkları (albüm) Can Kırıkları, rock müzik sanatçısı Şebnem Ferah'ın beşinci özgün stüdyo albümüdür. Yapımcılığını Tarkan Gözübüyük'ün üstlendiği ve 5 Temmuz 2005'te Pasaj Müzik tarafından yayınlanan albümde 10 şarkı bulunmaktadır. Albüm, adını, Karin Karakaşlı'nın aynı isimdeki öykü kitabı "Can Kırıkları'ndan almıştır. AntÃ³nio de Oliveira Salazar António de Oliveira Salazar (28 Nisan 1889, Vimieiro (Santa Comba Dão) - 27 Temmuz 1970, Lizbon), Portekiz Bakanlar Konseyi başkanı ve 1932-1968 yılları arasında Portekiz Cumhuriyeti'nin "de facto" diktatörü. 1933-1974 yılları arasında Portekiz'in sosyal, ekonomik, kültürel ve siyasi hayatını kontrol eden, milliyetçi, fazlasıyla tutucu, gelenekçi ve katı muhafazakâr kimliğiyle tanınan, en çok da İspanya'nın faşist diktatörü General Francisco Franco'ya benzetilen, otoriter-aşırı sağcı rejim "Estado Novo"’nun (Yeni Devlet) kurucusu ve de lideridir. Dönemin faşist diktatörlerinden biri kabul edilir. Ancak Salazar rejimi diğer faşist hareketlere kıyasla “"light" faşizm” olarak adlandırılır. Tıpkı Franco gibi Salazar da, tam bir Mussolini hayranı, antisemit olmasa da Nazi yanlısıydı. Fakat o da, yine Franco gibi ülkesini II. Dünya Savaşı'nın dışında tutmayı başarmıştı. 1968 yılında beyin kanaması geçirdi. Çoğu kaynaklar bu olayın onun yazlık evinde sandalyeden düşmesi sonucu gerçekleştiğini yazdılar. Aynı yıl, 1968 yılında yönetimden ayrıldı. Düşüşünden sonra kısa bir süre sonra ölmesi beklendiği gibi, Başkan Américo Thomaz Marcello Caetano onun yerini aldıysa da beklenmedik bir şekilde iyileşti. 1974'te Karanfil Devrimi olarak anılan General Antonio Spinola'nın yönettiği askeri ayaklanmayla diktatörlüğü devrildi. Portekiz'de yeni bir düzen başladı Salazar Salazar ile aşağıdakiler kastedilmiş olabilir: Azulejo Azulejo, Portekiz ve İspanya'ya has bir seramik çalışmasıdır. Zaman içinde Portekiz kültürü'nün tipik yöntemi olmuştur. Özellikle Portekiz'de kiliselerin iç ve dış cephelerinde, saraylarda, evlerde ve hatta tren ve metro istasyonlarının dekarasyonunda dahi azulejo kullanılmaktadır. Sadece görünüm amaçlı değil, evlerin ısı kontrolünü sağlaması gibi diğer amaçlar için de tercih edilmektedir. Azulejo, İber Yarımadası'na bu sanatı Persler'den öğrenen Mağribiler'le gelmiştir. Kelime Arapça, (الزليج - al zulayc) bir taş boyama sanatı olan Zellige'den türetilmiştir. Bekir Sıdkı Sezgin Bekir Sıdkı Sezgin (1 Temmuz 1936, Şehremini, İstanbul - 10 Eylül 1996, İstanbul), Türk Klasik Musikisi üslubunun en önemli temsilcilerinden biridir. Bekir Sıdkı, 1946-1948 yıllarında İzmir’de bulunan teyzesinin yanına gittiği zamanlarda buradaki Hisar Camii’nde ünlü bestekâr Rakım Elkutlu ile tanıştı ve bestekârın kendi eserlerini kendisinden meşk etti. Babası Hafız Hüseyin Efendi, annesi ise güzel ud çalan, güzel sesli Feride Hanımdır. 1942 tarihinde ilköğretime başlayan Bekir Sıdkı Sezgin, lise yıllarında babasının teşviki ile başarılı bir sınavdan sonra İstanbul Belediyesi Konservatuvarı’na girdi ve buradan mezun oldu. Denizli’de, 1956 yılında vatani görevini tamamladı. 1958’de İzmir'e yerleşti ve 1964 yılında da İzmir’de evlendi. 1959 yılında, TRT İzmir Radyosu’nun sınavını kazandı ve “yetişmiş sanatkâr” olarak bu radyoda göreve başladı. Yine aynı yıl içerisinde solist ve diğer bir sınavla da “Birinci sınıf ses sanatkârı” unvanını aldı. 1967 tarihinden sonra bu kuruluşta stajyer sanatkârlara dersler verdi. 1973’te ise İzmir Radyosu’nda "'Klasik koro şefliği"'ne; 1976’dan itibaren de ‘"İstanbul Devlet Türk Musikisi Konservatuvarı Öğretim Üyeliği"’ne getirildi. Aynı tarihlerde İstanbul Radyosu ses sanatkârlığı, Küçük koro şefliği ve TRT Merkez Denetleme Kurulu üyeliği görevlerini birlikte yürüten Bekir Sıdkı Sezgin, 1980 tarihinde TRT’den emekli oldu ve konservatuvardaki görevinden de ayrılarak 1971-1983 yılları arasında değişik ülkelerde birçok dini ve lâ-dini musiki konseri verdi. Özel bir anlaşma ile 1985 yılında İstanbul Teknik Üniversitesi Türk Musikisi Devlet Konservatuvarı’nda öğretim üyeliğine başlayan Bekir Sıdkı Sezgin, 10 Eylül 1996'da hayata gözlerini yumdu. I. Diniz Portekiz Kralı I. Diniz (Dinis), Lakabı: "o Lavrador" (Çiftçi) (d. 9 Ekim 1261, Lizbon – ö. 7 Ocak 1325, Santarém), Portekiz Krallığı'nın 6. kralıdır. Kral III. Afonso ile ikinci eşi Kraliçe Beatrice'in en büyük oğlu olarak doğmuştur. 1279'da Kral Afonso'nun ölümü ile tahta çıkmıştır. Kelimeler Yetse Kelimeler Yetse, rock müzik sanatçısı Şebnem Ferah'ın dördüncü özgün stüdyo albümüdür. 15 Mayıs 2003'te Universal Music şirketi tarafından yayınlanan albümde 10 şarkı yer almaktadır.14 Şubat 2013 tarihinde Pasaj Müzik tarafından yeniden yayınlanmıştır. Göktürkçe Göktürkçe veya Köktürkçe, Türkçenin bilinen ve yazılı metinleri ele geçirilebilen en eski dönemine verilen isimdir. Eski Türkçe adlı dönemin ilk kısmını oluşturur. Devamında Eski Uygur dönemi yaşanmıştır. Göktürkçe, genel olarak Orhun ve Yenisey Yazıtları'nın yazıldığı dil için kullanılmaktadır. Göktürkçe, 552-744 yılları arasında Moğolistan'da yaşayan Göktürkler'in (Tukyular) yazdığı alfabedir. Göktürkçe yazılı belgeler 2. Göktürk Devleti döneminden kaldığından Göktürkçe kağanlığın resmî alfabesi hâlinde olmuştur. Kısacası, bu dönem, Göktürk Kağanlığı’nın hüküm sürdüğü dönemin sonuna kadar süren evreyi kapsar. Eski Türkçenin bu alt döneminin söz varlığı, bilim dünyasınca bulunan eserlerden tespit edilmiştir. Tespit edilen metinlerin söz varlığının neredeyse tamamına yakını Türkçe kökenli sözleri içerir. Bunun yanında kullanılan birkaç söz Soğdca, Çince gibi köken dillerine dayanır. Göktürkçe denilen dönem, Orhun alfabesi ile kayda alınmıştır. Bu alfabede 38 harf vardır. Bunlardan dördü ünlü, otuz dördü de ünsüzdür. Beş tane de harf bileşiği vardır: lt, ny, nç, nt, ng. Orhun alfabesinin kökeni konusunda değişik görüşler ileri sunulmuştur. Kimi Türkolog ve dil bilimciler bu alfabenin Run harflerinden ya da Likya, Hitit alfabelerinden türetildiği görüşünü savunmuşlardır. Bazı diğer bilim adamları da Türk damgalarından doğduğu görüşünü benimsemişlerdir. Göktürk Yazıtları'ndaki harfleri çözmeyi başaran bilim insanı, Danimarkalı dilbilimci Vilhelm Thomsen'dir. Göktürkçede harfler birbirlerine bitişik yazılmamışlardır; kelimeler, aralarına üst üste iki nokta (:) konularak ayrılmıştır. Sözcük başında ve içinde de ünlüler yazılmamıştır. Buna karşılık sözcük sonundaki ünlüler daima belirtilmiştir. FÃ¼g Füg, müzikte iki ya da daha fazla ses için bir kontrpuantal bir besteleme tekniğidir. Başlangıçta sunulan bir konu (bir müzikal tema) farklı aralıklarda tekrarlanır ve bu durum eser boyunca sıklıkla devam eder. İngilizce fugue kelimesi 16. yüzyılda ortaya çıkmıştır ve Fransızca fugue ve İtalyanca fuga kelimelerinden türemiştir. Fuga kelimesi ayrıca Latincedeki fugere ("kaçmak") ve fugare ("takip") kelimeleriyle de bağlantılıdır. Kelimenin sıfat hali fugal’dır ve fughetta ("küçük füg") ve fugato (füg olmayan bir eser içindeki füg stilindeki pasaj) şeklindeki varyasyonları da vardır. Bir füg genellikle sergi, gelişme ve fügün eksen perdesindeki konu (tema) ya dönüş yaptığı final bölümü olmak üzere üç kısımdan oluşur. Bazı fügler serginin yinelemesini içerir. Ortaçağ’da bu terim çoğunlukla kanonik stili belirtmek için kullanılırdı. Rönesansta ise imitasyona dayanan çalışmalar için kullanılmıştır. 17. yüzyıldan itibaren füg terimi imitasyona dayanan kontrpuanın en gelişmiş şeklini belirtmek için kullanılmaya başlamıştır. Çoğu fügler kısa bir konu (tema) ile açılır, daha sonra bu tema art arda her seste (birinci ses temayı sunduktan sonra, bir ikinci ses farklı bir aralıkta temayı tekrarlar ve diğer sesler de aynı şeyi yaparlar) duyulur ve bütün seslerde tema sunulduktan sonra sergi tamamlanmış olur. Bu kısmı sıklıkla bir bağlayıcı pasaj ya da önceki kısımdaki materyalden geliştirilmiş bir epizot takip eder. Daha sonraki girişlerde konu ilgili perdelerde duyulur. Epizotlar (eğer uygulanabilirse) ve girişler sıklıkla temanın son girişine kadar birbirlerini takip etmeye devam ederler. Bu noktada müzik açılış perdesine veya eksenine geri döner. Bu noktadan sonra “koda” denilen kapanış bölümü takip eder. Bu anlamda bir füg sabit bir yapıdan ziyade bir besteleme stilidir. Bu form 18. yüzyılda imitasyona dayanan riçerkarlar, kapriçyolar, kanzonalar ve fanteziler gibi daha erken kontrpuantal türlerden gelişmiştir. Ünlü füg bestecisi Johann Sebastian Bach (1685–1750), Johann Jakob Froberger (1616–1667), Johann Pachelbel (1653–1706), Girolamo Frescobaldi (1583–1643), Dieterich Buxtehude (c. 1637–1707) ve diğer bestecilerden sonra kendi stilini biçimlendirmiştir. Barok dönemin sonunda sofistike stillerin gözden düşmesiyle, fügün önemi azalarak yerini sonat formuna bırakmış ve senfonik orkestra baskın bir tür olarak yükselişe geçmiştir. Yine de besteciler farklı amaçlarla fügü incelemeye ve fügler yazmaya devam etmiş ve bu tür Wolfgang Amadeus Mozart (1756–1791) ve Ludwig van Beethoven (1770–1827) gibi klasik dönem bestecilerin yanı sıra Dmitri Shostakovich (1906–1975) gibi modern dönem bestecilerin yapıtlarında görülmeye devam etmiştir. Johann Sebastian Bach'ın "Toccata and Fugue in D minor" (Re minor Toccata ve Füg)'un füg kısmını inceleyelim. La notasında tema giriş yapar, ardından tema bir incedeki Re notasına transpoze edilir ve devam eder, bunun yanında Fa'dan başlayan cevap devreye girer. Temanın Re notasındaki tekrarından sonra bir epizot ile tema bölünür. Bach'ın fügleri, füg kurallarına harfiyen uymaktadır. Bir füg sergi ile başlar ve daha önceden belirlenmiş kurallara göre yazılır, mantıksal perde yapısını izlemeye devam etmesine rağmen sonraki kısımlarda besteci daha fazla özgürlüğe sahip olur. Konunun yeni girişleri füg boyunca kendini göstermeye devam eder. Aynı anda eşlik kısmı tekrarlanır. Çeşitli girişler epizotlar halinde ayrılıp ayrılmaya da bilir. Aşağıdaki tablo tipik bir füg yapısını göstermektedir ve yapının yaratılma sürecinin açıklaması da dahildir. Bir füg, konunun sadece eksen akoru içindeki seslerinden biriyle sergiye başlar. Serginin sunumundan sonra ikinci ses girer ve konuya genellikle yakın bir aralığa (genellikle çeken ya da altçeken) transpoze edilmiş bir diğer konuyla karşılık verir ve buna cevap ismi verilir. Müziği düzgün bir şekilde ilerletmek için aynı zamanda hafif bir değişiklik yapılması gerekebilir. Cevap konunun ilk ifadenin aynı aralıklarıyla yeni bir perdeye tam bir kopyası olduğu zaman bu gerçek cevap olarak sınıflandırılır, eğer aralıklar perdeyi devam ettirmek için değişikliğe uğramışsa da buna tonal cevap adı verilir. Bir tonal cevap genellikle konu bir önde gelen çeken notasında başladığı zaman ya da önde gelen çeken notası konunun başlangıcına çok yakın olduğu yerde gerekli olur. Müziğin perde algısına zarar vermeyi önlemek için, bu nota bir üst beşinci aralığın süper ekseni yerine eksenin bir dördüncü üst aralığına transpoze edilir. Altçeken içindeki cevaplar da aynı sebeple kullanılır. Cevabın sunulması esnasında, önceden duyulmuş konu yeni materyaller ile devam eder. Eğer bu yeni materyal konunun sonraki sunumlarında tekrar kullanılırsa buna karşıkonu ismi verilir; eğer bu eşlik materyali sadece bir kez duyulursa kısaca özgür kontrpuan olarak adlandırılır. Karşıkonu ters çevrilebilir kontrpuan içinde oktav veya on beşinci aralıkta yazılır. Füg konusu ve cevabına eşlik eden özgür kontrpuan ve devamlı karşıkonuların kullanımı arasında ayrım yapılır, çünkü bir karşı konunun bir seferden daha fazla bir şekilde duyulabilmesi için, konunun altında ve üstünde doğru bir şekilde tınlaması ve bu yüzden ters çevrilebilir veya çift kontrpuan içinde oluşması gerekir. Tonal müzik içerisinde ters çevrilebilir kontrpuan çizgileri kesin kurallara göre yazılmalıdır çünkü belirli bir yönelimde kabul edilebilir birkaç aralıksal kombinasyon artık ters çevirebilir değildir. Örneğin sol notası yukarıda üstündeki do notası daha aşağıda duyulursa bir beşli aralığı oluşur uyumlu olarak kabul edilen bu form tamamıyla kabul edilebilir. Aralık ters çevrildiği zaman (Do notası yukarı sol notası aşağı) bu tonal kontrpuan uygulamasında uyumsuz bir yapı olarak kabul edilen dörtlü aralık formunu oluşturur ve eğer kullanılacaksa bu durum özel bir işlem, hazırlık ya da çözüm gerektirir. Karşıkonu cevapla aynı anda duyulursa, cevabın perdesine transpoze edilir. Her ses daha sonra kendi konusu veya cevabıyla karşılık verir ya da daha sonraki karşıkonular veya özgür kontrpuan duyulabilir. Bir tonal cevap kullanıldığı zaman, cevaplarla (C) konuların (K) sırayla birbirini takip etmesi sergi için alışılmış bir durumdur. Aslında bazı füglerde bu sıralama genellikle çeşitlidir. Örnek olarak J.S. Bach’ın Eşit Düzenli Klavye, Kitap 1’deki BWV 846 bir numaralı Do Major füg’deki KCCK aranjesi verilebilir. Bir küçük kodetta konu ve cevabın çeşitli sunumlarına bağlı olarak duyulabilir. Bu durum müziğin düzgün bir şekilde ilerlemesini sağlar. Tıpkı serginin diğer kısımları gibi kodetta da fügün geri kalan kısmında duyulabilir. İlk cevap konunun ilk sunumundan az sonra ortaya çıkmalıdır, bu sebeple ilk kodetta çoğunlukla oldukça kısa olur ya da gerekli görülmez. Yukarıdaki örnek bu duruma işaret eder: Konu bir çeyrek notada biter. Fa anahtarı ikinci ölçüdeki üçüncü vuruş si bemol notası yukarıdaki sol notasına cevap olarak çözülür. Sonraki kodettalar büyük ölçüde daha uzun olabilir ve sıklıkla konu/cevap ve karşıkonu içerisinde şimdiye kadar duyulmuş materyalin (a) gelişimine hizmet ederler ve muhtemelen ikinci karşıkonu içerisinde sunulmuş fikirler duyulur veya özgür kontrpuanı bir (b) gecikme izler, bu yüzden konu/cevap ve karşıkonu olarak konunun diğer sese yeniden girişinin etkisini arttırmış olur. Sergi genellikle bütün sesler konu ve cevaplarda sunulduktan sonra sonuçlanır. Bazı füglerde sergi ya konunun veya cevabın ekstra bir girişi ya da temanın ekstra bir sunumuyla sonuçlanır. Bundan başka bazı füglerde seslerden birinin girişi sonraya kadar saklanabilir. Bu duruma org füglerindeki pedallar örnek verilebilir.(Örnek olarak J. S. Bach'ın BWV 547 org için Do majör fügü). Baştaki sergiyi izleyen konunun sonraki girişleri ya direkt olarak (mesela Eşit Düzenli Klavye’deki bir numaralı BWV 846 Do majör fügde olduğu gibi) ya da epizotlar halinde ayrılır. Epizotik materyal her zaman başka bir tona modülasyon şeklinde olur ve daha önce sergide duyulmuş elementlerden uyarlanır. Her epizotun asıl görevi konunun yeni girişini farklı bir tona aktarmak olup, ayrıca sergi kısmından ve orta girişlerden alınan materyalin katı formundan sıyrılmayı sağlama görevi de görebilir. André Gedalge'a göre fügün epizot kısmı genellikle konunun fragmanlar halindeki bir seri taklitlerinden uyarlanır. Konunun sonraki girişleri veya orta girişler füg boyunca oluşmaya devam eder. Konunun sonraki girişleri veya orta girişler konu ve cevap olarak fügün tamamı içinde en az bir kez sunulmalı ve bunlar ayrıca sergiden karşıkonularla, yeni karşıkonularla, özgür kontrpuan veya bu kombinasyonlardan herhangi biriyle kombine olarak duyulabilir. Konunun serginin orta girişlerinde tek ses olarak girmesi seyrek bir durum olup çoğunlukla karşı konulardan veya özgür kontrpuanlardan biriyle birlikte işitilir. Orta girişler ön seslerden ziyade aralıklarda oluşma eğilimi gösterirler. Yukarıdaki tipik yapıda da görüleceği üzere perde yapısı füglerde çok çeşitli olmasına rağmen bunlar çoğunlukla altçeken ve çeken gibi ilgili perdelerle yakından ilişkilidir. J. S. Bach’ın füglerinde ilk orta girişleri çoğunlukla eserin ana tonuyla ilişkili majör ve minör tonlarda gerçekleşir ve fügün tonal konusu bir cevap gerektirdiği zaman ilişkili majör veya minör tonun çeken notasında bir giriş bunu takip eder. Daha erken dönem bestecilerin füglerinde (en dikkat çekici örnekler olarak Buxtehude ve Pachelbel), orta girişlerde çeken ve altçekenden başka aralıkların kullanılması sıra dışı ve modülasyon içermeyen bir örnek oluşturur. Buxtehude’nin Praeludium (Fugue and Chaconne) in C, BuxWV 137 isimli eseri bir diğer modülasyonsuz füglere gösterilebilecek örneklerden biridir. Konu girişi ve cevap materyali olmadığı durumlarda, besteci konuyu değişime uğratarak bir konu geliştirebilir. Bu duruma epizot ya da bu terim bazen eş anlamlı olarak orta girişlerle bir çifte füg içindeki (örnek yukarıda) tamamen yeni konuların sergisini tanımlamak için kullanılsa da ters çevirme ismi verilir. Bir füg girişlerinin içindeki herhangi bir konu ters çevirme, permütasyon (bütün bir konunun tersten duyulması şeklinde gerçekleşen ve daha az sıklıkla görülen form) azalma (bir kesin değişken tarafından konunun ritmik değerlerinin azaltılması) ve arttırma (bir kesin değişken tarafından konunun ritmik değerlerinin çoğaltılması) veya bu kombinasyonların herhangi biri kullanılarak değiştirilebilir. J. S. Bach'ın Eşit Düzenli Klavye kitap 1’deki Füg no. 2 in Do minor, BWV 847’deki 7–12 ölçü arasından alınmış küçük bir parça yukarıda anlatılan çoğu karakteristik uygulamaları göstermektedir. Füg klavye için üç sesli ve düzenli karşı konularla yazılmıştır. Bu parça serginin son girişiyle açılmaktadır. Konu bas partisinde duyulur, konunun karakteristik ritmiyle sonuçlanan orta ses ikinci karşı konunun bir ikinci versiyonunu duyururken ilk karşı konu soprano da duyulur ve bu daima ikinci karşı konunun ilk versiyonu ile birlikte kullanılır. Bu epizotun ardından bir dörtlü aralık içindeki eşlikli bir kanondan oluşan bir melodiyle birlikte eksenden ilişkili bir majör tona modülasyon yapılır. İkinci sistem içindeki ikinci ölçünün ilk vuruşuna, ilk ölçünün vuruşunun son çeyrek notasından ve ilk orta girişten Mi bemol majöre geçiş yarı mükemmel bir kadans ile gerçekleşir. Burada Bach tonun değişimine uyum sağlayabilmek için karşı-konu 2'yi değişime uğratır. Fügün herhangi bir noktasında konunun "sahte girişleri" olabilir ancak bu konunun başlangıcını içerse de tamamlanmış halini içermez. Sahte girişler konunun başının kısaltılmış şeklidir ve konunun gerçek girişine hazırlık görevi görür ve gerçek konunun etkisini arttırır. Karşı-sergi bir ikinci sergidir. Aslında sadece iki giriş vardır ve girişler ters sırada gerçekleşir. Bir füg içindeki karşı sergi bir epizot ile karşı sergiden ayrılır bu orijinal sergideki aynı perdede gerçekleşir. Bazen karşı sergiler veya orta girişler sıkışma (Stretto) içinde gerçekleşir. Bu durum konu/cevabın girişi tamamlanmadan önce bir ses konu/cevap ile karşılık verdiğinde gerçekleşir. Bu genellikle müziğin yoğunluğunu arttırmak için kullanılır. Konunun sadece bir girişi strettonun tamamlanmasında duyulmalıdır. Aslında konu/cevap bir strettonun tamamlanması sırasında bütün seslerde duyulabilir ve buna stretto maestrale veya grand stretto adı verilir. Strettolar permütasyon, azalma ve arttırma esnasında da gerçekleşebilir. Bir fügün açılış sergisi stretto formunda da gerçekleştiği zaman buna close fugue veya stretto fugue ismi verilir (Örnek olarak Bach’ın Si Minör Missa’sındaki the Gratias agimus tibi ve Dona nobis pacem koroları verilebilir). Bir fügün kapanış kısmı sıklıkla bir veya iki karşı sergiler, eksen içinde muhtemelen bir sıkışma, bazen de eksen ve çeken pedal notası üzerinde bir sıkışma içerebilir. Konunun son girişini izleyen herhangi bir materyal son koda olarak bilinir ve genellikle kadans şeklinde olur. Sadece tek bir konuya sahip füg olup ters çevrilmiş kontrpuandan yararlanmaz. Bir çifte füg sıklıkla aynı anda gelişme gösteren iki konuya sahip olur. Benzer şekilde üçlü fügün de üç konusu olur. İki çeşit çifte füg vardır: a) İkinci konusu aynı anda sergideki konuyla sunulan füg (örnek olarak Mozart'ın Re minör Requiem’indeki Kyrie Eleison kısmı) b) ikinci konusu sonraki bir kısımda kendi sergisine sahip olan ve iki konusu sonraya kadar birleşmeyen füg. (Örnek olarak Bach’ın Eşit Düzenli Klavye, Kitap 2’deki 14 numaralı Fa diyez minör füg ve Bach’ın BWV 552 numaralı "St. Anne" Fa bemol 3 sesli org fügü). Karşı füg ilk cevap konu ters çevrilmiş durumdayken sunulan fügdür ve ters çevrilmiş konu ağırlıklı olarak fügün tamamı boyunca sunulmaya devam eder. Bach’ın Füg Sanatı isimli eserindeki Contrapunctus V ve Contrapunctus VII karşı füge örnek gösterilebilir. Permütasyon füg fügün elementleri ile katı bir kanonun birleşmesi ile oluşan kompozisyon tipini (ya da tekniğini) tanımlar. Her ses konuyla art arda bir şekilde giriş yapar, her giriş eksen ve çeken arasında birbirini izler ve her ses ilk konuyu sunduktan sonra iki veya daha fazla temayla (veya karşı konularla) devam eder. Bu doğru bir ters çevrilmiş kontrpuan oluşturmalıdır (diğer bir deyişle konu ve karşı konular kabul edilemeyen uyuşumsuz sesler yaratmadan hem altta hem de üstte bütün diğer temalarla çalınabilmelidir). Her ses bu şablonu örnek alır ve bütün konu/temalar aynı düzende sunulur (ve bütün temalar sunulduğu zaman materyal kendini tekrarlar, bazen bir esten sonra olur). Her zaman çok küçük yapısal olmayan/tematik materyal vardır. Permütasyon füg boyunca, oldukça sıra dışı olmasına rağmen temaların her mümkün tek ses kombinasyonu (veya permütasyon) duyulmuş olur. Bu limit doğrudan orantılılığın sonucu oluşur: Bir füg içindeki daha fazla ses, daha büyük miktarda muhtemel permütasyonlardır. Sonuç olarak besteciler en müzikal permütasyonlarının ve oraya yönlendiren süreçlerin editoryal karar çalışmasını yaparlar. Bach’ın BWV182 numaralı Himmelskönig, sei willkommen isimli kantatının açılış korosu permütasyon füge bir örnek olarak gösterilebilir. Permütasyon fügler ne bağlayıcı epizotlar ne de ilgili perdelerdeki temaların anlatımını içermedikleri için geleneksel füglerden ayrılırlar. Örneğin Bach’ın BWV 582 numaralı Do minor Passacaglia ve Füg’ü permütasyon sergileri arasında epizotlar içermesine rağmen tamamıyla permütasyon füg değildir. Ters çevrilebilir kontrpuan permütasyon fügler için esastır ancak basit füglerde bulunmazlar. Fügle aynı karakteristik özelliklere sahip küçük füg. Kontrpuantal yazım çoğunlukla çok katı olmaz ve daha az biçimseldir. Beethoven'nın Op. 120 "Diabelli Varyasyonları"’ndaki 24. Varyasyon buna örnek gösterilebilir. Fuga teriminin kullanımı Ortaçağa kadar uzanır ancak bu terim bugün fügden farklı olarak kabul edilen kanon gibi her çeşit imitasyona dayanan kontrpuan türünü de tanımlamak için kullanılıyordu. 16. yüzyıldan önce füg aslen bir tarzdı. 16. yüzyıla kadar füg tarzı yazım tekniği bugünkü enstrümantal ve vokal eserlerde görüldüğü şekilde anlaşılamamıştır. Füg tarzı yazım tekniği fantazilerde, riçerkarlarda ve kanzona gibi türlerde bulunabiliyordu. Teorik bir terim olarak “füg” 1330 yılında Jacobus of Liege’un Füg hakkında yazdığı Speculum musicae isimli eserinde kullanılmıştır. Füg aynı müzikal materyalin farklı bir notada tekrarlandığı imitasyon tekniğinden ortaya çıkmıştır. Gioseffo Zarlino isimli Rönesans dönemi teorisyeni, bestecisi ve yazarı iki çeşit imitasyona dayalı kontrpuantal tür olan füg ve kanon (Zarlino kanonu imitasyon olarak adlandırmıştır) arasındaki ayrımı yapan ilk kişilerden biridir. Başlarda doğaçlamaya destek olması için uygulanıyordu ancak 1550’li yıllardan itibaren bir kompozisyon tekniği olarak kabul edilmiştir. Rönesans dönemi bestecisi Giovanni Pierluigi da Palestrina (1525?–1594) modal kontrpuan ve imitasyonlar kullanarak missalar bestelemiş füg stili yazım şekli motetlerinin yazım şeklinin temelini oluşturmuştur. Palestrina’nın imitasyona dayalı motetleri metnin içindeki her ifadenin, ayrı ayrı sunulup işleyen farklı konusu olması sebebiyle füglerden farklılık gösterir. Oysaki bir füg bütün bir eser boyunca aynı konu ve konularla işlenmeye devam eder. Barok döneminde füg yazımı bestecilik uzmanlığının bir göstergesi olarak bestenin esas öğesi haline gelmiştir. Bu dönemde fügler çeşitli müzikal formlarla birleştirilirdi. Jan Pieterszoon Sweelinck, Girolamo Frescobaldi, Johann Jakob Froberger ve Dieterich Buxtehude gibi bestecilerin hepsi fügler yazmışlardır. George Frideric Handel’de birçok oratoryosunda füglerden yararlanmıştır. Zamanın klavye için yazılan süitlerinde füg şeklinde yazılmış gigue bölümü olurdu. Domenico Scarlatti 500’den fazla çembalo süitinde sadece birkaç füg kullanmıştır. Fransız üvertürü ağır bir giriş kısmından sonra hızlı füg stilinde bir kesit içerir. Bir sonata da chiesa ikinci bölümü Arcangelo Corelli ve diğer besteciler tarafından genellikle füg stilinde bestelenirdi. Barok dönemi ayrıca müzik teorisinin öneminin artışına tanıklık etmiştir. Barok dönemi boyunca yazılmış bazı fügler, öğrencilere kontrpuantal tekniği öğretmek amacıyla yazılmışlardır. Johann Joseph Fux (1660–1741) tarafından 1725 yılında yayınlanmış Gradus Ad Parnassum ("Parnassus’un basamakları") bu konudaki en etkili yazılı eserdir. Bu çalışma kontrpuan türlerinin bilimsel terimlerini ortaya koyar ve füg yazımının öğrenilebilmesi için bir dizi egzersiz içerir. Fux’un çalışması çoğunlukla Palestrina’nın modal fügleri üzerinde yapılan alıştırmadan uyarlanmıştır. Mozart bu kitabı çalışmış ve bu eser 19. yüzyıl boyunca da önemini korumuştur. Haydn’da kontrpuanı bu kitaptan çalışmış ve biçimsel yapının temeli olarak düşünmüştür. Bach’ın en ünlü fügleri çembalo için yazdığı Eşit Düzenli Klavye isimli yapıtında bulunur ve çoğu besteci ve teorisyen bu eserleri fügün en büyük örnekleri olarak kabul eder. Eşit Düzenli Klavye iki cilt halinde Bach’ın hayatının farklı dönemlerinde yazılmışlardır ve her biri her majör ve minör tonda 24 prelüd ve füg içerir. Bach ayrıca bir toccata veya prelüd ile başlayan org fügleri de bestelemiştir. BWV 1080 numaralı Füg Sanatı isimli eseri 4 kanon ve bir temanın aşamalı olarak devirler halinde dönüşüm geçirdiği bir seri fügler içerir. Bach ayrıca daha küçük tek başına fügler de yazmıştır ve çeşitli eserlerinin içine füg kesitler ve bölümler eklemiştir. J.S. Bach’ın etkisi oğlu C.P.E. Bach and teorist Friedrich Wilhelm Marpurg (1718–1795)’ de etki etmiş ve Marpug Abhandlung von der Fuge ("fügün bilimsel incelemesi", 1753) isimli eserini çoğunlukla Bach’ın eserlerin temel alarak yazmıştır. Klasik dönem boyunca füg artık bir müzik kompozisyonunda temel yapı taşı ve hatta doğal bir biçim olarak görülmemiştir. Yine de Haydn ve Mozart kariyerlerinin çeşitli dönemlerinde füg yazım stilini yeniden keşfetmiş ve eserlerinde kullanmışlardır. Haydn klasik dönemde füg stili besteciliğin lideri olmuştur. Haydn’nın en ünlü fügleri üç adet füg şeklinde final içeren Sun quartets (op. 20, 1772) isimli eserinde bulunur. Haydn daha sonra bunu sadece bir kere op. 50 no. 4 (1787) numaralı kuvartetinde tekrar etmiştir. Haydn’nın bazı erken dönem kontrpuan kullanımı (No. 3, No. 13, ve No. 40) numaralı senfonilerinde de bulunmaktadır. Haydn’nın Baryton trioları ve senfonilerindeki erken dönem fügleri Haydn’nın zamanında dikkatle incelediği Joseph Fux’un Gradus ad Parnassum (1725) isimli bilimsel incelemesinin etkisini gösterir. Haydn’nın ikinci füg yazım dönemi 1791–1793, 1794–1795 yılları sırasında gerçekleştirdiği Londra yolculukları sırasında dinleme fırsatı bulduğu Handel’in oratoryoları sonrasında gerçekleşmiştir. Haydn Handel’in tekniklerini incelemiş ve Handel stili füg yazım stilini Yaratılış ve Mevsimler isimli oratoryolarında ve No. 88, No. 95, No. 101 numaralı senfonileri de dahil birkaç son dönem senfonisinde kullanmıştır. Mozart henüz gençken Bologna’da Padre Martini ile kontrpuan çalışmıştır. Aslında Mozart’ın füg yazımındaki asıl etki 1782 yılında Viyana’da Baron Gottfried van Swieten yanında bulunduğu sırada gerçekleşmiştir. Van Swieten Berlin’deki diplomatik görevi sırasında Bach ve Handel’in birçok el yazısını olabildiğince toplayabilme fırsatı bulmuş ve Mozart’ı bu çalışmaları incelemesi için davet ederek onu bu eserleri diğer enstrüman kombinasyonlarına uyarlaması için cesaretlendirmiştir. Bu eserlerden açıkça etkilenen Mozart, Bach’ın Eşit Düzenli Klavye’sinden füglerin yaylı trio için bir dizi uyarlamalarını yaparak onların kendi yazdığı prelüdlerle sunumlarını yapmıştır. Mozart o zamanlar Barok stilini taklit ederek bir dizi kendi fügünü bestelemiştir. Bu fügler K. 405 (1782) numaralı yaylı kuvartet için yazılmış fügleri ve iki piyano için K. 426 numaralı (1783) Do Minor fügü de içerirler. Mozart daha sonra Sihirli Flüt operasında ve 41. Senfonisinin final kısmında füg yazım stilini kullanmıştır.. Requiem’in tamamlanmış kısımları da ayrıca birkaç füg içerir (en dikkat çekici olanlar Kyrie ve Domine Jesu bölümünde üç füg. Ayrıca Mozart Amen kısmı için bir füg taslağı bırakmıştır. Bazı kişiler bunun Sequentia kısmının bitimi için yazıldığını düşünmüştür). Ludwig van Beethoven’da çocukluk yıllarındaki piyano eğitiminin önemli bir kısmını oluşturan Eşit Düzenli Klavye çalma çalışmaları sebebiyle füg yazım stiline aşinaydı. Viyana’daki erken dönem kariyerinde, Beethoven bu füglerde gösterdiği performansla oldukça dikkat çekmiştir. Beethoven’ın erken dönem piyano sonatlarında füg kesitler vardır. Ayrıca Eroica Senfonisi’nin (1805) ikinci ve dördüncü bölümlerde füg yazım stili görülür. Beethoven fügleri sonatlarına dahil ederek epizotun amacını ve kompozisyon tekniğini sonraki dönemin bestecileri için yeniden şekillendirmiştir. Yine de Beethoven’nın eserlerinde fügler son dönem eserlerine kadar gerçek anlamda esas nokta olmamıştır. Beethoven’nın Hammerklavier Sonat’ının final kısmı bir füg içerir. Bu eser aşırı teknik zorluğu ve uzunluğu sebebiyle 19. yüzyılın geç dönemlerine kadar fazla yorumlanmamıştır. Ayrıca Op. 102 No. 2 numaralı Çello Sonatının son bölümü ve La majör Op.101 ve La bemol majör Op.110 numaralı piyano sonatlarının son bölümleri de bir füg içerir. Rosen’e (1971, p. 503) göre “110 numaranın final kısmında Beethoven füg yazımının en geleneksel unsurlarının önemini tekrar tasarlamıştır”. Füg stili pasajlar ayrıca Missa Solemnis ve Dokuzuncu Senfoni’nin üçüncü bölüm hariç tüm bölümlerinde bulunur. Bir büyük uyuşumsuz (disonant) füg Op. 130 numaralı(1825) yaylı kuvartetinde bulunur. Bu füg daha sonra Op. 133, the Große Fuge ("Great Fugue") ismiyle yayınlanmıştır. Aslında Beethoven'nın Op. 131 numaralı Do diyez minör yaylı kuvartetindeki açılış kısmındaki füg birçok kişi için Beethoven’nın en büyük başarılarından biri olarak kabul edilir. Joseph Kerman (1966, p. 330) bu fügü “bütün füglerin en akıcısı” olarak tarif etmiştir. Sullivan (1927, p. 235) “Beethoven’nın yazdığı en insanüstü müzik parçası” olarak tarif etmiştir. Philip Radcliffe (1965, p. 149) ise “Bir biçimsel ana hattın açık tanımı bu fügün olağanüstü etkisinin fikrini az da olsa verebiliyor” şeklinde tanımlamıştır. Romantik dönemin başlangıcında füg yazımı özellikle Barok dönemin normları ve stiline bağlı hale gelmiştir. Felix Mendelssohn Bach’ın müziğinden esinlenerek birçok füg yazmıştır. Franz Liszt’in Si minor piyano sonatı (1853) çalan kişinin keskin virtüözitesini gerektiren güçlü bir füg içerir. Verdi Falstaff operasının bitimine enteresan bir füg örneği eklemiştir. Bruckner ve Mahler ayrıca senfonilerine fügler eklemişlerdir. Buna örnek olarak Mahler’in 5. Senfonisi’inin final kısmı gösterilebilir. 20. Yüzyıl bestecileri fügü önemli pozisyonuna tekrar geri getirmişler, ful enstrümantal eserlerdeki kullanımının, giriş ve gelişme kısımlarındaki öneminin, füg stili kompozisyonun gelişimsel kapasitesinin farkına varmışlardır. Ravel'in Le Tombeau de Couperin (1917) isimli piyano suitindeki bir fügü Roy Howat (200, p. 88) “Jazz’ın kıvılcımının bir inceliği” olarak tanımlamıştır. Pierre Boulez (1986, p. 346-7) Bartók'un Music for Strings, Percussion and Celesta (1936)’sının açılışındaki ağır bir fügü "Bartok’un incelikli stilinin kesinlikle en karakteristik ve en iyi örneği… muhtemelen Bartok’un bütün eserlerinin en ebedi olanı, füg maksimum yoğunluğun bir noktasına bir yelpaze gibi açılıp daha sonra kapanıyor ve açılışın gizemli atmosferine geri dönüyor" sözleriyle övmüştür. Igor Stravinsky ayrıca Symphony of Psalms ve Dumbarton Oaks Konçerto gibi birçok eserinde kullanmıştır. Stravinsky Bach’ın kompozisyon tekniklerini tanımış ve Symphony of Psalms (1930)’ın ikinci bölümünde Barok dönemi füglerine çok benzeyen bir füg kullanmıştır. Bu kısım iki farklı konulu bir çifte füg kullanır, birincisi Do ile ikincisi ise Mi bemol ile başlar. Stretto bölümler ve konu girişleri bölüm boyunca sıklıkla duyulur. Olivier Messiaen, "Vingt regards sur l'enfant-Jésus" (1944) isimli solo piyano için 20 süitten oluşan derlemesindeki "Par Lui tout a été fait" ("By Him were all things made") isimli altıncı parçası hakkında şunları yazmıştır: Bu yaratılışın bütün şeylerini temsil ediyor: Uzay, zaman, yıldızlar, gezegenler-ve Tanrının yüz ifadesini (daha çok tassavurunu) arkasındaki ateşleri ve kaynamayı. Bunun hakkında konuşmak bile imkânsız. Bunları tanımlamaya teşebbüs etmeyeceğim. Onun yerine füg formunun arkasına sığınacağım. Bach’ın Füg Sanatı ve Beethoven'nın Opus 106 numaralı (Hammerklavier sonata) fügünün akademik fügle bir ilgisi yoktur. Bu büyük örnekler gibi, eğitsel olmayan bir fügdür. György Ligeti Requiem’nin ikinci bölümü ve her bölümü (S,M,A,T,B) şeklinde bir kanon oluşturan 4 sesli alt bölümlere ayrılmış Kyrie için beş kısımlı füg yazmıştır. Fügdeki melodik materyal tamamıyla kromatik, sıçrayan aralıkların üzerine binen melizmatik sesler ve poliritmin kullanılması (birden fazla ritmik yapının aynı anda kullanılması), armonik ve ritmik her şeyi bulanıklaştırarak, işitme bütünlüğü oluşturuyor. Böylece fügün bir form ya da doku olup olmadığı konusunda sonraki kısmın teorik/estetik sorusunu vurguluyor. Benjamin Britten The Young Person's Guide to the Orchestra (1946) isimli eserinin son kısmında füg kullanmıştır. Henry Purcell’ın temasından yapılan alıntı eserin sonunu bir koral füge dönüştürür. Kanadalı piyanist ve müzik düşünürü Glenn Gould So You Want to Write a Fugue? Isimli kendi müzikal formunu açıklayan bir metin üzerine tam ölçek bir füg bestelemiştir. Emerson, Lake & Palmer’ın Trilogy isimli albümündeki "The Endless Enigma" isimli şarkının orta kısmında iki dakikalık bir piyano fugato bulunur. Alec Templeton tarafından bestelenen ve Benny Goodman tarafından 1938 yılında kaydı yapılan Bach goes to Town ve John Lewis tarafından bestelenip Modern Jazz Quartet tarafından 1955 yılında kaydı yapılan Concorde jaz füglerine iki önemli örnektir. Fügün müzikal formdan ziyade (bu anlayışa göre sonat formu müzikal formdur) bir besteleme tekniği olduğu konusunda yaygın bir bakış açısı vardır. Avusturyalı müzikolog Erwin Ratz fügün biçimsel düzeni sadece tema ve epizotların dizilişlerinden oluşmadığını ayrıca armonik bir yapısı olduğunu savunmuştur. Özellikle epizotlar daha çok uzak tonlarda dolaşırken sergi ve koda eksen perdesine gitme eğilimi gösterir. Ratz aslında bunun füg formunun temelini oluşturan esas (arketip) olduğunu ve bağımsız füglerin bundan sapma gösterebileceği vurgulamıştır. Bu nedenle daha sıklıkla fügün gelişme kısmında ilgili tonlara gidilir ve fügün bütün yapısı sadece armonik yapı tarafından sınırlanmaz. Örneğin füg toniğe en yakın perdelerden biri olan çeken perdesine bile gitmeyebilir. Bach’ın Eşit Düzenli Klavye’nin birinci kitabındaki Si bemol majör füg ana tonun ilgili minörüne, supertonik (tonikten sonraki ikinci nota) ve altçeken perdesine gider. Bu durum sonat formu gibi sonraki formlarda farklıdır. Sonat formu açık bir şekilde gidilen perdeleri tayin eder (tipik olarak bir ABA formunda eksen ve çeken perdeleri). Çoğu modern füg geleneksel tonal armonik yapıdan sapma gösterip seri (aralık yönelimli) kurallar (örnek olarak György Ligeti'nin Requiem'inden Kyrie/Christe, Witold Lutosławski'nin eserleri) veya pankromatik ya da daha yoğun armonik spektrum kullanılır. Füg en karmaşık kontrpuantal formdur. Ratz’ın sözlerine göre“ füg tekniği önemli bir şekilde müzikal fikirlerin şekillenmesini üzerine yüklenmektedir ve sadece Bach ve Beethoven gibi müzik dehalarına böylesine uygulanması zor bir forma hayat nefesi verebilme ve en büyük düşünceleri taşıyabilme yeteneği verilmiştir. Bach’ın füglerinin en büyük kontrpuantal çalışmalar olarak kabul edilmesinin yanı sıra, Peter Kivy “kontrpuanın kendisi öteden beri, müzisyenleri yoğun ve ciddi düşüncesiyle beraber olmuştur” şeklinde açıklama yapmış ve “ görünüşe göre onların bunu yapması için bazı mantıklı gerekçeler mevcut” şeklinde yorumda bulunmuştur. Bu bestecilerin gösterdikleri çabayla bu sınırlamaların onlar için özgürlük yaratması fikriyle ilgilidir. Kivy ayrıca füg yazmanın doğaçlamanın temeli olduğuna ve Rönesans dönemi boyunca bir doğaçlama sanatı olarak icra edildiğini işaret etmiştir. Nicola Vicentino’nun 1555 yılındaki yazısına göre: Besteci ilk imitasyona dayalı girişlerini tamamladıktan sonra, temaya eşlik olarak görev yapan pasajı alır ve bunu yeni imitasyona dayalı işlemin temeli haline getirir ve böylece “ besteci bestelemek için daima durmak ve düşünüp taşınmak zorunda kalmayacağı yeni materyale sahip olur”. Bu formül füg stili doğaçlamanın temel kuralı olup klavyedeki doğaçlama tekniğinin daha kapsamlı bir şekilde ele alan sonraki 16. yüzyıl tartışmalarını önceden haber verir. Far (kozmetik) Far, göz kapağına renk vermesi için kullanılan çeşitli renklerde, ışıltılı ya da simli olabilen makyaj ürünü. Toz, bilyalı, likit, krem çeşitleri bulunmaktadır. Göze dumanlı veya aydınlık bir görüntü verir. Tekli veya pek çok renk bir arada bulunabilir. Hadrian Kapısı Hadrianus Kapısı veya Üçkapılar, Antalya'da kenti çevreleyen sur üzerindeki anıtsal kapılardan biridir. Mermer kapı da denir. 130 yılında Roma İmparatoru Hadrianus'un Antalya'yı ziyareti sırasında, ona hitaben yapılmıştır. Üç gözlü olan kapının Latince bir kitabesi vardır. Korint üslubunda süslü mermer sütunlardan, kapının üzerinde yer alan, imparator ve ailesinin heykellerinden günümüze sadece kitabe kalabilmiştir. Kadın (albüm) Kadın, rock müzik sanatçısı Şebnem Ferah'ın ilk özgün stüdyo albümüdür. 15 Kasım 1996'da Raks Müzik tarafından yayınlanan albümde 10 şarkı bulunmaktadır. Albüm, Türkiye'nin rock müziğe bakış açısında önemli gelişmeler sağlamıştır. Yapımcılığını İskender Paydaş'ın üstlendiği albüm 500 bin civarı satmıştır. Hazırlığı iki yıl sürmüş ve Şebnem Ferah albümü anne ve babasına ithaf etmiştir. "Deli Kızım Uyan" parçası çoğu kitlelere göre albümün duygu yoğunluğu en yüksek şarkısıdır. Şebnem Ferah, bu şarkıyı o sıralar ağır hasta olan ablası için yazmıştır. Albümün ilk videosu "Vazgeçtim Dünyadan" adlı şarkıya çekilmiş ve şarkı listelerde uzunca bir süre bir numarada kalmıştır, ancak klip bazı kitleler tarafından ciddi eleştirilere maruz kalmıştır. Ayrıca, albümde "Yağmurlar" şarkısının enstrümantal versiyonu da bulunmaktadır. 14 Şubat 2013 tarihinde Pasaj Müzik tarafından yeniden yayınlanmıştır. Simão Sabrosa Simão Pedro Fonseca Sabrosa (d. 31 Ekim 1979, Constantim), sol-sağ kanat ile forvet mevkilerinde görev yapmış Portekizli eski futbolcudur. Son olarak ISL takımlarından NorthEast United'da forma giymiştir. Portekiz'in Vila Real şehrinin Constantim kasabasında dünyaya geldi. 12 yaşında Diogo Cão kulübünde bir sene futbol oynadıktan sonra, 1992'de Luis Figo, Cristiano Ronaldo, Ricardo Quaresma gibi yıldızları yetiştiren Sporting Lizbon takımının altyapısına geçti. 1997'de profesyonel sözleşme imzaladı. 17 yaşında ilk resmi maçına çıktı. Simão, 1997-1999 yılları arasında altyapısından yetiştiği Sporting Lizbon'da forma giydi. Gil Vicente FC karşısında oynanan maçta oyuna girdikten bir dakika sonra golünü attı ve maçı 3-0 kazandılar. Simao, bu takımda oynadığı 3 sezonda kupa kazanamadı, ancak UEFA Kupası'nda ilk kez forma giydi. Ayrıca Cristiano Ronaldo'nun bilek hareketlerini ve yeteneğini geliştirmesinde yardımcı olmuştur. 1999 yazında 15 milyon euro karşılığında FC Barcelona'ya transfer oldu. 2001 yılına kadar Barcelona'da oynadı. Burada kendisi gibi Portekizli Figo ile orta sahada bir ikili oluşturdu. İlk sezonunda 21 maçta forma giyen Simao, 1 gol atabildi. Barcelona ise Deportivo'nun ardından lig ikincisi oldu. İkinci sezonda ise başarı yakalanamadı. Burada ilk kez UEFA Şampiyonlar Ligi'nde oynama şansını da elde etti. Barcelona'da çok iyi geçemeyen iki sezon sonrası 12 milyon euro karşılığında ülkesine, bu sefer SL Benfica forması giymeye başladı. 2001-2007 yılları arasıda SL Benfica takımında oynadı. 2002-03 sezonunda 33 maçta 18 gol atmayı başardı ve lig ikincisi oldular. Sonraki sezon da lig ikincisi olan takımda Simao, 31 maçta 12 gol attı. 2004-05 sezonunda Benfica, 11 yıllık aradan sonra Portekiz Ligi şampiyonu oldu. Simao, 34 maçta da 90 dakika forma giyerek şampiyonluğun en önemli ismi oldu. Ayrıca attığı 15 golle, takımının en golcü ismi olup, lig gol krallığında da 2. oldu. Kupada da finale çıksalar da 2-1 kaybettiler. Simao, finalde golü penaltıdan kaydetti. UEFA Kupası'nda da bütün maçlarda oynayan Simao, 4 gol kaydetti. 2005-06 sezonuna Simao, Portekiz Süper Kupa şampiyonluğuyla başladı. Ancak bu sefer şampiyonluk korunamadı ve lig üçüncüsü oldular. Şampiyonlar Ligi'nde ise çok başarılı bir sezon geçirdiler. 10 maçın 8'inde forma giydi. Gruptan ikinci olarak çıkan Benfica, grubun favorisi Manchester United'ı yenerek gruptan çıkma başarısını gösterirken, Manchester United ise grup sonuncusu oldu. Sonraki turda önceki sezonun şampiyonu Liverpool'u elediler. Portekiz'de rakiplerini 1-0 yenerken, deplasmanda Simao'nun da bir gol kaydettiği maçı 2-0 kazandılar. Çeyrek finalde ise o sezon kupayı kazanacak Simao'nun eski takımı Barcelona ile oynanan maçlarda 0-0 ve 0-2'lik skorlar alarak elendiler. Bu başarılı Avrupa macerasının ardından Simao'nun adı Liverpool'a anılsa da, Benfica'nın futbolcu için çok yüksek bonservis bedeli istemesi nedeniyle transfer gerçekleşemedi. 2006-07 sezonunda birinci Porto'nun iki puan ardından üçüncü oldular. Simao, 11 golle yine takımın en golcü ismiydi. Bu performansıyla Portekiz'in en iyi futbolcusu olarak seçildi. Ayrıca Ekim ve Şubat aylarının en iyi futbolcusu seçildi. 20 Temmuz 2007'de, 20 milyon Euro'ya İspanyol ekip Atlético Madrid'e transfer oldu. İlk iki sezonunda takımının değişmez ilk 11 oyuncusu oldu. İki sezonda da 7 gol attı ve takımın iki sezonda da lig dördüncüsü olmasını sağladı. 2007-08 sezonunda alınan dördüncülük ile Atletico Madrid, 1996-97 sezonundan sonra ilk kez Avrupa sahnesine döndü. 12 Nisan 2009'da, lig tarihinin 4000. golünü Deportivo'ya sol ayağıyla attığı şut ile kaydetti ve takım tarihine geçti. 2009 yılında takımda ikinci kaptanlığa getirildi. Sezon öncesi yapılan hazırlık maçlarından birinde Simão, Benfica karşısında Madrid forması giydi. Ancak ligde başarısız bir sezon geçirdiler. Simão, Şampiyonlar Ligi'nde APOEL FC ile oynanan maçta beraberlik golünü atarak, takımın UEFA Avrupa Ligi'nde devam etmesini sağladı. UEFA Avrupa Ligi'nde Galatasaray'a karşı da bir gol kaydetti. Atletico Madrid, kupada finale çıktı. Fulham karşısında oynanan finalde Simão da ilk 11'de maça çıkıp, 68 dakika forma giydi. Atlético Madrid, ilk kez düzenlenen bu kupayı kazandı. Ayrıca Lig Kupası'nda da finale çıktılar, ancak Sevilla'ya finalde yenildiler. Simão, kupada 3 gol kaydetti. Recreativo'ya attığı biri son dakikada olmak üzere, iki golle takımın çeyrek finale çıkmasına yardım etti. Simao, yarı finalde de bir gol attı. Bu performansı sonucu CNID Ödülleri'nde yurtdışında forma giyen en iyi Portekizli futbolcu ödülünü aldı. Simão'dan önce bu ödülü üç senedir Cristiano Ronaldo kazanıyordu. Aralık 2010'da ise Atlético Madrid'in resmî sitesinden yapılan açıklamada Simão'nun Beşiktaş'a transferi duyuruldu. Serdal Adalı'nın açıkladığı bonservis bedeli 900.000 €'ydu. Beşiktaş ile yıllığı 2,5 milyon €'dan 2,5 yıllık sözleşme imzalamıştır. Beşiktaş'ta ilk golünü, çıktığı ilk maç olan 7 Ocak 2011'deki Sivasspor'la oynanan hazırlık maçında attı. Ayrıca bu maçta bir de asist yaptı. 12 Mayıs 2011 tarihinde Kayseri Kadir Has Stadı'nda oynanan Ziraat Türkiye Kupası final maçında ise son penaltıyı gole çevirerek Beşiktaş ile ilk kupasını kazanmıştır. 2011-12 UEFA Avrupa Ligi sezonunda ise eski takımı Atletico Madrid'e karşı Beşiktaş formasıyla bir gol atsa da mağlubiyeti önleyememiştir. Sabrosa, 2012-2013 sezonunda Espanyol ile 2 yıllık sözleşme imzalamıştır. 16 Ağustos 2012 tarihinde Beşiktaş'tan ayrılarak La Liga takımlarından RCD Espanyol'a transfer olmuştur. 2015 yılında La Liga takımlarından RCD Espanyol'dan ayrılarak ISL takımlarından NorthEast United'a transfer olmuştur. Simão, Portekiz'in çeşitli yaş gruplarında millî takımda forma giydi. 1996'da U-16 takımı ile UEFA U-16 Futbol Şampiyonası'na katıldı ve şampiyonluk yaşadı. Bir yıl sonra U-18 takımında forma giymeye başladı. 1999'da ise U-21 takımının en önemli oyuncularından oldu. 18 Kasım 1998'de İsrail'le oynanan maçla birlikte 19 yaşındayken ilk kez millî takım formasını giydi. 2002 FIFA Dünya Kupası'na sakatlığı nedeniyle katılamadı. Katıldığı ilk büyük turnuva 2004 Avrupa Futbol Şampiyonası oldu. Simão, turnuvadaki altı maçın üçünde forma giydi. İki grup maçında ilk 11 olarak başladı. Özellikle İngiltere ile oynanan çeyrek final maçında dikkat çekti. İkinci yarı oyuna giren Simão, 83. dakikada maçı uzatmalara götüren golün asistini yaptı. Portekiz, İngiltere'yi penaltılarla elerken Simão penaltısını gole çevirdi. Finalde forma giymeyen Simão'lu Portekiz, kendi evinde düzenlenen turnuvayı ikinci olarak bitirdi. Simão, 2006 FIFA Dünya Kupası kadrosuna girerek, kariyerinin ilk Dünya Kupası'na katıldı. Portekiz'in dördüncü olduğu turnuvada Simão, bütün turnuva maçlarında forma giydi. Grup maçlarında Meksika'yı 2-1 yendikleri maçta 24. dakikada takımının golünü kaydetti. 1 Temmuz 2006'daki çeyrek finalde, 2 sene önceki gibi İngiltere ile eşleşen Portekiz, rakiplerini yine penaltılarla elerken Simão takımının ilk penaltısını gole çevirdi. Portekiz rakiplerini eledi ancak yarı finalde Fransa'ya elendiler. 2008 Avrupa Futbol Şampiyonası'nda da kadroda yer alan Simão, Türkiye ve Çek Cumhuriyeti'ne karşı oynanan grup maçlarında ilk 11'de yer aldı. Çeyrek final karşısında Almanya'ya karşı 90 dakika forma giyse de takımının elenmesini engelleyemedi. 2010 FIFA Dünya Kupası elemelerinde Simão, 4 gol kaydederek takımının en golcüsü oldu ve Portekiz, Dünya Kupası'na katılmaya hak kazandı. Simão, kupa kadrosunda yer aldı. Grup maçlarının ikisinde yedekten oyuna dahil olan Simão, Kuzey Kore maçında ilk 11'de sahaya çıkıp bir de gol attı. Sonraki turda turnuva şampiyonu İspanya'ya elendiler. Simão bu maçta da ilk 11'de yer aldı. 27 Ağustos 2010 tarihinde kişisel nedenlerden dolayı bundan sonra profesyonel futbolcu olarak Portekiz millî futbol takımında yer almayacağını söyledi. RakÄ±m Elkutlu Rakım Elkutlu (1869, İzmir - 4 Aralık 1948, İzmir), Türk klâsik mûsikîsi bestekârlarındandır. Rakım Elkutlu'nun, dînî ve lâdînî mûsikînin âyin, ilâhi, semâi kâr, durak, beste ve şarkı formunda dört yüz elliye yakın eseri vardır. Babasının ölümü üzerine Rakım Elkutlu İzmir Hisar Camii imamlığına tayin edilerek ölünceye kadar bu vazîfesine devâm etti. Aynı zamanda uzun yıllar, İzmir Mûsikî Cemiyeti'nin reisliğini de yaptı. Rakım Elkutlu, çok iyi usûl bilmesine rağmen nota bilmezdi. Bunun sebebi meşk sistemi ile yetişmiş olması ve notanın müziğe zarar vereceğini düşünmesiydi. Zira meşk usûlünde eserler hocanın ağzından birebir, usul vura vura geçilirdi. Bu sayede eserlerdeki duygu bozulmazdı. Nota, eserlerin nesiller boyu aktarılmasını sağlamakla birlikte bilhassa Türk musikisinde duygu ve icra bakımından eksiklik sebebidir. The Best Damn Thing The Best Damn Thing, Avril Lavigne'in 17 Nisan 2007'de çıkan, diğer albümlerine kıyasla daha yumuşak sözlere ve daha hızlı bir tempo'ya sahip olan üçüncü albümüdür. Prodüktörlüğünü eski eşi Deryck Whibley, Butck Walker, Dr. Luke ve Rob Cavello üstlenmiştir. Keep Holding On adlı şarkısı Eragon adında fantastik bir filmin film müziği olarak kullanılmıştır. Almanya Futbol BirliÄŸi Almanya Futbol Birliği (DFB) (Almanca: "Deutscher Fußball-Bund"), Almanya'da faaliyet gösteren 26 eyâlet futbol federasyonu'nun bir araya gelerek oluşturduğu çatı kuruluştur. Kamu yararına faaliyet gösteren bir dernek statüsündeki kuruluşun yönetim merkezi Frankfurt'tadır. Almanya Futbol Birliği'nin üyeleri, lig birliği ile 5 bölgesel ve 21 eyâlet federasyonunda oluşur ve toplam yaklaşık 7 milyon kayıtlı üye ile dünyanın en büyük ulusal spor kuruluşudur. Ülkedeki bütün Alman futbol ligleri ve Almanya erkek futbol takımı ile Almanya kadın futbol takımı'ndan sorumludur. FIFA ve UEFA'nın kurucu üyelerindendir. 28 Ocak 1900 tarihinde 86 kulüp tarafından Leipzig'de kuruldu. II. Dünya Savaşı'ndaki ağır mağlubiyet ve DFB'nin 1945 yılında feshedilmesinden sonra, Almanya Federal Cumhuriyeti'nin futbol kulüpleri 10 Temmuz 1949 tarihinde Stuttgart'ta yeniden bir araya geldiler. Almanya Futbol Birliği, bugün yaklaşık 26.000 kayıtlı kulüp, toplam 170.000 futbol takımı ve 2 milyondan fazla lisanslı futbolcu ile ve toplamda 6.696.494 üye barındıran dünyanın en büyük spor kuruluşudur. DFB çatısı altında 870.000 kadın üye ve 8600 kadın futbol takımı bulunmaktadır. 1945 ve 1990 yılları arasında Almanya'nın ikiye ayrılması nedeniyle, Batı Almanya'da DFB'nin yanı sıra, "Doğu Almanya" olarak bilinen Almanya Demokratk Cumhuriyeti'nde de bu dönemde ""Deutscher Fußball Verband der DDR (DFV)"" kurluşu faaliyet gösterdi. Bu durum, Batı Alman ve Doğu Alman futbol birliklerinin DFB çatısı altında yeniden birleşmesine kadar devam etti. Resmi maskotu, siyah tüyleri ve sarı gagası olan Paule adında bir kartaldır (26 Mart 2006'dan beri). Belki bu durum, Paul Breitner'e bir ima olabilir. Artık Kısa Cümleler Kuruyorum Artık Kısa Cümleler Kuruyorum, rock müzik sanatçısı Şebnem Ferah'ın ikinci özgün stüdyo albümüdür. 30 Haziran 1999'da Universal Music şirketi tarafından yayınlanan albümde 10 şarkı yer almaktadır. Albümdeki "Yorgun" parçası dışındaki bütün şarkılar Şebnem Ferah'a aittir, "Yorgun" şarkısının söz ve müziği Kurban grubunun solisti Deniz Yılmaz'a aittir. Ayrıca, yine Kurban grubunun bateristi Burak Gürpınar da bu albümde çalmıştır. Şebnem Ferah "Bugün" şarkısını tıpkı Kadın albümündeki "Deli Kızım Uyan" parçası gibi ablası için yazdığını belirtmiştir. Albümde ölüm teması dikkat çeker. Şebnem Ferah, albümü ablası Aycan Ferah'a ithaf etmiştir. Albüm, 14 Şubat 2013 tarihinde Pasaj Müzik tarafından yeniden yayınlanmıştır. Perdeler Perdeler, rock müzik sanatçısı Şebnem Ferah'ın üçüncü özgün stüdyo albümüdür. 18 Eylül 2001'de Universal Müzik şirketi tarafından yayınlanan albümde 10 şarkı yer almaktadır. Ferah, bu albümde Apocalyptica ile çalışan ilk Türk sanatçısı unvanını aldı. Albüm, 14 Şubat 2013 tarihinde Pasaj Müzik tarafından yeniden yayınlanmıştır. NOT: "Sil Baştan" adlı şarkısı "Güldünya Şarkıları" adlı albümde Rojin tarafından coverlanmıştır. Aynı zamanda "Sigara" adlı şarkısı Müslüm Gürses tarafından coverlanmış, orijinali "güzel elbiselerle, makyaj yapıp dolaşmayı" olan dize Müslüm Gürses tarafından, "dünyanın her yolunda yürüyüp kaybolmayı" şeklinde değişitirilmiştir. Jean-Paul Roux Jean-Paul Roux (5 Ocak 1925, Paris - 29 Haziran 2009, Saint-Germain-en-Laye (Yvelines)), Fransız oryantalist ve Türkolog. Öğrenimini Paris'te yaptı. Eğitimine Doğu Dilleri Okulunda başladı ve daha sonra sırasıyla École de Louvre Tarih Bilimleri Akademisini bitirdi. Doktorasını ise doğubilim ve edebiyat üzerine verdi. 1952 yılında CNRS yani Fransız Ulusal Araştırma Merkezi'nde çalışmaya başladı ve 1990 yılında Araştırma Birimi Başkanı olarak emekli oluncaya kadar burada çalıştı. Yine bu dönemde 1957 ve 1990 arasında École de Louvre de akademisyen olarak da çalıştı ve Profesör unvanını aldı ve Orta-Asya ve Türk kültür tarihi üzerine yaptığı alan çalışmaları sonucunda hazırladığı temel çalışmalarla tanındı. Türkiye ile 1950'li yıllardan itibaren ilgilenmeye başladı. "La Turquie: Géographie. - Économie. - Histoire. - Civilisation et Culture" adlı çalışmasını 1953 yılında yayınladı. bundan sonra peş peşe Türkiye ve Orta-Asya tarihi ve Türk örf ve adetlerini kapsayan çalışmalar yaptı. Bu bağlamda, Türkiye'yle ilgilenmesi, 1950'li yılların başlarına rastlamaktadır. Hazırladığı La Turquie: Géographie. - Économie. - Histoire. - Civilisation et Culture (1953) adlı eserden sonra, ardı ardına Türkiye ve Orta-Asya kültür tarihi ve Türk geleneklerini kapsayan analitik-karşılaştırmalı çalışmalarla adını duyurdu. Kimi eserleri Timur (1994), Türklerin ve Moğolların Eski Dini (1994), Türklerin Tarihi: Büyük Okyanus'tan Akdeniz'e İki Bin Yıl (1995) adıyla Türkçeye çevrildi. 1971 ve 1977 yıllarında Paris'teki iki büyük İslam Sanatları Sergisi'ni organize etti. Roux'a göre:""Türkler dışarıdan evlenme eğiliminde oldukları ve eşlerini Türk olmayanlar arasından seçtikleri, rastladıkları her kavimle kaynaştıkları, dilleri çok büyük bir çekim gücüne sahip olduğu ve pek çok topluluk da bu dili ve kültürü benimsediği için Türklerle ilgili karakteristik denilebilecek fiziksel [buna biyolojik, ırksal da denebilir] herhangi bir özellik saptama olanağı kalmamıştır. (...) Türklerin hiçbir ırksal özelliği yoktur. Dolayısıyla kendi içinde bir Türk ırkından söz edemeyiz. Belki sadece Orta Asya'nın ücra dağlarından dünyanın herhangi bir yerine, Türklerin damarlarında, eski Türk kanından elmacık kemiklerini çıkık yapan o kandan daha çok, yabancı - Moğol, Çinli, İrani (Aryan), Sami, Rum, Kafkas, Slav, hatta Afrikalı- kanı akmaktadır. Çünkü Dünyada en çok yayılan ve gittikleri bölgelerdeki yerli halklarla en çok karışan millet Türkler'dir. Roux, “Türklerle ilgili olarak kabul edilebilecek tek tanım dilbilimsel olandır. Türk; Türk diliyle konuşandır;" tarifinden sonra,"İnsanlık tarihinde baştan beri var olan bu millet;kendine özgü yasaları, ayırt edici özellikleri olan canlı bir organizma, çok çeşitli ögelerden oluşmuş; ancak matematiksel bir bütün oluşturmuş ve kesin ve net tanımla Türk adını almış, aynı kültürden olan,aynı dili konuşan insan topluluğudur; demektedir." Başta Atatürk Kültür Merkezi de olmak üzere birçok Fransız bilimsel derneğe fahri üye seçildi. Aynı zamanda Türk hükümeti tarafından 1973 yılında Devlet Ödülü verildi ve TÜTAV Ödülü aldı ve 1998 yılında da Liyakat Madalyası ile onurlandırıldı. Jean Paul Roux'un iki yüz makalesi ve yüzü aşkın araştırması ve bununla birlikte çoğunluğu Orta Asya ve Türk kültürüyle ilgili 25 kitabı vardır. PanzerjÃ¤ger Tiger (P) Panzerjäger Tiger (P) (Sd.Kfz. 184, "Ferdinand", "Elefant"), Nazi Almanyası ordusu Wehrmacht tarafından II. Dünya Savaşı sırasında kullanılan bir "Panzerjäger" serisi tank imha edici araçtı. "Ferdinand" adını aracı çizen Ferdinand Porsche dan almıştır. Zarafet ve incelikten yoksun olarak geliştirilen araç, hala kusurluydu. 90 adet araç Porsche yapımı Tiger I' e ait ancak yeni palet ve çelik tekerlekli şase ile imal edildi. Motor aracın gövdesinin orta kısmana kondu. Şasenin üzerine basit bir kutu şeklindeki üst yapı yerleştirildi. Sürücü ve radyo operatörünün aracın ön kısmında iki ayrı kompartımanı bulunuyordu. Araca 8.8 cm KwK 43 top takıldı. Bu silah meşhur 88 mm lik top değildi. Bu top Krupp tarafından geliştirilen ve fakat FlaK serisi olarak servise girmeye yeni bir modeldi. Yeni topun çok daha uzun bir namlusu (bu mermiye daha fazla namlu çıkış hızı sağlıyordu) bulunuyordu. Bu sayede Flak 18 veya 36 topun kullandığı mermilerden daha uzunlarını atmaya olanak sağlıyordu. Bu sayede 88mm L/71 topuna çok daha iyi zırh delme özelliği sağlıyordu. Topun sadece 25° yanal ve aynı derecede yükselme açısı sağlıyordu. Porsche firmasına ait Nibelungenwerke fabrikasında (St. Valentin, Avusturya) "Ferdinand" aracında kullanılmak üzere yüz adet Tiger tankına ait şasesi üretildi. Henschel tarafından geliştirilen Tiger modelinin seçilmesinde ötürü Porsche modelli Tiger şasesine zaten ihtiyaçta duyulmuyordu. Bu sebepten yeni yapılacak tank imha edici araçta Porsche ait şasenin kullanılmasına karar verildi. Silah olarak da Krupp tarafından yeni geliştirilen 8.8 cm KwK 43 tanksavar topu seçildi. Bu kusursuz top sayesinde Ferdinand düşman tankının menziline girmeden onu imha edebilecekti. 91 adet araç üretildi. (şase numaraları 150010 ile 150100 arası). Porsche yapımı hava soğutmalı iki motorun yerine yine iki adet ama 300 hplik Maybach HL 120 TRM motor kullanıldı. Bu motora bağlı iki elektrik jeneratörü aracın zincir dişlilerine hareket veriyordu. Ayrıca bu elektrikli motorlar aracın direksiyon sistemine yardımcı oluyordu. Ancak bu benzin-elektrikli sistem araca korkunç yakıt harcatıyordu. Buna rağmen hareket kabiliyeti çok zayıf olan araç hareketini sağlayan dişlilerin her 480 km değiştirilmesi gerekiyordu. Aracın normalde 100 mm lik olan ön zırhı üzerine cıvata ile takılan 100 mmlik en zırh araca fazladan 5 ton ağırlık getirdi. Silahın büyüklüğü nedeniyle mürettebat aracın arka kısmında oturuyordu. Motor aracın orta kısmındaydı. Sürücü ve radyo operatörü mürettebattan ayrı, ön tarafta oturuyordu. Araç üzerindeki çalışmalar Mart ayından Mayıs 1943 arasında çok kısa sürede tamamlandı. Eylül 1943'te Kursk Savaşı'ndan kurtulan tüm Ferdinand araçları, savaştan elde edilen deneyimler ışığında tekrar fabrikalarına geri döndüler. Ekim ile Kasım 1943 arasında 50 adet araca düşman piyadesine karşı kullanılmak üzere gövdesinin ön tarafına MG 34 Makineli tüfek , komutanın daha iyi görebilmesi için küçük bir kubbe (StuG III modelindeki gibi) eklendi ve Zimmerit ile kaplandı. Bu gibi ufak tefek değişikliklerle aracın ağırlığı 65 tondan 70 tona çıktı. Aracın adı 1 Mayıs 1944 te Hitlerin emri ile Elefant oldu. Üretilen araçlar bölükler içerisinde müfrezelere bölünerek servise alındı. Ancak bu araçları koruyacak piyade ve tank birlikleride onlara eşlik etti. Atak durumlarında "Jagdpanzer" ilk olarak düşmana tanklarına saldırıyordu. Defans durumunda ise sadece görünemeyen düşman tanklarına ani baskın vermek üzere geride bekliyordu. 91 adet hazır durumdaki Ferdinand ilk olarak Kursk Savaşı sırasında kullanıldı. Neredeyse her türlü Sovyet tankını yok ettiler ancak bu onlardan beklenenin altındaydı. Neredeyse araçların yarısı ilk 4 gün içerisinde kullanılamaz hale geldi. Bunu nedeni Sovyet ateşi değil mekanik problemler veya mayınlar yüzünden hasar gören palet ve süspansiyon sistemiydi. Çatışma sırasında Sovyet ateşine maruz kalarak yok edilen araç sayısı çok düşüktür. Bunun nedeni aracın Sovyet yapımı her türlü tanksavar mühimmatına dayanacak zırha sahip olmasıydı. Ancak araç her ne kadar düşman tanksavar silahlarına karşı kalın zırha sahip olsa da aracın ikincil silahı sadece 1 adet 7.62 mmlik Makineli tüfekti. Bu silah araca saldıran düşman piyadesini durdurmaya yetmiyordu. Bir adet Ferdinand Sovyet yapımı yeni SU-152 taarruz topu tarafından yan zırhından vurularak imha edildi. (kaynak: The Combat History of schwere Panzer Abteilung 653, Karlheinz Munch, sayfa 67-69). En fazla kayıpala Kursk Savaşı sırasında Kızıl Ordu karşı taarruzu sırasında yaşandı. Hasar gören birçok Ferdinands mürettebatı tarafından terk edildi. Bunun sebebi araç çekmek için çok ağırdı ve tamir etmekte imkânsız gibiydi. Bu çatışmadan kurtulan az sayıda araç 1943 yılında Dniepr cephesinde kullanıldı. Avusturya tarafından tekrar elden geçirilen ve geliştirilen bu araçlara Elefant adı verildi. Yenilemenin ardından araç biraz gelişmiş olsa da bazı sorunlar hiçbir zaman çözülemedi. 1944 yılında Elefant aracın İtalya cephesinde göreve gönderildi. Ancak 70 tona yaklaşan ağırlığı sebebiyle İtalya sınırları içerisindeki köprü ve yollarda ilerleyemediğinden kullanılamadı. Sürekli yedek parçaya ihtiyacı olan araçların çoğu imha edilmekten çok kendi mürettebatı tarafından havaya uçurulup terk edilmiştir. Ferdinand birliği en son Ocak 1945'te Sovyetlerin karşı saldırısı sırasında Vistül-Oder savunmasında görev yapmıştır. Geriye kalan birkaç araç Berlin Savunması sırasında kullanıldı. Günümüze sadece 2 adet araç kalmıştır. Bunlardan ilki Kursk Savaşı sırasında Sovyetlerin eline geçen ve şu an Kubinka Tank Müzesi Moskovada sergilenen araçtır. İkincisi ise Amerikalılar tarafından Anzio'da ele geçirilen ve şu an United States Army Ordnance Müzesinde saklanan araçtır. Günümüzde Alman Ordusu Bundeswehr "Elefant" adından tank taşıyıcı bir araç kullanmaktadır. The Open Door The Open Door, Amerikalı rock grubu Evanescence'in ikinci stüdyo albümü.Albümden 5 tekli yayınlandı ve dünya çapında düzenlenen iki turne ile desteklendi. Yayınlanmasından bir ay kadar sonra Amerika'da platin plak aldı ve dünya çapında 5 milyondan fazla kopya sattı. Albümün dijital versiyonu 15 Ağustos 2006'da iTunes ve Walmart.com'da ön siparişe sunuldu. Bu ön sipariş, yayınlanma tarihi 3 Ekim'den önce alındığı takdirde Amy Lee ile bir röportajı ve "The Last Song I'm Wasting On You" bonus şarkısını da (daha sonra Lithium teklisine eklendi) içeriyordu. Tüm albüm 4 Eylül 2006'da internete sızdı ve 24 Eylül'de albüm tam versiyonuyla AOL Music ve MuchMusic.com'da satışa sunuldu. "The Open Door" Almanya, Amerika, Avustralya, İsviçre ve Yunanistan'da 1 numara olurken; Avusturya, Birleşik Krallık, Fransa, Güney Kore, Hollanda, Hong Kong, İrlanda, İsrail, İsveç, İtalya, Japonya, Kanada, Norveç, Yeni Zelanda'da ilk beşe girdi. Amerika "Billboard" 200 albüm sıralamasına göre albüm ilk hafta 447.000 kopyadan fazla sattı, ayrıca listede 1 numara olan 700. albüm oldu. Amerika sıralamalarında sadece iki hafta içinde yaklaşık olarak 725.000 kopya sattı ve 8 Kasım 2006'da dünya genelinde yayınlanmasından bir ay kadar sonra Amerika'da platin plak aldı. Albüm ikinci platini ise 24 Haziran 2009 tarihinde aldı. Fallen ilk hafta 142.000 kopya satmış ve sadece Amerika'da 7 milyondan fazla satışa ulaşmıştı. "The Open Door" 2007'de MTV Avustralya Video Müzik Ödülleri'nde Yılın Albümü ödülünü kazandı. Ulusal Müzik Editörleri Birliği'ne göre "The Open Door" Amerika'da 2 milyon kadar kopya sattı ve Evanescence.com albümün dünya çapında 5 milyon kopya sattığını belirtti.Albüm ayrıca 2007 yılının en çok satan yirmibirinci albümüydü. Albümden Amy Lee'nin yazdığı "Together Again" ve "The Last Song I'm Wasting On You" adlı iki şarkı çıkarıldı. Ancak "The Last Song I'm Wasting On You" albümün bonus şarkısı olarak internetten indirilebildi. "Together Again" ise 22 Ocak 2010'da Haiti'ye yardım amaçlı olarak internette satışa sunuldu. Amy Lee, Terry Balsamo ve Will Boyd'un yazdığı "If You Don't Mind" adlı şarkı da albümde yer almadı. Amy Lee ve Terry Balsamo'nun yazdığı "Your Love" adlı şarkı albümde yoktu ancak Amy'nin Ulusal Müzik Yayıncıları Derneği'nin layık gördüğü 2008 yılı Şarkıyazarı ödülünü aldığı gecede canlı olarak seslendirildi. Albümün ilk teklisi "Call Me When You're Sober" 31 Temmuz 2006'da yayınlanan sınırlı bir radyo yayınıydı, bir sonraki hafta dünya çapında yayınlandı. Resmi olarak yayınlanmasından birkaç gün önce şarkı internete sızdı. Bu olaydan sonra kayıt şirketi radyo istasyonlarına şarkıyı çalmaya başlamalarına izin verdi.Şarkıda Amy eski erkek arkadaşı Shaun Morgan'ın alkol bağımlılığından, bu süreçte yaşadıklarından ve sonunda biten ilişkilerinden bahsediyor.Şarkının video klibini ise Temmuz 2006'da Marc Webb çekti. "The Open Door" albümünün ikinci teklisi "Lithium", 8 Ocak 2007'de İngiltere'de yayınlandı. Şarkıda gene Amy'nin ilişkisinde yaşadığı bunalım anlatılıyor."Lithium" ismi ise bir yatıştırıcı ilacın ismi.Şarkının ismi söylenmeye başlandığında Nirvana'nın ünlü şarkısı Lithium olduğu şeklinde söylentiler çıktı.Ancak şarkının Nirvana'nın "Lithium"'u ile hiçbir alakası yok. Üçüncü tekli "Sweet Sacrifice" oldu. En başta "All That I'm Living For" olarak planlanmıştı, kayıt şirketi fanların isteklerinin ve grubu göz önünde bulundurarak şarkıyı değiştirmeye karar verdi. Bu şarkıda Amy Lee'nin bahsettiği "zayıf, tatlı, masum şey" Amy'nin ta kendisi.Amy kendine uyanmasını ve olaylara tanıklık etmesini söylüyor.Yani bir anlamda kendi kendini uyarıyor ve sonunda kendini serbest bırakıyor. Dördüncü tekli ise "Good Enough". Video klibi 11-14 Haziran 2007 tarihleri arasında Váci utca Budapeşte, Macaristan'da çekildi. Klip Marc Webb ve Rich Lee tarafından yönetildi ve DNA prodüksiyon şirketi taradından üretildi. Şarkı tıpkı Bring Me To Life'da olduğu gibi Amy'nin şu anki eşi Josh Hartzler için yazıldı.Amy ilk başta şarkıyı albüme koymak gibi bir düşüncesi olmadığını, ancak daha sonra albümdeki hüzünlü havayı bu şekilde yok edebileceğini anladığını ve albüme koyduğunu söyledi. Beşinci tekli "Weight Of The World" sadece Kolombiya'da Ekim 2007'de yayınlanmaya başlanan sınırlı bir yayındı. Bu, "Fallen" albümündeki "Imaginary" teklisinin sadece İspanya'da yayınlanmasına benziyordu.Şarkıda kendisinin de hayranları gibi olumsuz yönleri olduğunu, ünlü olduğunun farkındalığını artırmaya çalıştığı, kendi yaşadığı dersleri, kişisel sorunlarını onlara aktarmaya çalışmasından bahsediyor. "Cloud Nine" adlı şarkı "Call Me When You're Sober"'daki gibi ayrılığı ve sorunları anlatıyor. "Snow White Queen" Amy'nin kişisel tecrübesinden sonra yazdığı bir şarkı.Şarkıda kendini takip eden ve kendisine musallat olan birinden bahsediyor. "Lacrymosa" şarkısında Wolfgang Amadeus Mozart'ın "Requiem Missa" eserinin "Lacrimosa" bölümündeki müzikler kullanıldı."Lacrimosa" ise Latince "Ağlamaklı" demek.Şarkı The Open Door albümünün tanıtım videosunda kullanıldı. "Like You" Amy Lee tarafından "Fallen" albümündeki "Hello" şarkısı gibi ölen kız kardeşine yazıldı.Amy şarkıda kardeşine duyduğu özlemi, onun yalnız olmadığını, kendisinin her zaman onunla olduğunu söylüyor. "Like You" ve "Hello" şarkıları hiçbir konserde veya performansta söylenmedi. "Lose Control" şarkısı cinsel bir fırsattan bahsediyor. "The Only One" şarkısı gençken yaşanılan yalnızlığı, depresyonu, yaşadığı şeyleri başkasının da yaşadığını fark edememeyi anlatıyor. "Your Star" şarkısı Amy'nin Lizbon'dayken otel odasında hissettiklerini anlatıyor. O sırada hissettiği yalnızlık ve depresyon şarkıya ilham olmuş.Uzun ve yorucu bir yolculuktan sonra otel odasında olan Amy şehre hayran kalmış ancak odadan dışarıyı göremiyor.Dışarısı çok ıssız ve onu depresif hissettiriyor. "All That I'm Living For" şarkısı yaşanılan kararsız bir ilişkiyi ve bunlarla başa çıkmaya çalışmasını anlatıyor. Fallen gibi bu albüm de yaylı ve vokal toplulukları barındırıyordu. The Millenium Choir koro topluluğu "Fallen" albümündeki "Everybody's Fool" "Haunted" ve "Whisper" şarkılarında olduğu gibi, "Lacrymosa" ve "Your Star" şarkılarında da kullanıldı. Albüm eleştirmenlerden genelde olumlu not aldı.Michaela Putz'a göre Evanescence sürekli olarak yaklaşımı, yerine getirilmemiş sevgileri ve sancılı ayrılmaları, tüm tüketen ve zararlı duyguları, karakteristik melankoliyi, trajediyi sert gitar notaları ve eğlenceli piyano pasajlarının etkileşimiyle birleştiriyor. "Music.ch"'den Rolf Zellweger sertliğin ve hard rockın çok güzel birleştirildiğini, klasik müzikle daha yoğun bir drama oluşturulduğunu söylüyor ve Amy'nin aksanlı piyanosuyla sesine övgüler yağdırıyor. "Rolling Stone"'dan Rob Sheffield albümün negatifliğine ve trajik ruhuna rağmen gerçeği yansıttığını ve başarılı olacağını, ortalama bir Amerikalı kızın sorunları nasıl anlattığını söylüyor. "The Open Door" dünya turnesinin ilk ayağı 5 Ekim 2006'da Toronto, Kanada'da başladı ve 15 Aralık 2006'da New York'ta son buldu. Ekim ayında Kuzey Amerika'yı turladıktan sonra, büyük arenalarda çalmak üzere Amerika'ya dönmeden önce kasım ayında grup Avrupa'ya seyahat etti. Turnenin bu ayağı 5 Ocak 2007'de Kanada, Japonya ve Avustralya şovlarıyla devam etti. Amerika'da çalarken Revelation Theory, Kanada'da Stone Sour ve The Black Maria, Avustralya'da Shihad gruba eşlik etti. Grup birinci ayakta eski albümleri Fallen'dan "Going Under", "Haunted", "Whisper", "Imaginary", "Bring Me To Life", "My Immortal şarkılarını, tıpkı ikinci ve üçüncü ayaktaki gibi hemen hemen her konserde eksiksiz olarak söyledi. "Tourniquet" ise diğer Fallen şarkıları kadar olmasa da birçok konserde yer aldı. İkinci stüdyo albümü The Open Door'dan ise diğer ayaklarda olduğu gibi birinci ayakta da eksiksiz olarak söylenen şarkılar "Sweet Sacrifice", "Weight Of The World", "The Only One", "Lithium", "Good Enough", "Call Me When You're Sober", "Lacrymosa", "All That I'm Living For"'du."Cloud Nine" ve "Your Star" şarkıları da daha sonra çalma listesine eklendi ve hemen hemen her konserde çalındı."Snow White Queen" şarkısı ise bazı Kanada konserlerinde söylendi ancak daha sonra listeden çıkarıldı.Philadelphia konserinde ise Marilyn Manson'ın "The Beautiful People" adlı şarkısı coverlandı.18 Şubat 2007'de Sidney'de verilen büyük konserde de Korn'un "Blind", AC/DC'nin "Highway To Hell", Metallica'nın "One" şarkıları coverlandı. Dünya turnesinin ikinci ayağı 16 Mart 2007'de Fresno, California'da başladı ve 5 Temmuz 2007'de Katowice, Polonya konserine dek devam etti.Grup bu süre içerisinde İstanbul'da da konser verdi. Tur ABD, Güney Amerika, Güney Afrika, tekrar ABD'de devam etti ve Avrupa'da son buldu. Bu ayağın ABD bölümünde gruba Chevelle ve Finger Eleven eşlik etti. Buenos Aires'te grup Aerosmith, Velvet Revolver ve Ratones Paranóicos'un katıldığı "Quilmes Rock Festival"'inde sahne aldı. Avrupa konserleri sırasında, grup Korn ile yan yana Family Values Tour 2007'de sahne aldı. Family Values turundan sonra grup Meksika ve ABD'yi turlamaya devam etti. Evanescence bu ayakta birinci ayaktaki listenin son halinin hemen hemen aynısını uyguladı.Ayrıca 18 Ağustos'taki Houston ve 1 Eylül'deki Mountain View konserlerinde The Doors'un "People Are Strange" şarkısı coverlandı. Turnenin final bölümü 23 Ekim 2007'de Coral Gables, Florida'da başladı. Sick Puppies ve Julien-K gruba eşlik etti. Shiny Toy Guns 1 Aralık 2007'de University Park, Pensilvanya konserinde konuk sanatçı olarak belirdi. Bir yılın üstünde süren dünya turnesi son konser Kingston, Rhode Island konseri ile 9 Aralık 2007'de son buldu. Bu bölümde şarkı listesindeki yeni ilaveler, "Lose Control", "Missing" ve "Understanding"'di. Yeşilöz, Güdül Yeşilöz, Ankara ilinin Güdül ilçesine bağlı bir mahalledir. MeyveÅŸ Nine Meyveş Morçol, 1835 yılında Sürmene'de dünyaya geldi. 1965'te vefat etti. Öldüğü güne kadar tarlada çalışmıştı ve okuma yazma bilmiyordu. Ancak ilçenin hastaları doktordan önce onun kapısını çalıyordu. Hastalara okuyup şifa dağıtıyordu. Birçok Sürmeneli onun elinde dünyaya gözlerini açtı. O birçoğu için ilçenin yaşlı ebesiydi. 130 yaşında vefat etti. Ölümünde uzaydan gelen huzmeler görüldüğü iddia edilmiştir. Bundan dolayı kendisine birçok kurum tarafından genel olarak "uzaylı", özel olarak "universal mother (Evrensel Anne) adı takılmıştır. Oğullarından Alaettin Yıldız NASA'da çalışan bir bilim insanıdır. Sürmene'deki evi yine kendisi adına kurulmuş bir vakfa çevrilmiştir. Cihadiye, Biga Cihadiye, Çanakkale ilinin Biga ilçesine bağlı bir köydür. Biga ilçesine 17 km, Çanakkale iline 110 km mesafededir. Sd.Kfz. 254 Sd.Kfz. 254 (Mittlere Gepanzerte Beobachtungskraftwagen / Orta zırhlı gözlemci motorlu taşıtı Sd.Kfz. 254, Sonderkraftfahrzeug = Özel