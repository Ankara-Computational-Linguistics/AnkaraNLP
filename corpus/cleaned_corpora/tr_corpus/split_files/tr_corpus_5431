polise, tutuklanmasının yanlış olduğunu iddia eden bir ifade verdi ve 1984 yılında olduğu gibi yine sıradan bir vatandaş olduğunu, bu cinayetlerle ilgisi olamayacağını söyledi. Ancak güçlü bir delil vardı. Çikatilo'nun parmaklarında bir yara vardı. İncelemeler sonucu yaranın bir insanın ısırması olduğu sonucuna varıldı. Ayrıca en sondan bir önceki kurbanı fiziksel olarak güçlü 16 yaşındaki bir kurbandı. Olay yerinde, mağdur ve katil arasında vahşi bir fiziksel mücadelenin varlığını kanıtlayan sayısız işaretler bulunmuştu. Bir parmağında ise kırık tespit edildi ama o tıbbi bir yardıma gerek duymamıştı. Çikatilo'nun eşyaları da arandı ve bıçak ile halat bulundu. Kanından bir örnek alındı. Ardından Rostov'da bir hücreye konuldu. 21 Kasım tarihinde resmi sorgulama başladı. Sorgulama Issa Kostoyev ile gerçekleştirildi. Cinayetleri itiraf etmesi için polis tarafından çeşitli stratejiler uygulandı. Çikatilo ise tıbbi yardıma ihtiyacı olan hasta bir adam olduğunu söylüyordu. Sorgulama ile ilgili polisler, araştırmacılar Çikatilo'nun aradıkları katil olduğunu düşünüyorlardı ve birçok emare vardı ama Sovyet hukuk çerçevesinde, şüpheli en fazla 10 gün tutulabiliyordu. Sorgulama "İssa Kostoyev" ile başladı.Çikatilo, 10 gün boyunca cinayetlerini inkar etti. 29 Kasım günü, Burakov ve Fetisov, 1985 yılında katil için 65 sayfalık bir rapor yazan Dr. Alexander Buhanovski’ yi sorguya girmesi için davet etti. Çikatilo için yaptığı 65 sayfalık psikolojik çalışmasından alıntılar okudu. Suçlamaları kabul etmeyen Çikatilo, farklı bir yol denenilerek Dr. Aleksandr Buhanovski eşliğinde cinayetlerini itiraf etti. 30 Kasım tarihinde Çikatilo, Haziran 1982 ve Kasım 1990 yılları arasında bilinen 34 cinayetini itiraf etti. Ayrıca bilinmeyen 22 cinayetini de itiraf etti. Üç cesete ulaşılamadı. Çikatilo işlediği her cinayetle ilgili tutarlı açıklamalar yaptı. Sorulduğunda bütün cinayetleri nasıl işlediğini anlatıyordu. Cinayetlerini itiraf ederken, kurbanlarını önce çeşitli vaadleriyle kandırarak tenha alanlara götürdüğünü söyledi. Birçok durumda, özellikle erkek kurbanlarını öldürmek için bir ip ile arkalarından kurbanların ellerini bağladığını belirtti. İlk olarak kurbanlara bıçakla saldırdığını, önce göğüs bölgesine saldırdığını itiraf etti. Fazla kan dökmeden cinayetlerini işleyebildiğini belirtti. Ayrıca "Kurbanların çığlıkları, kanları ve acıları bana gevşeme ile zevk verdi" dedi. Kurbanların çoğunun gözlerini oyması içinde başlangıçta eski batıl bir inanışa inanmış olduğunu belirtti. Çikatilo başlangıçta kurbanlarının gözlerini oyuyordu ama zamanla artık bunu yapmaması içinde bir koca karı masalı olduğuna ikna olduğunu söyledi. Bu inanışa göre kurbanlarının gözlerinde görüntüsünün kaldığına inanıyordu. Çikatilo ayrıca sık sık, kurbanların kanının tadına vardı. İfadesinde "Cinayetlerini işlerken titreme hissettim” dedi. Ayrıca kurbanların genital bölge, dudak, meme ve dillerini dişleriyle yaraladığını itiraf etti. Kadın kurbanlarınının rahim, erkek kurbanlarının ise testislerini çiğnediğini itiraf etti. Yelena Zakotnova cinayetini de kendisinin işlediğini itiraf etti. Bu suç için ise "Aleksandr Kravçenko" adında masum bir adam idam edilmişti (Aleksandr Kravçenko, Yelena Zakotnova cinayeti için idamından sonra af aldı). Aydınlatılamayan bazı cinayetlerini ayrıntıları ile açıkladı. 14 yaşındaki "Lyubov Volobuyeva" adlı kurbanı , 25 Temmuz 1982 tarihinde Krasnodar Havaalanı yakınında bir alanda öldürdüğünü anlattı. Krasnodar Havaalanı'nda bekleme odalarında otururken Volobuyeva ona yaklaştı. Daha sonra kurbanı öldürdü. 1990 yılının Aralık ayında Çikatilo, "Aleksey Hobotov" cinayetini itiraf etti ve polislere yerini gösterdi.Şahtı mezarlığının yakınındaki ormanlık alanda gömülü olduğunu itiraf etti. İtiraf ettiği üç cinayetin kurbanlarına da ulaşılamadı. Çikatilo, bu süre içinde hep hücrede tutuklu kaldı. 1978 ve 1990 yılları arasında 53 kadın ve çocuğu öldürmekten suçlu bulundu. Her suç mahallinde tüm cinayetlerin yeniden araştırılmasından ve sorgulamanın tamamlanmasının ardından 20 Ağustos 1991 tarihinde Çikatilo'nun yargılanabilir olup olmadığına dair 60 günlük psikiyatrik değerlendirme için Moskova'da Serbski Enstitüsü'ne transfer oldu. Çikatilo bir psikiyatri uzmanı tarafından analiz edildi. 18 Ekim tarihinde "Dr. Andrey Tkaçenko" imzalı raporda katilin sadist özelliklere sahip kişilik bozukluğundan muzdarip olduğunu fakat akli dengesinin yerinde olduğunu belirtti. Aralık 1991'de Çikatilo'nun tutuklanması ve suçlarının kısa bir özeti Rus Basını için serbest bırakıldı. Çikatilo, öğretmenlik yaptığı zaman işlediği cinsel saldırı suçları da dahil 53 cinayetten yargılanmak üzere 14 Nisan 1992 tarihinde Rostov Mahkemesine getirildi. Yargıç "Leonid Akubjanov"’du. Bu duruşma Sovyet Rusya’nın ilk büyük medya olayı idi. Çikatilo, duruşmaya demir kafes içerisinde getirildi. Kurban yakınlarının öfkelerinden ve saldırılarından onu korumak için böyle bir yol seçtiler. Davanın açıldığı haftalarda basın, Çikatilo için "yamyam", "manyak" kelimelerini kullanarak ve tıraş edilmiş kafasına (bitlerin yayılmasını önlemek için standart bir cezaevi prosedürü) atıfta bulunup onu bir iblise benzeterek haber yaptılar. Ayrıca cinayetler için fazla abartılı kelimeler ve sansasyonel başlıklar da kullanıldı. Davanın ilk iki günü Yargıç Leonid Akubjanov tarafından iddianame okundu. Her cinayet ayrıntıları ile tartışıldı, mahkeme salonunda bulunan kurban yakınları gözyaşlarına boğuldu ya da bayıldı. İddianamenin okunmasından sonra Yargıç Akubjanov mahkeme salonunda bulunan gazetecilere bu davanın bir ilk olduğunu ve bir şeyler öğrettiğini söyledi. Daha sonra Yargıç, Çikatilo’ dan kendini tanımlamasını, doğum tarihi ve doğum yerini duymak istedi. Çikatilo, her suç için detaylıca sorgulandı. Kurbanlarını hangi bahanelerle götürdüğünü, nasıl öldürdüğünü anlattı. Ayrıca kurbanların kişisel eşyalarını çalmakla da suçlandı. Öldürdüğü kurbanların yaşam tarzı ve cinsiyetlerindeki kayıtsızlık için de sorulan soruyu şöyle cevapladı: “…Attığım her adımda onlar vardı, aramaya gerek yoktu” Duruşma esnasında verdiği cevaplar ve sergilediği hareketler neticesinde Yargıç Akubjanov Çikatilo’yu “kapa çeneni”, “sen deli değilsin” diyerek azarladı. Çikatilo, sorulan sorulara karşın başka konulara saptı. Ailesinden, gördüğü baskıdan, çocukluğunda çektiği sıkıntılardan bahsederek suçlamaların yanlış olduğunu belirtti. Mahkeme düzeni bozulunca Çikatilo hücresine iade edilerek davaya devam ediliyordu. 21 Nisan'da, Çikatilo’nun savunma avukatı, Dr. Buhanovski’nin onun üzerinde etkisi olduğunu dile getirdi. Buhanovski, Çikatilo için hazırladığı çalışmaya, duruşma salonunda müsaade edilmesi için izin istedi fakat bu isteği reddedildi. Aynı gün Çikatilo, savunma avukatı sorulan sorulara cevap vermemeye başladı. Üç gün üst üste ifade verilmeyerek, masumiyetin yargıç tarafından ihlal edildiğini ve başka bir ifade vermek üzere olacaklarını dile getirdiler. Ertesi gün dava iki hafta süreyle ertelendi. Davanın başlamasından sonra savunma avukatı müvekkilinin tekrar bir psikiyatrik değerlendirmeye tabi olmasını istedi. Bu istek reddedildi. Bunun sonrasında savunma avukatı oturduğu yerden yükselerek yargıcın değişmesi gerektiğini, aksi halde davaya devam edilemeyeceğini söyledi. Savcı Nikolay Gerasimenko, yargıcın masumiyet karinesini ihlal ettiğini belirterek yargıç değişimini talep etti. Zaten basının yaptığı haberlerden önyargı oluşturulduğunu belirtti. Çikatilo mahkeme salonundaki ve hücresindeki davranışları göz önüne alınarak (duruşma esnasında pantolon ve iç çamaşırını indirdi) yeniden incelenmeye alındı. İnceleme sonunda bunu bilerek yaptığını, akıl sağlığının yerinde olmadığını göstererek beraat etmeye çalıştığını açıkladılar. 14 Ekim tarihinde cinayetlerin listesi okundu. 15 Ekim günü, Chikatilo 53 cinayet ile yargılandığı davadan 52 tanesinde suçlu bulundu ve her suç için ölüm cezasına çarptırdı. 1970'lerde öğretmen olarak çalıştığı yıllarda işlediği cinsel saldırılarından da suçlu bulundu. Çikatilo, kararı duyunca kafesi tekmeledi ve bağırmaya başladı. Karara cevaben konuşma yapmak için fırsat verildiğinde ise sessiz kaldı. Çikatilo, Rus Anayasa Mahkemesi'ne mahkûmiyet kararı için itiraz etti ama bu itiraz 1993 yılında reddedildi. 4 Ocak 1994 tarihinde Rusya Devlet Başkanı Boris Yeltsin, merhamet için yapılan temyizi reddetti. 14 Şubat günü Çikatilo, Novoçerkassk cezaevindeki hücresinden alındı ve ses geçirmeyen odada sağ kulağının arkasından bir kez silahla ateş edilerek idam edildi. The Freddie Mercury Tribute Concert İngiliz rock grubu Queen'in vokalisti Freddie Mercury'nin 24 Kasım 1991 tarihindeki ölümü üzerine, grupta geriye kalan elemanlar Brian May, Roger Taylor ve John Deacon'un ortak kararıyla 20 Nisan 1992 tarihinde Londra'daki Wembley Stadyumu'nda düzenlenen konserdir. Konserin ilk bölümünde Metallica, Extreme, Def Leppard, Bob Geldof, Spinal Tap ve Guns'n'Roses gibi gruplar sahneye çıkmıştır. İkinci bölümde ise Queen'e (May, Taylor, Deacon) eşlik etmek üzere pek çok sanatçı ve grup sahne almış ve Queen'in hit olmuş parçalarını seslendirmişlerdir. Konsere 72,000 seyirci katılmıştır ve konserden elde edilen tüm gelirler, Mercury Phonix Trust AIDS vakfına bağışlanmıştır. Konserin VHS versiyonu 1993 yılında yayınlanmıştır. Ancak zaman kısıtlamaları nedeniyle VHS versiyonunda, Extreme'in seslendirdiği son iki parça ("Love Of My Life" ve "More Than Words"); Def Leppard'ın ilk iki parçası ("Animal" ve "Let's Get Rocked"); Spinal Tap'in "The Majesty Of Rock" isimli şarkısı yer almamıştır. Ayrıca Robert Plant'ın seslendirdiği Queen'in Innuendo adlı parçası; Plant'ın şarkı sözlerini yanlış söylemesi ve ayrıca kendisinin sahnede şarkıyı seslendirirken Queen grubuyla senkron (zamanlama) sorunu yaşayıp hatalı performans gerçekleştirmesi nedeniyle, yine Plant'ın ricası üzerine yayınlanmamıştır. Konser, Nisan 2002'de DVD formatında yayınlanmış, 2 DVD olarak yayınlanan konsere bu sefer, ilk bölüm alınmamıştır. Konserin DVD versiyonu, The Freddie Mercury Tribute konserinin ikinci bölümünü ve konser provalarını kapsamaktadır. Queen were backed by the following musicians: Champions of the World Champions Of The World, İngiliz rock grubu Queen'in Kasım 1995 tarihinde Made in Heaven albümünü yayınlamasının ardından kısa bir süre sonra VHS formatında yayınladığı, grubun müzik kariyerini anlatan belgesel çalışmadır. Bir bakıma 1987 yılında yayınlanan Magic Years 1-2-3 isimli belgeselin devamı niteliğindedir. Champions of the World, 1960'lı yılların sonunda kurulan Smile grubunun 1971'de Queen'e dönüşümünün anlatılmasıyla başlar. Ardından 1975-1980 yılları arasında grubun Britanya dışında, özellikle ABD ve Japonya'da popülerite kazanması ile devam eden belgesel, 1981-1986 arası dönemde Queen'in artık dünya çapında tanınan başarılı bir grup haline geldiğinden bahsetmektedir. Belgesel ayrıca, 1987-1991 arası dönemde vokalist Freddie Mercury'nin AIDS hastalığına yakalanması sebebiyle Queen'in suskunluğa bürünmesinden, sadece stüdyo albümü ve video klip yayınlayıp, konser vermemesinden de bahsetmektedir. 1992-1995 arası dönemde ise, Freddie Mercury'nin ölümünün ardından Wembley Stadyumu'nda gerçekleştirilen The Freddie Mercury Tribute Concert konserinden Made in Heaven albümünün yapım aşamalarına kadarki süreç anlatılmaktadır. Kronolojik sırayla ilerleyen belgesel ayrıca, grup elemanlarının 1970'li, 1980'li ve 1990'lı yıllarda verdikleri röportajlardan alıntılar içermekle birlikte, Queen'in film müziği (soundtrack) çalışmaları ve ayrıca Queen'in hit olmuş bazı şarkılarının klip arkası çekimlerini de içermektedir. Belgeselde gösterilen bazı röportajlar, "Magic Years 1-2-3" serisinden alınmıştır. Bazı röportajlar ise ilk kez bu belgesele konmuştur. Ayrıca, bu belgesel filmde Queen'in 1970'li ve 1980'li yıllardaki önemli konser performanlarından görüntüler de yayınlanmıştır. Queen'in 1970'li ve 1980'li yıllardan konser performanslarını içeren sahneler eşliğinde Tie Your Mother Down şarkısı ile başlayan belgesel, We Are the Champions şarkısı ile bitmektedir. David Palmer David Palmer ÅŸu anlamlara gelebilir: The Warning (Queensrÿche albümü) The Warning, Seattle'lı progressive metal grubu Queensrÿche grubunun 7 Eylül 1984 tarihinde yayınladığı ilk uzun çalar albümüdür. Albüm, müzikal altyapı bakımından 1980'li yılların başında tüm dünyada popüler olan "New Wave of British Heavy Metal" dalgasının etkisinde kalmıştır. Bu nedenle, Queensrÿche'ın bu albümdeki soundu, İngiliz heavy metal grubu Iron Maiden'ın "Piece of Mind" ve "Powerslave" albümlerinin sounduna yakındır. "The Warning" albümünde Geoff Tate'in vokal performansı ve Chris DeGarmo ile Michael Wilton'un gitar performansları, müzik otoriteleri tarafından oldukça beğenilmiştir. Queensrÿche, bu albümde Amerikalı müzik aranjörü, besteci ve prodüktör Michael Kamen ile ilk kez çalışmıştır. Michael Kamen, "The Warning" albümündeki orkestral düzenlemeleri gerçekleştirmiştir. Queensrÿche, Kamen ile 1988 tarihli "Operation Mindcrime" ve 1990 tarihli "Empire" albümlerinde; ve ayrıca 1993 tarihli Last Action Hero filmi için besteledikleri "Real World" isimli parçada tekrar çalışmıştır. "The Warning" albümünde "giderek makineleşen dünyanın yeni sorunları" ve "kıyamet günü" gibi temalar işlenmiştir. "Roads to Madness" isimli şarkıda ise Chris DeGarmo'nun bir zamanlar akıl hastanesinde geçirdiği günler anlatılmaktadır. DeGarmo, akıl hastanesinde yattığı günleri tam on yıl sonra yayınladıkları 1994 tarihli "Promised Land" albümündeki "Out of Mind" isimli şarkıda da bir kez daha anlatmıştır. "The Warning" albümünde en çok dikkati çeken parça ise yine bir Chris DeGarmo eseri olan "Take Hold of the Flame" isimli şarkıdır. Dönemin heavy metal ve power metal sounduna çok yakın olan bu şarkı, sonradan Queensrÿche'ın her konserinde seslendirdiği (encore) şarkıların başında gelmiştir. Bir önceki demo çalışmaları "Queensryche EP"'de yayınlanan "Queen of the Reich" gibi, "The Warning" albümünde yayınlanan bu şarkıda da vokalist Geoff Tate'in yüksek kalitedeki ses performansı göz doldurucu bir özelliktedir. Ayrıca grubun "Live in Tokyo" konseri görüntülerinden oluşan "Take Hold of the Flame"in video klibi, MTV'de yayınlanmıştır. Diğer Queensrÿche albümleri gibi "The Warning" albümü de, 2003 yılında bonus şarkıları da içeren CD formatında bir kez daha yayınlanmıştır. Bu albüm, aşağıdaki bonus şarkıların da eklenmesiyle 6 Mayıs 2003 tarihinde tekrar yayınlanmıştır. Rage for Order Rage for Order, Seattle'lı progressive rock grubu Queensryche'ın ikinci stüdyo albümüdür. Grup, önceki çalışmaları olan Queensryche EP ve The Warning albümlerindeki heavy-metal soundundan yavaşça uzaklaşmış ve "Rage For Order" albümünde power metal soundunu denemiştir. Geoff Tate'in vokal performansı her zamanki gibi üst seviyede olmuştur. Gitaristler Chris DeGarmo ve Michael Wilton'un gitar sololarındaki melodik altyapı ve ikili uyum da bu albümde daha belirgin hale gelmiştir. Genel olarak albümde, özellikle de Walk In The Shadows, The Whisper, Neue Regel, Killing Words, Screaming In Digital ve I Will Remember gibi şarkılarda Queensryche'ın müzikal açıdan biraz daha olgunlaşmaya başladığı ve melodik altyapıya giderek daha çok önem verdiği gözlenmektedir. Chris DeGarmo, bu albüm için "Rage For Order" isimli şarkıyı bestelemiş, ancak şarkı albüme dahil edilmese de 1986-1987 yıllarında "Rage For Order" turnesinde icra edilmiştir. Aynı parça, sonradan şarkı sözleri atılarak, grubun bir sonraki albümü 1988 tarihli Operation Mindcrime albümünde Anarchy-X adıyla yayınlanmıştır. Albümdeki tek akustik şarkı olan I Will Remember ve ayrıca Killing Words, Queensryche'ın 27 Nisan 1992 tarihinde Los Angeles'ta verdiği MTV Unplugged konserinde akustik versiyonda icra edilmiştir. "Rage For Order" albümünde grup elemanlarına ait olmayan tek şarkı Gonna Get Close To You isimli parçadır. Şarkıyı, aslında ilk kez Kanada asıllı pop şarkıcısı Lisa Dalbello, 1984 yılında "Whomanfoursays" isimli dördüncü stüdyo albümünde yayınlamış; Queensryche da bu şarkıyı iki yıl aradan sonra power metal soundunda yorumlayarak "Rage For Order" albümünde yayınlamıştır. Ayrıca "Gonna Get Close To You", Queensryche'ın "Rage For Order" albümünün tanıtımı için yayınladığı tek teklik (single) ve tek video kliptir. Ayrıca, grup 1980'li yıllardaki albümlerinde sıkça vurguladığı "makineleşme" ve "teknoloji" gibi konulara, "Rage For Order" albümünde de yer vermiştir. Bu konuyla ilgili olarak "Screaming In Digital" parçası bestelenmiştir. Euarchontoglires Euarchontoglires (veya Supraprimates) eteneliler alt sınıfında yer alan, molekülergenetik araştırmalar sonrası ortaya konulmuş olan bir üst takım. Üst takımın adı, eski sınıflandırmalarda bulunan iki taksonun birleştirilmesi ile meydana gelmiştir: Glires: Kemiriciler (Rodentia) ve Tavşanımsılar (Lagomorpha) Euarchonta: Sivri sincapçıkgiller (Scandentia), Primatlar (Primates) ve Abalı memeliler (Dermoptera) Kretase döneminin sonlarına doğru Euarchontoglires Avrasya'da, kardeş grup olan Laurasiatheriadan ayrıldılar. Bundan kısa süre sonra Scandentia ve Primatomorpha olarak tekrar ikiye bölündüler. Placentalia (Eutheria) Bush-Aznar gizli görüşmesi Bush – Aznar gizli görüşmesi, dönemin ABD Başkanı George W. Bush ile dönemin İspanya Başbakanı José María Aznar arasında 22 Şubat 2003 tarihinde Crawford Teksas ABD’de gerçekleşen görüşme ve bu görüşmenin içeriğidir. Görüşmeye iki liderin yanı sıra dönemin devlet yetkilileri katılmıştır; Ulusal Güvenlik Danışmanı Condoleezza Rice, Daniel Fried, Alberto Carnero ve İspanya’nın ABD Büyükelçisi Javier Rupérez. Görüşmeye ayrıca dönemin İngiltere Başbakanı Tony Blair ile İtalya Başbakanı Silvio Berlusconi telefonla katılmıştır. Kamuoyunun görüşmeden ancak yıllar sonra İspanyol El País gazetesinin haberi sayesinde bilgisi olmuştur. Gizli görüşmeye katılan Rupérez gazeteye detaylı aktarımda bulunmuştur. Görüşmenin odağında ABD, İngiltere ve İspanya hükümetlerinin Birleşmiş Milletler Güvenlik Konseyinin almış olduğu 1441 numaralı kararın ardından yeni bir karar almasını istemeleri vardır. Irak’a yönelik yapılan önceki 17 kararın devamı olacak karardan 18. karar olarak da bahsedilmektedir. Görüşme yaklaşmakta olan Irak Savaşı'na yaklaşım açısından büyük önem taşır. Buna göre Saddam Hüseyin’in 1 milyar doları yanında bulundurmasına izin verilmesi halinde görevden çekileceği ve ülkeden ayrılacağı dile getirilmektedir. Ayrıca görüşmede Bush’un Birleşmiş Milletler Güvenlik Konseyi üyesi devletlere ABD’nin tercih ettiği hareket tarzını benimsetmek için uyguladığı basınç da görülmektedir. Bush, isteneni yapmaması durumunda Angola’ya verilen dış yardımın kesilmesinden, Şili ile imzalanması beklenen ikili ticari antlaşmasının askıya alınmasından bahsetmektedir. Bush’un görüşme sırasında gelecekteki ABD işgalinin ardından Irak’da düzenin hakim olacağına dair kesin konuşması dikkat çekicidir. Görüşme Bush’un Birleşmiş Milletler Güvenlik Konseyinin derhal ikinci bir karar alması gerektiğini söylemesiyle başlar. Aznar, üç gün sonra kararın alınmasını ister. Bush, Kosova Savaşı sırasında alınan kararın benzerinin alınmasını isteyerek, bağlayıcı hususlar bulunmamasını sadece Saddam Hüseyin’in sorumluluklarını yerine getirmediğini belirtmesini istediğini vurgular. Aznar daha sonra buna paralel bir açıklama yapılıp yapılmayacağını sorar. Gizli görüşmede yer alan Condoleezza Rice yapılmayacağını söyler. Rice, Saddam’ın kullanabileceği kapalı ifadelerin olmadığı basit bir karar istediklerini yineler. Ayrıca kararda belirtilmesi gerekebilecek bilgiler için Hans Blix ile görüştüklerini ekler. Bush, Saddam’ın değişmeyeceğini ve oyun oynamaya devam edeceğini söyler. Artık ondan kurtulma zamanının geldiğini ekler. Bush, eğer istedikleri yönde bir Birleşmiş Milletler Güvenlik Konseyi alınmaması durumunda da planlanan işgalin başlatılacağını, ancak ikinci kararın alınacağına inandığını belirtir. ABD Silahlı Kuvvetlerinin iki hafta içinde (2003 yılı Mart ayının ikinci haftası) işgale hazır olacağı ve Mart sonunda Bağdat’da olunacağı bilgisini verir. Daha sonra Bush, Saddam’ın akıbeti hakkında konuşur. Bağdat düşünceye kadar ölmesi ihtimalinin %15 civarında olduğunu ekleyen Bush, Saddam’ın sürgüne gitmek istediğinin anlaşıldığını belirtir. Saddam’ın Mısırlılara verdiği bilgiye göre eğer ABD yanına 1 milyar dolar almasına izin verirse yönetimi bırakacağını iletir. Bush, işgal sonrası Irak ile ilgili görüşlerini aktarır. Buna göre Saddam’ın generallerinin direniş göstermesi, altyapıyı tahrip etmesi ve petrol kuyularını ateşe vermesi beklenmektedir. Buna önlem olarak ABD Silahlı Kuvvetlerinin öncelikli olarak petrol kuyularını ele geçireceğini belirtir. Ayrıca Suudi Arabistan’ın savaş süresince ortaya çıkabilecek petrol arzını dengelemek için üretimi artıracağı bilgisini verir. Bush, buna rağmen kolayca kazanacaklarını ve Irak gibi güçlü bir bürokrasisi olan sivil toplumun hasarsız ele geçirileceğini belirtir. Ülkenin yönetimi için federal bir yapı öngörür. Aznar yeniden karar konusuna döner. Aznar, kararda Saddam’ın ona verilen bir şansı kullanmadığının belirtilmesini ister. Bush, kararın içeriğinin hiç önemi olmadığını belirtince Aznar bir taslağın ABD yetkililerine gönderileceğini söyler. Aznar daha sonra 26 Şubat günü Fransız Cumhurbaşkanı Jacques Chirac ile olan görüşmesini aktarır. Bush Chirac’ın kendisini "Mr.Arap" olarak gördüğünü ve kendisiyle Arap dünyası ile ilgili konularda anlaşamadıklarını açıkça ifade eder. Aznar, Birleşmiş Milletler denetçileri raporundan bahseder. Rice, rapordan çok şey beklenmemesi gerektiğini, Iraklıların rapordaki bazı istekleri yerine getirir görünebileceklerini söyler. Bush, bir bekleme oyunun oynandığını söyleyerek bunu Çin "su işkencesi"ne benzetir. Beklemenin Mart ayının ortasının geçmesine izin vermeyeceğini ekler. Bush, Güvenlik Konseyindeki diğer ülkelere yapılacak baskıdan bahseder. İstenilen adımları atmazlarsa Angola’ya verilen dış yardımın kesileceğini, Şili ile imzalanmakta olan ikili ticaret antlaşmasının askıya alınacağını belirtir. Aznar, Saddam’ın sürgüne gitmesinin ihtimal dahilinde olup olmadığını sorar. Bush, bunun bir olasılık olduğunu hatta suikast sonucu öldürülebileceğini söyler. Bush, Saddam’ın gizli kalmış suçlarının ortaya çıkmasıyla Lahey’deki Uluslararası Adalet Divanına çıkartılabileceğini ekler. Aznar, en iyi sonucun kansız bir zafer olacağını belirtirken, Bush savaşın vereceği yıkımın engelleneceği ve 50 milyar dolar tasarruf edileceği cevabını verir. Aznar daha sonra İspanya’daki kamuoyunun savaşa ikna edilmesi için Bush’dan yardım ister. Bush bu yönde bir konuşma yapacağını belirtir. Aznar, geleneksel İspanyol tarihinde bir dönüm noktasında olduğunu, yeni bir döneme girdiklerini vurgular. Bush da kendisini tarihi bir görevi yerine getiren kişi olarak gördüğünü, gelecekte görevini yapmamış birisi olarak anılmak istemediğini söyler. Bush, bazı danışmanlarının Birleşmiş Milletler organının tamamen göz ardı edilmesini tavsiye ettiklerini hatırlatır. Aznar, kendisini sadece Bush’un iyimserliğinin düşündürdüğünü söyleyince Bush, iyimserim çünkü haklı olduğumu biliyorum cevabını verir. Bush, Avrupalıların görevlerinden kaçtıklarını söylerken Kofi Annan ile iyi ilişkilerine vurgu yapar. Görüşmenin sonunda Bush’un, "Avrupalılar bana saldırınca ülkemde daha güçlü oluyorum" sözlerine Aznar, "Gücünüzü Avrupalıların istekleriyle uyumlu hale getirmeliyiz" diye cevap verir. Görüşmenin açığa çıkan konuşmalarında ortaya çıkan durum özellikle ABD Başkanın basitliği ve kabalığı olarak yorumlanmıştır. Muhtemelen diğer ülke liderlerine iletmesi için Aznar’a buyurucu şekilde hitap eden Bush sonunda başarısız olacaktır. Birleşmiş Milletler Güvenlik konseyindeki ülkeler ikinci bir karara karşı olan tutumlarını değiştirmeyince bu karar Güvenlik Konseyi gündemine bile getirilemeyecektir. Dünya çapında yapılan savaş karşıtı dev gösterilerin de etkisiyle liderler Bush’un istediği adımı atmayacaklardır. Sonuçta ABD ve Birleşik Krallık'ın kendi başlarına Irak’a saldırmaları tüm dünyada protesto edilecek ve iki ülke uluslararası arenada yalnız kalacaktır. Irak, ABD işgalinden sonra Bush’un öngörüsünün aksine kanlı bir iç savaşa sürüklenecektir. Sivri sincapçıkgiller Sivri sincapçıkgiller ( ya da ), Güneydoğu Asya'da yaşayan bir memeli takımı ve familyası. Bilimsel adları Tupaias, Malezyaca "sincap" anlamına gelen "tupai" kelimesinden alınmıştır. Sincapgillere çok benziyor olsalar da onlar ile yakın bir akrabalıkları yoktur. Sincapgiller genelde ağaçta yaşarken, sivri sincapçıkgiller tek bir türün dışında hepsi, yerde yaşar. Sivri sincapçıkların uzun vücutları, uzun kuyrukları ve uzun bir ağızları olur. Türden türe uzunlukları 10 – 23 cm (kuyruk 9 – 24 cm) ve ağırlıkları 45 - 300 gram arası değişir. Renkleri yeşilimsi gri ile pas kırmızısı arası değişen varyasyonlarda rastlanılır. "Dendrogale" cinsinin dışında hepsinin omuzlarında açık renk bir şerit olur. Birkaç türde bu şerit koyu renktir. Kulaklar küçüktür ve maymunların kulakları gibi kıkırdaklı ve az kıllıdır. Borneo, takımın en çok türü bir arada yaşadığı yerdir; şimdiye kadar 10 ayrı tür Borneo'da bulunmuştur. Bundan dolayı sivri sincapçıkların Borneo'da evrimleşip oradan yayılmış oldukları tahmin edilir. Ayrıca Cava, Sumatra, Malezya yarımadası, Çinhindi ve Kuzey Hindistan'da yaşarlar. Ormanlık bölgeleri ve bazen insanların plantajlarını tercih ederler. Tüy kuyruklu sivri sincapçık ("Ptilocerus lowii") dışında tüm türler gündüz aktiftir. Yalnız veya çift olarak yaşarlar. Kendi bölgelerine çok bağlıdırlar ve bunu diğer soydaşlarına karşı şiddetle savunurlar. Bir türün dışında hepsi yerde yaşar ve nadir ağaca çıkarlar. Sivri sincapçıklar eklem bacaklılar ve solucanlar gibi küçük omurgasızlar, bitki parçaları, belli meyveler ve tohumlar ile beslenir. Dişleriyle ağaç kabuğunu kazıyıp altından çıkan bitkisel suları ve ağaç sakızını da yiyebilirler. Bayağı sivri sincapçık gibi büyük türler, kertenkele ve küçük memeliler gibi küçük omurgalıları da avlayıp yiyebilirler. Uçan böcekleri hızlı bir hareket ile elleriyle havadan kaparlar. Yemeklerini elleriyle tutarak yemeleri de sivri sincapçıklar için tipiktir. Sivri sincapçıklar bütün yıl boyunca üreyebilir. Çiftleşmeden sonra erkek dişiyi yavruları yetiştirme görevi ile Yalnız bırakır. 40 - 52 gün süren bir gebelikten sonra, annenin yapraklardan ve ince dallardan hazırladığı yuvada 1 - 3 yavru doğar. Anne sadece her 2 günde bir yavruların yanına uğrar ve sırf 5 - 10 dakika emzirir. Bu birkaç dakika içinde ne yuvayı ne de yavruları temizler. Annelik görevinin bu kadar "kötü" uygulamasını bazı zoologlar, anne sivri sincapçığın düşmanların dikkatini yuvaya çekmemeye çabası olarak değerlendirerek açıklamaya çalışır. Emzirme döneminde anne yavrularını sırf onları emzirirken üzerilerine geçirdiği kendi kokusu sayesinde tanır. Deneylerde bu koku yok edildiği zaman anne yavrularını tanımayıp yemiştir. Yavrular yuvayı bir ay sonra terk eder. Bu zamana kadar anne yavruları ile toplam sadece 1,5 saat geçirmiştir. Yuvadan çıktıktan 2 - 3 ay sonra yavrular tam yetişmiştir ve anne onları kendi bölgesinden kovar. Doğada ne kadar yaşadıkları bilinmez, hayvanat bahçesinde 9 - 10 yıl yaşarlar. "Burada gösterilen listenin kaynağı: Wilson & Reeder (2005)." İnsanlığa karşı suçlar İnsanlığa karşı suçlar, kasten öldürme, kasten yaralama, işkence, eziyet veya köleleştirme, kişi hürriyetinden yoksun kılma, bilimsel deneylere tâbi kılma, cinsel saldırıda bulunma, çocukların cinsel istismarı, zorla hamile bırakma, zorla fuhşa sevketme fiillerinin; siyasal, felsefî, ırkî veya dinî saiklerle toplumun bir kesimine karşı bir plan doğrultusunda sistemli olarak işlenmesidir. Bu kavram yaygın olarak II. Dünya Savaşından sonra kullanılmaya başlamıştır. Bu terim ilk olarak 28 Mayıs 1915'te İngiltere, Fransa ve Rusya'nın, Türkiye'deki Ermenilerin katledildikleri iddiasıyla yayınlamış oldukları deklarasyonda yer almıştır. II. Dünya Savaşı sonrası kabul edilen Nürnberg Uluslararası Askeri Ceza Mahkemesi'nin yetki alanında insanlığa karşı suçlar da sayılmıştır. Tam olarak tanım ve kapsamı tartışmalı olmakla beraber gerek uluslararası gerekse ülkesel olarak cezalandırmak için düzenlemelere gidilmiştir. Yapı itibarıyla saik ve yoğunluk kriterleriyle adi suçlardan ayrılan insanlığa karşı suçlar usul bakımından da zamanaşımına uğramamaktadırlar. Toplu olarak işlenen insanlığa karşı suçları uluslararası düzeyde yargılamak ve cezalandırmak için 1998 yılında Birleşmiş Milletler Konferansı'nda Roma Statüsü kabul edilmiş, 1 Temmuz 2002 tarihinde Uluslararası Ceza Mahkemesi göreve başlamıştır. Nürnberg Uluslararası Askerî Ceza Mahkemesi Nazilerin Sovyet savaş esirlerine işledikleri suçları insanlığa karşı suçlar kapsamında olduğuna hükmetmiştir. Zurgena Zurgena, İspanya'nın on yedi otonom bölgesinden en kalabalık ikinci bölge olan Endülüs'e bağlı; İspanya'nın güneyinde bulunan Almería eyaletine bağlı belediye. 2009 yılındaki nüfusu; 3.066 kişidir. Belediye, 72 km²'lik bir alanı kaplamaktadır. TRT Trabzon Radyosu Trabzon Radyosu 10:05-13:00 saatleri arasında gerçekleştirdikleri yayında, hitap ettikleri bölgenin ihtiyaç ve özelliklerine uygun konu, olay ve gelişmeleri aktarmakta, müziğe yer vermektedirler. Trabzon Radyosu, TRT Türkü kanalında gerçekleştirdiği bir saatlik yayınla, yöresel renklerini ülke geneline taşımaktadırlar. TRT Türkü TRT Türkü kanalı dinleyicilerin Türk Halk Müziği'ne ilgi ve sevgisini arttırmak düşüncesinden yola çıkarak 1 Temmuz 2009'da yayına başladı. 24 saat kesintisiz Türk Halk Müziği yayını yapan kanal, FM vericileri, internet ve uydu üzerinden dinlenebilmektedir. Amper-saat Bir amper-saat veya amp-saat (sembolü Ah , A·h, A h), elektriksel yükün bir birimidir ve miliamper-saat (mAh) ve miliamper saniye ("mAs") gibi alt birimleriyle kullanılır. Bir amper-saat 3.600 coulomb (amper-saniye)ye eşittir ve bir amperlik sabit akımla bir saat boyunca taşınan elektriksel yüktür. Amper-saat, elektrokaplama ve pil gibi elektrokimyasal sistem ölçümlerinde sıklıkla kullanılır. Yaygın kullanılan "miliamper-saat" (mAh veya mA·h), amper-saatin binde biridir (örn; 3,6 coulomb). Bir "miliamper saniye" (mAs veya mA·s), X-ray tanısal görüntüleme ve radyoterapide ölçüm birimi olarak kullanılır. Bu nicelik, toplam X-ray üretilen enerjinin, belli gerilimdeki çalışan X-ray tüp akımına bölümüdür. Aynı toplam doz, farklı zaman süresinde X-ray tüp akımına bağlı olarak iletilebilir. Faraday sabiti, bir mol elektronun yüküdür ve yaklaşık olarak 26,8 amper-saattir. Elektrokimyasal hesaplamalarda kullanılır. Amper-saat enerji birimi değildir. Örneğin pil sisteminde, iletilen enerjinin tam hesabı, boşalma esnasında iletilen güçle tümleşmesi gerekir (Ani gerilim ve ani akım üretimi ile). Boşalma esnasında genellikle pilin gerilimi değişir. Uygun gücü bulmak için ortalama bir değer kullanılabilir. Askia Askia Türbesi, Mali'nin Gao bölgesinde yer almaktadır. Mezar yerinin bu bölgede olduğuna inanılan Askia Mohammed, Songhay İmparatorluğu'nun en üretken imparatorlarından biridir. UNESCO, Askia Türbesi'ni Batı Afrika'da anıtsal kerpiç yapı kültürünün en iyi örneklerinden biri olarak tanımlamaktadır. Bölge iki adet piramit şeklinde türbe, iki adet cami ve bir adet toplantı salonu tarzı bir yer vardır. Bölgedeki sömürü öncesi en büyük mimari yapı özelliği taşımaktadır. Türbenin bulunduğu piramidin uzunluğu 17 metre yüksekliğindedir. İslami mimari tarzının ilklerinden olan bu yapıt daha sonra bölgeye yayılmıştır. 1960 ve 1970'li yılların ortalarında bölgeye nispeten yapılan değişiklik, camilerin genişletilmesi olmuştur. 1999 yılında da mekanın etrafına bir duvar inşa edilmiştir. 2000 yıllarında başında havalandırma, ışıklandırma ve ses düzeni sağlamak için elektrik bağlantısı yapıldı. Askia, hem cami hem de Gai bölgesine ait bir kültür merkezi olarak kullanılmaya devam etmektedir. Aynı zamanda tampon bölge olarak ulusal ve yerel kanunlarla korunmaktadır. Netzeitung Netzeitung, Berlin'de üretilen Almanca bir elektronik gazetedir. Almanya'nın tamamıyla elektronik olan ilk gazetesi olduklarını iddia etmekte ve ülkenin en çok alıntı yapılan haber kaynağı olmakla övünmektedirler. Gazete, 2000 yılında yayınlanmaya başladı. 2006 yılında gazetenin 60 muhabiri vardı. Google Ad Planner'a göre gazete Almanya'nın en çok aylık ziyaret edilen 25. haber sitesidir. Sahibi M. DuMont Schauberg, editörü ise Domenika Ahlrichs'tir. Maki (anlam ayrımı) United Press International United Press International (kısaca UPI), merkezi ABD'de bulunan bir haber ajansıdır. Kökleri 1907 yılına kadar uzanır. Televizyon haberciliğinin yaygınlaşmasıyla popülerliği bir miktar azalmıştır. UPI, 2000 yılında News World Communications şirketi tarafından alınmıştır. Günümüzde iç ve dış haberler, iş, eğlence, spor, sağlık ve bazı diğer konularda haberleri vardır. Haberleri yazı, fotoğraf ve video olarak mevcuttur. İngilizce, İspanyolca ve Arapça haber yapmaktadır. Scotland on Sunday Scotland on Sunday İskoçya'da pazar günleri yayımlanan haftalık gazete. Edinburgh'da yayımlanmaktadır ve yayımcısı The Scotsman Publications'tır. The Scotsman gazetesinin pazar günü versiyonudur. Broadsheet formatında yayımlanmaktadır. Daha çok merkezi politikaya yakındır. İlk sayısı 7 Ağustos 1988 günü yayımlanmıştı ve fiyatı 40 p idi. Editörü Ian Stewart'tır. Metro (Birleşik Krallık gazetesi) Metro, Birleşik Krallık'ta yayımlanan bedava bir gazete. Sahibi Associated Newspapers'tır. Banka tatil günleri hariç hafta içi her gün Birleşik Krallık'taki toplu taşıma arçlarında dağıtılmaktadır. Tabloid formatında yayımlanan gazete, 1999 yılında kurulmuştur. Yerelleşmiş 14 farklı sürümü, 14 şehirde dağıtılır. Merkezi Londra'nın Kensington ilçesinde olup editörü Kenny Campbell'dır. LÃ¼ks (birim) Lüks, 1 metre yarıçaplı bir kürenin merkezinde bulunan, 1 candela şiddetindeki ışık kaynağının 1 metrekarelik küre yüzeyinde oluşturduğu aydınlanma şiddetidir. Buna göre, 1 candela şiddetindeki bir ışık kaynağı "d" yarıçaplı bir kürenin merkezinde ise, küre yüzeyine düşen toplam ışık akısı : formula_1 olarak bulunur. MetrekÃ¼p Metreküp (sembolü: m³), SI'dan türetilen hacim birimidir. Bir kenar uzunluğu bir metre olan küpün hacmidir. Diğer adı, özellikle marangozlukta kullanılan metrik önekli ster idi. Diğer alternatif adı ise "kilolitre"dir. 1 metreküp eşittir: Maksimum yoğunluk (3,98 °C) ve standart atmosfer basıncı (101,325 kPa) altındaki sıcaklıkta bir metreküplük saf su, 1000 kg'lık kütleye sahiptir veya bir tondur. Suyun donma noktası olan 0 °C'de daha hafiftir ve 999,972 kilogram gelir. Bazen, üstindis ve altindis karakterleri veya işaretleme kullanılamadığında cu m, m³, m^3 veya m**3 olarak kısaltılır (örn, Usenet haber gruplarında daktilo ile yazılan bazı belgeler ve mektuplarda). Kargo taşımacılığındaki CBM kısaltması ve uluslararası ticaretteki MTQ (veya sayısal 49 kodu). Diğer birimlerle karşılaştırma için 1 E-3 m³ bakınız. Mozambik Kanalı Mozambik Kanalı, Hint Okyanusu'nda Madagaskar adasını ve Mozambik başta olmak üzere Güneydoğu Afrika'yı birbirinden ayıran kanaldır. Bölge, II. Dünya Savaşı'nın bir ayağı olan Madagaskar Savaşı'ndaki çarpışma noktalarından birine ev sahipliği yapmasıyla bilinmektedir. Kanalın en dar kısmı yaklaşık 460 km genişliğindedir. Kanalın derinliği, Mozambik'in 230 km uzağında bir noktada 3.292 metreye kadar ulaşır. Kuzeyden güneye doğru akan sıcak okyanus akıntıları, Güney Afrika'nın doğu kıyılarında Agulhas Akıntısı'na ulaşır. Kanalın uzunluğu yaklaşık 1.600 kilometredir. Uluslararası Hidrografi Organizasyonu, Mozambik Kanalı'nın aşağıdaki sınırlar çerçevesinde tanımlar: "Kuzeyde." Ruvuma Nehri halicinden başlayan, () Ile Grande Comore'nin kuzey noktası Ras Habu'yla devam eden ve oradan Madagaskar'ın en kuzey noktası olan Cap d'Ambre'de biten hat. (). "Doğuda." Madagaskar'ın batı kıyı hattı. "Güneyde." Madagaskar'ın en güney noktası olan Cap Sainte-Marie'den başlayıp ana karadaki Ponto do Ouro'da biten hat. (). "Batıda." Güney Afrika ana karası. Şeyh el-Mahmûdî Şeyh el-Mahmûdî () ya da tam künyesiyle Ebü'n-Nasr Seyfüddîn el-Melikü'l-Müeyyed Şeyh el-Mahmûdî ez-Zâhirî (d. yak. 1369 - 14 Ocak 1421) 1412-1421 döneminde saltanat süren Çerkes kökenli Burci Hanedanı'ndan Memluk Devleti hükümdarı. Çerkes asıllı olan Şeyh el-Mahmûdî'nin 12 yaşında iken Mısır'a getirilip Sultan Berkuk'a kölemen olarak 4.000 dirhem altına satıldığı bildirilir. Genc Şeyh el-Mahmûdî Sultanın hizmetinde üstün yeteneğini gösterip; azad edilip emir rütbesi verildi. Bu sırada "Mahmudi" ve "Zahiri" unvanlarını da almış ama yine "Şeyh" olarak anılmaya devam etmiştir. 1400 yılında genç Sultan Farac'ın saltanatı baslarında (şimdi Lübnan'da bulunan) Trablusşam şehri valiliğine atandı. Bu tam Timur'un Suriye üzerine sefere başlaması ile çakışmaktadır. Önce Halep üzerine gelen Timur şehri kuşattı. Diğer Suriye şehirleri valileri gibi Şeyh el-Mahmûdî de 700 atlı ile Halep'i savunmaya katkı için geldi ve şehir kuşatması devam ederken bir çarpışmada Timur güçleri tarafından esir alındı. Timur 30 Ekim 1399'da şehri eline geçirdi ve üç gün talan etti. Timur sonra Hama, Hums ve Baalbek şehirlerini eline geçirdi. Genc sultan Farac Memluklu ordusuyla Suriye'ye gelmişti ve Timur'un kendine katılması teklifini kabul etmemişti. Memluklu ve Timur orduları Şam şehirde karşılaştılar. Ancak Sultan Farac, Mısır'daki kölemen emirlerin kendi aleyhine kendini tahttan indirmek bir komplo hazırladıkları haberini alınca 15 Aralık 1400'de ordusunu Şam'da kendi kaderine bırakarak, Şam'dan apartopar ayrılarak Kahire'ye döndü. Sultan Farac ile birlikte Kahire'den gelmiş olan ünlü İslam bilgini İbni Haldun yazdığı otobiyografik hatıralarında Şam şehrinin Timur'a teslim edilmesi için Timur huzuruna gitmesini, Timur'un şehri eline geçirmesini, talan etmesini, büyük bir yangınla şehre ve ünlü Şam Büyük Emeviye Camii'ne büyük zarar vermesini anlatmıştır. 19 Mart 1401'de Timur, hemen tümünü eline geçirdiği ve her tarafını harabeye çevirdiği Suriye'nin ileride nasıl idare edileceğine dair hiçbir önemli karar almadan çok büyük ganimetle ve ünlü Şam sanatkarlarını da kapsayan çok sayıda esirle başkenti Semerkand'a dönüşe başladı. Harabe halindeki Suriye tekrar Memluklular eline geçti. Timur'un Suriye'yi terk etmesi haberini ilk alan ve bunu Kahire'ye ulaştıran ilk Memluklu Emir Muhammed Şeyh olmuştu. Bundan dolayı Emir Şeyh el-Mahmûdî 1401'de Sam valisi olarak atandı. Ama 1401de Şam'dan ordusunu geride bırakıp kaçan Sultan Farac'a karşı Mısır'da bir iç savaş çıkmıştı ve Sultan Farac aleyhine hazırlanan komplolar bitmemekteydi. 1404de taht naibi olan Emir Yasbak bu görevinden atılmış ve Mısır'dan Suriye'ye sürgüne gönderilmişti. Şeyh el-Mahmûdî de Emir Yasbak'in kliğinden olarak Suriye'de Sultan Farac'a isyan etti. Bu iki emir Suriye'de Sultan Farac'ı tutanlara karşı bazı galibiyetler kazandılarsa da sonunda Sultan Farac taraftarları tarafından yenilgiye uğratıldılar ve Şeyh el-Mahmûdî Suriye valiliği görevini kaybetti ve yerine Emir Nevruz adlı bir memluklu atandı. Şeyh Muhammed Memluk Sultanlığını da yüklenmiş olan Halife'nin halk tarafından sevilmemesini sağladı. Halife de 7 ay süren hükümdarlıktan sonra Sultanlık ve halifelikden feragat etti. Şeyh Muhammed Memluk Sultanı olarak tahta geçti. Hükümdarllik ismi olarak "Muavyed Ebu Nasır" adını aldı. Halifelik ise 1414de kardeşi Düvüd II. Mutadid'e verildi. Eski halife el-Musta ise İskenderiye'ye sürüldü ve o şehirde sürgünde 1450da ölene kadar yaşadı. Şam emiri olan, Emir Nevruz, Şeyh el-Mahmûdî'i Memluk Devleti sultanı olarak kabul etmedi ve daha önce sultanlık yapmış olan Abbâsî Halifesi Mustain'in hala sultan olduğunu iddia ederek Şeyh el-Mahmûdî aleyhine bir kutsal cihat ilan etti. Fakat Muavyed Seyh ordusu ile Temmuz 1414'te yapılan çarpışmada Nevruz ordusu yenildi ve Emir Nevruz Şam'a çekildi ve orada bir müddet kuşatmaya alındıktan sonra teslim olunca idam edildi. Böylece Memluk Sultanı Şeyh el-Mahmûdî tekrar Suriye'yi Mısır Memlulukluları idaresi altına aldı. Suriye'de bu başarısından sonra Sultan Şeyh el-Mahmûdî Kudüs'e gitti. Orada müslümanlar için kutsal sayılan yerlerde ibadet etti. Sonra da Mısır'a geri döndü. Sultan Şeyh el-Mahmûdî Kahire'ye döndüğü zaman şehrin bir keşmekeş içinde bulunduğunu gördü. Kahire'de büyük bir veba salgını olup şehrin nüfusunun büyük bir kısmı, zengin fakir farketmeden, bu salgında hayatlarını kaybetmişlerdi. Salgın Kahire'ye yiyecek tedariki sistemini de çok aksatmış ve şehirde açlık alıp yürümüştü. Bu büyük felaketler ülkenin mali durumunu çok kötüye götürmüş; vergiler toplanamadığı için ve vergi bazının çok küçüldüğü için Memluk devleti idaresi yürütülemez olmuştur. Tedavüldeki para yetişmez olmuş ve enflasyon almış yürümüştü. Çöllerde devamlı haydutlukla uğraşan bedevi Araplar gittikçe azmışlar ve köy, kasaba ve hatta büyük şehirlerde eşkıyalık faaliyetlerine girişmişlerdi. Sultan Şeyh el-Mahmûdî ülkesini ve Kahire'yi bu keşmekeşten kurtarmak için hemen tedbirler almaya başladı. Eşkıyalık yapan bedevi Arapları ve şehirlerde bulunan haydut çetelerini askeri ve polis tedbirleri ile sindirdi ve bu hareketler son buldu. Tedavülde bulunan parayı gereken ekonomik faaliyeti karşılayabilecek şekilde ıslah ettirdi. Zahire üretimini artırmak için tedbirler aldırıp; Kahire'ye zahire ve besin malları tedarik sistemini kontrol altına aldı. Zahire fiyatlarının artmasını önlemek için iyi uygulanan biraz düşük seviyede narh koydurdu. Bunun zahire ve tarım üretimine aksi tesirleri olmaması için de bu sektör üretimini teşvik edici tedbirler de aldı. 1365 Kıbrıs Kralları İ. Peter ve Filip de Mezierse batı Avrupa ülkelerine yeni bir Haçlı Seferi organize etmek için haberler ve elçiler göndermişlerdi. Bu yeni Haçlı Seferi Kıbrıs'tan bu ülkenin sağladığı gemilerle başladı ve Memluklüler eline bulunan İskenderiye limanı üzerine yöneldi. Haçlı donanması ve ordusu İskenderiye'ye çıkmayı başardı ve şehri talan edip yakıp yıktı. Fakat bu şehirden daha ilerlemeden Haçlı ordusu talan malları ve büyük sayıda esirleri ile gemilerine geri binip Kıbrıs'a döndü. 1403de Fransız komutanı Mareşal Boucicaut Lusığnan hanedanıdan Kıbrıs Kralı olan Janus ile birlikte Memluklukların elinde bulunan önemli liman şehirleri olan Iskenderiye ve Beyrut üzerine donanma filoları ile iki deniz seferi yapmışlardı ama her iki sefer de hiçbir başarı kazanamamışdi. Yapılan barış anlaşmasına rağmen Kıbrıslı korsanların Memluk gemilerine ve salihlerine hücumları devam etmişlerdi. Bu devamlı hücumlara karşılık olarak 1410 da Sultan Farac bir çıkartama yapmıştı, 1413 ise Kıbrıs'lılar şimdi Lübna'da olan Dubar sahil şehrine bir çıkartma ve hücum yaptılar. Yeni Memluk Sultanı Şeyh el-Mahmûdî buna büyük karşı tepki gösterip hemen bir Memluk filosunu ve ordu birliklerini Kıbrıs'a çıkartma yapmak için gönderdi. Kıbrıs Kralı Janus bir barış anlaşması zorunda kaldı. Fakat Kıbrıs'ı üs olarak kullanan ve Doğu Akdeniz'de korsanlık yapıp Memluklu gemilerini ve Memluklulara ait Suriye ve Mısır salih şehirlerini vuran korsanlar Katalan asıllı idiler. Kıbrıs Kralı ne bu korsanları ülkesinden atacak ne de onları kontrol edebilecek güçte değildi ve korsanlık devam etti Bu savaş ancak 1426da Barsbay'ın Kıbrıs'ı fethetmesi ve Kıbrıs Kralı Janus'un esir alınması ile sona erdi. Yiğit Gökoğlan Yiğit İsmail Gökoğlan (d. 5 Haziran 1989, Konak), Türk futbolcudur. Zonguldak Kömürspor'da oynamaktadır. Futbola 9 yaşında Göztepe'de başladı. 6 yıl boyunca Göztepe’nin altyapısında oynadı. 15 yaşında Çobanisa’daki Türkiye Şampiyonası kupasında Manisaspor’un PAF takım antrenörü olan Hakan Şapçı tarafından keşfedilip, yönetime verdiği rapor doğrultusunda Manisaspor'a transfer oldu. 16 Yaşında Ersun Yanal zamanında A takım ile idmanlara çıkmaya başladı fakat PAF takım ile maçlara çıkmaya devam etti. İlk olarak Giray Bulak zamanında forma şansı buldu ve 2 Eylül 2007 tarihinde Galatasaray'a karşı oynanan Süper Lig karşılaşmasında oyuna 70. dakikada Uğur İnceman yerine girerek ilk Süper Lig karşılaşmasını oynamış oldu. Arkasından yarım sezonluğuna Altınordu’ya kiralık gitti ve burada şampiyonluk yaşadı. Levent Eriş zamanında Manisaspor’a geri döndü ve bu sezonda da 1. Lig şampiyonluğu gördü. 12 Ocak 2012'de 2.5 milyon euro bonservis bedeli karşılığında Galatasaray'a transfer olan oyuncu, 4.5 yıllık sözleşme imzaladı. Yiğit, Galatasaray formasıyla resmî maçlardaki ve Süper Lig'deki ilk golünü Süper Lig'in 2011-12 sezonunun 22. haftasında oynanan iç saha maçında MKE Ankaragücü karşısında kaydetmiştir. Sezon boyunca beklenen performansı veremeyen Yiğit Galatasaray'ın kadroda kendisini düşünmemesi üzerine Antalyaspor'a kiralandı. Böylelilkle Necati Ateş'in transferinin ardından sözleşmesine koyulan Aydın Yılmaz ya da muadili oyuncu transfer olacaktır maddesi Yiğit Gökoğlan'ın bedelsiz kiralanmasıyla gerçekleşti. Ancak kısa bir süre Antalyaspor resmi internet sitesinden Galatasaray'lı bazı yöneticilerin ekstradan para istemesi nedeniyle gerçekleşmediğini açıkladı. Yiğit Gökoğlan'ın adı Antalyaspor ile anlaşılamasının ardından birçok kulüple geçmiş ve Orduspor'a kiralanmıştır. Yiğit "Öncelikle geldiğim için mutluyum. Futbolu seven bir şehre geldim. Çok iyi bir teknik direktör var. Transferin gerçekleşmesinde emeği olan Başkanımız Nedim Türkmen ve Abdurrahim Albayrak'a teşekkür ediyorum. Sezon başında sakatlık geçirdim. İnşallah hep birlikte Orduspor'u çok iyi yerlere getirmek için çalışacağız." açıklamalarında bulunmuştur. Yiğit Orduspor'da ilk maçına Kayserispor karşısında çıktı. Sezonn boyunca ilk 11'de şans bulamayan Yiğit, Hector Cuper tarafından tercih edilmedi. Orduspor formasıyla 12 Lig maçına çıkan Gökoğlan, 1'de Türkiye Kupası maçına çıktı. 2012-13 sezonunu 17. sırada bitiren Orduspor küme düşerken, Yiğit Galatasaray'a geri döndü. Orduspor'da kirasının bitmesinin ardından takıma geri dönen Yiğit Gökoğlan, Fatih Terim tarafından kadroda düşünülmemiş ve Galatasaray'ın kamp kadrosuna alınmamıştır. Yaz döneminde kiralanması için takım bulması istenen Yiğit, Antalyaspor, Gaziantepspor ve son olarak da Çaykur Rizespor'un gündemine gelse de Kiralama bedelinin hiçbir takım tarafından karşılanamaması sebebiyle, idmanlara A2 takımında devam etmek zorunda kaldı. Yiğit antrenman eksiği nedeniyle bir süre maça çıkamasa da 22 Ekim 2013 tarihinde 7 numaralı formasıyla Derince Belediyespor karşısında forma giymiş ve Derincespor ağlarını iki kez sarsarak takımının 3-0 galip gelmesinde pay sahibi olmuştur. 28 Ekim tarihinde ise İstanbul Büyükşehir Belediyespor maçında ilk 11 başlayan Yiğit, 18 Kasım 2013 tarihinde de Tepecikspor karşısında mücadele etti. Bu maçın ardından 25 Kasım tarihinde Bayrampaşa karşısında ilk 11'de başladı ve takımına galibiyeti getiren golü kaydetti. Roberto Mancini'nin teknik direktörlüğe getirilmesiyle A2 takımından zaman zaman A takım antrenmanlarına katılan Yiğit, 2 Aralık 2013 günü Galatasaray'ın A Takım antrenmanına Berk İsmail Ünsal, İbrahim Coşkun ve Emre Can Coşkun gibi futbolcularla katıldı. 3 Aralık 2013 günü ise Gaziantep BŞB kadrosuna giren Yiğit, 39 numaralı formasıyla maç kadrosuna girmeyi başardı. Maçın 114. dakikasında ise Roberto Mancini tarafından Hakan Balta'nın yerine oyuna alındı ve böylelikle yaklaşık 1,5 yıl aradan sonra tekrar Galatasaray formasını giymiş oldu. Galatasaray bu maçı ise penaltılarda 8-7 kazanarak bir üst tura çıktı. 2013-14 devre arasında da takımın Antalya'da yapacağı devre arası kamp kadrosuna katılan Yiğit, 10 Ocak 2014 günü AFC Ajax ile oynanan hazırlık maçının ikinci yarısının sonlarına doğru Roberto Mancini tarafından oyuna sokulmak istendi. Ancak maçın hakemi Galatasaray'ın 11 değişiklik hakkını da kullandığı için Yiğit'i oyuna almadı. Bu gelişmelerin üzerine hakeme tepki gösteren Mancini, Yiğit'i teselli etti. Yiğit Turkish Airlines Antalya Kupası final maçında ise ilk 11'de başladı ve 45 dakika sahada kaldı. Bu maçın ardından Mancini Yiğit'i kiralık listesine koydu Yiğit'in Gaziantepspor'a gideceği iddia edildi ancak bu transfer gerçekleşmedi. Yiğit Gökoğlan, transferin son gününde ise eski hocası Hikmet Karaman'ın çalıştırdığı Kayseri Erciyesspor'a kiralandı. 2014-15 sezonunun ilk yarısını Galatasaray A2 takımıyla geçiren Yiğit Gökoğlan, 3 maça çıktı 4 gol attı ve 2 asist yaptı. Engin Baytar ile arabanın içerisinde paraları saçarken çektiği video ile gündeme oturan Gökoğlan, devre arasında Galatasaray ile sözleşmesini karşılıklı anlaşarak feshetti ve Roberto Carlos'un başına getirildiği Akhisar Belediyespor'a transfer oldu. 2015-16 sezonu öncesinde yeni teknik direktör Cihat Arslan'ın raporu doğrultusunda yeşil-siyahlı kulüp, Gökoğlan ile yollarını ayırdı. Akhisar Belediyespor ile sözleşmesini karşılıklı olarak fesheden Gökoğlan, Süper Lig'den 1. Lig'e düşen Balıkesirspor ile anlaşmaya vardı. Yeni takımının sezon öncesi kampına katıldı ve Balıkesirspor ile 2 yıllık sözleşme imzaladı. 24 Nisan 2016 tarihinde oynanan ve kırmızı-beyazlıların 1-0 mağlubiyetiyle sonuçlanan Karşıyaka maçı sonrasında, takım içinde çıkan kavgada yer almıştır. Ertesi gün Balıkesirspor kulübü tarafından, Gökoğlan'a 30 bin TL para cezası verildiği ve Gökoğlan'ın Kerim Avcı ve Josip Tadić ile birlikte kadro dışı bırakıldığı açıklanmıştır. 2016-17 sezonu öncesinde de kadroda düşünülmeyen Gökoğlan'ın sözleşmesi karşılıklı anlaşmayla feshedilmiştir. 2016-17 sezonu öncesinde serbest kalan Yiğit Gökoğlan, eski kulübünün ezelî rakibi Bandırmaspor ile anlaşmaya vararak 2 yıllık sözleşme imzalamıştır. 8. haftadaki Ümraniyespor maçı öncesinde kadro dışı bırakılmış, Feyyaz Uçar'ın takımının başına gelmesiyle yeniden kadroya dahil edilmiştir. 21 kez millî takımlara çağrılan Yiğit İsmail Gökoğlan, 9 kez Türkiye U-19, 2 kez Türkiye U-20, 2 kez Türkiye U-21, 3 kez de Türkiye A2 forması olmak üzere toplam 22 kez millî formayı giymiştir ve bu karşılaşmalarda 3 gol kaydetmiştir. 8 ve 9 Şubat 2011 tarihlerinde Belarus ile Antalya'da oynanan özel karşılaşmalarda ilk kez Türkiye A2 millî takımı aday kadrosuna davet edilmiştir. Yiğit Kızılcan Yiğit Kızılcan, (ö. 28 Şubat 2010), Türk bürokrat. 1975-1977 yılları arasında Kahramanmaraş valiliği yapmıştır. Merkez valisi olarak görev yaparken 25 Şubat 1982 tarihinde kendi isteği ile emekli olmuştur. Amerika Birleşik Devletleri Çevre Koruma Ajansı Birleşik Devletleri Çevre Koruma Kurumu (İngilizce: United States Environmental Protection Agency, kısaca EPA), federal Amerika Birleşik Devletleri hükümetin, Kongre'de kabul edilen yasalar ve yönetmenlikler çerçevesinde uygulamalarını sürdüren insan sağlığı ve çevre koruma devlet kurumudur. EPA, dönemin ABD başkanı Richard Nixon tarafından önerildi ve yönetmeliğin Kongre'de onaylanmasından sonra 2 Aralık 1970'te çalışmaya başladı. Kurumun başkanı ABD başkanı tarafından atanmaktadır. Şu anki başkan Lisa P. Jackson'dır. EPA, ABD'de kabinenin bir bölümü değildir, ancak kurum yöneticisine kabine mevkisi verilmektedir. Kurumun 18.000 tam zamanlı personeli bulunmaktadır. Bedri Nazlıoğlu Bedri Nazlıoğlu, (ö. 12 Nisan 1993), Türk bürokrat. 1978-1979 yılları arasında Isparta, 1980-1982 yılları arasında Niğde, 1982-1984 yılları arasında Samsun ve 1984-1985 yılları arasında Kütahya valilikleri yapmıştır. Niğde valiliği sırasında Belediye başkanlığı görevini de yürütmüştür. Merkez valisi olarak görev yaparken 12 Nisan 1993 tarihinde vefat etmiştir. Cloud Cloud, Los Angeles'in kurduğu anonim şirket "Good LLC" tarafından ortaya çıkarılan "tarayıcı tabanlı işletim sistemi"dir. Şirket ilk olarak üçüncü canlı örneğinde şimdi ağır bir şekilde Ubuntu'ya dayanan gOS adlı bir Linux dağıtımını piyasaya sürdü. "Cloud" doğal ölçekteki bir işletim sistemini önyükleme olmadan çok basit görevleri yapma imkânını kullanıcıya veren bir çeşit web tabanlı uygulamalara erişim sağlayarak sadece bir ağ tarayıcısını çalıştıran basitleştirilmiş bir işletim sistemidir. Basitliğinden dolayı "Cloud" sadece birkaç saniye içinde önyüklenebilmektedir. İşletim sistemi temelde İnternet'te gezinmek için kullanılan Netbooklar, Mobil Aygıtlar PC'ler için tasarlanır. Bulut arka plandaki esas işletim sisteminin önyüklemesine devam ettiği için kullanıcı Bulut'tan esas İS'ne hızlı bir şekilde önyükleme yapabilir. Bir temel işletim sistemi ile tarayıcıyı birleştirme imkânını uygulamaların ve verinin sabit disk yerine İnternet üzerine "yaşayıp çalıştığı", bulut bilgi işleminin kullanıcısına da sağlar. Bulut diğer işletim sistemleriyle birlikte kurulup kullanılabilir veya bağımsız bir işletim sistemi olarak hareket edebilir. Tek başına bir işletim sistemi olarak kullanıldığında donanım gereksinimleri oldukça düşüktür. Şu anda Bulut yalnızca GIGABYTE M912 Touch Scrreen Netbook modeline kuruluyor ama bir gizli beta testi hâlen (Şubat 2009'un başında) yayınlanıyor. Eski eleştiriler işletim sisteminin kullanıcı arayüzünü Mac OS X'e benzetti ve gerçekte değişkin bir Mozilla Firefox tarayıcısına dayansa da tarayıcısının Google Chrome'a benzerliği fark edildi. Aberkuh Aberkuh (Farsça: ابرکوه), İran'ın Yezd Eyaleti'nde şehir. Eyaletin aynı isimli Aberkuh şehristanı'nın yönetim merkezi olan şehrin 2006 yılı resmi nüfusu 20.994 kişi ve 5.880 hanedir. Aberkuh'da 5000 yıllık olduğu sanılan bir selvi ağacı bulunur. Günümüzde şehir içinde bulunan ve 28 m. yükseklikteki ağacı Zerdüştler kutsal kabul etmektedir. 1960 Yaz Paralimpik OyunlarÄ± 1960 Paralimpik Yaz Oyunları, Paralimpik oyunlarının ilk yaz organizasyonudur. Roma, İtalya'da düzenlenen oyunlar 18-25 Eylül tarihleri arasında yapılmıştır. Oyunların organizasyonu, International Stoke Mandeville Games Federation tarafından yapılmıştır. 23 ülkeden 400 sporcu katılmıştır. Paralimpik oyunlarında sadece omurilik yaralanması olanlar dahil edilmiştir. İlk 10, NPCs verilerine göre, elde edilmiş altın madalyalar baz alınarak belirlenmiştir. Ev sahibi ülke koyu renkle işaretlenmiştir. Ardekan Ardekan (Farsça: اردکان), İran'ın Yezd Eyaleti'nde şehir. Şehrin 2006 yılı nüfusu 61.596 kişidir ki Ardakan, Yezd Eyaleti'nin üçüncü büyük kentidir. Kent yakınlarında bulunan bir köy, Zerdüştlerce kutsal kabul edilir ve her yıl dünyanın değişik köşelerinden hacıların akınına uğrar. İran'ın eski cumhurbaşkanlarından Muhammed Hatemi Ardekanlıdır. Meybod Meybod "(Farsça:" میبد,")", İran'ın doğusunda, Yezd Eyaleti'ne bağlı şehir. Kendi adını taşıyan Meybod Şehristanı'nın merkezi olan kentin 2006 yılı nüfusu 58.295 olup eyaletin ikinci büyük kentidir. 32.23°N 54.01°E konumunda bulunur. İslam öncesi zamana ait önemli eserlerin bulunduğu kent Dünya Mirası Listesi'ne alınmayı beklemektedir. 1964 Yaz Paralimpik OyunlarÄ± 1964 Paralimpik Yaz Oyunları, resmî olarak 13. International Stoke Mandeville Games, 2. Paralimpik yaz oyunları. Tokyo, Japonya'da gerçekleştirilen yaz oyunları, 3-12 Kasım tarihleri arasında gerçekleştirilmiştir. 21 ülkeden 375 oyuncunun katıldığı yaz oyunlarında en fazla madalyayı Amerika Birleşik Devletleri kazanmıştır. Bafg Bafg (Farsça: بافق), İran'ın Yezd Eyaleti'nde şehir. Eyaletin aynı isimli Bafg şehristanı'nın yönetim merkezi olan şehrin 2006 yılı resmi nüfusu 30.867 kişi ve 7.919 hanedir. Kentin sıcak ve kuru bir havaya sahip çöl iklimi vardır. Halkın geçimini madencilik oluşturur ki Bafg, önemli bir demir-çelik endüstrisine sahiptir. SI'dan tÃ¼retilen birim Uluslararası Birimler Sistemi (SI), yedi temel birimden oluşur. Diğer tüm ölçüm birimleri bunlardan türetilir. Diğer bu birimler SI'dan türetilen birimler olarak adlandırılır ve standartın parçası olarak dikkate alınmışlardır. SI birimlerin adları küçük harflerle yazılır. Kişilerle ilişkilendirilen birim adlarının birim sembolleri yine de daima bir büyük harfle başlar (örn, Hertzin sembolü Hz olurken, metre m ile gösterilir). Temel birimler, diğer nicelikler için ölçüm birimlerin birimi olarak türetilecek şekilde birleştirilebilir. Ayrıca radyan "rad" ve steradyan ("sr") gibi iki tane boyutsuz birim ile özel adlara sahip 20 birim türetildi. Litre gibi diğer yaygın birimler, SI birimi değildir. Fakat SI ile kullanımları kabul edilmiştir (bkz. SI ile kullanılan birimler). Hidayet KarakuÅŸ Hidayet Karakuş (d. 6 Eylül 1946, Kurusarı, Yalvaç, Isparta), Türk şair, yazar, öğretmen. İlkokulu köyünde okuduktan sonra 1964'te Isparta Gönen İlköğretmen Okulu'nu, 1966'da Selçuk Eğitim Enstitüsü Edebiyat Bölümü’nü bitirdi. Şiire okul sıralarında başladı. Şiirleri Çağrı, Ilgaz, Varlık, Forum, Şölen, Adam Sanat gibi dergilerde yayımlandı. İlk şiir kitabı ""Günaydın Gül Yaprağı"", 1979’da yayımlandı. 1981’de yayımladığı ilk romanı "Yağmurlar Nereye Yağar" ile 1981 Mehmet Ali Yalçın Roman Ödülü’nü alan yazar, on yıl sonra yazdığı ikinci roman "Uykusu Derin Şehir" ile 1990 Ferit Oğuz Bayır Roman Ödülü’nü kazandı. Bu iki roman arasında daha çok şair kimliği ile ön planda oldu. Adana, Manisa, İzmir'de Türkçe öğretmenliği yaptı. 1992'de emekli oldu. 1993 yılında Sivas Katliamı’ndan eşi ile birlikte kıl payı kurtuldu. Bu katliamın toplumdaki ve bireylerin yaşamındaki etkilerini anlatan "Şeytan Minareleri" adlı romanıyla Türkiye’nin en önemli edebiyat ödüllerinden birisi olan Orhan Kemal Roman Armağanı’nın sahibi olmuştur. Ardından 2010 Dil Derneği Ömer Asım Aksoy Roman Ödülü'nü kazandı. Bu romanın bir özelliği de “ve” bağlacını hiç kullanmamasıdır. Şiir dışında romanları, çocuk kitapları ve radyo oyunları vardır. Yaşamını İzmir’de sürdürmektedir. Ahmedabad, Yezd Eyaleti Ahmedabad (Farsça: احمدآباد), İran'ın Yezd Eyaleti'nde şehir. Eyaletin Ardekan şehristanı'nın Merkezi bahşı'nda bulunan şehrin 2006 yılı resmi nüfusu 4.693 kişi ve 1.228 hanedir. Eski Datça Antik Datça, Muğla ili Datça ilçesine bağlı 583 nüfuslu bir mahalledir. Datça Yarımadasında, antik çağlardan beri üzerinde yaşam süregelen tek mahalledir. Eski Datça, yarımadanın ilk merkezlerinden biri olmakla birlikte, tarihi MÖ 11. yüzyıla kadar uzanmaktadır. MÖ 1100'den başlayarak yerleşim yeri olan Datça (Reşadiye) Yarımadası, yüzyıllarca değişik toplumların, kültürlerin gelip geçtiği, izlerini bıraktığı bir dünya cenneti. Binlerce yıl önceye dayanan tarihi, hâlâ araştırılıyor. Oldukça fazla sayıda arkeolojik kalıntı barındıran yarımada, tarih boyunca önemli uygarlıklara ev sahipliği yapmıştır. Bunlardan en önemlisi Knidos antik kentidir. Yarımadada bulunan yakın döneme ait 28 kilise kalıntısı, bölgenin aynı zamanda mistik bir kökene sahip olduğunun kanıtıdır. Karyalılar ve Dorlar, Hexapolis Birliği altında altı şehir kurmuşlar. Bu şehirlerden biri olan Knidos, Datça yarımadası üzerine kurulmuş ve birliğin merkezi olmuş. Pers saldırılarına (MÖ 546) karşı koymak için Karyalı’lar, Balıkaşıran denilen yerde kanal açarak yarımadayı ada yapmak istemişler. Ancak umulduğundan daha sert ve keskin çıkan kayalar, çalışanların el ve yüzlerinde yaralar açınca, tanrıların gazabına uğradıklarına inanarak vazgeçmişler. Tanrıların da onay verdiğini düşünerek şehri Pers yönetimine teslim etmişler. Datça Yarımadası sırasıyla Karya, Yunan, Roma, Bizans, Germiyanoğulları’ndan Menteşe Bey’in yönetimine geçmiştir. Datça 1390 yılında Yıldırım Beyazıt tarafından Osmanlı İmparatorluğu'na katılmış, Sultan Reşad zamanında adı Reşadiye olarak değiştirilmiştir. Cumhuriyet döneminde Datça adı altında Muğla iline bağlı bir ilçe olmuştur. Köy halkı genellikle tarım ve ev pansiyonculuğu ile geçinir. Antik Datça'da ayrıca dışarıdan gelenler tarafından kurulan butik oteller ve sanat atölyeleri mevcuttur. Yerel tarihçi ve yazar Nihat Akkaraca, 1931 yılında Eski Datça Mahalleninde doğmuştur. Dünyaca tanınan modern Türk şairi Can Yücel, hayatının son yıllarını Antik Datça'da geçirmiştir. Ferec Nasır Ferec tam ismiyle Melik Nasır Zeynedin Ebu-Saadet Ferec bin Berkuk 1399'de ölen babası Berkuk'un yerine daha 10 yaşında iken tahta çıkan ve 1405'te 2 ay süren kısa ara hariç 1412'de bir darbe ile öldürülünceye kadar saltanat süren Çerkes kökenli Burci Hanedanı'ndan Memlük Devleti hükümdarı. Nasır Ferec 1389'da doğdu; babası Sultan Berkuk ve annesi Arapça ismi Şirin olan bir Grek asıllı cariye idi (Grek asıllı olması mümkün değildir aslen annesi ve babası Türktür ve babası قنق باي Konakbay dır. Şirin Kahire sarayında Türkçe konuşan alimleri her zaman koruyup kollamıştır. İbn. Tangriberdi; En Nuzumuz Zahire, Beyrut C :12 s:84 ). Saltanatı hakkında birincil kaynaklar Mısırlı ve Farac'in atabeğinin oğlu olan İbni Tağribirdi ve ünlü Arap tarihçi El-Makrizidir. Babası Sultan Berkuk 20 Haziran 1399'da ölünce 10 yaşında tahta çıkmış; saltanatı boyunca Osmanlılar ile, gayet ciddi olarak Timur'un Suriye'yi işgal ve talan etmesi ile ve birçok devlet komploları ve Memluklu emirleri arasında bir iç harp gibi ciddi çekişmelerle uğraşmak zorunda kalmıştır. 1412'de 23 yaşındayken Şam'da iken bir komplo ile tahttan indirilip öldürülmüştür. El-Makrizi Nasır Farac'ı "en trajik Mısır hükümdarı" olarak anmıştır. Babası ölmeden önce, Nasır Faraç'ın yetişkinliğe erişmeden önce devlet idaresini sağlamak için kendine yakın olan Çerkes asıllılar tarafından tutulan Dağribirdi El-Başbugavi ve Türk asıllı memluklulara yakın olan Emir Aytımış El-Bacası'yı oğluna atabey ve naip olarak seçmişti. Fakat çok geçmeden bu iki idareci birbirlerini rakip olarak görmeye başladılar ve her ikisi de diğerini devlet idaresinden uzaklaştırmayı hedef aldı. Türk asıllı Memluklu emirler kliğinin başında olan Emir Aytımış Kahire'den kaçıp Şam'da Suriye eyaleti valisi olan Emir Seyfeddin Tanıbeg El-Haşani yanına gitti. Bu iki emir Kahire'deki idareyi ellerine almak üzere Suriye ordusu ile Kahire'ye yürüyüşe geçtiler. Sultan Faraç Kahire'de bulunan Memluklu emirlerine epey servet dağıtarak onların desteğini sağlayarak Memluklu Mısır ordusunun başına geçip Filistin'e yürüdü. İki ordu Gaza'da çarpıştılar. Şam'dan gelen Aytımış ve Tanıbeg ordusu yenik düştü. Emir Aytımıs 30 Mart 1400'de Şam'da idam edildi. Sultan Farac tahta geçtiğinde Memluk Devleti dışişlerinde de büyük iki ciddi tehlike ile karşı karşıya bulunmaktaydı. Bir tarafta Osmanlı Devleti güney-doğu Anadolu'da korunur bir sınır peşindeydi. 1399'da bir Anadolu Seferi düzenleyen Yıldırım Beyazid Memluklüler devleti elinde bulunan güney ve güneydoğu Anadolu yörelerine yürüdü. Bu askeri sefer Memluklarla yıllar süren barışı sağlayan karşılıklı anlaşmaları ihlal etmekteydi. Ama Yıldırım Bayezid bu anlaşmaları imzalayan Memluk Sultanı Berkuk'un ölmesi ile anlaşmanın da yürürlüğü kalmadığı tezini ortaya atıp mütecaviz bir askerî harekâti savunmaya çalıştı. Mısır'ın sınır kaleleri olan Malatya, Darende ve Divriği kaleleri Osmanlılar eline geçti ve Osmanlı ordusu Dülkadiroğulları topraklarına girdi. Sultan Farac için Osmanlı tehlikesi ancak 1402'de Ankara Savaşı ile Osmanlı Sultan'inin Timur'a yenilip ülkenin Fetret Devrine girişi ile sona erdi. İkinci tehlike doğudan Timur'dan gelmekteydi. Timur tehlikesi Sultan Berkuk daha hayatta iken 1394'te başlamıştı. Fakat 1398de Kuzey Hindistan'a yürüyüp; Delhi Sultanlığı'nı yenip Delhi'yi talan eden Timur Memluklu'lara bir kısa nefes aldırdı. Ama Timur'un 1399'da Mısır Sultanına bir mektup/ültimatom göndererek Mısır devletini kendine tabi bir vasal devlet olmasını kabul etmesini talep etti. Bunu Sultan Farac redetti ve böylece Timur Suriye'ye hücuma geçmeye bahene sağlamış oldu. Timur 1400'de önce Osmanlılar elinde bulunan Sivasüzerine yürüyüp o şehri kuşatıp alıp yakıp yıktıktan sonra ordusuyla güneye Memluklu Devleti elinde bulunan Suriye üzerine yürümeye başladı. Önce Halep üzerine gelen Timur o şehri kuşattı; 30 Ekim 1400'da şehri eline geçirdi ve üç gün talan edip yakıp yıktı. Timur sonra Hama, Hums ve Baalbek şehirlerini eline geçirdi. Farac bu tehlikeli zamanda 12 yasinda olmakla beraber durumun cok nazik olmasi dolayisyla Kasim 1400de bir yetiskin olarak ilan edildi ve Memluklu Devleti'nin idaresini naiplerinden kendi uzerine aldi. Genç sultan Farac hemen Memluklu ordusunun başına gecerek Mısır'dan Suriye'ye yürüyüşe geçti. Memluklu ve Timur orduları Şam şehri önünde karşılaştılar. Ancak genç Sultan Farac, Mısır'daki kölemen emirlerin aleyhine kendini tahttan indirmek için bir komplo hazırladıkları haberini aldı. 15 Aralık 1400'da ordusunu Şam'da kendi kaderine bırakarak, Şam'dan hemen ayrılarak Kahire'ye döndü. Sultan Farac ile birlikte Kahire'den gelmiş olan ünlü İslam bilgini İbni Haldun yazdığı otobiyografik hatıralarında Şam şehrinin Timur'a teslim edilmesi için Timur huzuruna gitmesini, Timur'un şehri eline geçirmesini, talan etmesini, büyük bir yangınla şehre ve ünlü Şam Büyük Emeviye Camii'ne büyük zarar vermesini anlatmıştır. 19 Mart 1401'de Timur, hemen tümünü eline geçirdiği ve her tarafını yıkıp yaktığı Suriye'den ayrılıp başkenti Semerkand'a dönüşe başladı. Suriye'nin ileride nasıl idare edileceğine dair hiçbir önemli karar almamıştı. Yanında çok büyük taşınır servet şeklinde her türlü ganimet ve ünlü Şam sanatkarlarını da kapsayan çok sayıda esirler bulunmaktaydı. Suriye hem taşınır her türlü servetten ve hem de insan gücü ve sanatkarlarından sömürülmüş bir harabeye dönmüştü. Bu yıkık bozuk Suriye tekrar Memluklular eline geçti. Şam'dan ordusunu geride bırakıp Kahire'ye kaçan Sultan Farac'a karşı, bir seri komplolar yapılmaya ve emirler arasında devamlı çok karışık ve değişken ittifaklara ve silahlı çekişmelere yol açan bir iç harbe yakın bir durum ortaya çıkmıştı. Genellikle iki önemli Memluklu kliği arasındaki çekişme Kahire'ye geçmiş ve Çerkeslerin bası Emir Yaşbak El Sabanı ile Türk asıllılar başı olan önce Emir Taman ve sonra Emir Nevruz El-Hafid olmuştu. Diğer taraftan yukarı Mısır'da da bir diğer devlet komplosunun hazırladığı ortaya çıkarıldı. Emir Çakam, Şam Valisi Muavyed Şeyh Mahmudi ve Emir Baybars Tağribirdi Başbugavi ortaya çıkan iç savaş durumuna müdahale ederek Sultan Farac'ın Baybars Tağtıbırdı ile birlikte kaçmasına neden oldular. 20 Eylül 1402'de Emir Yaşbak ve Şeyh Mahmudi kılığı Faraç'ın tahtan indirilerek kardeşi olan Mansur Abdülaziz'i Memluklu tahtına geçirdiler. Şeyh Mahmudi Sultan'ın Atabeği olarak atandı. Fakat Sultan Mansur Abdülaziz'in hükümdarlığı çok kısa 70 gün sürdü. Kaçan Farac bir ordu toplayıp Kahire'ye yürüdü ve bu şehri tekrar eline geçirerek kardeşini tahtan indirip tekrar Memluklu Sultanlığı tahtına geçti. 1404de yardımcı sultan olan Emir Yaşbak bu görevinden atıldı ve Mısır'dan Suriye'ye sürgüne gönderildi. Muavyed Şeyh de Emir Yaşbak'ın kliğinden olarak Suriye'de Sultan Farac'a karşı isyan etti. Bu iki emir Suriye'de Sultan Faraç'ı tutanlara karşı bazı galibiyetler kazandılarsa da sonunda Sultan Faraç taraftarları tarafından yenilgiye uğratıldılar. Muavyed Şeyh Suriye valiliği görevini kaybetti ve yerine Emir Nevruz adlı Türk asıllı Memlükler kliğinin başkanı olan memluklu emir atandı. Bu klik mensupları Suriye'de çok güçlendiler. Bu karışıklıklar devam etmekte iken Emir Çakam Halep'te kendini Memluklu Sultanı ilan etti ve hükümdarlık sahasını tüm Suriye'ye genişletti. Sultan Farac Mısır'dan bir ordu ile Suriye'ye yürüdü; Halep ve Şam'ı belli dönemlerde eline geçirdi ise Emir Çakam'ı eline geçiremedi ve Suriye'de barış kurulmadı. Sonunda Emir Çakam Diyarbakır'daki Türkmenlerle bir savaşa girişti ve bu savaşta öldürüldü. Sultan Farac böylece Şam'ı ele geçirerek bu isyanı bastırmış olur gibi oldu. Emir Yaşbak ve Muavyed Şeyh yakalanıp hapse atıldılar. Fakat çok geçmeden Emir Yaşbak ve Muavyed Şeyh hapisten kaçtılar ve etraflarında kendi kliğine bağlı ordu mensuplarını, hatta Sultan Farac emri altında olan bazı ordu birliklerini de, toplayıp yeni bir isyan başlattılar. Sultan Farac Mısır'a dönmekte iken istirahat etmek için Gazze'ye geldiğinde bu isyan haberini aldı. İsyancı grubun Şam'da üzerlerine geri yürüyerek şehre girdi. Fakat isyancı emirler orduları şehri kuşatmaya aldılar ve Sultan Farac uzun bir kuşatmaya hazır beklemekteydi. Sultan Farac'a refakat eden Abbâsî Halifesi Mustain bu sırada isyancıların eline geçmişti. İsyancılar onu Sultanlık unvanının da kendisi üzerine verileceği vaadi ile kendi taraflarına çektiler. Halife Mustain halifelik yetkilerini kullanarak Sultan Farac'ın Sultanlıktan azledildiği ilan etti. Taraftarları da kendini tutmadığı için 28 Mayıs 1412'de daha 23 yaşında olan Sultan Farac Şam kalesinde tutuklandı ve öldürüldü. Yerine Abbasi halifesi Mustain Memluklu Sultanı olarak tahta geçirildi. Laurie MacDonald Laurie MacDonald Amerikan film yapımcısı. Walter F. Parkes ile evlidir ve DreamWorks üretim yöneticisidir. Çalışmaları: Panama balboası Balboa ya da tam ismiyle Panama balboası (İspanyolca: "balboa panameño"; ISO 4217: PAB), 1904'ten beri Panama'da kullanılan resmî para birimlerinden biri (öbürü Amerikan doları). İsmi İspanyol konkistador Vasco Núñez de Balboa'dan alınmıştır. Bir balboa 100 "centésimo" (çoğul "centésimos")'ya bölünür. ABD doları ile sabitlenir. Panama balboası Panama Millî Bankası tarafından dağıtılır. Dağıtılan madeni paralar 1, 5, 10, 25 ve 50 centésimo; kâğıt para şeklinde balboa yoktur, ve ABD doları bu amaç için kullanılır. Atlas Tarih Atlas Tarih, Doğan Burda Dergi Yayıncılık tarafından Haziran 2010 tarihinde Türkiye'de yayımlanmaya başlanmış popüler tarih dergisidir. İlk birkaç sayısı aylık olarak çıkan dergi uzunca bir süredir 2 ayda bir yayımlanmaktadır. "Atlas Tarih", aynı yayın grubu bünyesinde yer alan ve 1993 yılından beri düzenli olarak yayımlanmakta olan aylık coğrafya, keşif ve gezi dergisi olan Atlas dergisinin yeni bir kardeş yayını niteliğindedir. 20 yıldır istikrarlı bir şekilde yayınını sürdüren Atlas dergisinin kimileri 6 aylık ya da yıllık olan Atlas Tatil, Yeşil Atlas, Foto Atlas, Arkeo Atlas ve Atlas İstanbul gibi başka kardeş dergileri de vardır. 162 sayfa büyük boy kuşe kağıda basılmış olan "Atlas Tarih" dergisi de hem dış görünüş hem de sayfa düzeni açılarından yukarıda adı geçen dergilere benzemektedir. İlk 5 sayısında kuşe kağıda basılı ("soft cover") olan ön ve arka kapakları 6. sayıdan itibaren kitap tarzında sert mukavva kapaklı hale getirilmiştir ("hard cover"). Yazı ve makaleler tıpkı diğer tarih dergilerinde olduğu gibi çok sayıda renkli fotoğrafla desteklenmiştir. 'Dün hâlâ yaşıyor' sloganıyla çıkan dergi kendinden önceki popüler tarih dergileri gibi her kesimden tarih meraklısına hitap edecek şekilde düzenlenmiş, tarihin sıkıcı konuları dışına çıkarak akademik konulardan ziyade gündemin tarihine değinen popüler konulara yer vermeyi hedeflemiştir. Spor tarihinden teknoloji tarihine, mimarlık tarihinden arkeolojiye, savaş tarihinden siyasal tarihe pek çok alanı kapsayan yazı, haber ve yorumlara yer verilen dergide yayın direktörü Murat Köksal, yayın yönetmeni Kansu Şarman, görsel yönetmen olarak da Tolga Çoruh görev yapıyor. İlk sayısında künyede yayın danışmanının Mehmet Yaşin olduğu, yayın kurulu ve yazarları arasında İlber Ortaylı, Gökhan Akçura, Orhan Koloğlu, Gazanfer İbar, Ersin Alok, Nurhan Atasoy, Hıfzı Topuz, Emre Öktem ve Erol Makzume gibi isimlerin olduğu yazılmıştır. "Atlas Tarih" ilk sayısından başlayarak her ay dergiye ek olarak yakın tarihle ilgili bir fotoğraf albümü vermiştir. 20x14 cm ebadında sert kapaklı bu albümlerin hacmi 98 ila 144 sayfa arasında değişiyordu ve kuşe kağıda basılıyorlardı. Arada sadece 5. sayıyla birlikte albüm eki verilmemiş, o sayıda okurlarına özel bir ajanda hediye etmiştir. Nathalie Baye Nathalie Marie Andrée Baye (d. 6 Temmuz 1948), Fransız film, TV ve sahne oyuncusu. Dans ve drama eğitimi aldıktan sonra Baye, 1970 yılında oyunculuğa başlamıştır. 70 filmden fazla filmde rol aldı. "Sauve qui peut (la vie)" (1980), "Une étrange affaire" (1981), "La Balance" (1982), ve "Le Petit Lieutenant" (2005) filmleriyle dört César Ödülü kazandı. Beş kere aday gösterildi. İlk sinema filmi görünümü Robert Wise'ın yönetmenliğini yaptığı Two People (1973) filmi oldu. Claude Chabrol ve Steven Spielberg ile birçok sefer beraber çalışan Baye, ilk César Ödülü'nü Sauve qui peut (la vie) filmi ile kazandı. İlk rol aldığı Fransız yapımı film, Faustine et le bel été filmindeki Giselle rolüdür. Bermuda dolarÄ± Bermuda doları (İngilizce: "Bermudian dollar"; ISO 4217 kodu: BMD), Bermuda'da kullanılan resmî para birimidir. Genelde dolar simgesi ("$") ile ya da diğer dolar bazlı para birimlerinden ayrım etmek için BD$ şeklinde kısaltılır. Bermuda'da Amerikan doları da kullanılır. Bermuda doları 100 "cent"'e bölünür. Genelde Bermuda'nın dışında değiştirilmez. Bermuda doları Bermuda Parasal Yetki Kurumu tarafından dağıtılır. Aşağıdaki şekillerde dağıtılır: Waka Waka (This Time for Africa) "Waka Waka (This Time for Africa)", Kolombiyalı şarkıcı Shakira'nın Güney Afrikalı grup Freshlyground ile düet yaptığı tekli ("single") çalışmasıdır. 2010 FIFA Dünya Kupası'nın resmi şarkısı olan bu tekli, "Waka Waka (Esto es África)" adında bir İspanyolca versiyonuna daha sahiptir. 11 Mayıs 2010 tarihinde Dijital indirme yoluyla piyasaya sürülen şarkı, genellikle olumlu eleştiriler almış ve dünya çapında hit şarkı olmuştur. Şarkı, daha sonraları 31 Mayıs'ta piyasaya sürülen "Listen Up! The Official 2010 FIFA World Cup Album" adlı albümde yer almıştır. "Waka Waka" şarkısı Shakira ile Freshlyground tarafından 2010 FIFA Dünya Kupası açılış maçında ve 11 Temmuz'daki 2010 FIFA Dünya Kupası Finali'nde seslendirilmiştir. Şarkı çok büyük bir hit olup toplam 37 ülkede 1 numaraya yerleşmiştir. En büyük ilgiyi gördüğü ülke İspanya'dır. Şarkı burada 17 hafta zirveden inmeyerek büyük bir başarı göstermiştir. Dünya'da 4 milyonu aşkın satışıyla da dünyanın en çok satan FIFA resmi şarkısı olmuştur. Ayrıca şarkı, Shakira'nın 2009'daki albümü "She Wolf"'un özel versiyonunda da yer almıştır. Cayman Adaları doları Cayman Adaları doları (İngilizce: "Cayman Islands dollar"; ISO 4217 kodu: KYD), Cayman Adaları'nda kullanılan para birimidir. Genelde dolar simgesi ("$") ile ya da diğer dolar bazlı para birimlerinden ayrım etmek için "CI$" şeklinde kısaltılır. Bir Cayman Adaları doları 100 "cent"'e bölünür. Amerikan doları ile KYD=US$1,2 oranına göre sabitlenir. Dünyanın en değerli dokuzuncu para birimidir. Cayman Adaları doları Cayman Adaları Parasal Yetki Kurumu tarafından dağıtılır. Aşağıdaki şekillerde dağıtılır: NGC 4936 NGC 4936 Erboğa takımyıldızı yönünde yaklaşık olarak uzaklıkta bulunan bir eliptik gökadadır. John Herschel tarafından 6 Mayıs 1834 tarihinde keşfedilmiştir. Jacob Zuma Jacob Gedleyihlekisa Zuma (d. 12 Nisan 1942, Nkandla, KwaZulu-Natal), Güney Afrikalı siyasetçi. Zuma, Afrika kıtasının güney ucunda yer alan Güney Afrika Cumhuriyeti'nde 2009 ile 2018 yılları arasında devlet başkanlığı makamında bulunmuştur. Zuma 22 Nisan 2009 ile 18 Aralık 2017 tarihleri arasında Afrika Ulusal Kongresi'nin (ANC) genel başkanlık görevini yürütmüştür. Babasından hiçbir eğitim almayan Zuma, dul annesi tarafından yetiştirildi. 17 yaşındayken Afrika Ulusal Konseyi'ne (ANC) katıldı. Dönemin apartheid hükümeti, devleti devirmek amacıyla komplo kuranlardan biri olması nedeniyle onu, ünlü Robben Adası'na sürgüne yolladı. ANC üyelerine yasağın kaldırıldığı 1990 yılında sürgünden dönüp "beyaz ırkçı" hükümetle ilk müzakereleri yapan siyahi liderlerden biri oldu. Bu adada 10 yıl boyunca Nelson Mandela'yla beraber kaldı. Ekim 2005'te yolsuzlukla suçlanan Zuma, Aralık 2005'te ise tecavüzle suçlandıysa da 2006'da bu davalardan beraat etti. Birçok Zulu gibi çok eşli olan Zuma, Şubat 2010'da 20 çocuğu olduğunu itiraf etti. 7 Eylül 2010'da, Çin'e yaptığı resmi ziyarette 68 yaşındaki Zuma'ya eşlik eden nişanlısı Bongiwe Gloria Ngema'nın hamile olduğu ve yeni yılda bir bebek dünyaya getireceği ve Zuma'nın çocuk sayısının 22'ye çıkacağı açıklandı. 2018 yılında kendisine karşı dile getirilen yolsuzluk iddiaları ve Afrika Ulusal Kongresi'nin kendisine karşı güven oylaması yapacağını açıklamasının ardından 14 Şubat 2018 tarihinde görevinden istifa ederek görevi Cyril Ramaphosa üstlenmiştir. Hollanda Antilleri guldeni Hollanda Antilleri guldeni (Felemenkçe: "Antilliaanse gulden"; İngilizce: "Netherlands Antillean guilder"; ISO 4217 kodu: ANG), Hollanda Antilleri'nde kullanılan para birimidir. Genelde NAƒ, NAf, ƒ, ya da f şeklinde kısaltılır. 100 "cent" (Felemenkçe çoğul: "centen")'e bölünür. Papiamento dilinde gulden "florin" olarak bilinir. Hollanda Antilleri guldeni Hollanda Antilleri Bankası tarafından dağıtılır. Aşağıdaki şekillerde dağıtılır: Clay Cook Clay Cook (d. 1978), şarkı yazarı, yapımcı ve Grammy ödüllü John Mayer'la birlikte No Such Thing, Comfortable ve Neon gibi birçok şarkı yazmış olan müzisyen. Mayer'la ortak şarkı yazdıkları dönem, Mayer'ın kariyerinin ilk yıllarına rastlar. Birlikte yazdıkları şarkılar Mayer'ın ilk iki albümü olan "Inside Wants Out" ile "Room for Squares"da yer aldı. Mayer'ın "Inside Wants Out"u kaydetmesinden önce Cook onunla birlikte Lo-Fi Masters grubunu kurmuştu. Önceden Marshall Tucker Band'de yer almış olan Cook,