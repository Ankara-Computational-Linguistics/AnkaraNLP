sıra dışı ve sıkı bir disipline sahipti. Parti üyeleri üniforma giyer ve asker gibi davranırdı. Ellerindeki parti bayraklarıyla büyük geçit törenleri yapar, bu sayede halkın dikkatini çekerlerdi. Halkın katılımıyla yapılan coşkulu propaganda törenlerinde binlerce kişi meydanları doldurur ve Hitler'in konuşmalarını dinlerdi. "Reichsparteitag" isimli bu törenler boyunca binalara NSDAP bayrakları ve flamaları asılır, üstünde üniforma ve başında miğfer bulunan yüzlerce, bazen de binlerce milis kuvveti sıraya girerek meydanlarda bulunurdu. Partinin iki silahlı kanadı vardı. Bunlar: SA ve SS'tir. SA (Taarruz Bölüğü, "Sturmabteilung"), partinin ilk silahlı milis kuvvetiydi. Sarı ve kahverengi üniformalar giyerlerdi. 1920'li yılların başlarında parti toplantılarının komünistlerce basılmasını önleyip toplantıların başarıyla sürdürülmesi için görev yapan güvenlik teşkilatı olarak faaliyetlerini sürdüren bir örgüttü, daha sonraları nasyonal sosyalistlere muhalefet eden Yahudi-komünist kesimlerin baskı altına alınmasında önemli rol oynadılar. SA öyle büyük bir oluşumdu ki mevcutları 3.5 milyona kadar çıkmıştı ve sadece 100.000 kişiden oluşan Weimar Cumhuriyeti'ne bağlı resmî Alman ordusu Reichswehr'den kat kat fazlaydılar. Bu durumları onları ordudan da güçlü yapmıştı. SA'nın baş sorumlusu ve lideri Ernst Röhm'dür. Uzun bir süre boyunca bu görevi yürüten Röhm, Uzun Bıçaklar Gecesi'nde öldürülmüştür. Onun yerine SA liderliğine Viktor Lutze atanmıştır. SS (Koruma Timi, "Schutzstaffel") ise Hitler'in özel muhafız timiydi. İlk kurulduklarında polis görevi yapan milis kuvveti konumundaydılar. Daha sonra Waffen-SS ve Allgemeine-SS olmak üzere iki kola ayrıldılar. Waffen-SS, SA gibi silahlanarak askerî bir yapı kazandı ve ordu konumuna geldi. II. Dünya Savaşı boyunca birçok görev aldı. Allgemeine-SS ise partinin polislik görevini yapan özel milis kuvvetleri oldu. Siyah renkli üniformalar giyerlerdi. Kendilerine ait rütbeleri vardı. Nazi iktidarı boyunca Wehrmacht'tan sonraki ikinci bir orduymuş gibi hareket etmişlerdir. SS'in baş sorumlusu ve lideri "Reichsführer-SS" rütbesine sahip olan Heinrich Himmler'dir. Silahlı milis kuvvetlerinin dışında partiye bağlı olan sivil ve yarı askerî yapıdaki alt kuruluşlar da vardı: Nasyonal Sosyalist Alman İşçi Partisi için propaganda çok önemliydi. 1933'te, nasyonal sosyalistlerin iktidara gelmesinin ardından Hitler, Joseph Goebbels'in başkanlığını yaptığı Halkı Aydınlatma ve Propaganda Bakanlığı’nı kurdu. Bakanlığın amacı; nasyonal sosyalist mesajın sanat, müzik, tiyatro, film, kitap, radyo, eğitim dokümanları ve basın tarafından başarılı bir şekilde iletilmesini garantilemekti. Nasyonal sosyalist propaganda için pek çok hedef kitle vardı. Almanlara, yabancı düşmanlara ve Yahudi yıkımına karşı mücadele hatırlatıldı. Yahudilere karşı alınan kanunî ve idarî önlemlerden önceki dönemde, propaganda kampanyaları özellikle 1935'te çıkan ırkçı kanunlardan önce ve 1938'deki Kristal Gece olayının ardından yapılan Yahudi karşıtı ekonomik düzenleme barajından önce Yahudilere uygulanan şiddete toleranslı bir atmosfer yarattı. Propaganda, Yahudilere karşı yakında uygulanacak önlemlerin kabullenilmesini ve pasifliği teşvik ederek, bunlar olduğunda nasyonal sosyalist hükûmeti olaylara müdahale eden ve düzeni geri getiren bir hükûmet olarak gösterdi. Çekoslovakya ve Polonya gibi I. Dünya Savaşı'nın ardından Almanya topraklarını kazanan ve Alman etnik kökenlilere karşı gerçek ve fark edilir bir ayrımcılık yapan Doğu Avrupa ulusları da nasyonal sosyalist propagandaya maruz kaldı. Bu propaganda, Alman etnik nüfusu içinde, politik sadakat ve ırkçılık bilinci olarak isimlendirilen bilinci sağlamaya çalışıyordu. Aynı zamanda, yabancı hükûmetleri de -Avrupa Büyük Güçleri dahil- Nazi Almanyası'nın adil ve anlaşılabilir imtiyaz ve istila talepleri olduğu şeklinde yönlendirme çabasındaydı. Almanya'nın, Sovyetler Birliği'ni işgalinden sonra, nasyonal sosyalist propaganda, hem evdeki sivillere hem de askerlere, polis memurlarına ve işgal edilen bölge idarelerinde hizmet veren ve Sovyet komünizmini Avrupa Yahudiliği ile birleştirerek Almanya'yı, “Yahudi Bolşevik” tehdidine karşı “Batı” kültürünün savunucusu olarak sunan ve Sovyetler’in savaşı kazanması sonucunda olabilecekleri kıyamet gibi resmeden Alman olmayan destekçilere vurguladı. Bu, özellikle Almanya'nın Şubat 1943'teki Stalingrad bozgunu sonrasında ortaya çıkan bir durumdu. Bu konular nasyonal sosyalist ve nasyonal sosyalist olmayan Almanları olduğu kadar yerel işbirlikçilerin son ana kadar savaşmasını sağlamak için etkili olabilirdi. Özellikle filmler, ırkçı Yahudi düşmanlığını, Almanya'nın askerî gücünün üstünlüğünü ve nasyonal sosyalist ideolojide tanımlanan düşmanların içsel kötülüğünü yaymada önemli bir rol oynadı. Nasyonal sosyalistlerin yaptığı filmler, Yahudileri Aryan ırkına sızan “insanlık dışı” yaratıklar olarak tanımladı. Örneğin, Fritz Hipper tarafından yönetilen "Ebedî Yahudi" (1940), Yahudileri, seks ve parayla harcanan başıboş kültürel asalaklar olarak gösteriyordu. Leni Riefenstahl'ın, "İradenin Zaferi" (1935) filmi gibi kimi filmler, Hitler'i ve nasyonal sosyalist hareketi yüceltiyordu. Diğer iki Riefenstahl çalışması, ""Festival of the Nations ve Festival of Beauty"" (Ulusların Bayramı, Güzelliğin Bayramı) (1938), 1936 Berlin Olimpiyat Oyunları’nı anlatıyordu ve nasyonal sosyalist rejimin olimpiyatlardaki başarısının ulusal gururunu yüceltiyordu. Almanya'da gazeteler, özellikle de "Der Stürmer" (Saldırgan) gazetesi, Yahudileri anlatmak için Yahudi karşıtı çizimler kullanan karikatürler bastı. Almanya'nın Eylül 1939'da Polonya'yı işgal ederek II. Dünya Savaşı’na başlamasının ardından, nasyonal sosyalist rejim, propagandayı Alman siviller ve askerler üzerinde Yahudilerin sadece insanlık dışı olmadığını aynı zamanda Alman Devleti'nin tehlikeli düşmanları da olduğu etkisini yaratmak için kullandı. Rejim, Yahudileri Alman yerleşim alanlarından kalıcı olarak çıkarmayı amaçlayan politikalarının desteklenmesini ya da en azından kabul edilmesini sağlamayı amaçlıyordu. Nihai Çözüm olarak adlandırılan, Avrupalı Yahudilerin kitlesel olarak öldürülmesi uygulaması süresince, ölüm merkezlerindeki SS memurları Holokost kurbanlarını, Yahudileri Almanya'dan uzaklaştırmak için gerekli aldatmacayı sürdürmeleri için zorladı ve Avrupa'yı mümkün olduğunca sorunsuz bir şekilde işgal etti. Toplama kampı ve ölüm merkezi memurları birçoğu kısa bir süre sonra gaz odalarında ölecek olan mahkûmları, evlerine iyi muamele gördüklerini ve iyi şartlarda yaşadıklarını bildiren kartlar göndermeleri için zorladı. Kamp yöneticileri burada propagandayı, acımasızlığı ve kitlesel imhayı örtbas etmek için kullandı. Haziran 1944'te, Alman Güvenlik Polisi, Bohemya ve Moravya Himayesinde (bugünkü Çek Cumhuriyeti) konumlanan Theresienstad getto kampını denetlemeleri için Uluslararası Kızıl Haç'a izin verdi. SS ve polis Theresienstadt'ı Kasım 1941'de, Alman Devleti'nde iç ajitasyon propagandasının bir aracı olarak kurdu. Getto Kampı, yaşlı, engelli savaş gazisi ya da yerel olarak sanatçı ya da müzisyen olarak bilinen Alman ve Avusturyalı Yahudilerin, “iş” için “doğu”ya sürülmesine şaşıran Almanlara açıklama olması için kullanıldı. 1944 ziyareti hazırlıklarında, getto “iyileştirme” programına girdi. Denetimin başlangıcında, SS memurları, Himaye bölgesinde, Theresienstadt'ta “oturan” Yahudilerin gördüğü farz edilen iyi muameleyi kanıtlamak için gettoda kalanları kullanarak bir film çektiler. Film bittiğinde, SS memurları “figüran”ların çoğunu Auschwitz-Birkenau toplama kampına gönderdi. Nasyonal sosyalist rejim propagandayı, Alman nüfusun fetih savaşlarını desteklemesi için rejimin sonuna kadar kullandı. Bu propaganda aynı zamanda Avrupalı Yahudileri ve nasyonal sosyalist rejimin diğer mağdurlarının kitlesel imhasını uygulayanları motive etmek için de gerekliydi. Film afişi Film afişi, gösterimdeki filmin isminin, önde gelen oyuncularını isimlerinin ve genellikle resimlerinin yer aldığı, izleyici film hakkında aydınlatma ve merak uyandırmayı hedefleyen posterlerdir. Afişlerin alt tarafında filmi kimin yaptığı, yönetmenin kim olduğu ve oyuncularının isimleri yer alır. Afişlerin orta kısmında genellikle izleyicinin merakını çekmesini beklenen kısım yer alır. Afişlerin üst tarafında, filmde yer alan ünlü oyuncuların ya da tanınmış oyuncuların isimleri yer alır. Çeşitli boyutlarda olabilmektedir. Afişler de filmler gibi telif haklarıyla korunmaktadır. Yapımcının izni olmadan afişi kopyalamak, çoğaltmak yasaktır. Günümüzde klişeleşmiş film afişleri vardır. Örneğin; yan yana gözleri aynı hizada bulunana oyuncu afişleri, oyucuları kare kare ve ayrı ayrı çerçeler içinde gösteren afişleri veya üçe bölünmüş bir afiş gökyüzü, filmden bir sahne ve altta oyuncu listesi olan bir görünüm gibi. London (anlam ayrımı) Pagoda Pagoda, Budistlerin dinî yapılarına verilen addır. Pagodalar çoğunlukla taştan, bazen tuğladan ve çok nadir olarak da tahtadan yapılır. Pagodalar, Çin, Japonya ve Hint kültürü alanına giren Güneydoğu Asya'da yaygındırlar. Bazen yuvarlak, fakat genellikle dört ya da daha fazla kenarlı bir temel üzerine oturtulan yapı, daralarak yükselir. Kulenin ortasında uzun bir sütun vardır. Yerden başlayıp çatıya kadar uzanan bu direkt yeryüzünün merkezini gökyüzüne bağlayan ekseni sembolize eder. Japon pagodalarında genelde dört köşede dört sütuna rastlanır, bu sütunlar ise göğü ayakta tutan direkleri sembolize eder. Bir pagodanın kat sayısı 5 ile 13 arasında değişir. Katlar daima birbirinden farklı büyüklüktedir. Üzerlerinde çepeçevre bir saçak bulunan bu katlar Tanrıların gök katlarını temsil eder. Pagodaların din alanındaki önemi Buda'nun kalıntılarının korunduğu yerler olmasından ibarettir. Pagodaların asıl kökeni Hintlerin "stupa" adı verdikleri dinî yapılardır. Stupalar kral mezarlarının ve kraldan kalanların güven içinde bulunduğu kutsal yerlerdir. Stupalara Seylan'da "dagoba" adı verilir. XVI. yüzyılda Hindistan'a giden Portekizliler burada gördükleri dagobaların adını değişik telâffuz etmişler ve "pagoda" demişlerdir ve bu ad zamanla yaygınlık kazanmıştır. Pagodalar aslında sadece dinî amaçlar için kullanılmaz. Askerî birliklerin gözetleme kuleleri olarak da kullanılır. Çoğu zaman bir şehrin ya da kasabanın simgesi olması için dikilmiştir. Zira her pagodada Buda'ya ait bir kalıntı bulunmaz. Nebra gÃ¶k tekeri Nebra gök tekeri MÖ 1600 yıllarına tarihlenen ve Almanya'nın Saksonya-Anhalt eyaletindeki Nebra kazı alanında bulunan arkeolojik bir buluntudur. Yaklaşık 30 cm çapında, mavi-yeşil kayaç kiri kaplı, üzerinde güneş ya da dolunay olduğu sanılan, ayrıca içlerinde Ülker yıldız kümesinin de bulunduğu yıldızlar ve çok kürekli bir güneş teknesi olduğu düşünülen birçok çizgi, hilal şeklinde altın işleme işaretler bulunan bronz bir tekerdir. Bronz Çağı’nın Unetice kültürü ile bağlantılandırılır. Eğer bu buluntu gerçek ise Avrupa Bronz Çağı'nda yaşayan ve Stonehenge'i inşa eden halkların gökbilimsel bilgileri ve yetenekleri üzerine yeni bir ışık tutacaktır. Gök tekerinin çevresine işlenen yayların açılarına bakılacak olursa Orta Avrupa’da bulunan Bronz Çağı kültürlerinin sanılandan daha erken zamanlarda çok karmaşık gökyüzü ölçümleri yaptığını gösterir. Nesne bir tartışma konusudur. Bristol Üniversitesi'nde Avrupa tarihöncesi profesörü ve Beaker halkı üzerine uzman olan Richard Harrison ilk tepkisinin BBC televizyon kanalının bir belgeselinde sözedilmesine izin vermiştir: Her ne kadar Harrison bu yorumu yapsa da gök tekerini henüz görmemişti ve o an için kabul edilebilir bir şüpheci yorumdu. Teker yoktan varolmuş gibi birdenbire 2001 yılında uluslararası antika pazarında ortaya çıktı. Satıcısı yasadışı hazine avcıları tarafından metal dedektörü ile 1999 yılında yağmalandığını iddia etti. Arkeolojik buluntular Saksonya-Anhalt eyaletinde devlet malı sayılmaktadır ve İsviçre’nin Basel şehrindeki bir polis operasyonunu müteakip teker devlet arkeologu Dr Harald Meller tarafından alınmıştır. Ceza indirme pazarlığının bir parçası olarak tekerin yasadışı sahipleri polisi ve arkeologları diğer buldukları kalıntılarla (iki bronz kılıç, iki bronz balta, bir keski ve spiral bilezik parçaları) birlikte tekeri buldukları yere götürdüler. Her ne kadar buluntuların ilk çıkarıldığı zamana şahit kimse olmasa da arkeologlar o yerde bir kazı yaptılar ve yerde bronz nesnelerin şekillerine benzeyen izler bularak yağmacıların iddialarını destekleyen kanıtlar buldular. Teker ve onunla birlikte bulunanlar günümüzde Almanya’nın Saksonya-Anhalt eyaletinin Halle şehrinde "Landesmuseum für Vorgeschichte"‘dedir (Tarihöncesi Devlet Müzesi.) Tutuklanan metal dedektörlü yağmacılar tarafından gösterilen buluntu alanı bir tepenin üzerinde tepeyi çevreleyen tarihöncesi bir duvardır. Çarpıcı bir şekilde Berlin’in 180 km güneybatısındaki Ziegelroda Ormanı’ndaki 252 metrelik tepenin adı Mittelberg’tir ('Merkez Tepe'). Duvar öyle bir şekilde yerleştirilmiştir ki güneş her ılımda (ekinoks) Harz dağlarının en yüksek zirvesi olan Brocken’ın ardından batarmış gibi görülür. Yakındaki ormanda 1000'e yakın höyük olduğu söylenmektedir. Nesne arkeolojik yöntemlerle kazılarak günyüzüne çıkarılmadığından ve hatta iddia edilen yerden geldiği bile uydurulmuş olabildiği için gerçek olup olmadığını anlamak için korozyon kristallerinin mikrofotoğrafisine gerek duyulmuştur. Mikrografi sonucunda bir kalpazan tarafından üretilemeyecek resimler elde edilmiştir. Nebra göktekerinin daha hassas tarih belirlemesi için nesnenin birlikte satışa sunulduğu ve aynı yerde bulunduğu iddia edilen Bronz Çağı silahlardan yararlanılmıştır. Bu balta ve kılıçlar MÖ 2. binyıl Unetice kültürü’nün kalıntılarına benzemektedir. Tekeri inceleyenler üzerindeki kayaç kirinin diskin eskiliğini kanıtladığına dikkat çekerler. Şüpheci biri Turin kefeninin etrafında dönen tartışmalar ile paralellikler olduğunu önermiştir. Freiberg üniversitesinden E. Pernicka tarafından yapılan x ışını ışınırlık testiyle iz öğeciklerin araştırılması sonucu bakırı Avusturya’daki Mittelberg’ten, altının da Karpat Dağları’ndan geldiğini ortaya çıkarmıştır. Nebra’nın hemen yakınındaki Bottendorf’taki bakır kesinlikle kullanılmamıştır. Ancak çok az bakır nesne madenin eritildiği yerde ortaya çıkarılmıştır. Eğer teker gerçek ise o zaman Orta Avrupa’daki nicel gökbiliminin 3.600 yıl önceye dayandığı iddia edilebilir. Bu dönemdeki Mısır gökyüzü betimlemeleri tamamen şematiktir. Bu disk için güvenilir arkeolojik bir durumun olmaması yaratıldığı tarihi saptamayı ve hatta gerçek olup olmadığını anlamayı güçleştirmektedir. O dönemden kalma sanatsal hiçbir tarza uymamakta ve birçok arkeolog tarafından sahte olarak tanımlanmaktadır. Dinsel önemi olduğu kadar bilimsel bir araç olma olasılığı da olan teker güzel bir nesnedir. Mavi-yeşil kayaç kiri özgün nesnede bilerek yapılmış bile olabilir. Disk hakkında da Stonehenge için görülen sözdearkeoloji, neopagan ve paranormal ilgi görülmeye başlanmıştır. Son zamanlarda Regensburg Üniversitesi’nden arkeolog Prof. Peter Schauer, nesnenin daha sonraki bilinmeyen bir tarihe ait şamanik bir tambur olduğunu iddia etmiştir. İlk yapıldığında tekerin üzerinde 32 küçük altın yuvarlaklar, geniş bir yuvarlak ile geniş hilal şekli bulunmaktaydı. Daha sonraki bir dönemde tekerin karşıt köşelerine kimyasal katışıklıklara bakılınca farklı bir kaynaktan gelen altınla işlenmiş iki yay eklenmiştir. Bu yaylara yer açmak için küçük noktalardan biri soldan merkeze taşınmış ve sağdaki iki noktanın da üstü kapatılmıştır böylece görünür 30 nokta kalmıştır. En son eklenen yine farklı bir kaynaktan gelen altınla işlenmiş olan "güneş teknesi" denen alttaki yaydır. Teker gömüldüğünde tüm çevresinde eşit aralıkla 3 milimetrelik çapta 40 tane delik açılmıştır. Ko Filistin bayrağı Filistin bayrağı, ilk olarak Şerif Hüseyin tarafından 1916 yılında Osmanlı Devletine karşı başlatılan Arap ayaklanmasının sembolü olarak tasarlandı. Daha sonrasında bayrak ilk olarak 1964 yılında Filistin Kurtuluş Örgütü tarafından Filistin halkının bayrağı olarak ilan edildi. 15 Kasım 1988 tarihinde de bağımsız Filistin Ülkesi'nin bayrağı olarak kabul edildi. Bayrak üç eşit boyutta siyah, beyaz ve yeşil şeritten oluşur. Bunu soldan en uç noktası bayrağı ortalayacak şekilde duran bir kırmızı ikizkenar üçgen tamamlar. Bu renkler Pan-Arabizm renkleridir. Bayrak Batı Sahra, Sudan ve Ürdün'ün bayraklarına çok benzer. 30 Eylül 2015'ten beri Birleşmiş Milletler binası önünde Filistin bayrağı da asılıdır. İki yüz yetmiş üç Peruk Peruk, diğer adlarıyla takma saç ya da peruka, görünürde tek parçadan oluşan giyim eşyası. Peruk aslında, saç kısmı ve saçın üstüne tutturulacağı file olmak üzere iki parçadan meydana gelir. İnsanların kendi saçlarının üstüne saç ekledikleri eski çağlardan beri görülmektedir. Peruğun oluşumu da bu olguya dayanmaktadır. Orta Çağ'da Avrupalıların başlarındaki bitleri saklamak amacıyla ürettikleri gizleyicidir. Günümüzde ise güzellik amaçlıdır. Eski Mısır'da peruk kullanımının çok yaygın olduğu, aristokrat sınıfa mensup erkeklerin saçlarını kazıtıp, çoğu zaman yine daha uzun insan saçından yapılma, bazen de insan saçı - at kılı karışımından yapılma peruklar giydikleri bilinmektedir. Antik Yunan'da ise peruklar bütün olarak değil, alın kısmına takılan parça olarak görülmektedir. Eski Yunan tiyatrosunda maskenin önenmli bir parçası olan ve bundan ötürü önemli bir yeri bulunan perukanın rengi oyuncunun canlandırdığu karaktere göre değişiklik göstermektedir. Gençler sarı, yetişkinler siyah, ihtiyarlar gri renkte perukalar takmışlardır. Eski Roma tiyatrosunda da canlandırılan role göre peruk rengi değişmiştir. Bunun haricinde Romalılar günlük yaşamda da peruk giymişlerdir. Gösteriş meraklısı zengin Romalı kadınlar üzerlerine altın tozu serpilmiş peruklar kullanmışlar ve Hristiyanlık ilk kabul edildiğinde de kadınlar peruk kullanmaya devam etmişlerdir. O dönemlerde Roma'da büyük bir insan saçı pazarı kurulduğu bilinir. 692 yılında İstanbul'da yapılan bir toplantıda peruka takılması yasaklanmış fakat yüzyıllar içerisinde bu âdet unutulmuştur. 12. yüzyılda insan saçı şeklinde örülmüş parça perukların çıkmasıyla peruk yeniden moda olmuştur. 16. yüzyılda peruk İngiltere ve Fransa'da yaygınlık kazanmış ve XVII. yüzyılda peruk erkek giyimine de girmiştir. Genç yaşta saçlarını kaybeden Fransa kralı XIII. Louis de peruka takmaya başlayınca, kullanımı önce Fransa'da sonra da tüm Avrupa'da moda olmuştur. XIV. Louis döneminde ise erkek perukları kat kat bukleleri ile en parlak dönemini yaşamıştır. Buna eş değer olarak da kadın perukları süslü bir nitelik kazanmış, çok nadir kuş tüyleri ve değerli taşlar ile bezenmiştir. Peruk takma âdeti 18. yüzyıla dek sürmüş öyle ki makyaj ile birlikte perukları da pudralama âdeti ortaya çıkmıştır. Erkek peruklarının bukleleri zamanla azalmış ve fazla bir yük olmayacak şekle getirilmiştir. Nihayetinde alnı açık bırakan daha derli toplu peruklar üzerinde kabul görmüştür. Fakat bunun aksine kadın perukları daha da gelişmiş, zenginliğin, gösterişin simgesi olmuştur. Fransız İhtilali'nin ardından birçok lüks göstergesi ile peruklar da ortadan kalkmış XX. yüzyılda önemini kaybetmiş fakat yine de kullanılmaya devam etmiştir... Peruklar günümüze kadar birçok alanda kullanılagelmiştir. Sinema, tiyatro, eğlence ve sahne sanatlarında sahip olduğu önemi bugün bile korumaktadır. Fakat bunun ile birlikte modern saç ekim operasyonları ve saç kürlerinin ortaya çıkması ile birlikte günlük yaşamda kullanımı yok denecek kadar azdır. Şarkıcılar, tiyatro sanatçıları, palyaçolar, oyuncular perukayı sadece iş alanlarında estetik amaçlı kullanır. Artık peruğun yerini postiş olarak da adlandırılan kısım takma saçlar almaktadır. Saçın bütünü yerine ihtiyaç duyulan yere takılır ve peruğa göre çok daha sağlıklıdır. Zira peruk saç derisinin hava almasını güçleştirir ve buna bağlı olarak baş ağrısı ile saç kaybına neden olur. Ancak yeni peruk larda artık hava alabilen sistemler geliştirilmiştir bir de artık peruklar kemoterapiden saçları dökülenler için bir alternatif olmuştur. Tasarımlı sentetik peruklar da artık gelişmiştir ve şekil vermek gibi dertleri yoktur, doğal kesimlerle desteklenmişlerdir. Duvar Duvar, doğal ya da yapay yapı materyallerini üst üste koymak suretiyle elde edilen bir yapıdır. Duvarlar, parçaları birleştirici bir madde kullanarak yapılabildiği gibi doğrudan doğruya parçaları üst üste yığarak da elde edilir. Doğal yapı malzemesi kalker ve silis taşlarıdır. Bunlar üzerleri işlenmeden pürüzlü olarak bırakılabildiği gibi, işlenerek de kullanılabilir. Çok ileri bir sağlamlığın aranmadığı durumlarda akarsu yataklarından toplanan taşlar kullanılır. Daha sağlamlık için taş ocaklarından taş sağlanır ve özel olarak işlenir. Yapay duvar malzemelerine örnek olarak ise; kerpiç briket, tuğla, gazbeton, cam tuğla, ahşap, alçıpan ve beton panelleri sayabiliriz. Yöreden yöreye duvar yapımında kullanılan malzemeler farklılık gösterdiği gibi duvarların inşa şekli de farklılık gösterir. Örme, yığma, dizme, yapıştırma teknikleriyle duvar örülebilir. Süreyya Serdengeçti Süreyya Serdengeçti (d. 1952, İstanbul) Türk bürokrat ve akademisyen. İlk ve orta öğrenimini Galatasaray Lisesinde tamamlayan Serdengeçti, 1979 yılında Orta Doğu Teknik Üniversitesi Ekonomi bölümünü bitirdi. 1980 yılında Türkiye Cumhuriyet Merkez Bankası Dış Borç Erteleme Bölümünde göreve başladı. 1984-86 yılları arasında ABD, Vanderbilt Üniversitesi Ekonomi bölümünde yüksek lisans yaptı. Yurda dönüşte T.C. Merkez Bankası'nda döviz rezervlerinin yönetiminde çalıştı. 1990 yılında Döviz İşlemleri Müdürlüğü, 1992 yılında Açık Piyasa İşlemleri Müdürlüğü ve 1994 yılında Genel Sekreter Yardımcısı olarak, Genel Sekreterlik Basın Sözcülüğü görevlerine getirildi. Aynı yıl Dış İlişkiler Genel Müdürlüğü, Genel Müdür Yardımcılığına atandı ve Ödemeler Dengesi ile Uluslararası Kuruluşlar alanında çalıştı. Mayıs 1996 tarihinde Piyasalar Genel Müdürü oldu. Uluslararası rezerv yönetimi, döviz kuru ve müdahaleleri, bankalar arası para piyasası, açık piyasa işlemleri, Hazine ihaleleri sorumluluk alanlarıydı. Ocak 1998'den itibaren Piyasalar Genel Müdürlüğü yanı sıra, Krediler, Bilgi İşlem ve İstatistik Genel Müdürlüklerinden sorumlu Başkan Yardımcılığı görevini yürüten Serdengeçti, Mart 2001 tarihinde Türkiye Cumhuriyet Merkez Bankası Başkanlığına atandı. 2006 yılında görevini Durmuş Yılmaz'a devrettiğinde Türkiye'de enflasyon 1950'lerden beri yarım yüzyıl sonra ilk kez tek haneli rakamlara inmişti. İngilizce ve Fransızca bilmekte olup evli ve bir çocuk babasıdır. 2006 yılından beri TOBB Ekonomi ve Teknoloji Üniversitesi'nde Ekonomi bölümünde öğretim üyesi olarak ders vermektedir. SAT İrsal-ı mesel İrsal-ı mesel, atasözlerini kullanarak yapılan bir söz sanatıdır. "İrsal", göndermek, "mesel" ise atasözü manasına gelir. Şiirde anlamı pekiştirmek, anlaşılır kılmak için yazıya konuyla ilgili atasözü koyarak yapılır. Meseldir, gülşen-i âlemde bir gülle bahar olmaz. İrsal-ı mesel: Söze güç katmak amacıyla bir dize ya da beyitte atasözü niteliğinde özlü söz kullanma sanatına irsal-ı mesel denir. İrsali mesel sanatında ortaya konan söz hiçbir zaman atasözü değil, atasözü değerinde, doğruluğu herkes tarafından kabul edilen, üzerinde tartşılmayacak kadar açık olan bir sözdür. "Fani Karac’oğlan fani Veren alır tatlı canı Yakışmazsa öldür beni yeşil bağla ala karşı" Karacaoğlan Yukarıdaki dörtlükte “Veren alır tatlı canı.” sözü irsalı mesel’dir. Örneğin; ayıp değil her şeyin aslı sorulur,rehberi olmayan yolda yorulur,yokuşta emenet kuskun kırılır;"el atına binen tez iner" demişler. Kaçak Yayın (dergi) Kaçak Yayın Dergisi 2003 yılından bu yana Leman dergi grubundan çıkan aylık kültür, sanat ve edebiyat dergisidir. ""Kaçak bir yolcudur edebiyat"" sloganıyla yayın hayatına başlamıştır. Editörlüğünü Aslan Özdemir, yayın danışmanlığını ise Adnan Özer yapmaktadır. Şiir, öykü, deneme, röportaj ve gezi yazıları dergide en çok görülen edebiyat türlerindendir. Gündemdeki konular edebiyatla harmanlanarak geniş dosyalar halinde Kaçak Yayın'da yer almaktadır. Ayrıca sayfalarında genç şair ve yazar adaylarına yer verilmektedir. Hamzalı, Görele Hamzalı, Giresun ilinin Görele ilçesine bağlı bir köydür. Giresun iline 78 km, Görele ilçesine 18 km uzaklıktadır. Harappa Harappa (Urdu: ہڑپہ, Hindi: हड़प्पा), Pakistan'ın Pencap eyaleti sınırları içinde yer alan, İndus Vadisi Uygarlığı'na ait antik bir yerleşimdir. Bugün kurumuş bulunan bir ırmak kıyısında yer alan yerleşim 1921 yılında, arkeolog Sir John Marshall tarafından ortaya çıkarılmış ve ilk kazılar onun ekibi tarafından sürdürülmüştür. Kazılarda ortaya çıkan buluntular, günümüzden 5.300 yıl öncesine dayanmaktadır. Kuşkusuz ki kentin kuruluşu ve ilk gelişme dönemleri daha eski tarihlidir. Radyo Vatan Radyo Vatan, İstanbul'da FM 101.8'den yayın yapan, ulusal bir radyo kanalı. 1995 yılından beri Türkiye’de yayın yapan Radyo Vatan, Sadece İstanbul ve çevrelerinde 101.8'de dinlebilmektedir. Radyo Vatan Ana Sayfa Heath Ledger Heathcliff "Heath" Andrew Ledger (4 Nisan 1979 - 22 Ocak 2008), AvustralyalÄ± oyuncu. Kariyerine 1990'ların başında, Avustralya'da televizyon ve sinema işlerinde rol alarak başlayan Ledger, 1998 yılında ABD'ye gitti. Oradaki ilk filmi, romantik-komedi türündeki "Senden Nefret Etmemin 10 Sebebi" (10 Things I Hate About You) oldu. 2000 yılında, Roland Emmerich'in yönettiği "Vatansever" (The Patriot) filminde Mel Gibson'ın oynadığı "Benjamin Martin"'in oğlu "Gabriel"'i canlandırdı. Aynı yıl "Kesişen Yollar" (Monster's Ball)'da oynadı. 2001 yılında "Şövalye" (A Knight's Tale) ve 2003 yılında "Ned Kelly" filmlerinde oynadı. Özellikle aynı adlı Avustralyalı suçlunun hayatının anlatıldığı "Ned Kelly", Ledger'ın kariyerinde bir dönüm noktası oldu. Genellikle gençlik filmlerinde rol alan aktör, bu filmden sonra daha farklı türdeki yapımlarda yer aldı. Ang Lee'nin 2005 tarihli "Brokeback Dağı" filmindeki eşcinsel kovboy Ennis Del Mar rolü ile En İyi Erkek Oyuncu dalında Avustralya Film Enstitüsü ve New York Film Eleştirmenleri Birliği Ödülleri'inde ödülü kazandı, BAFTA ve Akademi Ödülü'inde aday oldu. Bu filmin setinde tanıştığı Michelle Williams ile nişanlandı. 26 Ekim 2005 tarihinde, New York şehrinde kızları Mathilda Rose doğdu. 2006 yılında Todd Haynes'in yönettiği, Amerikalı şarkıcı ve söz yazarı Bob Dylan'ın yaşamının altı farklı karakter üzerinden anlatıldığı "Beni Orada Arama" filminde Robbie Clark rolünü oynadı. Filmin bütün başrol oyuncuları ve yönetmeni, 2007 Independent Spirit Robert Altman Ödülü'ne layık görüldü. Ayrıca üç tane müzik videosu yönetti. Oyuncu, 2006 yılının Haziran ayında "Kara Şövalye" filminde Joker rolünü canlandırması için yapımcılar ile anlaştı. "Kara Şövalye"'nin çekimleri 2006 senesinin Kasım ayında başladı. Ledger canlandırdığı karakterden dolayı rolünü yüzüne yapılan özel makyaj ile oynadı. "Kara Şövalye" filminin çekimleri 2007'nin Kasım ayında sona erdi. Ledger, 28 yaşında, 22 Ocak 2008 tarihinde, Manhattan'daki evinde, reçeteli ilaçları yanlış kullanması yüzünden öldü. Ledger'ın son filmi, Tony rolünü oynadığı fakat ölümü yüzünden çekimlerini tamamlayamadığı "The Imaginarium of Doctor Parnassus" oldu. Terry Gilliam'ın yönettiği filmde, Tony rolünü, Ledger'ın ardından Johnny Depp, Jude Law ve Colin Farrell canlandırdı. Depp, Law ve Farrell, bu film için aldıkları ücreti Ledger'ın kızı Mathilda'ya bıraktı. "Kara Şövalye" filmi onun ölümünden altı ay sonra vizyona girdi. Ledger'ın filmdeki Joker portresi çok beğenildi ve olumlu eleştiriler aldı. Film de olumlu eleştiriler ile karşılandı ve büyük bir mali başarı elde etti. Ledger, ölümünden sonra, Los Angeles Film Eleştirmenleri Birliği Ödülleri, 66. Altın Küre Ödülleri ve BAFTA Ödülleri'nde aday olduğu En İyi Yardımcı Aktör dalında ödül kazandı. Ayrıca 81. Akademi Ödülleri'nde En İyi Yardımcı Erkek Oyuncu ödülünü kazandı. Ödülü Ledger adına annesi Sally Ledger, babası Kim Ledger ve kızkardeşi Kate Ledger aldı. Ledger, 4 Nisan 1979'da Batı Avustralya'nın Perth şehrinde Fransızca öğretmeni Sally Ledger Bell (kızlık soyadı Ramshaw) ve maden mühendisi Kim Ledger'ın 2 çocuğundan biri olarak dünyaya geldi. Ledger ve kız kardeşi Catherine'in isimleri Emily Bronte'nin "Uğultulu Tepeler" romanındaki iki ana karakterin adlarıydı (Mr. Heathcliff ve Catherine Howard). Annesi, İskoçya'nın Campbell kabilesinden geliyordu ve babası da Perth'in Ledger Mühendislik Dökümhanesi'nin sahibi olmalarıyla tanınan Ledger ailesindendi. Sir Frank Ledger, onun büyükbabasıydı. Ledger, Guilford Grammar School (Guilford Gramer Okulu)'nda eğitim görmeye başladı. Burada 10 yaşında okul gösterisinde oynadığı "Peter Pan" ile ilk oyunculuk tecrübesini kazandı. Ledger, oyuncu ve sonra da gazeteci olan ablasına çok yakındı ve sahnede oynarken ablasını örnek aldı; Gene Kelly'e olan hayranlığı onun Rock Eisteddfod Challenge'de başarılı koreografi hazırlamasına ilham oldu ve Guilford Grammar's 60-members team bununla "first all-boy victory" ödülünü kazandı. Anne ve babası, o, on yaşındayken ayrıldılar. Yağmurlu havaları ve siyah-beyaz filmleri çok seven Ledger'ın favori yönetmenleri; Bob Fosse, Stanley Kubrick, Terrence Malick, favori aktörleri; Gene Kelly, Jack Nicholson, Marcel Cann, Mel Gibson, favori aktrisleri; Judy Garland, Katherine Hepburn ve Meryl Streep'ti. Ledger gayretli bir satranç oyuncusuydu, 10 yaşındayken Batı Avustralya'nın küçükler satranç turnuvasını kazandı. Olgunluğa eriştiğinde de, Washington Square Park'ta diğer satraç severler ile oynadı. Ledger'ın ölümünden önce hem yönetmeyi hem oynamayı planladığı, Walter Trevis'in 1983 tarihli satranç ile ilgili romanı The Queen's Gambit'in Allan Scott'ın adaptasyonu, onun ilk uzun metraj film yönetmenlik denemesi olacaktı. Ledger, 2000 ve 2001 yılları arasında Heather Graham ile kısa süreli bir birlikteliği oldu. "Ned Kelly" filminin setinde tanıştığı Naomi Watts ile ise 2002 ve 2004 yılları arasında ciddi bir ilişki yaşadı. Ledger, Brokeback Dağı filminde tanıştığı oyuncu Michelle Williams ile 2004 yılının yazında nişanlandı. 28 Ekim 2005 tarihinde doğan kızlarına Matilda Rose ismini verdi. Mathilda Rose'un vaftiz babaları, Ledger'ın "Brokeback Dağı" filmindeki rol arkadaşı Jake Gyllenhaal ve Williams'ın Dawson's Creek dizisinden tanıdığı Busy Philipps oldu. Ledger ve Williams, Eylül 2007'de ayrıldı. Daily Telegraph gazetesine konuşan Williams'ın babası Larry Williams, onların ilişkilerinin bittiğini doğruladı. Ledger daha sonra süper model Helena Christensen ve Gemma Ward ile ve aktris Mary-Kate Olsen ile birlikte oldu. Heath Ledger ayrıca, Ben Harper, Russell Crowe, Jake Gyllenhaal, Martin Henderson, Joaquin Phoenix gibi isimlerle yakın arkadaştı. 16 yaşında, Heath Ledger, oyunculuk kariyerine yönelmek için erken mezuniyet sınavlarına girdi. En yakın arkadaşı Trevor DiCarlo ile Sydney'e gitti. 1996 yılında bir TV dizisi olan "Sweat"'de eşcinsel bir motosikletçi olan Snowy Bowles rolünü oynamak için Perth'e geri döndü. Ledger, 1993 ve 1997 yılları arasında "Ship to Shore" adlı her bölümü 24 dakika süren Avustralya yapımı çocuk dizisinde boy gösterdi. Dizi Almanya, İzlanda, İrlanda, İsrail, Hollanda, Yeni Zelanda, Latin Amerika, Portekiz, Birleşik Krallık ve ABD'de gösterildi. Ardından bir sezon süren ve on üç bölüm yayınlanan TV programı "Roar" 'da ve 1988'den beri yayınlanan, her bölümü 22 dakika süren TV dizisi "Home and Away" 'da yer aldı. İlk sinema filmi deneyimi, Steve Vidler'in yönettiği, 1997 yapımı "Blackrock" filmi ile oldu. Film, Avustralya Film Enstitüsü Ödülleri'nde beş dalda aday oldu. Ayrıca aynı yıl "Patiler" (Paws) adlı filmde çok küçük bir rolde yer aldı. Ardından Avustralya yapımı suç filmi "Two-Hands" 'te oynadı. Film, AFI Ödülleri'nde En İyi Film, En İyi Yönetmen, En İyi Yönetmen, En İyi Yardımcı Aktör, En İyi Kurgu ve En İyi Orijinal Senaryo dallarında ödül kazanırken Heath Ledger da En İyi Çıkış Yapan Genç Aktör dalında ödüle aday gösterildi. Film ayrıca dört dalda daha ödüle aday gösterildi. $100,000 ücret aldığı 1999 yapımı gençlik komedisi "Senden Nefret Etmemin 10 Sebebi" filmi ile Hollywood'a adım attı. Heath Ledger 2000 yılında Roland Emmerich'in yönettiği "Vatansever" filminde Mel Gibson'un canlandırdığı Benjamin Martin'in oğlu Gabriel Martin'i oynadı. Joshua Jackson ve Elijah Wood, Gabriel Martin rolünü reddedince yapımcılar Heath Ledger ve Ryan Philippe ile görüştüler. Rolü Ledger aldı. Aktör aynı yıl "Kesişen Yollar" adlı yapımda Hank Grotowski'nin oğlu Sonny Grotowski rolünü de oynadı. 2001 yılında bir aksiyon ve komedi filmi olan ve 2.000.000 Amerikan doları aldığı "Şövalye" 'de seyisliğini yaptığı şövalyenin ölümü üzerine onun kimliğine bürünerek bir turnuvaya giden William Flatcher adlı genci canlandırdı. ShoWest Ödülleri'nde "Geleceğin Erkek Yıldızı" ödülünü aldı. ve People dergisi tarafından 'Dünyanın 50 en güzel insanı' listesine seçildi. Sonraki sene, 1902 tarihli "The Four Feathers" romandan bir Amerikan drama filmi olan "Dört Cesur Arkadaş" adlı yapımda Kate Hudson ile rol aldı. Film için 2,000,000 Amerikan doları ücret aldı. 2003 yılında gösterime giren "Günahların Bekçisi" (The Order) adlı korku filminde oynadı. Yapım beklenen başarıyı sağlayamadı. Rotten Tomatoes sitesinde film hakkında yapılan eleştirilerin yalnızca %7'lik kısmı olumlu yöndeydi. Aynı sene 1854 ve 1880 yılları arasında yaşayan Avustralyalı suçlu Ned Kelly'nin hayatının anlatıldığı "Ned Kelly" filminde oynadı. Heath Ledger'ın başrolde yer aldığı filmde Orlando Bloom, Naomi Watts ve Geoffrey Rush da yer aldı. Naomi Watts ile bu filmin setinde tanışan Ledger, onunla iki yıl sürecek bir ilişki yaşadı. Film için aldığı ücret yalnızca $50,000'dı. Ayrıca Avustralya GQ dergisi tarafından "Yılın Erkek Oyuncusu" seçildi. 2003 yılında Peter Weir'in "Dünyanın Uzak Ucu" filminde yer almayı reddetti. Kadroya onun yerine Russell Crowe dahil oldu. 2005 yılında yine biyografik bir film olan "Casanova" 'da oynadı. Giacomo Casanova'nın hayatından yola çıkılarak çekilen filmin yönetmeni Lasse Hallström'dü. Ledger bu filmde ünlü çapkın Casanova'yı oynarken, onun gönlünü kaptırdığı Francesca Bruni'yi Sienna Miller oynadı. Ledger 2005'te ayrıca Grimm Kardeşler filminde de oynadı. Jacob Grimm'i Ledger oynarken, Wilhelm Grimm'i Matt Damon oynadı. Ledger filmin yönetmeni Terry Gilliam ile The Imaginarium of Doctor Parnassus adlı yapımda da çalıştı. Ledger'ın 2005 yer adığı diğer film ise, gerçek bir hikâyeden uyarlanmış "Lords of Dogtown" filmiydi. 2005 yılında başrollerini Jake Gyllenhaal'la paylaştığı Brokeback Dağı filminde eşcinsel bir kovboy olan Ennis Del Mar'ı canlandırdı. Filmde bir çiftlikte tanışan ve sert kişilikleri olan iki erkek kovboyun birbirlerine aşık olması anlatıldı. Kovboylardan Ennis Del Mar'ı Ledger, Jack Twist'i Jake Gyllenhaal canlandırdı. Ledger bu filmdeki rolüyle En İyi Erkek Oyuncu dalında Akademi Ödülü ve Altın Küre Ödülü'ne aday gösterildi. 26 yaşındayken En İyi Erkek Oyuncu dalında Akademi Ödülü'ne aday gösterilen Ledger 2008 itibarıyla bu kategoride ödüle en genç aday gösterilmiş dokuzuncu kişi oldu. Ledger, New York Film Eleştirmenleri ve San Francisco Film Eleştirmenleri'nin 2005'in En İyi Erkek Oyuncu ödüllerini kazandı. Bu performansıyla birçok eleştirmen tarafından da olumlu eleştririler aldı. New York Times yazarı Stephen Holden "Bay Ledger ve Bay Gyllenhaal'ın ikisi de bu acıklı aşk hikâyesini fiziksel olarak dokunulabilir yapıyorlar. Bay Ledger büyülü ve gizemli bir şekilde zayıf ve kuvvetli karakterinin derisinin altında yok oluyor. Bu Marlon Brando ve Sean Penn'in en iyi performansları kadar iyi bir oyunculuk" diye yazdı. Rolling Stones dergisinin yazarı Peter Travers da; "Ledger'ın muhteşem performansı bir oyunculuk mucizesi. O, karakterinin içine girmiş gibi görünüyor. Ledger sadece Ennis'in nasıl hareket ettiğini, konuştuğunu ve dinlediğini bilmiyor. O, karakterinin nasıl nefes aldığını da biliyor" diye açıkladı. 2006'da Sinema Sanatları ve Bilimleri Akademisi'ne davet edilen Ledger, Avustralya yapımı olan "Candy" ve popüler ikon Bob Dylan'ın hayatının altı karakter üzerinden anlatıldığı 2007 yapımı Beni Orada Arama filminde oynadı. Heath Ledger, Todd Haynes'in yönettiği filmde Robbie Clark karakterini canlandırdı. Filmde Bob Dylan'ı Ledger'ın dışında, Ben Whishaw, Cate Blanchett, Richard Gere, Marcus Carl Franklin ve Christian Bale canlandırdı. Filmin oyuncu kadrosu ve kamera arkası ekibi, Bağımsız Ruh Ödülleri'nde Robert Altman Ödülü'nü kazandı. Ayrıca film yönetmesi için teklifler alan Ledger, birkaç müzik videosu yönetti. Ledger 2006 yılında Avustralyalı hip-hop yıldızı N'fa adlı şarkıcının "Cause on Effect" albümünde ve "Seduction Is Evil" teklisinde yer alan birkaç şarkısının klibini yönetti ve Ben Harper'ın şarkısı "Morning Yearning" 'i, Harper ile birlikte düzenledi. Ledger, 2008 yılının Haziran ayında, Robin Williams, Sean Penn, Paul Bettany ve Steve Carell gibi isimleri geride bırakarak, 2005 yapımı "Batman Başlıyor" filminin devamı olan "Kara Şövalye" 'de Joker rolünü aldı. Ayrıca bu filmde oynamak için, Baz Luhrmann'ın "Avustralya" filminde rol almaktan vazgeçti. Filmin çekimleri 2006 yılının Ocak ayında başladı ve 2007'nin Kasım ayında sona erdi. Ledger, 4 Kasım 2007 tarihinde New York Times yazarı Sarah Lyall'a verdiği demeçte Joker karakterini "empatisi olmayan psikopat, katil, şizofren" olarak tanımladı." Aktör, İngiliz sinema dergisi Empire'a "Rol oldukça yıpratıcıydı, günde ortalama iki saat uyuyabildim, sürekli olarak düşündüm, vücudum çok yorgun düştü ve yıprandı" dedi. Oyuncu uzun süre insomnia (uykusuzluk hastalığı) ile savaştı. Fakat Ledger tüm bu çabasının karşılığını aldı. Oyuncunun çizdiği Joker portresi çok beğenildi. Oyuncu, "Kara Şövalye" 'nin çekimleri bitince "Grimm Kardeşler" filminde çalıştığı Terry Gilliam'ın yönettiği The Imaginarium of Doctor Parnassus'a başladı. Ledger'ın 22 Ocak 2008 tarihinde öldüğü zaman filmin çekimleri devam ediyordu. Bu yüzden Ledger'ın canlandırdığı Tony karakterini Johnny Depp, Jude Law ve Colin Farrell da canlandırdı. Depp, Law ve Farrell bu film için aldıkları ücreti, Ledger'ın Michelle Williams'tan olan kızı Mathilda'ya verdiler. Ledger, ölmeden önce İskoç senarist ve yapımcı Allan Scott'ın "The Queen's Gambit" adlı 1983 yılında basılan kitabını uyarlamasında yönetmen ve aktör olarak yer almayı planlıyordu. 1999 yapımı olan "Şeytanın Günü" (End of Days) filminde Gabriel Bryne'nın canlandırdığı Şeytan karakterini oynaması için ve Willem Dafoe'nin de oynadığı Şehrin Azizleri / The Boondock Saints (1999) filminde yer alması için gelen teklifleri değerlendirmedi. 2001 yılında gösterime giren "Kırmızı Değirmen" (Moulin Rouge!) filmin de Nicole Kidman ile oynaması gündeme gelen aktörün yerine role Ewan McGregor geldi. 2002 yılında çizgi roman şirketi Marvel'in çizgi romanlarını yayınladığı süper kahramandan uyarlanan ve Sam Raimi'nin yönettiği filmde Örümcek Adam'ı oynaması için düşünülen aktörlerden biriydi. Ayrıca "Queen of The Damned" adlı korku filminde yer almayı istemedi. Ledger, 2003 yılında Peter Weir'ın yönettiği "Dünyanın Uzak Ucu" (Master and Commander: The Far Side of The World) ve Chow Yun-Fat'ın yer aldığı "Gümüş Kurşun" (Bulletproof Monk) filmlerinde oynayamadı. Ertesi sene, Oliver Stone'nun "Büyük İskender" (Alexander) adlı yapımında İskender rolü için düşünüldü ancak rolü Colin Farrell aldı. En İyi Film dalında Akademi Ödülü kazanan "Çarpışma" (Crash) filminde Ryan Phillippe'nin canlandırdığı rol için ilk önce Ledger gündeme geldi. Ancak, Ledger rolü, Ang Lee'nin yönettiği "Brokeback Dağı" filminde rol almak için geri çevirdi. Daniel Craig rolü almadan önce, "Casino Royale" filminde James Bond karakterini oynaması için düşünüldü. Coen Kardeşler'in 2007 tarihli "İhtiyarlara Yer Yok" (No Country For Old Man) filminde oynaması için gelen teklifi, biraz dinlenmek istemesi yüzünden reddetti. Basından hoşlanmayan ve röportaj vermeyi sevmeyen Ledger, "Candy" filminin setinde bir gazeteciye tükürdüğü ve saldırdığı iddia edilince Avustralya'da bazı tartışmalar yaşadı ve New York şehrine taşındı. Tartışmalardan sıkılan Ledger, Sydney'in dışına çıktı. 2006 yılında Rolling Stones dergisinin mubabirlerinden David Lipsky ile yaptığı söyleşide "Film endüstrisindeki pek çok aktörün problemi aynı... Hepimiz harika olduğumuzu düşünüyoruz, biliyor musun? Ve yüzde doksan sekizimiz berbatız. Ve kendimizi geliştirmeden önce bunu fark etmemiz gerekiyor" diye demeç verdi. ABD'deki ilk yıllarında kendisine birçok gençlik filminde rol alması teklif gelen Ledger "Kendimi bir şişe kola gibi hissetmeye başlamıştım. Ve çevremde beni popüler bir şişe haline getirmek için pazarlama dolapları dönüyordu. Ve bilirsin, kolanın tadı bok gibidir. Ama her yerde posterleri vardır, o yüzden insanlar satın alır. İşte ben de bok gibi bir tadım varmış ve sebepsiz yere satın alınıyormuşum gibi hissediyordum" dedi. David Lipsky, muhabirlerin Ledger için, ""içinden geçmesi gereken bir ülkenin sınırlarındaki sadist bekçiler"" olduğunu belirtti. Heath Ledger 22 Ocak 2008'de Manhattan, New York'taki evinde ölü olarak bulundu. Ledger, yardımcıları tarafından yarı çıplak bir vaziyette, yatağında ölmüş olarak bulundu. Soho'daki eve gelen masör Wolozin, dairenin kapısını çalmasına rağmen Ledger'den yanıt alamayınca, içeri girdi. Yatağının üzerinde çıplak bir halde yatan Ledger'i sarsmasına rağmen tepki alamayan Wolozin, aktörün arkadaşı Mary Kate Olsen'den yardım istedi. O sırada Kaliforniya'da bulunan Olsen, olay yerine korumalarını gönderdi. Ardından Wolozin 911'i arayarak polisi ve sağlık ekiplerini çağırdı. Sağlık ekipleri, Ledger'in öldüğünü tespit etti. Saat öğleden önce 3:36'da Ledger cesedi, dairesinden çıkarıldı. New York emniyetinden yapılan açıklamada, Ledger'ın bilincini kaybetmiş halde bulunduğu belirtildi. Polis sözcüsü Paul Browne "Aşırı doz olasılığı üzerinde duruyoruz...Yatağın yanında haplar vardı" dedi. Polis evin banyosunda çeşitli ilaçlar bulduklarını; ancak açıkça intihara ilişkin bir işaret olmadığı gibi cinayetten de şüphelenilmediğini belirtti. 23 Ocak'ta yapılan ilk otopside oyuncunun ölüm nedeni belirlenemedi. Soruşturmanın tamamlanmasının 10 gün süreceği bildirildi. Daha sonra New York Adli Tıp Kurumu’ndan yapılan açıklamada, “(Ledger’in) ölüm nedeninin kaza olduğuna karar verdik” denildi ve buna reçeteli tıbbi tedavinin suistimal edilmesinin neden olduğu bildirildi. Açıklamada, Ledger’in, aralarında ağrıkesiciler, sakinleştiriciler ve uyku hapları olmak üzere aldığı türlü ilaçların kombine etkisinin neden olduğu akut zehirlenme sonucu öldüğü belirtildi. Ledger'ın Xanax, Valiumi (), antihistaminik, ristomil (), Oxycondin, Vicodin () haplarını aldığı belirlendi. Avustralya saatiyle 10:50'de, Ledger ailesi medyaya; O öldükten sonra Interviews dergisine konuşan Michelle Williams, ""Uyumakta sıkıntı çektiğine dair kanıtlar var. Benim bildiğim kadarıyla da insomnia hastalığına tutulmuştu. Çok fazla enerjisi vardı. Aklı dönüyordu, dönüyordu, her zaman dönüyordu"" dedi. "Beni Orada Arama" (2007) ve "Kara Şövalye" (2008) filmlerindeki görevini tamamlayan Ledger, 4 Kasım 2007'de, New York Times gazetesi yazarlarından Sarah Lyall ile yaptığı görüşmede uyuma zorluğu çektiğini söyleyerek: ""Geçen hafta büyük olasılıkla, her gece ortalama iki saat uyayabildim... Ben durmadan düşünen biriyim. Vücudum bitkin düştü ve aklımı kaçırmak üzereydim"" dedi." Ledger bu yüzden düzenli olarak Ambien hapı aldığını fakat onlara rağmen uyuyamadığını söyledi. Ledger, hapları alsa da kısa bir süre sonra uyandığını ve zihnini durduramadığını belirtti. Ayrıca, bedeni yorgun olsa da zihninin çalışmaya devam ettiğini ve bundan rahatsız olduğunu söyledi. Polis raporlarına göre, yardımcısı Teresa Solomon eve gece 00:30 civarlarında geldi. Yatak odasındaki ampulü değiştirmek üzerine odaya geldiğinde Ledger'ı yatağında yüzüstü ve çıplak vaziyette uyurken buldu. Üzerinde bir çarşaf örtülüydü. Solomon, Ledger'in uyuduğundan emin olduktan sonra odadan çıktı. Daha sonra saat 02:45'te masöz Diana Wolozin Ledger'a masaj yapmak için eve geldi. Ledger'ın odadan çıkmaması üzerine telefonunu çaldırdı. Cevap gelmeyince, yatak odasına girdi ve Ledger'ı uyandırmaya çalıştı. Uyanmayınca Wolozin, son arananlar listesinden Mary-Kate Olsen'ı aradı. Olsen, korumalarından birini Ledger'ın apartman dairesine gönderdi. Wolozin Olsen'ı ikinci kez aradıktan sonra, 911'i aradı. Saat 03:26'da Ledger'ın öldüğü belirlendi. Eski nişanlısı Michelle Williams Ledger'ın ölümüne yıkıldığını söyledi. Haberi alır almaz kızıyla beraber New York'a uçtu. Ledger'ın öldüğü 22 Ocak'ın ertesi günü yas tutan medya çalışanları, hayranları ve diğer kişiler onun Manhattan'daki evinin önüne çiçekler ve türlü anıtlar bıraktılar. Birkaç gün sonra Avustralya Başbakanı Kevin Rudd, Avustralya'nın Batı yakasının vekili Eric Ripper, Warner Bros. () ve oyuncunun dünyanın birçok yerinde bulunan hayranları, Ledger'ın ailesine başsağlığı diledi. Avustralya Başbakanı Kevin Rudd "Heath Ledger'ın ölümünü öğrendiğimde çok büyük bir üzüntü duydum... Zamanımızın en iyi aktörlerinden birini genç yaşında kaybetmek hepimiz için trajikti" dedi." Ledger'ın trajik ölümüne Hollywood yıldızları da tepki verdi. Mel Gibson, ""Ondan çok umutluydum. Daha yeni atağa geçmişti. Bu kadar genç yaşta hayatını kaybetmesi trajik bir kayıp"." dedi. Avustralyalı oyuncu Nicole Kidman, ""Korkunç bir trajedi. Kalbim ailesiyle birlikte..."" derken, John Travolta da Ledger'ın favori aktörleri arasında olduğunu söyledi. "Brokeback Dağı"'nın yönetmeni Ang Lee, Ledger'ın filmdeki performansının bir "oyunculuk harikası" olduğunu söyledi ve Marlon Brando'nun gençliğini anımsattığını belirtti. Birçok aktör olay ile ilgili üzüntüsünü dile getirdi. İçlerinden Ledger ile Screen Actors Guild Ödülleri'nde tanışan Daniel Day-Lewis, oyuncunun "Kesişen Yollar" ve "Brokeback Dağı" filmlerindeki perfomansını överek "benzersiz ve mükemmel" olduğunu belirtti. Aktörün belli bir süre aşk yaşadığı Naomi Watts, ölüm haberini alır almaz Avustralya'ya uçtu ve Ledger'ın ailesi ile görüştü. Ledger için Los Angeles şehrinde özel bir tören yapıldı. Ardından ailesi, onun cenazesini doğduğu yer olan Perth'e götürdü ve Penrhos Koleji'ne götürüldükten sonra, yaklaşık 500 kişinin katıldığı bir tören ile Framentle Mezarlığı'nda yakıldı. Oyuncunun annesi Sally Ledger eşi Roger Bell'in desteği ile ayakta kaldı. Törende Ledger'ın en sevdiği parça olan Bob Dylan'dan "The Times They Are A Changing" çaldı. Sonraki gece ailesi ve arkadaşları onun için Cottesloe Plajı'nda bir tören yaptı. Aktörün ailesi, 27 Ocak 2008'de, Beverly Hills'te Ledger'ın arkadaşlarının ve aile dostlarının katıldığı bir törende oğullarını andı. Oyununun ailesi ve dostları, Ledger'ın sörf yapmayı en çok sevdiği sahilde cenaze törenindeki kıyafetleriyle denize girdi. Ledger öldükten sonra, onu katıldığı bir partide uyuşturucu alırken gösteren bir video yapımcı ve oyunculardan tepki aldı. Amerika'da yayınlanan magazin programı Entertainment Tonight, oyuncunun ailesine saygısızlık etmemek için video yayınlamadı. Başka bir magazin programı olan The Insider, başlangıçta videodan parçalar göstereceğini belirtse de, gelen tepkiler üzerine bu kararından vazgeçti. Ledger hakkında çıkan bir başka iddia ise gayr-i meşru bir çocuğu olduğu yönündeydi. Ölen oyuncunun amcası Haydn Ledger, yeğeninin 17 yaşındayken 25 yaşında bir kadınla ilişkiye girdiğini ve bu ilişkiden ötürü bir çocuğu olduğunu söyledi. Haydn Ledger, yeğeninin bu çocuğu kabullenmediğini ve yıllardır gizlediğini iddia etti. Ledger ile "Casanova" filminin setinde tanışan Sienna Miller, ""Film çekimleri sırasında bir gece yağmurdan sırılsıklam olmuştum. Heath o gece bana kendi pijamalarını vermişti. Şimdi ara sıra o pijamaları giyerek onu hatırlıyorum"" diye demeç verdi. Mathilda'nın babasını çok aradığını söyleyen Michelle Williams, "Babasının yokluğunu hissetmemesi için iş programımı ona göre ayarladım" dedi. 29 Ekim 2008'de Brooklyn'de akrabaları ile birlikte Mathilda'nın üçüncü yaşgününü kutlayan Williams, "Babasını özlüyor ama Heath'in eksikliğini hissettirmemek için elimden geleni yapıyorum". dedi. Williams, bir süre sonra Mathilda'ya babasının öldüğünü açıkladı. "Kara Şövalye" filminin New York'ta yapılan galasına katılan Kim ve Sally Ledger "Oğlumuz bu film sayesinde bir kez daha ölümsüzleşecek" dedi. Galaya katılan Christian Bale de ""Heath gibi yetenekli bir aktörle çalışmak gerçekten olağanüstüydü"" diye açıklama yaptı. Bale ayrıca GQ dergisine "Heath Ledger'la karşılıklı oynamak olağanüstü güzel bir duyguydu. Onunla çekimlerde çok eğlendiğimizi söyleyebilirim. Ölümüne ne kadar üzüldüğümü ifade etmem güç. Eğer onu kaybetmeseydim arkadaşlığımızın sonsuza dek süreceğinden emindim" diye demeç verdi. Bale, Ledger'ın rolü ne gerektiriyorsa yaptığını söyledi. Ledger'ın ölümünden bir süre sonra adı ülkesi Avustralya'da açılan bir tiyatroya verildi. 87 milyon dolar harcanan 575 kişilik tiyatro salonunun açılışına aktörün babası Kim Ledger da katıldı. 2008 yılının Eylül ayında, Ledger'ın Brooklyn'de açmak istediği barı ailesi açtı. Oğlunun bu barı açmayı çok istediğini söyleyen Kim Ledger, "Biz de onun bu dileğini yerine getirdik. Hayranları şimdiden barı doldurdu, herkes çok ilgi gösterdi" dedi. Aktör, ölümünden sonra internet arama motoru Google'da en çok aranan isimlerden biri oldu. Ölümünden iki hafta sonra, medyada hakkında birçok spekülasyon yayılan Ledger'ın, 23 Ocak 2008'de Office of the Chief Medical Examiner of New York'ta otopsisi yapıldı ve 6 Şubat'ta ölüm nedeninin teşhisi kondu. Yapılan açıklamada "Bay Heath Ledger birlikte aldığı oxycodone, hydrocodone, diazepam, temazepam, alprazolam ve doxylamine ilaçlarının neden olduğu sarhoşluk etkisiyle komaya girdi ve öldü." denildi. Ayrıca "Ölüm nedeni aldığı reçeteli ilaçların kazara kötü kullanımıdır." açıklaması yapıldı. Polisler ölümün sabah 1 ve 2:45 saatleri arasında gerçekleştiğini açıkladı. Federal dedektifler ise ilk olarak Ledger'ı ölü bulan masözü Diana Wolozin'i sorguya çektiler. Federal dedektifler, Wolozin'in cesedi gördükten hemen sonra 911'i aramak yerine neden Mary-Kate Olsen'i aradığını, onun da polise haber vermek yerine neden korumalarını olay yerine gönderdiğini merak ettiler. Ledger'ı ölüme iten yasadışı maddelerin sorumlusunun Olsen olduğunu düşünen yetkililer, genç oyuncuyla görüşmek istiyorlardı fakat Olsen bunu en başta reddetti. Ledger'ın ölümünü araştıran polisler ise, Ledger'ın doktorlarını sorguya aldı. Doktorların aktöre verdiği ilaçları araştıran polisler, Ledger'a verilen reçetenin hatasız olduğu kanısına vardı ve iki doktor bu olaydan aklandı. Ledger'ın ölümü, Christopher Nolan'ın yönettiği "Kara Şövalye" filminin pazarlama kampanyalarını ve Terry Gilliam'ın "The Imaginarium of Doctor Parnassus" filminin hem çekimlerini hem de pazarlamasını etkiledi. Terry Gilliam'ın çekimleri bir süreliğine askıya almasına rağmen Ledger'ın CGI yöntemi ile yeniden tasviri yapıldı. Şubat 2008'de Johnny Depp, Jude Law ve Colin Farrell, Ledger'ın anısına saygı göstermek amacıyla filmde yer almayı kabul etti. Tony, Faust'un büyülü hikâyelerinden birine dönüştü. Üç aktör, bu filmde yer aldıkları için aldıkları ücreti, Ledger'ın Michelle Williams'tan olan kızı Mathilda Rose'a bıraktı. Çekimleri Kasım ayında biten "Kara Şövalye" 'nin kurgusunu sonlandıran Christopher Nolan ""Muazzam bir şekilde duygusaldı. Her günümü kamera arkasında ona bakarak geçirmek zorundaydım. ... .Ama yine onun performansını sergileyebilmesi için çok şey sağladım, bu yüzden kendimi şanslı hissediyorum. Bana emanet etmiş olduğu şey için gurur duyuyorum."" dedi." Filmin çekimleri bitse de, kurguda, Nolan, Ledger'ın verdiği performansı bozmadan küçük dijital eklemeler yaptı. Ledger'ın ölümü filmin oyuncularında da büyük bir üzüntü yarattı. İngiliz sinema dergisi Empire'a konuşan Christian Bale, ""Aklımda bu olay çok taze. Başına gelenleri, insanların içinde rahatça konuşamıyorum."" dedi. Aaron Eckhart ise ""Çok üzücüydü. Hâlâ inanamıyorum. Heath ile yaşananları anlatmak çok zor."" diye konuştu. Maggie Gyllenhaal da ""Bunun beni kişisel olarak nasıl etkilediğinden bahsetmek bir hayli zor oldu. Medyanın zaman zaman gösterdiği saygısızlık beni şok etti."" dedi. Ledger'ın deli bir suçlu olan Joker rolünü almasının onu ölüme ittiği iddiaları vardı. Fakat Ledger daha önceki bir röportajında ""Bir rolde, daha önce hiç bu kadar eğlenmemiştim.Chris'in bunu yapabileceğimi bilmesi veya içimde böyle bir şey barındırdığımı görmesi beni çok şaşırtıyor. Nasıl oldu da rolü bana teklif etti anlamıyorum. Bu en çok eğlendiğim ve özgür olduğum roldü."" demişti. Heath Ledger'ın canlandırdığı Joker karakterinin oyuncakları Mattel şirketi tarafından 2008'in Mayıs ayında piyasaya sürüldü. Oyuncaklar birçok yerde yoksattı."Kara Şövalye", 2008 yılının Temmuz ayında vizyona girdi ve gişede birçok rekor kırdı. Genellikle olumlu eleştiriler ile karşılandı. Sinema dergisi Empire yazarı Mark Dinning, Ledger'ın performansını anıtsal bulduğunu ancak filmin de onun kadar hatırlanacağını yazdı. Time'dan Richard Corliss, Joker'i "olağanüstü" bulduğunu belirtti. Hollywood Reporter'dan Kirk Honeycutt, Ledger'ın Joker yorumunun "çok iyi" olarak değerlendirdi. James Benardinelli, filmin en büyük artısının Joker olduğunu söyledi. US Weekly dergisinde Ledger'ın Joker yorumunun kötü adam tanımına yenilik getirdiği yazıldı. Filme 100 üzerinden yalnızca 50 veren, Salon.com sitesinden Stephanie Zacharek, Joker karakterini filmi görmek için en iyi sebep olarak değerlendirdi. Ancak Birgün gazetesi sinema yazarı Cüneyt Cebenoyan, oyuncunun performansı hakkındaki görüşünü ""...Filmde Heath Ledger’in oyunculuğu çok beğenildi. Tamam fena değil ama o kadar. Yılanvari dil çıkarmalar çok yaratıcı bir buluş değil bence..."" diye yazarak belirtti. Ayrıca, Chris Nolan'ın Joker karakterini, "Baba" (The Godfather) ve "Yaralı Yüz" (Scarface) türü bir gangster filmi yapmak istediği için öne çıkardığını belirten Kerem Akça, Ledger'n Joker performansını başarılı bulduğunu belirtti. Ledger, filmdeki rolü ile ilk önce People Choice Ödülleri'ne Christian Bale ile aday oldu. AFI Ödülleri'nde En İyi Aktör dalında ödüle layık görüldü. En İyi Yardımcı Erkek Oyuncu dalında Los Angeles Film Eleştirmenleri Birliği, Southeastern Film Eleştirmenleri Birliği Ödülleri'nde ödül kazandı. 11 Ocak 2008'de CBS kanalında yayınlanan Altın Küre Ödülleri'nde de aynı dalda ödülün sahibi oldu. Gecede, ödülü Ledger'ın adına, "Kara Şövalye" filminin yönetmeni Christopher Nolan aldı. Nolan ""Şu anda hissettiklerim üzüntü ve gururla karışık. Heath'i özleyeceğiz ve onu hiç unutmayacağız"" diye konuştu. Ödül, kızı Mathilda'ya teslim edildi. Ledger'ın annesi Sally Bell konu hakkında ""Ödülü kazandığı için çok duygulandık. Bu ödül artık onun kızı Matilda'nın hakkı. Ödülü ona vereceğiz, büyüdüğünde babasıyla gurur duyacak"" dedi. Toronto Star'dan Peter Howell, Ledger'ın performansının Akademi Ödülü'ne layık olduğunu belirtti. 81. Akademi Ödülleri adayları, Ledger'ın ölümünün ilk yıldönümünde açıklandı ve Heath Ledger, En İyi Yardımcı Erkek Oyuncu dalında aday oldu. Ledger ayrıca, Maxim dergisinin, sinemada son rollerine çıkıp hayatlarını kaybeden oyuncularla ilgili hazırladığı listesinde ilk sırada yer aldı. Oyuncu, 25 Ocak 2009 tarihinde açıklanan 15. Sinema Oyuncuları Derneği Ödülleri'nde En İyi Yardımcı Oyuncu ödülüne layık görüldü. Ödülü Ledger adına, "Kara Şövalye" fimindeki rol arkadaşı Gary Oldman aldı. 8 Şubat 2009 tarihinde açıklanan BAFTA Ödülleri'nde de aynı dalda ödülün sahibi oldu. 81. Akademi Ödülleri'nde En İyi Yardımcı Erkek Oyuncu dalında ödülün sahibi oldu. Ödülü Ledger adına annesi, kızkardeşi ve babası aldı. Heath Ledger, toplam 35 tane adaylığın arasında 18 tane ödül kazandı. ! colspan="3" style="background: #DAA520;" | Avustralya Film Enstitüsü Ödülleri ! colspan="3" style="background: #DAA520;" | Las Vegas Film Eleştirmenleri Derneği Ödülleri ! colspan="3" style="background: #DAA520;" | New York Film Eleştirmenleri Derneği Ödülleri ! colspan="3" style="background: #DAA520;" | Phoenix Film Eleştirmenleri Derneği Ödülleri ! colspan="3" style="background: #DAA520;" | San Francisco Film Eleştirmenleri Birliği Ödülleri ! colspan="3" style="background: #DAA520;" | Los Angeles Film Eleştirmenleri Birliği Ödülleri JoyTurk JoyTurk, 1 Ağustos 2003'te kurulan Türkçe slow müzik yayını yapan radyo istasyonu. Ayrıca Türkiye'nin ilk Türkçe slow müzik radyosudur. İstanbul'da 89.0 FM frekansından yayın yapan Lokum FM'in yerine kurulmuştur. Karnaval Media Group'a ait diğer bir radyo olan Joy FM'in Türkçe versiyonudur. JoyTurk, 15 Mart 2011'de kardeş istasyonu Radyo Mydonose'un İstanbul dışındaki frekanslarını kullanmaya başlayarak ulusal bir radyo olmuştur. Mohenco-daro Mohenjo-daro (Sindhi: موئن جو دڙو‎ Urduca: موئن جو دڑو, kelime anlamı ile "Ölü Adamlar Tepesi";) Pakistan'ın, Sind eyaletinde bir arkeolojik alandır. MÖ 2500 civarında inşa edilmiş olan kent, antik İndus Vadisi Uygarlığı'nın en büyük yerleşimlerinden ve dünyanın en büyük kentsel yerleşim yerlerinden biridir ve antik Mısır, Mezopotamya, Girit ve Norte Chico uygarlıklarıyla eş zamanlıdır. Mohenjo-daro, MÖ 19. yüzyılda İndus Vadisi Uygarlığı'nın düşüşüyle terk edilmiş ve 1920'li yıllara kadar bu alan yeniden keşfedilmemişti. O tarihten bu yana, 1980'de UNESCO Dünya Mirası olarak adlandırılan kentin bulunduğu alanda önemli kazılar yapılmıştır. Site halen erozyon ve yanlış restorasyon nedeniyle tehdit altındadır. MÃ¼jde FM Müjde FM, İstanbul'da 89.6, İzmir'de 102.0, Antalya'da 101.5 ve Adana'da 98.0 Frekanslarından Türkiye'deki Hristiyan tebaya yönelik yayınlar yapan ulusal radyo kanalıydı. Doksanlı yıllarda ilk önce İstanbul merkezli Müjde FM yayına başladı. Sonraki yıllarda ise Müjde FM Ege, Müjde FM Akdeniz Radyoları yayına başladı. Mart 2015'de kapanan Müjde FM tüm Frekanslarını ilk önce Anadolu'nun Sesi Radyosu'na, daha sonra ise Kafa Radyo'ya devretmiştir. KÃ¼pe FM Küpe FM, 1994 yılında yayın hayatına başlayan Türkçe pop müzik ağırlıklı yayın yapan Silivri merkezli radyo kanalıdır. Başta Silivri olmak üzere Trakya ve Marmara Bölgesi genelinde yayın yapmaktadır. Karasal Frekanslarının yanı sıra Türksat uydusundan ve internet üzerinden farklı ülkelerde dinlenebilmektedir. Radyonun Yönetim Kurulu Başkanı Rıdvan Sırdaş'dır. Dortmund Teknik Ãœniversitesi Dortmund Teknik Üniversitesi, Almanya'nın Dortmund kentinde bulunan yaklaşık 20.000 öğreciye ve 3.000 çalışana sahip bir teknik üniversite. 2006 yılında Uluslararası Robot Futbol Turnuvasına ev sahipliği yapmıştır. .de alan adı uzantılı Almanya'ya ait web siteleri kayıt işlemlerini burdan yaptırmaktadır. Dünyadaki .de uzantılı ilk web sitesi http://www.uni-dortmund.de 'dir. Üniversite güney ve kuzey olarak iki kampüsten oluşmaktadır. Kampüsler arası ulaşım H-Bahn denilen havaray ("monorail") araçları ile sağlanmaktadır. Bir gen bir enzim hipotezi Bir gen bir enzim hipotezi, genlerin enzimler aracılığıyla etkilerini gösterdiği fikridir, öyle ki her gen bir enzimin üretiminden sorumludur, o enzim de metabolik bir yolakta bir adıma etki eder. Bu kavram George Beadle ve Edward Tatum tarafından Neurospora crassa küfündeki genetik mutasyonlar hakkındaki önemli bir makalede ilk defa dile getirilmiş, daha sonra iş arkadaşları Norman Horowitz tarafından "Bir gen bir enzim hipotezi" olarak adlandırılmıştır. Sonraları moleküler biyoloji olarak adlandırılacak bilim dalının ilk önemli buluşu sayılmasına rağmen, bu fikrin kısa süre sonra aşırı basit olduğu anlaşılmıştır. Daha sonradan "bir gen-bir polipeptit" olarak yeniden ifade edildikten sonra dahi günümüzde genler ile proteinler arasındaki ilişkiyi açıklamakta yetersiz sayılmaktadır. Ökaryotlarda alternatif alternatif uçbirleştirme ile bir genden çeşitli proteinlerin üretilebilmesi bir gen-bir polipeptit hipotezi ile uyuşmamaktadır. Canlıda her enzim proteinden yapılmıştır. Her protein bir gen tarafından programlandırılarak görevlendirilmiştir. Bu ilişkiye bir gen bir enzim hipotezi denir. Genler sentezlemiş olduğu proteine ne yapacağını da şifrelemiştir. Bir reaksiyon için birden fazla enzim çalışabilir. Bu enzimler bir takım çalışması gibi faaliyet gösterirler. Bir enzimin substratı, diğer enzimin ürününü oluşturur. Örneğin; Böyle bir durumda bir gen zarar görürse o genin programladığı enzim oluşmaz ve reaksiyon durur. Örneğin, Gen2 zarar görürse Enzim2 sentezlenemez. Canlının D molekülünü sentezleyebilmesi için ya enzim2 verilmelidir ya da C molekülü verilmelidir. Buna beslenme mutantı denir. Power metal Power metal, ortaçağ efsanelerini, çoğunlukla da Yunan ve İskandinav mitolojilerini tema olarak alan geleneksel heavy metal ile thrash metal ya da speed metal özelliklerini birleştiren, bazen de senfonik öğeler içeren bir heavy metal tarzıdır. En önemli özelliği diğer metal türlerine göre cok daha melodik çok daha hızlı olmalarıdır. Power metal müziği Almanya ve İskandinavya öncülüğünde doğmuş ve yoluna devam etmiştir. Bilinen en eski power metal şarkısı Rainbow'un 1976 yılında çıkardığı "Stargazer" şarkısıdır. Power metal tam manasi ile 1980'li yılların başında Alman grubu Helloween ile başladı. Iron Maiden ve Judas Priest'ten etkilenen grup özellikle "Keeper of the Seven Keys Part 1" albümü ile zirveye ulaştı. Power metal aslında 1970'li yılların rock gruplarından kalma bir mirastır. Değişen müzikalite içinde 70'li yılların rock gruplarının müziklerine biraz daha tempo ve melodi eklenmiştir. 70`li yılların gruplarının kullandıkları kişisel yaşam hikâyeleri, tarihsel olaylar, sosyal yorumlar ve yaşamın gerçeklerini konu alan şarkı sözlerine ek olarak yeni gelişen power grupları şarkı sözlerinde kozmolojik veta metafiziksel konular eklenmiş . Ayrıca bilimkurgu, mitoloji ve fantezide şarkı sözlerinde yer almıştır. Özellikle Tolkien ekolünden gelen gruplar ön plana çıkmışlardır. (Blind Guardian, Iced Earth ve son zamanlarda Elvenking) Power metalde vokaller genellikle normaldir. Yani bir death metal vokali gibi brutal değildir. Bununla beraber iyi bir power metal vokalisti olmak için gerçekten güçlü bir sese ihtiyaç vardır. Vokal oyunları yapabilecek, sözlerdeki duyguyu vokali ile verebilecek iniş ve çıkışları yapabilecek, ses eğitimli kişiler tercih edilir. Genelde konservatvuar eğitimi almış kişiler ön plandadır. Power metal grupları klasik metal grupları düzenindedir, iki gitar, bir bas gitar, bateri, vokal ve çoğunlukla klavyeden oluşur. Nightwish, Rhapsody of Fire, Kamelot gibi gruplar ise senfonik enstrümanlar (keman, flüt, viyola vb.) kullanarak müziklerini zenginleştirmiştir. (bakınız: senfonik power metal) Meksika'daki ÅŸehirler listesi Meksika'daki ÅŸehirler: Mısır'daki şehirler listesi Mısır'daki şehirler: Paraguay'daki ÅŸehirler listesi Paraguay'daki ÅŸehirler: Mehmet Ali Yılmaz (siyasetçi) Mehmet Ali Yılmaz (d. 21 Ekim 1948, Of) Türk siyasetçi ve iş adamı. İstanbul Mühendislik ve Mimarlık Akademisi İnşaat Fakültesini bitirdi Antalya'da Zigana Tatil Köyü, Tek Art Holding ve Yılmaz Yayınları A. Ş. Yönetim Kurulu Başkanlığı, Trabzonspor Kulübü Başkanlığı, XIX. Dönem Trabzon Milletvekilliği ile Spordan Sorumlu Devlet Bakanlığı yapmıştır. Evli ve beş çocuk babasıdır. Bakanlığı döneminde Türkiye Futbol Federasyonu'na özerklik getirdi. Futbolda havuz sistemini düzenleyen kişidir. Trabzonspor'a tesis kazandırdı. Medya alanında da yatırımları vardır. Uydu üzerinden yayın yapan "TVem" kanalı Trabzon'da yayın yapan Zigana TV ve Zigana FM, Karadeniz", "Türk Sesi" gibi medya kuruluşları kendisine aittir. İtalyan İşi (film, 2003) İtalyan İşi (özgün ad: "The Italian Job") 2003 yapımı aksiyon-macera filmi. Filmin yönetmeni F. Gary Gray'dir. 1969 yapımı, Peter Collinson'un yönettiği ve başrolde Michael Caine'in yer aldığı aynı adlı filmin yeniden çevrimi olan filmin başrollerini Mark Wahlberg, Charlize Theron, Jason Statham ve Edward Norton paylaşmaktadır. Venedik, İtalya'da lider lakaplı hırsız olan John Bridger (Donald Sutherland) kızını arar. Kızı Stella'ya (Charlize Teron) bunun son işi olduğunu söyler. John Bridger bir hırsızdır ve bu işle işine son koyacaktır. Bir kasa uzmanı olan Stella ise hırsızlıktan uzaktır fakat babasını çok sevmektedir ve kanunsuz işlerden uzaktır. Bir süre sonra John Bridger, Charlie Croker (Mark Whalberg) isimli başka bir eski dostu olan profesyonel hırsızla görüşür. Charlie ve John çok eski arkadaş ve hırsızdır. Şimdi yepyeni bir hırsızlık için hazırdırlar ve altın çalacaklardır. Charlie ve tayfası iş için hazırdır. Charlie'nin ekibi 5 kişiden ibarettir: Giriş uzmanı ve sürekli ilk işe başlayan Steve (Edward Norton), arabayla yaptığı işlerden dolayı hapse atılıp çıkan ve bu sırada kızların sevgilisi olmayı başaran şoför Yakışıklı Rob (Jason Statham), küçüklüğünden beri patlatmalar yapan patlatma uzmanı sol kulak (Mos Def), kolejde bile sırf uykuculuğu yüzünden fikirleri çalınan teknoloji uzmanı Lyle ya da takma adıyla Uykucu (Seth Green), okulda bile sakin ve akıllı planlar yapan Charlie (Mark). Ve şimdi işler tamamdır. İlk her zamanki gibi Steve içeri girer. Plan tıkır-tıkır işlemektedir ve tam iyi bir zamanda plan başlar ve hırsızlık yapılır, peşine düşenleri de atlatan hırsızlar şimdi kendi aralarında toplanmış ve bu kadar altınla ne yapacaklarını düşünüyorlardı. Daha sonra arabayla giderken bir anda birkaç kişi yollarını keser, ve Steve John'u öldürür. Steve ihanet eder ve kaçar ancak çetenin diğer elemanları hayatta kalmayı başarır. Aradan bir yıl geçmiştir, Stella kendi işlerini yaparken hayatı da sakin gitmektedir. Fakat bir gün Charlie gelir ve işler bu andan sonra karışır. Steve bu altınlar birer birer satmakta ve zenginleşmektedir hatta çete elemanlarının istediği şeyleri de kendisine almıştır ve oldukça zengin bir hayat yaşamaktadır. Şimdi zorlukla Stella'yı ikna ederler ve şimdi amaç Steve'yi sormaktır. Handsome Rob (Yakışıklı Rob)un fikriyle akıllarına bir plan gelir, kendileri mini cooperlar yapacaktır ve bu sırada şehirdeki en büyük trafik sıkışıklığını da yapacaklardır ve planlar başlar. Bazı konuşmalar ve şiddet içeren görüntülerden dolayı 13 yaş ve üzeri için uygundur fakat 13 yaşından küçükler yetişkin gözetimi altında izleyebilirler. İtalyan İşi filminin Türkiye DVD'si, 2003-2004 yılları arasında sinemalardan çıktıktan sonra piyasaya sürülmüştür. Türkçe dahil olmakla 3 farklı dil seçeneğinde izlenilebilen filmde, altyazılar arasında da birçok dil yer almaktadır.Filmin ekstraları Türkçe altyazı desteklidir.Filmin ekstraları arasında yönetmen F.Gary Gray ve oyunculardan Mark Wahlberg, Charlize Theron, Jason Statham, Seth Green vesaire oyuncuların röportajlarını alabiliyoruz. Aynı zamanda ekstralarda Sürücülük okulu,Miniler hakkında,aksiyon sahneleri hakkında, 6 silinmiş sahne ve senaryonun nasıl yazıldığı hakkında birçok ekstra vardır. DVD'de filmin sinema fragmanı da izleyebiliriz. Dolby Digital 5.1 olarak ses türü olan film, geniş ekran (Widescreen) olarak piyasadadır. 2003 yılında büyük bir gişe başarısı getiren The Italian Job filminin 2005 yılında devam filmi çekileceği söylentileri başladı. 2006 yılında Mark Wahlberg filmin devamının çekileceğini doğruladı. Yine F. Gary Gray'nin yöneteceği filmin senaristliğini ise David Twohy'nin yapacağı filmde Mark Wahlberg, Seth Green, Mos Def, Jason Statham ve Charlize Teron rol alacaklar.. Bu sefer Charlie Croker ve ekibi Rio de Jenerio'da hırsızlık yapacaklar.. İtalyan İşi (film, 1969) The Italian Job 1969 yapımlı suç filmi. Film hırsızların intikam amaçlı büyük bir soygun planlaması ve Mini Cooper'lar kullanarak kaçmaya çalışmalarını konu almıştır ve klasikler arasında yer almıştır. Yönetmenliğini Peter Collinson'un yaptığı film,Michael Deeleyin yapımcılığı altında Troy Kennedi Martin tarafından kaleme alınmış ve Michael Caine filmde başrol oynamıştır. Yeni çevrimi için bakınız The Italian Job. Çok tutan yeni çevirim filminde Cainenin rolünü Mark Wahlberg canlandırmıştır ki, çok tutması üzerine 2009 yılı için The Brazilian Job (Brezilya İşi) isimli devam filminin çıkmasını planlanmaktadır. Koyun AdalarÄ± Muharebesi Koyun Adaları Muharebesi Kaptan-ı Derya Mezomorto Hüseyin Paşa komutasındaki Osmanlı Donanması'nın 9 Şubat 1695'te Venedik Cumhuriyeti Donanması ile Koyun Adaları önünde yaptığı deniz muharebesi. 1684-99 Osmanlı-Kutsal İttifak Savaşları içindeki Osmanlı-Venedik Savaşı'nın bir bölümüdür. 1684 yılında yapılan II. Viyana Kuşatması'nın başarısızlıkla sonuçlanmasından sonra Avrupa Devletleri Kutsal İttifak adı altında birleşerek Osmanlı Devleti'yle bir dizi savaşa giriştiler. Macaristan'ın Osmanlı Devleti'nin elinden çıkmasıyla sonuçlanan Osmanlı-Kutsal İttifak Savaşları sırasında cesaret kazanan Venedik Cumhuriyeti Malta, Floransa ve Papalık Devleti donanmalarının da yardımıyla 21 Eylül 1694 günü Ege Denizi'nde Osmanlı Devleti'ne ait Sakız Adasını işgal etti. Osmanlı padişahı II. Ahmet bu kayba çok önem vererek Mezomorto Hüseyin Paşa'yı adayı geri almakla görevlendirdi. Mezomorto Hüseyin Paşa'nın komutasındaki Osmanlı donanması 9 Şubat 1695 tarihinde Karaburun Yarımadası açıklarında Zeno'nun komutasındaki Venedik donanmasıyla karşılaştı. Osmanlı zaferi ile sonuçlanan bu muharebe sayesinde Venedik donanmasının Ege Denizi üzerinde kurduğu baskı kaldırılmış ve Sakız Adası geri alınmıştır. 1694 yılında Sakız adasının işgali sırasında hastalığı ağırlaşmış olan Sultan II. Ahmet bu zaferi göremeyerek 6 Şubat 1695 tarihinde ölmüştür. Muharebeye katılan gemilerin envanteri şöyledir: Amiral Zeno komutasÄ±ndaki donanma: "Stella Maris" - battÄ± "Rosa" 60 "San Lorenzo Giustinian" 70/80 "Leon Coronato" - battı "Nettuno" 50/60 "Valor Coronato" 54 "San Domenico" 60 "Redentore del Mundo" 70 "Vittoria" 50/60 "San Nicolo" 54 "Sacra Lega" 60 "Drago Volante" c.60 - battÄ± "Fama Volante" 50 "Madonna della Salute" 50 "Venere Armata" 52 "Ercole Vittorioso" 50/60 "San Antonio di Padova" c.50 "Pace ed Abbondanza" 50 "San Giovanni Battista Piccolo" c.50 "San Vittorio" 62 - hasar gördü "San Giovanni Battista Grande" 60 5 kalyasa 21 kadÄ±rga Mezomorto Hüseyin Paşa komutasındaki donanma: 20 nakliye gemisi 24 kadÄ±rga -2 nakliye gemisi hasar gÃ¶rdÃ¼ Bette Davis Bette Davis (5 Nisan 1908, ö. 6 Ekim 1989), iki kez Oskar ödülü almış; Amerikalı sinema, televizyon ve tiyatro oyuncu idi. Asıl adı Ruth Elizabeth Davis olup; Lowell, Massachusetts'de doğmuş; Fransa'nın Neuilly şehrinde ölmüştür. Çok ödüllü başarılı bir oyuncu. Broadway'de tiyatro oyunlarında oynadıktan sonra; 1930'da Hollywood'a taşınır ve Universal Studios ile çektiği ilk filmleri başarısız olur. 1932'de Warner Brothers'a geçen Davis, burada büyük başarılara imza atmış, 1935'te Dangerous'da oynadığı rol ile oskar kazanmıştır . 1937'de kontratından özgür olmak için açtığı dava oldukça ilgi çekmiş; kariyeri de bu dönemde yükselişe geçmiştir. 1938'de Jezebel'de oynadığı rol ile oskar kazanan Davis; 1940ların sonuna kadar Amerikan sinemasının en başarılı oyunculerinden biri olarak gösteriliyordu. Amerikan Film Institute tarafından verilen Lifetime Achievement Award (Ömürboyu başarı ödülü) kazanan ilk kadın olmuştur. Dört kez evlenen Davis, 1989'da kanser'den ölmüştür. 1935, 1938, 1939, 1940, 1941, 1942, 1944, 1950, 1952, 1962 yıllarında 10 kez oskar ödülüne aday gösterilmiştir. Katherine Hepburn ve Meryl Streep ile beraber; 10'dan fazla oskar ödülüne aday gösterilmiş 3 kadından biridir. Cincibir Cincibir, Türk gazoz markası. 1970'ler ile 1980'lerin başında, özellikle Ege Bölgesi'nde tanınmaktaydı. EMSA-İzmir Ege Meşrubat Sanayi Komandit Şirketi tarafından üretilen Cincibir, özellikle yazlık sinemalarda çok tüketilir, perde duvarın altındaki büfelerde satılırdı. Grup Ekin Grup Ekin, 1987 yılında Ankara'da kurulan bir müzik grubudur. Kurucu kadroyu Orta Doğu Teknik Üniversitesi ve Gazi Üniversitesi'nde okuyan üniversite öğrencileri oluşturmuştur. Grup, Ankara'da çeşitli kültür dernekleri içerisinde sürdürdükleri çalışmalar sonrasında, Kültür ve Sanatta Tavır dergisi, fotoğraf, sinema ve tiyatro grupları ile birlikte oluşturdukları Ekin Kültür Merkezi'nde kurumsallaşmıştır. Bu süreçte, verdikleri konserler ve yaptıkları üç albüm ile isimlerini ülke genelinde duyuran grup, 1992'den sona albüm çıkarmış ve 1995'ten faaliyet sonlandırmıştır. Sosyalist gerçekçi bir sanat anlayışına sahip olan grup üyeleri, yaptıkları devrimci müziğin, benimsedikleri örgütlü sanatçılık kavramının ve siyasi görüşlerinin ortaklaştığı diğer bir müzik grubu olan Grup Yorum ile sürekli iletişim ve paylaşım içinde olmuşlardır. Ancak, gerek müzikal yapısı, gerek şarkı sözleri ile o dönemde, Grup Yorum'dan farklı bir tarzı da koruyabilen grup, çağdaş halk müziği içerisinde, batı çalgıları ve armonisini daha fazla vurgulayan, ezgileri ve sözlerinde daha lirik bir tarzı yakalayan çizgisi ile kendini ayrıştırmıştır. Not: Grup Ekin Ankara Seyranbağları Umut Halkevi'nde kurulmuştur. Grup, İhsan Cibelik, Metin Turan ve Grup Dalga üyeleri gibi birçok müzisyeni barındırmıştır. Y覺ld覺z (anlam ayr覺m覺) Yıldız aşağıdaki anlamlara gelebilir: Kalpazanlık Kalpazanlık, paranın sahte kopyasını üretmektir. Sahte para basan veya piyasaya süren kimseye kalpazan denir. Kağıt para öncesinde, gümüş veya altın paralar sık sık yapılıyordu. 15 Kasım 1690'da İngiltere'de Thomas Rogers ve Anne Rogers isimli çift, 40 gümüş para yaptıklarından dolayı yüksek kademede vatana ihanetten suçlanmıştır. Thomas asılmış, ölmeden indirilip bağırsakları ve penisi kesilip gözlerinin önünde yakılmış ve kafası kesilip vücudu dört parçaya ayrılmış; eşi Anne ise bu ceza sadece erkek hükümlülere uygulandığı için kazıkta yakılmıştır. Geçmişteki bilinen benzeri olaylarda da; I. Justinianus döneminde Alexander the Barber benzeri bir girişimde bulunmuştur. Ancak İmparator, Barber'in finansal becerilerini kullanmak için işe almıştır. Günümüzde, ortalama 600 milyar dolar değerinde sahte para mevcut olduğuna inanılır. Kalpazanlık suçu Türk Ceza Kanunu'nda "parada sahtecilik" başlığı altında tanımlanmıştır. Bu addaki 197. maddeye göre, parayı sahte olarak üreten, ülkeye sokan, nakleden, muhafaza eden veya tedavüle koyan kişi, iki yıldan on iki yıla kadar hapis ve onbin güne kadar adlî para cezası ile cezalandırılır. YÃ¼celik Yücelik ya da yüce kavramı felsefe, din, estetik ve etik alanlarında kullanılır ve genel anlamda insan ölçülerini aşan ve bu nedenle çok büyük olan, aşkın olan anlamında bir kavramdır. Özel olarak Kant estetiğinde belirginlik kazanır; Kant'ın estetiğini temellendirirken kullandığı iki ana/temel kavramramdan biridir. Bu bağlamda kant ya da Kant-dışı estetikte yücelik ya da yüce kavramı, güzellik ya da güzel kavramı ile koşutluk halinde kullanılır ve değerlendirilir. Yücelik ve güzellik bu anlamda estetiğin temel kavram çiftini oluşturur. Kant'a göre, yücelik ya da yüce olan, duyular dünyasını aştığından dolayı, aynı zamanda estetiğin dışında etik alanla da ilişkilendirilir. GerÃ§ek Gerçek kavramı, felsefi bir kavram olarak, genel anlamda, düşüncede varolan ya da düşülmüş şeylere karşıt anlamda "varolan", düşünülmüş olanın dışında mevcut olan anlamındadır. Felsefe tarihinin en eski ve köklü tartışması bu gerçek kavramı üzerinde yürülmüştür. Tasarım ve imgelemden bağımsız olarak varolanlar gerçek olarak ileri sürüldüğü gibi, bunu olanaksız gören ve gerçekliği bir tür tasarımların parçası olarak değerlendirilen eğilimler de vardır. Ontoloji ve epistemoloji alanında, bazen bu alanları birbiriyle ilişkilendiren bazen ayrıştıran anlam katmanlarıyla kullanılan bir kavramdır gerçek. Gerçeklik kavramı da buradaki gerçek kavramından hareketle kullanılan, gerçek olarak varolan şeylerin tümünü ifade eden bir kavramdır. Tarih boyunca bu kavram üzerinden birçok farklı ya da karşıt felsefe akımları ve okulları ortaya çıkmıştır. Kültür felsefesi Kültür felsefesi, genel anlamda kültürün özünü, yapısını ve gelişimini açıklamaya yönelik felsefe çabaları adlandırmak için kullanılır. Tarih felsefesi ile ortak bir alana yönelik ilgileri vardır. Kültür felsefesi adlandırması çok sonraları söz konusu olakla birlikte, bu alanda görülen türde etkinlikler daha Sokrates-öncesi filozoflara kadar uzanmaktadır. Sofistlerde görülen doğal olan ile yapıntısal olanın ayrıştırılması girişimi bu tür bir etkinliğin başlangıcı olarak değerlendirilebilir. Bununla birlikte bilinen anlamda "kültür felsefesi" asıl anlamını ve içeriğini 18. yüzyıl felsefesi içinde almıştır. Özellikle kültür felsefesinin sistemleşmesinde Dilthey'in bu noktada ismini anmak gerekir. Rousseau gibi filozoflarda kültür felsefesi bir tür kültür eleştirisi ve