kongrelerine tamburi olarak davet edildi. Bu kongrelerde Türk müziğini tanıtıcı konserler verdi; büyük müzik otoritelerinin takdirlerini kazandı. Yaşar, bundan sonra, ""Necdet Yaşar Ensemble"" adlı küçük müzik toplulukları kurarak üç kıtadaki birçok sanat merkezinde ve tanınmış üniversitede konser verdi. 1987'de Kültür Bakanlığı'na bağlı İstanbul Devlet Türk Müziği Topluluğu'nu kurdu ve sanat yönetmenliğini üstlendi. 1995'in sonlarında emekliye ayrılana kadar gerek solo olarak, gerekse yönettiği topluluğun sazları ve hanendeleriyle birlikte Amerika Birleşik Devletleri, Kanada, İngiltere, Fransa, Hollanda, Belçika, Finlandiya, Güney Kore, İsrail gibi ülkelerde sayısız konser ve resitale katıldı. 1991 yılında Kültür Bakanlığı tarafından Devlet Sanatçısı unvanı ile onurlandırıldı. 2009 yılında Kültür ve Turizm Bakanlığı tarafından Kültür ve Sanat Büyük Ödülü'ne layık görüldü. 24 Ekim 2017'de İstanbul'da öldü. Necdet Yaşar, Türk musıkisinin öteki sazlarına göre, ses hacmi düşük olan tamburdan yüksek bir ses verimi elde etmek amacıyla, daha kuvvetli mızrap vuruşları geliştirmiş; sol el kıvraklığını mızrap vuruş şiddetiyle bütünleştirmiştir. Bu sağ ve sol el tekniğini değişik hareketlerle beslemek amacıyla, ses kaydırma (glissando) tekniğini tambura uygulayarak çekme seslerden yararlanmıştır. Öte yandan, bağlamaya özgü tezeneleri tambur mızrabıyla, klasik musıki zevkiyle biçimlendirerek taksimlerinde halk musıkisi temalarına da sık sık yer vermiştir. Bu uygulamalar, sazın çeşitli tınılarını daha iyi ortaya çıkardıgı gibi, çalınan parçalara da yeni nüanslar verilmesini sağlamıştır. Yaşar, uzun sapı yüzünden çok kıvrak bir teknikle çalınması zor bir saz olan tamburu keman, klasik kemençe, ut, kanun gibi daha kıvrak sazlara rahatlıkla ayak uydurabilecek bir sağ ve sol el tekniği ile çalabilmek için çok çalışmış bir tamburidir. Sol el kıvraklığını hem yüksek tınılı, hem de zengin, doyurucu seslerle birleştirebilmesi tambur tekniginin en ayırt edici yönüdür. Yaşar, Tamburi Cemil Bey'in tekniğiyle beslenmiş olan bütün bu özellikleriyle, sazı tam kapasiteyle kullanma yolunda yeni bir tambur tekniği ortaya koymuştur. Yaşar, "taksim" denilen, doğaçlamaya dayalı musiki şeklinin çok başarılı bir yorumcusu olarak tanınıdı. Onun taksimleri gelişmiş bir saz tekniği, makam bilgisi, geçki zenginliği, alışılmamış geçkiler, çeşniler, şedler ve bunlara bağlı değişik nağme buluşlarıyla işlenmiştir. Nağme buluşlarındaki farklılık hemen kendini belli eder. Aynı makamdan çeşitli taksimleri yan yana getirildiğinde, her taksiminin diğerlerindenden farklı nağmelerle örülü olduğu görülür. Taksimlerinde daima makamların işlenmemiş yahut az işlenmiş yönlerini arar. Taksimi hiçbir zaman basit bir "seyir gösterme" göreviyle sınırlandırmaz. Tıpkı besteli bir eser gibi güzel, kalıplaşmamış nağmelerle bezemek, makamı bir besteci gibi yaratıcı ve disiplinli bir şekilde işlemek ister. Taksimlerinde dikkati çeken bir nokta da, taksimden sonra okunacak yahut çalınacak eserin makam yapısıdır. Necdet Yaşar, okunacak sözlü eserin bestelendiği makamın kendine özgü seyir özelliklerini, o makamın farklı kullanılışları varsa, söz konusu eserdeki uygulamayı hiçbir zaman gözden uzak tutmamıştır. Yaşar'ın klasik bir eserden, sözgelimi bir murabba besteden önce ettiği taksim ile 20. yüzyıl'da bestelenmiş, sözgelimi bir fasıl şarkısından önceki taksimi de birbirinden farklıdır. Eserin bestelendiği dönemin musıkisine özgü duyarlılığı taksimine yansıtmaya çalışmasi onun icradaki titizliklerindendir. Taksimleri kolaylıkla ayırt edilir. Herhangi bir taksimi, sadece tekniği ile, mızrap vuruşlarıyla değil; nağmeleriyle, nağmeyi geliştirirken kullandığı tınılarla ve baskı (intonation) titizliğiyle de hemen kendini belli eder. Tamburi Cemil Bey ve oğlu Mesut Cemil'le günümüze kadar gelen yeni tambur üslubunun 1950'den sonraki en güçlü temsilcilerinden biri olduğu ifade edilir. Türk musıkisinin makam, perde ve aralıkları konusunda da en bilgili ve hassas icracılardandır. Perde baskıları kusursuzdur. Makamlara ayırt edici kimliğini veren önemli sesleri, makamların geçki ve şed yollarını, kimi makamlara özgü küçük aralıkları, birbirine benzeyen makamlar arasındaki ince farkları çok iyi bilir. Ama bu konuda belki de en dikkate değer yönü, az kullanılmış, "nadide" makamlar hakkındaki icra bilgileridir. Arşivlerde bu tür makamlar dan birçok örnek taksimi vardır. Bu bakımdan, Necdet Yaşar, taksimleri sadece zevkle dinlenecek bir tamburî değil, aynı zamanda, makamları işleyişinden önemli icra bilgileri de öğrenilebilecek bir makam hocasıdır. Körük Körük, çeşitli yerlerde, ateşi canlandırmak için, daha çok demirci ve kalaycıların kullandıkları bir alet. Açılıp kapanarak içindeki havayı ateşe üfleyen bu alet, uzun zaman el sanatları ile uğraşan erbabı tarafından kullanılmıştır. Değişik boy ve tipte olanları vardı. Genellikle basit iki deri tulumdan meydana gelirler. Bütün körüklerde hava akımının devamı, birbiri üzerine konmuş iki körüğün sıra ile sıkıştırılması ile temin edilir. Eskiden Anadolu'da çok kullanılan körükler, küçük iş yerlerinde hala istifade edilen aletlerdendir. Bilhassa demirci ve kalaycılar kullandıkları kömürün devamlı hararetini muhafaza etmeleri için kurdukları körük ile ateşi devamlı üflerler. Kömürün üzerindeki demir parçası, kor; kalaylanacak kap da sıcaklığını muhafaza edecek halde bulunur. Demirci ve kalaycılar bu işleri yapmak için körükçü çırakları kullanırlardı. Bir şeyin üst üste katlanmış açılıp kapanmaya elverişli kısmına da körük adı verilmektedir. Fotoğraf makinesi körüğü, kitap körüğü gibi. Ayrıca eskiden kiliselerde kullanılan orglarda enstrumanın ses çıkartması için ihtiyacı olan havayı üflemesi için de körük kullanılırdı. Türkiye'nin köyleri Türkiye'nin köyleri, Türkiye'de kırsal nüfusun yaşadığı ve köy kanununun uygulandığı yerleşme birimleri. 2010 verilerine göre 34.247 olan köy sayısı 2014 Türkiye yerel seçimleri ile yürürlüğe giren yeni büyükşehir yasası ile birlikte 18.335'e düşmüştür. Geriye kalanı 26,000 yerleşim birimi ise idari yönden köylere bağlı çiftlik, mahalle, oba, mezra, iskele ve istasyon gibi çok az haneli yerleşim yerleridir. Köy, Türkiye mahalli idare teşkilatının en küçük yerleşim yeridir ve muhtar ile tüzel kişiliğe sahiptir. 5442 sayılı İl İdare Kanunu'na göre yapılan idari teşkilatta köyler, bucak ve kasabalara bağlıdır. Köy kanunu ile merkezi idareyle olan münasebetleri düzenlenmiştir. Bu kanuna göre nüfusu 2000'den aşağı olan yerler köydür. Köyü, muhtar ve köy ihtiyar heyeti (azalar) idare eder. Bunlar, seçmenler tarafından beş senede bir seçilir. Köyün öğretmeni ile imamı köy ihtiyar heyetinin tabii üyesidir. Köy kanununa göre, yabancı uyruklu olanlar köyde mülk edinemezler ve İçişleri Bakanının izni olmadan orada yerleşip oturamazlar. Köy tüzel kişiliği dayanağını anayasanın 127. maddesinden alır. Bununla birlikte 06/12/12 tarihinde Resmi Gazetede yayınlanan 6360 sayılı On üç İlde Büyükşehir Belediyesi ve Yirmi Yedi İlçe Kurulması İle Bazı Kanun ve Kanun Hükmünde Kararnamelerde Değişiklik Yapılmasına Dair Kanun ile, İstanbul ve Kocaeli il mülki sınırları içerisinde bulunan köylerin tüzel kişiliği kaldırılarak bağlı bulundukları ilçe belediyesine mahalle olarak katılmıştır. Bu kanun hükümleri uyarınca Aydın, Balıkesir, Denizli, Hatay, Malatya, Manisa, Kahramanmaraş, Mardin, Muğla, Ordu, Tekirdağ, Trabzon, Şanlıurfa ve Van illerinde, sınırları il mülki sınırları olmak üzere aynı adla büyükşehir belediyesi kurulmuş ve bu illerin il belediyeleri büyükşehir belediyesine dönüştürülmüştür. Ayrıca, Adana, Ankara, Antalya, Bursa, Diyarbakır, Eskişehir, Erzurum, Gaziantep, İzmir, Kayseri, Konya, Mersin, Sakarya ve Samsun büyükşehir belediyelerinin sınırları il mülki sınırları olarak belirlenmiştir. Bu illere bağlı ilçelerin mülki sınırları içerisinde yer alan köy ve belde belediyelerinin tüzel kişiliği kaldırılmış, köyler mahalle olarak, belediyeler ise belde ismiyle tek mahalle olarak bağlı bulundukları ilçenin belediyesine katılmıştır. Böylece 30 ile bağlı köyün köy tüzel kişiliği 6360 sayılı kanun ile kaldırılmıştır. Fatıma Fatıma bint Muhammed, Fatıme Zehra, Fatimeh El Zehra veya Ez Zehra (Arapça: فاطمة الزهراء, Farsça: فاطمه زهرا), İslam peygamberi Muhammed'in kızı, Ali bin Ebu Talib'in eşi. Muhammed’in ilk eşi Hatice bint Hüveylid’den olan kızıdır. Muhammed’in soyu, Fatıma ve eşi Ali bin Ebu Talib’in çocukları yoluyla devam etmiştir, çünkü Muhammed’in vefatından sonra hayatta kalan tek çocuğu Fatıma’dır. Sünni inanışına göre 605 veya 609, Şîʿa'ya göre 614 yılında Mekke'de dünyaya gelmiştir. 632 yılında, Medine'de babasının vefatından 6 ay sonra vefat etmiştir. Doğum tarihiyle ilgili çeşitli rivayetler olsa da bunlardan en güçlüleri 614 (Şîʿa görüşü) ve 605 veya 609 (Sunni görüşü) yıllarıdır ve iki rivayette doğumun Mekke civarlarında olduğu görüşündedir. Fatıma, Muhammed 45 yaşında iken dünyaya geldi. Doğumundan önce, Muhammed'in muhalifleri, onun son oğlunun da öldüğünü görünce, Muhammed'in soyunu sürdürecek kimsenin kalmayacağı, yolunun da bu yüzden mahvolacağı yönünde propaganda başlatmışlardı. Bu propagandaya Kevser Suresi ile cevap verilmiştir: "Şüphesiz biz sana bol hayır (bereketli nesil) vermişiz. Öyleyse Rabbin için namaz kıl ve kurban kes. Doğrusu asıl ebter (soyu kesik) olan sana kin duyandır." Küçük yaşından itibaren, babasının her işine koşturması, onu bir anne gibi koruyup kollaması sebebiyle, babası Muhammed ona; “Ümmü Ebîha” yani "Babasının Annesi" lakabını vermiştir. 624'te, aynı zamanda Muhammed’in kuzeni olan Ali bin Ebu Talib ile evlendi. 632'de Şii kaynaklarına göre Ömer ile aralarında geçen tartışma sonucu ölmüştür. Naaşı, kendi isteği doğrultusunda, geceyarısı ve gizlice gömüldü, hâlen mezarı bilinmemektedir. Fatıma, Ali bin Ebu Talib ile olan evliliğinde, ikisi kız, üçü oğlan olmak üzere beş çocuk sahibi olmuştur. Çocuklarının isimleri; İslâmiyet'in Şiî/Alevî ve Kızılbaş/Bektâşî yorumlarına kaynaklık eden bir takım anlatılarda Fatıma'nın aynen Ali gibi zaman zaman İslâm Peygamberi Muhammed’in de önüne geçen mitolojik bir figür olarak öne çıkarıldığı görülür. Enes bin Malik'den, Şiîlik ve Sünnîlik ekollerinde güvenilir sayılan raviler yoluyla nakledilen bir hadis şöyledir; "Âlemlerdeki kadınların en iyisi dört tanedir: İmran kızı Meryem, Mezahim kızı Asiye, Hüveylid kızı Hatice ve Muhammed kızı Fatıma." "Muhammed bu dört kadını âlemlerin en iyi kadınları olarak saydıktan sonra Fatıma’yı hem dünyada, hem de ahirette diğer üçüne üstün kılmıştır." Muhammed bin İsmail Buhari “Sahih”te ve imam Ahmed bin Hanbel “Müsned”de Ebu Bekir kızı Ayşe’den Muhammed’in Fatıma’ya yönelik şu sözünü naklediyorlar: "Ey Fatıma! Sana müjdeler olsun, Allah seni âlemdeki kadınların üzerine genel olarak ve Müslüman kadınlar üzerine de özel olarak seçti ve seni tertemiz kıldı." Buhari ve Müslim Sahih'lerinde, İmam Ahmed bin Hanbel Müsned'de, İbn-i Abbas'dan rivayetle: "Şura suresinin 23. ayetindeki; “De ki: Ben bu tebliğime karşılık sizden bir ücret istemiyorum; istediğim, ancak yakınlarıma sevgidir” ayetiyle ilgili olarak sahabenin “Ya Resulallah! Allah’ın, sevgisini üzerimize farz kıldığı yakınların kimlerdir?” sorusuna peygamberin “Ali, Fatıma, Hasan ve Hüseyin’dir.”şeklinde cevap verdiğini kaydetmişlerdir. Mübahele Ayeti': “Sana gelen bunca ilimden sonra, yine de bu hususta seninle çekişip tartışmalara girişirlerse de ki: Gelin, oğullarımızı ve oğullarınızı, kadınlarımızı ve kadınlarınızı, nefsimizi (kendimizi) ve nefsinizi (kendinizi) çağıralım; sonra karşılıklı lanetleşelim de Allah’ın lanetini yalan söylemekte olanların üstüne kılalım.” ayetiyle ilgili olarak Necranlılarla (Hristiyanlar) yaşanan tartışmada, Muhammed'le birlikte gelenlerin kim olduğunu sorduğunda, Nasranî bilgini Oskof'a: "O genç, O’nun damadı ve amcası oğlu Ali bin Ebi Talip’tir, O kadın O’nun kızı Fatıma’dır, O iki çocuk ise O’nun torunları ve kızının evlatları olan Hasan ve Hüseyin’dir." şeklinde cevap verildiği ifade edilmiştir. Ahzab suresi 33. “Ey Ehl-i Beyt, gerçekten Allah, sizden kiri (günah ve çirkinliği) gidermek ve sizi tertemiz kılmak ister.” ayetindeki Ehli Beyt'in Ali bin Ebu Talib, Fatıma Zehra, Hasan ibn Ali, ve Hüseyin ibn Ali'nin kastedildiği ifade edilmiştir. İslâm Dünyası'nın iki büyük ekolü olan Şia ile Sünnî dünya arasında popüler olmasa da, Fatıma'nın yaşamı üzerinde hâlâ süregelen tartışmalar vardır. Bunlardan en meşhurları Fedek Arazisi, Fatıma'nın ölene kadar Ömer ve Ebubekir ile küs kalması, ve Fatıma'nın gizlice defnedilmesi üzerine olanlarıdır. Türkçede sıklıkla bir kadın ismi olarak kullanılan "Fatma"nın kökeni Arapça "Fatıma" ismidir. Şii kaynaklara göre Fatıma'nın diğer isim ve lakapları şu şekildedir: Badminton T端ytop ya da badminton, raket ve bir t端r t端yl端 topla oynanan tenis benzeri bir oyundur. Kaz tüyünden yapılma bir top ve raketle oynanan bir oyun olan Badminton, topun file üzerinden rakip alana atılması ve geri dönmemesini sağlamak amacına dayanan bir spor dalıdır. Badminton, kolayca öğrenilebilen, erkek ve kadın, 7 yaşından 77 yaşına kadar bütün yaş grubunda insanların yapabildiği ender spor dallarından biridir. Tenis oyunları gurubundan olması nedeniyle rakipler arasında bir net(file) bulunur. Dolayısıyla herkes kendine ayrılan sahada oynar, topu (tüytop) oldukça zararsızdır, böylece yaralanma veya sakatlanma riski en düşük etkinliklerdendir. Her yaşta ve her performans düzeyinde oynanır ve zevk verir, kişiyi zorlamaz, aşırı yüklenmenin kötü sonuçları oluşmaz. MÖ 5. yüzyılda Çinliler, Badminton'un atası sayılan Ti Jian Zi adı verilen bir oyun oynarlarmış. Yine badmintona benzeyen bir oyun, 19. yüzyıl ortalarında Hindistan'da poona adıyla oynanıyormuş. Birçok açıdan günümüz badmintonuna benzeyen bu oyunu gören İngiliz subaylar, 1860 yıllarında bunu ülkelerine getirmişler. Beauford Dükü'nün kızları bu oyunu ilk defa Badminton Evi'nde oynamışlardır. Badminton ismi de bu salondan gelmektedir. J.L. Baldwin isimli sporcu, bu sporun kurallarını ilk koyan kişidir. 1870'li yıllarda Hindistan'dan dönen İngiliz subayları, Badminton'u J.L. Baldwin'in koyduğu kurallara göre oynamaya başlamışlardır. Dört yıl gibi kısa sürede İngiltere'de ilk badminton kulübü kuruldu ve kuralları belirlenen oyun ülke geneline yayıldı. Daha sonra, çeşitli ülkelere yayılan badminton, 1934'te Uluslararası Badminton Federasyonu'nun kurulması ile yeni bir ivme kazanmıştır. 1934'ten beri özellikle Çin ve Endonezya bu oyunda hayli başarılı olmaktadırlar. Badminton, ilk kez 1972 Münih oyunlarında olimpiyat sahnesine gösteri sporu olarak çıkmıştır. Yine, 1988'de Seul'de bir kez daha denenen badminton, 1992'de Barselona'da esas spor olarak ilk kez oynanmıştır. Asya ülkelerinin yanı sıra Danimarka ve İngiltere'de bu oyunda en iyi olan ülkeler arasında yer almaktadır. Badminton esasında atası sayılan sporlardan çok farklılaşmamıştır. Denebilir ki, 1800'lerde nasıl oynanıyorsa, bugün de aşağı yukarı aynı şekilde oynanmaktadır. 31 Mayıs 1991'de Türkiye Badminton Federasyonu kurulmuştur.104. üye olarak 3 Kasım 1991'de Uluslararası Badminton Federasyonu'na tam üye olmuştur. Türkiye'de ilk kez düzenlenen Badminton Ligi Tespit Müsabakaları 11 Bölgeden 24 takımın katılımı ile 4-7 Nisan 1994 tarihleri arasında Ankara’da gerçekleştirilmiştir. Üniversiteler 1. ve 2. Liginden başka, 10’u 1.Lig, 20’si Bölgesel lig olmak üzere toplam 30 kulübün mücadele ettiği deplasmanlı Badminton Ligi’ne 2000 yılında minikler ligi de dahil olmuştur. 1 adet mantar ya da plastik bir başlığa takılı 14 ya da 16 tüyden oluşan, ağırlığı 4,73 g ile 5,50 g arasında değişen "kuş" adı verilen tüylü bir top, 2 adet raket ve esnek ayakkabılar (yaralanmaları engellemek için). Badminton teorik olarak her yerde oynanabilir. Ancak rüzgâr alan yerlerde oynanamaz. Kapalı spor salonları çok uygundur. ^ 6.10 m X 13.40 m ebatındaki kortla çok fazla yer işgal etmez. Cemaat Cemaat veya Cemaât (), dinde ibadet etmek için bir araya gelen topluluklara denir. İslâm'da ayrıca tasavvuf ve benzeri hareketlerde, belli bir görüş ve inanca sahip gruplar için de kullanılır. Tasavvuf cemaatine tarikat denmektedir. Sosyoloji literatüründe ise cemaat kavramı, cemaatin üyelerinin ortaklaşa paylaştıkları bir şeye (genellikle ortak bir ideolojiye ya da bir kimlik duygusuna) dayanan, özel olarak oluşturulmuş bir toplumsal ilişkiler bütünüdür. Türkiye'de yayılmış belli başlı İslami cemaatler şunlardır: Vacip Vâcib, Efâl-i mükellefinden sayılan İslam dini terimi. Arapça kökenli bir sözcük olan "vâcip", İslam'da yapılması gereklilik ifade eden eylemleri tanımlamak için kullanılır. Türkçede dini bir mana içermeden sadece ""yapılması gereken"" manasında da kullanılır. İslam dininin kutsal kitabı olan Kur'ân'da bulunmakla birlikte “açıkça emredilmiş” olmayan emirlerdir. “Açıkça emredilmek” tanımı emrin miktar, yer ve zaman gibi tamamlayıcı unsurlarının da tam olarak anlaşılır olmasının yanında muhataplarının da belli olmasını kapsar. Bu özellikleri sağlamadığı halde bir emir olarak Kur’anda bulunan dini emirler için Hanefi mezhebinde daha alt düzey bir gereklilik ifadesi olarak “vacip” deyimi kullanılır. Örneğin Kurban kesme ibadeti Hanefi mezhebine göre vaciptir. Farklı fıkhi mezheplerin farklı vacip anlayışları vardır. İslam'ın fıkhi mezheplerinden olan Şâfiî mezhebine göre vâcib denince farz (yapılması mutlak olarak emredilen) anlaşılır. Fakat diğer mezheplerin vâcibe bakış açısı çoğunlukla daha hafiftir. Hanefi mezhebinde vacip olarak tanımlanan hususlar diğer mezheplerde genellikle sünnet olarak tanımlanır. Hanefilerde genel görüşe göre vâcibin terk edilmesi, tahrîmen mekrûhtur. Yâni harama yakın mekrûhtur. Fakat haram değildir. Bu konuda da farklı mezhepler farklı görüşler beyan etmiştir. Bazı klasik İslam âlimlerine göre vacip olan eylem yapılmadığında kişinin tövbe etmesi gerekir. Eğer bu tövbeyi etmeden ölürse günah işlemiş olur ve azap görür. Ayrıca, İslam dininde çok önemli bir yeri olan namazın vâciblerinden birini bilerek yapmamak namazı bozmamakla beraber günâh olur. Fakat o namazı yeniden kılmak efdal olandır ama yeniden kılınmasa da namaz sahihtir. Namazın vaciplerinden bazıları ise şunlardır: Dört rekatlı namazlarda ilk oturuşu yapmak, hem bu oturuşta hem de son oturuşta tahiyyat duasını okumak, her fiili yerli yerinde ve istenilen asgari miktarda yapmak olan tadil-i erkana riayet etmek, namazın nihayetinde selam vermek. Vacip olan fiili unutarak yapmayan kişi namazın sonunda sehiv secdesi (unutma secdesi) yapar. Hanefi Mezhebinde vacip olan eylemlerden bazıları şunlardır: Vitir namazı ve bayram namazlarını kılmak, bozulan bir nafile orucun kazasını tutmak, Haccda sa'y ve veda tavafı yapmak hanefi mezhebinde vacip olan efallerdendir. Nafile Nafile (Arapça: صلاة نفل‎‎, ṣalāt al-nafl)), Arapça kökenli sözcük. İslam dininde, gerek olmamasına rağmen fazladan yapılan ibadetlere verilen isimdir. İslam'da farz ve vâcib olmayan ibâdetler, ""nafile"" olarak tanımlanır (sınıflandırılır) ve ""nafile ibadetler"" olarak adlandırılır. Örneğin, vakit namazları dışında kılınan (farz veya vacib olmayan) namazlara "nafile namaz", oruç tutulması şart olmayan günlerde tutulan oruca da "nafile oruç" denir. Mekruh Mekruh (Arapça: مكروه), İslam fıkıhında haram gibi kesin ve bağlayıcı olmamakla birlikte- yapılmaması istenen şeydir. Efâl-i mükellefindendir. Sözcük anlamı olarak ""hoş görülmeyen, beğenilmeyen şey"" manasına gelir. Hanefîlikte mekrûh, tahrimen mekrûh ve tenzîhen mekrûh olmak üzere ikiye ayrılır. Tahrîmen mekrûh: Dinde ayetlerin yorumlanması veya hadislere göre yapılmaması istenen şeydir. Yapılması helalden çok, harama yakındır. Ancak, açık ayet gibi kesin olmayan bir delile dayandığından veya delaletindeki bir kapalılıktan dolayı haram sınıfına alınmamıştır. Bu sebeple "amelî haram" olarak da bilinir. Kesin olmamakla birlikte bu tür fiilleri işleyenlerin de ahirette cezaya uğrayabileceğine inanılır. Bunlara örnek olarak sigara içmek, bahis olmasa bile tavla ve kâğıt oyunları gibi oyunlar oynamak, erkeğin altın takması ve ipek giymesi gösterilebilir. Tenzîhen mekrûh: Şeriatın bağlayıcı ve kesin olmayan bir tarzda yapılmamasını istediği fiildir. Yapılmaması yapılmasından daha iyi olan davranışları tanımlar. Bu tür fiilleri işlemek cezâ ve kınanmayı gerektirmez; ancak terk eden övülür. Örneğin toplu bir ibadete katılacak kimsenin soğan-sarımsak yemesi ve ikindi namazından sonra kerahat vaktine kadar nafile namaz kılmak bu tür mekrûhlardandır. MÃ¼stehap Müstehap (veya Müstehab), ""sevilen, beğenilen"" anlamına gelen İslam dini terimi. Edeb ve mendub da denir. Efâl-i mükellefin'dendir. İslam'da yapılınca sevap sayılan, yapılmayınca günah olmayan eylemlere verilen isimdir. İslam'a göre müstehaplar, Allah'ın yapıldığında hoşnut olduğu eylemler olarak görülür ve bu nedenle klasik İslam alimleri tarafından yapılmaları tavsiye edilir. Nafile sadaka vermek, kuşluk namazı kılmak, farz namazları cemaat ile kıldıktan sonra safları bozmak, vs. müstehabdır. Haram Haram (Arapça: حرام); din kurallarına aykırı olan, dini bakımdan kesinlikle yasak olan eylemleri tanımlayan bir İslam dini terimidir. Türkçede genel anlamda " dini yasak" manasında ve diğer dinlerde yasak olan davranışları tanımlamakta da kullanılır. Fıkıh terminolojisinde Allah’ın (fıkıh bağlamında şeriat, ya da kanun koyucu olarak tanımlanan 'Şâri'nin') yapılmamasını mutlak biçimde emrettiği fiillere verilen genel isimdir. Örneğin, içki içmek, domuz eti ve Allah'tan başka birinin adına kesilmiş hayvanın etini yemek, faiz, kumar, kenz, zina, zulmetmek veya adam öldürmek haramdır. Haram kelimesi fıkıh terminolojisinde Allah tarafından yasaklanmış eylemleri ifade eder. Bu sebeple bir eylemin haram sayılabilmesi için O fiilin Kur'anda yahut da sahih hadislerle yasaklanmış olması gerekir. " "De ki: "Allah'ın kulları için çıkardığı ziynetleri ve tertemiz rızıkları kim haram kılmış?"" (A'râf suresi, 32) ""De ki: "Rabbim, ancak açık, gizli bütün hayasızlıkları, her türlü günahı, haksız yere isyanı ve Allah'a, hiçbir zaman bir delil indirmediği herhangi bir şeyi ortak koşmanızı ve Allah'a bilmediğiniz şeyler yakıştırmanızı yasakladı." " (A'râf suresi, 33) ""De ki, "Baksanıza, Allah sizin için nice rızıklar indirdi, siz onlardan bir kısmını haram, bir kısmını helâl yaptınız". De ki, "Size Allah mı izin verdi, yoksa siz Allah'a iftira mı ediyorsunuz?"" (Yunus suresi, 59) ""Allah'a ortak koşanlar dediler ki: 'Eğer Allah dileseydi ne biz, ne de atalarımız Ondan başkasına ibadet etmezdik; Onun izni olmadan da hiçbir şeyi haram kılmazdık.'..." "(Nahl suresi, 35) ""Dillerinizin yalan vasfetmesi ile: "şu helaldir, şu haramdır" demeyin; aksi halde Allah'a iftira etmiş olursunuz. Şüphesiz Allah'a yalan uyduranlar asla kurtulamazlar."" (Nahl suresi, 116) ""Kim Allah'a karşı yalan uydurandan daha zalimdir? işte bunlar, rablerine arz edilecekler ve şâhitler de, rablerine karşı yalan söyleyenler işte bunlardır diyeceklerdir. Biliniz ki, Allah'ın lâneti zalimler üzerinedir."" (Hud suresi, 18) ""Allah, kendisine ortak koşulmasını bağışlamaz; onun dışında, dilediği kimsenin günahını bağışlar. Allah'a ortak koşan ise pek büyük bir günahla iftirada bulunmuş olur."" (Nisa suresi, 48) ""Ey Peygamber! Eşlerinin rızasını arayarak Allah'ın sana helâl kıldığı şeyi niçin sen kendine haram ediyorsun? Allah çok bağışlayan çok esirgeyendir."" (Tahrim suresi, 1) ""Vay, Kitabı elleriyle yazıp, sonra da onu az bir değere satmak için, 'Bu Allah katındandır' diyenlere! Vay ellerinin yazdıklarına! Vay kazandıklarına!"" (Bakara suresi, 79) Bölgesel anlayışların etkisi; Özel durumlar dışında Haram ve helal yiyeceklerin belirlenmesinde, Şafiî ve İbn Kudame gibi bazı fakihler haram ve helalliğin kriterini "Arabın tabiatına uygunluk ve aykırılık" ile sınırlamışlardır. Haram tanımlamaları, dini açıdan kaynağın kendisinin veya kaynaktaki ifadenin anlam ve kapsam açısından ifade etmesi gereken kesinlik algısına göre mezhepler ve anlayışlara göre değişebilmektedir. Örneğin balık dışı deniz ürünleri mut'a nikâhı, tesettürde haram sayılan bölgeler vb. Ayrıca Kur'an tercümelerinde başvurulan yöntemler dolayısıyla ayetlerde yapılan kapsam genişletmeleri veya anlam kaydırmaları inananlar açısından diğer problemler arasında sayılabilir. Fıkıhta zanni delil sayılan hadis'lerle haram hükmü konulup konulamayacağı da ayrı bir tartışma konusudur. Kıyas ve ictihad ile bir şeyin haram kılınması da beraberinde tartışmaları getirebilecek metotlardandır. Sarhoş etmeyecek derecede alkol içeren yiyecek ve içeceklerin haram sayılması bu bağlamda verilebilecek örneklerdendir. MÃ¼bah Mübah (), İslami terim. Efâl-i mükellefin'dendir. Yapılmasında veya terkinde dinî yönden hiçbir mahzûru bulunmayan, yani, mükellefin yapıp yapmamakta tamamen serbest olduğu işlerdir. Oturmak, yemek, içmek, uyumak gibi... Mübah olan bu gibi işlerin ne yapılmasında sevab vardır, ne de terkinde günâh vardır. İslam dininde inanan kişinin gerçekleştirmesine (yapmasına) Allah tarafından izin verilen fiillere verilen isimdir. Her ne kadar sözcük köken bakımından bir İslam dini terimi olsa da Türkçede ""yapılmasına izin verilen"" manasında hem dinî hem de dinî olmayan şekilde kullanılmaktadır. Sözcük olarak "mübâh" Arapça kökenlidir. Bir şeyin mübah olması, yapılabilir olduğu anlamına geldiği için, eyleme cevaz verilmiştir; yani eylem caizdir. Bu sebeple mübah yerine câiz sözcüğünün de kullanıldığı olur. Seyahate çıkmak veya yemek yemek gibi fiiller örnek olarak verilebilir. Bununla birlikte bir şeyin mübah oluşunun sınırları vardır; bir seyahatte ölüm riski varsa ve seyahati gerektirici herhangi bir sebep yoksa bu belirli seyahatin mübah olup olmadığı tartışılabilir. Aynı şekilde kişinin yemek yemesi mübah ise de, sağlığını bozacak şekilde aşırı yemesi veya haram şeylerden (İslam dininde yemesi yasaklanan şeylerden, domuz eti gibi) yemesi mübâh değildir. İslam'a göre mübah olarak sınıflandırılmış eylemler, iyi niyetle yapılırsa tâat (Allah'ın beğendiği şey) olur. Kötü niyetle yapılırsa, günah olur. Önemli olan kişinin niyetidir. Mübah iki çeşittir: "mübah liaynihi" ve "mübah ligayrihi". Mübah liaynihi, kendisinden (bizzat özünden) dolayı mübah iken, mübah ligayrihi, kendisi dışındaki başka unsurlar sebebiyle mübah olandır. Örnek vermek gerekirse: haram olmayan şeylerden yemek özü sebebiyle mübahtır. İçki içmek veya haram bir şeyi yemek haramken, eğer kişi can tehlikesiyle karşı karşıyaysa (örneğin eğer içki içmezse öldürülecekse veya açlıktan ölme tehlikesiyle karşı karşıya iken yanındaki tek şey ise) içki içmesi veya haram bir şeyi yemesi mübah sayılır. Burada fiilin kendisi, örneğin içki içmek mübah değildir, fakat fiilin kendisi dışında unsurlar, can tehlikesi gibi, fiili mübah kılabilir. Ä°zar İzar İslam dini terimi. İslam dininde ölen kişinin bedeninin gömülmeden önce sarıldığı bez parçası (kefen) ile ilgilidir. İslam dininde ve geleneğinde kefenin baştan ayağa kadar olan ve genişliği bir metreyi bulan parçasına verilen isim. Ayrıca, hacta erkeklerin belden aşağısını örtmek için kullandıkları beze de bu ad verilir. Lifafe Lifâfe, İslam dininde bir terim. İslam'da ölen kişinin bedeninin sarılıp gömülmesi gereken bez parçasının (kefenin) bir parçası. Lifâfe baştan ve ayaklardan aşırı uzunlukta olup kefenin en geniş parçasıdır. Baş üstünden ve ayak altından uçları büzülüp bezle bağlanır. Tilavet secdesi Kur'ân-ı Kerîm'deki on dört secde ayetinden herhangi birini okuyan veya işiten bir mükellefin, yani akıllı ve ergenlik çağına erişmiş bir Müslümanın yapması vâcib (lâzım gelen) secde. Secde ayetleri, Kur'ân-ı Kerîm'in A'râf sûresi 7-206, Ra'd sûresi 13-15, Nahl sûresi 16-49, İsrâ sûresi 17-109, Meryem sûresi 19-58, Hac sûresi 22-18, Furkân sûresi 25-60, Neml sûresi 27-25, Secde sûresi 32-15, Sâd sûresi 38-24, Fussilet sûresi 41-37, Necm sûresi 53-62, İnşikâk sûresi 84-21 ve Alak sûresi 96-19 sûrelerinde bulunmaktadır. (Bkz. Secde) Nahl Suresi Nahl Suresi (Arapça: سورة النحل), Kur'an'ın 16. suresidir. Sure 128 ayetten oluÅŸur. Medine döneminde yazılmış olan son üç ayetin dışındakiler Mekke döneminde indirildiğine inanılmaktadır. Sure ismini 68. ayetinde geçen ve bal arısı anlamına gelen 'nahl' kelimesinden almıştır. Sure Allah'ın emri gelecektir ifadesiyle başlar. Surede başlıca, kainatta Allah'ın varlığını ve birliğini gösteren deliller, yağmurun getirdiği suyun insanlar, hayvanlar ve bitkiler için önemi, vahiy, öldükten sonra dirilme gibi konular yer almaktadır. Surenin 90. ayeti her Cuma namazında hutbenin ardından okunmaktadır. Secde Secde, Arapça kökenli sözcük, İslam dini terimi. Namazda alnı, burnu, el ayalarını, dizleri ve ayak parmaklarını yere koymaya verilen isimdir. Namazın farzlarındandır. Secde sadece namazda değil, dua ederken de yapılan bir harekettir. Ayrıca Türkçede bugün secde "yere çöküp yüzünü ve ellerini yere koymaya" verilen genel bir isim olmuştur. İslam dışı dinler ve inançlarda (Paganizmden diğer semavi dinlere kadar) da, özellikle dua veya çeşitli ritüeller sırasında, sık sık tekrarlanan bu harekete Türkçede çok genel bir açıdan ""secde"" denmektedir. Çoğu farklı dinin bu harekete verdiği farklı özel isimler de bulunmaktadır. "İnsan namazda kıyamda iken dikey, rükûda yatay bir halde bulunur. Secdede ise başı yerdedir. Bu sonuncu halde iken Allah'a âzamî derecede yaklaşır. Secde vaziyeti insanın Rabbine en yakın olduğu haldir. İnsan Allah karşısında maddî olarak ne kadar eğilir ve küçülürse, mânen o nispette büyür ve yücelir." AtatÃ¼rk Olimpiyat Stadyumu Atatürk Olimpiyat Stadyumu, Türkiye'nin İstanbul şehrinde yer alan bir stadyumdur. Adını ülkenin ilk cumhurbaşkanı Mustafa Kemal Atatürk'ten alan tesis, kapasite olarak ülkedeki en büyük stadyumdur. Olimpiyat Oyunlarına hazırlık projesi kapsamında Türk atletizmine ve futboluna hizmet etmesi amacıyla yaptırılmıştır. 1999 yılında İstanbul'un Başakşehir ilçesi İkitelli bölgesinde 584 hektarlık alana Olimpiyat Parkı'nın en büyük projesi olan Atatürk Olimpiyat Stadyumu'nun yapımına başlandı. 2002 yılında yapımı tamamlanmıştır. Uluslararası futbol şampiyonaları ve dünya atletizm şampiyonalarının yapılabileceği, IAAF, FIFA, IOC şartlarını karşılayan Atatürk Olimpiyat Stadyumu'nun son düzenlemelerden sonra toplam seyirci kapasitesi 75.145'e düşürülmüştür. Her türlü spor, sosyal ve kültürel faaliyetlerin yapılabildiği stadyumumuzda, sporcu, antrenör ve eğitimci yetiştirilebilecek altyapı bulunmaktadır. Ayrıca 9 kulvarlı ana atletizm pistinin haricinde 2 adet ışıklandırılmış antrenman ve atletizm sahası bulunmaktadır. Dünyanın sayılı stadlarından Atatürk Olimpiyat Stadı büyük organizasyonlara ev sahipliği yapmıştır. İtalya'da "Cribaudo Yayınevi" tarafından 2005 yılında yayınlanan "Stadi Del Mondo" (Dünya Stadları) adlı kitapta dünyanın en büyük ve en önemli stadları arasında gösterilmektedir. Her türlü spor, sosyal ve kültürel faaliyetlerin yapılabildiği statta, sporcu, antrenör ve eğitimci yetiştirilebilecek altyapı bulunmaktadır. Stadyum bir dönem ilgili kulübün başvurusu üzerine İOOHDK tarafından Galatasaray'ın kullanımına tahsis edilmiştir. Şu anda da belli bir kulüp için üst kullanım hakkı devredilmeyen (kiralanmayan) stadyum, İOOHDK tarafından çeşitli başvurular değerlendirilerek pek çok farklı kulübün/takımın kullanıma verilmektedir. 31 Temmuz 2002'de oynanan Galatasaray-Olimpiakos dostluk maçı ile açılmıştır. Atatürk Olimpiyat Stadında oynanan ilk Galatasaray-Fenerbahçe derbisini 70.125 seyirci tribündeki yerini alarak izledi ve derbi izlenme rekoru kırıldı. 23 Eylül 2013 tarihinde oynanan Beşiktaş - Galatasaray maçında bu rekor 76.127 seyirci ile kırıldı. Galatasaray 2003-04 ve 2006-07 sezonlarında İstanbul'daki UEFA Şampiyonlar Ligi maçlarını da burada oynadı. 2004 yılındaki Trabzonspor - Gençlerbirliği Türkiye Kupası finali,2005 Fenerbahçe Galatasaray Türkiye Kupası finali, 25 Mayıs 2005 tarihindeki Liverpool - AC Milan UEFA Şampiyonlar Ligi finali, 2009 yılındaki Fenerbahçe - Beşiktaş Türkiye Süper Kupası karşılaşması ile 2010 yılındaki Bursaspor - Trabzonspor Süper Kupa karşılaşması, bu stadyumda oynanmıştır. Son olarak UEFA Başkanı Aleksander Ceferin, 2020 UEFA Şampiyonlar Ligi finalinin Atatürk Olimpiyat Stadyumu'nda oynanacağını açıklanmıştır fakat COVID-19 pandemisi nedeniyle maçın seyircisiz olarak Lizbon'da oynanmasına karar verilmiştir.2020 yılındaki Trabzonspor - Aytemiz Alanyaspor Türkiye Kupası Finali'ne ev sahipliği yapmıştır.2020 yılındaki maçın Olimpiyat'tan alınması üzerine 2021 Şampiyonlar Ligi Finali Rusya'da alınıp Olimpiyat'a verilmiştir. 2000 Olimpiyat oyunlarına aday olan ancak tesis yetersizliği, metro hattının olmaması ve trafik sorunları nedeniyle bu organizasyonu kazanamayan İstanbul için dünyadaki örnekleri gibi bir stadyum yapılması gerektiği bazı spor otoriteleri tarafından gündeme getirilmişti. Bu konuda stad inşası ile ilgili ilk girişim dönemin 1994 yılında İstanbul Büyükşehir Belediyesi başkanı Recep Tayyip Erdoğan tarafından başlatıldı. Arazi aramalarına başlanan stadyum için yerli yabancı bazı firmalarla fikir alışverişinde bulunuldu. İlk olarak Küçükçekmece ve Büyükçekmece tarafındaki boş alanlarda incelemeler yapıldı. Stadın mümkün olduğunca şehirden uzak olması ama aynı zamanda toplu taşıma alanlarına yakın olması hedefleniyordu. Sinan Erdem başkanlığındaki Türkiye Millî Olimpiyat Komitesi ve İstanbul Büyükşehir Belediyesi'nin ortak çalışması sonrası şimdi Olimpiyat stadının bulunduğu alanda stad yapımı için karar kılındı. Seçilen arazi hem stadyum hem yan yol hem de Olimpiyat Parkı ve parkın içerisine kurulacak tesisler için yeterli yüzölçümüne sahipti. 1998 Kasım ayında yapılan Olimpiyat Stadyumu inşaatı ihalesini Tekfen İnşaat-Fransız Campenon Bernard S.A.E. International ortaklığı kazandı. Genelde konut ve plaza inşaat çalışmalarıyla dikkat çeken Tekfen'in geleneksel çizgisinin dışında gerçekleştirdiği projeler arasında yer alan Olimpiyat Stadı projesi 1999 yılının şubat ayında ilk hafriyat çalışmaları ile birlikte başlamış oldu. Projesi, Fransa Stadyumu'ın mimarları tarafından, tüm uluslararası mimarlık, güvenlik, yapı tekniği ve spor standartlarına uygun olarak tasarlanan stadın inşaatı hiç duraksamadan devam etti. İstanbul'un İkitelli bölgesinde 584 hektarlık alana kurulacak olan Olimpiyat Parkı'nın en büyük projesi olan ve Mimarlığını Michel Macary ve Aymeric Zublena’nın yaptığı stadyum inşaatı 2002 yılında yollar hariç tamamlanma aşamasına gelmiştir. İstanbul Atatürk Olimpiyat Stadı inşaatı bünyesindeki tüm boya ve sinyalizasyon işleri Benart Mimarlık tarafından gerçekleştirilmiştir. 31 Temmuz 2002 tarihinde Galatasaray ile Yunanistan'ın Olympiakos takımları arasında oynanan karşılaşma ile açılmıştır. Maç öncesi Galatasaray ve Olympiakos takımları arasında 'Olimpiyat Ateşkesi' anlaşması imzalanmıştır. O dönemlerde 2008 Avrupa şampiyonasına birlikte aday olan Türkiye ve Yunanistan'ın iki spor temsilcisi arasında Swiss otelde barış ve işbirliği toplantısı düzenlenmiştir. Törene Galatasaray Başkanı Özhan Canaydın, Olympiakos Başkanı Socrates Kokkalis, Teknik direktörler Fatih Terim ve Takis Lemonis ile kaptanlar Bülent ve Djordjeviç katılmışlardır. Törende Galatasaray ve Olympiakos takımları daha önce ABD eski başkanı Bill Clinton tarafından imzalananan Olimpiyatlardan 7 gün öncesinden 7 gün sonrasına kadar ülkeler arasındaki tüm anlaşmazlıkların durdurulmasını hedefleyen deklerasyonu imzalayan ilk spor kulüpleri olmuşlardır. Açılış öncesi yolların tam olarak inşa edilememesi ve Olimpiyat komitesi heyetinin stat açılışına maksimum 50 bin kişi beklemesinden kaynaklanan organizasyon bozuklukları nedeniyle tarihi maç büyük sıkıntılara neden olmuştur. İstanbul'un çeşitli bölgelerinden otobüslerle ve araçlarıyla stada hareket eden taraftarlar Olimpiyat Stadına Masko tarafından giden yolun gişeler kısmından sonraki alanda büyük sıkışıklıklara neden olmuşlar birçok taraftar arabasını TEM otoyolunda bırakarak stada yürümüş onlarca otobüs ise sıkışan trafikte kalmış birçoğu geri dönmüştür. Aynı sıkışıklıklar TEM yolunun Edirne yönündeki geliş istikametinde de yaşanmış meydana gelen trafik sıkışıklığı nedeniyle TEM yolu-Olimpiyat stadı ara yolunda maç öncesi büyük bir insan seli oluşmuş binlerce insan yaklaşık 1 km'lik yolu yürüyerek katetmiştir. Temde oluşan yoğun trafik ve binlerce seyircinin stada yürüyerek gelmesi ve buna bağlı olarak bilet sahibi çok sayıda taraftarın maça yetişememesi ve aynı anda Galatasaraylı futbolcularında stada gelişte gecikmeleri nedeniyle daha önce 21:00'de oynanacağı açıklanan karşılaşma 21:30'a alınmıştır. Karşılaşma öncesi Galatasaray ve Olympiakos takımları stada gelene kadar büyük sıkıntılar yaşamışlardır. Metin Oktay tesislerinden saat 18:30'dan çıkan sarı kırmızılı kafile Florya'da İkitelli'ye yoğun trafik nedeniyle 1,5 saatte gelebilmişlerdir. Biletix tarafından internet üzerinden 75 bin bilet satıldığı bildirilen karşılaşmanın bilet fiyatları kapalı alt tribün 2 milyon , kapalı üst tribün 4 milyon, numaralı alt tribün 4 milyon, numaralı üst tribün 6 milyon lira olarak belirlenmişti. Açılış karşılaşmanın ilk golünü 27. dakikada Berkant Göktan atmıştır. Aynı karşılaşmada Galatasaray'a 2-0 lık üstünlüğü getiren ikinci gol 90. dakikada Arif Erdem'den gelmiştir. Bilet gişelerinin bağlı bulunduğu kartlı geçiş sisteminden alınan bilgilere göre karşılaşmaya toplam 79,414 seyirci girmiştir. Ancak maçı izlemeye gelen toplam seyirci adedinin yoğun trafiği geçemeyip geri dönenler ve maçın yarısında evine yetişmek için stadı terkedenlerin yerine gelenlerle birlikte yaklaşık 100 bin kişi civarında olduğu tahmin edilmektedir. Açıldığı dönemde Balkanların ve Ortadoğu'nun en modern stadı olarak kabul edilen stadyumda maça gelen seyirciler dışında yüzlerce seyyar satıcı kaldırımların kapanmalarına neden olmuşlar bu nedenle Polis görevini yapmakta zorluk çekmiş birçok güvenlik aracı stadın bulunduğu alana girememiştir. 2000 yılında Galatasaray'a UEFA Kupası'nı kazandıran Fatih Terim iki yıl aradan sonra tekrar Galatasaray ile anlaşmış ve ilk defa bu maçta takımının başına geçmiştir. Galatasaray ve Olympiakos arasında yapılan maç, Türkiye ve Yunanistan'ın 2008 Avrupa Futbol Şampiyonası'na ev sahipliği yapmak konusunda ortak adaylığı için de ayrı bir anlam taşımış, iki ülke takımları dostluk maçında stadın denemesinde karşı karşıya gelerek, tüm Avrupa'ya birlik mesajları vermişlerdir. Açılış maçını 2001 yılında oynanan ve 4 Galatasaraylı oyuncunun kırmızı kart gördüğü Fenerbahçe - Galatasaray maçının hakemi olan Ali Aydın yönetmiştir. Karşılaşmanın yan hakemliklerini Murat Şahin ve Alpaslan Dedek yapmıştır. Daha önce İstanbul’da bulunan 3 statta dar bir alanda görev yapan medya mensupları, bu stadyumda modern bir ortamda çalışma imkânı bulmuşlardır. Medya mensupları, Türkiye'de ilk defa dizayn edilen basın tribününde masalı ve monitörlü yerlerde oturup, karşılaşmayı televizyondan da takip edebilme imkânını yakalamışlardır. Atatürk Olimpiyat Stadının açılış maçı sonrası Galatasaray Kulübü İkinci Başkanı Ali Dürüst şu açıklamaları yapmıştır: "Galatasaray olarak stadın dünya kamuoyu tarafından tanınmasına aracılık ettiğimizi düşünüyorum“Bu maçla diğer eksikleri göreceğiz. Bizim gördüğümüz kadarıyla en büyük sorun ulaşım. Henüz stada ulaşamayan taraftarlar olduğu için maçı geç başlattık. Burada maç yapıp yapmayacağımıza daha sonra karar vereceğiz. Henüz kesin bir karar yok." Maç bitiminde aynı yoğunluk devam etmiş konuk takımın ve misafirlerin öncelikli stadı terk edebilmeleri amacıyla stadı otobüsle terk edecek seyirciler yaklaşık 1,5 saat kadar otobüslerde bekletilmiştir. Birçok seyirci TEM otoyoluna kadar stadı yürüyerek terk etmiş birçoğu ise stadın çevresinde bulunan tepelik alanları aşarak evlerine gidebilmişlerdir. Açılış maçı nedeniyle saat 18:00'den itibaren saat 24:00'e kadar TEM otoyolu hem Trakya tarafından hem de Masko gidiş yönü tarafından tarihinin en yoğun gününü yaşamıştır. Aşırı trafik yoğunluğu nedeniyle birçok insan evine ancak sabah saatlerinde ulaşabilmiştir. Gençlik ve Spor Bakanı Suat Kılıç Olimpiyat Stadının Türkiye Futbol Federasyonuna devredileceğini bildirmiştir. Stadın Türkiye futbol Federasyonu'na devri ile birlikte millî maçların burada oynanması planlanmaktadır. Türkiye 2009 yılında, 2016 Avrupa Futbol Şampiyonası'nı düzenlemek için UEFA'ya adaylık başvurusunda bulundu. Bu şampiyonanın açılış ve final maçları dahil 8 maçının Atatürk Olimpiyat Stadyumu'nda oynanması planlandığı için stadyumu yenileme projesi geliştirildi. Bu projeye göre stadyumun hilal biçiminde olan çatısında değişiklik yapılacak ve tüm tribünlerin üstü kapatılacaktı. Net ve brüt kapasiteyi sırasıyla 81.000 ve 90.000’in üzerine çıkarmak için zemin 2,15 metre alçaltılacaktı. Bu sayede yeni tribünler eklenecek ve tribünler sahaya yaklaştırılacaktı. Ayrıca VIP alanları genişletilecek ve yeni localar inşa edilecekti. Türkiye'nin 2016 Avrupa Futbol Şampiyonası düzenleme hakkını bir oy farkla Fransa'ya kaptırması sonucu bu yenileme projesinin akıbeti belirsizleşmiştir. Normalde 2020 UEFA Şampiyonlar Ligi Finali'ne ev sahipliği yapacak olan stadyum COVID-19 pandemisi nedeniyle maçlar ertelenince UEFA'nın aldığı kararla Finalin Lizbon'da oynanmasına karar verildi. 2021 UEFA Şampiyonlar Ligi Finali'ne ev sahipliği yapacak olan stadyumda, etkinlik öncesinde yenileme çalışmaları başladı. Çalışmalar kapsamında atletizm pisti kaldırıldı,stadın çimleri yenilendi. Türkiye'nin en fazla seyirci kapasiteli stadı olan Atatürk Olimpiyat Stadı Uluslararası Olimpiyat Komitesi (IOC), Uluslararası Amatör Atletizm Federasyonu (IAAF) ve Uluslararası Futbol Federasyonları Birliği (FIFA) kural ve koşullarını karşılayan Türkiye’deki üç stadyumdan biridir. Karşılıklı 2 kapalı tribünü bulunan statta, batı tribünü 27 bin 763, doğu tribünü 26 bin 164 kişi, kale arkalarında yer alan kuzey ve güney tribünleri ise 13 bin 335’er kişi alıyor. Stat içinde engelli seyirciler için 400 kişilik bölüm, medya mensupları için de 2 bin koltuk ayrılmış durumdadır. 134 giriş, 148 de çıkış kapısı bulunan stadın, 12 dakikada tamamıyla boşaltılmaktadır. Stat bünyesinde açık ve kapalı olmak üzere toplam 18 bin 900 araçlık otopark alanı bulunmaktadır. Stat içinde erkekler için 100 tuvalet, 100 lavabo, bayanlar için 90 tuvalet, 60 lavabonun yanı sıra, engelli erkek ve bayanlar için de tuvalet ve lavabolar yer alıyor. 2004 yılında UEFA Stat ve Güvenlik Komitesi tarafından 5 yıldızlı stadyumlar listesine alındı. Olimpiyatlar düşünülerek inşa edilen Atatürk Olimiyat Stadyumu, Uluslararası Atletizm Federasyonları Birliği ve Uluslararası Olimpiyat Komitesi tarafından birinci sınıf atletizm sahası olarak kabul edilmektedir. İstanbul Olimpiyat Oyunları Hazırlık ve Düzenleme Kurulu (İOOHDK) tarafından yapılan açıklamaya göre, İOOHDK tarafından yapımı gerçekleştirilen 80 bin kişi kapasiteli Atatürk Olimpiyat Stadı, UEFA Stat ve Güvenlik Komitesi tarafından yapılan inceleme ve değerlendirmeler sonucunda 5 yıldızlı statlar listesine dahil edilmiştir. Yapılan açıklamada, UEFA'nın 5 Kasım 2003 tarihinde Atatürk Olimpiyat Stadı'na yaptığı ziyaret sonrasında Türkiye Futbol Federasyonu'na gönderilen rapora göre 2004 yılı itibarıyla Avrupa'da bu kategoriye ulaşabilen toplam 20 stat bulunduğu bildirildi. Aynı raporda Atatürk Olimpiyat Stadı'nın, UEFA Stat ve Güvenlik Komitesi'nin değerlendirmede kıstas aldığı ve aralarında uluslararası ulaşım (hava alanı) imkânı da dahil olan toplam 20 maddelik istekleri tam anlamıyla karşıladığı ifade edilmiştir. Atatürk Olimpiyat Stadı Türkiye'de gerçekleştirilen en büyük spor yatırımlarından biridir. Projeyi farklı kılan, stadın batı tarafındaki hilal şeklindeki çelik çatı ve çelik çatının artgerme sistemle oluşturulan iki dayanak ile desteklenmesidir. Yerde monte edilen ve vinçlerin yardımıyla yerine oturtulan 3,420 ton ağırlığındaki çelik konstrüksiyon çatı 18,600 m, stadın doğu çatısı ise 13,000 m alana sahip ve 1,200 ton ağırlığındadır. Bu uygulama, Türkiye'de gerçekleştirilen çatı ve dayanak uygulamaları arasında önemli ve ayrıcalıklı bir yere sahiptir. Stadın kullanıcılarına ait kapalı mekanlar, batı bölümünde yer alan ve toplam kapalı brüt alanı 48,860 m olan yedi katlı bir yapı içerisine yerleştirilmiştir. Bu katlarda, sporcu, hakem ve antrenörlere ait, spor sahası ile doğrudan bağlantıları olan alanlar, teknik ve lojistik alanlar, polis istasyonu, itfaiye ve sağlık merkezi, organizatörlere ait ofisler ve toplantı odaları, tribünlere doğrudan bağlantısı olan basına ait alanlar ve dinlenme alanları bulunmaktadır. Stadyumun 9 kulvarlı ana atletizm pisti yanında; kuzeybatısında tünelle bağlantı sağlanabilen IAAF'ce istenen tüm şartları karşılayan 1 adet 24,000 m'lik ışıklandırılmış antrenman sahası ve 1 adet 15,000 m'lik atletizm ısınma sahası vardır. 52,000 m taban alanı üzerine inşa edilen stadın plaza ile birlikte toplam alanı ise 120,000 m'dir. Stadyum, İnşaat Mühendisleri Odası tarafından hazırlanan 50 Yılda 50 Eser adlı listede yer aldı. DiÄŸer teknik detaylar: UEFA tarafından 25 Mayıs 2005 tarihinde oynanacak Şampiyonlar Ligi Finali'ne ev sahipliği yapacağı bildirilmiştir. O dönemlerde Galatasaray'ın maçlarını oynadığı ve rüzgâr sorunu nedeniyle Türkiye'de çok eleştiri alan stadyum, Fransa Stadyumu, Estadio do Dragao, Jose Alvalade, Işık Stadyumu ve Vicente Calderón Stadyumu'nu saf dışı bırakmıştır. UEFA İcra Komitesi'nin, İsviçre'nin Nyon kentinde yaptığı toplantıda verdiği bu kararla balkanlarda ve Türkiye'de ilk defa Şampiyonlar ligi finali düzenlenmiştir. Stadyumun Şampiyonlar Ligi finali için seçilmesiyle ilgili dönemin UEFA Asbaşkanı Şenes Erzik şunları söylemiştir: "Tabii ki çalışmalar olmasa böyle bir kararın çıkması mümkün değildi. UEFA Genel Sekreterliği'ni de takdir etmek lazım. Geldiler, incelediler ve ülkeler arasında güzel bir kıyaslama yaptılar. Alternatifler vardı ama ne mutlu ki bizim teklifimiz kabul edildi." 2005 UEFA Şampiyonlar Ligi Finali, 25 Mayıs 2005 tarihinde İngiltere'nin Liverpool ve İtalya'nın AC Milan takımları arasında oynandı. Karşılaşmanın ilk yarısını 3-0 geride kapatan Liverpool, ikinci devrede bulduğu üç golle önce maçı uzatmaya taşımış ardından penaltı atışlarında rakibine üstünlük kurarak Şampiyonlar Ligi finalini kazanmıştır. Stadyum, 29 Temmuz 2020 tarihinde saat 21:30'da oynanmış olan 2020 Türkiye Kupası Finali'ne ev sahipliği yapmıştır. Normalde 5 Mayıs'ta oynanması planlanan maç COVID-19 pandemisi nedeniyle 29 Temmuz'a ertelenmiş olup maçın bu statta seyircisiz yapılmasına karar verilmiştir. Maçın sonunda Trabzonspor Alanya'ya karşı 2-0 kazanmıştır. Stadyum, 30 Mayıs 2020 tarihinde oynanacak olan 2020 UEFA Şampiyonlar Ligi Finali'ne ev sahipliği yapacaktı fakat COVID-19 pandemisi yüzünden maç ertelendi.Sonrasında alının kararla maçın seyircisiz olarak 23 Ağustos 2020 tarihinde Lizbon'da oynanmasına karar verildi. Bunun telafisi olarak 2021 yılında Rusya'da oynanacak 2021 UEFA Şampiyonlar Ligi Finali'nin Atatürk Olimpiyat Stadı'nda oynanmasına karar verildi. 2006-07 sezonunda ev sahibi olarak tüm maçlarını oynayan İstanbul BBSK 2013-14 sezonunda da maçlarını burada oynamaya devam etmektedir. son 6 sezon içerisinde çeşitli dönemlerde Trabzonspor, Orduspor, Sivasspor, Kasımpaşa lig maçlarını, Galatasaray spor kulübü şampiyonlar ligi grup eleme maçlarını yine Olimpiyat Stadında oynamışlardır. Bu sürede birçok başka faaliyette ev sahibi vazifesi gördü ve stadyumda açılıştan bu yana 120'yi aşkın reklam filmi çekildi. Bu faaliyetlerin bazıları; Atatürk Olimpiyat Stadı'nın tüm zamanlarındaki seyirci rekoru açılış maçında kırılmıştır. Bu karşılaşmayı biletli toplam 79.600 seyirci izlemiştir. 22 Eylül 2013 tarihinde oynanan Beşiktaş - Galatasaray karşılaşması ise süper lig tarihinin en seyircili maçı olarak kayıtlara geçmiştir. Bu karşılaşmayı ise 76.127 seyirci izlemişti. İstanbul'un İkitelli bölgesinde bulunan Olimpiyat Köyü'nün maç günleri dışında pek toplu ulaşım imkânı bulunmamakla birlikte, planlamalarda İETT otobüsleri ile birçok merkezden ulaşım için çalışmalar yapılmaktadır. 2013 yılında ise Metro (M3 hattı) devreye girmiştir. Bu çalışmalar tamamlanana kadar İETT'nin Bahçeşehir - Yenikapı arasında bulunan 146-T hat numarası ile çalışan otobüsü ulaşım imkânı sağlanmıştır. Ayrıca maç günleri İstanbul'un birçok merkezinden seferler ile İETT ulaşım hizmeti vermektedir. Zafer Biryol Zafer Biryol (d. 2 Ekim 1976, Rize), teknik direktör, Türk eski futbolcudur. Beşiktaş altyapısında futbola başlayan Zafer Biryol, Beşiktaş'ta profesyonel oldu. Daha sonra Mersin İdman Yurdu, Edirnespor, Yeni Salihlispor ve Şekerspor'da forma giydi. Şekerspor'da oynarken 2000-2001 sezonunda attığı 20 golle dikkatleri üzerine çeken Zafer Biryol, Süper Lig'de Göztepe'ye oradan da Konyaspor'a transfer oldu. Konyaspor forması ile 2003-2004 sezonunda 33 maçta 25 golle gol kralı olan Biryol, bu performansı ile 2005-2006 sezonunda Fenerbahçe'ye transfer oldu. Burada fazla yıldızı parlamayan Biryol, 2006 yılında Fenerbahçe'den Bursaspor'a transfer oldu. Bursa'da da aradığını bulamayan Biryol Çaykur Rizespor'a transfer oldu. 2. Lig ekiplerinden Konya Şekerspor, 2009-2010 sezonunda Altay Spor Kulübü'nde forma giyen Zafer Biryol ile anlaştı. 2010 yılından itibaren Konya Şekerspor forması giymeye başladı. Kısa bir süre sonra futbolculuk kariyerini Konya Şekerspor'da noktaladı. Futbolu bıraktıktan sonra Kanada'ya yerleşen Biryol, Toronto'da kendisine ait futbol okulu kurdu. 7 kez Türkiye millî futbol takımında forma giyip bir de gol kaydeden Biryol, ilk millî maçına 18 Şubat 2004'te Danimarka karşısında çıktı. 3 Kasım 2015 tarihinde Bandırmaspor teknik direktörlüğüne getirildi. Şubat 2016'da görevinden istifa etti. NOT:"Evsahibi olarak Türkiye baz alınmıştır." FÃ¡bio Luciano Fabio Luciano (d. 29 Nisan 1975, Vinhedo), BrezilyalÄ± eski futbolcudur. 2003-2004 sezonunun başında Brezilya'nın Corinthians takımından Fenerbahçe'ye kiralık olarak geldi. Fenerbahçe'nin defansının ortasında görev yaptı. En önemli özelliği oldukça sık gol atmasıdır. Evli ve Geanlucca adında bir oğlu var. Fenerbahçe'de oynarken uzun süreli bir sakatlık dönemi yaşadı. Ardından eski Fenerbahçe teknik direktörü Christoph Daum'un çalıştırdığı Köln takımına kiralandı. İlk maçında 2 gol atarak taraftarın yüzünü güldürdü. Daha sonra 2007-2008 sezonu için Brezilya'nın Flamengo takımına transfer oldu. 2009 yılında futbola veda etti. Volkan Demirel Volkan Demirel (d. 27 Ekim 1981; Fatih, İstanbul), kaleci pozisyonunda görev alan eski millî futbolcu. Profesyonel futbolculuk kariyerine 2000 yılında Kartalspor'da başladı. 2002'de, Süper Lig'deki Fenerbahçe'ye transfer oldu. Burada beş Süper Lig, iki Türkiye Kupası ve üç Türkiye Süper Kupası şampiyonluğu yaşadı. 2004'ten itibaren Türkiye millî takımının formasını giyen futbolcu, ülkesinin yarı finale kadar yükseldiği 2008 Avrupa Futbol Şampiyonası'nda mücadele etti. 27 Ekim 1981 tarihinde İstanbul'un Fatih ilçesinde doğmuştur. Kaleciliğe ortaokul takımında başladı. Okul takımında genelde orta saha mevkiinde görev yapan Volkan, takımın kalecisinin takımdan ayrılmasının ardından kaleye geçti. Volkan bunun ardından okul takımındaki arkadaşlarıyla Kartalspor'a transfer oldu. Kartalspor'da ilk resmi maçına 24 Eylül 2000 tarihinde Sarıyerspor maçında çıkan Volkan Demirel, bu maçta kalesinde 2 gol görmüştür ve maç 2-2 bitmiştir. Kartalspor'da Servet ve Egemen gibi millî futbolcularla forma giyen Volkan, bu takımda 51 maçta forma giydi ve burada geçirdiği iki yılın ardından 2002-03 sezonunda Fenerbahçe’ye transfer oldu. Fenerbahçe'deki kariyeri 29 Haziran 2002'de TSV Dorfen ile yapılan hazırlık maçı ile başladı. İlk resmi maçına Rüştü Reçber'in sakatlığı nedeniyle 26 Nisan 2003'te Samsunspor karşısında çıkmıştır. Maçın ilk dakikalarında kalesinde gol görmüştür fakat Johnson'ın attığı golle karşılaşma 1-1 sonlanmıştır. Ayrıca Volkan, bu maçta 24 numaralı formayı giymiştir. 2002-03 sezonunda Süper Lig'de Fenerbahçe-Diyarbakırspor maçında çıkan tartışmaya yedek kulübesinden karışıp kırmızı kart gören Volkan, 2002-03 sezonunda başka maçta şans bulamamıştır. 2003-04 sezonunda ise Rüştü Reçber'nün Barcelona'ya transfer olmasının ardından teknik direktör Christoph Daum tarafından şans bulmaya başlayan Volkan, bu sezon ilk maçına 7 Aralık 2003 tarihinde MKE Ankaragücü karşısında çıkmıştır ve takımı Pierre van Hooijdonk'un 2 golü, Ümit Özat ve Selçuk Şahin'un golleriyle 4-1 galip gelmiş ve Fenerbahçe formasıyla ilk galibiyet sevincini yaşamıştır. 13 Aralık 2003 tarihinde Fenerbahçe'nin Denizlispor ile oynadığı karşılaşmada kalesini gole kapatan Volkan, takımının 2-0 galip gelmesinde büyük pay sahibi olmuştur ve ilk defa bir resmi maçta kalesini gole kapatmıştır. Volkan ilk Galatasaray derbisine 28 Şubat 2004 tarihinde çıkmıştır. Fenerbahçe, Nobre'nin golüyle öne geçmiştir fakat daha sonra Volkan, Ömer Erdoğan'in golüne engel olamamıştır. Fakat son dakikalarda Mehmet Yozgatlı'nın attığı golle Fenerbahçe, karşılaşmadan 2-1 galip ayrılmıştır. 2003-04 sezonunda 19 lig maçında 22 numaralı formasıyla mücadele eden Volkan Demirel, o sezon ilk şampiyonluğunu yaşamıştır. 2004-05 sezonunda 1 numaralı formayı almıştır. Geri dönen Rüştü Reçber ise 34 numarayı almıştır. Fakat Rüştü'nün dönmesiyle Volkan, ikinci kaleci konumuna düşmüştür. 2004-05 sezonunda 6 maçta forma giyen Volkan, İstanbulspor, Denizlispor ve Kayserispor maçlarında kalesini gole kapatmıştır ve sezon sonunda kariyerinin ikinci şampiyonluğa ulaşmıştır. 2005-06 sezonunda 18 lig maçına çıkan Volkan, birinci kaleci Rüştü'den daha çok maçta forma giymeye başlamıştır. O sezon Türkiye Kupası çeyrek final rövanş maçında Ali Sami Yen Stadyumu'nda Tuncay'a asist yapmıştır. 2006-07 sezonunda 16 lig maçında forma giymiştir ve ayrıca kariyerinin üçüncü lig şampiyonluğu yaşamıştır. 2007-08 sezonunda Türkiye Kupası çeyrek finalde Galatasaray ile oynanan rövanş maçında Lincoln'ün kendisine küfür ettiği gerekçe göstererek ona saldırmıştır ve kırmızı kart görerek 3 maç ceza almıştır. Aynı sezon Fenerbahçe, Şampiyonlar Ligi'nde tarih yazarken Sevilla ile oynanan ikinci tur rövanş karşılaşmasında ilk 10 dakikada uzaktan 2 gol yemiştir. Bu hem Fenerbahçe'nin hem de Volkan'ın moralini bozmuştur. Fakat Fenerbahçe, maçı penaltılara kadar getirmiştir. Penaltı atışlarında 3 kurtarış yaparak Fenerbahçe'yi "Çeyrek final"e taşımıştır. Bu maçta Sevilla takımından Dani Alves'in kullandığı 5. penaltı atışındaki kurtarış 2015 yılının Mart ayında UEFA Şampiyonlar Ligi'nde unutulmaz 5 penaltı kurtarışı arasında gösterilmiştir. Yine aynı sezon Galatasaray ile şampiyonluk yarışında olan Fenerbahçe, bitime 3 hafta kala Galatasaray ile deplasmanda karşılaşmıştır. Sabri'nin ortasında boşa çıkan Volkan, Edu ile çarpışmış boşta kalan topu Nonda tamamlamıştır. Maçı bu golle Galatasaray 1-0 kazanmıştır. Kalan 2 haftada da avantajını sürdürerek sezonu şampiyon tamamlamıştır. 2008-09 sezonu Süper Lig 3. hafta karşılaşmasında Fenerbahçe, Ankara'da Hacettepe'ye konuk olmuştur. Maç 2-1 Hacettepe'nin üstünlüğüyle devam ederken son dakikalarda Volkan bir penaltı yaptırmıştır. Penaltı kaçınca hakeme "Bak, Allah da izin vermedi!" diyerek kırmızı kart görmüştür. Cezası önce 2 maç olarak açıklanmış daha sonra 1'e indirilmiştir. 12 Nisan 2009'da Ali Sami Yen Stadyumu'nda Fenerbahçe, Galatasaray ile karşı karşıya gelmiştir. Baştan sona kadar gergin bir havada oynanan maçta, kıyamet son dakikada kopmuştur ve birçok futbolcu birbirine girmiştir. Volkan da taraftarlara kışkırtıcı hareketler de bulunmuştur. Maç içinde herhangi bir kart görmeyen Volkan, daha sonraki incelemelere göre 3 maç ceza almıştır. 2009-10 sezonunda 32 Süper Lig, 9 UEFA Avrupa Ligi ve 6 Türkiye Kupası maçında forma giyen Volkan, iç sahada 7 maç üst üste gol yememe rekoru kırmıştır. Fakat son maçta Trabzonsporlu Burak'ın aşırtma golüne engel olamamış ve Fenerbahçe, bu golle şampiyonluğu yine son maçta yitirmiştir. 2010-11 sezonunda yine 32 lig maçında forma giymiştir ve kariyerinin 4. lig şampiyonluğuna ulaşmıştır. 2011-12 sezonu Fenerbahçe için sancılı başlamış ve sezon sonuna kadar öyle devam etmiştir. Birçok yabancı futbolcu (Emenike, Lugano, Santos, Niang, Güiza) kulüpten ayrılırken o, diğer arkadaşları gibi takımdan asla ayrılmayacağını ve mücadelelerini sonuna kadar devam ettireceklerini belirtti. Bunun sonucunda harika bir sezon geçirmiştir. 7 Aralık 2011'de Türk Telekom Arena'da fırtına gibi esen Galatasaray ile kötü futbol oynayarak kazanan Fenerbahçe karşı karşıya gelmiştir. Maç beklendiği gibi Galatasaray ataklarıyla başlamış ve maç boyu öyle sürmüştür. Volkan, elinden geleni yapmış, müthiş kurtarışlara imza atmıştır. Fakat Eboué, Elmander ve Melo'nun gollerine engel olamamıştır, Galatasaray karşılaşmayı 3-1 kazanmıştır. Lig boyu 32 maçta forma giymiştir. Fakat asıl patlamayı Süper Final'de yapmıştır. İkinci karşılaşmada Galatasaray'a konuk olan Fenerbahçe maçı 2-1, onun sayesinde kazanmıştır. Maç boyu atak futbol oynayan Galatasaray'ın birçok topunu engelleyen Volkan, Selçuk'un serbest vuruş golüne engel olamamıştır. Fenerbahçe, üçüncü karşılaşmada Fenerbahçe Şükrü Saracoğlu Stadyumu'nda Beşiktaş'ı konuk etmiştir. Maçın başlarında bir pozisyonda Edú ile çarpışan Volkan'ın dizi yarılmıştır. Maç içinde, devre arasında ve maç sonunda birçok tedavi görmüştür. Bir sonraki maç olan yine Beşiktaş maçında forma giyemeyeceği açıklansa da oynamıştır. Fakat Fenerbahçe maçı 1-0 kaybetmiştir. Son maçta Fenerbahçe, Galatasaray'ı konuk etmiştir. Maç 0-0 sona ermiştir ve şampiyon Galatasaray olmuştur. Ama Fenerbahçe ve Volkan, sezon boyu ayakta alkışlanası bir mücadele örneği göstermiştir. Fenerbahçe, her ne kadar şampiyonluğu kaçırsa da Türkiye Kupası'nı kazanmıştır ve bu da Volkan'ın kariyerindeki ilk Türkiye Kupası olmuştur. 2012-13 sezonunda ilk resmi karşılaşmasını Şampiyonlar Ligi üçüncü ön eleme turu ilk karşılaşmasında Kadıköy'de Vaslui karşısında çıkmıştır. 75. dakikada Antal'ın golüne engel olamamıştır ve maç 1-1 sona ermiştir. İkinci karşılaşmada maç 1-1 iken bir penaltı kurtarmış ve maçı Fenerbahçe 4-1 kazanmıştır. Bu yüzden bir anlamda turu getiren futbolculardan biri olmuştur. 2012-13 sezonu başında Galatasaray ile oynanan TFF Süper Kupa maçının başlarında bir pozisyonda omzu çıkmıştır ve yerine Mert Günok kaleye geçmiştir. Sakatlığı olsa da ameliyatını sezon sonuna ertelemiş ve sezon içinde forma giymek istediğini belirmiştir.Alex de Souza'nın takımdan ayrılmasıyla kaptan olmuştur. Ancak Ocak Ayındaki transfer döneminde Emre Belözoğlu'nun takıma geri gelmesi ile kaptanlığı Emre Belözoğlu'na bırakmıştır ve kendisi 2. Kaptan olmuştur. 25 Nisan 2013 tarihinde Avrupa Ligi yarı final mücadelesinde Benfica'ya karşı Fenerbahçe kalesini koruyan deneyimli eldiven, bu maçla birlikte Avrupa kupalarında 62. maçına çıkarak, sarı-lacivertli ekibin Avrupa kupalarında en çok forma giyen futbolcusu oldu. Bu alandaki rekor daha önce 61 maç ile Brezilyalı oyuncu Alex de Souza'te bulunuyordu. Volkan Demirel bu sezonda 33 maça çıktı ve kalesinde 34 gol gördü, Fenerbahçe'nin sezonu şampiyon bitirmesinin ardından da kariyerinin 5.şampiyonluğuna ulaşmıştır. Volkan Demirel bu sezonda 29 maça çıktı 2573 dakika süre aldı ve 23 gol yedi. Bu sezonda bir başarı kazanamadı. Volkan Demirel 2015-16 Sezonunun ilk 15 haftası itibarıyla ligde 15 maçın tamamında ilk 11 de yer aldı ve kalesinde 12 gol gördü diğer yandan Şampiyonlar ligi ön elemede 2 maça çıkan Volkan Demirel bu 2 maçta kalesini gole kapatamadı ve kalesinde 3 gol birden gördü. Avrupa ligi elemelerinde ise 2 maça çıkan Volkan Demirel bu maçlarda kalesini gole kapatmayı bildi ve gol yemedi. UEFA Avrupa Ligi gruplarında da 1 maça çıktı ve bu maçta da kalesinde gol görmedi. Bu sezonda Volkan Demirel Bursaspordan takıma katılan Harun Tekinin arkasında ilerleyen yaşı ve düşen performansı nedeniyle sezon başında 2.kaleciliğe düşmüştür. Aynı zamanda medyada çıkan haberlere göre Ali Koç ile tartıştığı için kadro dışı bırakıldı. Takıma ligin ikinci yarısında Ersun Yanal'ın gelmesiyle kadroda ikinci kaleci olarak sezon sonuna kadar görev almaya devam etti. Sezon sonunda ise Ersun Yanal tarafından ikna edilmek istesede futbolu bırakma kararı aldı ve Fenerbahçe Spor Kulübü teknik ekibinde işe başladı. 2001 yılında 4 kez Türkiye U-20 millî takımına çağrıldı. Türkiye millî takımına ilk kez 2004 yılında çağrıldı. Millî takım ile ilk maçına 28 Nisan 2004 tarihinde, Belçika'ya karşı dostluk maçında giydi. Volkan Demirel maça ikinci yarıda Rüştü Reçber'in yerine girdi. Maç 3-2 Türkiye'nin galip gelmesi ile sonuçlandı. 2016 Avrupa Şampiyonası A Grubundaki Türkiye-Kazakistan maçı öncesindeki ısınma sırasında kendisine yapılan ıslıklı,küfürlü tezahüratlar sonucu sahayı terk etti. O tarihten bu yana Türkiye Futbol Direktörü Fatih Terim tarafından bir daha kadroya alınmadı. Volkan Demirel "2009 Miss Belçika" güzeli Zeynep Sever ile 21 Eylül 2010'da evlendi. Çiftin 8 Şubat 2014 tarihinde Yade adında bir kız çocuğu oldu. Önder Turacı Önder Turacı (d. 14 Temmuz 1981, Liège), Belçikalı-Türk eski futbolcudur. Erzincan'in Kemah ilçesinden Belçika'ya göç eden bir Türk işçi ailenin çocuğu olarak Liège kentinde dünya'ya gelen Önder Turacı, burada 1986'da henüz 5 yaşındayken, Club Ligue altyapısında futbola başladı. Burada 1995'e kadar oynadıktan sonra, Tilleur Liège'in genç takımına geçti. 1999 yılında R. Standard de Liège takımına transfer oldu. Burada kısa zaman içerisinde kendini tam anlamıyla göstermiş ve 2004-2005 sezonunda Fenerbahçe'ye transfer olmuştur. Çifte vatandaşlığı bulunan Turacı önce Belçika ümit millî takımında oynamış ve millî takım seçme yaşını geçirdikten sonra Türkiye millî takımını seçmiştir ve 1 maç oynamıştır. Ancak bu maç özel karşılaşma olduğu için Belçika millî takımının itirazı ile Türkiye millî takımında oynayamamıştır. Belçika Kraliyet Futbol Federasyonu ise Turacı'nın Belçika millî takımında oynamasını istemiş ve hakkının bulunduğunu belirtmiştir. Ancak Turacı Belçika millî takımının bu teklifini reddetmiştir. Türkiye millî takımında oynamak istediğini belirtmiştir. Takıma geldiği ilk 3 sene de banko oynamış ancak 2007-2008 sezonunda yedek kalınca o zamanın teknik direktörü Zico ile görüşmüş ve hakkında düşündüklerini sormuştur ama aldığı cevap ilk 11'de düşünülmediği olmuştur. Sezonun sonlarında doğru Rusya'nın FK Moskva takımıyla ön protokol imzalamıştır. Ancak Fenerbahçe, Zico ile yollarını ayırmış ve İspanya millî takımını 2008 Avrupa Futbol Şampiyonası şampiyonu yapan Luis Aragonés'i takımın başına geçirmiştir bu da Önder'in takıma geri dönmesine yeterli olmuştur ve Rusya ekibine cebinden 250 bin dolar tazminat ödeyerek anlaşmayı bozmuş ve yeniden takımına dönerek yeni anlaşma imzalamıştır. En sonunda FIFA'nın Bahamalar'ın başkenti Nassau'da düzenlediği kongrede çift pasaportlu oyuncuların millî takım seçme konusundaki yaş sınırlaması kaldırılması kararı ile Türkiye millî futbol takımının Ukrayna ile deplasmanda yapacağı özel maçın aday kadrosuna Fatih Terim tarafından çağrılmıştır. Temmuz 2011 tarihinde Süper Lig'in yeni ekiplerinden Mersin İdman Yurdu'yla bir sezonluk sözleşme imzalayarak buraya transfer olmuştur. Agustos 2011' de Mersin İdman Yurdu Önder Turacı'nın sözleşmesini karşılıklı olarak feshetmiştir. 12 Ocak 2012 tarihinde 1. Lig'in güçlü ekiplerinden Göztepe'yle 2.5 yıllık sözleşme imzalamıştıtr. 2011-12 sezonunun başında Süper Lig'e yeni yükselen Mersin İdman Yurdu'yla anlaşmıştır. Fakat lig başlamadan bu sözleşme kulüp tarafından fesh tekrar feshedilmiştir. 12 Ocak 2012 Tarihinde 1. Lig Ekiplerinden Göztepe ile anlaşmıştır. 6 Eylül 2013 tarihinde Türkiye'de transfer sezonunun son gününde Sarıyer'e transfer olmuştur. 5 Ekim 2016 tarihinde eski Kayınbiraderi tarafından bıçaklanmıştır. Selçuk Şahin Selçuk Şahin (d. 31 Ocak 1981, Tunceli), Türk millî futbolcudur. 1. Lig ekiplerinden Bursaspor'da forma giymektedir. Selçuk Şahin şimdiye kadar Zico, Luis Aragonés, Christoph Daum, Aykut Kocaman ve Ersun Yanal gibi antrenörler ile çalışmıştır. Gençlik yılları Silifke'de geçti. 23 Temmuz 1999'da Hatayspor'da profesyonelliğe geçti. 2003-2004 sezonunda İstanbulspor A. Ş. takımından 3 yıllık sözleşme yapılarak Fenerbahçe’ne transfer edildi. Orta saha mevkiinde oynamaktadır. Fenerbahçe'deki ilk maçı, 16 Temmuz 2003 tarihinde oynanan Waldhof Mannheim - Fenerbahçe, hazırlık maçıdır. Fenerbahçe'deki ilk resmi maçı, 10 Ağustos 2003 tarihinde oynanan ve takımının 0-3 kaybettiği Fenerbahçe - İstanbulspor, Süper Lig maçıdır. Uzun yıllar boyu oynamaya devam ettiği kulüpte birçok kez yedek kalsa da inişli-çıkışlı performansıyla hiçbir zaman ilk on birin değişmez futbolcularından biri olamadı. Fenerbahçe'ye transfer olduktan sonra 21 numaralı formayı giymeye başlayan Selçuk, 2011-2012 sezonunda memleketi Tunceli'nin plaka numarası olan 62 numara ile maçlara çıktı. Bir sene boyunca 62 numaralı formayı giyen Selçuk, 2012-2013 sezonunda tekrar 21 numaralı formayı giymeye başladı.Selçuk derbi maçlarında ve kritik maçlarda attığı gollerle Fenerbahçe'de 10 senedir forma giymektedir.Selçuk, 23 Mayıs 2013 günü Fenerbahçe ile 2 senelik yeni sozlesme imzalamıştır. 18 Haziran 2015'te sözleşmesi yenilenmediği için takımdan ayrılmıştır. Selçuk Şahin İsviçre 2. Lig takımlarından Fuat Çapa nın teknik direktörlüğünü yaptığı FC Wil 1900'e transfer oldu. 2015-2016 sezonu arasında Gençlerbirliği'ne gitti. 20 kez A Milli, 2 kez 21 Yaş Altı Millî ve 1 kez de B Millî formayı giydi. 5 Mayıs 2015 tarihinde İstanbul'da gerçekleşen düğünle Emel Demiryürek ile evlendi. Servet Ã‡etin Servet Çetin (d. 17 Mart 1981; Tuzluca, Iğdır), Azeri kökenli Türk eski futbolcu ve teknik adam. Sivasspor'da Rıza Çalımbay'ın yardımcılığı görevini yapmaktadır. 30 Temmuz 1999'da Kartalspor'da profesyonel oldu. 3 sezon Kartalspor'da oynadıktan sonra Göztepe ve Denizlispor'da oynadı. Göztepe takımı ile 1. Lig'e çıkma başarısı gösteren Servet Çetin, 2002 yılında Denizlispor'a transfer oldu. Denizlispor'da istikrarlı bir grafik çizdi. Özellikle 2002-2003 sezonunda Denizlispor'un UEFA Kupasında 4.tur oynamasında payı vardır. 3.Tur rövanş maçında Fransa'da Lyon karşısında gösterdiği performansla hem 3 büyüklerin hem de Lyon'un transfer listelerine girdi. 2003-2004 sezonunun 1 Eylül 2003 tarihinde Fenerbahçe'ye transfer oldu ve 2 defa Süper Lig şampiyonluğu sevinci yaşadı. Kısa sürede ilk 11'de kendine yer buldu ve Türkiye millî takımdaki yerini aldı. Fakat geçirdiği sakatlıktan dolayı sonra uzun süre kadro dışında kaldı Fenerbahçe'nin savunma bölgesine Uruguaylı Lugano ve Brezilyalı Edu'yu transfer etmesinden dolayı forma bulma şansı azaldı ve 2006-2007 sezonu 30 Ağustos 2006 tarihinde 2 yıllığına Sivasspor'a transfer oldu. Sivasspor'da oynadığı 2006-2007 sezonunda savunmadaki bel kemiklerinden olan Servet, aynı zaman da Sivasspor takım kaptanıydı. O yıl Sivasspor'da gösterdiği başarılı performansının karşılığını tekrar Türk millî takımına davet edilerek almış ve bir sonraki sezonda da Galatasaray'a transfer olmuştur. 17 Nisan 2007'de Galatasaray ile sözleşme imzalayan Servet, takımdan ayrılıp Rusya'ya transfer olan Stjepan Tomas'ın görevini devraldı ve Rigobert Song ile birlikte Galatasaray savunmasının göbeğinde oynamaya başladı. Galatasaray'daki ilk sezonunda oynadığı 61 resmî maçın 59'unda forma giyerek büyük bir başarıya imza atan Servet aynı sezon Galatasaray formasıyla Şampiyonluk sevinci yaşamıştır. 2009-2010 sezonunda Frank Rijkaard ile yaşadığı tartışma sonucu kadro dışı kalan Servet, Frank Rijkaard hakkında şu açıklamalarda bulunmuştur; "Ben bu takıma Rijkaard'tan daha çok hizmet verdim. Yakında o gidecek ben kalacağım. O zaman herkes gerçek Servet'i görecek" Almanya ve Fransa liginden birçok takımdan teklif alan ve Galatasaray'da kadro dışı kalan Servet, 2010-2011 sezonunda şans bulmuş ve teknik direktörlüğe Gheorghe Hagi'nin getirilmesinin ardından 31 maçta forma giymiş ve 5 gol atma başarısını göstermiştir. Galatasaray'ın eski stadı Ali Sami Yen'de oynanan Galatasaray - Beypazarı Şekerspor maçında röveşata ile gol atan Servet takımının 3-1 galip gelmesinde büyük pay sahibi olmuştur. Çetin ayrıca, 23 Ocak 2011 tarihinda Ali Sami Yen Spor Kompleksi Türk Telekom Arena'da oynanan Sivasspor maçında takımının tek golünü atarak bu statta gol atan ilk futbolcu olma unvanını da kazanmıştır. 2011-2012 sezonunda takımın başına Fatih Terim'in gelmesiyle Stoper mevkiinde Tomas Ujfalusi ile görev yapan Servet, Galatasaray'ın 2-4 kaybettiği Gaziantepspor maçında kırmızı kart görmüş ve takımını 10 kişi bırakmıştır. İlerleyen maçlarda formasını Galatasaray'ın genç stoperi Semih Kaya'ya kaptıran Servet bu konuda şu açıklamaları yapmıştır; "Hiçbir hoca hiçbir takımda iyi giden defansı bozmak istemez. Fatih hoca doğru yapıyor. Kart cezaları olduğunda Gökhan Zan ve ben şans buluyoruz." Uzun boyu (1.92 m.) sayesinde, duran top organizasyonlarında da görev alan, özellikle kornerlerde rakip kalelere gol için giden Servet, kafa toplarındaki performansıyla dikkatleri üzerine çekmektedir. Galatasaray'da giydiği "76" numaralı forma memleketi Iğdır'ın plaka numarasını temsil etmektedir. Servet'in sözleşmesi 31 Mayıs 2012'de bitmiştir ve Sarı-kırmızılı kulüp ile yolları ayrılmıştır. Galatasaray ile yollarını ayıran Servet Çetin, 1 Temmuz 2012 tarihinde, Eskişehirspor ile 2 yıllık anlaşma sağladı. İlk maçına ise Akhisar Belediyespor karşısında çıktı. İlk golünü 10. haftada Gaziantepspor'a atan oyuncu, 26 Kasım 2012'de ise Eskişehirspor'un, Hüseyin Avni Aker Stadyumu'nda Trabzonspor'u 3-0'lık bir galibiyetle geçtiği maçta, savunmadan çıkarak Trabzonspor'un yarı sahasının ortasından aldığı topla ceza sahasına doğru ilerledi. Rakiplerini çalımlayan Servet, son rakibini de vücut çalımı ile geçti. Ceza sahasının içine girer girmez şutunu çıkaran Servet, topu kalecinin üzerinden filelere gönderdi bu gol Servet'in kariyer golü olarak tanımlandı. Böylelikle Servet takımında ikinci golünü atmış oldu. Genelde Diego Ângelo de Oliveira ile savunmanın ortasında görev yapan Servet, sezonu ligde 26 maç ve 2 gol ile kapattı. Aynı sezon takımıyla Avrupa kupalarında da 4 maça çıkan Servet, Türkiye Kupası'nda ise 7 maça çıktı. 2013-14 sezonunda ise teknik direktörlüğe Ertuğrul Sağlam'ın gelmesiyle formasını Jerry Akaminko'ya kaptırdı. Sezonunilk yarısında yalnızca 3 maça çıkan Servet, Çaykur Rizespor ve Elazığspor ile görüştü ancak son anda Jerry Akaminko'nun sakatlığı üzerine takımda kaldı ve Türkiye Kupası maçlarıyla birlikte formasını geri aldı. 25 Ocak 2014'te ise Bursaspor karşısında ilk 11 başlayan Servet, 75. dakikada Ruud Boffin'in kırmızı kart görmesiyle ve takımının oyuncu değişiklik hakkının bitmesiyle kaleye geçti. Kalede olduğu süreçte birçok topu çelen ve rakibine gol izni vermeyen Servet, maçın 83. dakikasında ise Dedê'nin penaltı yaptırması sonucu Taye Taiwo'nun penaltısını çıkarttı ve bu kurtarışıyla akıllara eski takım arkadaşı Felipe Melo'yu getirdi. Bu kurtarışın üzerine birçok kurtarış yapan Servet, 90+4'te Stanislav Sestak'ın golüne engel olamadı ve maç 3-1 Bursaspor lehine sonuçlandı. O sezon Süper Lig'de 13, Türkiye Kupası'nda da 7 maça çıktı. Sezon sonunda sözleşmesi uzatılmadı. 2014-15 transfer dönemi öncesinde adı birçok kulüp ile anılan Servet, Rıza Çalımbay'ın çalıştırdığı ve Serkan Balcı, Marko Futacs ve Welliton gibi isimleri transfer eden Mersin İdman Yurdu ile 1 yıllık sözleşme imzaladı. 2016-2017 sezonunda Antalyaspor'un teknik direktörlüğüne getirilen Rıza Çalımbay'ın yardımcılığını yapacaktır. 2 gol kaydettiği Türkiye 21 yaş altı millî futbol takımıda ilk kez 2003 yılının Şubat ayında Çek Cumhuriyeti ile yapılan hazırlık maçında forma giydi. Türkiye millî futbol takımıda ilk golünü ise 8 Eylül 2007 tarihinde yapılan ve 2-2 biten Malta maçında kafayla kaydetti. A millî takımın defansında göbekte, kendisi gibi 1.92'lik stoper Gökhan Zan ve 1.91'lik kaleci Volkan Demirel'le birlikte görev almaktadır. Gökhan Zan'la ikili olan Servet Çetin, millî takımın değişmez oyuncularından biri olarak kabul edilmektedir. Millî futbol takımının 2008 Avrupa Futbol Şampiyonası başarısındaki pay sahiplerinden biridir. 2 kez U-17, 2 kez U-18, 17 kez U-21, 1 kez A2 Milli ve 67 kez A Milli olmak üzere toplam 89 kez millî takımlara çağrıldı ve 5 kez fileleri havalandırdı. A Millî takımda genelde 2 numaralı formayı giymektedir. NOT:"Evsahibi olarak Türkiye baz alınmıştır." İzmir Atatürk Lisesi İzmir Atatürk Lisesi 1888 yılında, bugün İl Vilayet Konağı'nın yanında, Konak Kaymakamlığı'nın bulunduğu yerdeki İzmir Adliyesi'nin bulunduğu binada (bu bina 1977'de kaymakamlık binasının yapılması için Mehmet Dağdelenli tarafından yıktırılmıştır) 5 senelik idadi mektebi olarak 120 öğrenci ile eğitime başlamıştır. İlk müdür aynı zamanda tarih ve coğrafya öğretmeni olan Abdurrahman Bey'dir. 1890'da 7 senelik idadi olmuştur. Emrullah Efendi'nin Millî Eğitim Bakanlığı zamanında 29 Ekim 1910 tarihinden Cumhuriyet dönemine kadar sultani (lise) olmuştur. İzmir’in Yunanlar tarafından işgali sırasında eğitim-öğretime ara verilmişse de Cumhuriyet Dönemine kadar Mekteb-i Sultani olarak İzmir gençlerine eğitim - öğretim hizmeti sunmuştur. Bu süre içinde Halit Ziya Uşaklıgil, Ahmet Haşim, Mahmut Esat, Selim Sırrı, Mustafa Rahmi, Ahmet Adnan Saygun, eski başbakanlardan Şükrü Saraçoğlu ve daha birçok değerli şahsiyet öğretmen olarak görev yapmıştır. Cumhuriyet Dönemi ile beraber 1922-1923 ders yılı sonunda sultanilerin adı lise olmustur. Sırası ile İzmir Erkek Lisesi, İzmir Birinci Erkek Lisesi, nihayet 1942'de İzmir Atatürk Lisesi adlarını almıştır. Lisenin Cumhuriyet Dönemi'ndeki ilk müdürü okulun mezunlarından Rıdvan Nafiz Bey'dir. Adını aldığı Cumhurbaşkanı Mustafa Kemal Atatürk, 1931 yılındaki İzmir ziyaretinde, 1 Şubat tarihinde İzmir Erkek Lisesi'nde matematik dersi vermiştir. 1993-94 Eğitim-öğretim yılında Yabancı Dil Ağırlıklı Lise olan okul, 1997-1998 eğitim-öğretim yılında da Anadolu Lisesi olmuştur. MEB izniyle tarihi değerlerinden dolayı "Anadolu" ibaresi kullanılmamaktadır. 2015 yılında I. Dünya Savaşı ve Türk Kurtuluş Savaşı’na katılan öğrencileri dolasıyla Millî Eğitim Bakanlığı ve Millî Savunma Bakanlığı’na Devlet Şeref Madalyası almak için başvuruda bulunuldu. Yunan işgali sırasında, Yunanlar tarafından adliye binası haline getirilmiş; daha sonra Türk ordusu İzmir'i Yunanlardan boşalttıktan sonra hükûmet tarafından adliye binası olarak kullanılmıştır. Bugünkü bina Rumlar tarafından gündüzlü kız okulu olarak inşa edilmiştir. Bina Rumlardan Türkler'e geçtiği zaman 3 katlı bir bina durumundaydı. Dış sıvası ve bahçesi yoktu. Etraf yangın harabeleri halindeydi. Eski başbakanlarından Şükrü Saraçoğlu ve Şemsettin Günaltay, İzmir Atatürk Lisesi’nde okudu. Türkiye’nin 5’inci Millî Eğitim Bakanı Vasıf Çınar, lise öğrenimini o zamanki adıyla İzmir İdadisi olan okulda tamamladı. 1925-1929 yılları arasında Türkiye Cumhuriyeti Millî Eğitim Bakanlığı yapan Mustafa Necati Uğural ve aynı görevi 1932-1933 yıllarında yürüten Reşit Galip de bu okulda öğrenim gördü. 56. ve 57. hükümetlerde Millî Eğitim Bakanlığı yapan Metin Bostancıoğlu, okulda bir süre eğitim alanlardan. Eski Millî Savunma Bakanlarından İlhami Sancar, İçişleri Bakanlarından Hilmi Uran, Maliye Bakanlarından Sümer Oral, Adalet Bakanlarından Mahmut Esat Bozkurt ve Osmanlı Meclis-i Mebusanı’nda Meclis Başkanı olarak görev yapan Halil Menteşe de okulda eğitim gören ünlülerdendir. Genelkurmay Başkanlığı yapan Kazım Orbay ve Memduh Tağmaç, yazar Necati Cumalı, şair Attilâ İlhan, ünlü kalp cerrahı Siyami Ersek, müzikolog ve devlet sanatçısı Ahmet Adnan Saygun, yazar Samim Kocagöz ve Türkiye Futbol Federasyonu Başkanı Mahmut Özgener, ünlü tiyatrocu ve senarist İhsan Yüce de bu okulda eğitim almış isimler arasındadır. İzmir Atatürk Lisesi, 1991-1992 öğretim yılında kredili sistemine geçmiş, 1993-1994 öğretim yılında da yabancı dil ağırlıklı lise olmuştur. 1998-1999 yılında Anadolu Lisesi statüsüne geçmiş olup, halen 10 sınıf İngilizce, 1 sınıf Almanca ve 1 sınıf Fransızca olmak üzere her yıl 12 sınıf açarak, sınavla öğrenci kabul etmektedir. Millî Eğitim Bakanlığı’ndan alınan özel izinle okul adında ‘Anadolu’ kelimesi kullanılmamaktadır. 1998 yılında kız öğrenci de kabul etmeye başlamış ve karma eğitime geçmiştir. İzmir Atatürk Lisesi karma, gündüzlü, tekli eğitim öğretim yapan bir Anadolu Lisesi’dir. Erkek öğrenciler ve kız öğrenciler için yatılı kısmı bulunmaktadır. Eğitim