edilmeden, otomatik olarak artabilir. Etik yargı olarak piyasaya uyarlandığında, bu teoriler piyasanın iç değerlerinin kendi kendine organize olabildiğini göstermektedir. İndividualist anarşizm ve Agorizm’in bazı türleri gibi diğer felsefelere göre, gerçek bir serbest piyasanın iç süreci, harcanan iş gücü karşılığında ürünler ve hizmetler için fiyatların ödenmesi ile sonuçlanacaktır. Serbest piyasa idealize bir kavram olmasına rağmen, gerçek piyasaların hükûmet ya da hükûmetdışı kaynaklarca yaratılıp yönetildiğini, ya da kara borsa ve yeraltı ekonomisi gibi fenomenleri yorumlamayı sağlar; aslında, bu fenomenlerin tespiti hükûmetin yardımı olmaksızın yapılabilse de, bazıları, kontratların yasaların güvencesi altında olmasını tercih etmektedirler. Miras Vakfı (ing. Heritage Foundation), herhangi bir ülkenin ekonomik özgürlük derecesinin ölçümü için gerekli olan anahtar etmenleri tanımladı. 1986 yılında, 15 değişken üzerine kurulu ekonomik bağımsızlığın listesi’ni (ing. Index of Economic Freedom, IEF) yayınladılar. Bu ve benzeri listeler, serbest piyasayı tanımlamazlar ama, bir modern ekonominin ne kadar özgür (ne kadar hükûmet müdahalesinden uzak) olduğunun derecesini ölçer. Değişkenler aşağıdaki majör gruplar altında toplanmaktadır: Her grup için 1 ve 5 arasında sayısal bir değer atanır. Değerlerin aritmetik ortalamasına IEF denir. Başta, geleneksel olarak kapitalist olduğu düşünen ülkeler yüksek puanlar aldı ama metot zamanla geliştirildi. Bugün ampirik ortogonal fonksiyonu değeri ve ülkenin gayrisafi yurt içi hasılası arasında bir korelasyon görülebilir. Bazı teorisyenlere göre serbest piyasa sosyal organizasyonun doğal bir formudur ve bu yüzden engellenmediği sürece kendiliğinden yükselecektir. Ekonomi tarihçileri arasındaki konsensusa göre piyasa ekonomisi özel bir tarihi fenomendir ve ortaçağın sonları ile modern çağın başları arasında Avrupa’da doğdu. Diğer ekonomi tarihçileri ise serbest piyasa unsurlarına antik tarihte ve bazı batı-dışı toplumlarda rastlandıklarını belirmektedirler. 19. yüzyılda ise, piyasa, laissez-faire liberalizmi formatında, politik desteğe kavuşmuştur. Fakat desteğin piyasanın oluşumuna yardım mı ettiği ya da oluşumundan sonra mı başladığı net olarak bilinmemektedir. Bazı tarihçiler, bunu girişimcinin özel ilgi alanları ile buluşan eski liberal ideolojinin bir başarısı olarak görmektedirler. Marksist teoride, ideoloji, feodalizmden kapitalizme geçiş sürecini açıklar. Liberteryenler piyasanın hükûmet poliçesi dahilinde zorlandığını, piyasanın spontane bir düzen olduğuna inandıkları için reddederler ve bu düşüncelerine marksistler katılırlar, çünkü marksistler her ne kadar farklı bir sona sahip olsa da, piyasanın evrimsel olarak şu anki durumuna ulaştığını belirtirler. Serbest piyasayı bir toplum düzeni olarak destekleme, her şeyden önce liberalizm ile ilgilidir. (Avrupa’da 'liberalizm' terimi, serbest piyasa ideolojisi yan anlamını korumakta fakat Amerika’da, terim hükûmet müdahaleleri ile ilgili genel bir terime dönüşmüş, ve serbest piyasa yandaşlarına yönelik aşağılayıcı bir anlam kazanmıştır) minarşizm ve liberteryenizm gibi sonraki ideolojik gelişmeler de serbest piyasayı desteklerler. Liberalizm, batı dünyasında benzeri bir ekonomik durumu ifade etse de, A.B.D.’de kapitalizmi çağrıştırır. Avrupa’da ise, tercih edilen söz 'serbest piyasa'’dır. Marksizm, komünizm, faşizm ve sosyalizm, genel olarak serbest piyasanın ideolojik rakipleri olarak görülür. Modern liberalizm (Amerikan kullanımı), ve Avrupa’da sosyal demokrasi, kısıtsız bir serbest piyasada problem olarak gördükleri şeyleri azaltmaya çalışıp, varlığını o haliyle kabul ederler. Pek çok liberteryen’e göre, en 'kapitalist' ülkelerde bile bir miktar hükûmet müdahalesi olduğu için, henüz tam anlamıyla serbest piyasa yoktur. Onların bakış açısıyla serbest piyasanın varlığını isteyenler bile, rölatif olarak 'hiç olmamasındansa' anlamıyla konuşurlar. Burada demek istenen, minimum baskı, maksimum ekonomik özgürlük ve vergileri düşürerek ulaşılan maksimum piyasa verimliliğidir. Yine de, anarko-kapitalistler gibi, hiç vergilendirme ve müdahale olmamasını isteyenler de vardır. Her ne kadar piyasanın serbest olduğu ya da olması gerektiği tartışılsa da, pek çok kişi serbest piyasa prensiplerine sıkıca bağlı kalmanın bir sonucu olarak görülen piyasanın çöküşünü engellemek için hükûmet müdahalesi olması gerektiğini savunur. Bu çöküşler arasında ordu hizmetlerinden sağlık hizmetlerine kadar pek çok konu vardır. Bu fikir, karma piyasa yandaşları için anafikri oluşturur. Temelde serbest, sosyal problemlerin kontrolünde hükûmet müdahaleli. Laissez-faire eleştirileri, serbest piyasayı özgürlüğün konseptini belirleyen bir teori olarak görür. Varlığını koruyan hiçbir ulusal ekonomi ideal serbest piyasa fikrini ekonomistlerin teorilerindeki gibi yaşatmadığı için, bazı eleştiriler fikri bir fantezi olarak görürler. III. Andronikos III. Andronikos Paleologos (Yunanca: Ανδρόνικος Γ' Παλαιολόγος (25 Mart, 1296 Konstantinopolis - 15 Haziran 1341) Konstantinopolis, Bizans imparatoru: 1321'den itibaren rakip imparator olduktan sonra 1328-1341. III. Andronikos, IX. Mihail ile Kilikya Ermeni Krallığı Kralı II. Levon ve Kraliçe Keran (Kir Anna) çiftinin kızı Rita (evlendikten sonraki ismi Maria) oğludur. Bizans İmparatorluğu'nun gerileme sürecinin son döneminde imparatorluğu güçlendirmeye ve eski Bizans topraklarını geri almaya çalışmıştır. III. Andronikos 1341de Konstantinopolis'te 44 yaşında iken ölmüş ve yerine oğlu olan V. İoannis Bizans İmparatoru olmuştur. İmparator II. Andronikos'un torunuydu. Gençliğinde bir kaza sonucu kardeşi Manuil'i öldürünce,babası kederden ölmüş, kardeşinin ölümüne sebep olduğu suçlamasıyla dedesi tarafında tahta çıkma hakkı elinden alınınca dedesine karşı isyan edip iç savaş çıkartmıştır (1320). III. Andronikos, güçlü Bizans soylularının da desteğini alarak dedesini tahttan feragat etmeye zorlamıştır (1328). Başka çaresi kalmayan yaşlı imparator tahttan çekilip 1332'de kapatıldığı manastırda ölmüştür. III. Andronikos, İmparator olunca içişleri politikaları ile idarede danışmanı "Megas Domestikos" ("Bizans ordusu komutanı") İoannis Kantakuzinos'in öğütlerine harfi harfine uymuştur. 1329'da III. Andronikos geniş kapsamlı yargı sistemi reformları yapmaya girişmiştir. "Universal Romalı Hakimler" olarak adlandırdığı iki tane laik ve iki tane dinî yüksek hakim atamış ve bu hakimleri rüşvet almadan iş yapmayan devlet memurlarına karşı kanunları uygulamak için büyük yetkilerle donatmıştır. Ne yazık ki bu hakimlerin birkaçı da rüşvet işlerine karışmış ve 1337'de azil edilerek sürgüne gönderilmişlerdir. Bu şekilde büyük yetkilerle hakim ataması kurumsal olarak Bizans İmparatorluğu'nun 1453'te sona ermesine kadar yürürlükte kalmıştır. Hatta Osmanlı Kazasasker uygulamasının da bu kurumun bir devamı olduğunu iddia edenler bulunmaktadır. Dinsel alanda III. Andronikos dini birlik için politikalar uygulamıştır; ama bu 1333-1339 arasında Ortodoks Kilisesi içinde bir ayrılığın ("Hesiçaste" ayrılığı) ortaya çıkmasına engel olamamıştır. Kilise birliğini sağlamak için 10 Haziran 1341'de Konstantinopolis'te bir konsey toplamış ama bu konseyde ayrılıkçılar üstün gelmişlerdir. III. Andronikos dedesinin malî reformlar adı altında tahrip ettiği Bizans donanmasını yeniden kurmaya çalışmıştır. 1332'de Bizans donanması 10 gemiden oluşmaktaydı. III. Andronikos dönemi dış ilişkilerinde en önemli olan olaylar batıda Sırplara ve Bulgarlara karşı ve doğuda Osmanlı Türklerine karşı çatışmalarla eski Bizans topraklarını tekrar ele geçirme politikasi sonucu ortaya çıkmışdır. 1328'de Bulgarlar Trakya'da ordularına toplayarak Adrianopol üzerine yürüyüşe geçmişlerdir. Fakat yeniden organize edilmiş Bizans orduları karşısında Bulgar Çarı Mihail Şişman savaştan kaçınmıştır ve 1330da Bizans ve Bulgarlar arasında yeni bir barış anlaşması imzalanmıştır. Bundan sonra III. Andronikos hüküm döneminde Bulgarlar Bizans topraklarına askeri hücum etmemişlerdir. 1329'da Sakız Adası'nda bağımsız olarak hüküm süren Martino Zaccharia'ya karşı "Leo Kalotenos" adlı bir kişinin liderliği altında bir halk isyanı çıkmış ve isyancılar adanın idaresini ele almayı başarmışlardır. III. Andronikos bir Bizans filosunu adaya göndermiş; Zaccharia Konstantinopolis'e esir olarak getirilmiş; Kalotenos'a valilik unvanı verilip Sakız Adası'nın Bizans Imparatorlugu'na bağlılığı kabul edilmiştir. 1333'te III. Andronikos, İoannis Kantakuzenos'un eski bir silah arkadaşının olan, "Syrgiannes Paleologos"un Selanik'e vali olarak tayin edilme işlemini bu kişinin sadakatinden şüphe ettiği için durdurmuştur. Fakat bu kişi Bizans devletinin elinden kaçmaya imkân bulmuş ve Sırp Kıralı Stefan Dušan'a sığınıp onun Bizans topraklarını ele geçirme politika uygulaması için danışmanı olmayı başarmıştır. Selanik'teki durumunu güçlendirmek isteyen III. Andronikos bir asil subay olan Sphrantzes Paleologos'un Syrgiannes Paleologos ile bağlantı kurmasını sağlamış ve ve bu kişi Syrgiannes Paleologos'u yakalayıp öldürtmüştür. Bunun üzerine Ağustos 1334'te bir Bizans-Sırp barış anlaşması imzalanmış ve Bizans İmparatorluğu Sırpların son yıllarda ellerine geçirdikleri bütün eski Bizans arazileri bu anlaşma ile Bizans İmparatorluğu'na yeniden bağlanmıştır. Makedonya'da Teselya'da bağımsız hareket eden "Gabrielopulos" adlı bir despot/valinin ölümü üzerine vârisleri arasında çıkan anlaşmazlıktan faydalanan III. Andronikos çabuk davranıp edip bu bölgenin daha yakın bağlarla İmparatorluğa bağlanmasını sağlamıştır. Bu bölge bağımsız despotluk olup Orsini ailesinin hükümranlığı altında bulunmaktaydı. Fakat 1337'de aile içinde kimin hükümdar olacağına dair çıkan anlasmazlık ve karışıklık içinde III. Andronikos Epir'i İmparatorluğa doğrudan bağlamaya imkân bulmuştur. Bu çaba içinde 1323'te Epir Despotu "II. Ioannes Orsini" ile evlenmiş olan kuzeni Anne Palaiologus'tan yardım almıştır. İmparator hiçbir ödün vermeden Epir'in doğrudan doğruya bağlanmasını sağlamış ve bu da Epir halkı tarafından hiç itiraz veya hoşnutsuzluk olmadan kabul edilmiştir. Ancak despotluk vârisi olan II. Nikeforos Orsini İtalya'ya kaçmayı başarmış ve Tarantoda Konstantinopolis'te Latin İmparatoriçesi olduğu iddiasında bulunan Valois'lı Katerine sığınmıştır. 1339'da tekrar Epir'e geçerek isyan için asker toplamaya çalışmıştır. 1340'ta III.Andronikos ve II. Nikeforos bir barış metni imzalayıp Nikeforos'a eski Epir/Latin ilişkisi nedeniyle özel bir unvan olarak "Panhypersebastos" adı verilmiş ve Marie Kantakuzen ile evlendirilmiştir. III. Andronikos'un eski Bizans topraklarını geri alma dış politikası Ege Denizi'ni bir savunma alanı kabul eden Rodos Şövalyeleri, Kıbrıs Krallığı, Venedikliler ve Cenevizlileri karşısında bulmuştur. 1327'de Venedikliler Ege'nin savunması için bir Hristiyan Devletler Ligi kurulmasını ve bunun Bizans İmparatorluğu'nu da kapsamasını önermişlerdir. Ancak bu ligi organize etmeyi üzerine alan Papa XXII. Ioannes Bizans İmparatorluğu'nu bu ittifak dışında bırakmak kararı almıştır. 1334'te Türklere karşı olan "Hristiyan Devletler Ligi"nin Avignon'da resmen kuruluşu ilan edilmiştir. Bu lige prensip olarak Bizans'ın da katılması ama ligin idaresi ve politikasının Katolik Latinler elinde olması önerilmekteydi. Bizans'in iştirak etmesine karar vermek Papa XXII. Ioannes ve haleflerine verilmişti ve Papa ise bunu sağlamak için Doğu Ortodoks Hristiyan Kilisesinin Papalığa bağlanmasını şart koşmaktaydı. VIII. Mihail döneminde yapıldığı gibi Bizans halkının devlet baskısına ve eziyetine maruz kalmasını arzu etmeyen III. Andronikos bu şartı kabul etmemiştir. Böylece Katolik Latinler ve Ortodoks Bizanslılar arasındaki ayrılıklar bu Hristiyan ittifakının sonuçsuz kalmasına yol açmıştır. Bunun bir sonucu da Ege kıyılarında genellikle Türkler tarafından yapılan korsanlık olayları artmasıdır. 1335'te Zaccharia eskiden bağımsız olarak idare ettiği Sakız Adası'nı tekrar eline geçirmek için harekete geçmiş ve ayni hedefle onu Cenevizli Foça idarecisi "Cattaneo" da Sakız Adası'nı eline geçirme girişimi takip etmiştir. Buna karşılık olarak III. Andronikos Türk Saruhan beyliği ve Umur Bey'den destek sağlayarak bir deniz seferi yapmış ve 1336da Midilli ve Foça'yi Bizans İmparatorluğu'na katmıştır. III. Andronikos Osmanlı devletine karşı mücadelesinde başarısız kalmıştır ve Bizans topraklarının Osmanlı devletinin eline geçmesini önleyememiştir. Osmanlılar 1326'da Bursa'yı ele geçirip başkent yaptıktan sonra Bizans'a ait olan Marmara bölgesinde askerî harekata geçmişler ve Mayıs 1329'da İstanbul Boğazı kıyılarında 8.000 kişilik bir ordu ile görünmüşlerdir. Türklerin Kocaeli yarımadasındaki kaleleri alarak İstanbul yakınlarına gelmeleri Bizanslıları telaşa düşürdü. Bizans İmparatoru III. Andronikos ülkesi için ciddi bir tehlike teşkil eden Osmanoğulları’nı durdurmak, kaleleri geri almak ve İznik’i kurtarmak amacıyla 1329 yılında kalabalık ordusuyla 2 gün yürüdükten sonra 3. gün sabahı düşmanla temasa geldi. Darıca ile Eskihisar arasında bulunan Pelakonon önlerinde Orhan Gazi’nin komuta ettiği Osmanlı ordusu ile giriştiği meydan muharebesinde yenilgiye uğradı. Bozulmuş olan Bizans askerleri hayatlarını kurtarmak için dörde ayrılarak bir kısmı Filokrini, bir kısmı Nikitiato (Çayırova mevkiinde), bir kısmı Dakibyza (Gebze) ve diğer kısmı da Riçio (Darıca) kalelerine sığınmak zorunda kaldılar. İmparator yaralı bir halde İstanbul’a getirildi. III. Andronikos ve İoannis Kantekuzenos'un 2.000 paralı asker ile takviyeli Bizans ordusu ile ilk defa olarak 11 Haziran 1326'da Maltepe (Palekanon) Savaşı'na girişmişlerdir. Bu savaşta Bizans ordusu Osmanlı ordusuna yenilmiştir. Böylece III. Andronikos'un Bizans Anadolu topraklarını geri alma planları suya düşmüştür ve Bizanslılar bir daha böyle planlara girişmemişlerdir. Kocaeli ve özellikle eski Doğu Roma ve Bizans başkentleri olan İzmit (Nikomedia) ve İznik (Nicea) Bizans tarafından savunulamaz duruma gelmiş ve Osmanlı orduları tarafından, İznik 1331de ve İzmit 1337de Bizans'in elinden çıkmıştır. Bunun üzerine III. Andronikos 1333'te Osmanlı hükümdarı Orhan Bey'e bir barış anlaşması teklif etmiş ve yıllık 12.000 Bizans altını haraç karşılığında Bitinyada Bizans elinde kalmış olan arazilere Osmanlı'ları hücum etmemesini teklif etmiştir. III. Andronikos birinci evliğini 1318de Brunsvik-Luneburg Dükü, I.Henri'nin kızı olan İrini Brunswick'li İrini (Adelheid) ile yapmış; ve bu evlilikten 1321'de doğduktan sonra hemen ölen ve isim konulmayan bir erkek çocuğu olmuştur. Adelheid 1321'de ölmüştür. III. Andronikos ikinci evliğini 1326'da Savoya Kontu V. Amadeus ve ikinci karısı Branbantlı Maria'nın kızı Savoyalı Anna ile yapmıştır. İsimleri bilinen çocukları şunlardır: Nikeforos Gregoras'a göre, III. Andronikos'un evlilik dışı İrini isimli bir kızı daha vardır. İrini Paleologina, Trabzon İmparatoru Basileios ile evlenmiştir ve 1340-1341 yılları arasında Trabzon İmparatoriçesi olarak hüküm sürmüştür. Mihail-Dimitri Sturdza'ya göre ise III. Andronikos'un bir başka evlilik dışı kızı daha olup Bayalun adı ile İslamiyeti kabul edip Altın Ordu Hanı Özbek Han'ın eşlerinden biri olmuştur. Dr. Fuchs Dr. Fuchs ya da doğum adıyla Tarık Gamert (d. 27 Kasım 1978, Regensburg), Türk rap müzisyeni. Bakırköy'de arkadaşı Drop'la beraber Uçan Silahlar adında bir grup kurdu. O dönem jamlerde en çok boy gösteren, demolar yayınlayan, sert sözleriyle; undergroundda G-style'ı forse eden bir ekipti. Yayınladıkları bazı demolarda Karakan'a sert mesajlar gönderiyorlardı. Doksanların ortalarında İstanbul'daki underground hiphop camiasının kenetlenmesi neticesinde rap, graffiti ve breakdance gibi alanlarda faaliyet gösteren gruplarda bazı değişiklikler oldu. Eleman değişiklikleri, yeni grupların kurulması veya ortak çalışmalar yapıldı. İşte bu dönemin kritik olaylarından biri de Uçan Silahlar'da yaşandı. Atışma ringlerinde Ceza'yı keşfeden Fuchs, ona kendi grubunda rap yapma şansı verdi ve Ceza'yı da gruba dahil etti. Sonrasında Drop bazı özel sebepler yüzünden gruptan ayrıldı ve Uçan Silahlar dağıldı. 1998 yılında Fuchs, Ceza ile birlikte Nefret'i kurdu. Yeraltı Operasyonu adlı toplama albümde öne çıkmayı başardı. Grup 2000 yılında Meclis-i Ala İstanbul albümünü, 2001 yılında ise albümünü çıkardı. Fuchs, Nefret'teki başarısıyla hem grubun Türkiye çapında tanınmasını sağladı hem de hip-hop'ı gençlere sevdirdi. 2005'te kendi projesi olan İstanbul Attack'i hayata geçirmeye başladı (İstanbul Attack daha sonra faaliyete geçirildi) Yetenekli gençleri grubun bünyesinde toplayıp kendilerini geliştirme fırsatı verdi. Fuchs, 2002 yılında askere gitti. Bu sırada Ceza, Sagopa Kajmer prodüktörlüğünde çıkardığı Med Cezir albümünü yayınladı. Sonrasında Nefret grubu dağıldı. 2004 yılında Sagopa Kajmer prodüktörlüğünde "Huzur N Darem" albümünü çıkaran Dr. Fuchs, lakabındaki Dr. ekini çıkardı ve Fuchs olarak sahne almaya başladı. 2005 yılında Sagopa Kajmer ve Ceza'nın arası bazı sorunlar nedeniyle açıldı. Fakat Fuchs bu kavgada kimseden yana taraf olmadı. Tüm bunlar yaşanırken daha öncesinde de aklında olan projesi İstanbul Attack'i hayata geçirdi. İstanbul Attack çatısı altında birleştirdiği MC'ler ile birlikte R&B tarzı şarkılar üretti. Ayrıca grup, Akıllı TV'de "Rapimi Dinle" adlı bir de program yapan grup, son olarak 1 Ocak 2008 tarihinde "Serkeş" adlı bir parça yayınladı. Bu arada solo çalışmalarına devam eden Fuchs birçok sinema ve reklam filmine soundtrack hazırladı. 2008 yılında "Selâm" albümünü piyasaya sürdü. 2009 yılında tekrar Ceza ile Nefret grubunu kurma kararı aldı fakat birleşme gerçekleşmedi. 2010 yılında "Çöl Tilkisi" adlı EP'sini piyasaya sürdü. 2012 yılında Massaka'nın albümünde Ceza ile "Soğuk Mevsim" adlı parçada buluştu. 2012 yılında yeniden "Dr." sıfatını mahlasına ekleyerek "Ne İstiyor (1. Cemre)" isimli parçasıyla mikrofonuna dönen Fuchs bu parçayı takiben Düşünceler (2. Cemre)'i yayınladı. Bireysel ve çoklu çalışmalarına devam eden Dr. Fuchs, Sagopa Kajmer'e barış çağrısında bulundu. 2013 yılında "Tilki Sound" isimli müzik stüdyosunu kurdu. 16 Haziran 2015'te "Cemre" serisinin son durağı olan Biliyor musun (3. Cemre) isimli parçayı internetten yayınladı ve Cemre serisine nokta koydu. Bu şarkıya istinaden 1 gün sonra eski dostu Sagopa Kajmer, Bilmiyorum isimli parçayı yayınladı. 20 Haziran 2015'te Dr. Fuchs, Bilmelisin isimli barış çağrısı içeren şarkısını yayınladı. Tüm Türkçe rap camiası bu olaylarla hareketlenmiş fakat Sagopa Kajmer barış çağrısını geri çevirmiştir. 7 Ekim 2016'da kendi kurduğu Rhymeonmusic etiketiyle Her şeye Rağmen adlı albümünü çıkarmıştır. Verdiği demeçlerde 2017 yılı içerisinde ilki 2004 yılında çıkan Huzur N Darem albümünün ikincisi olan Huzur N Darem 2'yi çıkaracağını söylemiştir. Küçük yaşta babasını kaybetmiştir. 1978 yılında doğduğu Almanya'dan 1986 yılında Türkiye'ye dönüş yapmıştır. Fuchs, 1 Eylül 2014 tarihinde dünyaevine girmiştir. Hollanda'da yaşamaktadır. Beşiktaş takımını tutmaktadır. Memleketi Rize'nin Derepazarı ilçesidir. SÃ¼rpriz Yumurta Sürpriz Yumurta (İngilizcede: "Easter Egg"), bilgisayar programlarında ve bazen diğer medyalarda, gizlenmiş çeşitli özellikler için kullanılan terimdir. Programcıların genellikle kendilerini tanıtmak için yaptıkları, eğlendirici programcıklar olup, bazen programcının imzası olarak da nitelendirilirler. Yazılımlarda gizli fonksiyonlar klavye ve/veya fare kombinasyonları ile devreye girerler. Örneğin programcıların ve yapımcıların listesi görünebilir. Nadir kullanılan, kaynaklarda çok az belirtilmiş bazı program özelliklerinin sürpriz yumurta zannedildiği de olur. Örneğin Microsoft Word programında boş bir dokümana "=rand(200,2)" yazılarak enter tuşuna basıldığında 4 sayfa boyunca "The quick brown fox jumps over the lazy dog." veya Türkçe versiyonunda "Hızlı kahverengi tilki tembel köpeğin üstünden atlar." yazısı görünür. Burada ilk sayı paragraf sayısını, ikinci sayı ise paragraf başına düşen cümle sayısını belirtir. Verilen örnekte 200 paragraf ve her paragrafta iki satır "Hızlı kahverengi..." yazılır. İlk anda bu bir sürpriz yumurta gibi görünür, fakat bu fonksiyon farklı bir göreve sahiptir. İngilizce metine bakılacak olursa ingiliz afabesindeki tüm harflerin içinde geçtiği en kısa cümledir (Türkçe metin için bu durum söz konusu değildir), örnek paragraf stili ve yazı tipi sayfada görünür, böylece kullanıcı yazı yazmadan, nasıl göründüğünü test edebilir. Bilgisayar virüslerinin ve diğer zararlı programcıkların (trojan, malware) artması, programcı firmaların tüm fonksiyonlarını yazılı olarak bildirmesini zorunlu tuttuğu için sürpriz yumurta kullanımı yasaklanmıştır. Yazılım alanından daha az sayıda olsa da, bazı donanım üreticilerinin ürünleri içerisinde gizli sürpriz yumurtalar da vardır. Örneğin Canon BJC5100 yazıcının buzzerından müzik çalabilmesi donanımsal sürpriz yumurtaya bir örnektir. Bilgisayar oyunlarında en çok kullanılan sürpriz yumurtalar "Gizli bölüm" olarak adlandırılan, oyunun akışı içerisinde belirli bir yerde, belli şeyler yapınca, ortaya çıkan bölümlerdir. Lincoln Lincoln aşağıdaki anlamlara gelebilir: Mısır hiyeroglifleri Mısır hiyeroglif yazısı, birbirinden kolaylıkla ayırt edilebilecek yüzlerce sembolden oluşur. Her işaret belli bir sesi veya nesneyi temsil eder. Bu yazı soldan sağa veya sağdan sola ya da yukarıdan aşağı yazılabilir, okumak için ölçüt sembollerdeki insan ya da hayvan figürlerinin baktıkları yöndür. Mısır hiyerogliflerinde 700'den fazla işaret bulunmaktadır. Bu yüzden de okuma yazma oranı düşüktür. Çünkü hiyeroglif bir harf yazısı değildi. Bunlar için "yazıcı" adlı bir meslek vardı. Bu insanlar uzun bir eğitimden geçerlerdi. Ayrıca hiyeroglif öyle zor bir yazıydı ki sanat halini almıştı. Kimi işaretler 1 harfe, kimileri 2, kimileri de 3 harfe bazılarıysa bir kelimeye karşılık gelir. Buna örnek olarak latin kökenli dillerde 'x' işaretinin Türkçedeki 'iks' harflerine karşılık gelmesi verilebilir. Ayrıca yazılan kelimenin anlamını güçlendiren ve tamamlayan çizimler de vardır. Mesela bastonlu adam çiziminin yaşlı kelimesini tamamlaması gibi. Bu yazım tarzı tapınak duvarlarında ve mezarlarda görülür. Bu tarzdan başka 3 yazım tarzı daha vardır. Bunlar daha çok papirüslerde görülür. PRS Paul Reed Smith adında bir Amerikalı tarafından önce küçük bir atölyede açılan, günümüzde ise Stevensville, Maryland'de bir fabrikada üretilen ünlü bir gitar firması. Santana için ürettiği gitarlarıyla tanınır. Kendine özgü bir tonu ve kasa yapısı vardır. Santana ile özgün sololar çıkarmakta üstün olan gitarları tonları nedeni ile Drowning Pool gibi Nu Metal gruplarının tercihi olmuştur. Claudio Pizarro Claudio Miguel Pizarro Bosio (d. 3 Ekim 1978, Callao) Forvet mevkiinde gÃ¶rev yapan Perulu futbolcudur. Bundesliga ekiplerinden, Werder Bremen'de forma giymektedir. Deportivo Pesquero, Alianz Lima, SV Werder Bremen, Bayern Münih ve Chelsea takımlarında oynamıştır. Carla Salcedo ile evlidir ve Anotella ve Claudio adında 2 çocuğu vardır. Pizarro, futbola Callao'daki Academia Deportiva Cantolao takımının altyapısında başladı. 17 yaşında Peru'nun kuzeyindeki Chimbote şehrindeki Deportivo Pesquero takımına transfer oldu. İlk profesyonel maçı, 1996'da Alianza Lima ile oynanan maç oldu. İki hafta sonra Atletico Torino'yu 2-1 yenerlerken, kariyerinin ilk iki golünü kaydetti. 1998'de bir önceki sezonun şampiyonu Alianza Lima takımına transfer olup, 2 sezonda 25 gol kaydetti. İlk sezonunda Copa Libertadores'te forma giydi. 1999 sezonunda ise sezonu ikinci bitirerek, gol krallığında dördüncülük yaşadı. Bu dönemde Avrupa takımlarının dikkatini çekerek, millî takıma yükseldi. 1999-2000 sezonunda Bundesliga ekibi SV Werder Bremen'a transfer oldu. 28 Ağustos 1999'da Hertha Berlin karşısında kariyerinin ilk maçına çıktı. Dirk Flock'un yerine 58. dakikada oyuna dahil olmuştu. Sonraki hafta 1. FC Kaiserslautern karşısında ilk kez ilk 11'de sahaya çıkan futbolcu, ilk golünü ve ilk asistini yaptı. 16 Eylül 1999'da UEFA Kupası'nda ilk maçına FK Bodö/Glimt karşısında çıktı ve 2 gol kaydetti. 3 gün sonra VfL Wolfsburg karşısındaki ilk maçında ise hat-trick yaptı. İlk sezonunda DFB-Pokal'da finale çıkıp, FC Bayern München'a 3-0 mağlup oldular. UEFA Kupası'nda ise Arsenal FC'ye çeyrek finalde elendiler. 2000-01 sezonunda attığı 19 golle, ligin en golcü ikinci futbolcusu oldu. KRC Genk karşısında Avrupa'daki ilk hat-trick'ini yaptı. 7 Haziran 2001'de Pizarro, Bayern Münih ile anlaştı. Bundesliga'nın ikinci hafta maçında Schalke 04 karşısında ilk kez Münih forması giyip, ilk golünü attı. UEFA Süper Kupası'nı Liverpool FC'ye 3-2 yenilip kaybederlerken, ilk finalini oynadı. Giovane Elber'den sonra takımın en golcü ismi olan Pizarro için sezonun tek kupası uzatmalarda kazandıkları Kıtalararası Kupa oldu. Kariyerinde ilk kez UEFA Şampiyonlar Ligi'nde oynayıp, 4 gol kaydetti. Çeyrek finalde Real Madrid'e elendiler. İlk şampiyonluğu ve ilk Almanya Kupası'nı duble yaptıkları 2002-03 sezonunda kazandı. Kupa finalinde Kaiserslautern'i 3-1 yenerlerken, golün birini kaydetti. 2003-04 sezonu, en golcü futbolcu Roy Makaay'ın ardında kalıp, kupa kazanamayarak başarısız bir sezon geçirdi. 2004-05 sezonunda daha az forma şansı bulsa da 11 gol atıp, bir kez daha hme lig hem kupa şampiyonluğu gördü. Almanya Kupası çeyrek finalinde SC Freiburg'u 7-0 yendikleri maçta 4 gol attı. Sonraki sezon üçüncü kez duble yaşadı. Ligde attığı 11 gol ile şampiyonluğa yaptığı katkı dışında, Almanya Kupası çeyrek ve yarı finallerinde ikişer gol atıp, finalde Eintracht Frankfurt'u 1-0 yendikleri maçta tek golü attı. 2006-07 sezonu sonunda bitecek sözleşmesi için yapılan görüşmelerden sonuç çıkmadı. Başkan Franz Beckenbauer'ın önerdiği kontratı reddeden futbolcu, maaşının daha artmasını istiyordu. Bu tartışmalar futbolunu etkileyip, sezonu 33 maçta 8 golle kapatmasına neden oldu. 20 Mayıs 2007'de kulüpi Pizarro ile yollarını ayıracağını açıkladı. 1 Temmuz 2007'de Chelsea FC, Pizarro'yla dört senelik sözleşme imzaladığını açıkladı. Kulüp için forma giyen ilk Perulu futbolcu oldu. Pizarro, daha sonra Chelsea'ye imza atmasında en büyük etkenin İngiltere'de forma giyen vatandaşı Nolberto Solano ve Münih'ten takım arkadaşı Owen Hargreaves'ten aldığı tavsiyeler olduğunu açıkladı. Chelsea'de 14 numarayı Geremi'den alan futbolcu, 5 Ağustos 2007'de Manchester United ile oynanan 2007 FA Community Shield maçında ilk kez forma giydi. 52. dakika Florent Malouda'nın yerine oyuna giren futbolcu, penaltılara kalan maçta ilk penaltıyı kaçırdı. Kupayı penaltılarla kaybettiler. Bir hafta sonra Birmingham City FC karşısında çıktığı birinci hafta Premier League karşılaşmasında ilk resmi golünü kaydetti. Ancak, José Mourinho'nun ayrılıp, yerine gelen Avram Grant'ın Nicolas Anelka'yı alması ile geri planda kaldı. O sezon sadece iki kez forma giydiği Şampiyonlar Ligi'nde finallere kalıp, kupayı Manchester United'a kaybettiler. Pizarro da sezonu iki golle kapattı. Akli egemenlik Akli egemenlik ya da yasal egemenlik bir ülkedeki yönetimin büyük ölçüde akıl, yasal meşruiyet ve bürokrasiye dayanmasıdır. Weber'e göre, çağdaş devletlerde hakim olan egemenlik tipi budur. Burada yönetici, kullandığı iktidar gücünü yazılı ilkeler ile yazılı hukuka bağlar. Kamu Ä°hale Kurumu Kamu İhale Kurumu (KİK), 4734 sayılı Kamu İhale Kanunu ve 4735 sayılı Kamu İhale Sözleşmeleri Kanunu ile öngörülen görevleri yerine getirmek üzere kurulan, idari ve mali özerkliğe sahip bir kamu tüzel kişisidir. Kamu kesiminin piyasadan mal ve hizmet satın almak için kendi başına yaptığı işlemlerde denetimi artırmak ve bu işlemlerin piyasa koşullarında gerçekleşmesini sağlamak için IMF'nin yönlendirmesiyle kurulan Kurumun ilişkili olduğu Bakanlık Maliye Bakanlığı'dır. Kurumun merkezi Ankara'dadır. Bağımsız üst kurullar arasındadır. Kurum teşkilatı; Kamu İhale Kurulu, Başkanlık ve hizmet birimlerinden oluşur. Kamu İhale Kurumu, kanunla kendisine verilen görevleri yerine getirirken yetkilerini kurul vasıtasıyla kullanır. Kurumun temel görevi; bütün ihale mevzuatını hazırlamak, geliştirmek ve uygulamayı yönlendirmek, ihalenin başlangıcından sözleşmenin imzalanmasına kadar geçen sürede idarelerce yapılan işlemlerde mevzuata aykırılık bulunduğuna ilişkin şikâyetleri incelemek ve sonuçlandırmak, kamu ve özel sektöre eğitim vermek, ihalelerle ilgili istatistikler oluşturmak ve yayımlamak, haklarında yasaklama kararı verilenlerin sicillerini tutmak, araştırma ve geliştirme faaliyetlerinde bulunmaktır. Geleneksel Egemenlik Egemenliğin geleneklere dayandığı siyasi otorite biçimidir. Bu egemenlik biçiminde egemen egemenliğini yazılı ve nesnel hukuka değil, örf ve adetlere dayandırır. Yönetilenler de alışılmış geleneklerin dışına çıkmadığı sürece yöneticiye itaat ederler. John Williams (gitarist) -Cristopher- John Williams (d. 24 Nisan 1941, Melbourne), İngiliz klasik gitarist. Babası Jazz gitaristi Leonard Williams 1930'ların sonunda Londra'dan Avustralya'ya taşındığı için Melbourne'de doğdu. 1952'de Williams ailesi İngiltere'ye geri döndü. John Williams, 20. yüzyılın en büyük gitartisti kabul edilen Andres Segovia'nın, en başarılı bulduğu öğrencisidir. Jazz piyanisti bir kızı vardır (Kate Williams). Kendisi bunu 2007'deki Edison ödül törenlerinde esprili bir şekilde açıklamıştır: "Babam caz gitaristiydi, kızım caz piyanisti oldu. Ama ben caz çalamıyorum, bunu gerçekten yapamıyorum." 70'li yıllarda televizyonda "John Williams'la Klasik Gitar (Classical Guitar with John Williams)" adlı bir program yapmıştır. Yine 70'li ve 80'li yıllarda Sky adlı bir alternatif pop/rock grubunda gitarist olarak yer alan sanatçı, ünlü flamenko gitaristi Paco Peña'nın dünya çapında üne kavuşmasında da en önemli rolü üstlenmiştir. Julian Bream gibi büyük sanatçılarla arkadaş olup; beraber çalışmalar yapmaktadır. Uzun yıllardır, Avustralyalı bir Luthier olan Greg Smallman'in gitarlarını kullanan usta gitarist, diğer sanatçılarla yürüttüğü çalışmalarını 2000'li yıllardan itibaren deneysel boyutlara taşımaya başlamıştır. Hakkındaki Görüşlerden: Sanatçı, herkesçe kabul gören son derece güçlü bir tekniğe sahiptir ve icrası bazı çevrelerce eleştirilmekte, gitarı "duygusuz ve mekanik" çalmakla suçlanmaktadır. Özellikle yakın dostu ve yine Segovia'nın öğrencisi olan Julian Bream ile bu çevreler tarafından sıkça kıyaslanmaktadırlar. Med Cezir (Ceza albümü) Med Cezir, Ceza'nın 24 Haziran 2002 tarihinde Hammer Müzik aracılığıyla çıkardığı ilk stüdyo albümü. Ceza çalışmalarını birlikte yürüttüğü Dr. Fuchs'ın askere gitmesiyle birlikte, aklında daha önceden de var olan solo albüm çıkarma planlarına hız verip, albüm kayıtları için Kuvvetmira ve Digitalmix stüdyolarında çalışmaya başlar. 2002 yılında tamamlanan kayıtların ardından çok geçmeden piyasaya sürülen, içerisinde 13 şarkı barındıran albümün prodüktörlüğünü Sagopa Kajmer yapmıştır. Med Cezir adlı parçasına klip çekilmiştir. Albüm yaklaşık 70.000 civarında satmıştır. Ege Üniversitesi Gözlemevi Ege Üniversitesi Gözlemevi, Ege Üniversitesi'ne bağlı olarak İzmir yakınlarında Kemalpaşa Dağlarının Kurudağ Tepesinde astronomik gözlemler yapmak amacıyla kurulmuş olan bir gözlemevidir. Değişik boyutlarda teleskopları ve teleskoplara bağlı algılayıcıları vardır. Kurulumu için 1963 yılında işlemler başlatılmış ve 22 Haziran 1965'te Doç Dr. Abdullah Kızılırmak, Dr. Rümeysa Kızılırmak, Sezai Hazer, Ünal Akyol ve Şükrü Bozkurt'un yaptığı ilk "değişen yıldız" gözlemiyle hizmete girmiştir. 12 Ağustos 2009 tarihinde Resmi Gazetede yayımlanan yönetmeliği ile "Ege Üniversitesi Gözlemevi Uygulama ve Araştırma Merkezi" olarak çalışmalarını sürdürmektedir. 2009 Dünya Astronomi Yılı nedeniyle birçok etkinlik yapmış ve yapmaya devam etmektedir. Claire Littleton Claire Littleton, ABD'de ABC kanalında yayınlanan televizyon dizisi "Lost"un kurgusal karakterlerinden biridir. Karakteri canlandıran oyuncu Emilie de Ravin'dir. Claire, uçak kazası geçirdiğinde genç bir Avustralyalı bayandır. Kaza sırasında aracı Claire kullanmaktadır ve yolcu olan annesi ön camdan fırlar. Annesi hayyata kalır ama bitkisel hayata girmiştir. Bu durumdan Claire kendini sorumlu tutmaktadır. Kazadan bir süre sonra, Christian Shephard kendini Claire'in annesinin yattığı hastanede gösterir. Claire'e babası olduğunu ve hastane masraflarını karşıladığını söyler. Sonra, Christian Claire'in iş yerine gelir (geçici dövme salonu), onu bir kahve içmeye dışarı götürür. Ona annesinin acısını dindirmek için ölmesine izin vermesini önerir. Claire daha adını öğrenemeden babası hayatından çıkar ve bir daha görünmez. Claire daha sonra Fish 'n' Fry'da iş bulur. Hamile kalır, ve çocuğu evlatlık vermeye karar verir. Erkek arkadaşı ve bebeğin babası Thomas'ın onu terk etmesi ile kararı kesinleşir. Hala annesini hastahanede ziyaret etmektedir ve annesine kararını fısıldar. Planları içindeki suçluluk duygusu ve psişik Richard Malkin sayesinde değişir. Malkin birkaç ay boyunca Claire'in peşini bırakmaz ve ona bebeğe onun haricinde biri bakarsa çok büyük kötülük geleceğini söyler. O giderek artarak rahatsız eden istekleri reddettikçe, Malkin taktiklerini değiştirir. Claire'e Los Angeles'ta bebeği evlat edinmek isteyen bir çift olduğunu söyler. Çoktan ertesi gün Amerika'ya giden bir uçaktan bir bilet bulmuştur (Oceanic 815). Sadece bu uçakla gidebileceğini, başka bir uçağın uygun olmadığını söyler. Kazadan sonra, Claire pisişiğin kazadan haberi olduğuna ve onu kandırdığına inanmaya başlar, ve bunu bebeği ve onu ayırmamak için planladığını anlar. Ardından, geriye dönüşlerden birinde Mr. Eko'nun, pisişiğin yalancı gerçek olmadığını iddia ettiği görülür. Kazadan sonra Claire diğer yolcular tarafından ihmal edilir. Hamileliğin son zamanlarında olan Claire'in durumunu sürekli takip eden doktor Jack'in tavsiyelerine göre, sadece Charlie Claire'le yakınlaşır ve arkadaş olurlar. Claire ve Charlie Ethan Rom tarafından kaçırılır. Kaçırılmadan sonra ilk Charlie bulunur, Claire ise iki hafta sonra bir ceset gibi ortalıkta gelir, hala hamileliği devam etmektedir ama kaza ya da kaçırılmayla ilgili bir şey hatırlamamaktadır. Maternity Leave bölümünün özet kısmında Ethan Claire'e kaçırmadan sonra ne yaptıkları anlaşılmaktadır. Claire Dharma'nın sağlık istasyonuna götürülür ve bebeği için ilaç verilir. Ethan Claire'e onu uysal tutmak ve mutlu kalmasını sağlamak için ona sakinleştiri verir. O'na bebeği alacaklarını ve Claire'in geri kampa gitmesi gerektiğini söyler. Claire Ethan'ın bebeği tutma fikrine güvenmeye başlar. Ethan bebek doğduktan sonra ona verecekleri odayı gösterir, içerisi bebek mobilyaları ve oyuncakları ile doludur. Eşyaların arasında Oceanic Airlines atlıkarıncası gören Claire bunu rüyasında olduğunu düşünür. Sonra, Claire uyurken ona bebeğini bu gece alacaklarını ve onu öldüreceklerini söyleyen bir genç kız tarafından uyandırılır. Claire panikler ve genç kız kaçmasına yardım etmek için onu kloroform ile bayıltır. Claire ormanda Rousseau'nun onu bulduğu yerde uyanır. Claire Ethan için bağırmaya başlar, ve Rousseau Claire'i diğerlerinin bulmaması için bayıltır. Claire bayılmadan önce Rousseau kolunu tırnaklarıyla çizer ama Rousseau onu kampa taşır. Bir erkek bebeği olur, Aaron. Doğuma Kate yardımcı olur çünkü o sırada Jack Boone'un hayatını kurtarmaya çalışıyordur. Doğumdan sonra, Claire diğerlerine inanma konusunda güçlük çeker. Buna rağmen, Charlie, Claire'e Aaron konusunda yardıma ihtiyacı olduğunda yardıma hazırdır. "Do No Harm," bölümünde söylemeye değer bir diğer şeyse Sawyer (öncesinde Claire ile çok az irtibatı varken) Claire'e alışılmamış bir jestle balık teklif eder; sonra, bir sonraki bölümde "The Greater Good," adlı kitabı Aaron'a okumaktadır çünkü sesi bebeği sakinleştirmektedir. İlerleyen konularda, Claire, deniz kenarında yürürken, saldaki mesaj şişesini bulur. Kötü bir şey olmasından korkarak, Shannon'a danışır . İkisi de şişeyi Sun'a vermeye karar verir çünkü kocası Jin de salda gidenlerdendir. Kuyruk bölümündekilerden Mr. Eko, Claire'in oğlunun adının Aaron olduğunu öğrenir, Aaron Musa'nın kardeşinin adıdır diye ekler. Neden bu ismi verdiğini sorar. Claire ise beğendiği için olduğunu söyler. Eko Charlie'nin sakladığı Bakire meryemheykellerini görünce, Claire'e onların içinde eroin olduğunu gösterir. Ardından, Claire Charlie ile uyuşturucular konusunda yüzleşir, ve onun uyuşturucu bağımlısı olmasıyla ilgili bir şeyler hatırladığını söyler. Claire Charlie'ye ondan ve bebeği Aaron'dan uzak durmasını söyler. Bunun sonucunda, Charlie bebeğin tehlikede olduğu ile ilgili rüyalar görür. Charlie Aaron'un mutlaka kötülükten korunmak için vaftiz olması gerektiğini düşünür, ve bebeği çalar. Bunun üzerine Claire Charlie'ye daha az güvenmeye başlar, ama Eko'ya bebeği ve kendisini vaftiz edip edemeyeceğini sorar. Claire bu olanlardan sonra bir daha görüşmez, ama Charlie çoğu zaman Locke'ı Claire'e yardım ederken görür. Aaron birdenbire hastalandığında, Claire Libby'ye (klinik psikolog olmak istemektedir) Ethan'ın yanındayken ne olduğunu hatırlamasına yardım edip edemeyeceğini sorar. Claire tıbbi merkezde olanlarla ilgili anılar hatılamaya başlar(sonrasında The Staff bölümünde bulmaktadır). Kate ile birlikte götürüldüğü Dharma tıbbi merkezini aramaya çıkar. Olaylar devam ederken, Ona yardım eden genç kızın Rousseau'nun Diğerleri tarafında 1 haftalıkken kaçırılan kızı Alexandra olduğunu anlar. Charlie, Claire ve bebeği için havalı enjektör ve aşı bulur. Libby ve Ana Lucia cenaze töreninde, Claire, Charlie'nin elini tutar, ve yeniden arkadaş olmalarını onaylar. Sonra "Live Together, Die Alone" adlı bölümde onu öper. "Further Instructions" bölümünde Locke geri geldiğinde, Claire, Charlie'nin onu aramaya çıktığını söyler. Charlie ve Locke yaralı bir halde olan Eko ile birlikte geri gelirler, Claire'e işi kanı temizlemek için temiz havlu bulma işi düşer. O günden sonra, Desmond Claire'e yaklaşır ve başarısızca onu korumaya ikna etmeye çalışır. Ertesi gün, Claire yüzmeye karar verir, Aaron'ı Sun'ın gözetiminde bırakarak ayrılır. Ne yazık ki, Claire birden denizin açıklarında suda kalır. Desmond Claire'i kurtarır ve yeniden canlandırır("Flashes Before Your Eyes"). Claire Onun 6.hissinin güçlü olduğunu bilmeden Desmond'un yanına gider ve teşekkür eder, Par Avion bölümünde Claire bilim adamları tarafından işaretlenmiş göçmen kuşların geçişlerini fark eder.Bir kuş yakalayıp kuşa Oceanic 815'in kaderini anlatan bir not eklemeye karar verir.Her zaman Claire'i destekleyen Charlie,bu kez Claire'in planını desteklemez ve bu durum Claire'i çok üzer.Daha da ilginç olan kısım ise,Claire'in Jin ve Sun ile ağı kuşların üzerine düşürmek yöntemiyle avlanırken onların kuş yakalamalarına engel olur.Charlie'nin kendisini desteklememesiyle Desmond'a bağlar ve Desmond'a takip eder.Desmond doğruca bir kayaya doğru gider ve bir göçmen kuşu hemen yakalar.Desmond ve Claire yüzleşir ve Desmond ona geleceği görebilme özelliğinden ve Charlie'nin öleceği söyler.Eğer Charlie bir göçmen kuş yakalamaya yardım etseydi,Charlie kayalardan kayıp düşerek yaralanacaktı.Desmond Charlie'yi onun ölümüne neden olucak olaylardan uzak tutmaya yardım çalışır.Claire daha sonra Charlie'nin ölmeyeceğine dair söz verir.Yakalanan kuşun bacağına hayatta kalan kazazedeleri anlatan bir not ekler. Claire notu Charlie'ye fikrini almak için gösterir ve daha sonra kuşu salarlar.Expose bölümünde Nikki ve Paulo'nun cenazesine katılır.Ancak onları geçici felç geçirdiğini kimse anlayamaz.. "Left Behind" bölümünün gecesinde, Sawyer Claire'i ziyaret eder ve, aralarında geçen garip konuşmadan sonra Sawyer garip bir jest yaparak bir battaniye verir. Sawyer ertesi gün tekrar ziyaret gelir, ve daha çok sohbet eder. Claire Aaron'ı tutmasına izin verir. "One Of Us" bölümünde Claire Aaron'nun ağlamasını duyamaz Charlie gelip bebekle ilgilenir. Jack diğerleri ile Juliet hakkında tartşırken, Claire tüm gün kendini hasta hisseder. Claire Kanlı öksürmeye başlar. Juliet Jack ve Kate'e Claire'e yardım edebileceğini söyler çünkü Claire kaçırıldığında adadaki Claire'e her hamile kadının ölmesinden kurtarmıştır. Juliet Ethan'nın gizli deposundan ilaç getirir ve Claire'i tedavi eder. Fakat olanlar Ben tarafından herkesin Juliet'e güvenmesi için planlanmıştır. Claire, 4. sezonda birdenbire ortadan kaybolmuş, daha sonra John Locke tarafından Christian Shepard ın yanında bulunmuştur. Locke'ın "Aaron Nerede" sorusuna "Güvenli bir yerde" diye yanıt vermiştir. Aaron, diğer altılı ile birlikte Helikoptere binmiş ve Kate tarafından evlatlık alınmış, adada doğum yapanın Kate olduğu, Claire'in kaza anında öldüğü yalanı söylenmiştir. Claire'in 5. arada bir görüneceği, 6.sezonda ise ana kadroda olduğu açıklanmıştır. Özlü sözü : They hurt my baby! (bebeğimi incittiler) KÄ±rka Bib Fortuna Bib Fortuna bir Star Wars karakteridir. filminde Michael Carter ve filminde ise Matthew Wood tarafından oynanmıştır. Bir Twi'lek olan Fortuna, Jabba the Hutt'un baş yardımcısı ve teğmenidir. Star Wars evreninde, Fortuna Ryloth gezegeninden gelir. Bütün Twi'lek'ler gibi, Fortuna'da kafasında iki tane ilginç kuyruksu uçlar bulunur. Bunlar başkaları tarafından "Kafa Kuyrukları" veya "Solucanlar" olarak adlandırlırlar. Bunların haberleşme ve düşünme olarak kullanıldığı bedensel özellikler eğlence olarak görülebiliyordu. Bib Fortuna, başkaları tarafından Büyük Galaksideki olanakları keşfetmek üzere dünyasını terk etmiş sonunda yüce Jabba the Hutt'ya katılarak bu suç efendisinin yönetimindeki en yüksek rütbeye ulaşmıştır. OrtabaÄŸ Ortabağ'ın farklı anlamarı: Ayvalık tostu Ayvalık tostu, tadını büyükçe kesilen özel ekmeğinden alan bir sandviç. Balıkesir'in Ayvalık ilçesinin bilinen yöresel bir ürünüdür. Ayvalık tostu, tadını ekmeğinden ve bu da yapımında kullanılan özel undan almaktadır. Bozulmaya karşı dayanıksız olan bu ekmek buzdolabında muhafaza edilmelidir. Genellikle sosis, sucuk, kaşar, turşu, mayonez, ketçap malzemeli karışık olarak yapılır. Malzemesinin bol olması belirgin özelliklerindendir. Rasim BaÅŸak Rasim Başak, (d. 17 Şubat 1980, Bakü, Azerbaycan SSC), forvet pozisyonunda görev alan Millî basketbolcudur. Babası Azeri, annesi Rus olmasına rağmen Türk vatandaşı olup Türkiye millî basketbol takımında oynadı. 2003 Avrupa Basketbol Şampiyonasındaki kadroda yer alan Rasim, bu turnuvada hiç süre bulamadı. İlk yıllarında kısıtlığı fiziğine rağmen ribaundlardaki başarısı ile dikkat çeken Rasim, sonraki yıllarda Fenerbahçe'de kısıtlı sürelerde oynamaya başladı. 14 Haziran 2009 tarihinde oynanan Efes Pilsen - Fenerbahçe Ülker play-off finallerinin 5. maçında, hakem masasına tekme atmak, uygunsuz küfürlü sportmenliğe aykırı söz ve davranışlarda bulunmaktan dolayı 6 maç men cezası aldı. 2012 yılında Trabzonspor'a transfer oldu. Trabzonspor ile 2012-13 sezonunda TB2L'de şampiyon oldular ve Türkiye Basketbol Ligi'ne yükseldiler. Ferdinand Marcos Ferdinand Emmanuel Edralín Marcos (d. 11 Eylül 1917 - ö. 28 Eylül 1989), 1965-1986 arasında Filipinler devlet başkanı. Kurduğu otoriter rejim, yolsuzluklar ve baskı uygulamaları nedeniyle büyük tepki uyandırmıştır. Ortaöğrenimini Manila'da tamamladı; 1930'ların sonlarında da Filipinler Üniversitesi'nde hukuk eğitimi gördü. Siyasetle uğraşan babasının bir rakibini öldürdüğü (1933) iddiasıyla hakkında açılan davadan Kasım 1939'da mahkûm oldu. Ama kararın bozulması için Filipinler Yüksek Mahkemesi'ne başvurması sonucunda ertesi yıl aklandı. Manila'da avukatlık yapmaya başladı. II. Dünya Savaşı sırasında Filipinler ordusunda subaydı. Japonlara tutsak düştü, ama Bataan'dan Luzon'a kadar süren "ölüm yürüyüşü" sırasında sağ kalmayı ardından da kaçmayı başardı. Sonradan Filipin direniş hareketinin önderlerinden biri olduğunu iddia ederek siyasi konumunu pekiştirmeye çalıştıysa da, resmi ABD arşivleri 1942-1945 arasında Japonlara karşı yürütülen mücadelede hemen hiçbir rolünün bulunmadığını ortaya koymuştur. Marcos, 1946-1947 yıllarında, bağımsız Filipinler Cumhuriyeti'nin ilk devlet başkanı olan Manuel Roxas'ın teknik danışmanlığını üstlendi.1949-1959 arasında Temsilciler Meclisi ve 1959-1965 arasında Senato üyeliği, 1963-1965 döneminde de Senato başkanlığı yaptı.1965'te başkan adayı seçilmemesi üzerine Roxas'ın kurduğu Liberal Parti'den ayrılarak Milliyetçi Parti'ye geçti. Bu partinin adayı olarak devlet başkanı ve Liberal Parti adayı olan Diosdado Macapagal'a karşı pahalı ve sert bir kampanya yürüttü. Seçimleri kazanarak 30 Aralık 1965'te başkanlık görevini üstlendi. 1969'da yeniden seçilerek Filipinler'de bu görevi iki dönem üst üste sürdüren ilk başkan oldu. 1965-1969 arasında tarım, sanayi ve eğitim alanlarında belirli ölçüde gelişme sağladı. Ama zamanla güçlü öğrenci gösterileri ve kent gerillasının yükselen mücadelesiyle karşılaştı. 21 Eylül 1972'de "komünist ve yıkıcı güçler"i gerekçe göstererek sıkıyönetim ilan etti. Hızla hareket ederek muhalif politikacıları tutukladı ve silahlı kuvvetleri rejimin bir baskı aracı haline getirdi. Marcos, sıkıyönetim döneminde "habeas corpus" güvencesini ortadan kaldırmak da içinde olmak üzere birçok olağanüstü yetkiyi elinde topladı. 1973'te ilan ettiği yeni anayasayla yetkilerinin artırdı ve parlamenter bir sistem oluşturarak başbakanlığı da üstlendi. 17 Ocak 1981'de sıkıyönetimi kaldırdıysa da otoriter yönetimini sürdürdü. 16 Haziran 1981'de yapılan seçimlerde yalnızca görünüşte kalan bir muhalefete karşı seçimleri kazandı ve 30 Haziran'da altı yıllık bir dönem için yeniden devlet başkanı oldu. 1954'te evlendiği eski güzellik kraliçelerinden İmelda Romuáldez Marcos, 1972'de başlayan sıkıyönetim döneminde yönetimin güçlü kişilerinden bir durumuna geldi; Manila valiliği (1975-1986) ile konut ve çevre bakanlığı (1979-1986) görevlerini üstlendiği dönemde kamu yönetimindeki ve sanayi işletmelerindeki yüksek gelirli mevkilere akrabalarını getirmesi yüzünden yoğun biçimde eleştirildi. 1983'e gelindiğinde Marcos'un sağlığı bozulmaya başlamış, muhalefet hareketi de oldukça büyümüştü. Hem Marcos'a, hem de gittikçe güçlenen Yeni Halk Ordusu'na siyasi bir alternatif oluşturmak umuduyla 21 Ağustos 1983'te Manila'ya dönen Benigno Aquino Jr. uçaktan inerken vurularak öldürüldü. Başkanlığı sürdürmek isteyen Marcos 1986'da seçimlerin yapılacağını ilan etti. Ama Aquino'nun dul karısı Corazon Aquino kısa sürede güçlendi ve muhalefetin başkan adayı oldu. Marcos 7 Şubat 1986'da yapılan seçimleri kazandığını ilan ettiyse de, seçimlere hile karıştırdığı ortadaydı. Bu arada Filipin ordusu Marcos yandaşlarıyla başkanlığın Aquino'nu yasal hakkı olduğunu savunanlar arasında bölündü. Artan gerginlik, ancak ABD'nin desteğini çekmesinden sonra Marcos 25 Şubat 1986'da ülkesinden ayrılarak Hawaii'ye gitmesi üzerine sona erdi. Daha sonra elde edilen kanıtlar, Marcos ve ailesi ile yakın çevrelerinin iktidarları döneminde çeşitli yolsuzluklarla Filipinler ekonomisine milyarlarca dolarlık zarara soktuklarını ortaya koydu. Yılanların Öcü (anlam ayrımı) Yılanların Öcü şu anlamlara gelebilir: MayagÃ¼ez Mayagüez, Porto Riko'nun batı kesiminde kent ve belediye. Porto Riko'nun 8. büyük belediyesidir. Yüzölçümü 201.06 km²'dir. Nüfusu 98,434'tür. (2000). 1760'ta Nuestra Senora de la Candelaria de Mayagüez adıyla kuruldu. 1877'de kent statüsü kazandı. 1918'de, depremle birlikte gelen tsunami dalgası sonucunda yıkıldıysa da kısa sürede yeniden inşa edildi. 19. yüzyıl sonlarından başlayarak Porto Riko'nun siyasi etkinlik merkezlerinden biri durumuna geldi. Hangar 18 Hangar 18, Amerikalı heavy metal grubu Megadeth'in 1990 tarihli Rust in Peace albümünün ikinci parçasıdır. Amerika'daki bir askeri üs olan 51. Bölge'deki 18 numaralı hangarda uzaylıların tutulduğu hikâyesinden esinlenilerek yazılmıştır. Chironex fleckeri Kutu denizanası ("Chironex fleckeri") olarak da bilinen, zehirli bir denizanasıdır, 60 adet dokungaça sahiptir ve her bir dokungacı yaklaşık 5 milyara yakın yakıcı kapsül taşır. Saldırgan bir hayvan değildir. 24 adet göze sahiptir ve saniyede 150 cm hızla ilerler. Bu canlıdan korunmanın en iyi yolu doğrudan temasta bulunmamaktır. Terry O'Quinn Terry O'Quinn (d. 15 Temmuz 1952), Emmy ödülü sahibi Amerikalı oyuncu. En popüler rolü "Lost" dizisinde canlandırdığı John Locke karakteridir. Sault Ste. Marie, Michigan'da doğmuştur. Central Michigan Üniversitesi ve Iowa Üniversitesinde eğitim görmüştür. oyunculük kariyeri ise 1970'li yıllarda başlamıştır. Aralarında Tombstone, Heaven's Gate ve The Rocketeer'in de bulunduğu bazı filmlerde rol almıştır. Televizyon dünyasında ise ilk kez Miami Vice, gibi dizilerde konuk oyuncu olarak yer almıştır. 1995 yılında ise X-Files, Millenium ve Harsh Realm dizilerinde kayda değer roller almıştır. 2000'li yıllarda ise yapımcı J.J. Abrams tarafından Alias ve The West Wing dizilerinde önemli roller verilmiştir. 2004 yılında oynamaya başladığı Lost dizisi ile Emmy ödülü adayı olmuştur. Sanatçı 1980 yılında evlenmiştir. Önceleri Maryland'de ikamet etmiş fakat Lost dizisi başladıktan sonra Hawaii'ye taşınmıştır ve şu anda Hawaii'de ikamet etmektedir. Akbük Akbük şu anlamlara gelebilir: Yılanların Öcü (film, 1962) Yılanların Öcü, Fakir Baykurt'un aynı isimli romanından uyarlanan 1962 yapımı filmdir. Filmin gösterime girdiği 23 Nisan 1962'de Ankara'da bir sinemada, bazı gruplarca protesto edildi. Filmin gösterimine ilk olarak sadece Türkiye'de izin verildi. Prodüktör Nusret İkbal'in başvurusu sonucu 1965 yılında Sansür Kurulu'nun aldığı sonraki bir kararla Türkiye dışında da gösterimine izin verildi. Yaşlı annesi Irazca, karısı Hatçe ve üç çocuğu ile yaşayan yoksul bir köylü olan Bayram'ın evinin önüne Köy Kurulu üyelerinden Haceli, Muhtar'ın da desteği ile ev inşa etmek ister. Evlerinin önüne ev yapılmasını istemeyen aile Haceli ve muhtarla mücadele eder. Aile muhtar ve Haceli'nin tüm oyunlarına rağmen uzlaşmaz bir mücadele verir. İnci (anlam ayrımı) Sorocaba Sorocaba, Brezilya'nin "Güneydoğu Bölgesi"'nde São Paulo eyâletinde "Sao Paolo Metropoliten (Metropolitano Paulista) Meso-Bolgesi"'nde bulunup "Sorocaba Mikro-Bolgesi"nin merkezi olan bir kenttir. Sorocabo kenti Sao Paulo metropoliten meso-bölgesinde bulunan (Campinas , São José dos Campos ve Ribeirão Preto kentlerinden sonra) dördüncü sırada kalabalık olan kenttir. Bu kent (IBGE 2013 nüfus tahminine göre) 629 231 kişi nüfusla Sao Paulo'nun en kalabalık güney yönünde bulunmaktadır. Bu nedenle yorl olarak önemli bir yerleşkedir ve bu gerçeğe bağlı olarak bu kent merkez olarak "Sorocaba Mikro-Bölgesi" yerel idaresi kurulmuş ve 15 belediye bu yerel idareye bağlanmıştır. "Sorocaba Mikro-Bölgesi" nüfusu (yine IBGE 2013 nüfus tahminine göre) 1,324,176 kişidir; yüzölçümü 456.0 km² olup bunun 371.3 km² alanı şehirleşmiş bölge olup kalan kimsi kırsal bölgedir. Sorocaba yaklaşık 31.5 milyon kişinin içinde yaşadığı Rio-Sao Paulo megapolis şehirleşmiş bölgesinin bir parçasıdır. Bu megapolis Tokyo'dan sonra gelen dünyada ikinci en büyük şehirleşmiş bölgedir. Son 10-15 yılda kent belediye idaresi kenti Sao Paulo eyaletinin en güzel şehri yapma hedefi ile birçok kent yenileştirme projesi uygulamısitr. Şehrin sokak ve caddeleri güzelleştirilip özel motorlu vasıta trafiğinin (özellikle Sorocaba'ya civar şehri ve belediyelerden gelen motorlu vasıta trafiğinin) şehir sokaklarain girmeleri mümkün olduğu kadar önlenmeye çalışıldı. Şehrin ana sokaklarında 106 kilometre uzunlukta bisiklete yolu yapıldı ve birçok ana sokaklarda gidebilmek özel motorlu vasıtalara önlendi. Şu anda bu şehirde buluna nbisiklet yolları ağı Brezilya içinde Rio de Janeiro'daki bisiklet yolları ağından sonrs ikinci sırayı almaktadır. Belediye bu uğraşında gelecekte de devam etmekte kara vermiştir ve önümüzdeki yıllarda şehirde Latin Amerika'da en uzun bisiklet yolları ağı yapmağı planlamakta ve diğer taraftan da Avrupa'da bulunan Paris, ve Barcelona'da uygulanan şehir halkını şehir içinde bisiklet kullanmaya teşvik etmek için önlemler almaktadır. 1591-1602 dönemide Breziulya Genel Valisi olan Dom Francisco de Sousa, günümüzdeki Sorocaba bölgesinde altın bulunduğu dedikodusunu duyunce bu mevkide Portekiz Krallığı'nın üstünlüğünü şenbolik olarak göstermek için bu mevkiye gelip yerleşip "Nova Vila de Nossa Senhora da Ponte de Mont Serrat" adı verdiği bir köysel yerleşke kurdu. Fakat bu boklğede gerecekte altın bulunmadı ve Genel Vali bu köyden ayrıldı ve köy tarımsal bir alan oldu. 20 yıl sonra yerleşkenin adı yine genel Vali de Sousa tarafından İtavuvu ismi verildi. 1654'te "Bandeiraantes" adı verilen bir arcoğrafik araştırma grubunun bir üyesi olan Baltasar Fernandes bu mevkiin bir şehir olamsina yola açan ilk yatırımı yaptı. Köyde önce Fernando Prestes Meydanında (şimdi Katedral olan) "Nossa Senhora da Ponte Kilisesi"'ni yaptırdı ve yıllar sonra da"São Bento de Parnaíba (günümüzde São Bento ) Manastırı"'ni inşa ettirdi. Bu bölgede bulunan yerli Amerikalılarai Hristoyanlığa dönüştürmek, fakirler ve hastalara destek sağlamak ve köy çocuklarının eğitimini sağlamak için Baltasar Fernandes Bendiüktin kesişlerini davet etti ve yapılan manatıırı Benediktin tarikatına hibe etti. Bu sıraalrda yerleşkede sokaklar belirlendi ve ebu sokaklar kenarında evler yapılmaya başlandı. 1661'de Baltasar Fernandes o vakit il merkezi olan Sao Paulo'ya giderek orada vali olan Correia de Sá e Benevides'den yerleşkeye resmen belediye statüsü verilmesini istedi. 1 Mart 1661'de çıkartılan bir beyanname ile bu yerleşkeye resmen kbelediye statüsü verildi ve ismi "Vila de Nossa Senhora da Ponte de Sorocaba" olarak konuldu. Yerel idare için bir resmi Belediye İdare Konseyi kuruldu. Belediyenin gelişmesi "Trdesillas" kuralların göre oldu ve bu belediyede madencilik ve ticari depoculuk geliştirldi. O aman kadar yerleşkenin başlıca ekonomik geçim yolu Yerli Amerikalı kölelerin alımı ve satımı olmuştu. 17. yüzyıl başlarından itibaren tedruicn bu ticaret değişti. Ülkede ulaşım katırlarl yapılmaktaydı. Günümüzdeki Sorocaba mevki ve civarı katır üretilip, yetitirlip yılın belirli dönemlerinede bunların sürüler halinde toplanı[p daha büyük şehirlere sürmek başlıca ekonomik geçim yolu oldu. Sonradan Rio Grande del Sul eyaleti kurucusu olan Albay Cristóvão Pereira de Abreu 1773'te büyük bir sürü katırı sanki alay merasimi ile gibi yerleşkenin sokaklarından geçirerek yerleşkenin hemen dışında bir panayır gibi katır alım satım mevkine götürmesi şehrin ekonomisini değiştirdi. Bundan sonra Sarocaba katır sürülerinin getirilmesi ve alım satımında ilk etap olmaya başladı. Sorocaba şehri güney-kuzey yönlerinde olan yollarda Rio Grande do Sul, Minas Gerais ave Rio de Janeiro eyaletlerini olan ticaret için stratejik mevkii dolayışla yakındaki her eyalet ve belediyeden toplanıp sürüler halinde getirlen katırlar ve atlar "Feira de Muares" adı verilen alım-satım panayırına sürülüp orada alım-satım yapıldıktan sonra dağılım yapılma merkezi oldu. Bu sürece Brezilya tarihçileri "tropeirismo" adını vemektedirler. Bu gelişmeyi takip ederek şehre gelen sürücülerüleri ve alım-satımcıları ve aracialri ağırlamak için Sorocaba'da yan sektörler kurulmaya başlandı. Bu dönemin 1770-1870 arasında olduğu kabul edilmektedir. 1861-1865 Amerikan İç Savaşı sırasında güneyin blokaja uğraması dolayısıyla büyük İngiltere pamuklu sanayi pamuk bulanmamaktaydılar. İngiliz sanayiciller dünyada pamuk üretebilecek yeni tarım alanları bulma uğraşına girdiler. Bu yeni pamuk tarımı alanalri arasında Sorocaba'yı da içinnde bulunduran Sao Paulo eyaleti bulunmaktaydı. 1852'de Francisco Goncalves de Oliveira Machado Soocaba yakınlarında ilk pamuk plantasyonun açtiler. İklim ve arazi pamuk yetiştirmeye çok elverişli olduğu için Sorocabo çok geçmeden pamuk yetiştirme tarım merkezi oldu. 20 Haziran 1820'de Sao Paulo'dan Sorocabo'ya demiryolunun açılması şehridin gelişmesinde bir etap daha açtı. İngiltere'den getirlen 6 lokomotif ve 62 marsandız vagonu Soracaba'dan mallar, hayvanlar ve insabnlar taşınması için buir devrim oldu. 3 Nisan 1873'te telgraf hizmeti de Sorocaba'ya geldi. Sorocaba belediyesi 1811'den itibaren Itu bölgesine bağlanmıştı. 30 Mart 1871'de Srocaba Belediyesi bağımsız olarak doğrudan doğruya eyalete bağlandı. Pamuk tarımının iyi gelişmesi Sorocaba'nın sanayileşmesine adımların atılmasına neden oldu. Birkaç İngiliz pamuklu üreticisi Sorocaba'dan ham madde alma yerine mamul pamuklu almayı uygun görüp bu şehir etrafında pamuk ipliği ve pamuklu kumaş fabrikaları kurmak için yatırımlar yaptiler. 1892'de Manoel José da Fonseca "Kop]unun Maodannası "" adli bir pamuklu kumsaas fabrikası ve "Votorantım Santa Rosalia Fabrikası" bunlardin başında gelir. Bu tuğladan yapılmış büyük fabrika binaları, yüksek bacaalr ve duman şehrin tarımsal atmosferini sanayi atmosferine değiştirdi. İşte bu dionemde Soroca "Paulista Manchesteri" takma adını aldı. Demiryollarının gelmesi ile Latin Amerika'da ilk defa msanayi şeklinde metalurji fabrikası İpanema Demir Kraliyet Fabrikası oldu. Avrupa'da İ. Dünya Savaşı başlaması Brezilya'nın pamuk ve pamuklu sektörlerine gayet kötü tetkilerde bulundu. Bu sektörde devaml;i buhran ta 1970'ki yıllarda Brezilya ve Sorocaba'nın bu sektörlerden çekilmesine kadar devşm etti. Pamuk ve pamuklu sekrtorund eki buhran şehirde yani arayışlara yol açtı. Şehirde tüm infrastürkleri ile kurulmuş olan bir sanayi parkı bu gelişmeye destek sağladı. Günümüzde bu sanayi parkında 1700 şirket bulunmaktadır ve makine üretimi, çelik ve ağır sanayi, otomotif sanayai, aootomotiv yan sanayi, tekstil ve tarım makinaları, kimaya sannayı, eczacılık samnnayı, petrokimya sanayi, selüloz ve kâğıt sanyi, çimento sanayii, elektronik sanayi, telekom-endutrisi gibi çok geniş imalat sanayi kollarında ürteim birimleri bulunmaktadır. Sorocaba Sao Paulo eyâletinin güneydoğusunda, eyalet başkenti olan Sao Paulo şehrinin 87 km batısındadır. Sorocaba'nın iklimi iliman şubtropikal olarak (Koppen sınıflandırma sistemine göre Cwa olarak) tanımlanmaktadır. Bu iklimde yazlar sıcak ama nemli geçmektedir ve kışları ise ılımlıdır. Nispeten en soğuk geçen ay Temmuz'dur ve en sıcak geçen ay Şubat ayıdır. Yıllık yağışlar ortalaması 1,300 mm'dir. Sorocabo belediyesine sınırı olan komşu belediyeler ve yönleri şu gösterimde özetlenmiştir: Şehirden geçen ana karayolları Castelo Branco yönlü SP-280 ve Raposo Tavares yönlü SP-270'dir. Şehir Sorocaba Nehri kıyısındadır. Sorocaba Nehri çok geçmeden sol taraftan Tiete Nehri'ne katılır. Bu belediye 23°26'16" paralel üzerinde olup hemen hemen Yengeç Dönencesi üzerindedir. SP-75 karayolu ile SP-270 karayolu kavşağında bu mevkiin "Yengeç Dönengesi]] üzerinde olduğunu belirten bir yol işareti bulunmaktadır. Sorocaba belediyesi alanı 456 km² olup (IBGE 2010 Nüfus Sayımına göre) belediye sınırları içinde nüfus 586,311 kişi ve nüfus yoğunluğu 1305.46 kış/km2 olmaktadır. Brezilya'nın en kalabalık şehirleri arasında 30. ve Sao Paulo eyaleti içinde bulunan belediyeler arasında 8. sırayı almaktadır. Sorocaba Sao Paulo eyaleti ve Brezilya içinde gayet önemli bir sanayi merkezidir. Şehirde baş endüstriler olarak dokuma, deri, çimento ve besin şanayileri ve ticaret olarak pamuk ve keten sektorleri bulunmaktadır. Ekonomik gelişmişlik endeksine göre şehir Sao Paulo eyaleti içinde 5. sıradadır. Şehrin gayri safi hasılasının yaklaşık USA$ 5,000,000,000'i geçmekte ve şehirde yatırım harcamaları ÜS$ 3.5 milyar doları geçmektedir. Diğer Brezilya belediyelerine karşılaştırılınca Sorocaba ekonomisi gayet çeşitlilik göstermektedir. Şehirsel sanayi gayri safi hasılası U.S.$ 16.12 milyarın üstündedir. Böylece şehrin sanayi üretimi değer olarak dünyada bulunan 120 ülkeden daha büyük olmaktadır. Şehrin iktisadinin temeli sanayi, ticaret ve hizmetler sektörleri olup şehirde 22.000'i aşkın sayıda şirket bulunmakta ve bunlardan 2000'den fazlası imalat sanayi sektöründe bulunmaktadır. Şehirde 1700 tane endüstri üretim birimi olduğu; 15,300 ticaret birimi bulunduğu ve 15,300 hizmet sunan birim buluduğu ve 25,000 kişinin kendikendini istidam ettiği kayıtlardan bilinmektedir. Sorocaba'da buluna şirket ve üretim birimleri kaliteli üretim sağlamak için kaliteli eğitimden geçmiş ve tecrübeli bir işçi gücü ve istihdam ortamı sağlamaktadır. SEAD (Eyalet Veri Analizi Vakfı Sistemi) tarafından yapılan bir araştırmaya göre 2000-2010 döneminde Sao Paulo metropoliten bölgesinin sanayinin desantralizasoyunu süreci ortaya çıkmış ve Sorocaba ve Campinas belediyelerinin sanayi merkezleri Sao Paulo merkezinde bulunan sanayilerin seçerek geldikleri yeni sanayi merkezleri olmuşlardır. Bu iki belediyede oluşturan sanayi sektörü ekseni günümüzde Sao Paulo eyaletinin sanayi gayri safi hasılasının %33.5 oranı nive Brezilya ülkesinin %11.2 oranını oluşturmaktadır. Yapılan araştırmaları göre tuketim pazarı olarak Sorocaba Brezilya'da 8. sırada ve Sao Paulo eyaletinin metropoluiten bölgesi dışında 4. sıradadır. Sorocabo'da potensiyel kişi başına yıllık tüketim harcaması şehirsel nüfus için US$ 2,400 ve kırsal nüfus için US$ 917 olarak tahmin edilmiştir. Böylece şehir Brezilya tümü içinde potensiyel tüketim harcamasınbda 29. sırayı almıştır. Yeni yatırım yapılma açısından Şehir Sao Paoulo eyaletinde şehirsel yatirim haecamalarina gore dördüncü sıradadır. Ulkenin tümünde en büyük yeni yatırım çeken şehirlerin başında gelmektedir. Brezilya'da yeni istihdam yaratan 30 şehir listesi içinde de bulunmaktadır. Hardy-Weinberg ilkesi Gen frekanslarının hesaplanması için İngiliz matematikçisi Hardy ve Alman Weinberg'in 1908 yılında geliştirdiği formül değişmeyen popülasyonlar için geçerlidir. Temel kural kararlı popülasyon olmalıdır. Böyle popülasyonlarda bir karakterden sorumlu allellerin toplamı popülasyon içindeki o genin tamamına yani %100'üne eşittir. 100'ün 100'e bölümü 1 olacağından, bir karakterden sorumlu allellerin toplamı 1'e eşittir. p dominant karakteri, q resesif karakteri temsil eder. (p+q)=1 popülasyonu oluşturan Popülasyonda bireylerin frekansı p ve q alellerini taşıyan sperm ile yine aynı alelleri taşıyan yumurtanın döllenmesi sonucu bulunur. Yani AA+(Aa+Aa)+aa=1 olduğu gibi p+2pq+q=1 olur. Emniyet Emniyet ÅŸu anlamlara gelebilir: Gulyabani Gulyabani (Far. غول يابان) veya Gul-i beyabani (Far. غول بيابان) orijinal söyleyişiyle de karşımıza çıkan bu muhayyel mahlûk, gezginlere ve yolculara uğrayıp onları mahveden canavardır. Daha sonraları Anadolu kültüründe ahubabayla beraber anılmaya başlamış ve insan yediği düşünülen kocaman, uzun sakallı ve asalı bir dev olarak tasavvur olunmuştur. Bazı Türk halklarının geleneksel demonolojik görüşlerine göre, her zaman kadın kılığında olduğuna inanılan mitolojik bir varlık. "Guleybanı" ve "Aleybanı" şeklinde de rastlanır. Adı hurafelerle ilgili olarak "Gulyabani", korkunç bir varlık olup, karanlık zamanlarda çölde ve mezarlıklarda koşan birinin gözüne canlı gibi görünür. Vücudu tüyle kaplı, kocaman, pis kokulu bu acayip varlığın ayakları tersinedir. Gündüzleri mezara girer. Geceleri ise hortlayıp çıkar. At binmeyi ve at kuyruğu örmeyi ve çocukları çok sever. Bir oyundan çıkarak, onları güldürmeye çalışır. O ayni anda çöllerin ve harabelerin iyesiydi. O, yolcuları yollarından döndürüp mahvederdi. Etnik-kültürel gelenekte ise bazen onun "Al ruhu", "Al Anası" ve "Al Kadını" olduğu düşünülür. Bu görüş, aralarındaki benzerlik veya tam yakınlıktan ileri gelir. Pamir Kırgızlarının mitolojik metin ve efsanelerinde bu şeytanî varlığın adına "Gul" ya da "Gul-i Biyaban" şeklinde de rastlanır. Araştırmacılar bu varlığı en eski Arap rivayetlerine bağlıyorlar. "ıssız yerin ruhu" gibi anlamlandırılan bu şeytanî varlık, "Kar Adam" efsanelerinin yayılmasıyla yeni bir hayat kazanmıştır. Bütün vücudu sarı-kırmızı tüylerle kaplı bu insanımsı çirkin varlık, dağ yamaçlarında ve kimsenin olmadığı çöllerde akşam üstü ortaya çıkar. Avcılara yaklaşıp onlarla insan gibi konuşur. Bir şeyler ister sonra onlara güreş yapmayı önerir. Avcı kazanırsa "Gulyabani" sessizce çekip gider. Ama eğer o kazanırsa avcı, uzun zaman hasta yatacak demektir. Ya da çöllük ve harabe bir yerde yalnız başına yatan birinin ayağının altını yalaya yalaya kan çıkacak kadar inceltir. Sonra ölünceye kadar kanını içer. Kabhi Alvida Naa Kehna Kabhi Alvida Naa Kehna (Türkçe: "Asla Elveda Deme" Almanca: "Sag niemals leb wohl") son yıllarda yazdığı özgün senaryolar ve yönettiği önemli filmlerle Bollywood'da öne çıkan Karan Johar'ın yönettiği üçüncü film. Kısaca KANK olarak da bilinir. Oyuncu kadrosunu Shah Rukh Khan, Rani Mukerji, Preity Zinta, Amitabh Bachchan, Abhishek Bachchan ve Kirron Kher'in oluşturduğu 2006 yapımı film adeta bir "Bollywood yıldızlar geçidi" niteliğinde. Karan Johar'ın ilk iki filminde başrol oynamış olan Kajol ise, aynı yıl çekilen Fanaa'da rol aldığı için bu filmdeki Maya rolünü reddetmiştir ancak Johar'ın uğurlu yıldızı olarak filmdeki "Rock'N Roll Soniye" şarkısında kısa bir dans gösterisi yaparak misafir oyuncu olmuştur. Çekimlerin büyük çoğunluğunun New York'ta yapılan filmdeki kapalı alan çekimlerinin bir kısmı da Mumbai'daki stüdyolarda tamamlanmıştır. Daha önce de Dil Chahta Hai, Kal Ho Naa Ho ve Don gibi önemli yapımların müziklerini yapan Shankar-Ehsaan-Loy üçlüsü tarafından bestelenen şarkıların sözlerini ise Javed Akhtar ve Bilal Shahwani yazmıştır. Yaklaşık 15.000.000 $'lık bir bütçeyle çekilen film, 2007 İstanbul Film Festivali de dahil olmak üzere, pek çok ülkede gösterime girmiş ve büyük ilgiyle karşılanmıştır. Ancak IMDb'de aldığı 5.6 puanı, diğer Johar filmlerinin puanlarıyla karşılaştırıldığında dikkat çekicidir. Buran programı Buran Uzay Mekiği, Sovyetler Birliği'nin uzay mekiği projesi. Test mekikleriyle birlikte toplam 10 mekiğin yapımına farklı dönemlerde başlanmıştı. Bunlardan ilk 5'i test mekikleriydi ve hepsi tamamlanmış ve görevlerini yapmışlardı. OK-1.01 olarak da adlandırılan model ilk defa uzaya çıkan modeldi. Yapımına 1986 yılında başlanmıştı ve 15 Kasım 1988'de uzaya çıkmıştı. Bu modele ilk önce Baikal ismi verilmiş olsa da uçuşuna kısa bir süre kala ismi "Buran" olarak değiştirildi. Bu mekik Kazakistan'daki Baykonur Uzay Üssü 112'nci hangarda 5 yıl bekletildi. Restorasyon sırasında hangarın tavanı çöktü. Buran projesinin uzaya çıkmış tek modeli Buran 1,01 ve Energiya fırlatma roket takımı çatı enkazı altında kalarak parçalandı. 7 restorasyon işcisi de ölmüştür. Diğer mekiklerden OK-1.02'ye Buria ismi verilmişti (resmi değil). %95-97'si tamamlanmıştı. Proje 1993 yılında mali nedenlerden dolayı iptal edildiğinde OK-2.01'in %30-50'si, OK-2.02'nin %10-20'si tamamlanmış, OK-2.03'ün yapımına henüz başlanmıştı. Amerikan eşdeğeri gibi, Buran da iniş alanından fırlatma kompleksine bir jet uçağın sırtında taşınmıştır. Bu amaçla üretilen Sovyet Antonov An-225 uçağı dünyanın en büyük uçağıdır. Buran Purandokht, Buran, Puran veya Purandokht, Sasaniler'in kralı II. Hüsrev'in (590–628) kızı. Buran programı, Sovyetler Birliği'nin uzay mekiği projesi Çatköy, Ayrancı Karaman ili Ayrancı ilçesine bağlı bir köydür. Yörede Gözeller olarak da isimlendirilir. Bu köyün halkı, Ayrancı'nın diğer köyleri gibi, Üçharman'dan (Divle) önce Eskiköy denilen yere; sonra oradan da şimdiki yeri olan Gözeller'e gelerek yerleşmişlerdir. Yerleşme tarihi 1916-1923 yılları arasındadır. Ayrıca, Divle kökenlilerin yanında, göçebe yörük kökenliler de buraya yerleşmişlerdir. Bunlardan anlaşılacağı üzere şimdiki halkı bu iki kökene dayanmaktadır. 1920'li yıllarda kurulmuş olmalıdır. Karaman iline 72, Ayrancı ilçesine 35 km mesafededir. Toros Dağları'ndan aşan Ayrancı-Arslanköy yolu üzerinde bulunur. Komşu köyleri Akpınar (Yassıören), Kıraman, Andıkara'dır. Plasebo etkisi Plasebo etkisi, farmakolojik olarak etkisiz bir ilacın telkine dayalı bir etki ortaya çıkarma halidir. Latince kökenli bir kelime olup "hoşnut etmek" anlamına gelir. İlaç, vücuda ağız, burun veya enjeksiyon yolu ile verilebilir. Aslında plasebonun fiziksel anlamda tedaviye yönelik bir gücü yoktur. Sahip olduğu tedavi gücünü tamamen hastanın verilen ilacın işe yarayacak ilaç olduğunu düşünmesinden alır. Plasebo, tıbbın bilimsel olarak açıklayamadığı bir şekilde insanların istemeleri halinde kendi kendilerini iyileştirme gücüne yöneliktir. Tıbbi olarak kurtulma ihtimali zayıf görülen birçok hasta, ölüm istatistiklerine girmekten bu güç sayesinde kurtulmuş, tıbbın çözüm bulamadığı kanserin tedavisinde çoğunlukla yüksek moral ve iyileşme azmi etkili olmuştur. Plasebo, gayriresmî yazışma dilinde ve halk arasında faydalı tıbbi içeriğinin bulunmadığını ifade etmek için bazen "şeker hapı" olarak da adlandırılır. New Horizons New Horizons (Yeni Ufuklar) NASA tarafından yürütülen bir insansız uzay uçuşu görevidir. Cüce gezegen Plüton ve uydularına uçuş yapan ilk uzay aracıdır. 19 Ocak 2006'da başarıyla fırlatılmıştır. 28 Şubat 2007 saat 5:43:40 UTC'da Jüpiter'in yanından geçen "New Horizons" 'ın Güneş Sistemi' ni terk etmeden önce Temmuz 2015'te Plüton'a en yakın noktadan geçerek gezegenin yapısı ve atmosferini incelemiştir. Ayrıca, Plüton'un kaşifi Clyde Tombaugh'un küllerinin bir kısmı bu insansız uzay aracının içindedir. Uzay aracı New Horizon 6 Aralık 2014 tarihinde bekleme modundan uyanarak Dünya'ya sinyal göndermiştir. 2015 Nisan ayı itibarıyla Yeni Ufuklar uydusu Plüton ile ilgili düşük çözünürlüklü görüntüleri göndermiş ve bilgilerimizi tazelemiştir.Yeni ufuklar uydusu NASA'nın resmi sitesinden tam zamanlı incelenebildiği gibi 14 Temmuz 2015 tarihinde Pluton'a 12500 km mesafe uzaktan gönderdiği görüntüler National Geographic Channel'dan 14 Temmuz 2015 tarihinde izlenmiştir.14 Temmuz 2015'te Google Yeni Ufuklar'a özel bir doodle hazırlamıştır. New Horizons, Plüton ile ilgili çektiği resimlerin hepsini Dünya'ya gönderdikten sonra Kuiper Kuşağı'na doğru yol almaktadır. Yaklaşık 1 Kasım 2019 tarihinde Kuiper Kuşağı'na varması hedeflenmektedir. Voyager 1, Voyager 2, Pioneer 10 ve Pioneer 11'deki olduğu gibi ilk görevlerini tamamlamış ve Güneş Sistemi dışı görevine devam etmektedir. Diğer Yıldızlararası sondalar gibi Dünya'dan dünya dışındaki varlıklara yeniden mesaj göndermek için NASA çalışmalarına başlamıştır. Şu anda aracın içinde böyle bir plak bulunmamaktadır. Simgeleşmiş olduğu için Altın Plak 2.0 adını almıştır. NASA tarafından sonradan gönderilecek verilerle oluşturulacak mesajın daha yüksek kapasitede ve ilk seferden daha da ayrıntılı olacağı belirtilmiştir. Günümüzün teknolojisi sayesinde yollanacak mesaj diğer mesajlardan (plaklardan) daha uzun süreli korunacaktır. Fuel (müzik grubu) Fuel, Amerikalı hardcore/nu metal grubu. İngilizcede "yakıt" anlamına gelir. Ilıca, Havza Ilıca, Samsun ilinin Havza ilçesine bağlı bir mahalledir. Ilıca, ismini kasabanın 500 metre kuzeyinde bulunan kaplıca suyundan almıştır. Mahalle ilçe merkezine 12 km, Samsun il merkezine 95 km uzaklıktadır. YerelNET Derviş Ali Derviş Ali, Sivas, Şarkışla, Emlek yöresi halk şairlerindendir. Derviş Ali’nin iki şiirinde 1856 ve 1860 tarihleri geçmektedir. Bu nedenle XIX. yüzyılda yaşadığı tahmin edilmektedir. Şiirlerinde, Yeniçeriliğin kaldırılışından sonra Anadolu ve Rumeli'deki Bektaşi tekkelerinin kapatılmasından duyduğu üzüntüyü ve birçok sosyal konuyu dile getirmiştir. Coşkulu sade bir söyleyişi vardır. İnançlarını ve sevgisini basite düşmeden yalın bir dille söylemiştir. Çağına göre duru bir dil kullanmıştır. Emlek yöresi köylerinden Yozgat'ın Akdağmadeni ilçesine bağlı Bozhüyük köyünde halen akrabaları (Derviş Aligiller) yaşamaktadır ve türbesi de buradadır. Kul Himmet Kul Himmet, 16. yüzyılda yaşamış bir halk ozanıdır. Mezarı, doğduğu yer olan Tokat iline bağlı Almus ilçesinin Görümlü (Varzıl) köyündedir. Alevi-Bektaşi mezhebinin Erdebil Tekkesi'ne bağlı Safeviye kolundan olduğu öne sürülür. Yaşadığı dönemde, Pir Sultan Abdal ve Şah Hatayi'yle adı anılmıştır ve Yedi Ulu Ozan'dan biridir. İnancından dolayı çileli bir hayat geçirdiği, zindanlarda yattığı söylenir. Ölümüyle ilgili kesin bilgiler olmamakla beraber, Pir Sultan Abdal’ın 1560'ta asılmasından sonra uzun süre kaçak yaşayıp köyünde vefat ettiği sanılmaktadır. Sevgi, barış, dostluk temelli nefesler söylemiştir. 16. yüzyılı, gizli-açık ve kaça göçe, başından sonuna değin yaşamış büyük Alevi ozanı ve dedesi Kul Himmet hakkında, dikkate değer özel bir araştırma görülmemektedir. Diğer Alevi-Bektaşi ozanları arasında, cönklerde rastlanan bazı şiirlerinden seçmeler yapılarak ve yaşamına ilişkin tahmini bilgilerle Kul Himmet geçiştirilmiştir. Kul Himmet'i Pir Sultan Abdal'ın mürşidi göstermiş olma yanılgısına rağmen, yaşadığı döneme ilişkin ilk ve en doğru saptama, Sadettin Nüzhet'ten (Bektaşi Şairleri ve Nefesleri cilt 1-2, İstanbul,1944, .170-198) gelmektedir: “"Hayatı hakkında malumata sahip değiliz. Yalnız ‘Menakıb ül Esrar Behcet ül Ahrar’ adlı eserde bazı şiirleri kayıtlı olduğuna göre, 16. asırda yaşadığı kuvvetle söylenebilir. Bektaşilerin tertip ettikleri mecmualarda Hatayi ve Pir Sultan'la beraber en çok bu şairin manzumelerine tesadüf edilmektedir. Bu da gerek yaşadığı devirde ve gerekse sonraki devirlerde büyük bir şöhret temin ettiğini göstermektedir."” Aleviler arasında Menakıbname, Büyük Buyruk, İmam Cafer Buyruğu, Şeyh Safi Buyruğu, Fütüvvetname, Menankıb-ül Evliya vb. adlarıyla tanınan ve 1608 yılında Bisati'nin kaleminden çıkan Menakıb-ül Esrar Behcet-ül Ahrar yapıtı, bir çeşit ante quem oluşturmaktadır, yani bu yapıtın yazıldığı tarihten önce Kul Himmet ölmüş olmalıdır. Yoksa yaşadığı ortamı ve şiirlerini tanıyan Bisati, kendisiyle mutlaka görüşür, bu konuda Kul Himmet'ten yararlanır ondan uzun uzun sözederdi. Haliyle daha çok şiirlerine yer verirdi. Çünkü gerek Buyruk'ta anlatılan Alevi inancı, Muhammed-Ali yolunun ilkeleri, felsefesi ve nasıl sürdürülmesi gerektiğini en iyi bilen, ayrıca nefeslerinden anlaşıldığı gibi erkanlara bile katkısı bulunmuştur. Ayrıca amacı, Şah Hatayi'nin de birçok nefesinde övdüğü, yücelttiği ve ona candan bağlılığını söylediği Hacı Bektaş Veli gibi, Şeyh Safi'nin de ermiş velilerden olduğunu vurgulamak ve Erdebil'i çekim merkezi yapmaktı. Şeyh Safi'nin İmam Cafer Sadık'tan esinlendiğini ve Buyruğu'ndaki sözleri ondan aldığını ve hatta İmam Cafer'in mührünü taşıdığını şiirlerinde ifade eden Kul Himmet bu propagandaya büyük katkıda bulunmuştur: Erdebil'den gelince Rum'a Sözümüz bizim didardan gelir Şeyh Safi Buyruğu'n eyledim kabul SÃ¶zÃ¼ onun daim Cafer'den gelir Makalatın ahiri cemalatın zuhuru Şeyh Safi'ye değiptir İmam Cafer mühürü Dasein Dasein, Almanca varoluş anlamına gelen ve Martin Heidegger tarafından Varlık ve Zaman adlı eserinde kullanılan bir terimdir. Heidegger'in asıl ilgi alanı "Varlığın Anlamı"dır; fakat bunun aslında özellikle insan varlığı için "Bazı varlıkların varlığının kipi" olduğunu söyler. Varlığın anlamı "Varoluş'un analizi" yoluyla keşfedilmelidir savını işler. Bu ona göre varlık konusunda Antik Yunan düşünürlerinden beri süregelen kördüğümü (bu kördüğüm hiç değilse Aristo'dan beri varlık yerine varlıkların tartışılmasından kaynaklanmaktadır) çözecek tek yoldur. Varlığa bir yaklaşım sağlayabilmek, şeylerin değil varlığın kipinin incelenmesine bağlıdır, ve bize en açık olan varlık kipi kendi varlığımızdır yani varoluşumuzdur. Terim ilk kez Alman filozof Karl Jaspers tarafından kullanılmıştır. Jaspers'e göre insan varlığının iki farklı düzeyinden birincisini, onun mekansal ve zamansal boyutunu tanımlar. Varlık veya nesneleşmiş insandır. Dasein toplum içindeki varlık, yerini başkasının alabileceği parçacıktır. Başkalarıyla ayrı durumda olma halini, kendisinde içsel yaşantının yerini dışsal kurumların ve dış düşüncelerin aldığı; kilisenin de partinin de kendisini, özgür değil, eşit yapmaya uğraştığı insan varlığını tanımlar. Terimi kamuoyunda tanıtan ve Jaspers'in varoluş anlamına eklemeler yapan Heidegger'dir. Onun felsefesinde dasein belirli bir türden var oluştur. İnsan bireylerinin var olma tarzıdır. Heidegger'deki fark onun, varlığın kendisi için bir problem olması, var olmanın ne anlama geldiğini soran bireyin var oluşu olmasıdır. Modern çağın insanını bilinç varlığı olarak merkeze koyan özne felsefesine alternatif bir felsefenin temel kavramı olarak önermiştir. İnsan öz bilincinin ekseni etrafında dönemez; her şeye kendince bakar ve etki eder. Onu bozma gücüne sahip değildir. Daseini betimleyen üç temel vardır: 1. Olgusallık, 2. Kişinin amaçlı varlığını ve yapabileceklerini kavraması 3. İnsanın meşguliyetler içinde kendisini unutması ve bunun sonucunda has özelliklerini ve gerçek var oluşunu kaybetmesi. Aşık Hüdai Âşık Hüdaî; Türk halk ozanı ve şair. 1940 yılında Kahramanmaraş’a bağlı Yoğunoluk Köyü'nde dünyaya gelen Hüdai'nin asıl adı Sabri Orak'tır. Şiir söylemeye 11 yaşında başlamış; usta aşıkların yanında kendini yetiştirmiştir. Babasını küçük yaşlarda kaybeden şair düzgün bir eğitim alamamış, okuma yazmayı askerlik yaptığı sırada öğrenmiştir. Daha sonra yaptığı evlilikten Ali adında bir oğlu olan Hüdai 23 Kasım 2001 tarihinde Ankara'da vefat etmiştir. Şiirlerinde kendine özgü bir incelik ve deyiş özellikleri olan sanatçının sağlığında iki şiir kitabı yayınlamıştır. Ayrıca, 1976 yılında Ahmet Özdemir tarafından Hüdai'yi anlatan bir kitap yazılmış ve ""Yaralar Beni"" adıyla piyasaya sürülmüştür. ""Makbuldür"" isimli şiiri ise Mustafa Budan tarafından bestelenmiş ve Hümeyra tarafından seslendirilerek Tutkulardan İntihar albümüne eklenmiştir. Canavar Canavar; mitolojilerde, masallarda ve efsanelerde bahsedilen vahşi hayvan, olağanüstü, yırtıcı canlı. Türk kültüründe Guyuk (Güyük) veya Azman olarak da bahsedilir. Değişik biçimlerde tasvir edilir. Çoğu zaman her tür sıradışı ve yırtıcı varlığı ifade etmekte kullanılır. Azeri dilinde sözcüğünün yırtıcı hayvan manası daralarak, doğrudan "kurt" anlamını taşır hale gelmiştir. Farsça "cān" (dirim, hayat) sözcüğüne yine Farsça "-var/-bar"