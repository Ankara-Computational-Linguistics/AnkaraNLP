taarruz açısından bir tehdit oluşturmaktaydı. Taarruzun güney kanadı Mareşal Konev komutasındaki 1. Ukrayna Cephesi kuvvetleridir. Bu kuvvetler, General Dimitri Lelyuşenko komutasındaki 4. Tank Ordusu ile 21. 59. ve 60. Ordulardır. Harekâtın kuzey kanadında ise 4. Ukrayna Cephesi'ne bağlı 38. Ordu harekâta katılmıştır. Alman kuvvetleri ise Mareşal Ferdinand Schörner komutasındaki Merkez Ordular Grubu'na bağlı bazı birliklerdir. Alman Merkez Ordular Grubu Komutanı Mareşal Ferdinand Schoerner, General Schulz'un 17. Ordu kuvvetlerini Şubat ayında takviye etmeye başladı. Bu kuvvet, Aşağı Silezya Taarruzu sırasında Lauban'a kadar ilerlemiş olan 3. Muhafız Tank Ordusu ileri unsurlarına bir karşı taarruz için düşünülmektedir. General Nehring komutasında gruplandırılan 57. Panzer Kolordusu ve 39. Panzer Kolordusu, 1 Mart 1945 tarihinde bir çift kıskaç hareketine girişti. Aynı sırada 17. Panzer Tümeni ile Führer Grenadier Tümeni kuzeyden, 8. Panzer Tümeni ise güneyden bir saldırı başlattı. Bu taarruzla başlayan çatışmalar bazı kaynaklarda Lauban Muharebesi olarak da geçmektedir. Bu taarruzlar 3. Muhafız Tank Ordusu için başlangıçta beklenmedik bir taarruzdu. Ancak Sovyet komutanlığı durumu kısa sürede toparladı ve Naumberg üzerinden bir karşı taarruz geliştirdi. Sonunda General Nehring, kuşatmayı daha sınırlı bir planda tutmaya karar vermiştir. General Pavel Rybalko'nun 3. Muhafız Tank Ordusu, tecrit edilmekten kaçınmak için Lauban'ı tahliye etti ve kent, 6. Volksgrenadier Tümeni tarafından geri alındı. Alman kuvvetlerinin çevirme hareketi 4 Mart'ta tamamlandı. Dört gün süren çatışmalarda Kızıl Ordu birliklerinin büyük bir bölümü kuşatmadan kurtulmayı başardılar. Silezya'daki bu çatışmaların belirgin özelliği acımasızlığıdır, Alman kuvvetleri savaş esiri almadılar, kuşatmadan çıkamayan tüm Sovyet askerleri öldürüldü. Esasen sınırlı bir Alman operasyonunun sonunda Lauban'ın geri alınmış olması, Alman propagandası tarafından büyük bir başarı olarak lanse edilmiştir. Bu harekâtın ardından General Schoerner, 9 Mart'ta başlatmayı planladığı ve hedefi Striegau olan hareket için hazırlıklara başlamıştır. Yine de çift kıskaç hareketiyle kuşatma yapmak için eldeki kuvvetler yeterli değildi. Alman kuvvetleri, Sovyet hatlarında bir girme sağlayabildi ve 5. Muhafız Ordusu'nun bazı unsurlarını 11 - 12 Mart gecesi tecrit etmeyi başardı. Kuşatılan Sovyet birlikleri arasında bir panik baş gösterdi. General Schoerner'in kuvvetleri, kuşatmadan kaçmaya çalışan bu askerler arasında bir katliam gerçekleştirdiler. General Schoerner, bu başarıların ardından kuzeyde Kızıl Ordu birliklerince kuşatma altında bulunan Breslau üzerine yapmayı planladığı operasyonun hazırlıklarına daha bir azimle başladı. Bu harekât için General Nehring kuvvetleri demiryoluyla Lauban'dan kuzeye sevk edilmeye başlandı. Fakat Sovyet Mareşal Konev, Silezya'da inisiyatifi geri almak için kararlı bir şekilde harekete geçti. Sovyet 4. Tank Ordusu, "Cephe"nin kuzey kanadından bölgeye kaydırıldı. Mareşal Konev, Yukarı Silezya içlerine büyük bir taarruz başlatmak üzere bu birliği Grottkav yakınlarında topladı. Mareşal'in bu hareket tarzında amacı, kuvvetlerinin sol yanındaki tehdidi etkisiz hale getirmek ve Ratibor bölgesini kontrol altına almaktı. Mareşal Konev kuvvetlerinin taarruzu 15 Mart 1945 tarihinde başladı. Alman hatları, 4. Tank Ordusu Opole batısında yarıldı. Taarruz, Neustadt üzerine, güney yönde devam ettirildi. İkincil derecede bir taarruz da 4. Muhafız Tank Kolordusu tarafından, Neisse yönünde yayılarak yapıldı. Opele'nin güneydoğu kesiminde 59. ve 60. Ordular ilerleyerek 4. Tank Ordusu ile temas sağlamak için batıya çark ettiler. Opele yakınlarında savunmada olan 4. Panzer Ordusu'nun 11. Kolordusu, bu gelişmelerle kuşatılma tehlikesine düşmüştür. Güneyde, Sovyet 38. Ordu'su, Moravya'nın dağlık bölgelerine, Alman 59. Kolordusu'nun geri hatlarına taarruz etti. General Heinrici, emrindeki 1. Panzer Ordusu'nu 10 Mart'ta sınırlı bir taktik çekilmeyle geri aldı. Böylece hazırlık bombardımanın etkisini boşa çıkarmış oldu ve cephe hattı bu bölgede sabit kaldı. Opele civarında mevzilenmiş olan 56. Panzer Kolordusu da geri çekilmeye başladı. Ancak 20. Waffen SS Grenadier Tümeni ve 168. Piyade Tümeni, Neustadt yakınlarında birleşen Sovyet 4. Tank Ordusu ve 59. Ordu arasında kuşatıldı. Sovyet 21., 22. ve 59. Ordular Opele civarındaki Alman birliklerini kuşatıp imha etmeyi başardılar. Sovyet iddiasına göre bu bölgede 15 bin Alman askeri öldü, bir o kadarı da tutsak alındı. Mareşal Konev, 24 - 31 Mart tarihleri arasında devam ettiği taarruzlarında Ratibor ve Katscher'i aldı ve operasyonu tamamladı. Yukarı Silezya Taarruzu'yla Mareşal Konev, Berlin üzerine yapılacak olan nihai genel taarruz için sol kanat güvenliğini sağladı ve Alman Merkez Ordular Grubu'ndan gelebilecek bir karşı taarruz olasılığının ortadan kaldırdı. Silezya'da bu muharebeler sonunda oluşan cephe, hattı savaşın sonunda General Schoerner kuvvetleri teslim olana dek değişmeden kaldı. İngilizce Wikipedia maddesinden yararlanılmıştır. Upper Silesian Offensive Bandırma 17 Eylül Stadyumu 17 Eylül Stadyumu, Bandırmada bulunan ve ev sahipliğini Bandırmaspor'un yaptığı olimpik futbol stadyumudur. 12.725 kişi kapasitelidir. 26 Ocak 2010 tarihinde Bandırmaspor kulüp başkanı Mehmet Kılkışlı stadın yenileceğini duyurmuş ve proje taslağını basın mensuplarıyla paylaşmıştır. BarrowWight BarrowWight normal Wight'lerin bir türüdür. BarrowWight'ler adlarını Barrow-Down mezarlığından almışlardır ve o mezarlıkta yaşarlar. BarrowWight'ler Büyük Salgın'dan sonra ölen ve Barrow-Down mezarlığına gömülen insanlardan yararlanarak yaşamışlardır. İncil Kuşağı İncil Kuşağı ya da İngilizce Bible Belt, Amerika Birleşik Devletleri'nde Evanjelik Protestanlığın yerel kültürünün ayrılmaz bir parçası olduğu bir bölgeye verilen isimdir. Bu bölge çoğunlukla güney eyaletlerini kapsar. Kesin sınırlar bulunmamakta; genelde güneybatıdaki Teksas eyâletinden kuzeybatıdaki Kansas eyâletine, kuzeydoğudaki Virginia eyâletinden güneydoğudaki Florida eyâletine uzanır. Amerikan İç Savaşı'ndan önce Güney Devletleri, ortakuzey eyaletleri ya da Yeni İngiltere'den daha az dindardı. Önce savaşı kaybetmesi, ondan sonra kuzey eyaletlerinin askerî kuvvetleri tarafından işgâl edilmesi ve bunun sonucu olarak iktisadî ve toplumsal durumun altüst olması bu bölgeyi yoğun olarak dine doğru götürdü. Siyasî olarak Bible Belt eyâletleri, nüfusun yoğun olarak dindar olmasından dolayı muhafazakâr bir seçmen kitlesine sahiptir. Bible Belt, Cumhuriyetçi Parti'nin destek üslerinden olmuştur. 1980'den beri her başkanlık seçiminde Alabama, Mississippi, Kansas, Oklahoma, Güney Karolina ve Teksas eyaletlerinin seçmenleri Cumhuriyetçi Parti adaylarını seçmişlerdir. Virginia seçmenleri 1964'ten, Kuzey Karolina seçmenleri ise 1976'dan 2008'deki başbakanlık seçimlerine kadar hiçbir Demokrat adayını seçmemişlerdir. Tennessee'ye ait olan Nashville şehrine "Music City" isminin yanına "The Buckle of the Bible Belt" ismi verilir. Bu şehir hem önemli country müziği sanatçılarının yetiştirildiği, hem de en büyüğü olan Güneyli Baptist Toplumu dahil olmak üzere birçok evanjelik tarikatın yoğun olarak bulunduğu bir şehir. Oklahoma'nın Tulsa şehri ve Bible Belt'te bulunan bir sürü diğer şehir de "The Buckle of the Bible Belt" olarak bilinir. Bu bölgedeki güçlü iffet kampanyalarından dolayı mizahi olarak "Bible Belt" ismi, bazen "Chastity Belt" (bekaret kemeri) biçiminde değiştirilir. Wallace ve Gromit Yaramaz Tavşana Karşı Wallace ve Gromit Yaramaz Tavşana Karşı veya özgün İngilizce adıyla Wallace & Gromit: The Curse of the Were-Rabbit, 2005 yapımı İngiliz animasyon filmi. Nick Park ve Steve Box yönetiminde Wallace ve Gromit karakterleri için çekilen ilk uzun film. Film sıradışı mucid Wallace (seslendiren Peter Sallis) ile onun ilginç fakat suskun köpeği, Gromit, köylerinde her yıl düzenlenen sebze yarışmasını tehlikeye sokan, aç tavşanlarla mücadeleye girşirler. Film 2006'da En İyi Animasyon Filmi Akademi Ödülünü kazandı. Wallace ve Gromit en büyük zevkleri sebze yetiştirmek olan kasaba halkını tavşanlardan korumaktadır. Birçok teknolojik ürünle sebzeleri tavşanlardan çok iyi korumaktadır. Yakaladıkları tavşanları evin bodurumunda saklayan ikili bir süre sonra tavşanları evde saklamının yerine beyinleri yıkayıp sebzelerden nefret etmesi için bir buluş yaparlar. Wallace, Ay teknolojisi ile çalışan icadını evin bodrumunda köpeği Gromit ile denerken küçük sakarlık yüzünden makineyi kapatırlar ama makine başarılı olmuş tavşan sebzelerden nefret etmiştir. Deney başarılı olmuştur ama Wallace ile tavşanın zevkleri yer değiştirmiştir. Peynire bayılan Wallace artık pernir yerine nefret ettiği sebze yemeye başlar. Bu arada bir sabah kalktıklarında tüm müşterilerinin uyarı ışıkları yanmaktadır. Kiliseye gidip olayı dinlerken Rahip dev bir tavşanın tüm sebzelerine saldırdığı söyler. Yaramaz tavşanın. Herkes panik haldeyken Victor Quatermaine kiliseye girer ve tavşanı avlayacağını söyler herkes sevinirken Lady Tottington tavşanın avlanmasını istemiyordur. Ve Wallace ve Gromit'e bir şans daha vermelerini ister. Tavşanı yakalamak için iş başına geçen ikili aslında Yaramaz Tavşanın Wallace olduğunu anlayınca işler bir birine karışır. Victor Quartermaine ise boş durmuyacak rahipten aldığı üç altın kurşunla birlikte Yaramaz Tavaşının peşine düşer yani Wallace'ın peşine. Ama Wallace sadece dolunay da tavaşana dönüşmektedir. Tabi Wallace tavşana dönüşünce beynini yıkadığı tavşan yani Pamukta Wallace'a dönüşmektedir(fiziksel olarak tavşan ama zeka ve konuşma olarak Wallace'a dönüşmektedir.) Büyük sebze festivalinde herkes evladı gibi sevdiği sebzelerini festivale en iyi sebze festivaline getirir. Tavşan yakalaması gereken Wallace Yaramaz Tavşana dönüşmüştür akşam. Ve köpeği Gromit ise ne yapacağını bilememektedir. Wallace tavşana dönüşünce evden çıkar. Gideceği yer bellidir sebze festivali. Gromit ise peşine düşer tabi Victor Quartermaine 'de. Festival alanına geldiğinde herkes panik olur Victor Quartermaine ve Gromit Yaramaz Tavaşnın peşine düşer bir dizi karışıklıktan sonra Wallace yaralanır. Wallace eski haline döner ama ölmüştür bu arada Gromit Pamuk'un peynir diye sesini duyar ve Wallace'a peynir koklatır Wallace yavaş yavaş kendine gelmiştir. Filmin sonunda Lady Tottington ile Wallace'ın mutlu anları görünemektedir. Film sanıldığının aksine Animasyon değil çok daha zahmetli bir yöntem olan Stop Motion'dır. Karl Carstens Karl Carstens (d. 14 Aralık 1914 Bremen - ö. 30 Mayıs 1992 Meckenheim), 1979-1984 yılları arasında görev yapmış Batı Almanya cumhurbaşkanı. 1914 yılında Almanya'nın Bremen kentinde doğan Carstens, Frankfurt, Dijon, Münih gibi kentlerin üniversitelerinde hukuk ve siyaset bilimi öğrenimi gördü. Bu alanlarda master ve doktora derecelerini aldı. 1940 yılında Nazi Partisi'ne katılarak II. Dünya Savaşı'nda Wehrmacht'ta Teğmen rütbesi ile bir uçaksavar topçu biriminin bir üyesi oldu. Savaşın ardından Bremen'e dönerek avukatlık yaptı ve 1949 da kentin Senatoda bir danışmanı olarak görev yapmışt. 1955 yılında Hristiyan Demokrat Parti'ye katıldı. 1954-1955 yılları arasında Almanya'nın Avrupa Konseyi nezdindeki temsilcisi oldu. 1960 yılında Köln Üniversitesi'ne profesör olarak atandı. Aynı yıl Dışişleri Bakanlığı Müsteşarı olarak görevlendirilen Carstens, 1967-1968 arası Savunma Bakanlığı Müsteşarı oldu. 1968-1969 yılları arası ise Başbakanlık müsteşarı olarak görev yaptı. 1972 yılında Alman Senatosu olan Bundestag'a seçildi. 1973-1976 yılları arasında CDU/CSU senato grubunun başkanlığını üstlendi. 1976 yılında partisinin senatoda çoğunluk kazanması üzerine Senato Başkanı seçildi ve bu görevini 3 yıl boyunca sürdürdü. 23 Mayıs 1979 tarihinde parlamento tarafından 5. Cumhurbaşkanı olarak seçildi. Görevi sırasında halk ile politika arasındaki uçurumu azaltmak için elinden geleni yaptı. Görev süresi 1984 yılında sona erdi. İlerleyen yaşı nedeniyle bu göreve yeniden aday olmadı. 30 Mayıs 1992 tarihinde vefat etti. Dr. Veronica Carstens ile evliydi. Richard von Weizsäcker Richard Karl Freiherr von Weizsäcker (d. 15 Nisan 1920 - ö. 31 Ocak 2015), 1984-1994 yılları arasında görev yapmış Almanya Cumhurbaşkanı. Von Weizsäcker, 1920 yılında Stuttgart'ta doğdu. Berlin ve Bern'de ilk ve orta öğrenimini tamamladı. Dedesi Karl von Weizsäcker Württemberg Krallığı'nın eski başbakanıydı. Babası Ernst von Weizsäcker ise Nazi Almanyası'nın Dışişleri Bakanlığı Müsteşarı idi. Ailesi 1916 yılında Baronluk unvanı elde ettiğinden kendisi de bu unvanı taşıyordu. 1937 yılında İngiltere'ye yükseköğrenim görmek için gitti. Daha sonra Fransa'da Grenoble Üniversitesinde eğitim gördü. II. Dünya Savaşı ile beraber orduya katıldı. 1945 yılında Doğu Prusya'da yaralandı ve Stuttgart'taki evine taşındı. Daha sonra Göttingen Üniversitesinde eğitim gördü ve nihayetinde hukuk okudu. 1947 yılında babası Ernst von Weizsäcker, işgal altındaki Fransa'daki Yahudilerin sürgün edilmesi rolüyle Bakanlıklar Davası'nda bir sanık iken, babasının savunma avukatı olarak görev yaptı. 1955 yılında doktora derecesi elde etti. 1950-1966 yılları arasında endüstri sektöründe çalıştı. 1954 yılında CDU'ya katıldı. 1969 yılında ise Alman Senatosu Bundestag üyeliğine seçilerek bu görevi 1981 yılına kadar sürdürdü. 1979-1981 yılları arasında ise Senato Başkanvekili olarak görev yürüttü. 1981 yılında ise Batı Berlin şehrine Belediye Başkanı olarak seçildi. 1984 yılında dönemin parlamentosu tarafından tek aday olarak Almanya'nın Cumhurbaşkanı olarak seçildi. 1989 yılında ise tekrar seçilerek bu görevi 1994 yılına kadar yürüttü. Devri boyunca demokratik prensiplerin, hoşgörünün ve sosyal sorumluluğun savunucusu oldu. Görevinden ayrılmasının ardından uluslararası vazifede bulunan Von Weizsäcker, Marianne von Weizsäcker ile 57 yıldır evli ve 4 çocuk babasıdır. Roman Herzog Roman Herzog (d. 5 Nisan 1934 - ö. 10 Ocak 2017), 1994-1999 yılları arasında görev yapmış Almanya cumhurbaşkanı. 1934 yılında Bavyera eyaletinin Landshut şehrinde protestan bir ailenin çocuğu olarak doğdu. Münih'te hukuk öğrenimi gördükten sonra 1957 yılında devlet sınavına girerek asistan oldu. 1964 yılına kadar Münih Üniversitesi'nde bu görevi sürdürdü. Aynı yıl ikinci bir sınav sonrası profesörlük unvanı aldı ve 2 yıl daha aynı üniversitede çalıştıktan sonra Berlin Serbest Üniversitesi'nde profesör olarak çalışmaya başladı ve 1971-72 yılları arasında bu üniversitenin rektör yardımcılığını yürüttü. 1973 yılında Rheinland-Pfalz eyaletinden temsilci olarak seçildi ve Baden-Württemberg eyaletinin kültür bakanı oldu (1978-1980). 1978-1983 yılları arasında CDU/CSU'nun protestan üyeleri birliğinin başkanlığını üstlendi. 1980-1983 yılları arasında Baden-Württemberg eyaletinin içişleri bakanlığı vazifesini yürüttü. 1983 yılında Almanya Federal Anayasa Mahkemesi üyeliğine getirildi. Aynı yıl mahkemenin başkan yardımcısı, 4 yıl sonra da başkanlığına seçildi. 7 yıllık Anayasa Mahkemesi Başkanlığı görevinden sonra Almanya Parlamentosu tarafından 5 yıl için cumhurbaşkanlığına seçildi. 1994 yılında Almanya'nın Polonya'ya girmesinin yıl dönümü nedeniyle bir konuşma yaparak Polonya halkına Alman halkının özürlerini iletti. Görev süresi dolunca emekli oldu. ilk eşinin ölümünden sonra Alexandra Freifrau von Berlichingen ile evlenmiştir. 10 Ocak 2017 tarihinde öldü. İpek Soroğlu İpek Soroğlu (d. 12 Mart 1985,İstanbul), millî voleybolcu. Voleybola on üç yaşında başladı. Galatasaray, V.B Güneş Sigorta ve Beşiktaş takımlarından mücadele etti. V.B Güneş Sigorta’da oynarken 2004 Top Teams Kupası şampiyonluğu yaşadı. 2009 yılında Fenerbahçe’ye transfer oldu. 2013-14 sezonu sonunda Fenerbahçe (kadın voleybol takımı) Antrenörü Marcello Abbondanza'nın raporu doğrultusunda Fenerbahçe yönetimi Soroğlu ile yollarını ayırmıştır. Bilesuvar, Erdebil Eyaleti Bilesuvar (Farsça: بیله‌سوار ; Azerice: Biləsuvar), İran'ın Erdebil Eyaleti'nde şehir. Eyaletin aynı isimli Bilesuvar şehristanı'nın yönetim merkezi olan şehrin 2006 yılı resmi nüfusu 14.027 kişi ve 3.251 hanedir. Şehir, eyaletin kuzeyinde, Azerbaycan sınırında bulunur ve bu ülkeye açılan bir sınır kapısına sahiptir. Ülkenin batısından gelen 12 numaralı ve iç bölgesinden gelen 33 numaralı karayolları bu şehirde sonlanır. Eyaletin yönetim merkezi olan Erdebil şehrine 167 km. uzaklıktadır. Kentin eski adı 'Pilsuvar' ondan önceki adı ise 'Aran'dır. Hazar Gölü'ne yakınlığından dolayı ılıman bir iklime sahiptir. Nüfusun çoğunluğunu Azeriler oluşturur. Gaetano Donizetti operalarÄ± listesi İtalyan besteci Gaetano Donizetti tarafından hazırlanan tüm opera eserlerinin listesi: Tanga, Tanzanya Tanga, Tanzanya'da bulunan bir şehirdir. Tanga Bölgesi'nin başkentidir. Ayrıca ülkenin en kuzeydeki limanıdır. Şehir Hint Okyanusu kıyısında, Kenya yakınlarında bulunur. İhraç edilen ana ürünleri sisal, kahve, çay ve pamuktur. Şehrin hava ulaşımı Tanga Havalimanı ile sağlanır. Şehir bir yerleşim birimi olarak 1891'de kayıt altına alınmış, şehir statüsünü ise 1 Temmuz 2005 tarihinde almıştır. Germi Germi (Farsça: گرمی), İran'ın Erdebil Eyaleti'nde şehir. Şehir; Erdebil'in 100 km. kuzeyinde, Erdebil'den Bilesuvar'a dolayısıyla Azerbaycan'a uzanan karayolu üzerinde, kendi adını taşıyan Germi şehristanı'nın merkezidir. Şehrin oldukça eski bir geçmişi vardır ki kent Persler tarafından kurulmuştur. Germi, ılıman bir iklime sahip güzel bir kenttir. 2006 yılı nüfusu 28.348 kişidir ve nüfusun çoğunluğunu Azeri Türkleri oluşturur. Halkın geçim kaynağını ise el dokuma halı üretimi oluşturur. Kentteki İslami Azad Üniversitesi önemli bir eğitim kurumudur ve 3000'e yakın öğrencisi vardır. Birmingham, Alabama Birmingham, ABD'nin Alabama eyaletinde bir şehirdir. Eyaletin en büyük şehridir. Jefferson İlçesi'nde bulunur; fakat bazı kısımları Shelby İlçesi'ne taşar. Birmingham Amerikan İç Savaşı'ndan hemen sonra 1871'de bir sanayi merkezi kuruldu. Birleşik Krallık'ın önemli sanayi şehirlerinden olan Birmingham'ın adıyla isimlendirildi. Şehrin "Güney'in Pittsburgh'u" olarak isimlendirilmesinin nedeni Pittsburgh'un da Birmingham gibi bir sanayi şehri olmasıdır. Birmingham Sanat Müzesi de şehirde bulunur. Birmingham'in aşağıdaki şehirler ile kardeş şehir antlaşmaları vardır: Ayvalıbağ, Pervari Ayvalıbağ, Siirt'in Pervari ilçesinde bir köydür. Köyün eski adı, "Tennurlar"dır. 1928 yılındaki kayıtlarda köy adı "Tanur süfla ve ulya" olarak geçmektedir. Köy, Siirt il merkezine 88, Pervari ilçe merkezine ise 18 km uzaklıktadır. The Incredibles (video oyunu) The Incredibles 2004 yılında piyasaya çıkarılan video oyunu. Gazi, Atina Gazi Yunanistan'ın başkenti Atina'ya bağlı bir semtdir. Teknokent adı altında bulunan sanayi müzesi semtin önemli kültür merkezlerinden biridir. Ayrıca semt içerisinde bir de havagazı fabrikası bulunmaktadır. Son on yıl içerisinde Atina'nın bu semtinde Kolonaki ve Syngrou caddesi boyunca gay ve lezbiyen barlar, kulüpler, kafeteryalar ve restoranlar bulunmaktadır. Atina metrosu ile Kerameikos metro istasyonu, Gazi semti içerisinde yer alır. Never Shout Never Never Shout Never, (d. 11 Şubat 1991 Missouri, ABD) Amerikan akustik, pop şarkıcısı. "Never Shout Never" ismi sahne adıdır. Müzikal kariyerine internet paylaşım ağı üzerinden yayınladığı şarkılarla başlamıştır. 29 Temmuz 2008 tarihinde Myspace sitesinde yayınladığı ilk teklisi "Bigcitydreams" ile başarılı bir çıkış yapmıştır. Atınç Nukan Atınç Nukan (d. 20 Temmuz 1993, İstanbul), defans mevkinde forma giyen Türk millî solak futbolcudur. Türkiye millî takımı forması giymektedir. Atınç Nukan, futbola 2004'te Küçükçekmecespor'da başladı. Burada geçirdiği 2 başarılı sezonun ardından Beşiktaş'ın dikkatini çekti ve 2006 yılında 13 yaşındayken Beşiktaş'a transfer oldu. 2007-2008 sezonunda 15 yaş altı takımında forma giydi. 2008-2009 sezonunda 18 yaş altı takımı ile Süper Gençler Ligi'nde görev aldı. 2009-2010 Sezonunda Beşiktaş A2 takımına yükseldi. 2009-10 sezonunda 18 yaş altı takımının maçlarında görev alırken sezonun büyük bölümünde A2 Takımı maçlarında oynadı. 2009-2010 sezonunda Beşiktaş teknik direktörü Mustafa Denizli, Sarp Yiğit'in çalıştırdığı Beşiktaş A2 Takımı'nın Ümraniye Nevzat Demir Tesisleri’nde Fenerbahçe A2 Takımı'na karşı oynadığı A2 Ligi karşılaşmasını izledi. Beşiktaş A2 Takımı’nın as stoperi olan Sezer Öztürk’ün sakatlığından dolayı Atınç karşılaşmaya ilk 11’de başladı. Maçın ardından A2 takım antrenörü Sarp Yiğit, Atınç'a Mustafa Denizli'nin kendisini A takımda görmek istediğini ve profesyonel sözleşme imzalayacağını söyledi. 22 Nisan 2010'da Beşiktaş ile profesyonel sözleşme imzaladı. Sözleşmenin imzalanmasından iki gün sonra Sivasspor maçının 18 kişilik kadrosunda yer aldı. 7 Mayıs 2010 tarihindeki Manisaspor karşılaşmasında Rıdvan Şimşek'in sakatlanması üzerine ilk yarıda oyuna girdi ve 15 yaşında Beşiktaş formasıyla ilk resmi karşılaşmasına çıktı. Mustafa Denizli’nin sağlık sebeplerinden dolayı Beşiktaş'tan ayrılmasından sonra takımın başına Alman teknik direktör Bernd Schuster geçti. Schuster döneminde forma şansı bulamayan Atınç, Schuster'in 3 Mart 2011 tarihindeki istifası sonrasında Tayfur Havutçu tarafından tekrar A takım kadrosuna çağrıldı. 3 Mart 2011 tarihinde Gaziantep Büyükşehir Belediyespor ile oynanan Türkiye Kupası karşılaşmasında gösterdiği başarılı performans ile dikkat çekmeyi başardı ve kadroda daha sık yer bulmaya başladı. 2010-11 Süper Lig sezonunun 33. haftasında İnönü Stadyumu’nda oynanan Eskişehirspor ve 34. haftasında oynanan Gaziantepspor karşılaşmalarına ilk 11'de başladı. Atınç, 2011-12 Süper Lig sezonuna Beşiktaş'ın teknik direktörü olarak başlayan Tayfur Havutçu ve onun ayrılmasının ardından teknik direktörük görevine getirilen Carlos Carvalhal tarafından herhangi bir resmî maçta forma şansı bulamadı ve sezonu ağırlıkla Beşiktaş A2 Takımında forma giyerek geçirdi. A2 Takımı ile 21 maçta forma giydi. 2012-13 sezonu başında teknik direktör Samet Aybaba tarafından Ricardo Quaresma, Burak Kaplan, Tanju Kayhan ile birlikte kadro dışı bırakıldı ve Ümraniye Nevzat Demir Tesisleri'nde çalışması yasaklandı. Ardından 2012'nin aralık ayında affedilerek A takım ile antrenmanlara başladı. Sezon sonuna doğru tekrar A2 Takımı'nda forma giymeye başladı. 33 yaşındaki stoper Julien Escudé’nin transfer edilmesinin ardından forma şansı bulamadı. Bu dönemde Portekiz Ligi takımlarından Sporting CP Atınç için transfer teklifinde bulundu ancak Atınç, Beşiktaş'ta oynamak istediğini belirterek bu teklifi reddetti. Sezonun büyük bölümünde A2 takımında da yer alamadı. Boşta geçen bu süreçte çalışmalarına bireysel olarak devam etti. Sonrasında Beşiktaş A2 takımı antrenörü Erkan Avseren ile yaptığı görüşme sonucunda 2012-13 A2 Ligi Sezonu'nda Beşiktaş A2 takımının formasını giydi. 2013-14 sezonu öncesinde takımın başına gelen Slaven Bilic tarafından eksiklerini gidermek için kiraya verilmesine karar verildi ve 6 Eylül 2013 tarihinde 2. Lig ekiplerinden Çanakkale Dardanel'e bir yıllığına kiralandı. Dardanelspor'da 17'si ilk 11 olmak üzere 19 resmi lig ve 1 Türkiye Kupası maçına çıktı. 22 Aralık 2013 tarihinde Dardanelspor'un Tokatspor'u 2-0 mağlup ettiği maçta kariyerinin ilk golünü attı. Devre arasında sakatlık geçirdi ve 3 ay boyunca forma giyemedi. 22 Mart 2014 tarihinde oynanan Hatayspor karşılaşmasında 5 dakika görev aldıktan sonra sezonun son 6 karşılaşmasına ilk 11'de başladı. 2014-15 sezonu öncesi Slaven Bilic tarafından sezon öncesi kampına dahil edildi. Sezon öncesi oynanan hazırlık karşılaşmalarının tamamında forma giydi. 22 Eylül 2014 tarihinde Bursaspor ile oynanan maçta oyuna sonradan dahil olarak uzun zaman sonra ilk defa bir Süper Lig karşılaşmasında görev aldı. Bu karşılaşma sonrasında Cesare Prandelli tarafından övüldü. 4 Aralık 2014 tarihinde Sarıyer'a karşı oynanan Türkiye Kupası karşılaşmasında ilk 11'de forma giydi. 11 Aralık 2014'te Tottenham Hotspur ile oynanan UEFA Avrupa Ligi maçının ikinci yarısında Ersan Gülüm'ün maç içerisinde yaşadığı sakatlık nedeniyle oyuna girdi ve ilk kez bir UEFA Avrupa Ligi karşılaşmasında görev aldı. Beşiktaş, bu karşılaşmada Tottenham Hotspur'u 1-0 mağlup ederek grup lideri olarak bir üst tura çıktı. 29 Ocak 2014 tarihinde Beşiktaş ile olan sözleşmesini 4 yıl uzattı. Atınç'ın Beşiktaş'tan 4 yıl için €1.3 milyon garanti ücret alacağı ve maç başı ücretinin €7 bin olacağı açıklandı. Atınç 2014-15 sezonunda 13'ü ilk 11 olmak üzere 17 resmî maçta forma giydi. 2015' in yaz ayında Atınç için Beşiktaş'a Bundesliga 2 takımı RB Leipzig'den €5 milyon değerinde bir teklif geldi. İlk olarak Beşiktaş'tan ayrılmak istememesi gerekçesiyle teklifi reddetti ve transfer süreci durdu. Ardından RB Leipzig teknik direktörü Ralf Rangnick, İstanbul'a gelerek Atınç ile kulübün projeleri ve gelecek planları hakkında 5 saatlik bir görüşme yaptı. Bu görüşmeden sonra Atınç teklifi kabul etti. 2 Temmuz 2015 tarihinde €5 milyon karşılığında resmen RB Leipzig'e transfer oldu ve takımıyla 5 yıllık sözleşme imzaladı. 3 Temmuz 2015 tarihinde sosyal medya aracılığıyla Beşiktaş taraftarına yazdığı veda mektubunu yayınladı. Atınç 2015-16 Bundesliga 2 sezonunun ilk 2 karşılaşmasına ilk 11'de başladı. Ancak 10 Ağustos 2015 tarihinde Osnabrück'a karşı oynanan Almanya DFB Kupası karşılaşmasında sakatlandı ve 6 hafta forma giyemedi. Sakatlığının düzelmesinin ardından 30 Kasım 2015 tarihinde Karlsruher SC'e karşı oynanan lig karşılaşmasında sonradan oyuna girdi. 6 Aralık 2015 tarihinde oynanan Duisburg karşılaşmasının 67. dakikada Marvin Compper'in yerine oyuna dahil oldu ve 2-2 devam etmekte olan maçın 87. dakikasında Emil Forsberg'in kullandığı kornerde attığı kafa golüyle takımını öne geçirdi ve Bundesliga 2'deki ilk golünü attı. Bu maçın ardından ligin ilk yarısının son iki haftasında oynanan FSV Frankfurt ve Greuther Fürth maçlarına ilk 11'de başladı. 2016-17 sezonunda, 31 Ağustos 2016 tarihinde, Beşiktaş'tan KAP'A yapılan açıklamada; Beşiktaş Futbol A.Ş., Atınç Nukan transferi için görüşmelere başlandığını KAP’a bildirdi. Beşiktaş JK’nin transfer görüşmelerine başladığını KAP’a bildirdiği futbolcu Atınç Nukan, havayoluyla İstanbul’a geldi. Atınç Nukan, 31 Ağustos 2016 tarihinde, Fulya’da bulunan Acıbadem Sports‘ta sağlık kontrolünden geçti. Beşiktaş Futbol A.Ş., KAP'a yaptığı açıklamada; Atınç Nukan ile 1 yıl kiralık olarak anlaşmaya varılmıştır.Ayrıca bu transfer ile ilgili olarak RB Leipzig Kulübü tarafından Şirketimize 100.000 € ödenecektir. Açıklaması yapıldı. Atınç Nukan BJK TV Röportajında: “Geri dönmek çok güzel. Tarif edilemez duygular içindeyim. Yıllarca burada oynadım. Bir yıllık aradan sonra buraya dönmek çok güzel. Buranın kıymetini daha iyi anladım. Çok mutluyum. Umarım iyi bir sezon geçiririz. Almanya’da başarılı bir sezon geçirdim. Beşiktaş’ın yeri bende çok ayrı. Teklif alınca akan sular durdu. Beşiktaş taraftarı gibisi dünyanın hiçbir yerinde yok. Vodafone Arena’da maça çıkmayı heyecanla bekliyorum. İnşallah bu sene takım içinde olarak şampiyonluk kupasını kaldırırım. UEFA Şampiyonlar Ligi ayrı bir seviye. Motive olarak iyi bir başarı sağlamayı diliyoruz. Şampiyonlar Ligi’nde her takım üst düzeyde. Başarılı olmak için elimizden geleni yapacağız. Başarıyı rekabet getirir. Takımdaki tüm oyuncular mevkilerinde çok iyiler. Şu anda her pozisyonda zenginlik ve genişlik var. Formayı kapmak için çok çalışacağım. 33 numarayı giyeceğim. Geçen sene Mario Gomez’deydi, bu sene devralıyorum. Kulübüme para kazandırarak gitmek beni de mutlu etti geçen sezon. Geride kalan sezonun bana çok şey kattığına inanıyorum. Şenol Güneş, Beşiktaş’a çok şeyler kattı. Ben de Şenol Güneş’ten bir şeyler öğrenmek için çok çalışacağım. Şampiyonluğa ve Avrupa’da elde edilecek başarılara konsantreyim. Yeni gelen arkadaşlar da çok sıcakkanlı ve sempatikler. Takım içinde inanılmaz bir aile ortamı var. Aileme geri dönmüş gibiyim şu anda.” Türkiye U-16 takımının Avustralya U-16 takımı ile oynadığı iki hazırlık maçı kadrosuna çağrıldı. İlk maçta süre alamadıktan sonra 26 Nisan 2009 tarihinde oynanan karşılaşmada ilk 11'de sahaya çıktı ve ilk kez millî formayı giydi. Bu sezon itibarıyla Türkiye U-18 ve Türkiye U-19 takımlarında forma giymeye başladı. 6 Kasım 2015 tarihinde Fatih Terim tarafından açıklanan Türkiye millî futbol takımı aday kadrosunda yer aldı. Türkiye'nin 13 Kasım 2015'te Katar millî takımı ile oynadığı karşılaşmada ilk 11'de yer aldı ve kariyerinde ilk kez Türkiye millî takımı forması giydi. Sabayon Linux Sabayon Linux veya Sabayon, Gentoo tabanlı bir linux dağıtımıdır. Gentoo'dan farklı olarak, Sabayon önceden derlenmiş olarak kurulur. x86 ve x86 64 işlemci mimarilerini desteklemektedir. Sabayon Linux resmi olarak Türkçe dilini destekler. Büyük bölümü Türkçedir ve sürekli olarak güncel Türkçe çevirileri devam etmektedir. Kurulumu oldukça basittir. Sabayon Linux, Popüler Linux dağıtımlarının kolay yönlerini bir araya toplamayı amaç edinmiş bir son kullanıcı dağıtımıdır. Gentoo gibi sağlam, Debian gibi sorunsuz, Linux Mint gibi kolay bir yapıya sahip olmayı hedeflemektedir. Ancak bunları yaparken başka dağıtımların araçlarını kullanmak yerine kendine özgü araçları geliştirir. Sabayon paketleri Portage'daki paketlerin otomatik olarak derlenip oluşan çalıştırılabilir kodların arşivlenmesi ile elde edilir. Bu yönüyle Sabayon paketleri Gentoo ile %100 uyumludur. Bununla birlikte Gentoo paket yöneticisi olan Portage da Sabayon paket yöneticisi olarak kullanılabilmektedir. Ancak bu seçenek temel düzey kullanıcılarına önerilmemektedir. Entropy, Sabayon'un resmi paket yöneticisinin adıdır. Equo adında bir komut satırı arabirimine ve Sulfur adında bir grafik kullanıcı arabirimine sahiptir. Entropy paket bilgilerini sqlite veritabanÄ± kullanarak tutar. Entropy çoğunlukla pythonda yazılmıştır. Sabayon Linux'un yeni sürümlerinde eski paket yöneticisi Sülfürün yerini Rigo almıştır. Genel özellikleri: Arayüzü "google arama" mantığıyla çalışır ,onun gibidir. Çok basit ve yalındır. Hızlı ve daha duyarlıdır. Depolar çok kolay yönetilir. Kullanım oldukça kolaydır. Sabayon için KDE, Gnome, Mate ve XFCE gibi popüler masaüstü ortamları mevcuttur. 4 masaüstü ortamının ISO kalıpları ayrı ayrı dağıtılır. İstenirse tek bir komutla LXDE, OpenBox ve FluxBox gibi farklı masaüstü ortamları da kolayca kurulabilir. Sabayon bir Çalışan DVD olarak gelmektedir. Çalışan DVD'nin açılmasından sonra, Dağıtım sabit diske kurulabilmektedir. Sabayon sistem kurucu olarak Fedora'nın sistem kurucusu olan Anaconda'yı çatallamış ve Sabayon Installer isimli yazılımı ortaya çıkartmıştır. Bu yazılımın kullanımı oldukça basittir ve Türkçe desteklidir. Sameh Zakout Sameh Zakout (Saz olarak da bilinir) Filistinli hip hop şarkıcısı. Şarkılarında, genellikle Arap-İsrail savaşları'na önerilen barışçıl çözümleri dile getirmektedir. "Saz: The Palestinian Rapper for Change" adlı belgesele konu olmuştur. Friesenhausen Friesenhausen Almanya'daki Bavyera eyaletinde bulunan Aidhausen Belediyesi'nin beş köyünden biri. Nüfusu 350 kişidir. 824 yılında Fulda manastırı Frieso adlı yerli asilzadeden hediye olarak toprak almıştır. Bunu gösteren belge Friesenhausen'in ilk belgesidir, fakat köyün tarihinin çok daha erken başladığı sanılmaktadır. Köyün en önemli yapısı 1563 yılında inşaat edilen şatosudur. Küçük katolik kilisesi ve daha büyük olan protestan kilisesi vardır. Katolik Kilisesi'ne ve Papa'nın otoritesine karşı girişilen Reform hareketinden önceki dönemde, protestan kilisesi de katoliktir. 20. yüzyıla kadar iki tane okul bulunmaktadır, bunnların biri katolik, ötesi ise protestandır. Günümüzde ise tek bir okul bulunmamaktadır. Hıristiyanların yanı sıra holokosta kadar önemli bir orandaki Yahudi nüfusu, sayısı azalsa da hâlen bulunmaktadır. Yahudi cemaatinin hem sinagogu, hem de mikvesi bulunmaktadır. John Constandinou John Constandinou (d. 16 Temmuz 1972) uluslararası müsabakalarda ülkesini temsil eden, yürüme yarışları alanında mücadele eden Kıbrıslı atlet. 50 km ve 20 km yürüme yarışlarında, Kıbrıs Rekorunu elinde tutmaktadır. Aynı zamanda eski bir kayakçı olan Constandinou, Giant Slalom ve Downhill dallarında yarışmıştır. Ayrıca Birchfield Harriers atletik kulübünün de üyesidir. Günümüzde, uluslararası bir dergi olan "Race Walking Record"'un editörlüğünü yapmaktadır. Marios Haciandreu Marios Haciandreu (, d. 19 Eylül 1962), Kıbrıs Rumu üç adım atlamacıdır. Akdeniz Oyunları ve İngiliz Milletler Topluluğu Oyunları'nda altın madalya kazanmıştır. Haciandreu0 1987 ve 1991 Akdeniz Oyunları'nda altın madalya kazandı. 1990 İngiliz Milletler Topluluğu Oyunları'nda, daha sonra dünya ve Olimpiyat şampiyonu da olan İngiliz atlet Jonathan Edwards'ı geride bırakıp yarışı birinci olarak tamamladı ve böylece İngiliz Milletler Topluluğu Oyunları'nda altın madalya kazanan ilk Kıbrıslı oldu. Ancak bundan sonra İngiliz Milletler Topluluğu Oyunları'ndaki bu başarısı devam etmedi, 15.89'luk derecesiyle 15. oldu. İki kere Kıbrıs Olimpiyat takımında yer aldı. 1988 Yaz Olimpiyatları'nda 15,95'lik atlama derecesiyle 21., 1988 Yaz Olimpiyatları'nda ise 15,64'lük derecesiyle 37. oldu. Katıldığı iki olimpiyatta da Kıbrıs bayrağını taşıdı. Ayrıca, Kıbrıs Oyunları'nı 12 kez kazandı ve 1991'de 17,13'lük derecesiyle Kıbrıs rekorunu kırdı. Bruno Zauli olarak da bilinen Avrupa Kupası'nı 12 kez art arda kazandı. Bunlara ek olarak, Küçük Avrupa Ülkeleri Oyunları'nda 1991, 1993 ve 1995 yıllarında olmak üzere üç kez altın madalya kazandı. Andonis Aresti Antonis Aresti (d. 15 Şubat 1983), çoğunlukla T46 sprint müsabakaları kategorisinde mücadele eden Kıbrıslı paralimpik atlet. Pekin'de düzenlenen 2008 Paralimpik Yaz Oyunları'nda ülkesini temsil etti. Erkekler 200 metre - T46 ve erkekler 400 metre - T46 yarışlarında yarıştı ve ikisinde de gümüş madalya kazandı. Malcolm Glazer Malcolm Glazer (15 Ağustos 1928 – 28 Mayıs 2014), Yahudi kökenli Amerikalı işletmeci. Manchester United futbol takımı eski başkanı. Glazer ayrıca NFL takımlarından Tampa Bay Buccaneers'in sahibi idi. Avram, Kevin, Bryan, Joel, Darcie ve Edward adında altı çocuğu bulunmaktadır. Sergey Boçkov Sergey Bochkov (d. 20 Ağustos 1979) Azeri üç adım atlamacı. 1999 Dünya Gençler Atletizm Şampiyonası'nda müsabakaları yedinci olarak tamamladı. 1999 Dünya Atletizm Şampiyonası, 2000 Yaz Olimpiyatları, 2001 Dünya Atletizm Şampiyonası ve 2004 Yaz Olimpiyatları'nda da yarışmış olsa da finale çıkamadı. Kendisinin en iyi derecesini, Mayıs 2003 tarihinde Moskova'da 16,82 metrelik atlayışla gerçekleştirmiştir. Vasif Esedov Vasif Asadov (d. 27 Ağustos 1965) Sovyetler Birliği ve sonraları Azerbaycan için yarışan emekli üç adım atlamacı. Budapeşte'de düzenlenen 1988 Avrupa Salon Atletizm Şampiyonası'nda ve Cakarta'da düzenlenen 1995 Asya Şampiyonası'nda bronz madalya kazandı. 1996 Yaz Olimpiyatları'nda Azerbaycan takımında yer aldı, ancak finale çıkamadı. Kendisinin en iyi derecesini, Haziran 1990 tarihinde Bryansk'da 17,33 metrelik atlayışla gerçekleştirmiştir. Ekmeğin Fethi Ekmeğin Fethi (), anarko komünist Pyotr Kropotkin tarafından yazılmış kitaptır. Orijinali Fransızca yazılmış olup "La Revolté" ve "Le Révolté" dergilerinde yayınlanan makalelerden ortaya çıkmıştır. Yazıların ilk defa kitap halinde basılışı 1892 yılında Paris'te Élisée Reclus tarafından gerçekleştirilmiştir. 1892 ve 1894 yılları arasında eser, seriler halinde Londra'da Kropotkin'in de kurucu ortaklarından olduğu "Freedom" adlı bir dergi aracılığı ile yayınlanmıştır. Eser birçok defa başka dillere çevrilmiş ve yeniden basılmıştır. 1898 yılında Norveççe'ye, 1909 yılında ise Kotoku Shusui tarafından Japonca'ya çevrilmiştir. Bu çalışmasında Kropotkin, kapitalizm ve feodalizmin ekonomik sistemler üzerindeki kıtlık ve yoksulluğu çoğaltıcı etkisine odaklanır. Bu olurken halk ya da işçiler, ekonomik sistemin kapitalizm için yarattığı ayrıcalıkları, gönüllü kooperasyonlar ve karşılıklı yardımlaşma ile dönüştürebilir. Bu açıdan Kropotkin, gönüllü işbirliğine dayalı toplum anlayışını da ortaya koyar. Kitabın ana ekseninde anarko komünist ögeler mevcuttur. Avrupa OmbudsmanÄ± Avrupa Ombudsmanı, 1992 yılında Maastricht Anlaşması ile tesis edilmiş bir Avrupa Birliği kurumudur. Avrupa Parlamentosu tarafından 5 yıllığına atanan Ombudsman'ın başlıca görevleri arasında AB vatandaşlarının birlik kurumlarının yanlış idaresi hakkındaki şikayetlerini incelemek, gerekirse bizzat veya bir AB üyesi aracılığıyla şikayete neden olan konunun araştırılmasını sağlamak, şikayetin yönetildiği kurum hakkında AB'ye rapor hazırlamak sayılabilir. Neşeli Günler "Neşeli Günler", aşağıdaki anlamlara gelebilir: Güven aralığı Güven aralığı, istatistik biliminde bir anakütle parametresi için bir çeşit aralık kestirimi olup bir çıkarımsal istatistik çözüm aracıdır. Bir anakütle parametre değerinin tek bir sayı ile kestirimi yapılacağına, bu parametre değerini kapsayabilecek iki (alt ve üst sınır) sayıdan oluşan bir aralık bulunur. Böylece güven aralıkları bir kestirimin ne kadar güvenilir olduğunu gösterir. Bulunan aralığın anakütle parametresini içine alıp kapsamasının ne kadar olasılığı bulduğu "güven düzeyi" veya "güven katsayısı" ile belirlenir. Bir güven aralığı her zaman, bir yüksek yüzde orantı olarak ifade edilen, bir "güven düzeyi" ile birlikte verilir; örneğin geleneksel olarak istatistikçiler "%99 güven aralığı" veya "%95 güven aralığı" veya "%90 güven aralığı" şeklinde ifadeler kullanırlar. Bir güven aralığının iki uç (alt ve üst) noktası "güven sınırları" olarak anılır. Arzu edilen güven düzeyini yükseltmek, güven aralığının genişlemesine yol açar. Herhangi verilmiş bir durumda kullanılan kestirim yöntemi için, güven düzeyi gittikçe büyültülürse, çıkartılan güven aralığı da gittikçe genişleyecektir. Bir güven aralığının hesaplanması, genel olarak kestirim yönteminin özellikleri hakkında gayet belirli varsayımların yapılmasını gerektirir. Bundan açıktır ki "güven aralığı" hesaplaması bir parametik çıkarımsal analiz aracıdır. Örneğin bir anakütle ortalaması hakkında çıkarım yapmak için örneklem verileri kullanılarak hazırlanan bir anakütle ortalaması güven aralığı kurmak için, örneklemin rastgele olduğunu ve bu rastgele örneklem verilerinin de normal dağılım gösteren bir anakütleden geldiği varsayımı yapılır. Bu nedenle burada incelen güven aralıklarının güçlü istatistik konumunda olmaları gerekmez; ama herhangi bir güven aralığında belirli bazı değişiklikler yapılarak - yani güçlü güven aralığı şekline sokularak - güven aralığına güçlü istatistik karakteri de kazandırılabilir. Genel olarak güven aralıkları Neyman–Pearson tipi "çokluluk (frequentist) olasılık" temel teorisine dayanmaktadır. Bayes tipi istatistik temel teorisi kullanılırsa, benzer bir parametrik çıkarımsal analiz aracı, bir inanılır aralık, ortaya çıkartılır. Ancak "güven aralığı" ve "inanılır aralık" değişik teorik ve felsefi temellere dayanan kavramlardır ve genellikle aynı verilerden değişik güven ve inanılır aralıkları ortaya çıkartılır. Çoklulukçu objektif ve Bayes tipi subjektif olasılık temel felsefeleri hakkında temelden bir uyuşmazlık olduğu gibi, istatistikçiler arasında güven aralığı veya inanılır aralık kullanılması gereği ve yararlığı hakkında büyük uyuşmazlık bulunmaktadır. Aralık kestirimleri ile nokta kestirimlerini karşılaştırmakta fayda bulunmaktadır. Bir nokta kestirim ilgi duyulan anakütle parametrenin tahmin değeri olarak verilmiş tek bir sayı değeridir. Buna karşıt olarak, aralık kestiriminde anakütle parametresinin içinde bulunduğu, alt ve üst sınırı sayı değerleri olan bir aralık yayılımı verilir. Kestirimlerin güvenilirliğini daha iyice belirtmek için istatistik çalışmalarda tablolar ve grafiklerde tek bir nokta kestirim değeri yanında bir kestirim aralığı (alt ve üst sınır) değerleri de verilir. Bir örneğin için bir seçimden önce yapılan bir seçim sondaj sonuçlarının ne kadar güvenilir olduğunu belirlemek istenebilir. Uygun bir seçmen örnekleminde bulunan seçmenlere sorulan bir sorudan bu örnekleme dahil olanların %40'ının belirli bir partiye oy verme kararı olduğu öğrendiği kabul edilsin. Bu örneklem oranı olan %40, anakütle oranı olarak kullanılınca, bu bir nokta kestirim olur ve tüm seçmenlerin %40'ının belirli partiye oy verecekleri kestirimi yapılabilir. Aynı örneklem verileri kullanılarak anakütle belirli partiye oy verenle oranı için "%90 güven aralığı" kurulabilir ve bu aralığın %36 ile %44 arasında olduğu bulunabilir ve "%95 güven aralığı" ise %36 ile %44 olarak elde edilir. Herhangi belirtilmiş bir güven düzeyi için (diğer her şey değişmeden aynı kalırsa) daha az yaygın bir güven aralığı daha çok yaygın bir güven aralığından daha fazla inanılır sonuç verir. Bir güven aralığının yaygınlığına etki eden büyük bir faktör kestirim hesaplanması için kullanılan örneklem büyüklüğüdür; yani örneklemle elde edilen gerçek veri değerlerin kaç tane olduğudur. Güven aralığı aralık kestirimi içinde bir yöntemdir ve "çokluluklu" olasılığı temel alan istatistik pratikte popüler olarak kullanıldığı için en çok kullanılan aralık kestirmi yöntemidir. Bu yöntemin amacı anakütle parametresinin kestirmidir. Çokluluk olasılık temeline bağlı istatistik yöntemlerinde "parametre" kestirimi yapılacağına "gelecek"te orataya çıkabilecek örneklemlerin sonucunun kestirmi de yapılma hedef alınabilir ve o zaman kestirim aralağı kurmak gerekir. Eğer olasılık temelinde Bayes tıpı istatistik olduğu kabul edilirse aralık kestirimi için inanılır aralık kullanılır. Bu yöntemlerin hangisi kullanılırsa en kullanışlı sonuçların ortay çıkacağı çok tartışmalıdır. Bu üç değişik aralık kestiriminin matematik temelleri üzerinde tartışma bulunmaz ve her ucu de geçerli matematik kullanılarak ortaya çıkartılmıştır ve eğer matematik doğru kullanılmakta ise aynı veri setinden üç değişik matematiksel aralık bulmak mümkündür, Tartışma olasılık kavramının temelinin ne olduğuna dairdir ve daha çok felsefi anlaşmazlıklara dayanır. Bayes tıpı olasılık temeli felsefesine dayanan istatistikçiler, bir aralık kestirimi ortaya çıkarılınca, bu güven aralığını kestirim aralığı inançlılar gibi "ben bundan sonraki örneklemdem çıkarılam ortalama kestirimim (diyelim) %90 olasılıkla bu aralık içine düşeceğini tahmin ediyorum" demeyip "parametrenin gerçekte bu aralığa düşmesi için benim bilgi "inanç" düzeyim %90dir" derler. Güven aralıkları temellerinde olasılıktan çıkartıldığı için normal olasılık yasalarına uymaları gerekir. Eğer birkaç, hebiri bağımsızlık varsayıma uyarak hesaplanmış, değişik istatistik ve her birine ait güven aralığı verilirse ya bu bağımsızlık varsayımına uymak gerekir; uyulma kabul edilmezse yapılan hesaplar geçersiz hale gelir. Eğer bir örneklem için birkaç değişik güven aralığı hesaplanmış olup da bunlarda en dar olanını kabul etmek istenirse, bu geçerli bir tutum değildir çünkü bu seçim yapılması halinde yapılan hesaplar geçerli güven aralıkları vermez. Bu seçimi yapmak olasılığı değiştirir ve gerçek aralığı genişletir ve bunun ne kadar olacağını tahmin etmek imkânsızdır. Bu problem eğer güven aralığı seçmek hipotez sınaması analizi içinde kullanılırsa özellikle önem kazanır. Onun için, bazılarına göre güven aralıklarının hipotez sınaması için kullanılması uygun görülür şeklinde ifadeler bulunmakla beraber, bu açıklama hipotez sınaması için değişik bir yöntem ve değişik bir yorum kullanılması gerektiğine işaret eder. Araştırma ve Klinik Uygulamada Biyolojik Psikiyatri Araştırma ve Klinik Uygulamada Biyolojik Psikiyatri, Mehmet Emin Ceylan'ın 1993'te birinci cildinin ilk baskısı yapılan, sonraki yıllarda peş peşe diğer ciltleri yayımlanan, bazı ciltlerinin dördüncü baskıya ulaştığı, 3019 sayfalık Türkiye'nin şimdiye kadar yazılmış en büyük tıp kitabıdır Kitapta araştırma ve klinik uygulama birlikte ele alınır, içerikte psikiyatrist ve psikofarmakolog'lara yönelik bilgiler bulunur, ilk cildi iki ayrı kitap halinde şizofreni'ye ayrılmıştır ve etyolojiden tedaviye kadar şizofreni'yi güncel literatür eşliğinde verir. İkinci cilt, alkol kullanım bozuklukları ve demans olmak üzere iki kitaba ayrılmıştır. Kitabın Üçüncü cildi anksiyete bozukluklarını içerir, dördüncü cilt ise duygudurum bozukluklarını kapsar. 1500 sayfaya yakın bir hacim kaplayan ve dünyanın en kapsamlı şizofreni kitapları arasında yer alan birinci cilt, yazarının Danimarka'da bulunduğu sırada Aarhus Psikiyatri Hastanesi kütüphanesinin zengin dergi ve kitap koleksiyonundan faydalanılarak hazırlanmış olup biyolojik psikiyatri alanındaki farklı konuları içeren çok sayıda araştırma tarafından refere edilmiştir Gabriel de Paulo Limeira Gabriel de Paulo Limeira veya sadece Gabriel (d. 20 Ağustos 1983, Mauá), Brezilyalı futbolcudur. Normalde merkezi savunma bölgesinde oynamaktadır. Ancak defans veya defansif orta saha oyuncusu olarak sol eğilimlidir. 2009 senesinde Manisaspor'da oynayan futbolcu ilk sezon sonunda Brezilya'ya dönmüştür. Kendisi 2011 yeni donem için Botafogo ile anlaşmıştır. 2011'de yeni sezon için serbest kalıp Sport Recife ile 17 Mayıs 2011'de anlaşmaya varmıştır. Wight Wight John Ronald Reuel Tolkien'in evreninde eski püskü evlerde yaşayan hayaletlerdir.Wight'lerin birçok türü vardır.Buna en iyi örnek BarrowWight'lerdir.Wight'ler aynı zamanda Nazgûl'lerin köleleridir.Wight'ler gerçi Nazgûl'lerin Morgul bıçağı ile zehirledikleri insanlar olup yavaş yavaş Wight olurlar. Ayrton Senna'nın ölümü Ayrton Senna 1 Mayıs 1994'te İtalya'daki Autodromo Enzo e Dino Ferrari pistinde yapılan San Marino Grand Prix'te beton bariyerlere çarparak hayatını kaybetti. Üç kez Formula 1 Dünya Şampiyonu pilottan bir gün önce, Avusturyalı sürücü Roland Ratzenberger sıralama turları sırasında yaptığı kazada ölmüştü. İki pilotun hayatına mal olan anlar, aynı yarış haftasında yaşanan bir dizi kazanın en kötüleriydi. 1994 San Marino'dan önce bir Formula 1 yarışında kaydedilen en son ölümlü kazanın üzerinde tam yirmi yıl geçmişti. San Marino'da yaşananlar, Grand Prix Sürücüler Birliği'nin yeniden kurulmasına ve yeni güvenlik standartlarının ortaya konmasına yol açarak, Formula 1'de bir dönüm noktası haline geldi. Senna 1 Mayıs 1994'te Imola'da yapılan San Marino Grand Prix'le Williams'ta üçüncü yarışına çıktı. Brezilyalı pilot, tamamlayamadığı bu son yarışına, pol pozisyonunda başlamıştı. Yarış haftasında Senna'yı üzen iki olay yaşandı. İlk olarak cuma günü sıralama turları sırasında, Senna'nın şahsen ilgilendiği, F1'in yeni isimlerinden, vatandaşı Rubens Barrichello ciddi bir kaza yaptı ve mücadeleye devam edemedi. Cumartesi gününde ise Avusturyalı pilot Roland Ratzenberger'in kazası ve ölüm haberi geldi. Güvenlik endişeleri tekrar ortaya çıkan Senna, son sabahında diğer pilotlarla toplanarak Grand Prix Sürücüler Birliği'nin tekrar kurulması ve sürücü güvenliğinin artırılması hakkında görüşmüştü. O dönemdeki en tecrübeli pilot olan Senna, bu hareketin lideri olacaktı. Pazar günkü yarış Pedro Lamy ile JJ Lehto'nun kalkıştaki kazasıyla başladı. Bunu üzerine Max Angelelli tarafından kullanılan, bir Opel Vectra, güvenlik aracı piste girdi; araç diğer pilotları arkasında tutarken, pist üzerindeki kaza kalıntıları temizlenebilecekti. Yarış beş tur boyunca güvenlik aracı kontrolünde devam etti. 7. tura gelindiğinde, Senna Tamburello virajında yoldan çıkarak beton bariyerlere çarptı. Telemetri Brezilyalının 310 km/sa hızla yoldan çıktığını, yapıtğı frenlemeyle çarpmadan hemen önce ise 218 km/sa'e düştüğünü göstermişti. Kazanın hemen ardından Senna'nın hareketsiz ve bir yana kaymış görüntüsü, ciddi bir yaralanma olduğunu haber veriyordu. Pist görevlilerinin acil müdahale denemeleri, helikopter görüntüleriyle tüm dünyaya yayınlanmaktaydı. Yakın çekimlerde, tedavi bölgesinde kan izleri görülmekteydi. Senna'nın kafasındaki gözle görülür yaralanma, sağlık ekibinde ciddi bir beyin travması şüphesi doğurdu. Kazadan 1 dakika 9 saniye sonra yarış tamamen durmuştu. Kazadan yaklaşık 10 dakika sonra, Larrousse takımı bir hata sonucu, pilotlarından Érik Comas'a piste geri dönme onayı verdi. Hâlbuki yarış halen kırmızı bayraklarla durdurulmuş durumdaydı. Eurosport yorumcusu John Watson bu olayı "hayatımda gördüğüm en saçma yanlışlık" şeklinde yorumladı. Pistteki görevliler Comas'ın yoluna devam ederek, kaza bölgesindeki çalışmalara karşı bir tehdit oluşturmasını engellemek için büyük çaba sarf etti. Dönemin Formula 1 güvenlik, medikal delegesi ve pistteki sağlık ekibinin başı olan, dünyaca ünlü beyin cerrahı profesör Sidney Watkins, Ayrton Senna'ya olay yerinde trakeostomi uyguladı. Watkins kaskını çıkardığında pilotun kafasınının kötü durumu ve burnundan kan akışı olması endişeleri artırmıştı. Watkins o anları şöyle anlatmıştı: Çok kötü görünüyordu. Göz kapaklarını kaldırdığımda, beyninde çok ciddi bir hasar olduğu ortadaydı. Kokpitten çıkarıp yere yatırdık. Bir an iç çeker gibi oldu; tam bir agnostik olsam da, o an ruhunun ayrıldığını hissettim. Senna ve Ratzenberger'in ölümü sonrası güvenlik konusunda birçok ilerleme kaydedildi. Daha önce de hayatını kaybeden sürücüler olduysa da, Senna görece bunlardan en kariyerlisiydi. Bariyerlerin düzenlenmesi, pistlerin ve lastik engellerin yeniden yapılanması, güvenlik gerekliliklerinin yükseltilmesi ve araç kokpitindeki değişimler kazadan sonra ortaya konulanlardan bazılarıydı. Brezilyalı pilotun üstünde, hastanedeki hemşireler tarafından, küçük bir Avusturya bayrağı bulunduğu söylenmişti. Gazeteciler bu durumu, Brezilyalı pilotun zafer turunda bu bayrağı sallamayı ve 42. Grand Prix galibiyeti Roland Ratzenberger'in anısına adamayı düşündüğü şeklinde yorumladı. Cenazesinde yüz binlerce insan São Paulo sokaklarında onu uğurladı. Ä°dil Dizdar İdil Dizdar (20 Eylül 1982, İzmir), Türk fotoğrafçı ve oyuncu. 1982 yılında İzmir'de doğmuş, babasının memur olmasından dolayı farklı sahil şehirlerde yaşamış ve okul okumuştur. 14 yaşında babasının emekliliği ile memleketleri Bodrum'a taşınarak orada yaşmaya başlamış, Bodrumda orta son ve lise yıllarında seçtiği yat kaptanlığı bölümünü bitirmiştir. Ardından Dokuz Eylül Üniversitesi'nde okuyup 2004 yılında tekrar Bodrum'a dönerek uluslararası Bodrum film festivali bünyesinde çalışmaya başlamıştır. 2005 yılında fotoğrafçılık ile ilgilenen İdil Dizdar 2006 yılında profesyonel olarak fotoğrafçılık mesleğine başlamış ve 2007 yılında çektiği bir reklam fotoğrafı ile kırmızı reklam ödülünü almıştır. 2008 yılında yönetmenlik yapmaya başlayarak birçok müzik grubunun klip yönetmenliğini yapmıştır. 2011 yılında Çok Güzel Hareketler Bunlar adlı televizyon programına dahil olmuş, oyunculuk ve yazarlık yapmaya başlamıştır. 2012 yılında Kelebeğin Rüyası filmi ve 2014 yılında Hadi İnşallah filminde zodi karakteri olarak yer almıştır. Ketaib Partisi Ketaib Partisi veya Lübnan Falanjistleri (Arapça: حزب الكتائب اللبنانية, Hezb al-Kata’eb al-Loubnaniyya), sağcı Lübnan politik partisi. Resmi olarak laik bir parti olsa da, genel olarak Maruniler tarafından desteklenmektedir. 1980'lerin sonu ve 1990'larda düşüş yaşayan parti, 2000'lerin başında tekrar yükselişe geçmiştir. Lübnan Sosyal Demokrat Partisi, Fransa'da "Phalanges Libanaises", Lübnan'da ise "Ketaib" (الكتائب اللبنانية| Kata’eb al-Lubnaniyya) ya da "Falanjist Parti" (Hezb al-Kata’eb al-Lubnaniyya) olarak bilinir. Ketaib, Arapçada "ketibe" kelimesinin çoğuludur ve Yunanca bir kelime olan "phalanx" (kıta, tabur) anlamına gelmektedir. Bu kelime İspanyolca bir terim olan "falange"ın da kökenidir. Ketaib Partisi, Pierre Cemayel tarafından, Nazi Almanyası zamanı Berlin'de yapılan 1936 Yaz Olimpiyatları'na katılan bir Olimpik atlet olarak gözlemlediği İspanyol ve İtalyan faşist partileri örnek alınarak 1936'da kurulmuştur. Hareket ilk dönemlerinde, Nazi selamı ve kahverengi gömlekleri ile dikkat çekiyordu. Ancak partinin kıyafetlerine, güçlü milliyetçiliğine ve tek bir karizmatik lidere bağlı olmalarına rağmen, hiçbir zaman faşist bir parti olmamıştır. Cemayel partiyi dört Lübnanlı genç ile kurdu: daha sonra Lübnan başkanı olacak Charles Helou, Shafic Nassif, Emile Yared ve Georges Naccache. Partinin ilk yıllarında, Parti herhangi bir dış gücün Lübnan'ı yönetmesine karşı çıkmaktaydı. Bunlar arasında Lübnan'ı ele geçirmek isteyen pan-Arabistler, kendilerini ve kültürlerini yaymaya çalışan Fransızlar da vardı. Parti Fransız mandası sırasında, Kasım 1943'te kazanılan bağımsızlığa kadar savaş verdi. Mottosu "Tanrı, Milliyet ve Aile" idi. Falanjistlerin etkisi Lübnan'ın bağımsızlığında küçük bir rol oynamıştı ancak 1958 krizinde hükümetin güçlü bir destekçisi olunca dikkat çektiler. Kriz sonunda, Pierre Cemayel kabineye girdi ve iki sene sonra da milletvekili seçildi. 1968'de parti Lübnan'daki diğer iki büyük Hristiyan parti olan eski başkan Camille Chamoun'un partisi Milliyetçi Liberal Parti ve Raymond Edde'nin Milliyetçi Blok'u ile koalisyona girdi ve 99 milletvekili koltuğunun 9'unu kazandılar. Böylece Lübnan'ın oldukça dağınık olan politik parti sisteminde büyük bir güç oluşturdular. 60'ların sonunda parti kendi milislerini yarattı ve kısa zamanda Filistinli gerillalarla çatışmalar başladı. Nisan 1975'te, Falanjist militanlar, Lübnan İç Savaşı'nı başlatan olaylardan biri olan otobüs katliamına karıştı. Sonraki günlerde, 8000 parti militanı, destekçileriyle beraber Filistinli militanlar ve destekçileri karşısında silahlı mücadeleye başladı. Lübnan İç Savaşı'nda, Kuzey Lübnan'dan destek alan birçok Hristiyan militan ortaya çıktı. Bu militanlar sağcı, milliyetçi, Filistin karşıtıydılar ve ezici çoğunluğu Maruni'ydi. Ketaib Partisi bu dönemde militanlar arasında en güçlüleriydi. Parti daha sonra 1977'de sağcı Lübnan Güçleri milislerinin kuruluşuna yardım etti. Eylül 1982'de Beşir Cemayel meclis tarafından Lübnan Başkanı olarak seçildi. Ancak bir aydan kısa bir süre sonra Suriye istihbaratı tarafından düzenlenen bir operasyon sonucu öldürüldü ve yerine kardeşi Amine Cemayel geçti. Beşir, görüşlerinde daha radikal olarak bilinmekteydi. Lübnan'daki bütün Filistinli mültecileri ülkeden atma operasyonu düzenleyerek İsrail ile imzalanacak bir barış anlaşmasının işaretini vermişti. Amine ise daha ılımlı bir politika izledi. 16 Eylül 1982'de Elie Hobeika, 328 ve 3500 arasında Filistinli mültecinin İsrail askerlerinin koruması altındaki Sabra ve Şatile mülteci kamplarında öldürülmesi olayına karıştı. 1984'te Pierre Cemayel'in ölümü sonrası, selefleri Elie Karame ve Amine Cemayel, Lübnan ordusundaki etkilerini sürdüremediler ve yeni Müslüman askerler çoğu Hristiyan olan yüksek seviyeli askerlere isyan etti. Ketaib Partisi gücünü gitgide kaybederek savaştaki etkisini büyük ölçüde yitirdi. Belirli bir politikası olmayan parti, birkaç farklı gruba bölündü. Georges Saadeh partinin kontrolünü 1986'dan 1998'deki ölümüne dek devam ettirdi. Suriye etkisine ılımlı bakıyordu. 1999'da Münir Hajj parti başkanı oldu ve 2002'de yerine Karim Pakradouni geçti. Amine Cemayel 1988'de parti yönetimindeki rolü bitince, Samir Geagea'nın Lübnan Güçlü ile çatışıp, daha fazla Hristiyanlar arasında sorun yaratmamak için Lübnan'ı terk etmişti. 2000'de Suriye'nin Lübnan üstündeki etkisine karşı çıkmak ve oğlu Pierre'in seçim kampanyasına destek olmak için ülkeye geri döndü. Oğulları Pierre ve Samy, 1997'de dönüp partinin tabanını yeniden oluşturmak için çalışıyordu. Ancak Cemayel'in dönüşü parti yönetimi tarafından olumlu karşılanmadı. Cemayel'in destekçileri, kendilerini varolan parti liderlerinden ayrılmak için kendilerini "Ketaib Tabanı" ya da "Ketaib Reform Hareketi" olarak adlandırdı. Lübnanlılar arasında Cemayel, sahip olduğu büyük destek nedeniyle partinin asıl lideri olarak görülmekteydi. Mart 2005'te yaşanan Refik Hariri cinayetinden sonra Ketaib Partisi, Sedir devrimi denilen Suriye karşıtı protestolarda yer aldı. Ayrıca 14 Mart Koalisyonu'nda Gelecek Hareketi, Progresif Sosyalist Parti, Lübnan Güçleri ve diğer ufak partilerle yer aldı. Haziran 2005 seçimlerinde 4 sandalye kazandılar. 3 sandayle Cemayel'lere, biri ise liderin resmi liderliğine verildi. 2005'te yapılan bir mutabakat ile bir parlamenter blok oluşturdular. Bu uzlaşma Pierre Amine Cemayel'in parti içindeki hiziplere son verip yeni bir sayfa açma isteğini gösteriyordu. Mutabakat sonucu Amine Cemayel partinin onursal başkanı olurken, Pakradouni başkanlığa devam etti. Amine'in ikinci oğlu olan ve kendi politik görüşlerini amcası Beşir Cemayel doğrultusunda geliştiren Samy Cemayel, Pakradouni'ye ve Suriye bağlantısına oldukça karşıydı ve mutabakata karşıydı. Bu nedenle Samy partiden ayrılıp bir düşünce grubu olan Loubnanouna'yı (Benim Lübnan) kurdu. Haziran 2005'te parti Fuat Siniora hükümetinde yer aldı ve Pierre Amine Cemayel endüstri bakanlığı yaptı. Pierre partinin yeniden organize edilmesi ve gelişmesinde önemli rol oynadı. Kasım 2006'da öldürülmesi parti için büyük bir şok oldu. Cinayetten Suriye istihbaratı ve "Fateh Al Islam" örgütü suçlandı. Diğer 14 Mayıs Hareketi partileri ile birlikte Ketaib Partisi, Hizbullah karşısında Lübnan hükumetini savundu. Eylül 2007'de bir başka Ketaib milletvekili Antoine Ghanem arabasına konulan bir bomba ile öldürüldü. Pierre Cemayel'in öldürülmesinden sonra düzenlenen özel seçimde parti sandalyeyi Özgür Vatansever Hareketi'nden Michel Aoun'a kaptırdıkları için Ghanem cinayetinden sonra Solange Cemayel partinin tek milletvekili oldu. 2007'de Samy Gemayel ve Loubnanouma hareketi üyeleri Ketaib'e tekrar katıldı ve partide bir yenilik yarattı. Pierre'in ölümü ve Samy'nin politik düşünceleri partiyi yine halkın önüne çıkardı. 2009 seçimlerinde Ketaib Partisi 5 sandalye kazanmayı başardı. O yıl Samy Cemayel, Nadim Cemayel (Beşir Cemayel'in oğlu), Elie Marouni, Fady el-Haber ve Samer Saade parlamentoya girdi. Başbakan Saad Hariri'nin ilk hükûmetinde Ketaib Partisi, sosyal hizmetler konusunda görevlerde yer aldı. 17. Kral Müzik Ödülleri 17. Kral Müzik Ödülleri, 17 Mayıs 2011 tarihinde Haliç Kongre Merkezi'nde düzenlenen Kral TV Video Müzik Ödülleri törenidir. "Kazananlar kalın yazı ile gösterilmiştir." Skyscanner Skyscanner yüzlerce havayolu ve seyahat acentasını gerçek zamanlı olarak tarayarak, fiyat ve mekan bazında sonuçları karşılaştırmalı olarak sunan bir arama motorudur. Böylece kullanıcılara ucuz uçak bileti alma imkânı sunuyor. Uçak biletinin yanı sıra araç kiralama ve otel rezervasyonu konusunda da hizmet vermektedir. Site aralarında Çince, Rusça, Portekizce, Lehçe, İspanyolca ve Japonca gibi dillerin olduğu, 23 ayrı dilde hizmet vermektedir. Kullanımı tamamen ücretsiz olan Skyscanner, doğrudan bilet satmamaktadır; bunun yerine, kullanıcılarına arzu edilen destinasyona en ucuz uçak bileti bulma olanağı sağlar. Burada tüm fiyatları ve havayolu şirketlerini karşılaştırmalı olarak listelenmiş gören kullanıcı, tercih ettiği opsiyona tıkladığında, alım işlemini güvenle yapması için servis sağlayıcının sitesine (tercih ettiği havayolu şirketinin ya da seyahat acentasının sayfasına) transfer edilir. Skyscanner kullanımı kolay esnek bir platform yaratarak, maceraya atılmak isteyen kullanıcılarının, herhangi bir destinasyon ya da uçuş tarihi girmeden, her yere uçuş araması yapabilmelerini de sağlıyor. Skyscanner kullandığı son teknolijelerle uçuş arama sonuçlarını çok kısa bir sürede sunmaktadır. Şirketin merkezi Edinburg şehridir ve Glasgow, Singapur, Barselona, Miami, Shenzen, Beijing, Budapeşte ve Sofya'da ofisleri bulunmaktadır. Şirket, 2001 yılında Gareth Williams, Barry Smith ve Bonamy Grimes adlı üç IT Bilişim uzmanı tarafından, aralarından birinin kayak merkezlerine. ucuz uçak bileti bulma zorluklarından kaynaklanan hayalkırıklıklarından dolayı kuruldu. Skyscanner'ın ilk versiyonu 2002 yılında geliştirilerek lanse edildi. 2003 yılında sitenin gelişimine yardım etmesi için ilk eleman işe alındı. 2004'te Edinburg ofisi açıldı ve 2011 yılına gelindiğinde 100'den fazla çalışanı olan bir şirket haline geldi. Site işe başta, sadece Avrupalı düşük bütçeli Havayollarını sunarak başladı, daha sonra aralarında BA, KLM ve Virgin Atlantic Airways gibi isimlerin de bulunduğu, Avrupa'nın tüm büyük Havayolu şirketlerini listelemeye başladı. Ayrıca coğrafi sınırlarını da genişleterek ABD, Kanada ve dünyanın diğer bölgelerine de yayıldı. Skyscanner 2011'de door-to-door seyahat sitesı Zoombu'yu aldı. Uçak bileti fiyatları karşılaştırma servisi dışında, Skyscanner kullanıcılarına ayrıca, Seyahat ve Havayolu taşımacılığı sektörlerinden haberler ve seyahat önerileri de vermektedir. Skyscanner 2017 yılında sosyal medya teknoloji firması olan Twizoo'yu ve genel merkezi Silikon Vadisi'nde yer alan seyahat keşif ve araştırma uygulaması olan 'u satın almıştır. Skyscanner, Webmasterlara ve site sahiplerine, 'Skytools' olarak adlandırılan araçlarla, Skyscanner entegre uçuş bilgilerini Masaüstlerine, kişisel sayfalarına, ya da Sitelerine yükleme olanağını da ücretsiz olarak vermektedir. Bu bir 'Flight Map' (Uçuş Haritası) API (Havaalanlarını ve dünyayı gösteren interaktif flash harita), havayolu şirketlerini ve uçuş noktalarını gösteren bir 'WhoFlies' (Kim Uçuyor)API, ve eş zamanlı fiyatları gösteren bir 'Flight Search' ( Uçuş Araması) API formunda gelmektedir. Skyscanner şu an aylık 14 milyon civarında ziyaretçiye sahiptir.. Site İngiltere medyası tarafından çok olumlu bulundu. The Guardian Gazetesi tarafından yapılan ‘İnternet Üzerinden Ucuz Uçak Bileti Bulma Deneyi’ sonucunda, en ucuz biletleri bulduğu ve Expedia ile Travelocity” gibi isimleri geride bıraktığı için Skyscanner'den övgüyle bahsedildi.. İngiltere'nin önde gelen medya organlarından olan The Independent gazetesinin - ‘En İyi On Seyahat Sitesi’ başlıklı haberinde de, Skyscanner haklı yerini aldı.. and ‘101 Really Useful Websites’. Skyscanner başta Travolution tarafından verilen 2010 En İyi Uçuş Karşılaştırma Sitesi ödülü olmak üzere çok sayıda ödüle layık görüldü. The Daily Telegraph Skyscanner'ı en iyi dokuz seyahat sitesinden biri olarak andı. RenÃ©-Louis Baire René-Louis Baire (d. 21 Ocak 1874 - ö. 5 Temmuz 1932) ismini verdiği Baire kategori teoremi ile tanınan Fransız matematikçi. École Normale Supérieure'de öğrenimini tamamladı. Daha sonra Dijon Fen Fakültesinin matematik analiz derslerini okuttu. Kendisi gibi Fransız matematikçileri olan Henri Poincare, Emil Borel ve Henri Lebesgue ile beraber gerçel değişkenli fonksiyonlar üzerinde yeni çığırlar açtı. Gerçel analiz üzerinde çok değerli kitaplar yazdı. 1932 yılında Chaber'de hayatını kaybetti. Aleksandr Harutyunyan Alexander Grigoreviç Arutyunyan (Erm. Ալեքսանդր Գրիգորի Հարությունյան), Arutunian, Arutiunian, Arutjunjan veya Harutiunian soyadlarıyla da bilinen (b. 23 Eylül, 1920; Erivan - 28 Mart, 2012; Erivan), Sovyet ve Ermeni besteci ve piyanisttir. Trompet konçertosu ile bilinir. 1920 yılında babası Grigor, annesi Eleonora Arutyunyan'ın oğlu olarak Erivan'da dünyaya geldi. Babası orduda askerdi. Küçük yaşta besteci Alexander Spendiaryan'la tanıştı. 1927'de Erivan Devlet Konsevatuvarı'nın çocuk grubuna girdi. 14 yaşında konservatuvara kabul edildi ve piyanoda O. Babasyan, bestecilikte S. Barhudaryan ve V. Talyan'ın öğrencisi oldu. Erivan Müzik Konservatuvarı'ndan II. Dünya Savaşı arifesi mezun oldu. Savaştan sonra Moskova'ya taşındı, 1946-1948 yılları arasında Moskova'da Ermeni Kültür Evi'nde atölye çalışmalarına katılıp Genrikh Litinsky'den bestecilik dersi aldı. Behzat Ç. Bir Ankara Polisiyesi bölümleri listesi Behzat Ç. Bir Ankara Polisiyesi, 19 Eylül 2010 tarihinden itibaren ilk sezonunun ilk bölümüyle Star TV'de yayınlanmaya başlanmıştır. Dizinin genel yönetmeni Serdar Akar olmakla beraber, bazı bölümleri Serdar Akar tarafından, bazı bölümleri de Doğan Ümit Karaca tarafından yönetilmiştir. Her on bölümde bir bölümün senaryosunu Emrah Serbes ve Ercan Mehmet Erdem birlikte yazarken diğer bölümlerin senaryoları Ercan Mehmet Erdem tarafından yazılmaktadır. Soner Akkaya Soner Akkaya (d. 26 Ekim, 1985, İstanbul), ilk Türk alternatif kültür konser organizasyon ve müzik menajerlik oluşumunun kurucusu. Yer altı müziğinin en önemli temsilcilerine (Radical Noise, Pickpocket, Second, Dorian) müzik menajerlik hizmetleri vermektedir. Aynı zamanda son zamanlarda gündemde olan rock müzisyeni ve aktör olan Erdem Yener'in eski menajeridir. Soner Akkaya, 1985 yılında Ankara'da dünyaya geldi. İlk konserini lise eğitimine başladığı yıllarda, 1999 yılında İstanbul'da düzenledi. Sevdiği müzisyenleri canlı izleyebilmek adına Türkiye'ye getirdi. İstanbul'un bilinen birkaç gece kulübü ve konser salonu ile uzun soluklu çalışmalarda bulundu. 2004 senesinde Mute Promotions ve Bronx Productions ile birlikte çalıştı. Bu firmalarla birlikte dahil olduğu organizasyonlardan bir kaçı Pink, Chuck Berry, Buena Vista Social Club sanatçısı Omara Portuondo, Deftones, Incubus, Samantha Fox, Wasp, My Dying Bride, Katatonia Türkiye Turnesi, Suicidal Tendencies ve dahası... Aynı yıllarda Bronx Productions'taki patronunun işlettiği konser salonu Bronx Club'ın üç sene boyunca müzik direktörlüğünü yaptı. Yurt dışından 30'un üzerinde müzisyen ve grup getirdi. Çalıştığı yıllar boyunca her hafta yerel konserler ve partiler düzenledi. 2008 Şubat ayında Bohemian isimli müzik organizasyon oluşumunu askerlik döneminin son günlerinde kurdu. Askerlik görevini tamamladıktan sonra Bohemian ismi altında ilk organizasyonu Mayıs 2008'de düzenledi. Sadece yakın arkadaş çevresinin katıldığı organizasyona Bulgar hardcore techno grubu Animassacre'i getirdi. Bohemian'ın açılış konserinin üç ay sonrasında bazı DJ ve yer altı kültürüne hitap eden gruplar, Bohemian'ın müzik menajerlik hizmeti verip veremeyeceğini sormuş, akabinde Bohemian hiç hesapta olmayacak bir şekilde bünyesinde uluslararası 30 müzisyeni barından, Balkan ülkeleri ve Türkiye'de aktif olan tur organizasyon ve müzisyen acentesi haline gelmiştir. 2012 senesinde ekip olarak verdikleri karar ile menajerlik anlaşmalarının önemli bir kısmını iptal eden Bohemian, sosyal çevresindeki, alternatif kültüre hitap eden, sadece yerli müzisyenlere menajerlik hizmeti vermeye devam etmekte. Broker Broker, alım ve satım işlemlerine belli bir komisyon karşılığı aracılık eden, işlemleri kendi adına ancak taraf olduğu kişi veya kurumlar hesabına yapan işlemcilere verilen isimdir. Alıcı ve satıcının bir araya gelmesini kolaylaştırarak alışverişi hızlandırır. Ali Balkaya Ali Balkaya (d. 13 Şubat 1989 Kocaeli-ö. 19 Nisan 2011 Kocaeli), Kaleci olarak görev yapan Kocaelisporlu eski Türk futbolcu. 1989 yılında Kocaeli'nde dünyaya gelen Ali Balkaya, Kocaeli Kağıtspor ve Kocaelispor altyapılarında forma giydikten sonra Kocaelispor'da profesyonel olmuştur. Takmıyla ilk ve tek profesyonel karşılaşmasına 2009-10 sezonunda Tokatspor ile oynanan Türkiye Kupası karşılaşmasında çıkmıştır. Maça yedek başlayan kaleci, 85. dakikada oyuna girerek 5 dakikalığına Kocaelispor kalesini korumuştur. Kocaelisporlu futbolcu yakalandığı kan kanseri hastalığından kurtulamayarak 19 Nisan 2011 tarihinde hastanede hayatını kaybetmiştir. Almon modeli Gecikmesi dağıtılmış modellerdendir. Polinom şeklindedir, bu nedenle polinomal gecikmesi dağıtılmış model adı da verilmektedir. Bu model geçmiş dönemlerin etkisini incelemek için kullanılır ve farklı derecelerden polinomlar olarak düzenlenebilir. Chow testi Chow testi, yapısal değişikliğin olup olmadığının araştırılmasında kullanılan bir testtir. Yapısal değişiklik olduğu düşünülen dönemden bölünerek ayrı ayrı dönemler ve tüm gözlemler için modeller tahmin edilerek artıkların karelerinin toplamının karşılaştırılması esasına dayanır. James LaFontaine James LaFontaine, İngiliz futbolcu ve futbol adamı. İzmir'de ikamet eden ailesi ve şehirde yaşayan diğer İngiliz aileleri ile birlikte 1894 yılında Bournabat adlı futbol ve ragbi kulübünü kurdu. Bu kulüp, ülkede resmî nizamnamesi ve tüzüğü ile oluşmuş ilk futbol takımı olma özelliği taşımaktadır. 1899'da İstanbul'a yerleşmesinden önce İzmir'deki Rum ve Ermeni takımlarının katıldığı ve 1922'ye kadar düzenlenen bir lig organize etti. 1902 yılında, şehirde yaşayan bir diğer İngiliz Horace Armitage ile birlikte Cadi-Keuy isimli futbol kulübünü kurdu. 1904 yılında ise Armitage ve Henry Pears'ın yardımlarını alarak İstanbul Futbol Ligi'ni oluşturdu. Düzeltilmiş belirlilik katsayısı Düzeltilmiş belirlilik katsayısı, regresyon modellerine eklenen her bağımsız değişkenin bağımlı değişkendeki değişmelerin açıklanma oranını artırması, yani belirlilik katsayısını büyütmesi beklenir. Bu nedenle bağımsız değişken sayısı farklı modellerin karşılaştırılması ve uygun modelin seçimi için belirlilik katsayıları düzeltilir. Modellerin karşılaştırılabilmesi için modellerin bağımlı değişkenlerinin matematiksel yapılarının aynı olması gerekir. Standartlaştırma Standart skor, bir degerin normal dagilimda gerceklesme olasiligini bulmamizi saglayan ya da farkli popülasyonlardan gelen iki ornegi karsilastirmamizi saglayan bir standart sapma turudur. Standard skor eksi ya da arti deger alabilir; eksi ya da arti elimizde degerin aritmetik degerin altinda ya da ustunde oldugunu gosterir. Z-skoru temel bir standard skor turudur (aritmetik ortalama = 0.0 ve standard sapma 1.0). Standart skor, istenilen degerin ve popülasyon aritmetik ortalamasinin farkinin, popülasyon standard sapmasina bolunmesiyle elde edilir. Bu donusturme islemine, standardlastirma ya da normellestirme denir. Standard skor, z-skoru, z-degeri ya da normal skor olarak da tabir edilebilir, hepsi ayni anlama gelir. Normal dagilim ve z dagilimi ayni seylerdir. Z-skoru donusumu eger popÃ¼lasyon parametreleri biliniyorsa kullanilir. Eger elimizde sadece ornek degerleri varsa, t-istatistigini kullaniriz. Bilinen x sayisini z standard skoruna cevirmek asagidaki formul kullanilir: x: donusturulmek istenen herhangi bir deger Formulu kullanarak bulunan z-skorunun mutlak degeri elimizdeki x degeri ile popülasyon aritmetik ortalamasi arasindaki uzakligin standart sapma biriminde karsiligidir. Negatif z-skoru elimizdeki x degerinin popülasyon aritmetik ortalamasi altinda, pozitif z-skoru ise ustunde oldugunu gosterir. Z-skorunu hesaplayabilmek icin popülasyonun standart sapma ve artimetik ortalama degerlinin bilinmesi gerekir, orneklerin istatistik bilgileri bulunmaz. Bir popülasyonun gercek standard sapmasini bulabilmek standard sinavlar (YGS, LGS gibi) haricinde imkansizdir. Popülasyondaki her bireyin bilgisinin toplanmasinin imkansiz oldugu durumlarda (cogunlukla), standart sapma rassal yontemle olusturulan ornekle hesaplanabilir. T-skoru, z-skorlarinin 50 otelenmis halindeki bir standart skordur. Aritmetik ortalamasi 50 ve standart sapmasi 10'dur. Kavrama Kavrama (idrak diye de bilinir), bir kişi, durum veya haber gibi soyut veya somut bir nesneyle ilgili olan ve kişinin üzerinde düşünüp kavramlarla yeterince ilgilenebildiği psikolojik bir süreçtir. Kavrama, bilenle anlaşılan nesne arasında bir bağıntıdır. Bilinen nesneyle ilgili zekice davranışa imkân veren yetenek ve eğilimlerin olmasını gerektirir. Kavrama, kavramsallaştırmanın bir sınırıdır. Bir şeyi kavramak, onu bir ölçüde kavramsallaştırmak demektir. Kavramayı tanımlamak zordur. Yukarıda kullandığımız şekilde "kavram" terimiyle tanımlarsak bahsedilen bu kavramın ne olduğu sorusuyla karşılaşırız: bu kavram acaba soyut bir şey mi, yoksa beynin yapısından kaynaklanan bir şey mi, ya da bir çıkarım mıdır? Hangi tanım kullanılırsa kullanılsın, tanımlarla karakterize edilmiş bu şeyi nasıl anladığımızı hâlâ sorgulayabilir, bu tanımla kavramayı açıklamak şöyle dursun tam tatmin edici şekilde "kavram"ı tanımlayamayız bile. Bart Du Bois bir programcının yeni bir kod parçası veya sistemle nasıl çalışabileceğini kavramak için önce beş soyutlama düzeyinin anlaşılması gerektiğini açıklar: Bu noktalar, bir kodu kavramayı bu beş soyutlamayı anlamak olarak tanımlar. Katoliklik ve Anglikanizm'de kavrama, RÃ»h-ul Kuds'un Yedi Hediyesi'nden biridir. Kuşdili Çayırı Kuşdili Çayırı, Kadıköy ilçesinde yer alan eski bir mesire alanı. Günümüzde, Çevre ve Şehircilik Bakanlığı ve İstanbul Büyükşehir Belediyesinin onayıyla 3. derece doğal SİT alanı olan alana alışveriş merkezi yapılması kararı ile gündeme gelmiştir. Kadıköy halkının 7 bin 369 yazılı dilekçeyle verdiği tepki sonucunda AVM iptal edilmiş, alanın %50'sine iki katlı yer altı otoparkı yapılması, geri kalanının da yeşil alan olarak düzenlenmesi kararı alınmıştır. Kadıköylü Dr. Müfid Ekdal, “Bizans Metropolünde ilk Türk Köyü Kadıköy” adlı kitabında, Kuşdili Çayırı'nı, 1920'lerdeki Kuşdili'ni şöyle anlatıyor; “Şimdiki adı Kızıltoprak Polis Karakolu olan yerde daha evvel Kuşdili Karakolu vardı. Karakol yanındaki yazlık sinemada geceleri film gösterilir, bazen de tiyatro oynanırdı. Hamdi'nin Gazinosu, Kuşdili Sineması, her yaz kurulan ip cambazının karşılıklı dikile yüksek direklere geriliş teli, dondurmacısı, kozhelvacısı, kağıthelvacısı, macuncu, şerbetçi ve seyyar fotoğrafçıları ile yaz akşamları Kuşdili Çayırı bir huzur ve eğlence yeri olurdu. Yaşlı hanımlar yere serdikleri küçük seccadelerde otururlar, gençler devamlı gezer ve gönül maceralarına ışık tutacak bakışlar ararlardı. Çayır, bayram günleri daha da hareketlenirdi. Seyyar muhallebiciler, köfteciler, simitçiler, şam tatlıcıları Kuşdili çayırını doldururlardı. Hamdi'nin Gazinosu, çayırın dere kenarındaki ağaçların bulunduğu araziye kurulmuş yazlı bir bahçeydi. O zamanlar Kadıköy'ün en aranan yeri olarak isim yapmıştı. Akşamdan sonra gazinoda musiki faslı başlar, çayırda gezenlerle, Kurbağalıdere'de sandalla dolaşanlar karadan ve dereden yavaş yavaş bahçeye yanaşarak para vermeden faydalanırlardı. Kuşdili'ndeki Şehbal Tiyatrosu ile Hamdi Bey'in Gazinosu kendi ürettikleri elektrikle aydınlanırlardı. 1927 yılına dek akşamları geceleri herkes tarafından aranılan, deresi, sandalı, mehtabı, içkisi, musikisi, ile isim yapan gazinonun müşterileri, dans modasının başlamasıyla müşterilerini Belvü, Mühürdar'a kaymaya başladı. Günden güne tenhalaştı. 1928 yılında müşterisizlikten ve borçlarından bunalan Hamdi bey kendini gazinonun bahçesindeki bir ağaca astı.” Yazar Sunay Akın da “Paçaların Sıvanmadığı İstanbul” başlıklı yazısında “Masallardaki prenses tarafından öpüldüğünde prense dönüşen kurbağa, İstanbul’un Kadıköy yakasındaki bir dereye adını verir” diyerek, Kuşdili ve civarını şöyle anlatıyor; “Kurbağalı Dere yıllar öncesinde, içinden geçtiği çayırın adıyla anılırdı. Kuşdili Çayırı’ndan dolayı “Kuşdili Deresi” denilirdi bu güzel dereye. Güneşli İstanbul günlerinde kıyısında toplanan insanlar azaldıkça, şarkılar, türküler kurbağa seslerine bıraktı yerini. Derenin kenarında gezinip, piyasa yapan “Kavuncu Güzeli” lakaplı kara kaşlı, kara bıyıklı adamın güzel sesini kimse anımsamıyor artık. Yeşil gözleriyle yürüdüğü dere boyunca tüm erkeklerin gönlünü çalan “Çayır Güzeli” de yaşamıyor ne yazık ki. Attığı kahkalarla herkesi güldüren gazete satıcısı “Akbaba Suad”ı bilen kaç kişi yaşıyor ki Kadıköy’de? Eski bir Kadıköylü olan Adnan Giz, kıyısında çocukluğunun geçtiği Kuşdili Deresi’ni şöyle anımsıyor: “Derenin nerede denize döküldüğünü gördüğümüz hâlde nereden ve nasıl geldiğini bilmezdik. Sandallar, en çok bugünkü kömür deposunun bulunduğu yere kadar gider, ötesi sığ olduğu için geri dönerlerdi. Çocukluğumda bu derenin çok uzaklardan geldiğini hayal eder ve bir sandalın güçlükleri göze aldıktan sonra o bilinmez yere kadar gidebileceğini düşünürdüm.” Kurbağalı Dere’nin kıyıları 1950’lere kadar kır kahveleri ve gazinolarla doluydu. İstanbulluların en çok rağbet ettikleri mesire yerlerinden biriydi. En güzel elbiseler giyilir, en güzel kokular sürünülür ve dere kenarına gidilirdi. Kiralanan kayıklarla dere boyunca gezinenler birbirine selam verir, aileleriyle gelen aşıkların gözleri birbirini görme umuduyla etrafta fır dönerdi...Tüm bu olup bitenleri uzaktan seyredenlerden biri de Oktay Rifat’tır. Şairin “Kuşdili” adlı şiirini okuyacak olursak, kalabalık arasına karışamayışının nedenini öğreniriz: 1926’dan sonra dansın moda oluşuyla, Kuşdili Çayırı’nda gazinosu bulunan Hamdi Bey, kocaman bir dans pisti yaptırmıştır. İçinden derenin geçtiği Kuşdili Çayırı’nın en önemli yapılarından biri de Kuşdili Tiyatrosu’ydu. Alaturka temaşanın ve bir halk sanatı olan Tuluat’ın merkezi konumundaki tiyatroda film gösterimleri de yapılmaktaydı. Naşid Bey’in gösterisinde boş sandalye bulmak neredeyse olanaksızdı. Tuluat sanatının bu büyük ustası, Arap, Azeri, Kürt, Tatar, Laz, Ermeni, Musevi, Rum ve Arnavut gibi birçok kültürden oluşan Anadolu insanının taklitini başarıyla sahneliyordu. Kuşdili Tiyatrosu’nda Naşid Bey’den başka Kel Hasan Efendi, Dümbüllü İsmail ve Şevki Şakrak da sahne almışlardır. Bir ara tramvay müzesi olarak kullanılan tiyatro binası yerinde günümüzde itfaiye binası vardır. İçerişehir metro istasyonu İçerişehir metro istasyonu (), Bakü metrosuna bağlı duraklardan biridir. 6 Kasım 1967'de, Bakü metrosunun 1. etabı hizmete sokulmasıyla, hizmete açıldı. İçerişehir metro istasyonu 2008 yılına kadar "Bakü Sovyeti" () durağı olarak adlandırılıyordu. Bu yıldan itibaren durağın adı değiştirilmiş ve bu istasyon yeniden düzenlenmiştir. Yeniden düzenleme ile istasyon, piramit şeklinde dizayn edilmiştir. Bu istasyonun duvarlarına eski Bakü'nün Fransa'da hazırlanmış 16 panoramik görüntüsü işlenmiştir. Grand Prix Drivers' Association Grand Prix Drivers' Association (GPDA) (Türkçe: Grand Prix Sürücüler Birliği) Formula 1 sürücülerinin oluşturduğu sendika. GPDA ilk olarak 1961 yılında kuruldu ve 1960'lar-1970'ler boyunca aktif kaldı. Birliğin öncelikli amacı yarışlardaki güvenlik standartlarının artırılmasıydı. Bu amaç doğrultusunda 1969'da Spa pisti ve 1970 ile 1976'da Nürburgring'te yapılan yarışlarda boykotlar yaşandı. GPDA'nın 1961 Mayıs'ındaki kuruluşunda Stirling Moss başkan seçildi. İlk olarak FIA Uluslararası Spor Komisyonu'nda (CSI) temsil edilebilmek için çalışmalar yapıldı; komisyon o dönemde motor sporlarının yönetim teşkilatı olarak sürücü ve izleyenlerin güvenlik şartları hakkında karar organıydı. 1963'te Moss kariyerini noktalayınca yerine Jo Bonnier geçti. 1982 Formula 1 sezonuna gelindiğinde, FOCA ve FIA arasındaki anlaşmazlıklar ve F1'in ticari sisteminde meydana gelen değişimler ile birlikte GPDA dağıldı. GPDA, 1994 Monako Grand Prix'in hemen ardından Niki