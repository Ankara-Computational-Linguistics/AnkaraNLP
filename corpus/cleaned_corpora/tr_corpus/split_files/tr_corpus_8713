öğrencisi, 149 lisans öğrencisi ve 624 Access (lisans öncesi) öğrencisi bulunmaktadır. Alişir Alişir veya Alişer (1865 ya da c. 1882,Sivas, İmranlı - 9 Temmuz 1937, Kafat, Tunceli) Zaza asıllı halk ozanı. Alişanzade Mustafa Paşa'nın katibi oldu. Mustafa Paşa'nın ölümünden sonra oğlu Alişan Bey'in vasi tayin edildi. Erzincan'da Rusya İmparatorluk Ordusu komutanlığından (I. Kafkas Kolordusu komutanı Korgeneral Vladimir Platonoviç Lyahov) sığır satın almak üzere 700 altını, bir manga Rus askeri ve 10 mekkâri aldı. Munzur Dağlarını aştıktan sonra Rusların elindeki hayvanları gasp etti ve erlerden üçünü esir etti. İngiliz İngilizcesi İngiliz İngilizcesi, İngilizce'nin Birleşik Krallık'ta konuşulan bir türü. Birleşik Krallık'ta pek çok kişi sözcükleri değişik biçimlerde söylemektedir. Örneğin: Londra yakınlarındaki bir kişi İskoçya veya Kuzey İrlanda'dan gelen kişi gibi "r"leri söylemez. Aslında Birleşik Krallık'ın dört bir yanında diller farklıdır. Örneğin: Galler'de Galce konuşulurken, İrlanda'da İrlandaca konuşulur. Ülke çapında söyleyiş özellikleri farklıdır. Örneğin: Liverpool'dan biri "Scouse" aksanı ile konuşurken, Londra'dan gelen biri "Cockney" aksanı ile konuşur. İngiliz İngilizcesinde, Amerikan İngilizcesinden farkla genellikle sözcükler geleneksel biçiminde yazılır. İngiliz İngilizcesi ile Amerikan İngilizcesi arasındaki farklı birtakım sözcükler: İngiliz - Amerikan - Türkçe Dorians Dorians (Ermeni: Դորիանս), 2008 yılında Erivan'da kurulan Ermeni rock grubu. Grup; Gor Sucyan, Gagik Hodavirdi, Edgar Şahakyan, Arman Pehlivanyan ve Arman Celalyan isimli beş üyeden oluşmaktadır. Kurulduğundan bu yana bir stüdyo albümü yayınlayan grup İsveç'in Malmö şehrinde gerçekleştirilen 2013 Eurovision Şarkı Yarışması'nda Ermenistan'ı "Lonely Planet" adlı şarkıyla temsil etmiştir ve 41 puanla 18. olmuştur. 2008 yılında Ermenistan'ın başkenti Erivan'da kurulan kurulan Dorians, 2009 yılının Nisan ayında, her yıl Moskova'da gerçekleştirilen Taşir Müzik Ödülleri'nde "en iyi çıkış yapan sanatçı" ödülünü aldı. Aynı yılın Haziran ayında grup, Erivan'da ilk büyük konserini verdi ve "Rock Aid Armenia" projesi kapsamında, Gümrü'de Deep Purple'ın solisti Ian Gillan ve Black Sabbath'ın gitaristi Tony Iommi ile bir müzik okulunun yeniden inşa edilmesi için bir yardım konseri verdi. Dorians, 2010 yılının Kasım ayında Moskova'da dört solo konser verdi ve Ermenistan Ulusal Müzik Ödülleri'nde "yılın en iyi rock grubu", "yılın en iyi müzik videosu" ve "yılın en iyi vokali" ödüllerini aldı. Grup, 2011 yılının Nisan ayında ilk albümlerini Brüksel ve Paris'te kaydetmeye başladı. Aynı yılın Ağustos ayında Serj Tankian'ın Erivan'da verdiği bir konserinin açılışında sahne aldı. 13 Aralık 2011 tarihinde grup, 2011 VAN Müzik Ödülleri'nde "bir numaralı rock grubu" ile "bir numaralı adam" ödüllerini aldı ve 22 Aralık 2011 tarihinde, "Fly" isimli ilk stüdyo albümünü yayınladı. Grup, 10 ve 13 Eylül 2012 tarihlerinde Derek Sherinian ve Glenn Hughes ile Karen Demirciyan Spor Kompleksi ve Dağlık Karabağ'da olmak üzere iki konser vermiştir. SNR 0509-67.5 SNR 0509-67.5 (veya kısaca "SNR 0509"), Kılıçbalığı takımyıldızı yönünde yaklaşık olarak 160.000 ışık yılı uzaklıkta ve Büyük Macellan Bulutu içinde bulunan bir süpernova kalıntısıdır. 2004 yılında yapılan çalışmalarda silikon ve demir elementlerinin tespitine göre süpernovanın, SN 1991T benzeri tip Ia süpernova olduğu tahmin edilmektedir. Süpernova patlamasının yaklaşık 400 yıl önce meydana geldiği tahmin edilmektedir. Gökbilimciler süpernova kalıntısını, X-ışını ve görünür dalgaboylarında gözlemlemişler ve bu alışılmadık derecede enerjik süpernovanın enerjisinin belirlenmesinde yardımcı olacak bir ışık yankısı üzerinde çalışmalar yapmışlardır. Kabarcık şeklindeki gaz örtüsü 23 ışık yılı çapındadır ve saatte 18 milyon km'den yüksek bir hızda genişlemektedir. Utah Ãœniversitesi Utah Üniversitesi (The U, the U of U ve Utah olarak da bilinir), Birleşik Devletler'in Utah eyaletine bağlı Salt Lake City kentinde yer alan bir araştırma üniversitesidir. Utah eyaletinin en büyük üniversitesi olan kurumda 100'ün üzerinde lisans, 90'ın üzerinde lisansüstü programı bulunmaktadır. SJ Quinney College of Law ile Utah'taki tek tıp okulu olan University of Utah School of Medicine de bu lisansüstü programlar arasında yer almaktadır. 2012 itibarıyla üniversitede 24.840 lisans, 7548 lisansüstü öğrencisi bulunmaktadır. Üniversitede öğrenim görenlerin %9'u farklı ülkelerden gelmektedir. Öğrencilerin %10'luk bölümü üniversite yerleşkesinde yaşamaktadır. Üniversitenin Utes adlı spor takımları NCAA'de yarışmaktadır. Utes'ün futbol kolu 2005 Fiesta Bowl ve 2009 Sugar Bowl şampiyonluğuna ulaşarak yurt çapında tanınmıştır. Üniversite 1850 yılında geçici Deseret Eyaleti Genel Meclisi tarafından Deseret Üniversitesi adıyla kurulmuş ve böylelikle Utah'ın ilk yükseköğretim kuruluşu olmuştur. Üniversite "Utah" adını 1892'de kullanmaya başlamış ve 1900'de bugünkü yerine taşınmıştır. 2012-13 Euroleague Normal Sezon B Grubu Türk Hava Yolları Eurolegue 2012-13 sezonunun normal sezon evresi B Grubu karşılaşmalarının toplu sonuçları ve puan tablosu. "Saatlerin tümü OAZDne göre verilmiştir." Guatimac Guatimac, Kanarya Adaları yerlileri Guançelere ait baykuş şeklinde bir idoldür. 1885'te Tenerife'nin güneydoğusundaki bir mağarada, keçi derisine sarılmış hâlde bulunmuştur. Koruyucu bir ruhu temsil ettiği düşünülmektedir. Boyuna asılabilmesi için üzerinde içinden ip geçirilebilecek iki delik vardır. Guanche rahiplerinin buna benzer idoller kullandıkları bilinmektedir. Sadece 16 cm yükseklikte olmasına karşın arkeolojik değeri yüksektir, zira tarihöncesi Tenerife'den günümüze kalan birkaç idolden biridir. G端n端m端zde Puerto de la Cruz Arkeoloji M端zesinde sergilenmektedir. Dewey Readmore Books Dewey Readmore Books (d. tahminen Kasım 1987 - 29 Kasım 2006) dünya çapında ünlü olmuş ve Iowa, Spencer Halk Kütüphanesi'nde yaşamış bir kedidir. 2008 yılında yayımlanan ve Dewey Readmore Books'u konu alan "", Vicki Myron tarafından yazılmıştır. Dewey, Ocak 1988'de, dondurucu bir kış akşamı, sekiz haftalık erkek bir kediyken birisi tarafından Spencer’daki kütüphanenin kitap iade kutusuna bırakılır. Kütüphanecilerden Vicki Myron ertesi sabah Dewey'i bulur ve onu sahiplenmeye karar verir. Kütüphanenin çalışanları bu küçük kediyi çok sevmeye başlarlar. Çok geçmeden adına Melvil Dewey ve Dewey Onlu Sınıflama Sistemi'nden esinlenilerek "Dewey" konur. Ardından soyadı personel tarafından "Readmore Books" olarak seçilir. Zaman geçe geçe Dewey, kütüphaneyi ziyaret edenler tarafından çok sevilir ve böylece kasabanın maskotu haline gelir. Onun sevimli kişiliği tüm ABD'ye oradan da dünyaya yayılır. Dünyanın farklı yerlerinden insanlar Dewey'i ziyarete gelirler. Dewey bunların ardından birçok gazetede, birçok televizyon programında ve birçok dergide konuşulmaya başlanır. Onun için bir website bile yapılır. Ayrıca birkaç kitapta ve kartpostalda da yer almıştır. Dewey 19 yaşına kadar yaşamış, ölmeden son bir yıl içerisinde oluşan sindirim komplikasyonları ve hipertiroid hastalığı'na mağruz kalmıştır. Ölümünden önce veteriner, Dewey'in midesinde bir tümör bulur. Ancak tümör tedavi edilemez ve Dewey 29 Kasım 2006 tarihinde hayatını kaybeder. Bu olayın ardından 250'nin üzerinde gazete ve haber programında "Dewey öldü" haberi yayımlanır. Dewey'in cesedi kütüphane gerekçesiyle yakılır ve külleri yerel bir cenaze evi tarafından bağışlanan bir anıt taşın içerisine gömülür. "Dewey: The Small Town Library Cat Who Touched the World" kitabında Dewey turuncu renkli erkek bir kedi olarak anlatılmıştır. Kitapta, Dewey'in kedi otunu, lastik bantları, Noel ağaçlarını, tam yağlı yoğurdu, kırmızı yünü ve kutuları çok sevdiği yazmaktadır. Kitap raflarının tepelerine tırmanıp uyumayı, kitap okuyanlar okudukları kitaba daldıklarında aniden kucaklarına atlamayı ve kitap arabası ile gezintilere çıkmayı da çok sevmektedir. Bir kedi olarak, kütüphane sekreteri Kim'in daktilosunun hayranıydı. Ayrıca Vicki Myron'un kızı Jodi Marie'yi çok seviyordu. Dewey Fancy Feast markası dışında bir kedi maması yememiştir. Ayrıca deniz ürünleri olan herhangi bir tür kedi mamasından nefret etmiştir. 25 yıldır Spencer Halk Kütüphanesi'nin müdürü olmuş Dewey'in sahibi Vicki Myron, Dewey'in ölümünden sonra emekli oldu. Eylül 2008'de, Dewey ile birlikte geçirdiği anıları ve Dewey'in maceralarını anlatan "Dewey: The Small Town Library Cat Who Touched the World" kitabını yayımladı. Kitap New York Times Çok satanlar listesine girmeyi başardı. Yetişkinler için ikinci Dewey kitabı, "Dewey's Nine Lives", Ekim 2010'da piyasaya çıktı. Ardından Myron, "Dewey's Christmas at the Library" gibi Dewey kitapları yazmıştır. Zanata Taşı Zanata Taşı (İspanyolca "Piedra Zanata"), Guançeler tarafından yapılan ve Kanarya Adaları'nda Tenerife adasının kuzeybatısında El Tanque yöresinde 1992 yılında bulunan bir taş yazıt. Santa Cruz de Tenerife'de bulunan Museo de la Naturaleza y el Hombre müzesinde sergilenen ve üzerinde Tifinag yazısı bulunan taşın Guançelerin büyülü sihirli dünyası ile ilgili olduğu düşünülüyor. Muzaffer Ozak Muzaffer Ozak, (d. 1916, İstanbul - ö. 13. Şubat 1985, İstanbul) "Aşkî" mahlasıyla da bilinen vâiz, müezzin, mutasavvıf, Halvetiyye'nin Cerrâhiyye şubesinin 19'uncu postnişîni. İstanbul'un Karagümrük semtinde doğdu. Babası Konyalı Hacı Mehmed Efendi, annesi Ayşe hanımdır. Babası küçük yaşta vefât edince yetim kaldı. İlk tahsilini babasının medrese arkadaşı Abdurrahman Sâmî Saruhânî'nin himâyesinde yaptı. Fatih Camii başimamı Mehmed Rasim Efendi'den Kur'ân-ı Kerîm ve tecvid, Gümülcineli Açıkbaş Mustafa Efendi'den Arapça dersleri aldı. Kâmil Akdik, Nûri Korman ve İsmail Hakkı Altunbezer'in Güzel Sanatlar Akademisi'ndeki hat ve tezyinat derslerine dinleyici olarak katıldı. İstanbul'da Ali Yazıcı, Soğanağa ve Karagümrük Kefeli camii'nde müezzinlik yaptı. Kefeli Camii imamı Şâkir Efendi'den sahaflık sanatını öğrendi. Daha sonra Beyazıt Camii'ne müezzin olarak tayin edildi. Buradaki görevinden sonra Vezneciler Camcı Ali Camii'ne, orası yıkılınca da Kapalı Çarşı Camii'nde tayin oldu. Birçok Avrupa ülkesi ve ABD'de, dervişleriyle birlikte yaptığı toplu zikirleriyle tanınmıştır. Yaşadığı dönemin dervişlerince "Efendi" sanıyla anılan Ozak, yazdığı ilahilerde "Aşkî" mahlasını kullanmaktaydı. Ozak ayrıca, Sahaflar Çarşısı'nda bir kitapçı dükkânı işletmekteydi ve günümüze kadar da "Sahaflar şeyhi" olarak anılır. Umut Zen ve Sibel Can gibi sanatçılar tarafından seslendirilen ""Allah u Allah"" ilahisi ile adını duyurmuştur. Ozak Sahaflar Çarşısı'nın eski sahaflarından biriydi. 2012-13 Euroleague ön eleme turları Ön eleme turları sekiz takımın katılımıyla tek karşılaşmalı eleme usulü ile oynandı. 25 - 28 Eylül arasında Desio, İtalya'da düzenlenen ön eleme turunun galibi Mapooro Cantù Avrupa Ligi Grup Aşamasına katılmaya hak kazandı. Turlara katılan sekiz takım: Talaash: The Answer Lies Within Talaash: The Answer Lies Within, yönetmenliğini Reema Kagti'nin üstlendiği 2012 yapımı Hint filmi. Bir polis (Aamir Khan), bir ev hanımı (Rani Mukherjee) ve bir fahişenin (Kareena Kapoor) hayatlarını konu alır. God Defend New Zealand God Defend New Zealand, Yeni Zelanda'nın ulusal marşlarından biridir. Diğer ulusal marş ise "God Save the Queen"dır ancak bu çok fazla söylenmez. Yeni Zelandalılar genellikle "God Defend New Zealand"ı söylemeyi seçerler. Genellikle ilk iki kıtası söylenmektedir. Maorice sürümü İngilizce'nin çevirisi değildir ancak melodileri aynıdır. Yeni Zelanda Ä°ngilizcesi Yeni Zelanda İngilizcesi, Yeni Zelanda'da konuşulan İngilizceye verilen addır. İngiliz İngilizcesine çok benzemektedir. Yeni Zelanda Temsilciler Meclisi Yeni Zelanda Temsilciler Meclisi, Yeni Zelanda'nın tek meclisli yasama organıdır. Meclis ve Kraliçe birlikte Yeni Zelanda parlamentosunu oluştururlar. Yeni Zelanda Başbakanı Yeni Zelanda Başbakanı, Yeni Zelanda hükûmetinin başıdır. Bu iş ya en çok oyu alan partiye verilir ya da koalisyon ise parlamentonun seçtiği birine verilir. 19 Kasım 2008'den beri başbakan Ulusal Partili John Key'dir. Sanremo MÃ¼zik Festivali Il Festival della Canzone Italiana di Sanremo (Türkçe: Sanremo İtalyan Müzik Festivali), İtalya'da bulunan Sanremo şehrinde gerçekleştirilen, yalnızca festival için özel olarak bestelenen şarkıların yarıştığı popüler bir İtalyan müzik festivali. Çoğunlukla Festival di Sanremo ve İtalya dışında Sanremo Music Festival (Sanremo Müzik Festivali) olarak bilinir. Festival, Eurovision Şarkı Yarışması'na ilham kaynağı olmuştur. Birinci Sanremo Müzik Festivali, 29 ve 31 Ocak 1951 tarihleri arasında, RAI'nin radyo kanalı Rete Rossa üzerinden yayınlandı. Festivalin finaline Duo Fasano tarafından desteklenen Nilla Pizzi ile Achille Togliani olmak üzere yalnızca iki kişi katıldı. 1955 yılından Rai Uno, festivali, televizyonda canlı yayınlamaya başladı. 1951 yılından 1976 yılına dek festival Sanremo Casinò'da gerçekleştirildi ancak 1977 yılında Teatro Ariston'a taşındı ve Nuovo Mercato dei Fiori'de gerçekleştirilen 1990 festivali dışında, bunu izleyen tüm festivaller burada gerçekleştirildi. 1953 ve 1971 yılları arasında, 1956 yılı haricinde tüm şarkılar yarışmanın bir şarkıcı yarışmasından çok bir söz yazarı yarışması olduğunu belirtmek için iki farklı şarkıcı tarafından seslendirilmiş, her şarkısı kendi orkestra düzenini kullanmıştır. Festivalin bu döneminde şarkıların bir versiyonunun bir İtalyan bir de uluslararası konuk bir şarkıcı tarafından seslendirilmesi bir gelenek halini almıştır. Festival 1956-1966 arası, 1977, 2011, 2012 ve 2013 yıllarında İtalya'nın Eurovision Şarkı Yarışması'ndaki temsilcisini seçmek için kullanılmıştır. Festival ayrıca Andrea Bocelli, Paola e Chiara, Giorgia, Laura Pausini, Eros Ramazzotti, ve Gigliola Cinquetti. gibi birçok ünlü İtalyan şarkıcının kariyerinin de başlangıcıdır. Seramiksan SK Seramiksan Spor Kulübü, 2011'de kurulan ve Turgutlu'da kadın voleybol takımmıyla faaliyetlerini sürdüren spor kulübüdür. Kulübün Yönetim Kurulu Başkanı Bülent Erkul, Asbaşkan Burak Ersoy, yöneticiler ise Muzaffer Yılmazer, Engin Akgün, Aliye Ataklı, Gamze Gözlüklü ve Sertan Biçer'dir. Gençlere spor yapma imkânı sağlayarak onların bedenen ve ruhen gelişmelerini sağlamak, saygılı birer genç olarak topluma kazandırmak ve spor faaliyetlerinin etkinleştirilmesi ve geliştirilmesi amacıyla 01.11.2011 tarihinde kurulan Seramiksan Spor Kulübü Derneği, takım voleybol spor dalında A Takım ve altyapı takımları düzeyinde faaliyetlerini sürdürmektedir. Kurulduğu günden bu yana kulübün Yönetim Kurulu Başkanlığı’nı Niyazi Bülent Erkul yürütmektedir. Kadın Voleybol A Takım düzeyinde ilk resmi müsabakasını 24.12.2011 tarihinde oynayan Seramiksan SK kadın voleybol takımı, 2011/2012 voleybol sezonunda Bölgesel Amatör Lig’de mücadele etmiştir. 2012/2013 voleybol sezonunda TVF Bayan Voleybol 3. Ligi’ne yükselme başarısı gösteren Seramiksan Spor Kulübü aynı sezon altyapı takımları düzeyinde de çalışmalarına başladı. 2012/2013 sezonu sonunda 2. Lige yükselme başarısı gösteren Seramiksan Spor Kulübü Bayan Voleybol A Takımı, 2013/2014 ve 2014/2015 sezonlarında da TVF Bayan Voleybol 2. Ligi’nde ilçemizi başarılı bir şekilde temsil etmiştir. Bayan voleybol spor dalında Turgutlu’nun ilk ve tek temsilcisi olan Seramiksan Spor Kulübü, 2015/2016 sezonunda 1. Lige yükselme hedefi ile çalışmalarına devam etmektedir. 2015/2016 sezonunda 1.Lige yükselme için play offa kalarak 3 maçta 2 galibiyetle 1. Lige yükselmiştir . 2012/2013 voleybol sezonunda altyapı çalışmalarına başlayan Seramiksan Spor Kulübü, okullarda yapılan sporcu taramaları sonucu Genç Takım, Yıldız Takım, Yaş Grubu Takımı ve Mini Voleybol Takımı olmak üzere 4 kategoride faaliyetlerini sürdürmektedir. Seramiksan Spor Kulübü’nün Altyapı Takımlarına verdiği önem oldukça fazladır. Bu kapsamda özellikle ilçemizde ve köylerimizde yer alan okullar ile çalışmalarımız devam etmektedir. Altyapı takımlarımıza verdiğimiz bu değerin karşılığı olarak, mücadele ettiğimiz Manisa Gençlik Hizmetleri ve Spor İl Müdürlüğü tarafından organize edilen faaliyetlerde aldığımız başarılar şunlardır : · 2012/2013 sezonu o Kulüpler arası Yıldız Kızlar İl İkincisi o Kulüpler arası Küçük Kızlar İl İkincisi o Kulüpler arası Genç Kızlar İl Birincisi · 2013/2014 sezonu o Mini Voleybol Şenliği Kulüpler İl İkincisi o Mini Voleybol Şenliği Kulüpler İl Üçüncüsü o Kulüpler arası Yıldız Kızlar İl Birincisi o Kulüpler arası Küçük Kızlar İl Birincisi o Kulüpler arası Genç Kızlar İl Birincisi · 2014/2015 sezonu o Mini Voleybol Şenliği Kulüpler Kulüpler İl İkincisi o Mini Voleybol Şenliği Kulüpler Kulüpler İl Dördüncüsü o Kulüpler arası Yıldız Kızlar İl Birincisi o Kulüpler arası Genç Kızlar İl Birincisi o Kulüpler arası Küçük Kızlar İl İkincisi Okullar düzeyinde de voleybola olan ilginin artması, özellikle küçük yaştaki kız çocuklarının spor yapma imkânı bulması ve bu konuda okullarımızın da desteklenmesi amacıya Seramiksan Spor Kulübü olarak her yıl, belirli yaş grupları için, “Okullar Arası Voleybol Turnuvası” düzenlenmektedir. Bu yıl 4.sü düzenlenen turnuvaya ilçemiz ve çevre köylerden 13 okul, toplamda 16 takım ve 160 sporcu ile katılmıştır. Oldukça heyecanlı ve çekişmeli geçen turnuva sonunda, tüm okul ve öğrencilere çeşitli hediyeler verilmektedir. Spor yapma alışkanlığının artması, takım ruhunun ve yardımlaşma bilincinin yerleşmesi amacıyla yaz dönemlerinde 7 – 17 yaş aralığındaki kız çocukları için Spor Okulları faaliyetleri düzenlenmektedir. Okulların kapanması ile başlayan faaliyetler yaz boyunca, deneyimli antrenörler eşliğinde devam etmektedir. Antrenör: Angelo Vercesi Köpek Stan Yazıyor! Köpek Stan Yazıyor! (Özgün adı: "Dog With a Blog"), ABD'de ilk gösterimi 12 Ekim 2012'de yapılan Disney Channel dizisi. Türkiye'de 24 Mart 2013'te Disney Channel'da yayınlanmaya başlamıştır. Üvey kardeşler Tyler ve Avery, bir araya yeni gelmiş ailelerinde birbirleriyle geçinmekte zorlanırken; babaları çocukları bir araya getirmesi umuduyla bir köpek edinir. Plan işe yarar özellikle de yeni Köpek Stan'in saklamak zorunda olduklarını bir sırrının olması sayesinde: Stan konuşabilmektedir! Tyler ve Avery Stan'in konuştuğunu bilmektedir Ancak Tyler ve Avery'nin bile bilmediği şey, Stan'in bir de, bir köpeğin gözünden yeni ailesiyle ilgili yorumlar yazdığı, kendine ait bir blogunun olmasıdır. İki Kişilik İstasyon İki Kişilik İstasyon (Rusça: Вокзал для двоих, transliterasyon: "Vokzal dlya dvoikh"), Sovyet yönetmen Eldar Ryazanov'un 1982 yılında yönettiği melodramatik komedi filmidir. Mosfilm stüdyolarında üretilen bu SSCB filminin uluslararası İngilizce adı "A Railway Station for Two"dur (kısa adıyla "Station for Two"). Moskovalı piyanist Platon (Oleg Basilashvili) babasını görmek üzere çıktığı yolculuk sırasında bindiği tren ücra bir kentin istasyonunda mola verince yemek için girdiği istasyon lokantasında saçma bir tartışma yüzünden trenini kaçırır ve kentte mahsur kalır. Bu aksiliğe neden olan garson Vera (Lyudmila Gurchenko) ile tatsız başlayan ilişkilerinin giderek aşka dönüşmesinin anlatıldığı film gösterime verildiği yıl kendi ülkesinde gişede en çok hasılat yapan film olmuş, 1983'te de Cannes Film Festivali'nin yarışmalı bölümüne katılmıştı (O yıl yarışmada Altın Palmiye'yi Shohei Imamura'nın yönettiği Japon filmi "Narayama Türküsü" aldı). Film Sovyet sinemasının daha geniş kitlelere ulaşmak için yeni türlere (western, bilim kurgu gibi) yönelme çabalarının bir parçasıdır. Melodram ve komedinin özelliklerinin bir karışımı olan "İki Kişilik İstasyon", Eldar Ryazanov'un "üçleme"sine ait filmlerden biridir. Üçleme şu filmlerden oluşmaktadır: "Kaderin Cilvesi" (1976), "Bir Ofis Romansı" (1977) ve "İki Kişilik İstasyon" (1982). İnsan dokunuşunun ve sıcaklığının hissedildiği ve "insanların her zaman birbirlerine gereksinimleri olduğu" temasının işlendiği bu filmin senaristleri, özgün müziğinin bestecisi (Andrei Petrov) ve başrol oyuncularından biri (Basilashvili) üçlemenin ikinci filminde de görev almıştı. "İstasyon"un da adeta başrollerden birinde olduğu filmin tema şarkısının sözlerini, bestecisi Andrei Petrov'la birlikte filmin yönetmeni Eldar Ryazanov yazmış, başrol oyuncusu Lyudmila Gurchenko seslendirmiştir. Gurchenko aynı zamanda ülkesinde ünlü bir gösteri sanatçısı ve şarkıcıydı. Filmin üçüncü başrol oyuncusu Nikita Mikhalkov ise aynı zamanda ünlü bir yönetmen ve yapımcıdır. Film soğuk bir kış mevsiminde Sovyetler Birliği'nde bir cezaevinde açılır. Cezaevinde akşam yoklaması yapılırken filmin kahramanı Platon Ryabinin'i (Oleg Basilashvili) tanırız. Günlük yoklamanın sonunda idareye çağrılan Platon'a karısının kendisinin ziyaretine geldiği ve yakın bir köyde onu beklediği bildirilir. Platon bu görüşmeyi önce şiddetle reddeder, ancak kurallara göre gitmeye mecburdur. Ona tam 24 saat izin verilir. Karanlıkta ve kar fırtınası altında tek başına on kilometre mesafedeki ziyaretçisine doğru yürürken uzun bir geriye dönüşle ("flashback") yavaş yavaş Platon'un yakın geçmişteki yaşamı hakkında bilgi edinmeye başlarız. Platon Ryabinin Moskovalı bir konser piyanistidir ve Sovyetler Birliği'nin en uzak köşelerinden biri olan Kazakistan'a doğru yol alan Moskova-Almatı treniyle Griboedov kentinde oturan yaşlı babasını ziyaret edecektir. Tren Zastupinsk kentinde mola verince, diğer yolcularla beraber yemek için istasyon lokantasına gelir. Kibar bir adam olan Platon garsonlardan özel bir diyet yemeği ister, ancak kalabalıkta sesini duyuramaz. Yemekler masalara önceden servis edilmiş olduğu için garsonlardan biri olan Vera (Lyudmila Gurchenko) ondan yemeğin parasını ister. Platon ise yemediği yemeğin parasını ödemeyeceğini, bunun bir prensip meselesi olduğunu söyler. Anlaşmazlık büyüyünce polis çağrılır, ancak inatlaşma sürerken Platon trenini kaçırır. İkinci bir tren ancak ertesi gün geçecektir. Beklemekten başka çaresi yoktur. Garson Vera da olanlardan biraz suçluluk hissetmiştir. Sürekli trenlerin gelip geçtiği istasyoda birlikte oturmuş beklerlerken, bu transit trenlerden birinde görevli Vera'nın nişanlısı Andrei (Nikita Mikhalkov) elinde iki bavulla çıkar gelir. Elindeki bavullar karaborsada satmak üzere Özbekistan'dan getirdiği kavunlarla doludur. Nişanlısıyla boş bir tren vagonunda birlikte olabilmek için bavulları bir süreliğine Platon'a emanet eder, güvence olarak da onun pasaportunu alır. Platon istasyon bankında bavullarla otururken, kafası oldukça karışık olan Vera nişanlısıyla girdiği vagonda onunla birlikte olmayı reddeder ve istasyona, Platon'un yanına döner. Bu arada Andrei'in treni istasyondan ayrılmıştır. Pasaportu da Andrei'le birlikte gidince Platon artık tam anlamıyla bu istasyonda mahsur kalmıştır. Zira pasaportu olmadan ne bir otelde kalabilmesi ne de ülke içinde seyahat edebilmesi mümkün değildir. Andrei'in treni ise ancak iki gün sonra tekrar bu kente uğrayacaktır. Gece geç saatlere kadar açık olan gar lokantası, belli bir saatten sonra gündüzden biraz farklı olarak daha paralı müşterilere daha iyi yemeklerin verildiği, aynı zamanda düğün davetlerine de açık, canlı müzik de yapılan bir gece kulübü olarak da hizmet vermeye devam etmektedir. Platon artık kendisine sempati duymaya başlayan Vera ile lokantanın kapanış saatine kadar burada vakit geçirir. Onu evine götürecek son otobüsü de kaçıran Vera (belki de bilerek kaçırmıştır), Platon'la birlikte garın bekleme salonunda uyumaya çalışır. Uyurken cüzdanı bir yankesici tarafından çalınan Platon şimdi de parasız kalmıştır. Vera ve Platon ilerleyen saatlerde birbirlerini biraz daha tanımaya çalışırlar. Platon bir televizyon spikeri olan karısının karıştığı ölümlü bir otomobil kazasını üstlenmiştir ve onun yerine ceza alması muhtemeldir. Hapse girmeden önce son kez hasta babasını görmeye gitmektedir. Gururlu bir kadın olan Vera ise kocası tarafından terkedilmiştir ve kısılıp kaldığı bu taşra kentinde Moskova'nın ışıltılı yaşamını özlemektedir. Müşterilerin hiç dokunmadıkları yemekleri evine götürür. O gece birlikte bu yemeklerden yerler. Parasız kalan Platon ertesi gün kent pazarında Andrei'nin bavullarındaki kavunları satmaya çalışır. Akşam da lokantada piyanonun başına geçerek kalabalığın sempatisiyle birlikte birkaç kuruş daha kazanır. Bu paralarla hesabı öderler. Vera ikinci gece de otobüsünü (yine bilerek) kaçırınca geceyi park halindeki bir yataklı vagonda geçirirler. Artık birbirlerine iyice alışmışken ayrılık vakti yaklaşır. Platon kente dönen Andrei'den pasaportunu geri alır. Vera Andrei'ye onu terkettiğini söyler. Bunun Platon yüzünden olduğunu anlayan Andrei onu biraz hırpalar. Bu arada Vera Platon'a karısını telefonla aradığını ve kazanın nedenini bildiğini, bunu mahkemede anlatacağını söylediğini, ancak karısının suçu hemen Platon'un üzerine attığını aktarır. Platon bir kez daha yıkılmıştır. Platon beklediği trenle kentten ayrılır. Bu noktada film tekrar başa döner. Mahkûm Platon, randevusunun olduğu köy evine ulaşır. Hoş bir sürpriz olur ve karısını beklerken onun yerine karşısında Vera'yı bulur. Birlikte mutlu bir gece geçirirler. Ertesi gün uyuyakalınca cezaevindeki içtimaya yetişebilmek için ikisi birden koşturmaya başlarlar. Karlar içinde sürünerek hapishanenin çitlerinin yakınına kadar güç belâ gelirler ama o noktada takatleri kesilir ve oracığa yığılırlar. Platon içtimayı kaçırmıştır. Sayımda adı okunur, tam kaçak durumuna düşecekken Vera'nın önerisiyle yanındaki akordeonu çalmaya başlar. Müzik sesini duyan anlayışlı cezaevi komutanı onun vukuatsız olarak dönmüş olduğunu anlar. Köpek Stan Yazıyor! bölümleri listesi Disney Channel dizisi Köpek Stan Yazıyor! bölümleri ile ilgili. (I Would) Die for You (I Would) Die for You (Türkçe: "Senin için ölürüm"), Kopenhag'da düzenlenen 2001 Eurovision Şarkı Yarışması'nda Yunanistan'ın temsilcisi Antique ikilisinin seslendirdiği yarı İngilizce, yarı Yunanca şarkıdır. 12 Mayıs 2001'de yapılan yarışmada 147 puanla üçüncü olan Yunanistan o zamana kadarki en iyi derecesini elde etmiştir. Dört yıl sonra grubun kadın solisti Elena Paparizu'nun solo olarak katıldığı yarışmada ülke ilk birinciliğini kazanmıştır. Bad 25 (film) Bad 25, 2012 yapımı, Michael Jackson'ın 1987 çıkışlı Bad albümünün 25. yıl dönümü nedeniyle yapılan bir belgesel-filmdir. Film, daha önce Jackson'ın "They Don't Care About Us" videosunu yöneten ve "This Is It" şarkısının klibini düzenleyen yönetmen Spike Lee tarafından yönetilmiştir. 25. yıl dönümü için hazırlanan albüm, filmle aynı ismi taşımaktadır ve 18 Eylül 2012'de yayınlanmıştır. Film ilk olarak, Ağustos 2012'de 69. Venedik Uluslararası Film Festivalinde gösterilmiştir. Film daha sonra sınırlı süre için, 19 Ekim 2012'de New York ve Los Angeles sinemalarında gösterime girmiştir. Filmin televizyon prömiyerlerinin ilki Alman televizyonu VOX tarafından 20 Ekim 2012'de yapılmıştır, daha sonra İngiliz kanalı BBC2 tarafından yayınlanmıştır. Filmin, 90 dakikalık düzenlenmiş ve reklamsız 64 dakikalık bölümü, Kuzey Amerika'nın ABC kanalında 22 Kasım 2012'de yayınlanmıştır. Filmin, DVD ve Blu-Ray versiyonları ise 2 Temmuz 2013'te yayınlandı. Film, Jackson'un yedinci stüdyo albümü Bad'in kamera arkasını kapsar. Ayrıca Jackson'la Bad arenasında (1986-189) çalışmış olan kişiler, prodüksyon, Bad turnesi, bazı video klipleri ve Bad Turnesinde "I Just Can't Stop Loving You"'yu seslendirdiği Sheryl Crow, şarkının albüm versiyonunda Jackson'a eşlik eden Siedah Garrett'de Jackson'la yaşadığı anıları ve deneyimleri de paylaşmıştır. Ayrıca, Jackson'la çalışmamış sanatçılar da bazı röportajlar vermiştir. Juan Antonio Villacañas Juan Antonio Villacañas (1922 - 2001), İspanyol şair ve yazar. Farklı konularda 33 şiir kitabı bulunmaktadır. Eleştiri ve deneme yazıları da bulunmaktadır. Kıl keçisi Kıl keçisi ya da kıl keçi veya kara keçi, Türkiye'de en yaygın evcil keçi ırkı olup, Anadolu’nun her türlü iklim ve toprak koşullarına adapte olmuş, kötü bakım ve besleme koşullarında yetiştirilebilen, sağlam vücut yapılı, uzun yürüyüş kabiliyetli, sıcak ve soğuğa karşı toleranslı, hastalıklara karşı dayanıklı, fundalık ve makiliklerden en iyi faydalanabilen, meyilli ve kayalık araziye en iyi tırmanabilen ve sert iklime dayanıklıdır. Ege ve Akdeniz Bölgesi sahil kuşağı, Marmara Bölgesi, Güneydoğu, Doğu ve İç Anadolu bölgelerinde yetiştirilir. Genelde siyah renkte olup gri, kahverengi ve alaca renklere de rastlanır. Vücudu kaplayan kıl örtüsü kısa ya da uzun olabilir, üstte kaba ve uzun örtücü kıllar, altta ise ince ve yumuşak alt kıllardan oluşur. Süt, et ve kılı için yetiştirilir. Her iki cinsiyette de sakal bulunur ve küpeli olanlarına pek rastlanmaz. Türkiye’de keçi yetiştiriciliğinde yaygın olarak kullanılan ırklar kıl keçisi ile tiftik keçisidir. Bunlardan kıl keçisi % 96 oran ile en çok yetiştirilen ırktır. 2011 yılı itibarıyla Türkiye'de 7.126.862 baş kıl keçisi bulunmaktadır. Türkiye'de kıl keçisi yetiştiriciliği en yoğun olarak Akdeniz bölgesinde yapılmakta ve toplam kıl keçisi varlığının yaklaşık % 27.58'i bu bölgede bulunmaktadır. Ormanların en büyük zararlısının kıl keçisi olduğu, genellikle kabul edilen bir olgudur ve bu yüzden Türkiye Cumhuriyeti Tarım ve Orman Bakanlığı’nın hazırlamış olduğu “Keçi Zararlarının Azaltılması Eylem Planı” ile 2012 yılında kıl keçi sayısının 6 milyondan 2 milyona indirileceği belirtilmektedir. Kıl keçisi Türkmen ve Yörükler tarafından yetiştirilen esas evcil hayvan olup Yörük çadırının örtüsü bu keçinin kıllarından dokunur. Yayılma alanı Akdeniz Bölgesi Toros Dağları etekleri, Antalya, Konya, Isparta üçgeninde Yörüklerin yoğun olarak yaşadıkları bölgeler olan ve yakın zamana kadar kıl keçisi içinde değerlendirilen Honamlı keçisi ondan ayrı bir ırktır. Kıl keçisinin habitat alanında kermes meşesi ("Qercus coccifera"), boz pırnal meşeşi ("Qercus aucheri") ve pırnal meşesi ("Qercus ilex") türleri bulunur ve bu meşelerin yaprak ve sürgünlerini severek tüketir. Saanen tekesi ile Kıl keçisi arasında yapılan birleştirmeler sonucu elde edilen melez tekelerin spermatolojik özellikleri olumsuz yönde etkilenmesine rağmen bulunan değerler normal sınırlar içerisindedir. Hacettepe Üniversitesi Beytepe Kampüsü Hacettepe Üniversitesi Beytepe Kampüsü, Ankara Beytepe mevkiinde kuruludur. Kampüs Ankara-Eskişehir yolunun 20. kilometresinde 5.877.628 m² alan üzerinde kurulmuştur. Hacettepe Üniversitesi'ne bağlı olan diş hekimliği, eczacılık, hemşirelik, sağlık bilimleri ve tıp fakültesi dışındaki fakültelerin hepsi Beytepe Kampüsü'nde bulunmaktadır. 2019 yılında Ankara Devlet Konservatuvarı'nın da buraya taşınmasıyla birlikte yerleşkedeki toplam fakülte sayısı 10'a yükselmiştir. Kampüs ayrıca 10 enstitü ve 2 yüksekokula da ev sahipliği yapmaktadır. Öğrencilerin, akademisyenlerin ve kampüste çalışan diğer insanların yerleşke sınırları dışına çıkmadan birçok işlerini halledebilmeleri amacı güdülerek tasarlanan Beytepe Kampüsü'nde birçok kafeterya ve yemekhane, bir adet banka, bir adet cami, iki alışveriş merkezi ve Hacettepe Hastaneleri'ne bağlı bir adet hastane bulunmaktadır. Hacettepe Üniversitesi Biyolojik Çeşitlilik Araştırma ve Uygulama Merkezi'nin yaptığı araştırmalar sonucunda Beytepe Kampüsü'nde yayılım gösteren bitki türlerinin tespiti yapılmıştır. Bu doğrultuda kampüste yaşamını sürdüren canlılar şu şekilde sıralanmaktadır: Eskişehir Yolu üzerinde bulunan kampüse metro ve otobüs yoluyla ulaşım mümkündür. M2 Kızılay-Koru metro hattının Beytepe durağından kampüsün içine düzenli olarak ring yapan EGO otobüsleri hizmet vermektedir. Ayrıca; Ankara Büyükşehir Belediyesi tarafından üniversiteye hibe edilen 5 adet otobüs sayesinde de ücretsiz ulaşım seferleri düzenlenmektedir. Yine ABB tarafından tasarlanan ve hayata geçirilmesi planlanan 'şehiriçi bisiklet yolu' projesinin bir kısmı da Beytepe Kampüsü'nü kapsamaktadır. Dokuz etaptan oluşacak olan ve ilk aşaması için yapım çalışmalarına başlanan bisiklet yolunun bir bölümü de Beytepe Kampüsü ve ODTÜ arasında inşa edilecektir. Bu sayede kampüse hem alternatif bir ulaşım seçeneği hayata geçirilecek hem de yeşil kampüs uygulamaları çerçevesinde çevreci bir model benimsenecektir. =KaynakÃ§a= = Dış bağlantılar = Caner Arıcı Caner Arıcı (7 Kasım 1986, Ankara), kariyerini Samsunspor'da sürdürmekte olan Türk futbolcudur. 2012-13 sezonu 2. Lig Beyaz Grup'ta 32 maçta 69 puan toplayan Balıkesirspor ile şampiyonluk sevinci yaşamıştır. 14 Ağustos 2015 tarihinde, Alanyaspor 1 yıllığına kiralamıştır. Sanfrecce Hiroshima Sanfrecce Hiroshima (Japonca: サンフレッチェ広島), Japonya'nın Hiroşima kentinde bulunan futbol kulübü. J1 League'de mücadele etmektedir. 2012 sezonunda, J1 League'ni şampiyon olarak bitirmiştir. 1938 yılında, "Toyo Kogyo Syukyu Club" adıyla kurulmuştur. İç saha maçlarını, 50.000 kişilik Hiroshima Big Arch'da oynamaktadır. Kulübün sahibi, Mazda adlı otomotiv şirketidir. Melissa virüsü Melissa virüsü (Mailissa, Simpsons, Kwyjibo ve Kwejeebo olarak da bilinir), e-posta yoluyla yayılan bir bilgisayar virüsüdür. Tek başına çalışan bir program olmadığından solucan olarak nitelendirildi. Melissa virüsü 1999 yılında David L. Smith tarafından yazıldı. Etkileri ilk kez 26 Mart 1999'da gözlenen virüs dünya çapında birçok e-posta sunucusunu kilitlemiştir. Melissa'nın başlıca hedefi donanıma zarar vermek değilse de, virüs bazı sunucularda kalıcı hasara neden olmuştur. Ancak bu virüse bugünlerde pek rastlanmamaktadır. Virüs öncelikle Usenet üzerinde yayılmaya başlamış ve daha sonra e-posta yoluyla bağımsız bilgisayarlara taşınmıştır. Jale Jale, "Gece yağan ve yapraklara konan ince nem, çiğ, kırağı" anlamlarına gelen Farsça kökenli sözcük. Ayrıca bir kız ismidir. "Jale" ayrıca aşağıdaki anlamlara gelebilir: Fenerbahçe (basketbol takımı) 1913-14 sezonu Türkiye'de basketbol ilk olarak Robert Koleji'nin spor salonunda Amerikalı bir öğretmenin yönetiminde öğrenciler arasında 1904 yılında oynandı. 1911 yılında Galatasaray Lisesi beden eğitimi öğretmeni olan ve o dönemde Galatasaray futbol takımının kaleciliğini yapan Ahmet Robenson tarafından, basketbol kuralları Türkçeye çevrilmiş ve onar kişilik iki takım arasında Galatasaray Lisesi'nin spor salonunda oynanmıştır. Türkiye'de basketbolda ilk kulüp faaliyeti ise Fenerbahçe'de görülmüştür. Bu faaliyetler 1913 yılında yayımlanan İdman dergsinde yazılıdır. Ancak, I. Dünya Savaşı'nın başlangıcı bu girişimi daha doğarken engellemiştir. Fenerbahçe (basketbol takımı) 1919-20 sezonu Basketbolda ilk kulüp faaliyetini 1913 yılında başlatan Fenerbahçe I. Dünya Savaşı nedeniyle sürdüremediği bu faaliyetlerini canlandırmak üzere 1919 yılı yaz başında yeni bir girişimde bulundu. Kulübün Terbiye-i Fikriye Şubesi (Fenerbahçe'nin 1918 tüzüğünde yer alan "Kulüp, Spor ve Terbiye-i Fikriye Şubelerine bölünmüştür. Her iki şubenin ayrı tüzükleri vardır" hükmünü âmir 4. maddesi uyarınca 1919 yılının ilkbaharında dönemin başkanı (aynı zamanda piyes yazarı ve eski güreşçi) Refik Ahmet Nuri Sekizinci tarafından kurulan fikir ve sahne şubesi Millî Mücadele yıllarında konferanslar, tiyatro temsilleri ve Muhittin Sadak ve Münir Nurettin Selçuk'un faaliyetlerinin başını çektiği konserler vasıtasıyla halkı ve üyeleri bilinçlendirme çabası gütmüş, gazetelerin dahi 2 sayfa çıkabildiği dönemde 15 günde bir yayımlanan Fenerbahçe dergisiyle önemli bir boşluğu doldurmuştur. Şube, 16 Mart 1920 yılında İstanbul'un işgali sonrası İşgal Orduları Başkomutanlığının toplantı yasağı ilan etmesiyle faaliyetlerini sonlandırmak zorunda kalmıştır) tarafından yayınlanan Fenerbahçe adlı derginin 10 Temmuz 1919 tarih ve 3 sayılı nüshasının 7. sayfasında bu faaliyet şu şekilde duyurulmuştur: "Kulübümüz, son zamanda yeni bir hisse teceddüt göstererek, bir Amerikali muallim nezaretinde, memleketimizde ilk defa bizde olarak, basketbol oyununa başladi ve bunda da, azaları arasinda, epeyce muvaffakiyet göstermekle iftihar eder." Fenerbahçe’nin 5-6 Haziran 1932 gecesi yanan Kuşdili’deki kulüp binasının geniş bahçesindeki paten sporu için yapılıp daha sonra tenis oynanan çimento sahada yazboyu süren bu çalışmalar kış gelince kapalı salon olmadığından durmuş, ertesi yaz kulübün bir İngiliz birliği tarafından işgal edilip kapatılması nedeniyle de yeniden başlayamamıştır. Merkez BÃ¶lgesi (Malavi) Merkez Bölgesi, Afrika ülkesi Malavi'nin toplamda var olan üç bölgesinden bir tanesidir. Merkez bölgesi yüz ölçümü açısından ülkenin en büyük bölgesi konumunda bulunurken, nüfus açısından ülkenin en büyük ikinci bölgesi konumundadır. Bölge batıda Zambiya ve Mozambik, kuzeyde Kuzey Bölgesi, doğuda Malavi Gölü, güneyde ise yine Mozambik ve Güney Bölgesi ile komşu konumundadır. Bölgenin idari başkenti, aynı zamanda tüm ülkenin de başkenti konumunda olan Lilongwe'dir. Bölge kendi içerisinde ayrıca dokuz ilçeye ayrılmış konumda olup, bu ilçeler nüfus oranları ile birlikte kuzeyden güneye şu şekilde sıralanmaktadır: Bölge genelinde 2008 verilerine göre 5.491.034 kişi yaşamaktadır. Bu nüfus ile Malavi nüfusunun %42'sini oluşturan bölge 35.592 km² yüz ölçümü ile ülkenin en büyük bölgesi konumundadır. Fenerbahçe (basketbol takımı) 1925-26 sezonu Fenerbahçe'de basketbol 1913 ve 1919 yılındaki faaliyetlerden sonrasında 1925 yılında üçüncü kez canlandı. 1919 yılından sonra Fenerbahçe’nin ardından, sırayla Nişantaşı, Galatasaray, Bakırköy ve başta Makkabi olmak üzere, azınlık kulüplerinin çalışma alanına giren bu sporda, kulüplerarası ilk temas 15 Şubat 1923 tarihinde yapılmış ve Nişantaşı Galatasaray'ı 15-4 yenmiştir. Ancak, bu ilk dönemde 1904 yılından beri bu sporun oynandığı Robert Kolej'de basketbol diğer kulüplerle ölçülemeyecek derecede ileriydi. Robert Kolejli basketbolcuların 1925 yılında Fenerbahçe’ye girmeleriyle bu spor kulüpte birdenbire önem kazanmıştır. 15 Ocak 1926'da Fenerbahçe en güçlü rakiplerden Makkabi’yi 32-4 yenmiştir. Ancak, Kulübün bir kapalı salonunun olmaması Robert Kolejli gençlerin Fenerbahçe ile bağlarını güçlendirmeye olanak vermediğinden üçüncü deneme de akim kalmıştır . Kuzey BÃ¶lgesi (Malavi) Kuzey Bölgesi, Afrika ülkesi Malavi'nin toplamda var olan üç bölgesinden bir tanesidir. Kuzey bölgesi hem yüz ölçümü açısından hem de nüfus açısından ülkenin açık ara en küçük bölgesi konumundadır. Bölge batıda Zambiya, kuzeyde Tanzanya, doğuda Malavi Gölü, güneyde ise Merkez Bölgesi ile komşu konumundadır. Bölgenin idari başkenti, aynı zamanda ülkenin üçüncü büyük kenti konumunda olan Mzuzu'dur. Bölge kendi içerisinde ayrıca altı ilçeye ayrılmış konumda olup, bu ilçeler nüfus oranları ile birlikte kuzeyden güneye şu şekilde sıralanmaktadır: Bölge genelinde 2008 verilerine göre 1.698.502 kişi yaşamaktadır. Bu nüfus ile Malavi nüfusunun sadece %13'ünü oluşturan bölge 26.931 km² yüz ölçümü ile ülkenin en küçük bölgesi konumundadır. Fenerbahçe (basketbol takımı) 1932-33 sezonu İstanbul Erkekler Basketbol Ligi'ni 1927'den 1932'ye kadar Musevi sporculardan kurulu Makkabi şampiyon bitirmiş, Türkiye İdman Cemiyetleri İttifakı'nın 1932 yılında bu sporu ele alma kararının ardından Fenerbahçe de İstanbul'un büyük takımları Beşiktaş, Galatasaray ve İstanbulspor ile birlikte bir basketbol takımı kurmaya çalışmıştır. Fenerbahçe, çekilen fikstürde yer almasına rağmen, takım kuramadığı için lige katılmamıştır . Güney Bölgesi (Malavi) Güney Bölgesi, Afrika ülkesi Malavi'nin toplamda var olan üç bölgesinden bir tanesidir. Güney bölgesi yüz ölçümü açısından ülkenin en büyük ikinci bölgesi konumunda bulunurken, nüfus açısından ülkenin en büyük bölgesi konumundadır. Bölge batıda, güneyde ve doğuda Mozambik, kuzeyde ise Malavi Gölü'nün güney bölümü ve Güney Bölgesi ile komşu konumundadır. Bölgenin idari başkenti, aynı zamanda ülkenin ikinci büyük kenti konumunda olan Blantyre'dir. Bölge kendi içerisinde ayrıca on üç ilçeye ayrılmış konumda olup, bu ilçeler nüfus oranları ile birlikte kuzeyden güneye şu şekilde sıralanmaktadır: Bölge genelinde 2008 verilerine göre 5.876.784 kişi yaşamaktadır. Bu nüfus ile Malavi nüfusunun %45'ini oluşturan bölge 31.753 km² yüz ölçümü ile ülkenin en büyük ikinci bölgesi konumundadır. Taşa Saplanan Kılıç Taşa Saplanan Kılıç (Özgün adı: "The Sword in the Stone"), Walt Disney tarafından üretilen 1963 yapımı Amerikan animasyon filmidir. Film 25 Aralık 1963 yılında "Buena Vista Distribution" tarafından dağıtılmıştır ve Walt Disney Animasyon Klasiklerinin 18. filmidir. Walt Disney'in ölümünden önce yayımlanan son Disney animasyon filmi oldu. 20 Mart 2001 tarihinde "Taşa Saplanan Kılıç" DVD formatında satışa sunulmuştur. 6 Ağustos 2013 tarihinde "Taşa Saplanan Kılıç" Blu-ray formatında satışa sunulmuştur. İbrahim Turhan (siyasetçi) İbrahim Turhan, (d. 1880, Mardin) - (ö. 9 Ağustos 1968), Türk siyasetçi, Birinci Meclis mebusu. Rüştiye mezunudur. Muhasebe-i Liva Başkatipliği, Maraş, Artvin, Bilecik Defterdarlıkları, Birinci Meclis Mardin mebusluğu ile Divan-ı Riyaset Katipliği yapmıştır. Babası Dervişali Bey Efendi'dir. Soyadı kanunundan önce Dervişalibeyzade İbrahim Bey olarak anılırdı. Rüştiyeyi bitirdikten sonra, 1900 yılının Nisan ayında liva tahrirat kalemi katipliğinde memur olarak çalışmaya başladı. Çeşitli görevlerde bulunduktan sonra, Ağustos 1919'da muhasebe başkatipliğine getirildi. 23 Nisan 1920'de kurulan Türkiye Büyük Millet Meclisi'ne 24 Mayıs 1920'de Mardin Mebusu (Milletvekili) olarak katıldı. 1. Dönem tamamlandığında yeniden memur olarak görev aldı. Muş, Ergani, Maraş muhasebeciliği yaptı. Artvin ve Bilecik'te deftardarlık yaptı. 1 Mart 1936'da emekli olarak İstanbul'a yerleşti. 9 Ağustos 1968'de öldü. Diyarbakırlı Enise Hanım ile evli olan İbrahim Bey'in Meliha, Atilla, Ayhan, Neriman, Aysel, Aykut adlarında altı çocuğu vardı. Altı çocuğundan 12 torun sahibi oldu. İbrahim Bey Arapça bilirdi. İbrahim Bey'in Meclis çalışmaları arasında, Mardin'in ekonomisine zarar vermemek için, Suriye sınırının nasıl çizilmesi gerektiğine dair düşünceleri dikkat çekmektedir. 16 Ekim 1921'de Meclis'te yaptığı konuşmada İbrahim Bey tren yolunun güneyindeki arazilerin tarım açısından değerli ve Mardin ekonomisi açısından önemli olduğuna dikkat çekmektedir. Mardin halkının yılın 6-7 ayını geçirdiği bu arazinin terk edilmesinin Mardin halkını mahvedeceğini söylemektedir İbrahim Bey. Verdiği bir önerge ile de Ankara anlaşmasında Suriye sınırının belirsizliğe bırakılmasını önermiştir. Malavi'nin ilçeleri Afrika kıtası ülkesi olan Malavi, üç bölgede var olan 28 ilçeden oluşmaktadır. Merkez Bölgesi'nin ilçeleri: Kuzey Bölgesi'nin ilçeleri: Güney Bölgesi'nin ilçeleri: Malavi'nin bölgeleri Afrika kıtası ülkelerinden Malavi, idari ve coğrafi şartlar göz önünde bulundurularak üç bölgeye ayrılmıştır. Bu üç bölge ise ayrıca 28 ilçeye ayrılmıştır. Malavi'deki en büyük idari birim olan bölgeler, ilçeleri de kapsar. Malavi'nin bölgeleri detay bilgiler ile şu şekildedir: Ormanın Kitabı Ormanın Kitabı şu anlamlara gelebilir: Ormanın Kitabı (film, 1967) Ormanın Kitabı (Özgün adı: "The Jungle Book"), Walt Disney Productions tarafından üretilen 1967 yapımı Amerikan animasyon filmidir. Film 18 Ekim 1967 yılında "Buena Vista Distribution" tarafından dağıtılmıştır ve Walt Disney Animasyon Klasiklerinin 19. filmidir. Bu üretim sırasında ölen Walt Disney tarafından üretilen en son film oldu. Filmin ilk sürümünde ABD'de $73 milyondan fazla hasılat elde edilmiştir. 5 Şubat 2003 yılında Disney stüdyosu filmin devamı olan "Ormanın Kitabı 2" çizgi filmini sunmuştur. 2 Ekim 2007 tarihinde "Ormanın Kitabı" DVD formatında satışa sunulmuştur, 11 Şubat 2014 tarihinde de Blu-ray formatında satışa sunmuştur. 2016'da yine Disney tarafından yoğun bir şekilde bilgisayar grafikleri kullanarak canlı aksiyon film haline getirilmiştir. Mowgli rolünü Neel Sethi üstlenirken,hayvan karakterlerin seslendirmesinde Bill Murray,İdris Elba,Scarlett Johansson,Lupita Nyong'o gibi isimler yer almıştır Animasyon, Rudyard Kipling'in "The Jungle Book" adlı romanından uyarlanmıştır. Şinasi Sahnesi Ankara'da yerleşik olan Devlet Tiyatroları'nın sahnelerinden biri. Bir tarafı Atatürk Bulvarı’na, diğer tarafı Tunus Caddesi’ne bakan sahne 1988'de açıldı. Daha önce 15 yıl süreyle Çağdaş Sahne olarak hizmet vermiştir. Sahne 2013 yılında satışa çıkarıldı.. Boris Berezovski Boris Abramoviç Berezovski (23 Ocak 1946, Moskova - 23 Mart 2013, Londra), Rus milyarder iş adamı, matematikçi. Berezovski, Rus milyarder ve iş adamı Roman Abramoviç tarafından Rus petrol devi "Sibneft" 'teki hissesinin düşük fiyatla ve zorla elinden alındığını iddia etmişti, ancak mahkeme Abramoviç'i suçsuz bulmuştu. Sovyetler sonrası Yeltsin'in iktidarda olduğu 1990'larda Rusya'nın en zenginlerinden olan Boris Berenzovski, Putin ile ters düşmüştü. Putin'in muhalifi olan ve İngiltere'de sürgün olarak yaşayan Rus milyarder Berezovski, Londra yakınlarındaki evinde 23 Mart 2013'te ölü olarak bulunmuştur. The Celts (BBC belgeseli) The Celts Keltler'in kökenini, gelişimini ve Kelt kültürünün Büyük Britanya ve Avrupa'daki etkilerini inceleyen 1986 yapımı belgesel film serisidir. Belgesel, David Richardson tarafından yönetilip Frank Delaney tarafından yazılmıştır. BBC tarafından yapılan belgesel BBC Two kanalında yayımlandı. Belgesel serisi, 2004 yılında Avrupa ve Kuzey Amerika'da DVD olarak piyasaya sürüldü. Gaylen Ross Gaylen Ross (15 Ağustos 1950 doğumlu) Amerikalı aktris, yazar, yapımcı ve yönetmen. Ross George A. Romero'nun 1978 yapımı korku filmi Dawn of the Dead'de Fran rolünde oynadı ve tanandı daha sonra Creepshow rol aldı. ve 1982'de Madman adlı filmde, 'Alexis Dubin' adında birisini canlandırdı. David Emge ile birlikte Ross 2004 yılında bir minyatür görünümüne sahip değil Dawn of the Dead'in orijinal iki ana döküm üyelerinden biriydi. filmi yeniden yapmak için bir alışveriş merkezi mağaza veya bir muhabir özellikli onun karakteri sonradan seçildi. Indiana doğumlu Ross Kurt Rosenblum"un kızıdır ve geleneksel bir Yahudi ailesinde büyüdümüştür. Ross "Antaeus" adlı, 1975-1977 yıllarında yayımlanmış şiir dergisinin ortak düzenleyicilerindendi. (1970 Yaz'ında son konu, - 1994 Sonbahar Son konu) olmak üzere New York City'de yayınlandı. Modelleme ve oyunculuğun yanı sıra, Ross diğer birçok film şirketlerinin yanı sıra kendi belgesel film şirketi, "GR Filmleri" ile, aynı zamanda yapımcı ve yönetmenlik'te yaptı. Ross'un belgeselleri şunlardır: Kalbini dinle: Laurie Beechman Hayatı ve Müzik, aktör ve Broadway sanatçısının, bir biyografisi, Sadece Las Vegas ABD'de ülke çapında kumar yükselişi hakkında, Rusya için aşk bu aynı "Rus Gelin'in İşi"'ni içeren belirli bir korkunç bir olay üzerindeki bir kitap hakkında. Kitap hakkına sahiptir: Married, Stranger için Evli, Berkeley Yayın Grubu tarafından yayınlanan, Gaylen Ross ve John Connolly tarafından kaleme alınan kitap. Çıkış tarihi: 30 Kasım 2006. Rüya Satış: Stok Yutturmaca ve Bayiler arasında Dolandırıcılık, Mağaza, New York'ta 47th Sokak Elmaz Bayileri ve Emmy ödülü üzerine-İsviçre Bankalar ve Holokost kazanan filmler, Kanlı Para: İsviçre'de Nazi Altını. 2009 yılında, Ross, Rezso Kasztner çalışmalarını ve suikast'ini Killing Kasztner yayımladı. Film Kasztner, 1.700 Yahudilerin serbest bırakılması için Dünya Savaşı sırasında Naziler ile müzakere ve 1957 yılında Tel Aviv'de öldürüldülen bir Macar Yahudisini, gösteriyor. Yedinci GÃ¼n Adventist Kilisesi'nde Sebt Ayrıca bakınız: Cumartesi Cuma günbatımından Cumartesi günbatımına kadarki zaman diliminde tutulan yedinci gün Sebti, yedinci gün kiliselerinin inanç ve uygulamalarında önemli bir yer tutmaktadır. Bu kiliseler, bir günün “güneş battığında” başladığını öngören kadim İbranî uygulaması ve Tekvin kitabında bir “akşam ve sabah”ın bir günü meydana getirdiği belirtilen, kutsal yazı yaratılış öyküsü gibi Kitabı Mukaddes referanslarını vurgularlar; bu öykünün olayları On Emir’in verilişinden (dolayısıyla Sebt gününü “hatırlama” emrinden) önce meydana gelmiştir. Yedinci gün Sebtîliği 4. yüzyıl sonuna dek ilk dönem Hristiyan kilisesinin bütününde veya büyük çoğunluğunda yaygın olan uygulamaydı. Haftanın yedinci gün pek çok dilde ve takvimde Sebt olarak belirtilmekte ve modern Yahudilikte halen bu şekilde tutulmaktadır. Yedinci gün Sebtî Hristiyanlar sebt gününü tutmuş olan ilk dönem elçisel kilisenin uygulamasını yeniden tesis etme amacındadırlar. Çoğunlukla, tüm insanlığın Sebt emri dahil olmak üzere On Emir’i tutma zorunluluğu altında olduğuna ve tüm emirleri tutmanın Allah’ı yaratıcı, gözetici ve kurtarıcı olarak şereflendirmek ve O’na sevgi göstermek için ahlâkî bir zorunluluk olduğuna inanırlar. Hristiyanların çoğunluğu yedinci gün sebtini tutmaz, ancak bunun yerine haftanın ilk günü olan Pazar’ı şereflendirirler; bu gün Rabb’in Günü ve Mesih’in diriliş günü, ve (bazı geleneklerde) Hristiyan Sebti olarak kabul edilir. Sebt gününün tutulması yedinci gün mezheplerinin temel özelliklerinden biridir, bunlar arasında Yedinci Gün Baptistleri, Yedinci Gün Adventistleri, Yedinci Gün Evangelist Kilisesi, merkezi Batı Virjinya’nın Salem kentinde bulunan Tanrı’nın Kilisesi (7. Gün) ile Tanrı’nın Kilisesi (Yedinci Gün) konferansları, Birleşik Tanrı’nın Kilisesi ve daha pek çok mezhep yer alır. Sebt’ten ilk olarak yaratılışın yedinci gününü tasvir eden kutsal yazı anlatısında söz edilmiştir. Sebt gününün hatırlanması ve tutulması On Emir’den birisidir (Doğu Ortodoks ve pek çok Protestan geleneklerinde dördüncü, Roma Katolik ve Lüteryen geleneklerinde üçüncü). Birinci gün ya da yedinci gün Sebti’ni tutan pek çok kişi bunun sürekli bir antlaşma olarak belirlendiğini kabul ederler: “İsrailliler, sonsuza dek sürecek bir antlaşma gereği olarak, Şabat Günü’nü kuşaklar boyu kutlamaya özen gösterecekler.” (Çıkış 31:13-17) (ayrıca bakınız Çıkış 23:12, Tesniye 5:13-14) Bu kural aralarında yaşayan yabancılar için de geçerlidir, Allah’ın yaratılışı altı günde tamamladıktan sonra istirahat ettiği güne saygının bir işaretidir (Tekvin 2:2–3, Çıkış 20:8–11). R. J. Bauckham’a göre, elçilerden sonraki dönem kilisesinde Sebt’e ilişkin çeşitli uygulamalar vardı. İlk yüzyıllarda Mesih’in dirilişi şerefine bayram günü yapılan haftanın ilk günü dinî ibadetler ve dinlence günü olarak ilgi görüyordu, ancak yedinci gün Sebt’i halen “neredeyse tüm kiliseler” tarafından yerine getirilmekteydi. İlk dönem Hristiyanlarının hem ruhsal yedinci gün Sebt’ini hem de Rabb’in Günü toplantısını tuttukları İgnatius’un Magnezyalılara yaklaşık 110 tarihli mektubunda belgelenmiştir. Sahte İgnatius olarak adlandırılan eklemeler, haftalık ruhsal yedinci gün Sebt’i uygulamasını Rabb’in Günü toplantısıyla birleştirerek bu noktayı açıklamıştır. Sahte İgnatius 140 yılı kadar erken bir tarihte yazılmışsa, ileri sürülenler 2. yüzyılda Sebt ve Rabb’in Günü uygulamalarına dair önemli kanıtlar olarak kabul edilmelidir. Klasik kaynaklara göre, Yahudi olmayan Hristiyanlar arasında Sebt’in yaygın olarak tutulması da 3. ve 4. yüzyıllarda geçerli olan uygulamaydı. 7 Mart 321 tarihinde Roma imparatoru Konstantin bir ferman çıkararak Pazar’ı işlerden dinlenme günü olarak belirledi: Ellen G. White, ekümenik konseylerde çoğunlukla Sebt’in gitgide bastırıldığını, Pazar’ın ise aynı şekilde yüceltildiğini; ayrıca piskoposların sonunda Konstantin’i Hristiyanlığın paganlar tarafından görünürde kabul edilmesini kolaylaştırmak için ibadet günlerini kaynaştırmaya teşvik ettiklerini belirtiyor. Fakat “pek çok Allah’tan korkan Hristiyan, kademeli olarak Pazar’ı bir dereceye kadar kutsal görmeye yönlendirilmelerine rağmen, [yedinci gün] Sebt’i[ni] hâlâ... tutmaya devam ediyordu.” Bauckham ayrıca bazı kilise yetkililerinin bunu Yahudileşme eğilimi olarak görüp karşı çıkmaya devam ettiklerini belirtiyor. 4. yüzyılda Sokrates Skolastikus (Kilise Tarihi, V. Kitap) şunları belirtti: 5. yüzyılda Sozomen (Kilise Tarihi, VII. Kitap) Sokrates Skolastikus’a atıfta bulunarak, açıklamasına şunları ekledi: Böylece ilk dönem kilise tarihçileri, Sokrates ve Sozomen’in ikisi de, Roma ve İskenderiye’deki Hristiyanlar haricinde, yedinci günü Hristiyan istirahat ve toplu ibadet günü olarak belirtmektedir. 1991 yılında Charles E. Bradford tarafından kurulan “Afrika’da Sebt Çalışma Grubu” (SIA), Afrika’da Sebt’in yazılı tarihin başlangıcından beri var olduğunu ileri sürmektedir. Taddesse Tamrat bu uygulamanın Aziz Ewostatewo’nun 1337 yılı civarında Etiyopya’dan sürgün edilmesine yol açan hem Cumartesi hem Pazar günlerinin Sebt olarak tutulmasını savunmasından daha eski olduğunu iddia etmiştir. İmparator Zara Yakob 1450 yılında Sebt konusunu tartışmak üzere Tegulet’te bir kilise meclisi toplamıştır. Bohemya’da 1310 yılında halkın yaklaşık dörtte biri yedinci gün Sebt’ini tutuyordu. Bu uygulama en az Erasmus’un bu konuda yazdığı 16. yüzyıla dek devam etti. Üniteryen Kilisesi 1618 yılında Sebtîliği bir bidat olarak kınadı (Transilvanya dinî hoşgörü yasasıyla yasaktı). Transilvanya’daki son Sebtî topluluk 19. yüzyılda ortadan kayboldu ve “Somrei Sabat” olarak bilinen geri kalan Sebtîler mevcut Yahudi topluluklarına katılarak zamanla aralarında asimile oldular (“Somrei Sabat” İbranice “Sebt’i tutanlar” anlamına gelen sözcüklerin Macarca imlaya göre yazımıdır). Sebtîlik, mensuplarına Subbotnikler denildiği Rusya’ya kadar uzandı, hareket ilerleyerek oradan başka ülkelere de geçti. Rus Subbotniklerin bir kısmı doktrinsel olarak Hristiyan kimliğini korudu, diğerleri ise resmî olarak Yahudiliğe geçerek Rusya’daki Yahudi topluluklar içinde asimile oldular. Ne var ki ikinci gruptan Yahudiliğe geçen bazıları, kendileri ve sonraki nesilleri Yahudiliği uygulamalarına ve yaklaşık iki yüzyıl Hristiyanlıktan uzak kalmalarına rağmen, çok sonralara dek Yahudiliğe ihtida etmiş olan etnik Ruslar olarak belirgin bir kimlik sahibiydiler. Doğu Avrupa ve Hollanda’daki az sayıda üçlübirlik karşıtı Sosyanist kilise yedinci günü ibadet ve istirahat günü olarak benimsedi. Valdensler, Allbigensler ve Leonistler gibi bazı mezheplerin Orta Çağ boyunca Avrupa’da Sebt’in tutulmasını korudukları anlaşılmaktadır. 15. yüzyıl ortalarında bazı Moravyalı Valdensler’in yargılandığı bir engizisyon mahkemesinin tutanaklarında Valdensler arasında “Yahudilerle birlikte Sebt’i kutlayanların sayısının hiç de az olmadığı” belirtilmektedir. Çin’de Taiping İsyanı mensupları Sebt’i tutmuşlardır. Goa Engizisyonu, Sebtî olan Saint Thomaslı Hristiyanları hedef almıştır. Protestan Reformu zamanında Oswald Glait gibi bazı Anabaptistler yedinci günün Sebt olarak tutulması gerektiğini ve Pazar Sebt’inin Papa’nın icadı olduğunu savunmuşlardır. Yedinci Gün Sebtîliği 17. yüzyıl İngiltere’sinde yeniden canlandırıldı. İlk savunucular arasında Elizabet dönemi Yedinci Gün Adamları, Traskeciler (John Traske’nin izleyicileri, 1586–1636) ve Thomas Brabourne bulunuyordu. Yedinci gün Sebtîlerinin büyük çoğunluğu Yedinci Gün Baptist kilisesi mensubuydu ve Anglikan kilisesi yetkilileri ile Püritenlerden sert düşmanlık gördüler. Amerika Birleşik Devletleri’ndeki ilk Yedinci Gün Baptist kilisesi 1671 yılında Rhode Island eyaletinde kuruldu. Yedinci Gün Baptistleri yedinci gün Sebt’ini tutan Baptist Hristiyanlardır. Günümüzde Yedinci Gün Baptist Federasyonu 22 ülkede 50000’den fazla Baptisti temsil etmektedir. Modern Sebtî mezheplerin en eskisidir. Kayıtlara geçen ilk Yedinci Gün Baptist toplantısı 1651 yılında Londra’daki Mill Yard Kilisesinde, Peter Chamberlen önderliğinde gerçekleştirilmiştir. Yedinci Gün Adventist Kilisesi modern Sebtî mezheplerin en büyüğüdür, yaklaşık 16 milyon üyeye sahiptir ve Sebt’i Adventistliğin temel direklerinden biri olarak yüceltir. Yedinci Gün Adventistliği 1840’lı yıllardaki Millercilik hareketinden doğdu, kurucuları New Hampshire’da yaşayan din eğitimi almamış genç bir Yedinci Gün Baptisti kadın olan Rachel Oakes Preston’un etkisiyle Sebtîliğe ihtida etmişlerdi. Yedinci Gün Adventistleri Cuma günbatımından Cumartesi günbatımına kadar Sebt’i tutarlar. Kuzey İskandinavya gibi güneşin aylarca doğmadığı ya da batmadığı yerlerde genel olarak kullanılan yöntem, akşam 6 gibi rastgele bir saatin “günbatımı” kabul edilmesidir. Adventistler Sebt süresince dünyevî işlerden ve ticaretten kaçınırlar, ancak tıbbî yardım ve insanî çalışmalar kabul edilebilir. Kültürel çeşitlilikler olsa da, pek çok Adventist alışveriş ve spor benzeri faaliyetlerden ve bazı eğlence biçimlerinden kaçınır. Adventistler kilise ibadetleri için çoğunlukla Cumartesi sabahları bir araya gelirler. Bazıları Sebt’in ilk saatlerini karşılamak için Cuma akşamları (kimi zaman “akşam duası” ya da “Sebt açılışı” olarak adlandırılır), bazıları da aynı şekilde “Sebt kapanışı” için toplanırlar. Yedinci Gün Adventistleri geleneksel olarak On Emir’in (Sebt’e ilişkin dördüncü emir dâhil olmak üzere) Allah’ın ahlâkî yasasının bir parçası olduğunu, İsa Mesih’in öğretileriyle yürürlükten kaldırılmadığını ve Hristiyanlar için de aynı şekilde geçerli olduğunu savunurlar. Bu, Sebtî anlaşmazlığı Pazar’ı tutanları daha radikal bir yasa karşıtı konum almaya yönlendirmeden önce Hristiyanlar arasında yaygın olan bir anlayıştı. Adventistler geleneksel olarak “ahlâkî yasa”yı “törensel yasa”dan ayırmış, ahlâkî yasanın Hristiyanları halen bağladığını, törensel yasa tarafından öngörülen olayların ise Mesih’in çarmıhtaki ölümüyle tamamlandığını savunurlar. “Sebtî Adventistler” 1845–1849 yılları arasında William Miller’in Adventist hareketinden doğarak, daha sonra Yedinci Gün Adventistleri oldular. Frederick Wheeler, sonradan bildirdiğine göre, 1844 Martında Rachel Preston’la yaptığı konuşmanın ardından konuyu bizzat araştırdıktan sonra yedinci gün Sebt’ini tutmaya başladı. Sebt’i destekleyen vaazlar veren ilk resmî olarak atanmış Adventist din görevlisi olarak tanınır. Zaman zaman hizmet verdiği Washington, New Hampshire’daki kilisenin bazı üyeleri de onun kararını takip ederek ilk Sebtî Adventist kilisesini meydan getirdiler. Bunlar arasında William Farnsworth ile kardeşi Cyrus da bulunuyordu. T. M. Preble kısa bir süre sonra bunu ya Wheeler’dan, ya Oakes’dan, veya kilisedeki başka birinden dinleyerek kabul etti. Bu olayla kısa bir süre sonra meydana gelecek olan, İsa’nın Millercilerin beklediği 22 Ekim 1844 tarihinde geri dönmeyişini izleyen Büyük Hayal Kırıklığından hemen önce gerçekleşti. Preble, Portland, Maine’de yayınlanan Adventist Hope of Israel dergisinin 28 Şubat 1845 tarihli sayısından itibaren, Sebt’i basılı yayınlarda destekleyen ilk Millerciydi. Mart ayında Sebt konusundaki görüşlerini A Tract, Showing that the Seventh Day Should be Observed as the Sabbath, Instead of the First Day; “According to the Commandment” (“Tanrı Buyruğu Uyarınca” Sebt Olarak Haftanın İlk Gününün Değil, Yedinci Günün Tutulması Gerektiğini Gösterir Broşür) adıyla bir kitapçık olarak yayınladı. Bu broşür John Nevins Andrews ile Paris, Maine’deki diğer Adventist ailelerin ihtida etmesini sağladı, ayrıca 1845 yılında Joseph Bates de ihtida ederek bu topluluk içindeki en önde gelen Sebt savunucusu oldu. Bu kişiler de New Hampshire’lı James Springer White, Ellen Harmon (sonradan White) ve Hiram Edson’u ikna ettiler. Preble’ın 1847 ortalarına kadar yedinci gün Sebt’ini tuttuğu bilinmektedir. Daha sonra Sebt’i reddederek Yedinci Gün Advntistlerine karşı çıktı ve The First Day Sabbath (Birinci Gün Sebt’i) adlı eseri yazdı. 1846’da Bates New Hampshire ve Port Gibson’daki imanlılar arasında bir toplantı düzenlenmesini teklif etti; Edson’un çiftliğinde gerçekleşen toplantıda Edson ve Port Gibsonlu diğer imanlılar Sebt mesajını memnuniyetle kabul ederek, Bates, White ve Harmon’la ittifak kurdular. Nisan 1848 – Aralık 1850 arasında New York ve New England’da kurulan 22 Sebt konferansı White, Bates, Edson ve Stephen Pierce’in doktrinsel konularda sonuçlara ulaşmalarını sağladı. Yine 1846’da, Bates’in yazdığı bir kitapçık Sebt’e büyük bir ilginin doğmasına neden oldu. Bates, White, Harmon, Edson, Wheeler ve S. W. Rhodes, kısmen dinî yayınlar yoluyla, Sebt’in desteklenmesinde öncü oldular. Present Truth dergisi başlangıçta büyük ölçüde Sebt’e ayrılmıştı. J. N. Andrews kitap büyüklüğünde bir Sebt savunması yazan ilk Adventist oldu, bu kitap ilk kez 1861’de yayınlandı. Andrews’un kitapları arasında Testimony of the Fathers of the First Three Centuries Concerning the Sabbath (İlk Üç Yüzyılın Kilise Babalarının Sebt’e İlişkin Tanıklığı) ile History of the Sabbath (Sebt’in Tarihçesi) bulunmaktadır. Kilisenin öncüleri geleneksel olarak yedinci gün Sebt’inin son günlerde Allah’ın halkının mühürlenmesini sağlayacak bir sınav olacağını öğretmişlerdir, ancak bunun ne şekilde gerçekleşeceğine dair bir fikir birliği yoktur. Kilise geleneksel olarak dinî ve dünyevî yetkililerin oluşturduğu bir ittifak tarafından dayatılacak olan uluslararası bir Pazar yasası çıkarılacağını ve buna itaat etmeyenlerin zulüm görerek öldürüleceğini öğretmiştir. Bu, kilisenin Ellen G. White’ı izleyerek yaptığı Daniel 7:25, Vahiy 13:15, Vahiy 7. bölüm, Ezekiel 20:12–20 ve Çıkış 31:13 ayetlerinin yorumuna dayandırılmıştır. Peygamberlik sözlerinde zulümden söz edildiğinde, bunun Sebt hakkında olduğu düşünülmüştür. İlk Adventistlerden bazıları Pazar günü çalıştıkları için, Pazar’ı resmî istirahat günü olarak belirleyen çeşitli mavi yasaların ihlâlinden ötürü hapsedilmiştir. Son zamanların bir belirtisi olarak evrensel bir Pazar yasasının çok yakında yürürlüğe gireceği beklentisi hâkim olmuştur. Yedinci gün Sebtîliği Herbert W. Armstrong tarafından kurulan eski Worldwide Church of God ve bundan çıkan çeşitli hareketlerin temel özelliği olmuştur. Radio Church of God’u kuran Armstrong 1931 yılında Adventist bir grup olan Church of God (Seventh Day)’in Oregon Konferansı tarafından resmî şekilde vaiz olarak atanmış ve Oregon’un Eugene kentinde bir topluluğa hizmet vermeye başlamıştı. Radyo yayını temel olarak kısaltılmış kilise ibadetiydi, ilahilerle birlikte Armstrong’un mesajını ihtiva ediyordu ve sonradan Worldwide Church of God olacak olan yapının başlangıç noktasıydı. Merkezi Çin’de olan True Jesus (Gerçek İsa) Kilisesi yedinci gün Sebt’ini desteklemektedir ve dünya çapında yaklaşık 2 milyon üyeye sahiptir. İlk kurucusu Ling-Şeng Zhang Yedinci Günb Adventist teolojisini öğrendikten sonra Sebt’i kabul etmiştir, diğer kuruculardan biri olan Paul Wei de Yedinci Gün Adventistiydi. Sebt’i tutan bir Church of God topluluğundan gelen Bernsten adlı Amerikalı bir müjdeci de kurucular üzerinde etkili olmuştur. Diğer küçük çaplı Sebtî kiliseler arasında aşağıdakiler yer almaktadır: Likoma (İlçe) Likoma, Afrika ülkesi Malavi'nin toplamda var olan 28 ilçesinden bir tanesidir. Likoma, Kuzey bölgesi içerisinde yer almakta olup, merkez şehri aynı ismi taşıyan Likoma şehridir. İlçe, iki küçük ada olan ve birbirleri arasında 10 km uzaklık bulunan Likoma ve Chizumulu adalarından oluşmakta olup, yüz ölçümü açısından ülkenin en küçük ilçesi konumunda bulunmaktadır. Konum olarak Malavi Gölü üzerinde, Mozambik hakimiyeti altında olan bölümde olan adalar, bu hali ile Malavi'nin başka ülke sınırları içerisinde bulunan yerleşim bölgesi "(Enclave)" konumundadır. Anakara bölümüne Chizumulu'dan 46 km uzaklıkta bulunan ilçe, en yakın anakara limanına ise 55 km uzaklıkta bulunmaktadır. Buna karşılık Mozambik anakarası adalara 5 km mesafede bulunmaktadır. 2008 resmi devlet verilerine göre 10.445 nüfusun yaşadığı ilçe, yüz ölçümü açısından küçük olması nedeniyle nüfus yoğunluğunda Malavi'nin büyük şehirleri düzeyinde bir yoğunluğa sahiptir. Yaşam sürdürülebilecek alan kısıtlı ve küçük olmasına rağmen ada ilçesinde nüfus 1998 ile 2008 yılları arasında %30'a yakın bir artış göstermiştir. 1998 resmi sonuçlarda 8.074 olarak sayılan nüfus, 2008 resmi sonuçlarında 10.445 olarak tespit edilmiştir. Yedinci Gün Adventist Kilisesi’nin Öncüleri Millerciler olarak da bilinen Yedinci Gün Adventist Kilisesi öncüleri, Amerika Birleşik Devletleri’ndeki Büyük Hayal Kırıklığı’ndan sonra bir araya gelerek Yedinci Gün Adventist Kilisesini kuran kurucu üyelerdir. 1860 yılında yeni gelişmekte olan hareketin öncüleri kilisenin ayırt edici inançlarını temsil eden Yedinci Gün Adventist adında karar kıldılar. Üç yıl sonra, 21 Mayıs 1863 tarihinde Yedinci Gün Adventistleri Genel Konferansı kuruldu ve hareket resmi bir teşkilat halini aldı. Yedinci Gün Adventist Kilisesi’nin kökenleri 1830’lar ve 1940’lardaki Millerciler hareketine dayanır, İkinci Büyük Uyanış sırasında gelişmiş ve 1963 yılında resmen kurulmuştur. İlk kilisedeki önde gelen kişiler arasında Hiram Edson, James Springer White ile eşi Ellen G. White, Joseph Bates ve J. N. Andrews bulunuyordu. Adventist öncülerin çoğu çalışmalarına henüz yirmi yaşından gençken başlamıştır. Yedinci Gün Adventist Kilisesi yeni kurulurken, önderlik konumlarında bulunan ve kilisenin gelişimine yardımcı olanların çoğu yirmi yaşın altındakiler ve genç yetişkinlerdi. Ellen Harmon White, John Loughborough, J. N. Andrews ve Uriah Smith Yedinci Gün Adventist Kilisesi’nde etkili olmaya başladıklarında genç yaşlardaydılar, hatta pek çoğu daha önce William Miller’in Advent hareketinde başlamıştı. William Miller çiftçi ve Baptist bir vaizdi, 1831 ile 1844 yılları arasında Mesih’in çok yakında geri döneceğini vaaz ederek Millerciler hareketini başlatmıştı. 1812 Savaşından sonra ihtida etmiş ve Kitabı Mukaddes’i sistematik bir şekilde inceleyerek bu süreçte Daniel ve Vahiy kitapçıklarının peygamberlik sözlerini keşfetmişti; bilhassa Daniel 8. bölüm Mesih’in yakın zamanda yeryüzüne döneceğini öngörüyor gibiydi. Din görevlisi sınıfından ve dışından yüzlerce kişi mesajın vaazına katıldı. Mesih’in dönüşünün beklendiği tarihe gelindiğinde Miller’in 50000 ile 100000 arası izleyicisi vardı, bunlara çoğunlukla Millerciler deniyordu. 22 Ekim 1944’teki hayal kırıklığının ardından bazı Millerci gruplar daha sonra Yedinci Gün Adventist Kilisesi olacak topluluğu meydana getirdiler. Öncü Ellen White, Büyük Mücadele adlı eserinde ve başka yerlerde Miller hakkında olumlu yönde yazdı. Onun vaazlarını dinlemiş ve öğretilerini kabul etmiş, hayal kırıklığını 16 yaşındayken yaşamıştı. Vaazlarında Kutsal Yazı’nın peygamberlik sözlerinin yerine geldiğine inanmış ve onun Rab tarafından yönlendirildiğini görmüştü. John Nevins Andrews (22 Temmuz 1829, Poland, Maine – 21 Ekim 1883, Basel, İsviçre) Yedinci Gün Adventist vaiz, müjdeci, yazar, editör ve akademisyendi. J. N. Andrews Kuzey Amerika dışındaki ülkelere gönderilen ilk Yedinci Gün Adventist müjdeciydi. Adventist kilisesinde zamanının en önde gelen yazar ve akademisyeniydi. Andrews 1843 yılının Şubat ayında Millercilere katıldı ve 1845 yılında yedinci gün Sebt’ini tutmaya başladı. 1849 yılının Eylül ayında James White ve Ellen G. White ile tanıştı. White’lar daha sonra Andrews ailesinin evinde kaldılar. 1850 yılında New England bölgesinde gezgin vaizlik görevine başladı ve 1853 yılında törenle önder olarak atandı. Andrews Adventist teolojisinin kurulmasında kilit bir rol oynamıştır. Adventist öğretisine göre peygamberlik sözü yorumlama alanındaki akılda kalıcı başarılarından biri, Vahiy bölümünde sözü edilen iki boynuzlu canavarın Amerika Birleşik Devletleri olduğunu belirlemesidir. Andrews 29 Ekim 1856 tarihinde Iowa eyaletinin Waukon kentinde Angeline Stevens (1824-1872) ile evlendi; Andrews ve Stevens aileleri buraya kısa bir süre önce taşınmışlardı. 1859 Haziran ayında Battle Creek’te bulunan konferans Andrews’un Michigan’daki çadır müjdeciliği faaliyetinde J. N. Loughborough’a yardımcı olmasını kararlaştırdı. 1860 sonbaharında Iowa’ya döndü. Bu yıllarda ilk iki çocukları, Charles (d. 1857) ile Mary (d. 1861) doğdu ve ünlü kitabı The History of the Sabbath and the First Day of the Week’in (Sebt Gününün ve Haftanın İlk Gününün Tarihçesi – Battle Creek Steam Press, 1959) ilk edisyonunu yazdı. Haziran 1862’de John Waukon’dan ayrılarak New York’taki müjdeleme çadırında çalışmaya gitti ve New York Konferansının kurulmasına yardımcı oldu. Şubat 1863’te Angeline iki çocuklarıyla birlikte Iowa’dan ayrılarak New York’ta onun yanına geldiler. New York’tayken John ile Angelina’nın iki çocukları daha doğdu, her ikisi de henüz bebekken tüberkülozdan öldüler. 1864 yılında John kilisenin, üyelerinin savaşta geri hizmetlerde görevlendirilecek şekilde tanınması için Washington D. C.’de genel inzibat amirine kilise temsilcisi olmak üzere seçildi. 1867 yılında Genel Konferansın üçüncü başkanı oldu, 18 Mayıs 1869’a kadar yürüttüğü bu görevin ardından şimdiki adı Adventist Review olan Review and Herald dergisinin editörlüğüne getirildi. 1874 yılında eşi Angeline’in felç geçirerek ölmesinden sonra John yaşayan iki çocuğu Charles ve Mary ile ilk resmî Yedinci Gün Adventist müjdecileri olarak Avrupa’ya gönderildi. Andrews İsviçre’de bir yayınevi açılmasına ve Fransızca bir Adventist süreli yayını olan Les Signes des Temps’in çıkarılmasına yardımcı oldu (1876). Andrews bir teolog olarak SDA (Yedinci Gün Adventist) mezhebinin çeşitli doktrinlerinin gelişimine önemli katkılarda bulundu. Andrews’un tarihte yedinci gün Sebt’i hakkındaki kapsamlı yazıları “History of the Sabbath and the First Day of the Week (Sebt Gününün ve Haftanın İlk Gününün Tarihçesi)” adlı kitapta yayınlandı. Andrews ayrıca kilise örgütünün gelişimine de etkin bir şekilde yardımda bulundu. Kiliseye ait yayınevi için bir organizasyon planı hazırlayan üç kişilik kurulun ve kilisenin merkezi yapılanması için nizamname ve yönetmelikler hazırlayan kurulun başkanıydı. Andrews Amerikan İç Savaşı sırasında Washington D. C.’de kiliseyi temsil ederek, Yedinci Gün Adventistlerinin savaşta cephe görevi almalarının neden Hristiyan ilkelerine aykırı olduğuna inandıklarını ve bunun sonucunda askere alındıklarında ancak cephe gerisi hizmetlerinde görevlendirilebileceklerini açıkladı. Joseph Bates (8 Temmuz 1792 – 19 Mart 1872) Amerikalı bir denizci ve uyanışçı vaizdi. Sonradan Yedinci Gün Adventist Kilisesi’ne dönüşen dinsel düşünce tarzı Sebtî Adventizm’in kurucusu ve geliştiricisiydi. Bates aynı zamanda James White ile Ellen G. White’ı yedinci gün Sebt’inin geçerliliğine ikna eden kişi olarak tanınır. Joseph Bates 8 Temmuz 1792’de Massachusetts eyaletinin Rochester kentinde doğdu. (İkinci adı yoktu.) Adı yine Joseph olan babası Amerika Bağımsızlık Savaşı’nda gönüllü olmuştu, annesi ise Sandwich, Massachusetts’li Barnabas Rye’ın kızıydı. Haziran 1807’de, New York üzerinden Londra’ya giden, Elias Terry yönetimindeki yeni gemi Fanny’de kamarot olarak çalıştı. Böylece Bates’in denizcilik kariyeri başladı ve takip eden yolculuklardan sonra bir geminin kaptanı ve başka gemilerin sahibi olarak ortaya çıktı. Bir yolculuğunda eşinin kendisi için çantasına koyduğu Kitabı Mukaddes’i okudu. İhtida deneyimi geçirdi ve çeşitli reformlara dâhil oldu, bunlar arasında erken dönem bir itidal derneğinin kuruluşuna yardımcı olmak da vardı. Bates 1845 ilkbaharında T. M. Preble tarafından yazılmış bir broşürü okuduktan sonra yedinci gün Sebt’ini kabul etti. Bates çok geçmeden “Sebt elçisi” olarak tanınmaya başladı ve konu hakkında birkaç kitap yazdı. 1846 yılında yayınlanan ilklerden biri The Seventh Day Sabbath, a Perpetual Sign (Daimî İşaret, Yedinci Gün Sebti) adlı olanıydı. Bates’in en önemli katkılarından biri, Sebt konusunu göksel mabede ilişkin benzersiz bir anlayışla teolojik olarak birleştirebilmesiydi. Bu apokaliptik teoloji anlayışı sonradan Büyük Mücadele teması adıyla bilinecekti. Joseph Bates James White’ı ve genç Ellen G. White’ın gördüğü görümlerde tezahür ettiğine inandığı peygamberlik armağanını güçlü bir şekilde destekliyordu. A Word to the “Little Flock” (“Küçük Sürüye” Bir Söz) gibi ilk dönem yayınlara katkıda bulundu. Bates 1848 – 1850 arasında düzenlenen ve sonradan Sebt ve Mabet Konferansları olarak bilinen bir dizi Kitabı Mukaddes konferansında White’lar ile birlikte etkin bir şekilde rol aldı. Bates 1850’lerde kilise örgütünün daha resmî bir şekilde geliştirilmesini destekledi, bu gelişmeler 1863 yılında Yedinci Gün Adventist Kilisesi’nin kuruluşuyla sonuçlandı. Joseph Bates 19 Mart 1872’de Michigan eyaletinin Battle Creek kentinde öldü ve aynı eyaletin Monterey kentinde Poplar Hill mezarlığına gömüldü. Uriah Smith (3 Mayıs 1832 – 6 Mart 1903) Yedinci Gün Adventist yazar ve editör, şimdiki adı Adventist Review olan Review and Herald dergisinde 50 yıl süreyle çalışmıştır. Daniel and Revelation (Daniel ve Vahiy) adlı kitabı son zamana dair Adventist inançlarının klasik metni olmuştur. Ailesi Millerci Adventistlerdi, böylece on iki yaşındayken 1844 hayal kırıklığını yaşadı. 1852 yılı civarında erken dönem Yedinci Gün Adventist Kilisesi’ne girerek Sebt’i tutan bir Adventist oldu; ertesi yıl Rochester, New York’taki yayıncılık çalışmasında James ve Ellen White’a katıldı. 1853 yılında ilk katkısını yayınladı: “The Warning Voice of Time Prophecy (Zamana İlişkin Peygamberlik Sözünün Uyaran Sesi)” adlı 35000 kelimelik bir şiir. Uriah 1855 yılında 23 yaşındayken şimdiki adı Adventist Review olan Review dergisinin editörü oldu ve editör veya redaksiyon personeli olarak yaklaşık 50 yıl hizmet verdi. Battle Creek Yüksekokulu’nda Kitabı Mukaddes dersleri verdi, ayrıca 1963 yılında Genel Konferans kurulduğunda sekreterliğini yürüttü. Adventist teolojisine en büyük katkısı Kitabı Mukaddes’in peygamberlik sözü ağırlıklı kitapçıkları olan Daniel ve Vahiy üzerine bir şerh çalışmasıydı, ancak şartlı ölümsüzlük ve diğer konular hakkında da kapsamlı yazılar yazdı. Din özgürlüğünü, köleliğin kaldırılmasını ve Adventistlerin askerde cephe gerisi hizmetlerde görevlendirilmelerini savundu. Smith 1903 yılında, 71 yaşındayken Review bürosuna giderken felç geçirip öldü. Ellen Gould White (kızlık soyadı: Harmon) (26 Kasım 1827 – 16 Temmuz 1915) üretken bir Hristiyan yazar ve Yedinci Gün Adventist Kilisesi’nin ortaya çıkmasına neden olan yedinci gün Sebtî Adventist hareketinin kurulmasına hizmetiyle önayak olan Amerikan Hristiyan öncülerden biriydi. Yedinci Gün Adventistleri kendisinde Vahiy 19:10 ayetinde özetlenen ruhsal peygamberlik armağanı olduğuna inanır. Öze dönüşçü yazıları, Hristiyanlık tarihinde Allah’ın etkinliğini sergileme çabasındadır. Büyük Mücadele teması olarak adlandırılan bu evrensel savaş, Yedinci Gün Adventist teolojisinin gelişiminde temel olmuştur. Joseph Bates ve kendi eşi James Whie gibi diğer Sebtî Adventist önderlerle ilişkileri, bugün Yedinci Gün Adventist Kilisesi adıyla bilinen kurumun ortaya çıkmasını sağlamıştır. White, bilhassa Yedinci Gün Adventistleri arasında büyük saygı görmesine rağmen, bir ölçüde tartışmalı bir kişilik olarak kabul edilmektedir. Millercilerin Büyük Hayal Kırıklığının ardından kısa bir süre sonra bir görüm gördü. Pek çok diğer görüm gören gibi, samimî ve coşkun imanıyla tanınıyordu. Randall Ballmer onu “Amerika din hayatındaki en önemli ve renkli kişiliklerden biri” olarak tanımlamıştır. Walter Martin onu “din tarihimizin ufkunda görülmüş olan en etkileyici ve tartışmalı kişiliklerden biri” olarak tanımladı. White edebiyat tarihinde eserleri en çok tercüme edilen kadın kurgusal olmayan düzyazı yazarı, ayrıca her iki cinsiyette de en çok tercüme edilen Amerikalı kurgusal olmayan düzyazı yazarıdır. Yazıları teoloji, müjdeleme, Hristiyan yaşam tarzı, eğitim ve sağlık konularını kapsıyordu (ayrıca vejetaryenliği savunuyordu). Okullar ve tıp merkezleri kurulmasını destekledi. Hayatı boyunca 5.000’in üzerinde süreli yayın makalesi ve 40 kitap yazmıştır; fakat günümüzde, 50.000 sayfalık el yazmalarından derlenen eserler dahil olmak üzere, İngilizcede 100’ün üzerinde eseri bulunmaktadır. En yaygın kitapları arasında Steps to Christ (Mesih’e Giden Adımlar), The Desire of Ages (Çağların Arzusu) ve The Great Controversy (Büyük Mücadele) yer almaktadır. İyi Hristiyan yaşamı hakkındaki şaheseri Steps to Christ (Mesih’e Giden Adımlar), 140’tan fazla dilde yayınlanmıştır. 1845 yılında Ellen gelecekte eşi olacak bir Millerci, James Springer White’la tanıştı, James Ellen’in görümlerinin hakikî olduğuna ikna oldu. James bir yıl sonra evlenme teklif etti ve 30 Ağustos 1846’da Maine eyaletinin Portland kentinde bir sulh hâkimi tarafından evlendirildiler. James daha sonra şunları yazdı: James ve Ellen White’ın dört çocukları oldu: Henry Nichols, James Edson (Edson olarak tanınır), William Clarence (Willie ya da W. C. adıyla tanınır) ve John Herbert. Yalnızca Edson ile William yetişkinliğe dek yaşadı. John Herbert üç aylıkken yılancık hastalığından, Henry ise 1863 yılında 16 yaşındayken zatürreeden öldü. Ellen White eşi James White’ın 1881 yılındaki ölümünden sonra hayatının son yıllarını Kaliforniya eyaletinin Saint Helena kentindeki evi Elmshaven’da geçirdi. Son yıllarında kilise için son eserlerini yazmaya odaklandığı için eskisinden daha az seyahat etti. Ellen G. White 16 Temmuz 1915’te Elmshaven’daki evinde öldü, burası günümüzde bir Adventist Tarihi Mekânıdır. James Springer White (4 Ağustos 1821, Palmyra, Maine – 6 Ağustos 1881, Battle Creek, Michigan, Vaiz White olarak da tanınır), Yedinci Gün Adventist Kilisesi’nin kurucularından biri ve Ellen G. White’ın eşiydi. 1849 yılında şimdiki adı Adventist Review olan “The Present Truth” adlı ilk Sebtî Adventist süreli yayınını çıkarmaya başladı, 1855’te hareketin