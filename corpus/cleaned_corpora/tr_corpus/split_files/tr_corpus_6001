ancak bu etkinin "kehribar" veya "turmalin" maddelerinin etkisiyle aynı olduğu fark edilememişti. 5. yüzyıl'da yaşamış olan Eustathius, Tiberius'un azad edilmiş bir kölesinde bulunan gut hastalığının bu balık sayesinde tedavi edildiğinden bahseder. Elektriğin tıbbi amaçlarla ilk kullanımı da bu olaya dayanmaktadır. Ortaçağ'da Avrupa'da bilim büyük bir sekteye uğramıştı. Uzun süren savaşlar, yönetimde din etkisinin aşırı derecede artması, bilimin dine karşı çıkmak olarak algılanacağı korkusu gibi nedenlerden dolayı bilim tarihi karanlık çağa girmişti. Bu çağda bilimin her dalında görülen durgunluk elektrik dalında da görülür. Bu çağda gerçekleşen tek yenilik elektrik ile manyetizmanın arasındaki benzerlik ve farkların açıklanmasıydı. Manyetizma, elektrikten daha uzun bir geçmişe sahiptir. MÖ 900'lü yıllarda efsaneye göre bir çoban, farklı bir taş türünün demiri kendisine çektiği keşfetti. Bugünkü ismiyle "mıknatısın" gücü tamamen kehribarın çekme gücüne benzediğinden, eski çağlarda elektrik ile manyetizma sık sık birbirine karıştırılıyordu. 2. yüzyılda Çinliler tarafından mıknatısın şerit haline getirilip serbest bir şekilde dönmeye bırakıldığında kuzey - güney yönünde sabit kaldığı keşfedildi. Mıknatısiyetin bu yön bulma kabiliyeti sayesinde Çinliler manyetik pusulayı icat etmişlerdi. Manyetizma ve bu pusulalardan Avrupa'da ise ilk defa 1180 yılında (1157 - 1217) bahsetmişti. Bu gelişmenin ardından denizciliğin önündeki en büyük engellerden biri olan yön bulma sorunu tarihe karışmış oldu. Manyetik pusulanın Avrupa'ya gelmesiyle birlikte bu konudaki araştırmalarda bir kıpırdanma oldu. Fransız bir bilgin ve askeri mühendis olan Peter Peregrinus ("Petrus Peregrinus de Maricourt" veya "Hacı Petrus") Sicilya Ordusuna mensuptu ve bir kuşatma sırasında arkadaşına mıknatıslarla ilgili, adı "Maricourt'lu Hacı Petrus'un Foucaucourt'lu Asker Syergus'a Mıknatıs Hakkında Yazdığı Mektup" olan 1269 tarihli bir mektup yazdı. Peregrinus bu mektubunda, manyetik kutuplardan ("manyetik kuvvetin en yüksek olduğu bölge"), aynı kutupların birbirini itip farklı kutupların birbirini çektiğinden, mıknatısın kuzey - güney kutuplarının nasıl belirlenebileceğinden bahsetti. Manyetik kutup tanımının ilk defa yapıldığı mektupta ayrıca mıknatısların bölünmesiyle yeni kutup ve iki ayrı mıknatıs oluşması da açıklanmıştı. Ayrıca manyetik devre kullanılarak sürekli hareket elde edilmesi hakkında çalışmalar da mevcuttu. Bu çalışmalar elektrik ve manyetizma için bir kıvılcım çaksa da bu konular hakkında Rönesans'a kadar hiçbir çalışma yapılmadı ve hiçbir şey yazılmadı. Ancak bu çalışmalarla birlikte elektrikle manyetizma arasındaki benzerlikler ve farklılıklar hakkında bir görüş oluşmuştu. Manyetik devrelerle sürekli hareket etme çalışmaları Yakın Çağda gerçekleşen elektrik makineleri devrimine mantık olarak oldukça benzemekteydi. 300 yıl kadar yeni bir durgunluk çağına giren elektrik çalışmaları, Rönesans'la birlikte büyük bir ivme kazandı ve tüm dünyayı derinden etkileyecek gelişmelerin önü açılmış oldu. Avrupa'da matbaanın icat edilmesiyle birlikte basılı yayınlar yaygınlaşmış, bilgiye daha çok kişi kolayca ulaşmış, insanlar ve bilim üzerinde kilise baskısı giderek azalmıştır. Bu gelişmelerin ardından rönesans ve reform hareketleri başlamış, dünyanın kaderini değiştirecek teknolojik gelişmeler büyük ivme kazanmıştır. Günümüzdeki elektrik - elektronik bilimlerinin gelişmişliği yeni çağdaki çalışmaların bir ürünüdür. Rönesans manyetizma alanında yazılmış en kapsamlı kitaptı. Gilbert bu eserinde yerküreden esinlenerek büyük bir mıknatıs parçasını küre haline getirdi ve Dünya'nın büyük bir mıknatıs olduğunu ortaya attı. Bu deneyi sayesinde kürenin manyetik kutuplarını buldu, pusulaların neden kuzeye yöneldiğini açıkladı ve pusula iğnesinin "manyetik eğilmesine" bilimsel açıklama getirdi. William Gilbert, tam olarak isimlendirmese de kehribarın çekim gücü elektrostatik çekim ile manyetik çekim arasında bir ayrım olduğuna hükmetti. Her bir mıknatısın görünmez bir etki alanı içinde bulunduğunu ve demir parçalarını nasıl çektiğini söyledi. Mıknatıslar hakkında yaptığı çalışmalar, statik elektrik konusunun önemsiz bir konu olduğu sonucuna varmasına neden oldu ancak eski çağlarda karıştırılan elektrik ve manyetizma arasındaki farklar, Gilbert'in manyetizmayı açıklamasıyla birlikte belirginleşmeye başlamıştır. Y覺ld覺zlar覺n Zaman覺 Einstein'in Düşleri (kitap), Türkçe dahil 30'dan fazla dile çevrilen, fizikçi ve Gökbilim biliminin önde gelen isimlerinden Alan Lightman Yıldızların Zamanı ya da özgün adıyla Time for the Stars (1992) kitabında gezegenler, yıldızlar, galaksiler, yıldız sistemleri, evrenin başlangıcı ve sonu ile ilgili yaklaşımını açık ve canlı bir anlatımla dile getirir. Yıldızların Zamanı iyi bir astronomi kitabı olmasının yanı sıra iyi de bir öykü kitabıdır. Edward Tudor-Pole Edward Tudor-Pole, bilinen adıyla Eddie Tenpole (d. 6 Aralık 1955, Londra), İngiliz müzisyen, şarkıcı ve oyuncudur. Harry POTTER daki rolüyle de tanınır Sex Pistols'un the great rock'n'roll swindle albümünde "who killed bambi" ve "rock around the corner" adlı 2 parçayı seslendirmektedir. Aynı zamanda tekrar sex pistols'un the great rock n roll swindle filmilnde who killed bambi çalarken garip danslar yapıp "who killed bambi" diyerek sinirlenen adamdır. usta bir sanatçıdır. Avrupa'da ufak çaplı festivallerde hala karşımıza çıkabilmektedir. Georg Ohm Georg Simon Ohm (16 Mart 1789; Erlangen, Bavyera - 6 Temmuz 1854, Münih), Alman fizikçi. Ohm Kanunu olarak bilinen, bir telden geçen akımın, geçtiği alanla doğru orantılı ve uzunluğuyla ters orantılı olduğunu tespit ederek gerilim, akım ve direnç arasındaki bağlantıyı buldu. Bir çilingirin oğlu olan Ohm, bir süre babasının yanında çalıştıktan sonra Köln'deki Cizvitler Koleji'nde ve Berlin Harp Okulu’nda matematik ve fizik öğretmenliği yaptı. Köln, Nürnberg ve Münih Üniversitelerinde profesörlük görevi aldı. Daha önceden Alessandro Volta tarafından bulunan elektro kimyasal hücreler üzerine çalışmaya ve araştırma yapmaya başladı. Kendi donanımını kullanarak yaptığı araştırmalar sırasında, bir telden geçen akımın geçtiği alanla doğru orantılı ve uzunluğuyla ters orantılı olduğunu buldu. Bu deney sonuçlarını kullanarak, gerilim akım ve direnç arasındaki bağlantıyı çözdü. Bu denklem oldukça büyük bir gelişmeydi çünkü elektrik devrelerin analizlerinin yapılmasının başlangıcını ve temelini oluşturuyordu. Fakat 1827'de bu buluşunu yayınlayınca, kolejde hoş karşılanmadı ve lise öğretmenliğinden istifa etmeye zorlandı. Bu onu yoksulluğa itti. 1833'te Nürnberg'de profesörlük pozisyonuna kabul edilinceye kadar bu yoksul hayatı devam etti. Üniversitedeki pozisyonu onun için çok iyi bir gelişme oldu. Elektrik akımını bir sıvının debisi, potansiyel farkını da bir seviye farkı gibi kabul ederek ve elektrik miktarını, şiddetini, elektromotor kuvveti kesin bir şekilde tanımlayarak, elektrokinetik olaylar için bilimsel terimler ortaya koydu. Belirli kesit ve uzunluktaki, belirli bir madenden yapılmış bir teli standart seçerek, öbür teller için bugün ‘direnç’ denilen özelliği “indirgenmiş uzunluk” adıyla tanımladı ve ünlü yasasını, “akım şiddeti = elektroskopik kuvvet / indirgenmiş uzunluk” biçiminde açıkladı. 1826'da yayımladığı makalelerde, Ohm’un bu yasaya tümüyle deneysel yoldan vardığı görülür. Ohm'un bulduğu ve bugün Ohm Kanunu olarak bilinen, üç değişkenli formül, tüm elektrik devrelerinin temelini oluşturmaktadır. Bu buluşundan sonra bir elektrik devresinde elektromotor gücünün dağılımını keşfetti. Direnç, elektromotor kuvveti ve akım şidddeti arasındaki bağlantıyı buldu. 1830'da A.C. Becquerel’in çalışmalarından habersiz olarak pillerdeki kutuplama olayını açıkladı. 1843'te insan kulağının çeşitli titreşimler arasında, sinüsoidal titreşimleri ayırt ederek algılayabileceğini ispatladı. Ayrıca canavar düdüklerinin teorisini kurdu. 1854 yılında ölen fizikçinin yaşamı sırasında bilime yaptığı katkılarından dolayı, yaşarken takdir görmese de, ölümünden yaklaşık otuz yıl sonra adı direnç birimine verilerek onurlandırıldı. Karsak Karsak ("Vulpes corsac"), Korsak tilkisi, Step tilkisi ya da Bozkır tilkisi olarak da bilinir, köpekgiller (Canidae) familyasının asıl tilkiler (Vulpini) oymağına ait, Orta Asya'da yaygın olan bir tilki türü. Karsağın tüyleri gri ya da kırmızımsı olur. Alt kısımları sarı ya da beyaz renk olur. 50 cm uzunluğa (+ 30 cm kuyruk) varabilir. Kendisine benzeyen yakın akrabası kızıl tilki ile arasında en önemli farkları, kızıl tilki'den daha uzun bacakları ve kulakları olmasıdır. Karsak Orta ve Doğu Asya'da, Volga Irmağı'nın güneyinden Mançurya, Tibet, Güney Rusya, Türkistan, Moğolistan, Transbaykalya, Kuzey Çin ve Kuzey Afganistan'a kadar uzanan bir coğrafyada yaygındır. Yaşam alanı olarak bozkırları ve yarı çölleri tercih eder. Ormanlardan, ağaçlı bölgelerden, yerleşim yerlerinden ve tarlalardan uzak durur. Güzel görünümlü olan ve sıcak tutan postu yüzünden çok avlanmıştır. 19'ncu yüzyılın sonlarında örneğin Sibirya'da sırf Irbit kentinde her yıl 10.000 Karsak postu satılmış olduğu bilinmektedir. Karsak, ziraatçılık yapılan bölgelerde yaşayamadığı için, bozkırların günden güne azalıp tarlaya dönüşmesi onun için ciddi bir tehdit oluşturmaktadır. Yaşam alanının daralması ve çok fazla avlanılması, eskiden yayılım gösterdiği coğrafyanın büyük bir kısmından yok olmasına yol açmıştır. Karsak küçük memeliler, kuşlar, böcekler ve nadir olarak da bitki ile beslenir. Çoğunlukla diğer hayvanlar (örneğin porsuk) tarafından inşa edilmiş mağaralara yerleşir. Hür yaşamında gece aktif olduğu kabul edilse de, hayvanat bahçelerinde tutulan bozkır tilkilerinin gündüzleri de aktif olduğu görülmektedir. Diğer tilkilerden daha sosyaldir ve diğer bozkır tilkileriyle birlikte aynı mağarayı paylaşır. Kışın, beraber ava çıkan gruplar oluşturur. Bu küçük grupların, birbiriyle akraba olan hayvanlardan oluştuğu tahmin edilir. Dişi tilki Ocak ve Mart ayları arasında, 50-60 gün süren bir gebelikten sonra 2-11 yavru dünyaya getirir. Karsak diğer tilkiler gibi kötü kokmaz. Bu yüzden 18'nci yüzyılda Rusya'da onu ev hayvanı olarak tutanlar olmuştur. Karsak sözü Türk dillerinden köken alır: Kazakça (қарсақ), Özbekçe (қарсоқ; qarsoq), Tatarca (карсак; qarsaq), Uygurca (قارساق). Moğolca (хярс)'ya Türkçeden geçmiştir. Rusçaya da корсак biçiminde geçen kelime, buradan İngilizceye corsac olarak geçmiştir. Türkçede İngilizceden geçme korsak biçimi de kullanılır. Yeni Hayat (roman) Yeni Hayat, Orhan Pamuk'un romanÄ±. "Bir gün bir roman okudum ve hayatım değişti" cümlesiyle başlar. Üniversite öğrencisi bir genç, kentten kente otobüs yolculuklarıyla ölümü kovalamaktadır. Romanın başlıca karakterleri Osman, Canan, Mehmet ve Dr. Nahit'tir Pantropik benekli yunusu Pantropik benekli yunusu ("Stenella attenuata") "Stenella" cinsindeki beş yunus türünden biridir ve dünya üzerindeki tüm ılıman ve tropik okyanuslarda bulunur. Bu yunus türü ton balığı avlama yöntemleriyle milyonlarcası öldürülünce soyu tükenme tehditi altına girmiştir. 1980'lerde Doğu Büyük Okyanus'ta yunuslara zarar vermeyen ton balığı avlama yöntemleri kullanılmaya başlanmıştır. Bu yunus türüne ayrıca dar ağızlı yunus da denmektedir. Pantropik benekli yunus türü ilk olarak John Gray tarafından 1846'da tanımlanmıştır. Gray'in ilk analizinde Atlantik benekli yunusu da bu türe dahil edilmişti. Günümüzde iki ayrı tür olarak tanınırlar. Hem cins hem de tür ismi Latince "ince", "incelme" anlamlarına gelen sözcüklerden gelmektedir. Rice'ın balina taksonomisi üzerine yaptığı 1998 araştırmasında üç alt türü tanımlanmıştır. Bunlardan ikisine henüz resmî bir ad verilmemiştir: Pantropik benekli yunusu doğal yaşam alanı içerisinde bölgeden bölgeye boyut ve gövde renginde oldukça farklılıklar gösterir. En önemli farklılık kıyıda ve açık denizde yaşayan çeşitlerindedir. Kıyıda yaşayanları daha büyük ve daha çok beneklidir. Benekler erişkin yunusları belirlemde önemli özelliklerdir. Erişkin olmayan pantropik benekli yunusları tek renge sahiptir ve afalina ile karıştırılabilir. Meksika Körfezi'ndeki popülasyonlar erişkin iken bile beneksiz olabilir. Atlantik'te ise Atlantik benekli yunusları ile karıştırılabilir. Yunusun ince uzun bir ağzı vardır. Alt ve üst çeneler koyu renklidir ancak ince beyaz dudaklarla birbirinden ayrılır. Çene, boğaz ve karın çok az benekli ve beyaz ile soluk gri renktedir. Yanlar birbirinden ayırtedilebilen üç ayrı renktedir. En açık gri en alttadır, ortada ince gri bir çizgi vardır. En üstte, sırt koyu gridir. Uzun içbükey sırt yüzgeci de koyu gri renktedir. Kalın kuyruk orta çizgini rengindedir. Pantropik benekli yunusu çok hareketlidir ve denizden dışarı doğru çok su sıçratan atlayışlar yapar. Suları yararak yüzer ve genellikle su dışına bir saniye veya daha fazla süre için çıkabilir. Teknelerle birlikte yüzmesine ve diğer oyunlara oldukça sık rastlanır. Doğu Büyük Okyanus'ta sıklıkla sarı yüzgeçli orkinos ile birlikte yüzerken görülür ancak bu balıkla beslenmez. Aslında her iki balığın da benzer bir beslenme rejimi vardır ve açık deniz balıklarını yerler. Diğer bölgelerde mürekkepbalığı ve kabuklularla da beslenirler. Doğduklarında boyu 80–90 cm.'dir. Erişkinler 2,5 m. boya ve 120 kg. ağırlığa ulaşır. Dişiler cinsel olgunluğa 10 yılda, erkeklerde 12 yılda erişir. Yaşam süreleri yaklaşık 40 yıldır. Pantropik benekli yunusu dünya üzerinde 40&deg Kuzey ile 40&deg Güney enlemleri arasında kalan tüm ılıman ve tropik deniz ve okyanuslarda bulunur. Toplam dünya popülasyonu üç milyondan fazladır ve böylece afalinadan sonra balina familyası içindeki en fazla popülasyona sahip ikinci deniz memelisidir. Doğu Büyük Okyanus'ta yaklaşık iki milyon kadar pantropik benekli yunusu bulunur. Ancak 1950'lerde sayıları yedi milyon civarındaydı. Yüksek popülasyon yoğunluğuna sahip olan bölgeler 25 &degC'tan sıcak sığ sulardır. Pantropik benekli yunusun sarı yüzgeçli orkinos ile birlikte dolaşmaya meyli nedeniyle yakın geçmişte Doğu Büyük Okyanus'ta ton balığı avcılığında oldukça sık yunus ölümlerine rastlanmıştır. 1960'larda ve 1970'lerde balıkçılar aynı ağlarla hem ton balığı hem de binlerce yunus yakalamaktaydı. Bu şekilde yakalanan Yunusların hepsi ölmüştür. 25 yıllık bir dönem içinde bu bölgenin popülasyonunun %75'i ve dünya popülasyonunun da yarısından fazlası tamamen yok edilmiştir. Bu konu kamuoyunun ilgisini çekmiştir. Birçok büyük süpermarket zinciri daha ayırtedici balık avlama yöntemleri ile avlanan ve ton balıklarını avlarken yunuslara zarar verilmediğini bildiren balıkçılarla çalışmayı bir çözüm olarak seçmiştir. Al Jazeera Al Jazeera (; anlamı: "Ada"), Katar merkezli bulunan bir haber kanalı. Kanal ilk olarak yalnızca Arap dünyasına ilişkin güncel haberlerle yayına başlamış olsa da, o zamandan günümüze gelene dek başka tematik kanalları da bünyesinde bulunduran bir ağ hâline gelmiştir. Kanal, yaptığı yayınlarla ve özellikle El-Kaide lideri Usame bin Ladin'in video görüntülerini ve yaptığı açıklamayı yayınlayarak özellikle 2001 yılında ABD'nin ikiz kulelerine yapılan 11 Eylül saldırılarının ardından dünya çapında dikkat çekmiştir. Al Jazeera haber kanalı dışında bünyesinde başka kanalları da barındırmaktadır; Al Jazeera, ilk olarak Katar Emiri'nin yapmış olduğu 137 milyon dolarlık mali bir destekle 1996'da kurulmuştur. 1996 Nisan ayında BBC World'ün Suudi Arabistan merkezli Arapça yayın yapan kanalı 2 yıl yayın yaptıktan sonra kapanmış, kanal çalışanlarının çoğu da Al Jazeera'ye geçmiştir. 1996 yılının sonlarına doğru Al Jazeera yayına başlamıştır. Al Jazeera'nin uydu aracılığıyla Orta Doğu'da izlenebiliyor olması bölgedeki medya tablosunu da değiştirmiştir. Al Jazeera yayına başlamadan önce Orta Doğu'da devletin sansürlediği televizyon kanalları dışındaki kanallar izlenemiyorken, Al Jazeera'nin yayına başlamasıyla birlikte televizyon dünyasına ifade özgürlüğü açısından yenilikler gelmiş; kanal, Suudi Arabistan, Kuveyt, Katar ve Lübnan-Suriye ilişkileri de dahil olmak üzere bu ülkelere ilişkin tartışmalı görüşleri ekrana taşımıştır. Kimi eleştirmenler Al Jazeera'yi izlenme kaygısı nedeniyle sansasyonel habercilikle suçlamış, hatta kanalın yaptığı bazı yayınlar yüzünden ciddi önlemler alınmıştır. Örneğin 27 Ocak 1999'da "The Oppposite Direction" (Aksi İstikamet) adlı canlı yayınlanan programda kanal, Cezayir hükümetinin mercek altına alındığı eleştirel bir yayın yapmış, Cezayir hükûmeti de programın izlenmesini önlemek amacıyla başkentte elektriği kesmiştir. Al Jazeera'nin Orta Doğu daki siyasi anlamda bağımsız yayın yapan tek kanal olduğu savunulmaktadır. 2000-2001'deki Lübnan iç savaşı üzerine hazırlanan belgesel reytingini oldukça artırmış olsa da kanal asıl atılımını El-Kaide liderlerinin açıklamalarını yayınladıktan sonra gerçekleştirmiştir. Katar Emiri'nin başlangıçta yapmış olduğu 137 milyon dolarlık mali desteğin ardından Al Jazeera 2001 yılından itibaren reklam alarak kendine gelir sağlamayı amaçladı. Ancak bu girişim başarısız olunca, Katar Emiri her yıl kanala mali destek sağlamayı kabul etti. Kanalın belli başlı gelir kaynakları arasında reklamlar, abonelik ücretleri, diğer şirketlerle yapılan yayın anlaşmalarının yanı sıra satılan görüntüler ve haber paketleri yer alıyor. Örneğin Al Jazeera'nin, El-Kaide lideri Usame bin Ladin'in konuşmasının bir dakikası için 20.000 dolar aldığı da iddialar arasında yer alıyor. Kanalın genel yayın yönetmeni Hamid Tamer el-Sani'dir. İnternet sitesinin yayın yönetmeni Abdül Aziz El-Mahmud'dur. Kanalın en tanınan yüzü ise The Opposite Direction (Aksi İstikamet) (El-İtticâh el- Mu‘akis) programını sunan Faysal El-Kasım'dır. Kasım 2005'te El Cezire Index On Censorship tarafından verilen "Sansüre karşı Direniş Ödülüne" layık görüldü. Nisan 2004'te Webby Ödülleri El Cezire'yi, BBC, National Geographic, Rocketnews ve The Smoking Gun la birlikte en iyi beş web sitesine aday olarak gösterdi. Aralık 1999'da Berlin'de bulunan Düşünce Özgürlüğü Fonu o yılın Ibni Rüşd Medya ve Gazetecilik Ödülüne El Cezire'yi layık gördü. 2004 yılında El Cezire "brandchannel.com" sitesinin okurları tarafından Apple, Google, Ikea ve Starbucks tan sonra en nüfuzlu beşinci dünya markası seçildi. Prestij Prestij, yönetmenliğini Christopher Nolan'nın yaptığı 2006 yılı ABD, Birleşik Krallık ortak yapımı film. Yazar Christopher Priest'in aynı adlı romanından sinemaya uyarlanan filmin özgün adı "The Prestige"'dir. Yazar Priest'in romanını film senaryosuna dönüştüren yönetmen Nolan'a, "Memento"-"Akıl Defteri (2000)" filminde de birlikte çalıştığı senarist kardeşi Jonathan Nolan eşlik etmiştir. IMDB sitesinde 400,000'den fazla kişinin oylarıyla 10 üzerinden 8,5 puan almış ve gelmiş geçmiş en iyi filmler arasına girmiştir. Aynı zamanda gizemli film türünde en çok beğenilen 10 film arasındadır. Önceleri birlikte çalışan iki sihirbazın daha sonra rekabete ve hatta düşmanlığa dönüşen öyküsünün anlatıldığı filmin konusu, 19. yüzyılın İngiltere'sinde Viktorya Dönemi olarak anılan zaman diliminde geçer. Filmin yapımında yönetmen Nolan'nın yanı sıra, Aaron Ryder ve eşi Emma Thomas görev almıştır. Başlıca rollerde; Hugh Jackman, Christian Bale, Michael Caine, Scarlett Johansson, David Bowie'nin yer aldıkları film iki dalda 79. Akademi Ödülleri'ne aday olmuş fakat ödül alamamıştır. Film Christopher Priest'in Londra'da 19. yüzyıl sonlarında yaşayan iki sihirbazın öyküsünü anlattığı 1995 yılında yayımlanan, aynı adlı romanından sinemaya uyarlanmıştır. Roman sihirbazlığı; vaat, dönüm noktası ve prestij olmak üzere üç evrede ele alır: Vaat, sihirbazın yapacağını vadettiği sihrin sunumu. Dönüm noktası; Nesnelerin tanıtımı, gerekli hazırlık, seyircinin heyecanlı bekleyişi. Sihirbazlığın en üst noktası prestij; vadedilen sihrin gerçekleştiği an, şaşkın ve hayran bakışlarla seyircinin alkışlaması. Roman ve dolayısıyla aynı adlı romandan uyarlanan film, adını aslında sihirbazlık sanatı ile bir ilgisi olmayan bu üç evreden, sihirbazlığın en üst mertebesine vurgu ile prestijden alır. Prestij bir dönem filmi olmasına rağmen konusunun geçtiği Viktorya döneminin kültürel yapısı ile ilgili detayları bünyesinde barındırmaz. Film ekibinin bilinçli tercihi olan bu durumu yönetmen Christopher Nolan şu şekide açıklar: "- Viktorya dönemi sanayide bir devrim, bilimsel gelişmelerde bir dönüm olarak bilinse de genelde sıkıcı bir zaman olarak gösterilmektedir. Elektriğin bulunuşu, sinemanın icadı, afişli reklamcılığın başlangıcı ve birçok yenilik bu döneme denk gelir. Dönemin detaylarından çok ana hikâyedeki duyguyu yakalamaya çalıştık..." Yönetmen Nolan'ın son dört filminde birlikte çalıştığı görüntü yönetmeni Wally Pfister dönemin duygusunu görüntüde hissettirmek için bilgisayara aktarılan filmin renk ayarlarını düzenlemek yerine klasik bir yöntemle, sahneleri çeşitli ışık derecelerine maruz bırakmış. Çekim öncesi film ekibi ve ana karakter iki sihirbazı canlandıran oyuncular sihirbazlar üzerine uzun araştırmalar yapmışlar. Hugh Jackman ve Christian Bale konu ile ilgili kendilerine yöneltilen birçok soruya ortak cevap niteliğinde şunu söyler: "- Sahnede sihirbazlık yapmak zorunda değildik. Daha çok sihirbazların iç dünyasını anlamaya çalıştık. Sahnede neler hissettiğini ve nasıl çalıştıklarını inceledik. Filmde olduğu gibi geçmişte de sihirbazların rekabet içinde oldukları, genelde yalnız çalıştılarını ve bilindiği üzere en büyük numaralarını kesinlikle açıklamadıklarını, bizi biraz üzse de bir kez daha öğrenmiş olduk." Sihirbaz Alfred Borden'i canlandıran Christian Bale'in dedesi de bir sihirbazmış fakat, kendisini hiç görmediği için rolüne pek faydası olmamış. Filmin yapımcıları, seyirci illüzyonu canlı izlediğinde ekrandaki seyirden farklı olarak gözünün boyandığını pek hissetmediğini, aksine sihrin nasıl yapıldığını düşünerek bir yandan da hoş vakit geçirdiğini, dolayısıyla yapımcıların bu tür film yapmayı pek tercih etmediğini söyler. Senaryoyu hazırlamak için iki yıla yakın bir süre çalıştığını söyleyen Jonathan Nolan, romanın sihir dünyasındaki yolculuğunu sinemaya taşırken sadık bir çizgide renklendirdiğini, zaten sinemacılarla sihirbazların ortak yönünün izleyiciyi şaşırtmak, beklenmedik sürprizlere hazırlamak olduğunu, bu zorluğu bir nebzede aştıklarını vurgular. Nolan, bu filmden kısa bir süre önce gösterime giren ve yine yakın bir temanın işlendiği "The Illusionist" "(Sihirbaz)" filminden sonra "Prestij"'e olan ilginin nasıl olabileceği yönünde endişe taşıdığını, senaryonun bitiminde ise böyle bir filmin yapılmamış olacağını düşündüğünü ve akabinde bunu gerçekleştirdiklerini iddialı bir şekilde dile getirir. Prestij romandaki ana temaya sadık, kimi zaman hikâye yapısına uzak, karmaşık bir anlatım tarzı ile konuya odaklı bir süreç takip eder. İnsan algısını zorlamayı da hedef aldığı düşünülen ve titiz bir çalışma ürünü olarak görülen filmin önemli sahneleri "(Oyuncu bakış açısı)" omuz üstü kameraları ile çekilmiştir. "Prestij"'de ilginç bulunan başka bir vurgu, ana karakterlerin kahraman/antikahraman olarak gel-git yapması, dolayısıyla seyircinin kendisini hangi tarafta bulacağını bilemez durumda filmi izlemesi ve finalin ardından yapacağı sentezlerdir. Bu, filmin en önemli özelliği olarak nitelendirilebilir. Bunun cevabı filmin finalinde verilmiş olsa da, en temel soru cevapsız bırakılmıştır. Asıl soru, rekabetin kontrolden çıkmasına neden olan kazadır ki bunun cevabını sebep olan kişi de bilmemektedir. Filmde, ön tartışma kazaya uğrayacak kişinin buna neden olan davranışı onaylaması olarak verilir. Özde kötü niyete dayanmayan ve sorun çıkarmayacağına inanılan bir davranış sonucunda oluşan ölüm, geride kalan ve bu sonuçtan duygusal olarak en çok zarar gören kişi tarafından daha da sorgulanır. Tercih bunu seyirciye bırakır ki cevap da buradadır. İkinci bir problem yine olana inanmakta zorlanan kişiye dayanır ki basit bir sihrin cevabını kabullenmez. "Prestij"' filminde dikkati çeken, seyircinin aklını ve algısını zorlayan ve açıklanması zor pek çok sahne vardır. Belki de asıl mesaj Nikola Tesla 'nın idealist ve bilmi zenginlerin,sanayi patronlarının değil insanlığın hizmetine ve eşitce sunma çabalarıdır. Bu çabaları çok sert, her türlü baskı ve manipülasyon ile bastırmaya çalışan Thomas Edison'un hikâyesidir. Film, 19. yüzyılda hızla değişmekte olan Londra'da başlar. Sihirbazların ileri derecede saygı duyulan ve gizemli kişiler olarak kabul edildikleri bu dönemde, Genç sihirbazlar olan Robert Angier (Hugh Jackman) ve Alfred Borden (Christian Bale) şöhret olma yolundadırlar. Angier'in eşi Julia Piper Perabo yaptıkları bir gösteri sırasında kaza sonucu ölünce, Angier olaydan Borden'i sorumlu tutar. Bu olay iki sihirbazın arasında ömür boyu sürecek olan düşmanlık ve rekabetin başlangıcı olur. Ana karakterler olan iki sihirbazdan Alfred Borden'i, yönetmen Christopher Nolan'ın 2005 yılı yapımı "Batman Begins" "(Batman Başlıyor)" filminde de rol vermiş olduğu oyuncu Christian Bale; sihirbaz Robert Angier'i, X-Men filminde rol alan oyuncu Hugh Jackman; sihirbazlardan Alfred Borden'in eÅŸi Sarah Borden'i Rebecca Hall; Robert Angier'ın eşi Julia McCullough'u Piper Perabo; Angier'in sahne yardımcısı Olivia Wenscombe'u, inci küpeli kız "(girl with a pearl earring)" filmindeki rolüyle Altın Küre adayı, Bir Konuşabilse "(Lost in Translation)" filmiyle Bafta ödüllü ve "(İngiliz akademi film ödülleri)" alan oyuncu Scarlett Johansson oynamışladır. Angier'in baş yardımcısı eski sihirbaz Harry Cutter rolünde, yönetmenin "Batman Begins" filminde de rol verdiği ünlü oyuncu Michael Caine yere almıştır. Kadronun en büyük sürprizi olarak nitelendirilen isim ise, sihirbaz Angier'ın bir sihrine yardımda bulunacak olan Sırp asıllı ünlü bilim adamı Nikola Tesla'yı canlandıran İngiliz müzisyen David Bowie olmuştur. Filmde Tesla'nın asistanı Mr. Alley'i Andy Serkis canlandırmıştır. Ayrıca senarist Jonathan Nolan'da küçük bir rol ile filmde görünmüştür. 79. Akademi Ödülleri Su kabağı Su kabağı ("Lagenaria siceraria"), kabakgiller (Cucurbitaceae) familyasından tek yıllık bir bitkidir. Sarılıcı bir bitki olduğu için, "asma kabağı" olarak da bilinir. Çeşitli şekil ve boyda olan türleri vardır. Genellikle sapı dar, alt kısmı şişmandır. Eskiden süs amaçlı olarak ya da içi boşaltılarak su kabı olarak kullanılırdı -ki bu son kullanımından dolayı bitki, su kabağı şeklinde adlandırılmıştır. Bunun yanı sıra baş tarafından dip tarafına doğru ortadan ikiye kesilip, sap ve kapak ilave edilerek saz yapımında da kullanıldığı görülmektedir . Günümüzde kabak lamba, süs eşyası ve heykel yapımında kullanılmaktadır. Ayrıca genellikle süs amaçlı kullanılan bir bitki olmasına karşın; bazı yörelerde yemeği de yapılmaktadır . Hasan Üçüncü Hasan Üçüncü, (d. 16 Kasım 1980, Sürmene) Türk futbolcu. Futbola Trabzonspor'da başlamıştır. Yıllarca Trabzonspor forması altında forma giymiştir. 30 Aralık 2008 günü itibarıyla Abdülaziz Solmaz ile beraber MKE Ankaragücü takımıyla anlaşmıştır. Arkadaşları arasında lakabı "Lagot Hasan" olarak bilinmektedir. 2009 Yılında Giresunspor'a transfer olmuştur. 2010 sezonunda önce Çaykur Rizespor'la sözleşme imzalamış, aynı yıl Mersin İdman Yurdu kulübüne transfer olmuştur. Bu kulüpte 3 sezon oynamıştır. 2013 yılında Orduspor kulübüyle sözleşme imzalamıştır. Ayrıca Ibrahim Yattara ile çok iyi dosttur. 55 kez millî takımlara çağrılan Hasan Üçüncü, 7 kez Türkiye U-15, 27 kez Türkiye U-16, 10 kez Türkiye U-17, 23 kez Türkiye U-18, 2 kez de Türkiye U-19 millî takım forması olmak üzere toplam 69 kez millî formayı giymiştir ve bu müsabakalarda 2 gol kaydetmiştir. 2002 senesinde bir kez Türkiye A2 millî futbol takımına davet edilmiştir fakat oynama fırsatı bulamamıştır. Walter Charleton Walter Charleton (1619-1707),İngiliz filozof, yazar, fizikçi. Eğitimini Oxford da yaptı. Bilim, din, politika, tarih gibi değişik konularda yazdı. daha ziyade fizyoloji konusunda adını duyurdu. 1675 te A Brief Discourse concerning the Different Wits of Men adlı eseri yayınlandı. MS AÅŸdod MS Ashdod İsrail 'in iki Aşdod, 1999 yılında iki kulüp, şehri takımlarından Hapoel Aşdod ve Makkabi İroni Aşdod takımlarının birleşmesiyle kuruldu. Maçlarını 8200 kişilik " Yud Alef" stadyumunda oynamaktadır. Farscape Farscape, 1999 yılında ilk sezon bölümleri ABD'de gösterilmeye başlanmış bir bilimkurgu dizisidir. Dizi 4 sezon olarak çekildi. Daha sonra beşinci sezona başlandı gibi görünmekle beraber iki bölümlük bir mini seri daha çekildi. Astronot John Crichton (Ben Browder) dünya yörüngesinde uzay araçlarıyla yapılabilecek bir tür kayma hareketiyle hızlı uzay yolculukları yapılabileceğini düşünür. Bunu Farscape projesi olarak isimlendirir. Farscape projesi ilk kez denenirken oluşan bir manyetik alan kaynaklı ortaya çıkan bir wormhole'dan (solucan deliği) kazara yolculuk yaparak birçok farklı uygarlığın bulunduğu yabancı galaksilere ulaşır. Dizi astronotumuzun arkadaşlıklar edinmesi, çeşitli maceralara girmesiyle devam eder. Dünya'da bir astronot olan Crichton, uzay uçuşlarından biri sırasında yanlışlıkla karşılaştığı solucan deliğinden "wormhole" geçerek evrenin bilmediği bir bölgesine geçer ve olaylar gelişir. Richard Bach Richard Bach (23 Haziran 1936) Amerikalı yazar. Türkiye'de özellikle Martı kitabıyla ünlüdür. Richard Bach 1955'te Long Beach State College’e başladı. Kurgu ve hayal konusunda birçok eser yazdı. Kitaplarının çoğunu kendi hayatından esinlenerek yazdı. Hava Kuvvetleri’nde pilot olarak çalıştı. Ardından birçok işe girdi. Kitaplarının çoğunda bir şekilde uçmaktan bahsetti. 1970 yılında; Yem bulmak için uçmak yerine hızlı ve akrobatik uçmayı seçen bir martının hikâyesini anlatan kitabı, Martı'yı yazdı. Kitap 10.000 sözcükten daha az olmasına rağmen kurgu ve kurgu dışı kitaplar arasında en çok satan oldu. Rüzgarla Uçmak’a kadar en çok satanlarda yer aldı. Ardından gazeteci olarak işe başladı ve babasız büyümek hakkında bir kitap yazdı. Bach 1977'de, Martı filmini çektiği sırada, aktris Leslie Parrish ile evlendi. Bach’ın Sonsuza Uzanan Köprü ve Bir eserlerini etkileyen kişi oldu. 1999'da boşandılar. Babil krallarÄ± listesi Babil Krallarının Listesi Antik aşağı Mezopotamya'da büyük bir şehir ve imparatorluk olan Babil'in krallarının aşağıda sunulan listesi arkeolojik kazılardan elde edilen bulguların ışığı altında hazırlanmıştır. "Bu hükümdarlar sadece Babile değil, güneyinde kalan Sumer bölgelerine de hükmettiler. Yine de geleneksel olarak Babil'in 2. Hanedanı olarak adlandırıldıklarından ötürü burada bahsedilmeleri uygun olmaktadır." "Bu hanedan aslında Babil'e hükmetmemişti. Fakat, onların geliştirdiği numaralama sistemi daha sonraları Babil'deki Kassit kralları tarafından kullanılmış olduğundan dolayı burada listelenmişlerdir" Babil MÖ 539 yılında Medler'in kralı Büyük Kiros tarafından fethedildi. Bir yıl sonra oğlu Babil kralı olarak tahta çıktı. Babil MÖ 330 yılında Büyük İskender, MÖ 141 yılında ise Partlar tarafından fethedildi. Otto von Guericke Otto von Guericke (d. 20 Kasım 1602 - ö. 11 Mayıs 1686), Alman bilim insanı, mucit ve politikacı. Vakum fiziğinin kurucusudur. 1650'de vakum pompasını buldu. 1646 - 1676 yılları arasında doğduğu kent olan Magdeburg'un belediye başkanlığını yapmıştır. Otta von Guericke bir amatör bilgindi. Ama, Almanya’nin Magdeburg şehrinin belediye başkanı olarak ancak küçük bir yerel ünü vardı. Bununla beraber, bilim tarihinin başlangıcındaki en büyük deneylerden birinin yaratıcısı olarak çok büyük ün kazandı. Guericke (1602-1686), hava basıncı ve vakuma karşı ilginin arttığı bir devirde yaşadı. Ondan önce, büyük İtalyan Galilei, bilimin bu yolunda yürümüştü. Galilei‘nin izcisi ve vatandaşı Evangelista Toriçelli de öyleydi. Toriçelli, cıvayla doldurulmuş ve bir ucu kapalı bir tüpü ters çevirerek üst kapalı ucundaki (tepe) yerde bir vakum elde etti. Bu vakumun, tüp içindeki cıvayı yüksekte tuttuğunu gösterdi. 1650 sıralarında Guericke, kapalı bir kaptaki havayı alarak yaklaşık bir vakum yaratabilen, ilk pratik hava boşaltma tulumbasını buldu. Sonra, 16S4’te, Guericke’in en büyük deneyi geldi. iki metal yarımküre -içi boş yarım toparlaklar- yaptı, bunları birbirlerine değdirdi ve aralarındaki havanın hepsini tulumbayla çekti. Dışarıdan bastıran havanın kuvveti içerideki yaklaşık vakumun pek küçük basınçlarını çok aşıyordu. Bilgin, yarımküreleri bir arada tutan ve dışarıdaki havanın basıncından ileri gelen kuvvetin ne derecede büyük olduğunu kanıtlamak için, on altı beygir bularak bunları iki gruba ayırdı ve gruplardan her birini yarımkürelerden birine bağladı. Atlar, bütün kuvvetleriyle çektikleri halde, on altı atın kombine kuvveti, yarım küreleri ayırmaya ancak yetecek kadar büyüktü. Bu deney Regensburg’da, imparator Üçüncü Ferdinand ve saray büyükleri önünde yapıldığı zaman, öneminden hiçbir şey kaybetmedi. «Magdeburg yarım küreleri» deneyinin bir sonucu olarak, bilginler atmosfer basıncının önemini çok daha iyi anladılar. Otto von Guericke’in araştırıcı zekası, sadece basınç üzerindeki incelemelerle yetinmedi; ilk elektrik makinesini ve çeşitli bilim alanlarında deneyler yaptı. Magdeburg kentinin belediye başkanı Otto von Guericke, 1654 yılında şu iddiada bulunur: "Karpuz büyüklüğündeki bir cismin yüzeyine açık havanın uyguladığı basınç kuvveti, sekiz atın çekme kuvvetinden büyüktür." İnsanlar bu iddiaya inanmazlar. Otto von Guericke iddiasını ispatlamak için kalın metalden içi boş ve kulplu iki yarım küre yaptırır. Bu yarım küreleri karşılıklı olarak hava sızdırmayacak biçimde üst üste kapatır. Kendi icat ettiği hava boşaltma pompası ile kürelerin içindeki havayı boşaltır. Küreyi 4 çift at bir tarafta 4 çift at diğer tarafta olacak şekilde zıt yönde çekmelerine rağmen küreler birbirinden ayrılmaz. Sonra Otto von Guericke hava musluğunu açarak kürenin içine hava pompalayınca küreler birbirinden ayrılıverir. Yapılan gösteriyi izleyenler hayretler içinde kalırlar. Magdeburg küreleri, hava basıncının varlığını kanıtlamak için tasarlanmış iki yarım küredir. 1660 yılında ilk statik (durağan) elektrik makinasını yaptı. Bu makine, kayışlı bir makara düzeneği ile döndürülen kükürt bir küreden oluşmaktaydı. Dönen kükürt topa çeşitli cisimlerin sürtülmesi ile o zamana göre büyük ölçülerde durağan elektrik üretilebilmekteydi. Guericke'nin makinası çok kısa bir süre içinde büyük bir üne kavuştu. Avrupa'nın birçok kentinde bu makinaların benzerleri yapıldı ve durağan elektrikli cisimlerin tüy ve benzeri hafif cisimleri çekmesi ve elektriğin yol açtığı çatırtılar ve kıvılcımlar gözlendi. Ünlü bilim insanı Isaac Newton'un da durağan elektrik üreten makinalarla ilgilendiği ve 1629 yılında camdan bir küreyi elektriklendiren bir makinanın yapımı ile bizzat ilgilendiği bilinmektedir. Volkswagen Caddy Volkswagen Caddy, Alman otomotiv şirketi Volkswagen tarafından üretilen ticari araç. İlk modeli 1980 yılında üretilmeye başlanan Volkswagen Caddy'nin üretimi günümüzde de devam etmektedir. 7 Temmuz 2014 tarihinde resimde görülen yeni modeli piyasaya çıkmıştır.TDI motorunda DSG şanzıman opsiyonel olarak bulunmaktadır. 1.6 TDI 102HP, 2.0 TDI 140HP motora sahiptir. Stephen Gray Stephen Gray (Aralık 1666 - Şubat 1736) İngiliz astronom. Elektriğin iletilebileceğini kanıtlayan ilk deneyleri yapmıştır. Elektriklendirilmiş bir şişede elektriğin, şişenin mantar kapağına da geçtiğini gören Gray bu gözleminden yola çıkarak ipek, cam, metal, çubuk ve benzeri cisimleri art arda iliştirip elektriğin bu cisimler aracılığı ile iletilebileceğini kanıtladı. 1729 yılında bir arkadaşı ile yaptığı bir deneyde elektriği art arda bağlı çeşitli cisimler aracılığı ile 255 metrelik bir uzaklığa kadar iletebilmeyi başardı. Çalışmalarından elde ettiği bilgiler ile çeşitli maddeleri iletken ve yalıtkan olarak ilk kez sınıflandıran Stephen Gray olmuştur. Akbank Akbank, Ocak 1948'de Adana'da Hacı Ömer Sabancı'nın da aralarında bulunduğu bir grup iş adamı tarafından bölgedeki pamuk üreticilerine finansman sağlamak amacıyla kurulmuş özel bankadır. Yaklaşık 94 milyar dolar seviyesindeki aktif büyüklüğü ile Türkiye'nin en büyük bankalarından biri haline gelmiştir. Akbank 2017 yılında Brand Finance tarafından hazırlanan “Dünyanın En Değerli 500 Banka Markası” araştırmasında üst üste 6. Kez ‘Türkiye’nin En Değerli Banka Markası’ olmuştur. Akbank bu marka değeri ile dünya genelinde 500 bankanın bulunduğu listede 94. sırada yer almıştır. Akbank ayrıca, 2015 yılında Brand Finance’in yaptığı “Dünyanın En Değerli 500 Markası” araştırmasında “Türkiye’nin En Değerli Markası” olmuştur. Banka’nın İstanbul’daki ilk şubesi 14 Temmuz 1950 tarihinde Sirkeci’de açılmış, 1954 yılında ise Genel Müdürlük İstanbul’a taşınmıştır. 1963 yılında tüm bankacılık işlemlerinde otomasyona geçmiştir. Banka’nın ilk yurt dışı temsilciliği Almanya’nın Frankfurt şehrinde açılmıştır. Banka, 1983 yılında ise daha sonra adı Sabancı Bank olarak değiştirilen ve yurt dışında kurulan ilk Türk özel sektör bankası olan Ak International Ltd.’i hizmete açmıştır. 1992 yılında Ak Yatırım Menkul Değerler A.Ş., 1997 yılında Ak Yatırım Ortaklığı A.Ş., 2000 yılında Ak Portföy Yönetimi A.Ş. ve Özel Bankacılık Bölümü ve 2002 yılında Ak Emeklilik A.Ş.’yi kuran Akbank, 2005 yılında Ak Finansal Kiralama A.Ş.’yi de bünyesine katmıştır. Mayıs 2005'te Ak Emeklilik, Ak Sigorta’ya satılmıştır. II. Dünya Savaşı’ndan sonra, Hacı Ömer Sabancı, Adanalı sanayici Ahmet Sapmaz ve Bekir Sapmaz kardeşler, Adana’nın sanayi kuruluşu Millî Mensucat’ın sahipleri dört iş adamı Nuh Naci Yazgan, Nuri Has, Mustafa Özgür ve Seyit Tekin ile birlikte bir banka kurmaya karar vermişlerdi. Kurucuların hepsi, Adana’da yaşayan Kayserili iş adamlarıydı. Amaçları bölgenin pamuk üreticilerine finansman sağlamaktı. Banka, 12 Nisan 1947 tarihinde ""Adana-Kayseri Bankası"" adıyla finans sektöründe yerini aldı. İki şehrin baş harfleri nedeniyle "“Akbank"” adıyla anıldı. Bu isim, aynı zamanda bölgede yetişen pamuğu temsil ettiği için seçilmişti. Tek şube ile küçük bir mahalli banka olarak kurulan Akbank, o dönem faaliyette olan dört bankanın en küçüğüydü. Akbank’ın kurucu ortakları ve hisseleri şöyleydi: Nuri Has (%15), Hacı Ömer Sabancı (%15), Nuh Naci Yazgan (%15), Mustafa Özgür (%15), Ahmet ve Bekir Sapmaz (%15), Seyit Tekin (%5). Kurucu ortaklardan geriye kalan %20'lik hissenin Adanalı ve İstanbullu itibarlı iş adamlarına satılması için kota konuldu. %10 hisse Adanalı iş adamlarına, %10 hisse ise İstanbullu iş adamlarına ayrıldı. Bu hisselerin de satılması ile 83 iş adamı bankanın kurucu ortaklar heyetinde yer aldı. Bankanın İstanbul’daki ilk şubesi 14 Temmuz 1950 tarihinde Sirkeci’de açıldı, 1954 yılında ise Genel Müdürlük İstanbul’a taşınmıştır. Kurucu ortaklar bankayı 1962 yılına kadar yönettiler. Yönetim Kurulu başkanlığını ortaklardan Seyit Tekin’in oğlu İbrahim Tekin yürüttü. 1962’de Sabancı Ailesi bankaya hakim oldu. Türkiye İş Bankası eski Yönetim Kurulu Başkanı Ahmet Dallı, Akbank’ın yönetim kurulu başkanlığına getirildi. Akbank 1963 yılında tüm bankacılık işlemlerinde otomasyona geçti. Banka’nın ilk yurt dışı temsilciliği Almanya’nın Frankfurt şehrinde açıldı. Dallı, politikaya atılıp 1969 seçimlerinde milletvekili olunca bankanın yönetim kurulu başkanlığına İş Bankası’nın eski yöneticilerinden Bülent Yazıcı getirildi. 70'li 80'li yıllarda Naim Talu’nun üstlendiği bu görevi 1998’den 2008'e kadar Erol Sabancı yürütmüştür. 2008 Mart ayından beri Akbank Yönetim Kurulu Başkanlığı görevini, Suzan Sabancı Dinçer yürütmektedir. Kasım 2008'de dünya çapında yaşanan ekonomik kriz, Türkiye'yi derinden etkilemeye başladığında, Akbank'ın 1.000'e yakın personelini işten çıkarttığı haberleri yayıldı. Bank Sen, işten çıkarılanların sayısının 1.400'ü bulduğunu ve bunun bankanın toplam iş gücünün %10'unu oluşturduğunu açıklayarak Akbank'ı protesto etti. Banka yetkilileri başlangıçta basının konuyla ilgili sorularını cevaplamaktan kaçındılar. Ancak, kısa bir süre sonra yaptıkları açıklamada, öncelikle bankanın toplam istihdamının azalmakta değil artmakta olduğunu, büyüme hedeflerinin değişmediğini, "devamlı olarak genç ve yetenekli kişileri bünyesine kattığını" belirterek "performans değerlendirmeleri ve emeklilik nedenleriyle, bankamızdan personel ayrılmaları da olmaktadır" dediler. Buna karşılık toplu işten çıkarılanların sayısı konusunda bir bilgi vermediler. Akbank'ın toplu işten çıkarmaları sendikalar ve basın tarafından eleştirildi. Akbank’ın 5 iştiraki bulunmaktadır. Ak Finansal Kiralama A.Ş., 1988 yılında kurulan şirketin tüm hisseleri 2005 yılında Akbank tarafından alınmış ve şirket bankanın iştirakleri arasına katılmıştır. Şirket leasing kapsamında bulunan tüm ekipmanlar için müşterilerine çözümler sunmakta, danışmanlık ve operasyonel destek sağlamaktadır. Ak Yatırım Menkul Değerler A.Ş., 1996 yılında kurulmuştur.Yerli ve yabancı yatırımcılara hisse senedi, tahvil-bono, repo, yatırım fonları, Vadeli İşlemler ve Opsiyon Borsası işlemleri alım satımında aracılık hizmetleri veren Ak Yatırım, müşterilerine kurumsal finansman konularında danışmanlık hizmeti de sunmakta, araştırma bölümünün hazırladığı raporlarla müşterilerin yatırım kararlarını desteklemektedir. Ak Yatırım, ABD kurumsal yatırımcılarına, Türkiye sermaye piyasalarına erişim sağlanmasına yönelik olarak, Ağustos 2009’da Wall Street’in en eski finansal hizmetler ve dealerlar arası aracılık kuruluşlarından biri olan Murphy & Durieu, L.P. ile stratejik işbirliği anlaşması yapmıştır. Ak Portföy Yönetimi A.Ş., Sermaye piyasalarında kurumsal ve bireysel portföylere, portföy yönetimi hizmeti vermek amacıyla 2000 yılında kurulan Ak Portföy Yönetimi A.Ş.(AKPortföy), %99,99 Akbank iştirakidir. AKPortföy, Akbank, Ak Yatırım ve AvivaSA’ya ait yatırım fonları ile Ak Yatırım Ortaklığı portföyünü yönetmektedir. Akbank N.V., 15 Haziran 2012 tarihi itibarıyla faaliyetlerine son vererek Akbank AG bünyesinde birleşmiştir. Akbank AG, Almanya’da faaliyet gösteren şirket, Akbank'ın %100 iştiraki olup kurumsal bankacılık hizmetleri sağlamaktadır. Akbank Dubai Limited, Aralık 2009’da Dubai Uluslararası Finans Merkezi’nde (DIFC) kurulan Akbank (Dubai) Limited satın alma ve birleşmelerde aracılık, halka arz ve Türk şirketlerinin farklı borsalarda kote edilmesi gibi konularda faaliyet göstermektedir. Akbank iştiraki olan şirket aynı zamanda müşterilerine fon sağlama, proje finansmanı ve özel bankacılık (private banking) faaliyetlerinde de aracılık ve danışmanlık hizmetleri vermektedir. Küresel İlkeler Sözleşmesi, (Global Compact), Akbank tarafından imzalanmıştır. Bu imza ile Akbank, insan haklarına saygılı, güvenli ve nezih iş ortamı sağlamak, çevreyi korumak, şeffaf kurumsal yönetimi kapsayan politika ve uygulamalar gerçekleştireceğine dair sorumluluk almaktadır. Akbank 2009 yılında kurumsal sosyal sorumluluk faaliyetlerinin takibi amacıyla Kurumsal Yönetim ve Sosyal Sorumluluk Komitesi’ni oluşturmuştur. Banka kurumsal yönetim ve sosyal sorumluluk konularında çeşitli uygulamalara sahiptir. Akbank Sanat, Akbank’ın sanat merkezi olan Akbank Sanat 1993 yılında kurulmuştur. Akbank Sanat 2003 yılından itibaren çağdaş sanata yönelerek yeni bir yapılanmaya girmiş ve düzenlediği sergilerle uluslararası birçok sanatçının eserlerini Türkiye'ye getirmiştir. İstanbul’un kültür ve sanat hayatında önemli bir yeri olan Beyoğlu’nda sürekli faaliyet gösteren Akbank Sanat yıl boyunca sergiler, söyleşiler, konferanslar, film gösterimleri ve konserlerle 700’ün üzerinde etkinlik organize etmektedir. Litografi ve serigrafi atölyesinde ise sanatçılara baskı yapma imkânı sunmaktadır. Akbank Çocuk Tiyatrosu, 41 yıldır Türkiye'nin birçok ilinde çeşitli oyunları sahneye taşımıştır. Hürriyet gazetesinin gerçekleştirdiği sosyal sorumluluk kampanyası çerçevesinde yeni oyunlar sergilemektedir. Akbank Caz Festivali, Türkiye'de gerçekleştirilen en büyük caz organizasyonudur. Akbank Kısa Film Festivali, Türkiye'de kısa film kültürünün yayılmasını, profesyonel ve amatör sinemacıların tanıtılmasını hedefleyen festival; 2004'ten bu yana sürmektedir. Uluslararası İstanbul Film Festivali, dünya sinemasının seçkin ve özgün filmlerinin yer aldığı festivale, birçok filmin oyuncuları ve yönetmenleri de katılmaktadır. 2004 yılından beri, Akbank tarafından desteklenen organizasyon, çoğunluğu genç bir izleyici kitlesine sahiptir. Salvador Dali Sergisi, Eylül 2008'den itibaren Sabancı Üniversitesi Sakıp Sabancı Müzesi'nde yer aldı. 385 eserle, şu zamana kadar İspanya dışında gerçekleştirilen en büyük Salvador Dali sergisidir. Rodin Sergisi, heykel sanatında oldukça önemli bir yere sahip olan Rodin'in eserleri, 2006 yılında Sabancı Üniversitesi Sakıp Sabancı Müzesi'nde gerçekleşen bir organizasyonla Türkiye'de sergilendi. Sponsorluğunu Akbank'ın üstlendiği sergi; Paris Rodin Müzesi koleksiyonundan toplam 203 eseri içeren Rodin retrospektifinde, ünlü sanatçının bronz, alçı, mermer heykelleri, arşiv fotoğrafları, antik heykel koleksiyonundan parçalar ve çok sayıda deseni yer aldı. Yüzlerce sanatseverle buluşan sergi kapsamında ayrıca konferanslar, heykel atölyeleri ve çocuk eğitim programı da yer aldı. Cirque du Soleil, kurulduğu günden bu yana, dünyanın çeşitli ülkelerinde turnelere çıkan ancak Türk hayranlarının yurt dışında ya da video koleksiyonlarından izlemekle yetinmek zorunda kaldığı bir topluluktur. Müzik, dans ve sahne şovunun mükemmel bileşimi olarak adlandırılan efsanevi topluluk, bugüne kadar tüm dünyada 5 kıtada milyonlarca izleyiciyle buluştu. 19 Şubat-4 Mart 2011 tarihleri arasında Türkiye’deki ilk gösterilerini Akbank ana sponsorluğunda gerçekleştiren topluluğu İstanbul’daki toplam 18 gösterisinde yaklaşık 80 bin kişi izledi. S.Ü. Sakıp Sabancı Müzesi’nde ziyarete açılan ZERO. Geleceğe Geri Sayım sergisi S.Ü. Sakıp Sabancı Müzesi’nde ziyarete açılan, II. Dünya Savaşı sonrası dünyaya hakim olan durağan ve olumsuz atmosfere bir cevap olarak doğan ve adını bir roketin kalkmasından önceki geri sayımdan alan ZERO akımına odaklandı. Sergi, 1957 yılında Almanya’da doğan ZERO’nun kurucuları Heinz Mack, OttoPiene, Günther Uecker’in eserleri ile akımın tinsel öncülüğünü üstlenmiş önemli sanatçılar Yves Klein, Piero Manzoni ve Lucio Fontana’nın farklı tekniklerde ürettiği 100’ün üzerinde eseri bir araya getirdi. Küratörlüğünü ZERO Vakfı Kurucu Yöneticisi ve küratör Mattijs Visser’in üstlendiği sergi, ZERO’nun omurgasını oluşturan Işık, Zaman, Boşluk, Renk ve Hareket temaları etrafında şekillendi. Pieter Van Musschenbroek Pieter (Petrus) van Musschenbroek (14 Mart 1692 - 19 Eylül 1761) Hollandalı bilim insanı. Musschenbroek , Leyden Üniversitesi'nde tıp okudu, daha sonra elektrostatik ilgisini çekti. Elektrik tarihinde adı geçen aygıtlardan biri "Leyden" şişesidir. 18. yüzyılın en gözde buluşlarından biri olan Leyden şişesinin mucidi Alman deneycisi E.G. von Kleist olmakla beraber, aynı buluşu bir yıl sonra, yani 1746 yılında Kleist'dan bağımsız olarak Leyden (Hollanda'nın bir kenti) Üniversitesi profesörlerinden Pieter van Musschenbroek'un da yapması ile buluş tarihine Leyden şişesi olarak geçmiştir. Leyden şişesi içine metal bir çubuk batırılmış, yarısına kadar su veya cıva gibi bir sıvı ile dolu bir cam şişeden oluşmaktadır. Dielektrik ortamını cam şişenin oluşturduğu bu tarihteki ilk bilinçli olarak yapılmış sığaç, elektriğin depolanarak çeşitli deneylerde bir kaynak olarak kullanılabilmesini sağlamaktaydı. Leyden şişesi de kısa bir sürede aynen von Guericke'nin elektrik makinası gibi Avrupa'da günün konusu haline geldi. Şişedeki metal çubuğa el değdirilerek çarpılma olayı sarayların eğlence konusunu ve meydanlarda gösteri yapan birçok açıkgözün geçim kaynağını oluşturdu. Leyden şişeleri kimyasal doğru akım bataryasının bulunuşuna dek her türlü elektriksel deneyde gerilim kaynağı olarak kullanıldı. Ingvar Kamprad Feodor Ingvar Kamprad (30 Mart 1926 - 27 Ocak 2018), İsveçli iş insanı. 1943 yılında IKEA şirketini kurdu. İş adamı ve IKEA mobilya perakende zincirinin kurucusu. Forbes Dergisi'nin "2006 Milyarderler Listesi"ne göre, 28 milyar dolarlık servetiyle dünyanın en zengin dördüncü insanıdır. Ingvar Kamprad, 1926 yılında güney İsveç’te dünyaya geldi. Çocukluğunu Agunnardy kasabası yakınlarındaki Elmtardy adlı çiftlikte geçirdi. Daha küçük yaşta bisikletiyle çevredeki komşulara kibrit satmaya başlayan Ingvar, kibritleri Stockholm’den ucuz bir fiyata toptan satın alıp onları tek tek satıyordu. Ucuz sayılabilecek bir fiyata satmasına rağmen tane başına yine de iyi kar etti ve kibritten sonra balık, yılbaşı ağacı süsleri, yem ve kalemler sattı. 1943 yılında babasının ona verdiği hediyeyi kullanarak IKEA’yı kurdu ve bu isim altında satış yapmaya başladı. IKEA kısaltması adı ve soyadının baş harfleri (I.K.) ile büyüdüğü köy ve çiftlik adlarının baş harflerinden oluşur (Elmtaryd (E) ve Agunnaryd (A). IKEA markası altında kalem, cüzdan, resim çerçeveleri, saatler ve naylon çoraplar sattı ve bu satışları uygun fiyatlarda tuttu. İki yıl sonra mobilya satışına da başlayan Kamprad, olumlu tepkiler aldı ve çizgisini genişletmiş oldu, bunu takibeden yıllarda mobilyalar için Almhult’da bir mağaza açtı, ve 1950’lerin başında tamamen ev mobilyalarına odaklandı. Mağazanın açılması IKEA’nın dönüm noktası oldu çünkü ilk defa insanlar, mobilyaları sipariş etmeden önce onları görüp dokunabilme fırsatı elde ediyorlardı. Böylece kaliteyi düşürme riskine rağmen rakiplerle girilen fiyat savaşlarında, fonksiyonlu, kaliteli mobilyaları ve uygun fiyat politikasıyla ön plana çıktı. Rakiplerden gelen baskılarla ve tedarikçilerin boykotları sonrasında 1955 yılında IKEA kendi mobilyalarını dizayn etmeye başladı. Ingvar Kamprad, 2005 yılında Forbes Dergisi’nin “milyarderler listesi”nde 28 milyar dolarlık servetiyle dördüncü sırada yer aldı. Okuma güçlüğü çeken Kamprad, 1976’dan itibaren İsviçre’de Epalinges’de yaşamaya başladı. Yerel bir televizyonda yer alan röportajına göre Ingvar, on beş yıllık bir araba kullanıyor, sadece ekonomi sınıfında uçuyor ve IKEA’daki çalışanlarına her zaman kağıdın her iki tarafını da kullanmalarını öğütlüyordu. 1994'te aktif faşistlerden Per Engdahl’ın özel mektuplarının basına yansımasıyla, Kamprad’ın 1942’de Engdahl’ın Nazi grubuna katıldığı ve en azından 1945’e kadar çeşitli para yardımlarında bulunduğu ortaya çıktı. Gruptan ne zaman çıktığı bilinmemesine rağmen Engdahl ile olan arkadaşlığı 1950’ye kadar sürdü. Daha sonraları bu dönemi, hayatının en büyük hatası ve pişmanlığı olarak açıklayan Kamprad, tüm yahudilerden ve IKEA çalışanlarından da birer mektupla özür diledi. Aynı zamanda alkolik olduğunu kabul eden Ingvar Kamprad, bu durumunun artık kontrolü altında olduğunu açıkladı. Kamprad evli ve dört çocuk sahibidir. Dağçatağı, Tosya Dağçatağı, Kastamonu ilinin Tosya ilçesine bağlı bir köydür. Kastamonu il merkezine 90 km, Tosya ilçesine 25 km uzaklıktadır. Yusuf AkÃ§ura Yusuf Akçura veya Kazanlı Yusuf Akçura ( 2 Aralık 1876 Simbir - ö. 11 Mart 1935, İstanbul), Türkçülük akımının önde gelen temsilcilerinden olan Tatar Türkü yazar ve siyasetçi. Türk Tarih Kurumu'nun kurucu üyelerindendir. TBMM'de 2., 3. ve 4. dönem İstanbul milletvekili, 5. dönemde 1935'te Kars milletvekili olarak mecliste yer almıştır. 1904 yılında yayımladığı "Üç Tarz-ı Siyâset" adlı makalesi Türkçülük akımının manifestosu kabul edilir. 2 Aralık 1876 tarihinde Moskova'nın doğusundaki Ulyanovsk'ta (eski adıyla Simbir) dünyaya geldi. Kazan'a göç etmiş Kırım Türkleri'nden aristokrat bir ailenin mensubu idi. Babası çuha fabrikası sahibi fabrikatör Hasan Bey, annesi Yunusoğulları'ndan Bibi Kamer Banu Hanım idi. 2 yaşında iken babasını kaybetti. Annesinin kaza geçirip yatılık olması üzerine 1883'te İstanbul'a göç ettiler. Annesi, İstanbul'da Dağıstanlı Osman Bey ile evlendi. Osman Bey, Yusuf'un eğitimi ile yakından ilgilendi, onu asker olmaya teşvik etti. Kuleli Askeri Lisesi'nde öğrenim gördükten sonra 1895 yılında Harp Okulu'na girdi. Harbiye yıllarında Necip Asım Yazıksız'ın, Veled Çelebi'nin, Bursalı Tahir Bey'in Türkçülük fikrine ait yazıları ile İsmail Gaspıralı'nın Bahçesaray'da yayımlanan ve bir ara İstanbul'da da dağıtılan Tercüman Gazetesi Türkçülük fikirlerinin oluşmasını etkiledi. 1897 yılında Malumat Dergisi'nde yayımladığı "Şehabettin Hazret" adlı ilk makalesini Rusya Türkleri ile Osmanlı Türkleri'ni tanıştırma amacıyla kaleme aldı. Okulun 2. sınıfında iken Türkçülük hareketlerine katılmaktan dolayı 45 gün ceza aldı. Erkân-ı Harbiye sınıfına ayrıldıktan sonra askeri mahkeme tarafından müebbet olarak Fizan'a sürgün edildi ve askerlikten uzaklaştırıldı. Fizan'a sürgün edilen diğer 83 kişi ile beraber 1899 yılında Trablusgarp'a ulaştı. Onları Fizan'a gönderecek yol parası bulunamadığından Trablusgarp'ta hapsedildiler. İttihat ve Terakki Partisi'nin girişimleri sonucu bir süre sonra şehir içinde serbest dolaşma izni aldı ve bazı resmi görevler aldı. Aynı yıl, kendisiyle birlikte sürgün edilmiş olan Ahmet Ferit Bey ile Fransa'ya kaçtı. Paris'te üç yıl Paris Siyasi Bilgiler Okulu'na devam etti. Türkçülük fikirleri yaşamının bu döneminde olgunlaştı. Okulda, Albert Sorel gibi ulus öğretisinin üzerinde ısrarla duran profesörlerden ders aldı. Eski bir Jön Türk olan Türk mülteci Dr. Şerafettin Mağmumi'nin telkinleri de onun görüşlerinde etkili oldu. "Osmanlı Devleti Kurumlarının Tarihi Üstüne Bir Deneme" adlı tezini vererek okuldan, üçüncülükle mezun oldu. 1903 yılında, İstanbul'a dönmesi yasak olduğu için amcasının yanına Kazan'a gitti ve dört yıl kaldı. Tarih, coğrafya, ve Osmanlı Türk Edebiyatı öğretmenliği yaptı. Ahmet Rıza'nın çıkardığı "Şura-yı Ümmet" ve "Meşveret" gazetelerinde adsız yazıları yayımlandı. Kazan’da iken yazdığı ve onu Türk siyasal hayatında meşhur eden "Üç Tarz-ı Siyâset" isimli dizi makalesi 1904 yılında Mısır (Kahire)’da yayımlanan “"Türk"” adlı gazetede çıktı. İstanbul'a geldiği 1908 yılına kadar Kazan'da siyasal ve kültürel faaliyetlerde bulundu. Türkçülük fikrini yaymak üzere "Kazan Muhbiri" adlı bir gazete çıkardı. Gaspıralı İsmail Bey, Alimerdan Bey, Abdürreşit Kadı İbrahimof gibi Türkçülerle birlikte 1905 yılında "Rusya Müslümanları İttifakı" adında bir parti kurdu. Kuzey Türkleri bu parti sayesinde ilk kez Rus meclisi Duma'ya temsilci gönderdi. Akçura, seçimler bitene kadar hapiste tutulmuştu. 1907 yılında Rusya'da meclis dağıtılmış, kanunlar Rus olmayanlar aleyhine değişmişti. Bu gelişmelere karşı yayın yapan Akçura tutuklanmak için arandığı sırada Osmanlı Devleti'nde II. Meşrutiyet'in ilan edildiğini öğrendi. Bunun üzerine işlerini tasfiye edip 1908 yılının Ekim ayında İstanbul'a gitti. İstanbul'a geldikten sonra Darülfünun'da ve Mülkiye Mektebi'nde tarih dersleri verdi. Bütün ısrarlara rağmen İttihat ve Terakki Partisi'ne girmedi. 25 Aralık 1908 tarihinde İstanbul’da, Ahmet Mithat, Emrullah Efendi, Necip Asım, Bursalı Fuat Raif, Feylesof Rıza Teyfik ve Ahmet Ferit ile birlikte Türk Derneği'nin kurucuları arasında yer aldı. Türk milliyetçilik esasına dayalı ilk dernek olan Türk Derneği'nin ömrü kısa oldu, yerine 18 Ağustos 1911 tarihinde Türk Yurdu Derneği kuruldu. Mehmet Emin, Ahmet Hikmet, Ağaoğlu Ahmet, Hüseyinzade Ali Bey, Akil Muhtar ile birlikte kurucular arasında yer aldı ve derneğin yayın organı olan Türk Yurdu Dergisi'ni 17 yıl boyunca idare etti. 1912 yılında kurulan Türk Ocağı’nın kuruluşunda da etkin rol aldı. Rusya'daki Türklerin haklarını korumak için 1916 yılında Rusya Mahkûmu Müslüman Türk-Tatarların Hukukunu Müdafaa Cemiyeti'ni kurdu. Çeşitli Avrupa ülkelerinde Rusya'daki Türklerin haklarını dile getiren konferanslar verdi. 1918 yılında Rusya’daki Türk esirleri kurtarmak için Hilâl-i Ahmer Cemiyeti (Kızılay) temsilcisi olarak Rusya'ya gitti ve bir yıl kaldı. 1919 yılında yurda döndüğünde arkadaşı Ahmet Ferit'in kurduğu siyasi bir parti olan Millî Türk Fırkası'na katıldı. Aynı yılın sonunda İngilizler tarafından tutuklandı. 1920 yılında hapisten çıkınca Ahmet Ferit Bey'in eşi Müfide Ferit'in kız kardeşi Selma Hanım ile evlendi ve Millî Mücadele'ye katılmak üzere Anadolu’ya geçti. Hariciye Vekâleti'nde Genel Müdür olarak görev yaptı. 1923 yılında İstanbul mebusu seçilerek meclise girdi. Kurtuluş Savaşı sonrası TBMM adına İstanbul'u İtilaf Devletleri temsilcilerinden teslim aldı. 1925 yılında Ankara Hukuk Mektebi'nde siyasi tarih dersleri vermeye başladı. Mustafa Kemal'in kültür ve siyaset danışmanı olarak çalışmaktaydı. 1931 yılında Mustafa Kemal tarafından Türk Tarih Kurumu'nun kuruluşunda görevlendirildi ve ertesi yıl kurumun başına getirildi. Birinci Türk Tarih Kongresi'ni yönetti. 1933 yılındaki üniversite reformundan sonra İstanbul Üniversitesi'nde siyasi tarih profesörü oldu. Kars milletvekili iken 11 Mart 1935 tarihinde geçirdiği kalp krizi sonucunda İstanbul'da öldü. Edirnekapı Şehitliği’ne defnedildi. Türkçülük akımının manifestosu olarak kabul edilen 32 sayfalık "Üç Tarz-ı Siyâset "makalesinde Akçura, Osmanlı İmparatorluğu'nun tekrar toparlanabilmesi için üç ana görüşün bulunduğunu (Osmanlıcılık, İslamcılık, Türkçülük) ve bunlar arasında en uygununun Türkçülük doktrini olduğunu savundu. Osmanlıcılığı artık uygulanamaz olarak değerlendirip reddetti. İslam'ın ise Türkçülükte karşılığı bulunmayan "kuvvetli teşkilât ve heyecan" sahibi olduğunu ifade edip, İslam'ın Hristiyanlık örneğinde olduğu gibi içinde milliyetlerin gelişmesine izin verecek şekilde değişmesi gerektiğini savundu. Türkçülüğün bir diğer kurucu babası olarak değerlendirilen Ziya Gökalp'ın devletçi milliyetçiliğinden farklı olarak, alt sınıfların entegre edilmesini ön gören sosyal içerikli, "burjuva" türü bir milliyetçilik tasarladı. Birinci Türk Tarih Kongresi'nde sunduğu tebliğden: Ã†gir Ægir, İskandinav mitolojisinde aynı zamanda deniz tanrılarından biri olan devdir. Bazen Denizler Kralı olarak da anılır. "Okyanusun gücü" olarak kişileştirildiği de görülmüştür. Karısı Ran'dır Caddy (anlam ayrımı) Caddy, aşağıdaki anlamlara gelebilir: Raymond Boudon Raymond Boudon (27 Ocak 1934 - 10 Nisan 2013), aslında felsefe eğitimi görmüş, ünlü Fransız sosyoloji uzmanıdır. Fransa'nın en prestijli bilim ve edebiyat okulu École Normale Supérieure mezunudur. Üstün zekalılar için olan bu okulda okumak hiç kolay değildir; bu okula dünya çapında en başarılı öğrenciler, son derece güç bir sınavlar silsilesinden geçerek kabul edilirler. Zira okulda Fransa'nın en önemli ve alanında uzman bilim insanları ve filozofları ders vermektedir. École Normale Supérieure eğitiminden sonra Bordeaux Üniversitesi'nde de öğretim görevlisi olmuştur. En önemli kitapları olarak Bourricaud ile birlikte hazırladığı "Dictionnaire Critique de la Sociologie" ile "L'inegalité des Chances" sayılabilir. Boudon, kitaplarında nicel yöntemleri benimsemiştir. 10 Nisan 2013'te Paris'te 79 yaşında ölmüştür. Lenz yasasÄ± İletken tel sarımlı bir bobin (solenoid) alıp içine bir mıknatıs sokup çıkarırsak bir manyetik alan oluşur. Bu durumda, solenoid, mıknatısın oluşturduğu manyetik alanı yok etmek üzere karşı tepki göstererek ters yönde bir manyetik alan meydana getirir. Sonuç olarak solenoid, mıknatısın müdahalesinin oluşturduğu manyetik alana karşılık manyetik alan üretecek bir elektrik akımı üretir. Bu, endüksiyon bobininin yaptığı akıma endüklenmiş akım denir. Bu akımın, kendisini oluşturan manyetik alana zıt yönde bir alan oluşturacak şekilde akacağını Heinrich Lenz bulduğundan LENZ kanunu olarak anılır. "Endüksiyon elektromotor kuvvetinin meydana getirdiği akım, kendisini meydana getiren akım değişmesine veya harekete karşı koyar." şeklinde de tanımlanır. Bobin içerisindeki kuvvet çizgilerinin değişimi, bobinde zıt elektromotor kuvvet (zıt EMK Ez) adı verilen bir gerilim endükler. Bu gerilimin yönü kaynak gerilimine ters yöndedir. Dolayısıyla da zıt EMK, bobinden, kaynak geriliminin oluşturduğu akıma ters yönde bir akım akıtmaya çalışır. . LENZ kanununa göre zıt EMK, büyümekte olan devre akımını küçültücü, küçülmekte olan devre akımını ise büyültücü yönde etki yapar. École normale supérieure École Normale Supérieure (), Fransa'nın en prestijli yükseköğrenim kurumu. Dünya çapında en başarılı öğrencilerin son derece ağır sınavlardan geçerek alındıkları okulda Fransa'nın en önemli bilim insanları ve filozofları ders verir. Türkiye'den çok az sayıda üstün yetenekli öğrenciler üniversiteye kabul edilmiştir. Bu kişilerden en çok tanınan ise Cahit Arf'dır. Okulun İngiltere'de değişim için anlaşmalı olduğu sadece üç yükseköğrenim kurumu vardır; Cambridge, Oxford ve Londra Ekonomi Okulu'tir. Fransa'da dört adet École Normale Supérieure vardır. École Normale Supérieure: Paris'te ENS-Ulm diye de bilinen okul, Quartier Latin'da tarihî binasında fen, sosyal bilimler ve lettres eğitimi vermektedir. École Normale Supérieure öğrencileri arasında 1983 yılında Nobel Ekonomi Ödülü'nü almış Gérard Debreu, Cahit Arf, Albert Camus gibi ünlü isimler yer alır. Ayrıca ünlü filozof Louis Althusser burada öğretmenlik yapmıştır. = Okulun önde gelen mezunları = Fields Madalyası alan tüm Fransızlar École Normale Supérieure'de okumuştur: Stanislas Dehaene (1984) (Collège de France Deneysel Psikoloji başkanı), Louis Pasteur (1843), kimyager ve kuduz aşısını bulan biyolog. Édouard Branly (1865), Marcel Brillouin (1878), Léon Brillouin, Hubert Curien (1945), Thomas Fink, Jean Baptiste Joseph Fourier, Paul Langevin (1894), Yves Rocard, Georges Sagnac (1889), Roger Apéry (1936), Paul Emile Appell (1872), Cahit Arf (1932), René-Louis Baire (1892), Arnaud Beauville (1966), Pierre Berthelot (1962), Émile Borel (1889), Louis Boutet de Monvel (1960), Marcel Brillouin (1874), François Bruhat (1948), Élie Cartan (1888), Henri Cartan (1923), cofounder of Bourbaki, Pierre Cartier (1950), Claude Chevalley (1926), Gustave Choquet (1934), Henri Cohen (1966), Yves Colin de Verdière (1964), Jean-Louis Colliot-Thélène (1966), Pierre Colmez (1981), Antoine Augustin Cournot (1821), Louis Couturat (1887), Jean Gaston Darboux (1891), Georges Darmois (1906), Patrick Dehornoy (1971), Jean Delsarte (1922), cofounder of Bourbaki, Michel Demazure (1955), Arnaud Denjoy (1902), Jean Dieudonné (1924), cofounder of Bourbaki, Jacques Dixmier (1942), Pierre Dolbeault (1944), Adrien Douady (1954), Paul Dubreil (1923), Charles Ehresmann (1927), cofounder of Bourbaki, Ivar Ekeland (1963), Hélène Esnault (1973), Pierre Fatou (1898), Maurice René Fréchet (1900), Évariste Galois (1829), originated Galois theory, René Gâteaux (1907), Roger Godement (1940), Édouard Goursat (1876), Jacques Hadamard (1884), Guy Henniart (1973), Jacques Herbrand (1925), Luc Illusie (1959), Marie-Louise Jacotin (1926), Hervé Jacquet (1959), Gaston Julia (1911), François Labourie (1980), Jean-Louis Koszul (1940), Vincent Lafforgue (1992), Gérard Laumon (1972), Henri Lebesgue (1894), Jean-François Le Gall (1978), Pierre Lelong (1931), Jean Leray (1926), André Lichnerowicz (1933), Jacques-Louis Lions (1950), François Loeser (1978), Édouard Lucas (1861), Bernard Malgrange (1947), Szolem Mandelbrojt (?), Loïc Merel (1986), Paul-André Meyer (1954), Yves Meyer (1957), Paul Montel (1894), André Néron (1943), Joseph Oesterlé (1973), Henri Padé (1883), Paul Painlevé (1883), Mihailo Petrović (1890), Charles Émile Picard (1874), Charles Pisot (1929), Georges Poitou (1945), René de Possel (1923), Victor Puiseux (1837), Michel Raynaud (1958), Pierre Samuel (1940), Sylvia Serfaty (1994), Christophe Soulé (1970), Jean-Marie Souriau (1942), Gheorghe Tzitzeica (1896), Jean-Louis Verdier (1955), Ernest Vessiot (1884), Claire Voisin (1981), Jean-Loup Waldspurger (1972), André Weil (1922), Jean-Pierre Wintenberger (1973). Louis Althusser (1939), Raymond Aron (1924), Étienne Balibar (1960), Georges Canguilhem (1924), Emile Auguste Chartier "Alain" (1889), André Comte-Sponville (1972), Jean Cavaillès (1923), Jacques Derrida (1952), Michel Foucault (1946), Maurice Merleau-Ponty (1926), Jean Hyppolite, Jacques Rancière (1960), Philippe-Joseph Salazar (1975), Hippolyte Taine (1893), Simone Weil (1928), Quentin Meillassoux, Paul Vidal de la Blache (1863). Jean-Michel Berthelot (1966), Pierre Bourdieu (1951), Raymond Boudon (1951), Ã‰mile Durkheim (1879). Paul Bénichou (1927), Robert Brasillach, Aimé Césaire (1935), Assia Djebar (1955), Jean Giraudoux (1903), Julien Gracq (1930), Sabiha Al Khemir (1982), Paul Nizan (1924), Charles Péguy (1894), Jules Romains (1906), Éric-Emmanuel Schmitt (1980), Jean-Pierre Richard (1941), Gérard Genette (1951). Marc Bloch (1904), Jacqueline de Romilly (1933), Georges DumÃ©zil (1916), Lucien Febvre (1899), Marcel Granet (1904), Pierre Grimal (1933), Henri Hauser (1885), Jacques Le Goff (1945), Emmanuel Le Roy Ladurie (1949), Paul Mantoux (1894), Neil MacGregor, Jacques Soustelle (1929). Yves Balasko (1964), Thomas Piketty (1989), Emmanuel Saez (1992), Xavier Gabaix (1991), Esther Duflo (1992), Nicole El Karoui (1964). Pierre Brossolette (1922), Laurent Fabius (1966), Fransız başbakan (1984-1986), Édouard Herriot (1891), Jean Jaurès (1878), Alain Juppé (1964), Fransız başbakan (1995-1997), Paul Painlevé (1883), Georges Pompidou (1931), Fransa başbakanı (1962-1968) sonra cumhurbaşkanı (1969-1974), Michel Sapin, Laurent Wauquiez (1994). = Paris'dekiden başka Fransa'da üç tane Écoles Normales Supérieures = Haseki Camii (anlam ayrımı) Haseki Camii, aşağıdaki anlamlara gelebilir: Ã‡una, Hadim Çuna, Konya'nın Hadim ilçesine bağlı bir Türk köyüdür. Göynükışla köyü ile birleşerek belediyelik olmuştur. Diğer bir ismi ise Yeni Konak olarak geçer. göksu ya yakın olması sebebi ile bu toros dağının köyünde incir antepfıstığı gibi ürünler yetişir. köy meşe ormanının içine kurulmuş şirin bir köydür. çunada Türkiye'nin en iyi kara üzümü yetiştirilir. köyün %90 geçimini bağcılıktan sağlar. Haseki Camii, Ä°stanbul Haseki Camii, İstanbul'un Fatih ilçesinde Haseki ile Cerrahpaşa semtleri arasında Avratpazarı'nda bulunan Kanuni Sultan Süleyman'ın eşi Hürrem Sultan tarafından eşi Haseki Hürrem Sultan için 1538-1539 arasında tamamlanmıştır (Kuban, 1998:106). Mimarı Sinan'dır. Haseki Külliyesi cami, medrese, darüşşifa, imaret, medrese, mektep, sebil ve aşevinden meydana gelir. 1539'da tek kubbeli olarak yapılan caminin I. Ahmet zamanında (1612) giriş duvarı kaldırıldı ve iki sütunla bir kubbe daha eklenerek bina genişletildi. Ayrıca son cemaat yeri de yapıldı. Cami, tek minarelidir. Medresenin pencereleri üstünde kalmış olan iki çini pano Topkapı Sarayı müzesinde Türk Çinileri dairesinde sergilenmektedir. Sinan'ın özgün tek kubbeli camii 1538'de yapılmış, 1603-17'de Hasan Bey tarafından ikinci bir kubbe yapılmış, üç kemerli revak eklenmiştir. İki kubbe arasında yeni bir mihrap yapılmıştır. Depremde hasar görmüş ve tamir edilmiştir. Son cemaat yeri özgün kubbe tarafındadır. Heinrich Lenz Heinrich Friedrich Emil Lenz (Şubat, 1804 - Şubat, 1865) Alman fizikçi. Lenz, bugün Estonya sınırları içinde bulunan Tartu da doğdu. 1820'de Tartu Üniversitesi'nde fizik ve kimya ile ilgilendi. 1823 - 1826 arasında Otto von Kotzebuearound ile dünya turuna çıktı. Yolculukları sırasında deniz suyu ve iklimler konusunu inceledi. Yolculuklardan sonra St. Petersburg Üniversitesinde matematik ve fizik üzerine çalıştı. Daha sonra elektromanyetizma ile ilgilendi. 1834'te kendi ad覺yla an覺lan Lenz yasas覺'n覺 buldu. Kılıçkaya, Yusufeli Kılıçkaya, Artvin ilinin Yusufeli ilçesine bağlı bir köy. Köyün 630'lu yıllardan beri uzun süre kullandığı eski adı, Ermenice'de "Arsi diyarı" anlamına gelen Ersis'tir. Cumhuriyet kurulduktan sonra belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Yusufeli ilçe merkezine 22 km, Artvin il merkezine 120 km uzaklıktadır. Sadiye Hanım, 1930 yılında Kılıçkaya Belediyesine Belediye Başkanı seçilerek, "Türkiye’nin İlk Kadın Belediye Başkanı" olmuş iki yıl bu görevi yürütmüştür. Ekincik Haseki HamamÄ± Haseki Hamamı, İstanbul'da Ayasofya Müzesi ile Sultanahmet Camii arasında yer alan tarihi Türk hamamı. Hamam, I. Süleyman'ın eşi Hürrem Sultan tarafından, 1556-1557 yılları arasında devrin meşhur mimarı Sinan'a yaptırılmıştır. Hamamın inşa edildiği yerde eskiden Zeuksippos Banyoları'nın varmış. 1910 yılına kadar kullanılan hamam, uzun yıllar kapalı kalmıştır. Zaman zaman cezaevi, kâğıt deposu ve benzin deposu olarak kullanılmıştır. 1957 – 1958 yıllarında onarılan hamam, 2008 halı satış mağazası olarak kullanılmıştır. Klasik devir Osmanlı hamamları üslubundaki yapı, çifte hamam şeklinde ve 75 m uzunluğundadır. Bu hamamda, Türk hamam mimarisinde bir yenilik olmak üzere ilk defa kadınlar ve erkekler kısmı aynı eksen üzerinde yapılmıştır. Ayasofya Hürrem Sultan Hamamı, Hürrem Sultan tarafından, 1556 yılında, hayrat olması amacıyla Mimar Sinan a yaptırılmıştır. Klasik devir Osmanlı hamamları uslubundaki yapı, çifte hamam şeklinde ve 75 m uzunluğundadır. Bu hamamda, Türk hamam mimarisinde bir yenilik olmak üzere ilk defa kadınlar ve erkekler kısmı aynı eksen üzerinde yapılmıştır. İki bölümün sıcaklık kısımları bitişiktir, soyunmalıklar eksenin iki ucunda yer alır. Erkeklerin soyunmalık, soğukluk ve sıcaklığını kadınlar kısmı nın sıcaklık, soğukluk soyunmalığı tekip eder. Binanın duvarları bir sıra kesme taş, iki sıra tuğla olarak örülmüştür. Erkekler kısmının soyunmalığında cephede üstte dörder, kadınlar kısmı soyunmalığında ise üçer sivri kemerli pencere vardır. Kapının bütün kubbeleri kurşun ile kaplıdır. Erkeler kısmı cephesinde diğer hamamlardan farklı olarak ortasında bir kubbe olan sütunlu bir revak yer alır. Kubbe ve revak tavanı tuğla dekor ile süslüdür. Hamamın abidevi giriş kapısının kemerinde bir kırmızı, bir beyaz palmet dekoru ve üzerinde yeşil zemine altınla yazılmış kitabe bulunmaktadır. Soyunmalık kare şeklindedir ve üzeri kubbeyle örtülüdür. Kubbeye geçiş trompla sağlanmıştır. Kubbenin etrafını zikzak şeklinde bir yaprak frizi çevirir. Ayrıca dört duvarda sivri kemerli nişler yer alır. Dikdörtgen bir plan gösteren bu kısımdan, üzerinde 3 kubbe bulunan soğukluğa, oradan da bir kapıyla sıcaklığa geçilir. Soğukluğun sağ tarafında helalar, solda ise usturalık yer alır. Planı haç şeklinde olan sıcaklığın 4 eyvanı ve 4 halveti vardır. Halvetler, müstakil odalar halindedir ve üzerleri küçük kubbelerle örtülüdür. Ortada sekizgen bir göbek taşı bulunur. Bu kısmın önceleri renkli mozaikle kaplı olduğu bilinmektedir. Kubbe, sekizgen mekanın duvarlarına oturtulmuştur. Tarihi yarımadada, Sultanahmet Cami ve Ayasofya Müzesinin tam ortasında yer alan Ayasofya Hürrem Sultan Hamamı; hamam, restoran ve cafe bölümleri ile üç dönümlük alana yayılmaktadır. - Soğukluk Soğukluk bölümünde; VIP oda, özel oda ve 48 soyunma dolabı ile kuaför, resepsiyon, masaj odaları, teras katında dinlenme alanı, vitamin bar ve Ayasofya Hürrem Sultan Hamamı için özel üretilmiş ürünlerin satıldığı butik bulunmaktadır. Soyunmalık olarak da adlandırılan bu mekanda, hamam sonrası keyifli sohbetler yapılabileceği gibi 26 metrelik devasa kubbesinin altında huzur dolu zamanlar geçirilebilir. - Ilıklık Sıcaklık bölümünde terledikten sonra, kese servisinin yapıldığı alandır. Aynı bölümde orijinal Osmanlı taşları ile yapılmış tuvaletler ve Cehennemlik bölümü de bulunmaktadır. - Sıcaklık Göbek taşı, eyvanlar ve halvetlerden oluşan bu alan terlemek için idealdir. Günümüzün buhar odası olarak sayılabilecek halvetlerin ortam sıcaklığı 50 dereceye kadar ulaşmaktadır. Kendini Kanuni veya Hürrem gibi hissetmek isteyen misafirler için Sultan Eyvanlarının da bulunduğu sıcaklık bölümünde köpük masajı servisi sunulmaktadır. Susheela Raman Susheela Raman, Hint/Çingene asıllı, İngiltere'de doğup büyümüş şarkıcı. Avustralya’da yaşayan Raman, İngiltere’nin en onemli prodüktörü olan Sam Mills ile 2001’de yaptığı ilk albümü "Salt Rain" yalnızca İngiltere'de 200 bin sattı. Hint ve folk rock tarzında şarkılar seslendirmektedir. Susheela Raman aynı zamanda Mercan Dede'nin 'Su' (2004) albümünde 'Ab-ı Beka' adlı parçada vokal yapmıştır. Nagumomo parçasına 'cheb mami' adlı Cezayir asıllı sanatçıyla düet yapmıştır. Feijenoord Stadyumu Feijenoord Stadion Hollanda'nın köklü kulüplerinden Feyenoord takımının stadyumudur. Kapasitesi 51.177 kişidir. İsmi "de kuip" olarak da bilinir. İnşası 1937 yılında tamamlanmıştır. Rotterdam da yer almaktadır. Birleşmiş Milletler Kalkınma Programı Birleşmiş Milletler Kalkınma Programı (UNDP), Birleşmiş Milletler'in küresel kalkınma ağı oluşturmak için kurduğu bir programdır. Özellikle gelişmekte olan ülkelere odaklanarak, insanların daha iyi yaşam standartlarına sahip olmaları için gerekli olan bilgi, deneyim ve kaynakları sağlar. UNDP, bu amaç doğrultusunda hükümetler, sivil toplum kuruluşları, akademi ve iş çevreleri ile iş birliği yaparak kalkınma çalışmaları yapar. Merkezi New York’ta bulunan Birleşmiş Milletler Kalkınma Programı, üye ülkelerdeki gönüllü katılımcılardan oluşmuştur. Kurumun 166 ülkede, yerel hükümetlerle birlikte çalışarak kalkınmaya destek olan ofisleri bulunur. UNDP aynı zamanda, uluslararası düzeyde yaptığı çalışmalar ile Binyıl Kalkınma Hedefleri’ne ulaşmaları yolunda ülkelere yardımcı olur. UNDP, uzman görüşleri, eğitimler ve destek fonları sunarak özellikle az gelişmiş ülkelere destek olur. UNDP, Binyıl Kalkınma Hedefleri’ne ulaşmak ve küresel kalkınmayı desteklemek için yoksulluğun azaltılması, demokratik yönetişim, enerji ve çevre, sosyal kalkınma, kriz önleme ve atlatma konuları üzerinde çalışır. Aynı zamanda, insan haklarının korunmasını ve kadının güçlendirilmesini de destekler. Tüm bu çalışmaları ve projelerinin yanı sıra, Birleşmiş Milletler İnsani Gelişme Raporu ofisi de, her yıl kalkınma sürecini değerlendiren ‘İnsani Gelişme Raporu’nu yayınlar. Bu küresel rapora ek olarak, bölgesel, ulusal ve bölgesel İnsani Gelişme Raporları da yayınlanır. Birleşmiş Milletler Kalkınma Programı, 22 Kasım 1965’te, EPTA( Teknik Yardım Genişletilmiş Programı) ve Birleşmiş Milletler Özel Fonu’nun ortaklığı ile kurulmuştur. 1971’e gelindiğinde, iki kurum da UNDP adı altında birleşmiştir. Özel Fon Birleşmiş Milletler’in teknik yardımının kapsama alanını genişletmek için çalışırken, EPTA da gelişmemiş ülkelerin ekonomik ve politik problemlerine yardımcı olmak için çalışır. Birleşmiş Milletler Kalkınma Programı Başkanı, Genel Sekreterlik tarafından atanır ve Genel Kurul tarafından dört yıl süreyle onaylanır. Program Başkanı, Birleşmiş Milletler Genel Sekreter Yardımcısı seviyesindedir ve Birleşmiş Milletler Kalkınma Programı’ndaki sorumluluklarının yanı sıra, Birleşmiş Milletler Kalkınma Grubu’nun da başında yer alır. Yeni Zelanda’nın eski başbakanı Helen Clark, şu anda Birleşmiş Milletler Kalkınma Programı başkanlığını yürütmektedir. Adaylığı hem kendi ülkesi hem de Avustralya, Pasifik, İngiltere ve Birleşmiş Milletler Kalkınma Programı yönetim kurulunda yer alan, Haiti, İran, Sırbistan, Hollanda ve Tanzanya tarafından desteklenmiştir. 2009 yılında, Kemal Derviş’ten sonra, Birleşmiş Milletler Kalkınma Programı başkanı olarak atanmıştır. Birleşmiş Milletler Kalkınma Programı, başkanın yönettiği Birleşmiş Milletler Kalkınma Grubu toplantılarında Başkan Vekili ile temsil edilir. Birleşmiş Milletler Kalkınma Programı başkan yardımcılığını Afrika adına Tegegnework Gettu (Etiyopya), Arap Birliği adına Sima Sami Bahous (Ürdün), Asya ve Pasifik adına Ajay Chhibber (Hindistan), Bağımsız Devletler Topluluğu ve Avrupa adına Cihan Sultanoğlu (Türkiye), Latin Amerika ve Karayipler adına Heraldo Munoz Valenzuela (Şili) ve Danimarka adına Jens Wandel yürütmektedir. Birleşmiş Milletler Kalkınma Programı’nın ilk başkanı, Marshall Planı'nı uygulamaya koyan eski Ekonomik İşbirliği Yönetimi başkanı Paul G. Hoffman’dır. Onu takiben, Massachusetts eyaletinin eski cumhuriyetçi milletvekili Bradford Morse, William Draper, Dünya Bankası’nda Dış İlişkiler Başkan Yardımcılığı yapmış olan Marm Malloch Brown, Türkiye Cumhuriyeti Ekonomi Bakanlığı’nın eski başkanı Kemal Derviş, UNDP başkanlığını yürütmüştür. Birleşmiş Milletler Kalkınma Programı, Birlemiş Milletler’in kalkınma alanındaki faaliyetlerinde, Birleşmiş Milletler Kalkınma Grubu’nun lideri ve mukim koordinatör olarak yer alır. Bu grup, Birleşmiş Milletler’in ulusal düzeyde etkisini artırmak adına 1997 yılında Genel Sekreterlik tarafından kurulmuştur. Birleşmiş Milletler Kalkınma Grubu, işlevsel grupları bir araya getirerek kalkınma alanında çalışır. Grup, Birleşmiş Milletler Kalkınma Programı Başkanı tarafından yetkilendirilir. Birleşmiş Milletler Kalkınma Grubu, kurumların beraber çalışarak ülke sorunlarını analiz etmesi, destek programlarını planlaması ve uygulaması, sonuçların değerlendirilmesi ve değişimin savunulmasına olanak tanıyan plan ve yöntemler geliştirir. Bu girişimler, Birleşmiş Milletler’in Binyıl Kalkınma Hedefleri’ne ulaşmada ülkelere yardımcı olmasını sağlar. Otuz iki Birleşmiş Milletler kurumu bu grubunun bir parçasıdır. Birleşmiş Milletler Kalkınma Grubu’nun yönetim kurulu, UNICEF(Birleşmiş Milletler Çocuklara Yardım Fonu), UNFPA(Birleşmiş Milletler Nüfus Fonu), WFP(Dünya Gıda Programı) ve UNDP( Birleşmiş Milletler Kalkınma Programı) olmak üzere dört kurucu üyeden oluşur. Mukim koordinatörlük sistemi, Birleşmiş Milletler’in, sahadaki kalkınma faaliyetleri ile ilgilenen tüm kuruluşlarını koordine eder. Ulusal düzeydeki işlevsel faaliyetlerin etkinliğini ve verimliliğini artırmak için Birleşmiş Milletler’in farklı kuruluşlarını bir araya getirir. Birleşmiş Milletler Kalkınma Programı tarafından kurulan, atanan ve yönetilen Mukim Koordinatörlükleri, 130 ülkede yer alan Birleşmiş Milletler ülke temsilciliklerine yol gösterir. Aynı zamanda, kalkınma faaliyetlerinde de Genel