öyle. Yoksulluğun içinden çıkıp gelen köylü çocuklarının kendilerini hemen nasıl değiştirdiklerini, bunu yaparken de doğayı nasıl değiştirmeye başladıklarını görmüş. Bu onu daha on-on iki yaşlarında toplum, direnme, yazgı kavramlarıyla karşılaştırmış. Aynı olay, Kars Ortaokulu'nda ve Haydarpaşa Lisesi'nde Milli Eğitim klasiklerini iştahla okurken duyduğu coşkuya karışmış. Doğa içinde arı gibi çalışarak yetişme rahatlığı ile aydınlıklar felsefesinin sınırsız özgürlüğü iç içe geçmiş Server Tanilli'nin çocukluk ve ilk gençlik yıllarında. Köy Enstitüleri'nin küçük tanığının halkçılığı ile kitaplık faresinin evrensellik şansı hep bir arada oldu. Tercüme dergisi hayranları kuşağından. Kim bilir şimdi o derginin Şiir Özel Sayısı'nı Strasbourg'da da elinin altında tutuyordur belki. Nurullah Ataç'ın da o yıllarda büyük etkisini yaşadığı anlaşılıyor. Bir yerde yazmış Bir tür dünya görüşü vermiştir bize, bu da sonraki gelişmemizde yararlar, kolaylıklar sağlamıştır. Köy Enstitüleri olayına, Milli Eğitim klasiklerine, Ataç'a ve Garip devinimine, üniversite yıllarında hocalar eklenecek Hıfzı Veldet, Tarık Zafer, Lütfi Duran. 1950-1960 arasındaki siyasal kavgada hep CHP'yi tuttu ve İsmet Paşa'cı oldu. 27 Mayıs Devrimi'nden sonra ise işçi sınıfına bağlandı onun dünya görüşünü üstlendi. Hayatına kastedildi. Sakat kaldı. Şimdi, işte yurtdışında, Strasbourg'da, yurt özlemini caneriği tazeliğiyle saklıyor. Orada, üniversitede öğretim görevlisi. Bir yerde de şöyle yazmış 90'ıma geleceğime inanıyorum. Güzel günleri görmek için. Bir kere gördüm Tanilli'yi. 1976'da. İki saat. Darphane'ye gelmişti. İstanbul Hukuk Fakültesi'nde öğretim görevlisiydi o sıra. Henüz teksir halindeki Uygarlık Tarihi adlı ders notlarını bana armağan etmişti. O gün, aynı yıllarda aynı lisede, aynı sınıflarda okuduğumuz, aynı yıl mezun olduğumuz ortaya çıktı. Ama ayrı şubelerde olduğumuz için birbirimizi anımsayamadık. Server'in o gün, daha doğrusu kitabına baktığım zaman bende uyandırdığı izlenimi düşünüyorum şimdi. Bir coşku, bir duvar yıkma, bir yaşama sevinci, bir de biraz fazlaca görünme duygusu içindeydi sanki. Server Tanilli'nin daha sonra başka yapıtları yayımlandı. Bazı konularda öncü, bazı konularda derinleştirici oldu. Ama bende, o, Uygarlık Tarihi'yle birleşir, bütünleşir. Tarih, hukuk, politika, felsefe, edebiyat, sanat kısaca söylersek, toplum ve insan bilimlerinin, insanlık serüveninin bütününe bakmak isteyen bir adam. Abdi İpekçi'yi, Cavit Orhan Tütengil'i, Bedrettin Cömert'i öldürten, Server Tanilli'ye kurşun sıktıran gücün aynı amaçla hareket ettiği belli. Ama kurbanlarını seçerken nüanslar aradığını da söyleyebiliriz. Cinayetlerin halkta uyandıracağı etki gücü ve kıvamı yönünden. Abdi İpekçi kamuoyu önünde etkili ve çok ünlü. Tütengil sakin ve saygın, Bedrettin Cömert duyarlı ve gelecek vaat eden kişilerdi. Server Tanilli. Şöyle diyebilir miyiz Ödünsüz ve coşkulu. Sadece hayata karşı tutumlarıyla ele alırsak, bu dört kişi arasında kendini en çok hedef gösteren odur. Tanilli, Temmuz 1789'u Ekim 1917 ile yan yana düşünmekten hep haz duyar. RousseauMarx çizgisi. Çağdaş uygarlığın bu çizgi üzerinde olduğunu, sabah akşam vurgular. Kendine özgü üreticiliği ve yaratıcılığı bu vurgularda doğar. 1789'a daha basarak konuşur. Tanilli'ye göre Fransız Devrimi aydınlıklar felsefesinin çocuğuysa, Türkiye'de siyasal liberalizm de Fransız Devrimi'nin çocuğudur. Şu cümle onun Türk radikalizminin üstünü bir parça kazıyın, altından Jakobenizm çıkar. Şemsiyesi taç yaprak. Gülgillerden ve gevrek dokulu. 24 saatte yenilenir. 26 Şubat 1989 Nurettin Sözen Politikaya 1954'te başlamış. 1950'li yılların en önde gelen öğrenci liderlerinden biri. 27 Mayıs'ın altın çocuklarından. CHP'nin ilerici kanadında yer alan arkadaşlarıyla birlikte gerçekten etken bir konum kazanmış o yıllarda. Daha sonra. Nurettin Sözen deyince burada duruyor kişi. Daha sonra ne olmuş. Aradan çok uzun yıllar geçiyor. Çok şey, çok kişi unutuluyor. Sonra birden bakıyorsunuz, Nurettin Sözen SHP'den yerel seçimlerde İstanbul Büyükşehir Belediyesi başkan adayı olarak karşınıza çıkmış. Hayat öyküsüne bakıyorum hemen. 1937'de Sivas'ın Gürün ilçesinde doğmuş. 1946'da İstanbul'a gelmiş. Tıp Fakültesi'ni bitirmiş 1973'te doçent, 1978'de profesör. 1964'ten sonra kendini daha çok mesleğine verdiği anlaşılıyor. Türk Devrim Ocakları Genel Başkanı) 12 Eylül harekâtından, CHP'nin kapatılmasından, bölünmesinden, SHP'nin kurulmasından sonra yeniden siyasal arenaya döndüğü görüldü. Aslında amatör ruhla ve reklam duygusu taşımayan bir tavırla çalışması bir süre gölgede tuttu onu. Kamuoyu Sözen'i yeni bir adam gibi gördü. Yeni, Korel Göymen gibi yeni. Oysa Nurettin Sözen nicedir çeşitli kişileri bir araya getiren ve bir anlamda sosyal demokrat temelde bir konsensüs arayan ünlü Taksim Toplantıları'nı düzenlemekteydi. Sosya demokrasiye entelektüel düzeyde bir sığınak arama, bunu da her türlü görüşün yanında gerçekleştirme girişimi. Görünüşe göre Baykal'cı değil. Ecevit'in iyi yanları ile Erdal İnönü'nün 1980'den sonraki güzel çıkışı birleşiyor Nurettin Sözen'de. Bu yanlarıyla SHP'nin Ankara ve İzmir Büyükşehir Belediye başkan adaylarında bulunmayan bir siyasal içerik, bir karizma öncesi, hatta, neden söylemeyelim, düpedüz bir karizma sunuyor. Diyeceksin ki karizma sunulur mu. Sunulur da, bence şans daha yukarıda Sözen için... Bir imge getirdi. Prospero olarak çıktı ortaya ve Dalan'ı, ne olursa olsun, o saat Caliban'laştırdı. Başkası bunu bu kadar yapamazdı. Dalan bir dev. Başarıları var, ticari dopingleri var, devlet olanakları var. Üstelik işini yaşama hırsına da dönüştürmüş. İmarcı Timurlenk'in karşısına doktor-yargıç'ı çıkardılar. Basın da Nurettin Sözen'i bugüne dek genellikle ikinci planda tuttu. Ama bir kez ortaya çıktı. SHP'de koşullara göre kişiler öne çıkıyor, sonra geri gidiyor. Kimileri bir daha dönmeyecek biçimde ortadan kayboluyor. Nurettin Sözen bunlardan değil. Sözen'le birlikte, gençlik yıllarında aynı serüveni yaşadığı arkadaşları da (Sözgelimi bir K. Alemdaroğlu, bir Tarhan Erdem, bir Selçuk Erez) bir başka türlü anımsanmaya başladılar. Bence Dalan'ı kişi olarak o kadar karşısına almasaydı, hatta o işi bütünüyle arkadaşlarına bıraksaydı, hatta hatta Dalan'ı bazı noktalarda takdir ettiğini de (hiç değilse siyasa gereği) söyleseydi daha güçlü olacaktı. Buna hakkı olan bir adam Nurettin Sözen. Sözen olayı Türkiye'nin sorunlara sahip çıkacak insan unsuru yönünden hiç de yoksul olmadığını gösterdi. Belediye başkan adayı olarak verdiği mesajlar içini temizliyor kişinin. Şemsiyesi halka açık. 5 Mart 1989 Ziya Müezzinoğlu Memduh Aytür, Zeyyat Baykara, Ziya Müezzinoğlu. Gelenekleşmiştir sanki, 1960'lı yıllardan beri Maliye kökenli bürokratlar arasında bu üç büyük bürokrat. Üçü de Maliye Teftiş Kurulu'ndan gelen bu adları bir arada anmak âdet olmuştur. Daha beş altı büyük bürokrat var. Ama en çok bu üçlü üzerine konuşulmuş. Zaman zaman sorarım, ne gibi ayrımlar var aralarında. Aynı belirleyici koşullarda aynı yazgıyı mı paylaşmışlar. Aytür'e gelince, o daha da parıltılı. Müezzinoğlu, 27 Mayıs günü Hasan Polatkan'ın Hazine Genel Müdürü'ydü. Ama Polatkan tutuklanırken, onun kariyer yolu açıldı. Sanırım bu olay Müezzinoğlu'nda doğrudan siyaset yapmama duygusu yarattı. Bir de çeşitli koşullara uyarlanma duygusu ve yeteneği. Sevimli bir adam olmadı Müezzinoğlu. Hele astları bir sertlik heykeli olarak gördüler onu ürkütücü buldular. Bürokratik aygıt içinde bir parmak aşağıya hemen hiç gülümsemedi. Yükseldikçe, o asık surat matrahı nın büyüdüğü görüldü. Ama, sözgelimi herhangi bir gazete muhabirini her zaman bir tebessüm bandosuyla karşılamıştır, o da ayrı. Anlaşılıyor ki sertlik ve sevimsizlik, yerine göre bir silah, bir araç, bir yaşama biçimi, bir çalışma üslubu da olmuş Müezzinoğlu'nda. Belki de söyletmeden iş yaptırma kaygısı da yatıyor o tavrın altında. Öte yandan, yetişiminden gelen ve bir ölçüde doğal sayılabilecek bir itiden de söz edebiliriz. Her Maliye müfettişi kendini bürokratlığın ötesinde görür, devlet adamı gibi algılar. Ve kendini bununla katılaştırır. Platon, devlet adamının niteliklerini sayarken şu dört öğeyi öne çıkarır Filozofça bir tavır, hız, öfke ve güç. Öfke öğesinde devletin bekçiliği anlamı da saklı. Bu öğe Memduh Aytür'de toplumun bekçiliğine de dönüşmüştür sertlik, öfke onda coşku ve ödünsüzlük de demektir. Baykara'da ise donuk, gizli bir statüko özlemi olarak belirmiştir topluma karşı bir devlet bekçiliği... Müezzinoğlu. O biraz da kendi kendinin bekçisi değil mi. Hem grup yıldızı, hem de çok yalnız bir adam o. Yukarıda söylediğimiz gibi hiçbir zaman tam siyasi olmadı. Parti üyesiyken de, bakanken de bürokrat kimliğini hep korudu. Memduh Aytür ise hep bürokrat kaldı. Bürokrasiye siyaset bulaştırmadı ama 1960 Anayasası'yla gelen yeni toplum ideolojisine her zaman öncelik tanıdı. Aytür iktisada ve toplumbilime dadandı Baykara salt maliyeye idarecilik ekledi Müezzinoğlu maliyeciliğini korudu. Müezzinoğlu'nun büyük bürokratlar kuşağı kitaplarla değil, tek tek makalelerle beslenmiş bir kuşak. Ülkedeki büyük siyasal değişmeler, 10 yılda bir gelen darbeler bu yönetici kuşağı iktisat ve maliye alanında pratik bilgilerle yetinmek zorunda bıraktı. Ama aynı kuşak mesleki kültür donanımlarını etkileyecek yan kaynakları seçme ve ayıklama konusunda büyük zekâ gösterdi. Sıkışık ve dönüşümlü bir hayat içinde herkes kendine en elverişli gelen bilgileri aradı. Müezzinoğlu bu konuda başı çekenlerden. Bürokrasi içinde gizli bir sanatçı tavrı var onda. Kendine özgü bir self made man modeli buldu. Baykara gibi başkalarının adamı görünmek istemiyordu. Aytür'ün düşünürlüğünü, Kayra'nın filozofluğunu takdir ediyordu ama kendisi bambaşka bir adamdı. Hem uzakta duracak, hem de en çok görünecek... Bunu istiyordu. Usta bir dansör, kurnaz bir oyuncu olarak boy gösterdi sahnede. Purosunu bile bencilliğine ekledi. Bencil ama benbenci değil. Birkaç yıl önce Maliye Yazıları dergisinde onun için şöyle demişim Güvercine bile hırs katan yüce gönüllülük. Şemsiyesinin sapı bambu, bileziği siyah ipek. 12 Mart 1989 Banker Bako Ağlayan çek, gülen tahvil Banker Bako masalının başlığı böyle olabilir. Aslında masalın çağdaş bir yanı da var. Bako (Baki Aygün) Keloğlan ile Arsen Lupen karışımı bir tip. Padişahın kızını alamadı. Ama masal da henüz bitmiş değil. Üstelik başlık parası bir yerlerde saklı duruyor. Çaldığı mücevheri öptüğü kızın ağzına kaydırmıştı. Tabii onu öperken. Fotoğrafları çok değişken. Tezgâhtar yüzü izne çıkmış erin ilk gecesindeki yüz küfür yiyen yüz küfrederken yumuşayan, boşalan yüz. On binlerce bankerzede arasında binlerce Bakozede de var. Nice ailenin canına okumuş, nice suçsuz kişiyi umarsız bırakmış. Yine de o kadar öfkeyle bakamıyorum fotoğrafına. Kötü adam izlenimi uyandırmıyor bende. Hele tiksinti hiç. Bir roman kahramanı sanki. Bako'nun öyle bir hayat serüveni var ki ve bu serüven basında öyle masalsı ve renkli biçimde sunuldu ki, dünyayı dolandırması sanki suçu, rezilliği değil de, başarısı oluyor. Hüner suçu siliyor lepiska saçlı Keloğlan'da. Hiç değilse, diyorum, toplumumuzda olayı böyle karşılayanlar çok olacaktır. Köşeyi dönme felsefesi bizlere bile yönelmiş ki, bu konuda başkaları adına bir hoşgörü duygusu da uyanıveriyor şuramızda. Daha kötü, kötüyü daha az kötü yapıyor. Doğduğu gün babası şöyle demiş Baki'nin kundağını okşayarak Bu çocuk ileride herkese bela getirecek. Cümledeki taplama ve şımartma duygusu yıllar sonra onu açıklayan öğelerden biri olacak. Yetişim yıllarına da ışık düşürüyor çünkü. Vay anasını. 15 yaşında Adalet Partisi Beşiktaş Gençlik Kolu üyesi. Çocuk politikacı. 17 yaşında fabrikatör. Babadan kalma çocuk arabaları fabrikasının sahibi. 18 yaşında banker. Paralar İtalyan western filmlerindeki gibi havalarda uçuyor. Konfetiler arasında iflas. 20 yaşında assolist. Kadınlarla çevrili. Hiç dokunmazmış. Banka müdürlerine ciro ediyor onları. 25 yaşında cezaevi serüveni başlıyor. Çocuk-genç. Kullanırken hep kullanıldı. ANAP-DYP çatışmasında rol alması, daha doğrusu kendisine rol verilmek istenmesi de, onu bir sistemin göstergelerinden biri haline getirmedi mi. Doğru Yol Partisi'nin iç dengesinde, ileride, gereğinde kullanılır mı. Başbakanın kardeşinin Hak Yatırım Şirketi'ni dolandırması da Bako'nun bir ticaret mekiği olduğunu göstermiyor mu. Yaman işler Bako'nun işleri. Ama içlerinde bir olay var ki yüzyıl anılacak Sahte tahvil ve teminat mektubu olayı. Devlet tahvili alıyor, bunların sahtelerini basıyor sahteleri teminat göstererek bankalardan kredi sağlıyor. O kredilerle teminat mektubu alıyor bu kez onların sahtelerini basarak kullanmaya başlıyor. Sonuçta işlem sayısına göre büyüyen ve göğe ağan bir parasal değer parabolü oluşuyor. Öyle bir noktaya geliniyor ki devlet tahvillerinin ve teminat mektuplarının gerçekleri Bako'da, sahteleri bankalarda ya da ilgili yerlerde. Müthiş bir saadet zinciri. Para basmıyor. Para kaç kuruş ki. Kendi parasını basıyor. Elbet, Bako bu serüvende yalnız değil. Dostları, ortakları, patronlarıyla birlikte çalışıyor. 12 Eylül'le gelen ticaret düzeninin teknik cilveleri söz konusu. Bu yüzden, belki, Banker Bako ileride cennete bu işlerin genç Rastignac'ı olarak girecek. Tabii, Turgut Özal da oraya siyasetin tecrübeli Vautrin'i olarak girerse. Banker Bako Tahtakale'nin jönprömiyesi oldu. Kara para olayının hem ortalama, hem de marjinal kişisi. Hamiline diye bir laf var ya, bu lafta, güven ve kuşku kavramları bir arada. Aslında bir üçkâğıt tadını her zaman taşıdı. Ama gerçekten 12 Eylül'den sonra bazı sözcükler yeni anlam yükleri kazandı Mevduat sertifikası, pay senedi, zorunlu tasarruf, yeminli büro... Hamiline ne demek. Adam eline para diye kâğıdı tutuşturuyor. Sonra bakıyorsun, ne para var, ne kâğıt. Bakıyorlar, sen de yoksun. Elinde bir şemsiyenin sahtesi. Hamiline gölge eder. 19 Mart 1989 Ayhan Songar Afrika'da yaşayan bir kavmin dili 900 kelimeden ibarettir. Buna karşılık İngilizcede 120.000 civarında kelime mevcuttur. Dünyanın en büyük yazarı kabul edilen Shakespeare eserlerinde en çok kelime kullanan yazardır. Shakespeare birbirinden ayrı 30.000 kelime kullanmakla bu rekoru kırmıştır. Onu Victor Hugo, onu da Goethe takip eder. Birbirinden ayrı kelimeler ne Shakespeare kimin rekorunu Kendininkini mi. demek. kırmış. Bu sorulara başkaları yanıt arasın. Ben tekrariyat tan söz edeceğim. Tekrariyat, totoloji demek değil onu da içeren ama aşan bir kavram. Tek kişinin yapıtında özellikle görülmüş ve hikmetinden sual edilmemiştir Ayhan Songar'ın yeni Türkçesi Sokuşturmabilim. Prof. Dr. Ayhan Songar bugün İstanbul Üniversitesi Cerrahpaşa Tıp Fakültesi Psikiyatri Anabilim Dalı Başkanı. Daha önce Adli Tıp Gözlem İhtisas Kurulu Başkanlığı yapmış. TRT Yönetim Kurulu üyesi olmuş. Türkiye Milli Kültür Vakfı'nca, 1979'da Sibernetik adlı yapıtıyla fikir ödülüne layık görülmüş. 1981'de de Çeşitleme adlı kitabıyla ödül almış. Doğum yeri ve tarihini de söyleyelim Gönen, 1927. Çok şey yazıldı, söylendi Ayhan Songar için. İparlar için çelişik raporlar vermiş beş hastanenin gözlemlerine karşı bir adamı sağlam çıkarmış farfara bir yanı varmış Laleli'deki caminin karşısında bulunan muayenehanesindeki küçük odaya girip iki rekât namaz kılar, sonra da bekleme salonundaki hastaya müşteri olarak bakmaya başlarmış insan dışkısına da fazla önem verirmiş. Tıp onun alanı. Bu alanda benim söyleyeceğim ne olabilir ki. Ayhan Songar'a bir insan, bir entelektüel olarak bakmaya çalışıyorum. Onun, aramızdaki yüzünü, vapura binerkenki duruşunu görmeye çalışıyorum. Bunun için, ödül almış iki kitabını edinip okudum. Ayhan Songar'ın toplumdaki izdüşümüne yapıtlarından da ışık düşsün istedim. Şimdi gelelim sokuşturmabilime. Yazının başındaki Shakespeare'den, Hugo'dan, Goethe'den söz eden ibareler Ayhan Songar'ın Çeşitleme adlı yapıtının dördüncü bölümündeki Dil ve Düşünce adlı yazıda geçiyor. Ama aynı cümleler dizisine o bölümdeki dört ayrı yazıda da aynen rastlıyorsunuz. Kitabın birinci ve ikinci bölümlerinde de aynen geçiyor o cümleler. Dahası, 2 yıl sonra basılmış Sibernetik adlı kitabında da. Hem de hiç sırası bozulmadan. Anlaşılıyor ki Ayhan Songar Shakespeare'e, Hugo'ya, Goethe'ye inat, çok az sözcük ve kavramla düşünmek istiyor. Yarımşar sayfalık ibareleri yazıdan yazıya, kitaptan kitaba gönderiyor. Bir çeşit prefabrik yazma ve düşünme biçimi diyebilir miyiz. Kitaplarında bu tür daha birçok örnek gördüm. Bir yazısında onur sözcüğünü mü eleştirdi, her yazısında onur sözcüğü olacak artık. Ayrıca sık sık maddi hatalara düşüyor. Sözgelimi Yunus'un olmayan bir dizeyi tırnak içinde Yunus'un diye gösteriyor. Molière'in Kibarlık Budalası'nı başkasından alıp Ahmet Vefik Paşa'ya armağan ediyor. Kendini dil sorununa adadığını söylüyor, ama sözcükleri yerinde kullanamıyor. Tekrarlar saplantıdan mı, dağınıklıktan mı ileri geliyor. İkisinden de. Düşünce adamı olarak ipin ucunu kaçırmış Ayhan Songar. Üniversitede hocalar arasında önemsenmemesi de bundan. Ama büyük hoca olarak tanındığı, üstün görüldüğü bir çevre de var. Bu çevredeki tutamağı siyasal tavrı ve tarih görüşüdür, sanırım. Çünkü İslam-Türk sentezi lafı her şeye yetiyor bu çevrede. Bu da Ayhan Songar'a yüksekten konuşma cesareti veriyor. Uygarlığa akıl hastalarının tanıklığıyla bakıyor. Sibernetik'i Yaratanın kurduğu şaşmaz düzen i anlamaya çalışan bir bilim olarak görüyor. Mesleğini polemik olarak kullanmaktan çekinmiyor bunu da iyice ileri götürüyor. Sözgelimi pozitif bilimlerin önyargılara dayandığını ileri sürüyor. Hocaları Fahri Celal gibi, Mazhar Osman gibi aynı zamanda bir kültür adamı olmak istiyordu. Ama hiç beslenmedi. Aydınlar Ocağı'na Peyami Safa'nın yalnızca polemiğini, Mehmet Kaplan'ın sadece saplantısını taşıyabildi. Osmanlı. Ama İstanbul sıfır. Psikiyatr olarak insana kaba ayrımlarla baktığı anlaşılıyor. İşte piknik tip, atletik tip... Öğreti yönünden de dağınık, paramparça. Freud'a açıkça karşı çıkamadı. Bağlandığı gerici öğreti adına silik bir biçimde bazı saptırımlar denedi Freud açıklamalarında. Adler'i, Jung'u ad vermeden kullanmak istedi. İşine geldiği ölçüde elbet... Adler'de Freud'u bütünüyle atlamak istedi gizlice. Ama Adler'i de atladı, kişiliğin bütüncül analizine cesaret edemeyerek. Jung'u da Adler'de atladı kolektif bilinçaltını es geçerek. Psikanalizin Mehmet Turgut'u. Bir şemsiyesi var ki her an deli gömleği olmaya hazır. 26 Mart 1989 Uğur Mumcu Kusur arıyorum Uğur Mumcu'ya, kusurlar. Nasıl olsa bulurum. Şu anda bulmamış olmam bir şey ifade etmez. Tarihin sorgu yargıcı . Bu söz nereden aklımda kalmış. Zola büyük romancı olarak öyleyse, Mumcu da gazeteci olarak öyle. Tabii, gazeteyi günün tarihi olarak tanımlarsak. Günün sorgu yargıcı. Bugün Aziz Nesin gibi, İlhan Selçuk gibi, Çetin Altan gibi bir Uğur Mumcu var. Alanında en parıltılı adlardan biri. Kuşağının en ünlü gazetecisi. Ülkemiz basın tarihinde ve demokrasi tarihinde daha şimdiden yerini almış biri. İlk Devrim'de mi okumuştum Uğur Mumcu'yu. Ama asıl Yeni Ortam'da bugünkü yüzüyle gördüm onu. Üniversiteye dönmeyeceğini, hayatını yazılarıyla götürmek istediğini açıklamıştı bir yazısında, anımsıyorum. Aklıma takılmıştı o yazı. Genç idare hukuku asistanının iyimserliğinden, cesaretinden konuşmuştuk arkadaşlarla. Ama, işte, tatla okuyorduk onu. Baskın Oran'ın bugünkü yazı biçimiyle onun o ilk yazıları arasında bir akrabalık var gibi. Gerçekten, Uğur Mumcu daha ilk yazılarında, ince mizahı ve yazma tutkusuyla kendini kabul ettirdi. Bir başına bir adam. Başarıya nasıl ulaştı acaba. Bence başarıya mahkûmdu. Kuşağının, aydının, demokrasinin sesi oldu çünkü. Türkçenin kara cümlesini yakalamıştı. Gazete yazarlarının çoğunda yoktur bu. Büyük Kamu Hukuku birikimini, güncel olayı, siyasetin, kavganın içinde kullanmayı bildi. Ama asıl şu yanlarıyla bugüne geldi Uğur Mumcu Her zaman açık yürekli oldu, cesur davrandı, risklerden korkmadı. Ve elbet en önemli nitelik Eli gerçekten kalem tutuyordu. Bayrağı İlhan Selçuk'tan aldı. Sadece bir yazar, yalnızca bir gazeteci olarak kalmadı bir düşünür, özgürlük savaşçısı bir siyasal ve hukuk adamı olarak da belirdi. En çok da böyle belirdi. ‘68'lilerin açık alnı Günlük yazı kişiyi ister istemez yinelemelere götürür. Uğur Mumcu yinelemeye en güzel işlevi kazandırdı düşünsel mine'leme. Okunaklı, orta boylu, dev adam. Polemiği düşüncenin içinden nasıl da geçiyor. Polemik dedim. Ancak Uğur Mumcu soruna dalarken nesnelliğini hiç yitirmiyor. Sorun karşısında düşünür yanını hep koruduğu için polemik sadece tat olarak kalıyor. Kişisel tartışmada, daha doğrusu kişilerle çatışmada ise polemikçi yanı acımasızca öne çıkıyor. Bayağı ağır konuşuyor. Ancak burada da demagojiye sapmadığına tanık oluyoruz. Bir de yazarın, gazetecinin, özellikle de mizahçının bu vazgeçilmez silahına sarılmıyor. Buna gereksinimi yok da ondan mı. Öyle. Kişisel tartışmada da her sözü bir şeyin karşılığı olsun istiyor. Ne olursa olsun bu, Uğur Mumcu'nun temiz yanıdır. Onun kişiliğine, tuttuğu işe bütünüyle ışık düşürüyor. En ufak şantaj, gözdağı, böbürlenme yok Uğur Mumcu'da. İşiyle ilişkisini bir sanatçı çılgınlığına da dönüştürmüş. Dile hâkim, Türkçesinde çocukla filozof, düşünürle sanatçı kaynaşır. Mizahı, alay değil, sevinç ağırlıklı. Gönderme ustası. İsterseniz bunu da bir kusur sayalım. Bir kez gördüm Uğur Mumcu'yu. Cumhuriyet gazetesinin önünde. Uzaktan gördüm, yanında başkaları da vardı. Şu izlenim uyandı bende Kararlı, dalgın bir yüz. Daha doğrusu, dalgın ama kararlı. Bir kusuru daha var Şemsiyesi pek de öyle şemsiye değil. Bir kere defolu. Ayrıca Uğur kullanıyor onu. Mumcu çuval olarak da 2 Nisan 1989 Fatma Yazıcı Gazetede adına rastladıkça, üst üste açılan basın davalarını öğrendikçe bir Fatma Yazıcı imgesi oluşuyordu bende. 1.90 boyunda, rekorlar sahibi bir Doğu Bloku atleti ya da bir yüzme şampiyonu gibi düşünüyordum onu. Sonunda tanıdım. Tanıyınca da şaşırdım. Kıyafetnamesinde şunlar yazılı Fatma Yazıcı'nın boy 1.50, kilo 41. Evet, 41 kilo. Ama tam öyle olmaması gerek, 1 kilo fazlası var. Neden mi. Şundan İki kurşun var bedeninde. Hakan Yurdakuler, Siyasal Bilgiler Fakültesi'nde MHP'liler tarafından kurşun yağmuruna tutularak öldürülürken, o da iki kurşun yemişti. Kurşunlar girdiği yerde duruyor, çıkarılamadı. Özet çocuk. Albatros gibi kanat açan kızkuşu. Ya da dar gagalı kırlangıç, ya da çalıbülbülü, ötleğen, kırk geçit soyhası. Ötücü kuşlardandır, ama az konuşur. 1955 İstanbul doğumlu. Kemaliye'nin durmuş oturmuş Yazıcıoğlu ailesinden geliyor. Ana baba çok tutucu. İlkokula kaydını gizlice kendi yaptırmış. Babası, sokağa çıkarken koyu renk pardösü giymesini şart kılınca, bir yıl evden dışarı adım atmamış. 1979'da Siyasal Bilgiler Fakültesi'ni bitirdi. Kadınların kaymakam olma tartışmasını o başlattı. Bunun için Danıştay'da dava açtı. Kadınlar ata binemezlermiş, onun için kaymakam olamazlarmış. Peygamber'in Burak Atı'na ve Hazreti Ali'in Düldül'üne bile binebileceğini kanıtladı. Yine de reddedildi davası. 1980'de Danıştay'da raportör. Asaleti onaylanmadı. Bunun MİT raporu sonucu olduğu söylenir. Çalıştığı dairenin o rapora direndiği de söyleniyor. Çünkü Fatma Yazıcı çok çalışkan, işinin eri, yazdığı her gerekçe oybirliğiyle kabul görmüş bir eleman. Sonunda dairenin direnmesi para etmiyor. Danıştay'dan çıkarılıyor. Yazı işleri yöneticileri arasında en çok karizması olan kişi. Karizma kolay kazanılmıyor. İki tür yazı işleri yönetmeni var. Biri salt paravan kişi. Öbürü gönüllü kişi. Fatma Yazıcı'nın yazı işleri yönetmenliğini o pardösüden, o ilkokul kaydından, o raportörlükten, o iki kurşundan ayrı düşünemezsiniz. Pek konuşamadım saçlarıyla örter. kendisiyle. Yüzünü Ağabeyini ve nişanlısını düşünüyorum. Ağabeyi İlahiyat Fakültesi'nde öğretim görevlisi. Nişanlısı. Nişanlısıyla Fatma birbirlerini çok iyi açıklarlar. Nişanlısı Hasan Fikret Ulusoydan. 1980 öncesinde yayımlanan Halkın Sesi dergisinin yazı işleri yönetmeni. Yıllardır mahpushanede. Kaç yıla mahkûm olmuş, ben diyeyim iki yüz... Fatma Yazıcı, gazeteci olarak, görüş günlerinde tanışıyor onunla. Bakışların aralık kapısına zindan duvarı mı dayanır. İşte, sayılı sözcüklerle ve bakışlarla bir dünya kuruluyor aralarında. Nişanlanıyorlar. Fikret Ulusoydan içeriden ne zaman çıkacak. Diyelim çıktı, bunca yeni ceza yemiş Fatma Yazıcı'yı dışarıda bulabilecek mi çıkarsa. Bu kez o içeri düşmüşse... Bir öykü ki masal değeri, söylence değeri kazanmış. Victor Hugo'nun bir kadın arkadaşı var. 50 yıl bağlı kalmış ona. O süre içinde 17 bin mektup yollamış. Bu örneği Fatma'nın romantizmini vurgulamak için verdim. En gerçekçi ve toplumcu planda yer alan Yazıcı aynı zamanda dünyanın en romantik kızı. Bir gün bir bulmaca yolluyor Fikret Ulusoydan'a Yan yana on üç çiçek. Ulusoydan da her harfi bir çiçek olan on üç harflik bu ibareyi çözmüş Seni seviyorum. (ünlem işareti bizden). Vuslatında ütopya. Üç özelliği daha var Fatma Yazıcı'nın Bir, mahpusa giren bütün çocuklarına o bakmıştır arkadaşlarının İki, evden eve taşınmalarda birincil öğe olarak hemen boy gösterir Üç, hastanelerde vazgeçilmez refakatçi. Kısacası, büyük olayı kendinde küçükser, küçük olayla dev paraboller çizer. Şemsiyesinin içinde bir avuç bahçe. Ve bir tutam gün ışığı. 9 Nisan 1989 Anavatan Tarihler, sözcükler ve insanlar... Bunlar kimi zaman büyülü ya da elverişli bir an içinde buluşuyorlar. O an, sözcükleri açıklayıcı, hatta belirleyici kesişme noktaları haline getiriyor. Başlangıçta kelam vardı ya, kelam konuşmaya başlıyor. Daha önce aklıma gelmemişti. Ne demek Anavatan, diye düşündüm. Gerçekten ne demek. Vatan varken anavatan, yurt varken anayurt ne oluyor. Bunu düşündüm. — Herhalde Turgut Özal buldu bu adı. — Sanırım o. Şemseddin Sami'nin Kamus-ı Fransevi'sini açtım hemen. Bendeki ikinci baskı, 1898 tarihli. Birinci baskı Atatürk bir yaşındayken yapılmış... Daha sonra İngilizlerin Webster's'ini açtım. Aaa, tuhaf şey, anavatan sözcüğü Turgut Özal'ı, Ahmet Özal'ı, 12 Eylül'ü, 24 Ocak Kararları'nı, İMF'yi nasıl da özetliyor. — Nasıl yani. — Önce Şemseddin Sami'nin tanımını ele alalım. Ona göre anavatan, sömürgelerde (müstemlekât) oturan kişilerin asıl yurtlarıdır (vatan-ı asliyeleri). Yani Anavatan kavramında çift vatan kavramı var. Ya da çifte vatan. — Çifte pasaport gibi. — Bildin. Şöyle düşünelim Vatanım var, bir de anavatanım. Vatandan daha büyük sözcük var mı. Niye olsun bir de anavatanım. Belki de Turgut Özal bu adı bulurken ya da buldururken başka şey düşündü... Vatanın güzel olduğunu, sözgelimi... anamız gibi olduğunu... — Bence de öyle düşünmüştür. Ama bilgisizlik, bilgiden daha çok açığa vurur gerçekleri. Bence mutlaka senin dediğin anlamda düşündü. Ama sözcükler, ama kelam, elimizden kaçıp gider ve ötede bir yerde profilimizi de çizer. Şimdi düşün bir, Türkiye'de Anavatan Partisi kurulabilir mi. Anavatan şu Ben bir coğrafya parçasında oturuyorum, ötede bir yerde anavatanım var. Sözgelimi Kıbrıs'ta bir anavatan partisi kurulabilir. Gerçek anlamını da orada her zaman taşır. Ama Türkiye'de kurulan Anavatan Partisi'nin anavatanı nerededir acaba. Uzakdoğu'da mı, Uzakbatı'da mı, Suudi Arabistan'da mı, Orta Asya'da mı, Amerika'da mı, Grönland'da mı. — Türk Dil Kurumu'nun Türkçe Sözlük'ünde anayurt sözcüğü şöyle açıklanıyor İlk yurt, eski yurt, başlangıçtaki yurt. Buradan alırsak, Anavatan Partisi Orta Asya özlemini mi taşıyor. Yani kökenimize, geleneklerimize, tarihimizin altyapısına inmek... — Ne olursa olsun, bir çifte standart var anavatan kavramında. Ancak emperyalist ülkeler tarafından kurulabilir. Bir azgelişmiş ülke için, bir gelişme yolundaki ülke, bir Üçüncü Dünya ülkesi için kendi toprağı üzerinde anavatan kavramı en azından yabancılaşmayı benimsemek anlamına gelir. Ayrıca, Orta Asya niye tarihimizin mutlak altyapısı. Tarihi boyunca Anadolu'nun nüfusu 10 milyonun altına hiç düşmemiş. — Özal'ın büyük saygı duyması gereken İsmail Hami Danişmend de Fransızca-Türkçe Büyük Dil Kılavuzu'nda anavatan sözcüğünü Şemseddin Sami gibi tanımlıyor Bir müstemlekenin tabi olduğu memleket. Türkiye müstemleke mi, memleket mi, hangisi. Kısacası iş yalnız Özal'ın bilgisizliğinden doğmuyor. Sözcükler de belirsiz. — Daha doğrusu belirsizleşti. Sözgelimi birkaç ay önce papatyalar arasında bir anket düzenlenmişti. Turgut Bey, en çekici erkek seçildi. Şimdi akıl var yakın var... — Ama Özal'ın en çekici erkek seçilmesi de sözcüklerdeki yazgıcı özü göstermiyor mu. Yazgı başlangıçta belirsizdir zaten. Aslında bir Kazanovalık var Turgut Bey'de. Daha doğrusu Kazanova onun bazı işlevlerini iki yüz yıl önce üstlenmiş. Kazanova çekici erkek. yüzyılın işbitirici ekonomi uzmanlarından biri. Piyangoyu, fon uygulamasını, pay senetleri çevrimini ilk o bulmuştur. Çok pasaportlu Prens. — Bir de Dunkerk olayı var... — Deniz otobüsleri olayı. Kazanova'yı Dunkerk'e yolladılar. Görevi şunu incelemekti Kralın ısmarladığı bir geminin yapımı neden bir armatörünkinden 6 kat daha pahalıya mal oluyor. Bunun gizini çözecekti. Çözdü. — İngilizce anavatan home anlamına da geliyor. Konut demek. — Daha birçok sözcük var. İyisi mi yetinelim biz burada. Çok sözcük sözü bozar. Şöyle bir noktaya geldik Vatanda anavatan adıyla parti kurulmaması gerekir. Buna dilbilimci de arşiv güzeli de katlanamaz. (Can Yücel, Nasrettin Hoca ve Eşref, kol kola sahneye girerler. Ortadaki gülümsemekte, öbür ikisi küfretmektedir.) 16 Nisan 1989 Baba Hakkı Şükrü'nün köşe vuruşu. Top döne döne, hiçbir oyuncuya değmeden kaleye giriyor. Fenerbahçe kalecisi Cihat umarsız. Gol. Dönem, Beşiktaş'ın ve emsalsiz Hakkı'nın dönemi. Ama o golden sonra Baba Hakkı'nın sahanın bir yerinde Şükrü'yü kıstırdığı görülür Atacaksan doğru dürüst gol at. Kornerden doğrudan atılan golde bir rastlantı rüzgârı da sezmiş olacak... Ya da niçin kızmışsa işte. İkinci bir olay Hakkı Yeten'i daha iyi açıklar. Suat Mamat'ın tanıklığı Suat Galatasaray'dan Beşiktaş'a transfer olmuş. Ama son bir şampiyona maçı var iki takım arasında. Suat'lı Galatasaray çok etkili bir oyunla Beşiktaş'ı yenip şampiyon oluyor. Maç sonunda Beşiktaş soyunma odasına giren Suat'a şöyle diyor Hakkı Yeten Çok iyi oynamasaydın buraya giremezdin. Vodinalı Hakkı. Son tulumbacı. Tehlikeli melek. Altın yürekli ve çıkarsız haydut. Yenilmez Armada nın azıcık boydan kısa kaptanı. Lise yıllarında birçok kez seyretme olanağı bulmuştum Baba Hakkı'yı. Fenerli olduğum için çok ürkerdim ondan. Gittiğim Hakkı'lı maçların hemen hepsini kaybettik. Taş gibi bir adam kalmış belleğimde. Kendisi de anlatır anılarında, futbolun yanı sıra barfiks, güreş, boks da yapmış. Ama asıl heybeti hızından, inanılmazı gerçekleştirebilmesinden geliyordu. Granit amatör. Elini karşısındakilerin işi bitik. beline koydu mu 1910 doğumlu. Halıcıoğlu Askeri Lisesi'nin kart öğrencisi. 9. sınıfta profesyonel de oldu. Diyelim ki profesyonel. Transfer ücreti de şu Sivil lise giderleri (tramvay bileti, vb) kulüpçe karşılanacaktı. Baba... Doğan Koloğlu'nun baba kavramı için getirdiği yorum çok ilginç. Ona göre Hakkı Yeten'in baba lığı şambabalığı ve parababalığının uzlaşmaz karşıtıdır. Gerçekten Hakkı'nın baba sanında bir yiğitlik, bir özveri de saklı ki hemen hiçbir futbolcuya nasip olmamış. Beşiktaş takımının tarihsel görüntüsünü de açıklar. Daha neler var bu adda Hocalık, şövalyelik, tok söz, kurumlaşmış ağabeylik... Daha, daha Sıkı denetim, içinde ürkü bulunmayan saygı, son ânı hiçbir zaman gündemden düşürmeyen gizilgüç, uyluğuyla top alan bıçkınlık, şıklığı dışlamayan sert oyun. Ve kahraman şımarıklığı... Tribünlerdeki aykırı gösterilere, hatta belki kimi zaman hakeme karşı donunu indirip orasını da gösterebilmiştir. Sarışın bayan gazeteciyi Şükrü Enişte'ye havale ettiğini sezdirmiştir. Ama Baba imgesindeki büyük karizma her zaman çirkin görünmesini önledi onun. Baba Hakkı hem başkan, hem kaptan, hem oyuncuydu. Aynı zamanda da seyirci. Hakemin ürküttüğü tek futbolcu da o oldu sanırım. Beşiktaş'ın Mao Zedong'u. Beşiktaş'a ne kaldı ondan. Tek kişiden kalabilen en çok şey... Bugün, Fenerbahçe'yi zaman içinde var olmuş birçok oyuncuyu yan yana koyarak tanımlayabiliriz. Galatasaray'ı da. Beşiktaş'ı ise yalnız onu düşünerek de açıklayabiliriz. Bu bir olay. Mutlaka bir adı olmalı. Bulaşıcı güç. İkinci devrede 6 gol atarak ve attırarak bir maçı 6-3 alabilen kaptan. Beşiktaş, sermayesi insan olan bir kulüp. O yarattı bunu. Bir Recep, bir Mehmet Ali, bir Lefter, bir Can, bir Metin... Bunları tek tek sanatçılar olarak anımsıyor kişi. Baba Hakkı ise bir kurum gibi, bir ordu gibi, bir okul gibi... Tuhaf şey, çok büyük buluyorum, ama tek başına düşünemiyorum onu. Maksim'den, Kristal'den, Novotni'den, başka eğlence yerlerinden çıkmazmış. O yanını ise hiç düşünemiyorum. Şükrü'sünü bulmuş bir Hakkı benim için çok büyük şey. Beşiktaş bugün gerçek bir spor kulübü. Galatasaray daha da sağlam bir spor kulübü. Fenerbahçe ise bir türlü kulüpleşemedi. Beşiktaş'ınkini burada biraz da Baba Hakkı geleneğine bağlayamaz mıyız. Beşiktaş'la özdeşleşen ad. Yöneticilik, genel kaptanlık, başkanlık ve onursal başkanlık da yaptı kulüpte. Kulübüne böylesine damga vurmuş başka sporcu var mı ülkemizde. Kurtuluş Savaşı tadı var Baba Hakkı adında. O da var. Şemsiyesi koskoca bir palto. Çok da uzun geliyor ona. 23 Nisan 1989 Cem Duna Düşünce, siyasal, ideoloji ayrımlarını görmemeye çalışarak TRT'nin başına getirilmiş kişilere bakmak istiyorum. Bu konuda son derece hazırlıksızım. Ama benim bu yazılarımın özelliği de bu Hazırlıksız olarak bakmak kişilere. Bir bir sayamam. Bazılarından hiç iz kalmamış. Sadece ad olarak var bazıları. Kimler var İsmail Cem, Nevzat Yalçıntaş, Karataş, Tunca Toskay. Ve elbet, şimdi de Cem Duna. Bunlar sorunsal genel müdürler. Yüzlerine bakıyorum belleğimdeki İsmail Cem'den bir güven duygusu, evrensellikle karışık bir gelecek duygusu kalmış. Yalçıntaş'ta ne kadar tersini düşünsek, görmezden gelemeyeceğimiz bir efendilik, bir modern dervişlik... Karataş'tan hep ürktük, Toskay'dan da korktuk... Bir de Öztrak ailesinin bir üyesi var, sadece soyadıyla anımsayabiliyorum. Bir de TRT'den gelme, Anadolu Ajansı'nı yönetmiş bir arkadaş var aynı zamanda gazeteci. Ünlü bir kişi, ama şu anda adını çıkaramadım. Yazının sonunu 2000'e Doğru'da getiririm herhalde. Öğrenip onun adını da yazarım. Bir de Musa Öğün var, teknik general... Cem Duna. 1947'de Ankara'da doğmuş. Mülkiyeli, Dışişleri Bakanlığı'nda çeşitli diplomatik görevlerde bulunmuş Büyükelçilik başkâtiplikleri, müsteşarlıkları. 12 Eylül'den sonra Başbakan Bülent Ulusu'nun Dışişleri özel danışmanı. On üç ay sonra Özal'ın isteğiyle bu görevinden istifa etti. Bütün bunlar önemli. Efendim, yükseköğrenim yıllarında siyasal ve ideolojik hareketlere hep uzaktan bakmış. Daha çok dar kadrolu bir arkadaş grubuyla sosyal etkinliklere, cici burjuva tatlarına dadanmış. ‘68'li. Ama sürekli dans eden, geziler düzenleyen, daha doğrusu düzenlenen gezilere katılan bir ‘68'li. 1980'li mi. Evet, bir de 80'liler var ülkemizde. 12 Eylül'den sonra yıldızı parlayanlar. Ara rejim profesyonelleri. Cem Duna onlardan mı. Kesinlikle, hayır. ‘68'li olmadığı gibi, ‘80'li de değil Cem Duna. İkisine de direnmemiş, ikisine de katılmamış, uzaktan bakmış. Bu konuda okul arkadaşı Baskın Oran'ın geçen yıl yayımladığı bir yazı çağrışımlar uyandırdı bende. Şöyle demiş Baskın Oran onun için Oo, tabii tanırım, tabii tanırım, sınıfta ilk on arasına girmemekle birlikte iyi çocuktur. Janti çocuktur. En azından medeni adamdır. Bu son söz çok önemli. Medeni adam. Bu sözcüğü başka bir kavramla berkitmek doğru olacak gibi Medeni adam ve tam memur kişi. Bileşkesi Medeni memur. Bir bakıma ideal memur. Bir bürokratın değil, bir devlet Ülkenin geçmişini ve geleceğini her an sezen bir duygu bütünlüğü. Nasıl oldu da aklıma gelmedi. Kasaroğlu bir polemik gibi gelmişti TRT'ye. Cem Duna Türkiye gündeminden siliniyor mu. Silik kalma şıklığından hiç vazgeçmeyecek. Ama sürprizler var yazgısında. Sürprizlerle birden hareketlenen bir hayatı var sanki. Yabancı uyruklu biriyle evlenebilmek için Dışişleri'ndeki görevinden istifa etti. Daha sonra Turan Güneş'in bakanlığı sırasında bu tür evlenme yasağı kaldırılınca yeniden Dışişleri'ne döndü. Başka bir sürpriz Turgut Özal'la aralarında yakınlık kurulması ve Davos olayı. Davos'ta onun büyük katkısı olmuş. Cem Duna'nın Davos zaferinde bacanak parmağı (Baskın Oran). Ama, bütün söylenenlere karşın, asıl sürprizi o Turgut Özal'a yaptı. TRT'ye beklenmedik bir çıkış noktası getirdi. Birinci Cem'i (İsmail'i) anımsattı yer yer. İyi bir ekip (Nuri Çolakoğlu, Ali Kırca, Serpil Akıllıoğlu...) kurdu. Cici burjuva dedim. Hiç snop olmadı. Daha doğrusu snopluğun kötü yanlarına hiç düşmedi. TRT'den gidince daha güzel bir insan gibi görünmeye başladı. Ayrıca, onu sevimsiz görmek için gereğinden fazla çaba gösterildiği anlaşıldı. Yeni bir sürprize kadar uzak bir deniz kıyısında sanki... Şemsiyesi plaj şemsiyesi. 30 Nisan 1989 Meddah-Mehdi Özal 1924 Anayasası'nı özlüyormuş. Akasya mıydı. Hani bir şiir vardı, akasya, zakkum... Akasya mı istiyor Özal. — Üç dizelik bir şiir canım. Şöyle Üç anayasa ortasında büyüdüm Biri akasya, Biri gül, Biri zakkum. — Akasya nasıl da Ankara'yı anlatıyor. Tabii eski Ankara'yı. Mimozagillerin en ucuzu. Boş araziyi bir anda şenlendirir. Odunu da iyi. Ayrıca tanen var kabuğunda, Atatürk hurafeyi onunla sepilemek istedi. 1924 Anayasası, akasyadır işte. — Peki gül, peki zakkum. — Boş ver sen şimdi bunları. Çin Anayasası'nda nasıl bir madde var biliyor musun. Bir madde ki 1989 Türkiyesi'nde dudağın uçuklar. Ayrıca dünyanın dudağı da. Aynen şöyle Siviller savaş zamanında bile askeri mahkemede yargılanamaz. — Dünyanın dudağı deme öyle. Peki, Fransız Anayasası'nda ne var. Bir madde var ki, acayip güzel. 1789'u, 1848'i ve her şeyi açıklıyor Kendi yurtlarında siyasal sorunu olan her kişiye Fransa bir yeni yurt olarak kollarını açar... Bayan Mitterrand geldi ülkemize birkaç gün önce. Bu madde onun tavrını da biraz açıklamıyor mu. — Hint Anayasası çok uzun. Oku oku bitmiyor... — Demokrasisini tam kuramamış, ama onu kurmaya mahkûm toplumlarda anayasaların ayrıntılı olması, bir yerde talimatname tadı da taşıması doğal bir şey. Türkiye de mozaik bir ülke. Uzun anayasa gerek bize. Hiç değilse ilk dönemlerde... Biz de demokrasiye mahkûm bir ülkede yaşıyoruz. Baksana, ne yazıyor Anayasamızda Yasaklanmış dille yayın yapılamaz. Trafik polisi adam öldürür mü. Öldürüyorsa anayasa uzar... — Bu deccal geldi demektir. İran Anayasası'nı okudun mu. Yani Şah zamanındakini. Orada da şöyle bir madde var İş bu anayasa Mehdi gökten inene kadar yürürlüktedir. Humeyni, Deccal mı, Mehdi mi. — Deccal-Mehdi, belki. — Meddah-Mehdi politikacılar Bakandırlar, başbakandırlar. da var... — Binlerce kedi-köpek kafatası bulunmuş naylon torbalar içinde... — Bulgar Anayasası'nın dibacesinde Sovyetler'le ebedi dostluktan söz ediliyor. de — Sovyetler amma da garantiye almış bu dostluğu. — Her ülkeyi anayasasının sivri ve özgül maddeleri özetler. İşte Çin, işte Fransa, işte Türkiye. Bazı Latin Amerika ülkelerinin anayasalarında da şöyle bir maddeyle karşılaşıyoruz Kişi düşüncelerini istediği gibi açıklayabilir. Ancak takma ad kullanamaz. Demek o ülkelerde takma ad bir sorun olmuş. — Türkiye, Suriye, vb ülkelerin anayasalarında düşünce özgürlüğü yok. Genellikle azgelişmiş ülkelerde. Bunun için anayasa formülü şöyle Düşünce özgürlüğü vardır. Ama kanun dairesinde... Düşünce özgürlüğünü siyasal iktidarlara bırakıyor anayasa. Düşünce özgürlüğü yok demek. — İngiltere'de anayasa sıfır. Kısa bile değil. — O da ayrı bir demokrasi göstergesi. Kral Faruk'u anımsarsın. Ne demişti Kral Faruk Dünyada beş kral kalacak. Biri İngiltere Kraliçesi. Öbür dördü zaten iskambilde var... — Demokrasinin bireyin by-pass ameliyatı olanağıyla da bir ilişkisi olabilir mi sence. — Neden olmasın. Bugün için toplumsal bir göstergedir by-pass ameliyatı olanağı. Bak, Sabancı ikinci by-pass'ını gerçekleştirdi. Bypass'çığını da diyebiliriz toplum düşüncesi planında. Özal'ın (ANAP) önünde sonsuz bypass olanağı var. Ama bir Sosyal Demokrat (sözgelimi Erdal İnönü) ikinci by-pass için kuyruğa girmelidir. Sosyalist Parti Başkanı Ferit İlsever ise ilk by-pass'ını kura sonucu elde edebilir. Şansı 50 milyonda 1. — Demirel. — Turgut Özal'la aynı durumda. Çağ atlamak la Büyük Türkiye sloganları arasında bir ayrım görüyor musun. By-pass ikisinde de eşit. Eşitlik yalnız kendi aralarında. Ama, hemoroit ameliyatlarında biraz ayrım olacağı kanısındayım... Özal ağır basar. (Can Yücel elinde yenmeye hazır bir tüp bebeği dondurma gibi tutarak sahnenin ortasına gelir ve haykırır Goethe'yi göt diye okuyan herifler. ) ( Meddah. diye bir toplu ses duyulur.) (Sürçü lisan ustası Paragöz başlar Yasa ne demek be. Mangallarda yakarım. Yunanlıların akları boklarına karışıyor. Anayasa'yı bir kez ihlal edebiliriz. Belediyeler nah alırlar... ) (Ve Taner Şener'in gülerken ekşiyen yüzü.) 7 Mayıs 1989 Jandarma Mavisi Eşkıya Kırmızısı Kenan Evren'in kültür-sanat konusundaki seçme sözlerinden biri de Türk Dil Kurumu Şiir Ödülü'nü kazanmış bir kitapla ilgili. Evren Türk Dil Kurumu'nu kapatma kararının gerekçelerini sıralarken böyle bir kitabın ödüllendirilişini de vurguluyor. Rastlantıya bakın, o kitabın şairi 2000'e Doğru'nun yazarlarından Cemal Süreya. Bu konuda Cemal Süreya ile ayaküstü iki satır konuştum. — Sayın Cumhurbaşkanı böyle böyle demiş. Biliyor muydunuz. — Valla bilmiyordum. Atlamışım. Şimdi sizden öğreniyorum. — Sizin kitapta, değil mi, jandarmayla eşkıyayı karşılıklı niteleyen dizeler. Hangi yıl ödül almıştı. — Evet, benim Göçebe adlı kitabım söz konusu. 1966'da Türk Dil Kurumu Edebiyat Ödülü'nü almıştı. Kitaba adını veren Göçebe adlı şiirden söz ediyor General Evren. Sanırım şiiri görmüş falan değil. Söylemişler ona. O şiirimde jandarma-eşkıya ilişkisinden çıkardığım imgeyi tarihsel-toplumsal bir kesitte görünür kılmak istemiştim. Uzun bir şiirdir Göçebe . Bir yılda yazabilmiştim. Maliye Müfettişi olarak göreve gittiğim Kars'ta ve Ağrı'da gövdesini kurmuş, daha sonra 1962'de Paris'te tamamlamıştım. Buyurun, size vereyim o şiirin Sayın Evren'in tutulduğu, jandarma-eşkıya suçlamasını yaptığı bölümünü. Yayımlayın. — Evren'in Çankaya'da sanatçılara verdiği davete gitmediniz. Bunun Sayın Cumhurbaşkanı'nın bu sözleriyle bir ilgisi var mı. — Yok. Bu sözleri yeni duyuyorum. — Peki ne diyorsunuz. — Ne diyebilirim ki. Sayın Cumhurbaşkanı'na söylemişler, o da öyle demiş... Şiir ortada. Şiirim ödül kazandıktan yıllar sonra, ayrı bir işlev ve onur da kazandı. Sevinçliyim. Aslında Evren'in bana ilk iyiliği değil bu. İki büyük iyiliği daha oldu... Eşkıyaya getireyim sözü. Toplumumuzda eşkıyanın zaman zaman çok özel bir konumu olmuş. Çakıcı Efe'yi, İnce Memed 'i, Umum Dağlar Müfettişi Eşkıya Uzun İskender i düşünelim. Dünyada Zapata'yı düşünelim... Jandarma ne ki Zapata 'nın, Çakıcı'nın yanında. Asker, başıbozuğu anlar mı. Sayın Evren 'inki bu. Sayın Evren'in o sözleri aslında bir yerde de doğru. Ama gerçekliği değerlendirecek ölçüde doğru değil. Bu da şeyi gösteriyor yöneticilerimizin çok şeyden nasıl kopuk olduğunu... Demişler ona, o da bir gerekçe olarak düşünmüş benim dizelerimi... Sayın Evren Çakıcı'yı sevecek Zapata'yı perdede, ekranda tatla seyredecek sonra benim size verdiğim şu dizeleri Türk Dil Kurumu'nu Orada size gelmişler, benim kitabı söylemişler. Yahu ne uğraşıyorsunuz şairlerle... N'olur uğraşmayın. Şairler tekinsizdirler. Kişiyi sonsuzluğa fena havale edebilirler. Yıllar geçti. General Evren'in yüzü biraz daha ortaya çıktı. Başlangıçta kişi olarak çok kötü bir adam olarak düşünüyordum onu. Şimdi, belli ki, kişisel planda sevebilirim Evren'i. Sımsıcak bir adam. Ama toplumsal planda çok feci. Tüyler ürpertici bir işlevi üstlendi. Aslında bal gibi seviyor eşkıyayı. Çakıcı'yı seviyor. Beş generalin yaptığı ne. Sever aslında. Okuma zamanı olsa, benim o şiirimi de sever. Meydan Larousse'u açtım demin. Bu yapıt hem ansiklopedi, hem de geniş bir sözlüktür. Şöyle diyor eşkıyalık için Tarihte yöneticilerin baskısından bıkan, halkın bir çeşit koruyuculuğunu yaptığı iddiasında olan birçok eşkıya türemiştir. Bunlar hakkında hikâyeler, romanlar, şiirler yazılmış, türküler bestelenmiş, hatta hayatları senaryolara konu olmuştur. Bu tür eşkıyalar zenginlerden aldıkları serveti fakir halka dağıtarak onların desteğini kazanmışlardır. Koçero da öyleydi, Çakırcalı da... Sanırım General Evren Çakırcalı'yı sever de, Koçero'dan tiksinir. Oysa ne fark var aralarında. Hatta Sabancı Koçero'dan çok mu daha iyi. İyiyse de, ne kadar iyi. Bunlar sorulardır. O şiirimde tarihsel kesit içinde bunu arıyorum. Haydut var. Bir de altın yürekli haydutlar. İkincisi, kesinkes, krallardan iyidir. Bunu diyorum. — Buffalo Bill. Onu da sever. Ben de severim. Dündar'ı severim, eşkıyanın işi hep kaçmak olmuş. Jandarmanın işi vurmak. Gebertmek. Sayın Evren gebertme duygusu konusunda ne düşünüyor. Onun da izdüşümü yazılsın bir gün... 14 Mayıs 1989 Şinasi Özdenoğlu Bedenini sımsıkı saran ceketi bundan çok memnundur. Kolu vali kolu elini açmış konuşurken, hafifçe yukarı ve arkaya doğru çolaklaşmış biçimde durur. Ansiklopedilerde, yazar sözlüklerinde hayat öyküsü şöyle özetleniyor 1922'de Gümüşhane'de doğdu. Yükseköğrenimini Siyasal Bilgiler (1944) ve Ankara Hukuk (1953) fakültelerinde tamamladı. Kaymakam. Daha sonra Ankara'da avukatlığa başladı. 1969-1973 arasında milletvekili. En yüksek düzeyde bankacılık deneyi de var. Yeşiller deviniminin Türkiye'deki öncüsü de sayılır. Şinasi Özdenoğlu'nu tanırım. Dostum, ağabeyimdir. Onun toplumumuzdaki gölgesini ayırıcı özellikleriyle seçmek benim için o kadar kolay değil. Fazla nesnel olamam ona karşı. Yine de kendimi zorlayacağım. İkisi de sanat hayatıyla ilgili iki diri izlenim kalmış bende Özdenoğlu'nu, hiç değilse onun bir yanını açıklıyor Ekspres gibi geçiyor güzel günler. Bir antolojide okumuştum Özdenoğlu'nun bu dizeyle başlayan şiirini. Lise sondayım. Üst üste okumuş, hemen ezberlemiştim. Türk Yenilik Şiiri Antolojisi'nin en genç şairi oydu. Tutku, umut, hafifçe bir çılgınlık, bir direnç vardı o dizelerde. Şinasi Özdenoğlu kimdir, nasıl adamdır diye merak etmişimdir. İkinci izlenimim yedi sekiz yıl sonra. Özdenoğlu'nun Hisar dergisinde yayımlanan bir yazısıyla uyandı. Özdenoğlu o eski şiirin şairi olmaktan çıkmıştı sanki. Ahmet Muhip Dıranas'ı savunurken yeni şiirsel çıkışlara veryansın ediyordu. Neden diye düşündüm. Kendisi uzunca bir süreden beri şiir yayımlamıyordu. Bu arada ne olmuştu. Özdenoğlu Yenilik Şiiri kalesine Gelenekçi Hisar'dan nasıl ateş edebilirdi. Sanırım bu duygusallığın abarması vardı bu olayda. Bir savunma duygusallığı. Hakkı yenmiş, şiiri biraz unutulmuştu. Bunun savaşını yine hakkı yenmiş bir başka şairi savunarak yapıyordu. Gerçekten, Şinasi Özdenoğlu kendini değil başkalarını savundu hep. Daha doğrusu kendini belirsiz bir biçimde merkezde tutarak başkalarını. Bunu yaparken de her seferinde bir parça yerinden kaydığını tam anlamıyla ayrımsayamadı. Tabii savunduğu yana doğru bir kayma. Şöyle de diyebiliriz Şinasi Özdenoğlu sürekli grup duygusu içinde bulunan çok yalnız bir adam. Sürekli grup duygusu ve büyük yalnızlık. Bu iki duygu onda kendine özgü bir narsisçilik de yarattı. Buna bir şövalyelik itisini de ekleyelim. Kayma dedim demin. Yine de kendi yerini, özellikle kişisel planda, korumayı bilmiştir. Sözgelimi Hisar'da yazdı, ama hiçbir zaman Hisar'cı olmadı. CHP'den İnönü'yle birlikte ayrıldı. Güven Partisi olayında Feyzioğlu ve arkadaşları karşısında çok büyük bir mesafe sağladı. Bu iki gerçeği Özdenoğlu için yan yana görmeye çalışırsak onun yüzü daha bir belirmiyor mu. Evet, Hisar'cı da değil, Güven Partililere de karşı. Öyleyse. Tepki. Yalnız sanat hayatında değil, siyasa hayatında da, Şinasi Özdenoğlu kendini sürekli haksızlığa uğramış, bir yerde hakkı yenmiş, kimi zaman da birilerince bile isteye değerlendirilmemiş görüyor. Bu duygu onu içinde bulunması gereken gruplarda devinmeye değil, başkalarını ona karşı savunmaya götürüyor. Sonunda, bu planda kendisinde bir yapılanma oluştu. Kireçlenme de diyebiliriz. Ödünsüzlüğünü siyasada ilericilere, sanatta yenilikçilere karşı daha fazla kullanmaya başladı. Yurtseverlik kavramının sınırını bile fazla dar çizmeye başladı daha çok kendisi gibi düşünenleri kapsayacak kadar. Keşke, diyorum, Şinasi Özdenoğlu sanatta da, siyasada da başlangıçtaki konumunu sürdürseydi. Bugün iki alanda da biraz belirsiz bir noktada Şinasi Özdenoğlu. Kendini hiç vurgulamıyor. Özellikle 1970'lerden sonra, İsmail Rüştü AksalHıfzı Oğuz Bekata karışımı bir çizginin siyasal hayatımızda pek bir yeri olamaz. Bunu tam bir benzetiş olarak değil, anımsatış olarak söylüyorum. 12 Eylül'den sonra kurulmuş bir partinin kurucu üyesi olarak vetolanması da belirsiz konumun birkaç yönlü sonucu değil mi. Hep kendi olarak kaldı, ama biraz da dolaştı. 12 Eylül'den sonra demokrasi mücadelesi yörüngesinde parıltılı bir çıkış yapamaz mıydı. Özdenoğlu'nu düşünürken aklıma Kemal Palaoğlu da geldi. İnönü-Ecevit çatışmasında Palaoğlu da CHP'den ayrılmıştı. Yalnızlığı seçti. Hatta bir ara kendini sildi. Tam İnönü'cü bir tavır içinde oldu. Özdenoğlu için şöyle diyebiliriz O, nasıl olsa yalnız kalacaktı. Yalnızlık hem yazgısı, hem de fiyakası onun. Şemsiyesiyle de selam alır. 21 Mayıs 1989 Hayvanlarda Kızlık Zarı Kimi zaman tek bir söz kişiyi bilge kılar kimi zaman da ahmak tanınmasına yol açar. Ben demiyorum. Konfüçyüs demiş bunu. En azından şöyle diyebiliriz Söz kişinin yansısıdır. — Kardeş katli vaciptir demiş... Caizdir de değil, vaciptir . Osmanlıca sözlükte vacip için şöyle yazıyor Yapılması şer'an lüzumlu olan, farz derecesine yakın bulunan... Bayramlar gibi, adaklar gibi. Felsefe terimi olarak da zorunlu anlamına geliyor vacip . — İstersen sözleri bu kadar ciddiye almayalım. Çünkü o zaman çok saygın kişiler de gürültüye gidebilir. Sözgelimi Ecevit, Doğu'ya güler yüzle gideceğiz demişti. Tam bir sömürgeci lafı değil mi bu. Yıllar önce söylemişti tabii. Ama yakıştıramamıştım doğrusu. Antalya'ya niçin güler yüzle gitmiyor. Yazık değil mi Antalya'ya. — Bir sözü daha var onun. Soldaki yerimizi halkın eğilimleri belirleyecektir demişti. Beş on gün sonra bu söze bir açıklama getirme gereğini duydu. Şöyle dedi Evet, soldaki yerimizi halkın eğilimleri belirleyecektir. Ama diyeceksiniz, ya halk komünist olursa. Olmaz ki... — Aslında son yıllarda bir özdeyişler seli altındayız. Bir mahşer görüntüsü sanki. Söz mahşeri. Özdeyişler... — Özdeyişler, yozdeyişler, kazdeyişler. (Can Yücel, Eşref, Neyzen ve Türkân Şoray kol kola görünürler... CAN — Başlarım şimdi özgeçmişinden. Ne demişti Tenekeci Paşa Zamlara karşı çıkanlar bu ülkeyi terk etsinler. — Nicedir adı duyulmuyor Tenekeci Paşa'nın. Ama o da o sözüyle tarihe geçecek. Adı duyulmuyor. Yoksa şimdiden mi gitti tarihe. — Onuncu Yıl Marşı'nda şöyle bir dize vardı, anımsarsın Tarihten önce vardık, tarihten sonra varız. Özdeyişler yalnız bugünün malı değil. İnsan nasıl tarihten sonra olabilir. — Belki de bitmiştir. Yani tarih. Baksana Turgut Özal, hem 141.-142. maddelerin kalkmasından yana olduğunu söylüyor, hem de işçilere yürürseniz ayaklarınızı kırarım diyor. Bitmiştir belki de... — Ondaki özdeyiş kimsede yok. Bazı sözleri var ki çıngıraklı yalan. — Ama işçilerin öyle iki incelikli çıkışı oldu ki bütün bu özdeyişleri giderdi, zararsız kıldı. İncelik ve en keskin, en acı eleştiri bir arada oldu. Diyarbakır'da 1.500 işçi eşlerinden boşanmak için mahkemeye başvurdu. Eşlerini besleyemedikleri için utanıyorlarmış, bu yüzden ayrılmak istiyorlarmış. Birçok işçi de çocuklarını satışa çıkardı aynı nedenle. — Demek tarih bitmemiş. 12 Eylül'den hemen sonra Şimdi gülmek sırası bizde diyen büyük işveren Halit Narin, bu tavrı nasıl değerlendiriyor acaba. — Artık o kadar büyük değil galiba. Tülcü müydü o. — Tülü bırak şimdi. Hayvanlarda kızlık zarı var mıdır. — Memelilerde olması gerek, sanırım. — Bu konuda telefonla küçük bir yoklama yapayım dedim. Birçok dosta, veterinere, tıp profesörüne sordum. İnan, gerçek ortaya çıkmadı. Bir veteriner, Yoktur dedi. Biri ise, Nasıl olmaz, dedi, bazı hayvanlarda vardır. Patriyot Hayati de bir veteriner arkadaşına sormuş Hayvanlardan yalnız kısrakta varmış kızlık zarı. Bir profesör de şöyle dedi Hayvanlarda yoktur, ama maymunda belki. — Anlaşılan Darwin'ci bir profesöre rastlamışsın... Aslında bilgilerimiz nasıl da yarım... Tıpçılar yalnız insana bakmışlar, hayvanlar hiç akıllarına gelmemiş. Veterinerler için de toplumsal önemi olmadığı için, hayvanlardaki kızlık zarı dikkatten kaçmış. Daha doğrusu kızlık zarının olup olmadığı. — Burada üç durum söz konusu. Üçü de önemli. Kızlık zarı sadece insanda mevcutsa, doğa ya da Tanrı özel bir önem vermiş ona. Bekâreti anlamlı görenler hemen ayağa fırlayacaklar. Bütün hayvanlarda ya da insanla aynı belli kategoriye giren hayvanlarda da varsa, bu kez bekâretin önemsizliği gerçeği ortaya çıkacak. Ama o profesörün dediği gibi yalnız maymunda ve insanda varsa, Darwin haklı çıkacak. Bunun için Söz Senaryosu'nu sürdürmemiz gerek. Ankara'daki Kör Zeki'den haber bekliyorum. — Demirel de ne diyordu Milliyetçi Cephe döneminde Bana ülkücüler adam öldürüyor dedirtemezsiniz. 28 Mayıs 1989 Çok kişi de bilmez bunu. Catullus okuyan Milli Eğitim Bakanı. Hem de kitap çıkar çıkmaz. Bir olay 1975'te Büyük Millet Meclisi yaz tatiline girince Fransa'ya gitti Grenoble'da Fransız dili ve edebiyatı kurslarına katıldı. Oysa daha 1957'de kamu yöneticisi olarak gönderildiği ABD'de İngilizcesini ilerletmişti. 1923'te Mecitözü'nde (Çorum) doğmuş. Siyasal Bilgiler Fakültesi'ni bitirdi. Kaymakam, emniyet müdürü, merkez valisi. Bir süre de İstanbul Belediye Başkanı. CHP İstanbul İl Başkanı. Aynı partide grup başkanvekili. İçişleri, Milli Eğitim Bakanı. Özel sektör deneyi de var. ABD dönüşü, ülkedeki ağır siyasal duruma katlanamayarak resmi görevinden istifa etti 1960 Devrimi'ne kadar Emek İnşaat'ta çalıştı. Daha sonraları Ünilever'de (Vita-Sana) yöneticilik de yapacak. Okuyan bürokrat. Düşünen milletvekili. Görmek isteyen bakan. Çok ilginç bir kariyer dolaşımı ve deney çizgisi karşısındayım. Bir devlet adamı tavrı var Necdet Uğur'da. Bu tavırda mutlaka o birikim, o iç içe geçmiş deneyler kanavası büyük ağırlık taşıyor. Kişiyi yaptığı iş belirlemez mi. Bu söz doğruysa, en çok Necdet Uğur için doğru. Hem belediye başkanı olmuş, hem polis hem milletvekili, hem kaymakam hem bakan, hem il başkanı hem aydın, hem politikacı. Sartre'ın aydın tanımını açıklarken de Necdet Uğur'u örnek verebiliriz. Sartre'a göre atom bilgini sadece atom bilginidir. Atom bilgini, atomlarla ilgili işini yaparken ülkesinin ve dünyanın yazgısı, sorunları üzerine düşünüyorsa, bunu hep yapıyorsa, ancak o zaman aydındır. Polis. Polis sözcüğü uymuyor Necdet Uğur'a. Kamu yönetiminin her kademesinden geçerken polislik de yapmış bir bilge cümlesi daha bir tanıtıcı olur onun için. Bazı emniyet müdürleri, genel müdürleri geleneksel polisin temel yüz çizgilerini taşırlar. Bazıları da nihayet kaymakam gibidirler. Yine de merak ediyorum, emniyet müdürüyken neler düşünüyordu, neler yapıyordu. Bu ona değil de daha çok bana ilişkin bir şey. Biz yazarlar için polis sözünde ürkünç bir şey var. Necdet Uğur, siyasal hayatımızda her zaman büyük ağırlık taşıdı. Ama bunu yer yer, ancak çok zorunlu durumlarda kullandı. Etkenliği her zaman duyumsandı, ama görünür etkiden her zaman kaçındı. Siyasanın beklediği keskin tavırlardan bir şey beklemedi. Bu da onun kimi zaman yanlış yorumlanmasına yol açmıştır, diyorum. Yönetici tavır her zaman ağır bastı Necdet Uğur'da. Ahmet Cemil, ondan, Yakup Cemil'den çok şey öğrendi, ama hiçbir zaman Yakup Cemil'e fazla yüz vermedi. Ecevit-İnönü çatışmasındaki tavrı Necdet Uğur'u tam açıklar. Ecevit'çilerden yanaydı, ama o çatışmada sonuna kadar İnönü'nün yanında oldu. Vefa duygusu mu, mülkiyebürokrat davranışı mı, efendilik mi... İnönü ona inandı. Ecevit de gerçeği biliyordu. Grup başkanvekiliydi. Çatışma Ecevit'in zaferiyle sonuçlandıktan sonra Ecevit de, kavgaya katılmış bütün arkadaşları da, Necdet Uğur'u yadsıyamadılar. Hatta benimsediler, bir bakıma benimsemek zorunda kaldılar. Dipten oynayan dalga. Birkaç gün önce Cumhuriyet'te Ali Sirmen'le söyleşisi yayımlandı. Türkiye üzerine, Türkiye'nin sorunları üzerine. O söyleşi de Necdet Uğur'u özetler. Hepimizin olması gereken sesi, herkesin sesi olmak istedi. Buna hakkı olan bir adam Necdet Uğur. Bu tür kişilere her toplumun gereksinimi var. Bürokrat karşılığı. Erdal İnönü'nün bürokrasideki SHP'ye girdi. Bence bir şey beklediğinden değil, konumunu belirlemek için. Ecevit'e karşıdır. Ama ona ağır söz söyleyenleri de kınamıştır. Kınamıştır, hiç de Ecevit yanlısı olmadığı halde. Bence bu belirsizlik değil dürüstlüğün, anıları sil baştan edememenin bir cilvesi. Sol'u bilir. CHP İl Başkanı'yken elinde kitaplarla gelirmiş il'e arkadaşlarını, yanında çalışanları eğitirmiş. Susmayı en iyi öğrenmiş. Ayrıca, en iyi konuşuyor. Maliyedeki eşdeğeri Memduh Aytür. Sivil bürokratlardan cumhurbaşkanı adayı söz konusu olsa, ön sıraya onu koyabilirsiniz. Şemsiyesinin faturasını yeleğinin cebinde taşır. 4 Haziran 1989 Demirel, Şili ve Jokey Kulüp Öğrenciler sormuşlar Demirel'e Mason musunuz. Demiş Bugün bu bir ülke sorunu değil ki... Kestirip atmış. Ya da bu kez, bir ölçüde. Mason olduğunu saklamamış. — Masonlar üzerine yayımlanan kitaplarda hep eski masonların adları yer alıyor. Eski, çok ünlü, adlarıyla bir örgütü yüceltebilen kişiler hep... Neden acaba. İlhami Soysal'ın kitabında bile iş gelmiş bu açıdan bir yerde tıkanmış. Yeni adlara ulaşamamış mı. Yaşadığımız günlerdeki etkili adlar. — Geçende yabancı bir dergide en ünlü masonlardan biriyle yapılmış bir konuşma yayımlanmıştı. Roger Leray, masonluğun bugün dünyadaki durumunu anlatıyordu. Bu arada özellikle bize ilginç ve yeni gelebilecek saptamaları da vardı. Sözgelimi masonluğun büyük ölçüde siyasal bir kurum olduğunu söylüyordu. Leray'a göre aşırı sağcıların savundukları kuramlar masonlarınkine uymuyor. Bu yüzden aşırı sağcı üyeleri örgütten çıkarmışlar. Ama sosyalist devinime de inanmıyor Leray. Doğu Bloku'nda yalnız Macaristan'da masonluktan söz edilebilirmiş bugün. Bu da Avusturya-Macaristan sınırının geçirgenliğiyle gerçekleşmiş. — Azgelişmiş ülkelerde, gelişme yolunda ülkelerde masonluğun ayrı bir konumda olduğu düşünülemez mi. Bu ülkelerin dışa bağımlı olduğunu düşün. Diyeceğim, bir Fransız masonla bir Sri Lankalı, bir Türk, bir Faslı mason arasında fark var. Fransız mason için laiklik yarışması temel sorunlardan biri. Sözgelimi, Leray, Papa Jean Paul II'ye gerici diyebiliyor. Ülkemizdeki mason içinse dayanışmadan aslan payı çıkarma ağır basmış hep. Bir arkadaşın şöyle bir sözü vardı Hesap Uzmanları Kurulu masonluğu bile bozdu. Masonlar son yarım yüzyılda ülkemizde masonluğun da ötesini yoklamak istediler. — Tarikatlar da, iyice düşman oldukları masonluğun kanıtlarını bir karşı taktik olarak kullanmadılar mı. — Öyle. — Leray, özellikle Güney Amerika'daki mason çizgisinden söz ediyor. Tutkulu da bu konuda. Şili'yi yaratan bir masonmuş O'Higgins. Adı Arjantin'le birlikte anılan San Martin, sonra Bolivar, sonra Suarez. — Masonluğun da ilerici olduğu bir dönem var elbet. — Sonra Şili'ye getiriyor sözü Leray. Pinochet masonmuş. Ama fazla sevinme. Allende de mason... — Demek Allende aşmış masonluğu sonradan. — Pinochet için, darbeden önce sık sık şöyle dermiş Allende Aynı planda iki kişiyiz, güveniyorum ona. Tabii bunlar mason Leray'ın sözleri. Doğru mu. Adam ölmüş, tanıklık edemez. — Biz yine Demirel'e gelelim. Onda bir iktidar-Özal barometresi var. İktidara yaklaştıkça Özal'dan daha çirkin oluyor daha kapalı, daha gerici, yeniliklere daha karşı bir kimlikle çıkıyor karşımıza. Ondan uzaklaştıkça da, bir uygarlaşma sürecine girer gibi oluyor sanki. Aslında olaylardan hiç ders çıkarmamış kendine. — Pek bir şansı yok zaten ileri doğru. Bir rolü vardı, oynadı onu. Türkiye bambaşka bir düzlemde şimdi. Kargaşa içinde de olsa, karangu da olsa, başka bir düzlem bu. İleriye açık. Gerisi yok. Tarihte bir kişi kaç kez yer alabilir. Yeni tarihsel konum onun eski profilini yöneltici olarak kabul edebilir mi. Asgari ücret konusunda da, insan görüşünde de, din sömürüsü konusunda da, kültür-sanat konusunda da, özgürlük konusunda da 10 yıl önceki düşüncelerini sıralamaya başladı, önünde iktidar yolunun açıldığı sanısı içinde olmaya başladıktan sonra. Bitmiştir bence Demirel. Ders almadığı ve yeni süreci göremediği için bitti. Öyle anlaşılıyor. Aynı adam, hem 1971'de, hem 1980'de, hem de 1990'da boy göstermek istiyor. — Mantık kuralıdır, bir kişi aynı anda iki ayrı yerde olamaz... — Yine de belli olmaz. Ülkemizde olanaksızlık her zaman olasılık da yaratabilir. Bak, Adriyatik Denizi'nde iki gemi çarpışıyor, ikisi de Türk bandıralı. O senin dediğin mantık kuralına inanmak gerekir elbet. yüzyılın ikinci yarısından sonra Türkiye'de çok şey değişti. Sözgelimi Jokey Kulüp'te bir günler aynı kişi aynı anda iki değil, üç yerde bile bulunabiliyordu. — Adam saha komiseri. Aynı anda hem İstanbul, hem Ankara, hem İzmir hipodromunda hazır bulunabiliyordu. Nasıl anlaşıldı diyeceksin. Git erbabına sor. — Evet, evet... Bir enstitüde de yönetim kurulu ayda 52 oturum yapıyordu. Ayda kaç işgünü var. 20. Her oturuma ayrı ücret verilir. İhsan Ünlüer, Aydın Boysan Koridorlarda can havliyle koşar. Bahçede durur. Kuklacı. İzmir doğumlu (1922). Yükseköğrenimini İÜ Tıp Fakültesi'nde tamamlamış. Kadın doğum uzmanı. Ayrıca Devlet Operası'nca İstanbul'da açılan eğitim stüdyolarında ve İtalyan Kültür Derneği Şan Okulu'nda eğitim görerek Şehir Operası temsillerine katılmış. Madam Butterfly'da, Palyaço'da başsolist. Hekim, müzisyen, düşünür, oyuncu, karikatürist ve yazar. On parmağında on... Hayır, beş parmağında, gerçek beş. Geçerli ve güncel deyimle Pentatloncu. Yugoslav filminde İtalyan oyuncu. Günümüz için fazla yetenekli ve yeteneği fazla bölünmüş. Bu mu onun serüveni. Dramı. Bir kez beraber oldum İhsan Ünlüer'le. Bir rastantı sonucu, Dağlarca, o, ben, bir yerde içki içmiştik. Dağlarca ile girdiğimiz tartışmada hakemlik etmişti. Bir çeşit merak, ayrıca hayranlık uyandırmıştı bende. Daha sonra bir kez Vilayet'in önünde karşılaştık. Elimi sıktı. Ama sanki o tartışmayı Dağlarca'yla değil de onunla yapmıştık. Birkaç kez de Moda Parkı'nın orada karşılaştık. Yanında uzun boylu kadınlar ve çocuklar vardı. Onlarla konuşurken uzaklara bakıyordu. Kimseyi tanımaz gibiydi. İki yıldır rastlaşmıyoruz. Orkestra şefine baget fırlattı. İhsan Ünlüer'i düşünürken hemen Aydın Boysan da geliyor akla. İkisi de mizah yaptılar diye mi. Biraz öyle. Ama asıl ortak noktaları şu İkisi de edebiyat dergilerinden gelmedi, ayrıca ikisi de tam gazeteci olmadı. Bu tür yazarların mizaha sarılmaları doğal geliyor bana. Ama, ikisi de ne olursa olsun, sadece mizaha sarılmakla kalmadılar, belli bir ölçüde var oldular da onda. İhsan Ünlüer'in başı Boysan'ın kafası dumanlı. dönmüş. Aydın Aydın Boysan'ı hiç görmedim. Yazılarını da günü gününe pek izleyemedim. Kitaplarını aldım, okudum. Sonra, bir süre TV'de izledim. Mimar. Bir ara müteahhitlik de yapmış. İflas etmiş dediler. Eğlence dünyasına da bulaşmış bir günler. Grubu varmış, gittikleri yerlerde orkestrasıyla sahneye geçer müzik sunarmış. Aydın Boysan nasıl görünüyor. Entel gerçek ve lümpen özlem arasında sahici İstanbul efendisi. Bu niteliği ile yumurtadan yün kırkar. Boysan'ın yazıları fıkralarla, gezi notlarıyla, yabancı dergilerden alıntılarla besleniyor. Büyük bir fıkra koleksiyonu ya da hazinesi var. Bu yönüyle biraz Orhan Boran'ın eşdeğeri gibi görünüyor. Daha geniş alarak, magazin ansiklopedisi diye tanımlayabiliriz onu. Ama Ünlüer'e göre hayata daha yakın, hayatın tam ortalık yerinde, hayatla olağanüstü yetinen (ne demekse bu) bir yanı var. Bekri Mustafa'nın küçümsenmemesini ister. Mizah onun doğal uzantısı, kabuğu. Köroğlu'na her an selam iletmeden edemeyen Ünlüer'de ise ütopya her zaman ağır basar, başka görünümleri karartabilir. Bu onun mizahına savaşçı bir kıvam da kazandırmış. Boysan'ın fıkra koleksiyonuna karşılık, Ünlüer bir dize ve özdeyiş deposu kurmuş. Ünlüer, hayatını, düşüncede ve pentatlon deneyinin marjinal konumunda riske etti bir an geldi, ayağını boşluğa attı. Boysan ise gözden çıkarılmış bir hayatın tadını yakalamış, bırakmıyor. Geçende içki deneyinin 50. yıldönümünü Beykoz'da bir lokantada dostlarıyla birlikte kutlarken söylediği sözler bu açıdan çok ilginç Sağlığım bozulmasın diye yıllardır beni içkiden men edenin aklına şaşayım. Ben elli yıldır içiyorum ve turp gibiyim. Ama onlar bugün cücüklü domatesten, radyasyonlu çaydan ve hormonlu kirazdan birer birer öteki tarafa göçüyorlar. Boysan da savaşçı, ama daha çok kendi kişisel hayat düzeninin savaşçısı. Ünlüer'de mitoloji restorasyon tadı. rüzgârı, Boysan'da Ünlüer'de mizah bir kavga aracı. Boysan da bütün tuzaklara karşın, sulu mizaha, bir Suavi Süalp mizahına düşmedi. Kusurları da ortak Geleneksel mizahtan yararlanmadılar. Bunun için biraz köksüz kaldılar. Mizah damarımızdan yararlanmadılar. Ama Ünlüer sadece mizahçı değil, oradan kurtarıyor. İki şemsiye Biri sap, biri koltuk. 18 Haziran 1989 Ek Gösterge ve Panama Kanalı — Milletvekili aylıklarını artıran yasaya bir madde sıkıştırılmış. Bazı üst düzey bürokratlarına bir olanak getirilmiş. Müsteşarlar, valiler, emniyet genel müdürleri, diyanet işleri başkanları, makam tazminatlarını ömür boyunca alacaklarmış. O görevlerde bir gün kalmış olsalar bile. Yasayı görmedim. Ömür boyunca dendiğine göre emeklilikte de verilecek bu tazminatlar. — Aslında bir para değil bu. 200 bin lira mı neymiş. Ama bir gerçek iyice belirginleşiyor. Yarım yüzyıllık emekli mevzuatının mantığı delindi. Hem de kulak tozundan. Hani bir futbol avukatı vardı, neydi adı. Makamdan ayrılan kişinin makam tazminatı olur mu ayrıca. Tazminat ve makam kavramına karşı bu. — Bu tür maddelere istersen lümpen madde diyelim. Memur toptan büyük bir adaletsizlik karşısında. Ama memurun iç statüsündeki adaletsizlik de çok büyük. 200 bin lira dedin demin, memur olarak düşünürsen, büyük para. 5. dereceden emekli bir memurun aylığı da o kadar. — Önce şunu bir çözelim. Emniyet Genel Müdürü'ne makam tazminatı ömür boyu vereceğine, onun ek göstergesine şu kadar zam yaparsın olur biter. Kimse de bir şey demez. Adaletsizliğin de yasal olanı, usturuplu olanı var. Git o futbol avukatına (neydi adı.) sor, o da bilir mutlaka. — Biliyor musun, Devlet Personel Yasası'nın mali hükümlerinin çizelgesini kimseler yapamaz. Zıkkım şey. Gerçeküstücü bir grafiker gerekiyor o çizelgeyi görünür kılmak için. — Alttan 5. dereceye kadar gelen son on derece (bütün kademeleriyle) tek bir derece, tek bir asgari ücret görünümünde. Emekli aylıklarında daha belirgin bu durum. 13. derece aylığıyla 5. derece aylığı arasında hemen hiçbir fark yok. Sanırım, memurların yüzde 80'i (2 milyon memur), bu tek asgari ücreti alıyor. Ama ek göstergeli 1. derecede birdenbire bir parabol ağıyor göğe, bir taçyaprak, önü sonsuz açık olabilen ayrı bir ücret sistemi. — Tabii, bu sadece bugünün işi değil. Ama bugün tam bir kansere dönüşmüş bulunuyor. Devlet memura para vermiyor (bugünkü iktidar ayrıca vermek istemiyor), yan, doğal olmayan, adil olmayan oyunlarla sadece en üst düzeydeki elemanlara kaynak yaratmaya çalışıyor. — Ek gösterge, devlet memuru düzeninin sonu olmuştur. Bir günlüğüne yüksek ek göstergeli bir makama oturtulsanız, sınıf arkadaşınızdan ömür boyu ileri fırlıyorsunuz. — Fırlıyorsun da ne oluyor. Bugün bir bakanlık müsteşarı kendi aylığıyla gidip çoluğuna çocuğuna 20 günlük bir Bodrum hayatı yaşatabilir mi. — O da ayrı. Ama ben işin mantığından gitmek istiyorum. Özal, maaş sistemine Osmanlı mantığı getirmek istedi. Şöyle dememiş miydi Memur kendine ikinci iş bulsun. Bilerek ya da bilmeyerek iltizam usulüne açık bir çağrı yok mu burada. Ben para vermiyorum, paranı kendin bul. Cumhuriyet maaş sisteminin yıkılışıdır bu. — Ek gösterge ayrıcalığı ilk Ecevit hükümeti zamanında yaratılmıştır. Belki anımsamaz şimdi bunu Ecevit. Ya da o zaman bile haberi yoktu. — Ek gösterge bir canavardır. Unvan değil, apolet... — Sadece ek gösterge mi. Bakanlıklarda üst düzey bürokratları, birkaç yıl genel müdür yardımcılığı, genel müdürlük yaptıktan sonra, birkaç yıllığına yurtdışına gönderilir. Ve bu memuriyet hayatları boyunca birkaç kez gerçekleşir. Her seferinde en azından bir ev alabilme olanağı doğar. — Küçük memura gelince (bugünkü sisteme göre 1. derecedekiler dahil, ek göstergesiz bütün memurlar küçük memurdur) bir papatya fiyatına çalışır. Yine güzel, hiç değilse çiçek fiyatı. — Aslında ek göstergeliler de küçük memur. Yalnız Özal büyük memur. — Memur dedin ya, eskiden memur deyince aklıma bir yüz, bir profil, bir adam geliyordu. Şimdi bir şey gelmiyor... Bak, bürokrat deyince bir şeyler kımıldıyor gözümün önünde. Bürokrat yaşıyor, memur öldü. — Katsayı niye yılda iki kez düzenlenmeye başladı. İkincisini baştan vermemek için. Niye ayın 15'inde veriliyor aylıklar. Niçin yalan şehvet duygusuyla birleşti. Niçin yapay denetleme kurulları kuruldu. Fonlar, özelleştirmeler, sözleşmeli personel... — 1970'ten sonra her iktidar, memuru Sarayburnu'ndan denize attı. Fark toplamakta. Ecevit, memuru gidip Çanakkale Boğazı'nda toplamayı düşünüyordu. Demirel Cebelitarık'ta. 25 Haziran 1989 Tahsin Saraç Ne var bakışında. Yabansı bir şey, vaşak, hatta kaplan. Ama zaman zaman da bunları delip geçen bir uranyum parıltısı. Asurbanipal. Sümerli görünmek de istedi. Şair, dilci, çevirmen. Sorunsal biçimde biten bir hocalık... Sanırım o sorunsallık Tahsin Saraç'ın daha sonraki hayatını etkiledi. 12 Mart'tan sonra kendinin daha çok farkına vardı. Şiiri, hatta dil tutumu da bulundukları doğrultuda daha kararlı bir kıvam kazandı. En büyük öfkeyle en sevecen gülümseme yan yanadır onda. En haşin ve en uysal. Uranyum ve karbon. En verimli çağında yüksekokuldaki öğretim görevinden ayrılması Tahsin Saraç'ta, yönetici olma, her plandaki mücadelesini yönetici olarak verme tutkusu yarattı. Siyasal tavrını keskinleştirdi. Türk Dil Kurumu kurultaylarında, özellikle kurultay sonunda yapılan yönetim kurulu seçimlerinde nasıl sert ve acımasız bir tutum içinde olduğunu anımsıyorum. Seçime değil de, savaşa giriyordu sanki. Bu tutumuyla, haklı olduğu çok şeyi benimsetememiştir kurultay üyelerine. Sanat alanında da bir sorunsal yaşadı Tahsin Saraç. Ankara'da çok ünlü olup da İstanbul'da üstlerinde fazla durulmayan kişiler vardır. Tahsin Saraç bunlardandı. Hiç değilse son on beş yıl önceye kadar. Bir kasıt buluyordu bunda Tahsin Saraç. Belki de bu yüzden, bütün bir edebiyatı, özellikle de bütün bir şiiri karşısına almış gibiydi. Öfke dalgası bir de o yana yönelmişti. Çok genç yaştan beri kalp hastası. Sayısız enfarktüs geçirdi, çoğunda yoğun bakıma alındı. Buna karşın, Tahsin Saraç deyince aklıma çok sağlam yapılı bir adam gelir. Kimi zaman rahatsızlanır, gider evine kapanır, yedi sekiz saat kanepede hareketsiz yatar ve o arada sigara içmez, sonra aslan gibi çıkar gelirdi. Sigarasını öç alır gibi içtiğini anımsıyor dostları. Öç, evet. Öç alacaktı. Her şey öç almak içindi, o meyhane kuşları göreceklerdi günlerini. Anlaşılıyor ki öç kavramı ya da duygusu Tahsin Saraç'ta stresin karşılığı bir sözcük ya da belirtiydi. Çünkü öç olanağı doğduğu anda (doğardı gerçekten de), vazgeçerdi Tahsin Saraç artık öç almaktan. Dostluk duygusu öylesine büyüktü ki, onda düşmanlık duygusu da hiç değilse görünüşte büyük olacaktı elbet. Başka türlü açıklanamaz. Dostluğu şu Koca başkentte dostuyla günde bir değil, iki kez, kimi zaman da üç kez buluşurdu. Dostluk duygusu klikçiliğe de götürdü onu. Kişisel mücadelenin kanıtlarına da. Savunma ve sığınma duygusu, saldırı ortak planına dönüştü. Getto, kale oldu. Tabii, Alamut Kalesi. Şu güzelliğe bakın, Ankara Kalesi'nde Hayyam var, Nizamülmülk var, Hasan Sabbah var. Tahsin Saraç hangisi. 1930'da Muş'ta doğdu. Gazi Eğitim Enstitüsü Fransızca Bölümü'nü bitirdi (1952). Devlet hesabına Fransa'ya gönderilerek Sorbonne Üniversitesi'nde çağdaş Fransız Edebiyatı ve Fonetik alanlarında öğrenim gördü. Hakkâri, Samsun ve Trabzon liselerinde öğretmenlik yaptıktan sonra, Gazi Eğitim Enstitüsü'nde Fransız Dili ve Edebiyatı dersleri vermeye başladı. 1970'te Balıkesir'e atandı, ama gitmedi, sağlık nedeniyle emekliye ayrıldı (1971). Şiiri için şöyle yazmışım yıllarca önce Öz Türkçenin şairidir Tahsin Saraç. Yeni sözcüklerden süzer şiirini. Aslında sanatta gerçekleştirdiğinin çok üstünde bir sanat-kültürdüşünce birikimine sahipti. Son yıllarda hayatını daha çok, doçentlik sınavına giren öğretim üyelerine Fransızca dersi vererek kazanıyordu. Lacivertler, koyu griler, koyu renkler... Tahsin Saraç hep böyle giyinir. Ama ben onu başka bir kıyafetle anımsıyorum. Kış. Tahsin Saraç'ın üstünde kürk yakalı bir palto, başında kalpak, gece yarısı. Kızılay'dan Kavaklıdere'ye doğru yürüyor. Elinde sigara. Ve çok yalnız. Asurbanipal. cesurdur. Ava gider, kitap biriktirir, Şemsiyesi sahtiyan. 2 Temmuz 1989 Büyük Türkiye / Büyük Britanya — Anavatan sözünde uluslararası siyasal bir tat var da, Büyük Türkiye sözünde yok mu. Ayrıca bu iki deyim aynı anlam düzleminde gibi geliyor bana. Anavatan tam hercai. Başka bir yerde benim anavatanım var, ben işte onun