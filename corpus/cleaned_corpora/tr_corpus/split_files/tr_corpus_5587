Birlik Komitesi ya da Millî Güvenlik Kurulu, ülkeyi mutlak biçimde yönetmiş; aynı zamanda Kurucu Meclis ya da Danışma Meclisi adıyla cunta tarafından seçilen sivil temsilcilerin olduğu ancak MBK ya da MGK karşısında bir hayli zayıf bir de meclis oluşturulmuştur. Darbeler siyaset tarihinin uzun zamandır bir parçasıdır. Örneğin Roma İmparatoru Jül Sezar bir darbe kurbanı olmuştur ve bazı Roma imparatorları iktidara darbeyle gelmiştir. 1799'da Napolyon da Fransa'da iktidarı bir darbeyle ele geçirmişti. Antik Yunan ve Hindistan kentlerinde darbeler fazlasıyla yaygındı. Askerî darbeler 20. yüzyılda yaygın biçimde Latin Amerika'da Arjantin, Şili, Asya'da Birmanya, Afrika'da ve Avrupa'da Yunanistan,Asya'daTürkiye gibi özellikle gelişmekte olan ülkelerde gözlenmiştir. 20. asrın sonlarına doğru darbeler başta gelişmekte olan ülkeler olmak üzere dünyada bir hayli yagınlaştı: Latin Amerika'da, Asya'da, Afrika'da, Avrupa'da. 1980'lerden sonra darbeler daha az sıklıkta görülmeye başlandı. Hükûmetlerin sosyal ve ekonomik sorunları çözmekte yaşadıkları sorunlar ve dolayısıyla ortaya çıkan yeni sorunlar bu darbelerin başlıca sebeplerini oluşturmaktadır. Bütün bu görünür sebeplerin yanında darbeler ayrıca güçlü devletler tarafından zayıf ve küçük devletler üzerindeki emellerini gerçekleştirmede etkili bir silah olarak kullanılmaktadır. Bunun en canlı örneği Şili'de Salvador Allende hükûmetinin devrilmesi ve Allende'nin öldürülmesiyle sonuçlanan darbedeki ABD ve CIA etkisinde görülebilir. 2002'de Venezuela'da oy çokluğu ile seçilmiş olan Hugo Chavez'e karşı ABD destekli bir darbe yapıldı; darbe başarılıydı ama hemen yıkıldı. Darbenin etkisi Chavez yanlısı halk gösterileri, ordunun Chavez yanlısı tutumu sebebiyle kolayca ortadan kalktı. Chavez darbeden 2 gün sonra yeniden iktidarı ele geçirdi, askerî cunta dağıtıldı. Bu gibi durumlarda halk gösterilerinin darbeleri ters çevirebileceği ve istedikleri liderleri geri getirip iktidara oturtabilecekleri anlaşılmış oldu. Hatta bu olaydan sonra Chavez'e yönelik halk desteğinin daha da artması darbeden istenilen sonucun tam aksine bir gelişme oldu. TSK, iç güvenliğin tehdit altında olduğunu ifade ederek zaman zaman sivil yönetime müdahale etmiştir. Bu müdahalelerde temel hukuki dayanak Türk Silahlı Kuvvetleri İç Hizmet Kanunu'nun 35. maddesinde yer alan "Madde 35 - Silahlı Kuvvetlerin vazifesi; Türk yurdunu ve Anayasa ile tayin edilmiş olan Türkiye Cumhuriyetini kollamak ve korumaktır." hükmü olmuştur. Ancak 12 Eylül Darbesi'nin yargılanması için hazırlanan iddianamede bu maddenin darbeye meşruiyet kazandırmayacağı ve hiçbir kanun maddesinin Anayasa’nın üzerinde olamayacağının altı çizildi. Devlet düzeninin temel kurumlarından TBMM ve tüm hak ve özgürlükleri ortadan kaldırmak için 35. maddeyi gerekçe göstermenin hukuka aykırılığa kılıf bulma gayreti olduğu aktarıldı. Türkiye 1950 yılındaki demokratik seçimlerle çok partili hayata geçiş yaptığı dönemden sonra, millet iradesine dayanan demokratik düzen neredeyse her on yılda bir askeri müdahalelerle kesintiye uğradı. 27 Mayıs 1960'ta ve 12 Eylül 1980 tarihlerinde ordu darbe ile yönetime el koyarken, 12 Mart 1971 ve 28 Şubat 1997'de hükûmeti istifaya zorladı. Ayrıca sonuncusu 15 Temmuz 2016'da olmak üzere pek çok başarısız darbe girişimi ve ayaklanma da yaşandı. NATO'nun askerî kanadından 1974'te çıkan Yunanistan'ın, karşılığında Türkiye'ye hiçbir taviz verilmeden 1981'de veto edilmeden tekrar NATO'ya kabulü de ancak 12 Eylül 1980 darbesinden sonra mümkün olabilmiştir. Zootekni Zootekni, hayvanların evcilleştirilmesi ya da tutsak edilmesini idare etme ziraatı. İşleme, üretme ve koruma gibi evreleri vardır. Zootekni programının amacı, ürünlerinden yararlanılan hayvanların üretimi, ekonomik verimlerinin geliştirilmesi, bakımları, beslenmeleri ve değerlendirilmeleri konusunda çalışacak insangücünü yetiştirmek ve araştırma yapmaktır. Zootekni Bölümü Hayvan Yetiştirme ve Islahi, Yemler ve Hayvan Besleme ile Biyometri - Genetik Anabilim Dallarına sahiptir. Zootekni programında temel bilim dersleri olarak; Botanik, Zooloji, Fizik, Kimya ve Matematik, Temel Mühendislik ve Genel Ziraat Mühendisliği olarak; Genetik, Meteoroloji, Organik Kimya, Genel Ekonomi, Teknik Resim, İstatistik, Tarım Ekonomisi, Genel Mikrobiyoloji, Genel Tarla Bitkileri, Ölçme Bilgisi, Hayvan Yetiştirme İlkeleri, Tarımsal Yapılar ve Sulama, Hayvan Ekolojisi, Genel Bahçe Bitkileri, Tarım Tarihi ve Deontolojisi, Tarımsal Kıymet Takdiri, Tarım Alet ve Makineleri, Toprak Bilgisi, Bitki Koruma, bölüm dersleri olarak; Hayvancılık Organizasyonları, Hayvan Hastalıkları ve Sağlık Koruma, Hayvan Besleme Biyokimyası, Hayvan Anatomi ve Fizyolojisi, Yemler Bilgisi ve Teknolojisi, Hayvancılıkta Bilgisayar Uygulamaları, Üreme Biyolojisi ve Yapay Tohumlama, Hayvan Besleme Fizyolojisi ve Metabolizması, Araştırma ve Deneme Metotları, Hayvan Refahı, Kürk Hayvanları Yetiştirme, Hayvancılıkta Biyoteknoloji, Büyükbaş Hayvan Yetiştirme, Ruminant Hayvan Besleme, Kanatlı Hayvan Yetiştirme, Su Ürünleri Yetiştirme İlkeleri, Atçılık, Organik Hayvancılık, Rasyon Hazırlama Teknikleri, Hayvan Islahı, Kanatlı Hayvan Besleme, Arı Yetiştiriciliği, Küçükbaş Hayvan Yetiştirme, Hayvancılıkta Proje Hazırlama ve Değerlendirme ve Alternatif Kanatlı Hayvan Yetiştirme gibi dersler teorik ve uygulamalı olarak okutulmaktadır. Ziraat mühendisliğinin zootekni alanında çalışmak isteyenlerin normalin üzerinde bir genel akademik yeteneğe sahip, temel bilimlere, özellikle zoolojiye ve kimyaya ilgili ve bu alanda başarılı, inceleme ve araştırma merakı olan kimseler olmaları beklenir. Zootekni programını bitirenlere "Ziraat Mühendisi" unvanı verilir. Zootekni alanında yetişen ziraat mühendisi, ürünlerinden yararlanılan hayvanların verimliliklerinin artırılması yönünde araştırmalar yapar, ayrıca hayvanların verimliliklerinin artırılması için nasıl barındırılmaları ve beslenmeleri gerektiği konusunda üreticileri aydınlatır. Zootekni Bölümü dört yıllık eğitimlerini başarı ile tamamlayan öğrenciler Zooteknist Ziraat Mühendisi unvanı ile mezun olurlar. Mezunlar, Gıda Tarım ve Hayvancılık Bakanlığı’na bağlı kurumlarda, Tarımsal Araştırma Kurumlarında, Tarımsal Kooperatiflerde, Ziraat Bankası ve Belediyeler yanı sıra tarımsal üretim, ithalat ve ihracat işleri ile uğraşan özel kuruluşlarda çalışma imkânına sahiptir. Ayrıca mezunlar tavukçuluk, süt ve besi sığırcılığı işletmelerinde, yem fabrikalarında, özel yem analiz laboratuvarlarında, yem katkı maddeleri pazarlayan yerli ve yabancı özel firmalarda çalışabilmektedir. Diğer yandan zooteknistler özel çiftlik kurarak kendi çiftliklerini de başarı ile yönetmektedirler. Bu sahada akademik ilerleme sağlamak isteyen mezunlar değişik üniversitelerin ilgili bölümlerinde lisans üstü eğitime yönelmekte ve başarılı olanlar akademik kadrolara da geçebilmektedir. Adnan Menderes Üniversitesi (aydın)Ziraat Fakültesi, Akdeniz Üniversitesi (antalya)Ziraat Fakültesi, Ankara Üniversitesi Ziraat Fakültesi, Atatürk Üniversitesi (erzurum)Ziraat Fakültesi, Bingöl Üniversitesi Ziraat Fakültesi, Çanakkale Onsekiz Mart Üniversitesi Ziraat Fakültesi Çukurova Üniversitesi (adana)Ziraat Fakültesi, Dicle Üniversitesi (diyarbakır)Ziraat Fakültesi, Ege Üniversitesi (izmir)Ziraat Fakültesi,Eskişehir Osmangazi Üniversitesi Ziraat Fakültesi, Gaziosmanpaşa Üniversitesi (tokat)Ziraat Fakültesi, Harran Üniversitesi (şanlıurfa)Ziraat Fakültesi, Kahramanmaraş Sütçü imam Üniversitesi Ziraat Fakültesi, Mustafa Kemal Üniversitesi (hatay) Ziraat Fakültesi, Namık Kemal Üniversitesi (tekirdağ)Ziraat Fakültesi, Ondokuz Mayıs Üniversitesi (samsun)Ziraat Fakültesi, Selçuk Üniversitesi (konya)Ziraat Fakültesi, Süleyman Demirel Üniversitesi ısparta)Ziraat Fakültesi, Uludağ Üniversitesi (Bursa) Ziraat Fakültesi, Ahi Evran Üniversitesi Ziraat Fakültesi( Kırşehir ),Ordu Üniversitesi Ziraat Fakültesi (ORDU),Uşak Üniversitesi Ziraat ve Doğa Bilimleri Fakültesi(UŞAK) 2112 (albüm) 2112, Kanadalı progresif rock müzik grubu Rush'ın 1976 yılında yayınlanan 4. stüdyo albümüdür. Genel anlamda grubun müziğinin belli bir çizgide oturduğu albümdür. Albümdeki parçalar şu şekildedir: Darkseid Darkseid, DC Comics için Jack Kirby tarafından yaratılan süper kötü kahramandır. İlk olarak Kasım 1970'te Superman's Pal Jimmy Olsen #134 sayısında gözükmüştür. Apokolips isimli gezegenin yöneticisidir. Tanrısal güçleri ve ordusuyla evrendeki gezegenleri fethederek bütün yaşam güçlerini alır. Orion isminde bir oğlu vardır. Superman'in en güçlü düşmanlarından birisidir. Darkseid evrendeki en güçlü orduya sahip olabilmek için genetik çalışmalar da yapar bunların sonucunda alien ve doomsday'in klonlarından oluşan bir ordu yaratır fakat hepsi daha sonra Superman tarafından yok edilir. Final Crisis adlı seride Batman tarafından vurulur ve Black Racer tarafından öldürülür. Güçleri: Çok büyük süper canlı kuvveti ve dayanıklılık,ölümsüzlük,süper zeka,omega ışını,telepati ve zihin kontrol etme güçleri vardır. Doomsday (karakter) Doomsday Superman çizgi romanındaki kötü karakterlerden biridir. Hikâyesine göre 2.500.000 yıl önce Kripton'da() Bertron isimli bir bilim insanı tarafından yaratılmıştır. Brainiac tarafından kontrol edilmektedir. Tek düşüncesi her şeyi yok etmektir. Dünya'da ortaya çıkar ve önüne gelen her şeyi yok etmeye başlar. JLA onu durdurmaya çalışır ama başarılı olamaz. Son olarak karşısına Superman çıkar ve Metropolis'te destansı bir savaş yaparlar. Bu savaş sırasında şehrin yarısı yıkılır fakat Superman Doomsday'i durdurmayı başarır. Daha sonra Superman Doomsday'le birkaç kez daha karşılaşmıştır (Hunter Prey, The Doomsday Wars, Our Worlds at War, Infinite Crisis Battle of Metropolis bölümlerinde). Action Comics 825. sayısında Gog ve ordusu Superman'i öldürmeye geldiklerinde onları durdurmak için Superman ile birlikte savaşmıştır. Çok büyük süper insan kuvveti, dayanıklılık, hızlı iyileşme ve yenilenme, her öldürüldüğünde (yenildiginde) daha güçlü olarak geri gelme ve her dirilişinde öldürüldüğü yönteme bağışıklık kazanma. Captain Marvel (DC Comics) AsÄ±l ismi Billy Batson olan DC Comics karakteri. Shazam dediğinde üzerine bir yıldırım düşer. Bu yıldırım büyücü Shazam tarafından Billy 'e altı mitolojilik karakterin güçlerini vermesi için gönderilir. İlk olarak 1939 yılında Clarence Charles Beck ve Bill Parker tarafından yaratılmıştır. Captain Marvel The World's Mightiest Mortal (Dünyadaki en güçlü ölümlü) unvanının sahibidir. Marvel comics'de böyle bir karakteri olduğu için telif haklarından dolayı dergi kapaklarında Captain Marvel yerine Shazam yazılmaktadır. Solomon'un Bilgeliği: Captain Marvel geleceği görebilir, yeryüzündeki gelmiş geçmiş bütün dilleri bilir, insanları hipnotize edebilir. Herkül'ün Kuvveti: Captain Marvel inanılmaz boyutlarda süper insan gücüne sahiptir. Kolaylıkla çeliği bükebilir, duvarları delip geçebilir, çok ağır nesneleri kaldırabilir. Atlas'ın dayanıklılığı: Captain marvel çok büyük fiziksel saldırılardan bile sağ olarak çıkabilir ayrıca yemeye, içmeye, uyumaya, nefes almaya da ihtiyaç duymaz. Zeus'un gücü: Captain marvel shazam dediğinde düşen yıldırım Captain marvel'ın bütün güçlerini artırır ve bütün güçlerinin kaynağı budur, yıldırım gücü, büyü gücü ve hızlı iyileşme sağlar. Bu yıldırım silah olarak da kullanabilir. Eğer Captain Marvel olduktan sonra yine Shazam derse normal insan olan Billy Batson haline dönüşür ve hiçbir gücü kalmaz. Aşil'in cesareti: Kendi hayatını arkadaşları , dostları ve diğer insanların hayatlarının önüne sermede çekince duymayacak kadar cesurdur. 'Mercury'nin hızı: Captain marvel super sonic hızda hareket edebilir ve uçabilir. Yaklaşık 1,289 km\s . Yani Superman kadar hızlı uçamaz. Hellboy Spectre (karakter) Spectre — 1940 yılında Jerry Siegel ve Bernard Baily tarafından yaratılan çizgi roman kahramanı. İlk olarak More Fun Comics'in 52. sayısında gözükür. Adı Jim Corrigan'dır. Ünlü bir gansteri yakalamaya çalıştığı sırada ölür ve tanrı tarafından süper güçler verilerek yeryüzüne geri gönderilir. Hal Jordan: Kendisi eski bir Green Lantern'dir. Kendi serisinde bütün Green Lantern'lerin gücünü çalarak mutlak güce ulaşır. "Zero Hour" serisinde evreni yok edip kendi istediği gibi tekrar yaratmak ister. Final Night serisinde ise New Gods tarafından söndürülen güneşi tekrar canladırmak için kendini feda eder. Judgement Day serisinde ise asi melek Asmodel'e karşı yeni bir Spectre'ye ihtiyaç duyulur. Görevini tamamlayan Jim Corrigan cennetten ayrılmak istemez ve onun yerine bu görev yaptıklarının affedilmesini isteyen Hal Jordan'a verilir ve yeni Spectre Hal Jordan olur. Asmodel ile savaşır ve onu yener. "Infinite Crisis" serisine bağlı "Day of Vengeance" serisinde Eclipso tarafından evredeki bütün büyüyü yok etmesi için kandırılır. Bunun üzerine Spectre DC evrenindeki bütün büyücüleri (Dr.Fate, Phantom Stranger ve Shazam dahil) öldürerek büyüye son verir. Sahip olduğu gizemli tanrısal güçler sayesinde istediği her şeyi yapabilir. Tanrı'nın Öfkesi, Hayalet Gardiyan, Acımasız ruh, Karanlığın Adamı. Sandman Sandman, Neil Gaiman tarafından yazılıp DC Comics/Vertigo tarafından 1988 ile 1996 yılları arasında yayınlanan, 10 cilt halinde toplam 75 sayıdan oluşmuş çizgi roman serisidir. Modern Çağın en orijinal, sofistike ve sanatsal açıdan en çok arayışa sahne olmuş çizgi romanı olduğu kabul edilir.Klasik süper-kahraman çizgi roman türünün dışında yer alan Sandman çoğunlukla korku, mitoloji ya da fantastik kurgu öğelerinden beslenir. Sandman'in ana kahramanı; Morpheus, Oneiros, Kai'ckul, Hikâyeler Prensi ve bunun gibi pek çok isimle anılan rüyalar ve hikâyelerin ölümsüz antropomorfik tezahürü olan Endless (ebediler) ailesinden Dream'dir. Her şeyden önce varolan ölümsüz üstün güçlere sahip Destiny, Death, Dream, Destruction, Desire, Despair, Delirium (Kader, Ölüm, Rüya, Yıkım, Arzu, Çaresizlik, Çılgınlık) adında yedi kardeşten oluşan bir aile olan the Endless'ın yaş bakımından üçüncü üyesidir Morpheus. Kardeşlerin en yaşlısı ve en sessizidir. Gölgesi yoktur. Arkasında ayak izi bırakmaz. Gözlerini kapatan kukuletalı cüppesi vardır ve kör olduğu söylenir ama galaksilerin ötesini dahi algılayabilecek bir görüsü vardır. Krallığı, heykeller ve labirentlerden oluşan bir bahçedir. Karakteristik objesi, koluna bir zincirle bağlı olan, kalın ciltli kitabıdır. Evren henüz yaratılmamışken, elindeki kitabın ilk sayfasına parmağını koyup okumaya başlamış, ilk kelimeleriyle beraber evren gerçekleşmiştir. Tanrıların ve ebedilerin karşı koyamadığı kaderi simgeler ve bu kaderi kendisi de değiştiremez. Dişi ebedilerin en yaşlısı ve Dream'in ablasıdır. Her ne kadar ölümden sorumlu olsa da oldukça cana yakın ve sempatiktir. Kabarık siyah saçlı, koyu renk makyajlı, Gotik bir kız olarak canlandırılır. Karakteristik objesi ankhdır. Krallığı, modern bir genç kız odasıdır. Belirli zaman döngülerinde, bir günlüğüne ölümlü olur. Bu durum, hayatın değerini anlaması için kendisine yararlı olmaktadır. Neil Gaiman'ın bu karakteri yaratırken Siouxsie Sioux'dan esinlendiği söylense de, fanatiklerin ortaya attığı bu sav doğrulanmamıştır. Neil Gaiman'ın "Sandman" isimli grafik romanının baş karakteri. İnce uzun boyludur, kabarık siyah saçlıdır. Gölgeler içindeki gözleri beyaz parlar ve göz bebeği yoktur. Siyah kimono benzeri bir pelerini vardır ve miğfer takar. Rüya ile ilgili tüm tanrılar ve hayali kahramanların cisimleşmiş şeklidir. Sandman, Anglo-sakson mitolojisinde, uyuduğumuzda gözlerimize, daha sonra çapaklara dönüşecek olan kumları serpen hayali bir cindir. Yunan mitolojisindeki Morpheus ise rüya tanrısıdır. Tüm bu adlarla anılan "Dream", 7 kardeşin üçüncüsüdür. Kendisine ait rüya krallığında yaşar ve simgesi miğferdir. Karakter olarak karanlık ve korkunçtur. Kurallara sonuna kadar bağlı ve inatçıdır. Çeşitli ölümlü veya ölümsüz kadınla aşk yaşasa da hiçbir zaman tam olarak mutluluğa erişememiştir. Bu tanrıçalardan birinden olan oğlu Orpheus ile sancılı bir ilişkisi vardır ve bu ilişkisi nedeniyle git gide sona sürüklenir. Kardeşleri içerisinde en çok ablası "Death" ile anlaşır ve ondan destek görür. Uzunca bir süre önce kardeşlerinden ayrıldığı için artık ebediler içinde sayılmaz. Romanda, neden her şeyini terkederek bir gezgin haline geldiği tam olarak açıklanmaz. Kızıl saçlı, atkuyruklu, sakallı ve iri yapılıdır. Gerektiğinde diğer kardeşleriyle iletişimi, karakteristik objesi olan havuzu ile kurar. Despair'in ikizidir. Çift cinsiyetli bir karakterdir, feminen görünümlü olsa da bazı kadın karakterleri hamile bırakmaktan sorumludur. Dev bir heykelin göğüs kafesindeki sarayında yaşar ve karakteristik objesi kalptir. 2 gölgesi vardır.Bal sarısı gözleri keskin bakışlıdır. Kararlı ve inatçıdır. İstediği şeyi mutlaka gerçekleştirir. Desire (İhtiras)'ın ikizidir. Kısa boylu, şişman, sivri dişli, siyah saçlıdır. Çıplak dolaşır. Krallığındaki koridorlarda tüm dünyadaki aynalara açılan pencereler vardır. Fareleriyle beraber bu pencerelerden insanlığın çaresizliğini izler. Karakteristik objesi çengelli yüzüktür. Ebedilerin en küçüğü ve en değişkeni. Daha önceleri Delight (Haz) iken, yaşadığı bir travma sonucu Delirium haline gelmiştir. Şekli ve kıyafetleri devamlı değişir. Herkesin rahatlıkla girebildiği, sınırları ve renkleri belirsiz bir krallığı vardır. Renkli kelebekler ve uçan kurbağalar yaratmaktan hoşlanır. Konuşma balonu gökkuşağı rengindedir ve harfler düzensizdir. Bir gözü yeşil, diğer gözü mavi renktedir. Gözlerinin farklı renkte olmasının sebebi bir zamanlar haz olmasıdır. Yazarın bu karakteri yaratırken arkadaşı Tori Amos'dan esinlendiği söylense de kesinlik kazanmamıştır. Bu aile dışında normal insanlar, süper kahramanlar, melekler ve ifritler dahil pek çok oyuncunun, "Dreaming" adı verilen Rüya diyarları, "Waking" olarak adlandırılan Dünya, Cehennem, Ashard ve Peri Diyarı (olasılıkla Avalon) gibi pek çok diyarda, geniş bir zaman ve tema skalasında iç içe geçmesiyle oluşmuş bir öyküye sahiptir. Yazar Neil Gaiman'ın en kısa özetini yapma amacıyla, Endless'in hikâyelerinin anlatıldığı Endless Nights eserinde "Rüyalar Kralı, bir kişinin ya değişeceğini ya da ölümle yüzleşeceğini öğrenir, ve kararını verir" cümlesiyle belirttiği üzere arka planda Morpheus ve onun değişim üzerindeki direnci ve bunun sonuçları ile ilgilidir. A Midsummer Nights Dream öyküsüyle 1991 yılında Dünya Fantastik Edebiyatı Ödülünü alan Sandman, bu ödülü alan ilk ve -kurallar herhangi bir başka çizgi roman bu ödülü alamasın diye değiştirildiği için de- tek çizgi romandır. Genel olarak hikâyeleri dünya mitolojilerinden, masallardan ve kutsal kitaplardan esinlenerek ve pek çok göndermelerle kurgulanarak yazılmıştır. İlk altı cildi Arkabahçe Yayınları, sonraki beş cildi Laika Yayıncılık tarafından Türkçeye çevrilmiştir. Trento Trento, İtalya'nın Trentino-Alto Adige özerk bölgesinin başkenti ve aynı ismi taşıyan Trento (Özerk) ili merkezidir. Şehrin nüfusu 111.000 kişidir. Belediye Başkanı Alberto Pacher'dir. 157 km²'lik bir yüzölçümüne sahiptir. Trento'nun belediye sınırları içinde nüfusu (30.6.2010 itibarıyla) 116.122 kişidir. 19. yy ve 20.yy da Trento'nun nüfusunun gelişmesi şu gösterimde görülebilir: Trento komünü şu komünlerle sınır komşusudur: Albiano, Aldeno, Besenello, Calavino, Cavedine, Cimone, Civezzano, Garniga Terme, Giovo, Lasino, Lavis, Padergnone, Pergine Valsugana, Terlago, Vezzano, Vigolo Vattaro, Villa Lagarina Botanik Parkı MaÄŸara Mağara, yüzeyle bağlantısı olan ve gün ışığı ile bağlantısı kaybolacak derinliğe ve en az bir insanın sürünerek girebilmesine olanak verecek genişlik ve yüksekliğe sahip olan yeraltı boşluklarıdır. Speleoloji mağaraları inceleyen bilim dalıdır. Gün ışığının kaybolmadığı boşluklara kovuk adı verilir. Mağaralar ısı, nem ve ışık vb. ekolojik faktörler açısından bölümlere ayrılır. Mağara canlıları J. R. Schiner tarafından 1854 yılında, mağaraya olan bağımlılıklarına göre sınıflandırılmıştır. Bu sınıflandırma günümüzde de kullanılmaktadır. Mağaralardan genel olarak şu alanlarda yararlanılır: Turizm, doğal soğuk hava deposu, tulum peyniri ve yağ gibi gıdaların saklanması ve olgunlaşması, kültür mantarı yetiştiriciliği, solunum yolu rahatsızlıklarının tedavisi, askeri sığınak ve depo, yarasa gübresi (guano) üretme, doğal gaz, LPG ve akaryakıt depolama, mağaradaki yeraltı sularından yararlanma . Mağaraların yıl içinde sıcaklıklarının (17-24C) ve nemlerinin (%40-80) fazla değişmemesi mikroklima buralara özelliği kazandırır. Bu açıdan mağaralar sağlık turizmi bakımından önem taşır. Lapya Karstik sahalarda,kalkerlerin yüzeyinde görülen ve oluşumlarında rol oynayan faktörlere(kalkerlerin saflık derecesi ve masif veya diyaklazlı yapıda olması gibi litolojik özellikler ile kalker zeminin yatay veya eğimli olması ve çıplak veya bitki-humus örtüsüyle kaplı bulunması gibi özellikler) bağlı olarak oyuk,delik,çukur,oluk,kanal gibi çok çeşitli tiplerde olabilen küçük yer şekilleridir. Kireçtaşlarının yağış suları tarafından eritilmesi ve aşındırılması veya toprak altında biyolojik CO2’nin yoğun eritme gücü sonucu oluşan oluk şekilli çukurluklarla bunlar arasındaki genellikle keskin görünüşlü sırtçıklardan oluşan mikro karstik şekillerdir. Mikro karstik şekiller olarak da tanımlanan lapyaların boyutları,ortalama olarak,birkaç mm ile birkaç metre arasında değişir.Oluk ve kanal şeklindeki lapyaların boyları;bazen,15-20 metreyi bulabilir.Oyuk,oluk ve kanalcıkların arasında genellikle sivri,keskin,bazen de yuvarlak profilli küçük sırtlar yer alır. Topografya yüzeyinin yatay veya çok az eğimli olduğu yerlerde,genellikle,delik,oyuk, çukur ve kazan şeklinde, düşey doğrultuda gelişmiş,lapyalar meydana gelmektedir.Buna karşılık eğimli yüzeylerde oluk ve kanal şeklinde lapyalar gelişmektedir.Lapyaların oluşumlarında erime sürecinin yanı sıra,oyuk,delik,oluk ve kanalcıkları genişletmek ve derinleştirmek suretiyle fiziksel parçalanma da rol oynamaktadır. Lapyaların çok gelişmiş oldukları sahalarda topografya yüzeyi; yürünmesi güç,çok arızalı bir özellik kazanabilir.Bu gibi sahalara karrenfeld(çapır arazi) adı verilmektedir. Türkiye'de en fazla görüldüğü alanlar Toros Dağları ve Bolkar Dağları'dır. Dolin Dolin karstlaşma sonucu oluşmuş (lapyaların birleşmesiyle), boyutları bölgenin karstik özelliklerine bağlı olarak değişen, kapalı veya yarı açık çukurluklar. Kalkerli arazilerde erime ve çökme sonucu oluşan tava şeklindeki çukurluklardır. Dolin, Türkçeye Slav kökenli "dolina" sözcüğünden girmiştir. Dolinlere Türkiye'de yöresel olarak; "koyak", "tava", "kokurdan", "alan", "dölek" gibi isimler verilir. Dünya genelinde sinkhole, swallet, swallow veya sink terimleri kullanılır. Kireçtaşlarının kimyasal çözülmesiyle çevresine göre çukurda kalmış alanlardır. Batı ve orta Toroslar'da yaygındır. Birkaç metre derinlik, birkaç metre genişliğe sahiptir. Çoğunlukla genişlikleri fazla, derinlikleri daha azdır. En küçük karstik şekil lapyadır, lapyadan büyüğü dolin, dolinlerin birleşmesi/büyümesiyle oluşanlar Uvala adını alır. En büyükleri ise polyedir. Dolinler genel olarak "çözünme" ve "çökme dolinleri" olarak ikiye ayrılırlar. Çökme dolini, donmuş topraklar hariç tüm iklim bölgelerinde görülebilir. Çözünme dolinleri ise buharlaşmadan fazla yağışın olduğu nemli ılıman bölgelerin karstik platolarında görülür. Örneğin; Orta Toroslar'da 140 binden fazla, Dinar Alplerinde 376 binden fazla dolin bulunur. Çözünme dolinlerinin oluşumu, gelişimi, tipi, ve dağılımı üzerinde tektonik çatlaklar etkilidir. Erime çukurlarından obruk ve dolinin ayrımında çukurun çapı ile derinliği arasındaki oran kullanılır. Derinlik, çap veya uzun eksenin 1/10'undan büyük ise obruk, daha küçükse dolin kabul edilmektedir. Dolin ile uvala ve polye gibi daha büyük karstik erime çukurları arasında ayrım için kesin bir sınır yoktur. Genellikle çapı 200 m'den küçük olanlar "dolin" büyük olanlar "uvala" veya "polye" olarak adlandırılmaktadır. Sınıflandırmada bir kriter de karstik depresyonun başka bir karstik çukurluk ile birleşmesidir. Başka karstik çukur ile birleşme varsa "Uvala", yoksa "Dolin" olarak isimlendirilir. Obruk Obruk. Yer altı suyunun, karbondioksit ile birleşimi sonucu karbonik asit oluşur. Bu karbonik asit kireç taşının yoğun olduğu toprakları zamanla çözerek yer altında mağaralar oluşmasına neden olur, bir müddet sonra mağaranın üstünde bulunan toprak çöker işte bu çökme sonucu oluşan derin çukurlara obruk denir. Çözünebilir kayaçların bulunduğu bölgelerde yeryüzü boyut ve şekilleri çeşitlilik gösteren çok sayıda çöküntüyle doludur. Obrukların çoğu iki şekilde oluşur. Birincisi alttaki eriyebilen kayaçlar topraktan sızan sularla çözünürler ve kayaç içinde bulunan doğal boşluklar genişler ve üzerlerinde bulunan toprakla doldurulurlar. Yer altı suyu kayacı çözmeye devam ettikçe toprak ortadan kalkar ve geride yamaç eğimi düşük, derinliği fazla olmayan çöküntüler bırakır. Komşu obruklar birleştiğinde ise çözünme vadileri denilen daha büyük, düzensiz, kapalı bir çöküntüler ağı oluşturur. Obruklar ayrıca bir mağara tavanının çökmesi sonucu dik kenarlı bir krater şeklinde de oluşur. Bu yolla oluşan obruklar özellikle nüfusun fazla olduğu bölgelerde ciddi bir tehlikedir. Obrukların oluşması için karstik alanların bulunmasından başka şartlar da gereklidir. Yeraltı su seviyeleri farklı iki havza bulunmalı. Bu alanları daha yüksek bir eşik birbirinden ayırmalıdır. Havzaların yeraltı suları bu eşiğin altından akış göstermelidir. Tüm bu şartlar Obruk platosunda bir araya gelir. Tuz Gölü havzası ile Konya ovası arasında Obruk platosu eşik durumundadır. Daha yüksek olan Konya yeraltı suyu platonun altından Tuz gölü havzasına doğru yeraltı akışı gösterir. Bu akışın oluşturduğu erime güncel obrukların oluşumunun başlıca sebebidir. Bu nedenlerden başka yerel fay hatlarının da obruk oluşumuna katkısı bulunur. Tuz gölünün güneybatısında bulunan fay Dikmen-Kolca obruklarının oluşum sebebidir. Ülkemizin yeraltı sularının 3'te 1'ini barındıran Konya Havzası'nda 20'yi aşkın obruk bulunuyor. Bunlardan en meşhuru 300 m genişliği ve 145 m derinliğiyle Kızören obruğu. Merkez Karatay ilçesine bağlı Obruk kasabası da ismini ondan alıyor. Obrukların diğer bir özelliği de yazın ilk aylarında koyu lacivert ve yeşil olan renginin yaz ilerledikçe çivit mavisi, berrak bir renk alması. Meyil, Çıralı, Gökhöyük Obruk, Kuru obruk, Kangallı obruğu, Hamam obruğu Obruk Platosu'nun diğer obruklarıdır. Obrukların yaygın olduğu diğer bir alan ise Antalya'nın doğu kesimindeki Çimiköy platosudur. Burada 22 obruk belirlenmiştir. Mucur Obruğu, Cennet ve Cehennem obrukları bilinen diğer obruklarımızdır. Derinliği ve genişliği bir metreden yüzlerce metreye değişen bu oluşumların içi genellikle suyla doludur. İçindeki suyun derinliği ve berraklığı sebebiyle de bu obruklardan 7-8 tanesi su altı dalışları için uygun yerler. Kızören Obruğu ulaşım: Konya-Aksaray yolu üzerinde Konya'ya 74 km mesafedeki Obruk Kasabası'ndan 5 km kuzeyde (Konya-Aksaray istikametinde solda). Doğal Hayatı Koruma Vakfı (WWF-Türkiye), Konya Kapalı Havzası'nın Akılcı Kullanımına Doğru adlı bir projeyi uygulamaya başladı. Toplumcu Kurtuluş Partisi Toplumcu Kurtuluş Partisi (TKP) Kuzey Kıbrıs Türk Cumhuriyetindeki eski bir siyasi partidir. 18 Mart 1976 tarihinde, Halkçı Parti'den üyeler tarafından kurulan ve 3 Haziran 2007'de kendini feshederek Toplumcu Demokrasi Partisi'ne katılan Kuzey Kıbrıs Türk Cumhuriyeti siyasi partisi. TKP, süreç içerisinde, özellikle yerel yönetimlerde, muhalefette ve kısa süreli de olsa hükümette bulunduğu dönemlerde önemli toplumsal hizmetlerin öncülüğünü yaptı ve imza attı. İlkelerine bağlılığı ve Kıbrıs Türkü'nün kendi kendini yönetme erkine duyduğu saygıya, muhataplarının gerekli hassasiyeti göstememesi nedeniyle, hükûmet ortaklığından çekilmesini bildi. TKP, 19 Temmuz 1985- 2 Eylül 1986 tarihleri arasında 14 ay süren ilk hükûmet ortaklığı döneminde bunun somut örneğini göstermiş ve o dönemde "Özal Paketi" olarak anılan ve Türkiye Cumhuriyeti hükûmeti tarafından UBP-TKP koalisyon hükümetine dayatılmak istenen ekonomik programa karşı gösterdiği dirence koalisyon ortağı UBP'nin destek vermemesi üzerine hükümetten ayrılmıştır. Kuzey Kıbrıs Türk Cumhuriyeti'nde siyaset dahil tüm alanlarda demokrasinin bir yaşam biçimi olarak yerleşmesi ve Kıbrıs Türk halkının kendi kendini yönetmesi için mücadele veren Toplumcu Kurtuluş Partisi, dış müdahalelere karşı her zaman tepki göstermiş ve 1990 yılında yapılan Genel seçimlere yönelik müdahaleler üzerine Meclise katılmayı reddetmiştir. 1993 erken genel seçimlerine kadar Meclis dışında kalarak siyasal mücadele veren TKP, 1993 seçimlerinde arzulanan düzeyde sonuç alamasa da 1995 Cumhurbaşkanlığı seçimlerinde oylarını artıran tek parti olmuştur. Kuzey Kıbrıs Türk Cumhuriyeti'nin sosyal demokrasisinin partisi olarak Toplumcu Kurutuluş Partisi bu dönemde uygulamaya koyduğu yeniden yapılanma süreci çerçevesinde önemli değişmeleri öncelikle kendi bünyesi içerisinde gerçekleştirmiş, daha demokratik ve katılımcı bir yapıya kavuşmuştur. TKP, Aralık 1998 tarihinde yapılan Genel seçimlerde de oylarını artırmış ve yedi milletvekilliği kazanarak 30 Aralık 1998-8 Haziran 2001 tarihleri arasında görev yapan UBP-TKP koalisyon hükümetinin kurucu ortağı olmuştur. Gerek Türkiye'de gerekse Kuzey Kıbrıs Türk Cumhuriyeti'nde bankaların battığı, ekonomik krizlerin yaşandığı ve TL'nin %100'leri aşan oranda devalüasyona uğradığı bu dönemde TKP, geçmişten kaynaklanan yanlış yapılanmanın ve dışa bağımlılığın ortadan kaldırılarak kendi kendine yeterli ve kendi kendini yöneten bir toplum yapısının ortaya çıkması için çaba harcamıştır. Kendi ayakları üzerinde duran bir ekonomik yapı, çağdaş bir demokrasi ve Kıbrıs sorununun çözümü konusunda TKP'nin hükümette iken sürdürdüğü ilkeli politikalar, Kuzey Kıbrıs Türk Cumhuriyeti halkının kendi kendini yönetme istencine karşı çıkan kesimleri bir kez daha harekete geçirmiş ve yapılan dış müdahaleler sonunda UBP-TKP koalisyonu yıkılmıştır. Partinin genel başkanı Mustafa Akıncı, Ekim 2001'deki kurultayda görevi Hüseyin Angolemli'ye devretti. 2002 yerel seçimlerine yeni başkanıyla giden TKP, Kuzey Kıbrıs Türk Cumhuriyeti genelinde belediye meclis seçimlerinde %8'e yakın oy alsa da hiçbir belediye başkanlığını kazanamadı. Bu parti için sonun başlangıcıydı. Saray Hotel'de TKP'nin geleceği ile ilgili yapılan toplantıların ardından, Annan Planı'nın çıkmasıyla TKP strateji değiştirdi ve 2003'te KSP ve BKP'yi de yanına alarak bir grup sivil toplum örgütüyle BDH'nın kurulmasında etkin rol oynadı. BDH, TKP'nin oylarını arttırdı ve %14 oyla meclise 6 milletvekili gönderildi. Ancak referandum öncesi BDH içinde çıkan tartışmaların ardından önce BKP'li İzzet İzcan BDH'dan ayrıldı, sonra da "BDH'nın devamını doğru bulmayan" bir grup BDH'dan ayrıldılar. BDH milletvekili olarak seçilen Gazimağusa milletvekili Hüseyin Angolemli, TKP genel başkanı olarak partisine geri döndü. TKP'nin yeni dönemde genel başkanı Hüseyin Angolemli, genel sekreteri de Mehmet Davulcu oldular. 2005 erken genel seçimleri öncesinde BDH'ya karşı TKP ve BKP solda birlik için ittifak yaptılar. BDH meclise tek bir milletvekili gönderebilirken, "TKP-BKP sol güçler ittifakı" %5 barajını geçemedi ve meclise milletvekili gönderemedi. Kıbrıs Türk Federe Devleti ve Kuzey Kıbrıs Türk Cumhuriyeti tarihinde ilk defa TKP meclis dışında kaldı. 2005 Nisan'ındaki Cumhurbaşkanlığı seçiminde partinin oyları %2,4'ten %1,2'ye geriledi. BDH bu seçimde aday çıkarmazken TKP'nin adayı genel başkan Hüseyin Angolemli olmuştu. Bir zamanlar adı yerel yönetimlerdeki başarısıyla anılan TKP, 2006 yerel ve ara genel seçimlerine çok az bölgede katıldı. Parti belediye başkanlığı için Lefkoşa ve Gazimağusa'da adaylar gösterdi; partinin Lefkoşa belediye başkan adayı genel sekreter Mehmet Davulcu, Lefkoşa milletvekili adayı da öğretim görevlisi Hasan Kasapoğlu oldular. Bu seçimde de varlık gösteremeyen TKP, seçimden sonra BDH'yla birleşme çalışmalarına gitti. Birleşme çalışmaları yaklaşık bir sene sürdü. Nisan 2007'de sonuca ulaşıldı. 3 Haziran 2007'de toplanan TKP 20. Olağanüstü Kurultayı, 120'ye 19 oyla TKP'nin feshedilmesine ve aynı gün feshedilen BDH ile beraber Toplumcu Demokrasi Partisi'ne katılmasına karar verdi. 25 Kasım 2016 tarihinde TDP kurucu başkanı ve milletvekili Mehmet Çakıcı partiden istifa etti ve 3 gün sonra TKP'nin tekrar siyasete döndüğünü resmi olarak duyurdu. Bu kurulan partinin ismi daha sonra Toplumcu Kurtuluş Partisi Yeni Güçler olarak değiştirildi. Toplumcu Kurtuluş Partisinin tarihsel süreç içerisinde yayımladığı veya yayımlamasına destek verdiği gazeteler aşağıdaki gibidir: Uvala Karstik bir sahada oluşan dolinler zamanla genişler ve derinleşirler. Bu durumda jeolojik olarak çok kısa bir zaman diliminde dolinler’i ayıran kısımlar ortadan kalkar ve dolin çukurları birbirleriyle birleşir. Bu yolla meydana gelen karstik oluşumlara uvala adı verilir. Türkiye'deki en önemli uvalalardan birkaçı Uludağ'da Dağtepesi'nde bulunmaktadır. Polye Polye, çözünebilen kayaların çözünmesiyle meydana gelen ve yüksek dağlar arasında bulunan geniş düzlük veya ova. Bilinen diğer ismi Karstik ovadır. Dolin ve uvala gibi farklı boyutlarda erime çukurlarının birleşmesiyle oluşan, genişlikleri 40–50 km'ye kadar ulaşabilen erime çukurlarıdır. Toroslar'da yaygın olarak görülmektedır. Tarıma elverişli, verimli arazilerdir, ve etraflarındaki arazinin karstik olması nedeniyle, çorak ve kurak olabilirler. Büyük polyelerimiz bazıları; Kestel ovası (128 km²), bozova (114 km²),Elmalı polyesi (200 km²), Muğla (48 km²) ve Gembos (42 km²) ovalarıdır. Polyeler çevrelerine göre çukur alanlar olduklarından yağış suları genelde dışarı akamaz. Toplanan suları zaten geçirgen olan karstik kayaçlar düdenlerle yeraltı akışına drene ederler. Ani yağış ve sel durumunda düdenler tıkanır, polye tabanında gölcükler oluşur. Bu durumda polyelere "Gölova" adı da verilir. Video kaset kaydedici Video kaset kaydedici veya kısaca "VTR" (İngilizce '), televizyonculukta kullanılan video kayıt ve okuma sistemidir. Üzerindeki panellerle amatör kullanıcıların kullandıkları video sistemlerinde bulunmayan görüntü kareleri (') üzerinde kullanıcının rahat bir şekilde müdahale etmesine imkân tanıyan bir elektronik cihazdır. Teknik olarak "video" olarak adlandırılan VTR terimi, televizyonculukta aynı zamanda herhangi bir programda aralarda girmek için hazırlanmış ve eskiden video kaset kaydediciyle kaydedilen kısa röportaj ve çekimler için de kullanılır. DÃ¼den Düden, obruk, dolin, uvala ve polye gibi yüzeyden kapalı havza ya da çukurlukların tabanında veya kenarında bulunan ve buralara gelen suları yeraltına boşaltan karstik şekillerdir. Konya'nın Ereğli ilçesindeki Akgöl Düdeni Türkiye'deki güzel örneklerdendir. Batı Toroslar ve İç Anadolu'da görülür. Karstik ovaların düdenleri tıkanırsa ovası su basar. Kovada Gölü'nün sularını da düdenler boşaltır. Düdenlere subatan, suyutan veya sifon denildiği de olur. Düden yeraltı ve yerüstü sularının bağlantı yeridir. Beyşehir Gölünün suları 1960-1972 yılları arasında 5,64 m yükselmiştir. Bu yükselmeye, göle dökülen akarsuların getirdiği materyallerin dipteki ve yanlardaki düdenleri tıkaması sonucu olduğu anlaşılmıştır. Kili çökeller ile tıkanan düdenler içinde su birikmesi ile küçük "Düden Gölü" oluşmaktadır. Adana, Kozan'daki Gezit Polyesi'nde birkaç düden gölü bulunur. Karstik arazilerde yüzey suları düdenler ile yeraltına indiğinden yüzeysel akış oldukça zayıftır. Kaynak (coÄŸrafya) Kaynak veya pınar, Mağaralarda veya yeraltı dehlizlerinde toplanan suların hidrostatik basınç altında ve bazen sanki büyük bir akarsu oluşturmak istercesine yüzeye çıktıkları bu kaynaklara da su çıkan adı verilir. Yeraltı sularının yüzeye çıktığı alanlara kaynak denir. Göze, bulak, pınar, eşme, menba kelimeleri kaynak yerine farklı bölgelerde kullanılmaktadır. Kaynak topoğrafya yüzeyinin yeraltı su yatağını kestiği nokta veya çizgi boyunca oluşur. Kaynaklar yeryüzüne farklı güçlerde çıkarlar. Bazıları bir çeşme suyu kadar, bazıları tek kaynaktan bir dere oluşturacak kadar güçlü, bazıları da yamaçta bir nemlilik, ıslaklık yapacak derecede süzülerek çıkarlar. Derinlerden gelen kaynak suları yolları boyunca madenleri ve mineralleri eriterek bünyelerine alırlar. Bu sular pek nadir kimyasal açıdan arı olurlar. İçeriğinde erimiş madde oranı düşük olan sulara "tatlı sular" denilir. Diğerleri içindeki erimiş maddelere göre isimlendirilir. Deniz değirmeni, bazı karstik bölge kıyılarında ender de olsa deniz suyunun, karanın derinliklerine doğru aktığı görülür. Bir değirmeni döndürecek kadar suyun aktığı bu alanlara "deniz suyunu yutan yer", "deniz değirmeni" denilir. Karadaki yeraltı suyunun deniz seviyesinden aşağıda olduğu durumlarda oluşmaktadır. Carlos Arroyo Carlos Alberto Arroyo Bermudez (d. 30 Temmuz 1979; Fajardo, Porto Riko), Porto Riko'lu, oyun kurucu mevkiinde görev yapan eski basketbolcu ve şarkıcı. Porto Riko millî basketbol takımının da önemli oyuncularından biri olarak görev almıştır. 30 Temmuz 1979'da Porto Riko'nun Fajardo şehrinde dünyaya gelen Carlos Alberto Arroyo Bermudez basketbola da bu şehrin takımı Cangrejerso de Santurce forması giyen oyuncu 1998-2003 arasında Jose Ortiz ile birlikte takımını beş kez Porto Riko basketbol ligi şampiyonluğa taşıdı. Aynı dönemde Florida International University'de eğitim gören Arroyo, Golden Panthers takımı ile kolej kariyerine başladı. Okul tarihinin ilk 100 maçında 1600 sayı barajını yakalayan (16,0 sayı, 4,6 asist) ikinci ismi olan Arroyo freshman sezonunda Northern Illinoisas maçında ise 13 asist, sophomore sezonunda 17,7 sayı ve birçok kez sayı-asist double double maçları çıkardı. Junior sezonunda North Texas karşısında 39 sayıyla kariyer rekorunu kıran Arroyo, senior sezonunu 21,2 sayı ortalaması ile tamamladı. 2001-02 sezonuna Toronto Raptors ile başlayan ve böylelikle NBA organizasyonuna adım atan Arroyo, Ocak ayında takımdan ayrılıp İspanya'nın yolunu tuttu. Yaklaşık iki ay Tau Ceramica forması giyen Porto Rikolu bir zamanlar Allen Iverson'ın da formasını giydiği Denver Nuggets ile anlaşıp sezonu tamamladı. 2002-05 arasını Utah Jazz formasıyla geçiren oyun kurucu, kulübün efsane isimleri John Stockton ve Marc Jackson ile çalışma imkânı buldu. 2003-04 sezonu Stockton'ın basketbolu bırakması ve Malone'un takımdan ayrılmasıyla ayağına gelen fırsatı iyi değerlendiren Arroyo 71 maça ilk beş başlayıp 12,6 sayı, 5,0 asist ortalamaları yakaladı. Beklentilerin çok azaldığı Utah Jazz'ı 42 galibiyete taşıyan en önemli isimlerden biri olan Arroyo, 14 Kasım 2003'te oynanan Minnesota maçında 30 sayı kaydedip kariyer rekorunu kırdı ve NBA'de bir maçta en çok sayı üreten Porto Riko'lu oyuncu oldu. 2005 yılında Detroit Pistons takımına transfer olan oyuncu istediği süreleri alamadı. Takımıyla NBA Final serisi de oynayan Arroyo, San Antonio Spurs'a kaybetti ve şampiyonluk yüzüğü takamadı. 2005-06 sezonunun ortasında ise Orlando Magic'e takas edilen Carlos Arroyo 17 maçta 10,8 sayı, 2,9 asist ortalamasını yakaladı. Burada üç sezon geçiren Porto Riko'lu basketbolcu 28 Kasım 2007'de Seattle önünde 14 asist ile kariyer rekorunu kırdı. NBA'de geçen altı yılın ardından 2008-09 sezonunu İsrail'in Maccabi Tel Aviv takımında geçiren Arroyo ligin en değerli oyuncusu seçilip takımını şampiyonluğa taşıdı. % 51,6 saha içi isabetiyle 15,3 sayı, 5,8 asist ort. yakalayan oyuncu ikinci kez yer aldığı EuroLeague'de 14,6 sayı, 3,8 asist ortalamasını tuttursa da Top 16 sonrasını göremedi. 26 Şubat 2009'da Real Madrid karşısında 26 sayıyla oynayan Arroyo bu organizasyondaki kariyer rekorunu elde etti. Ekim 2009'da tekrar ABD'ye dönen Arroyo Miami Heat ile iki sezon geçirdi. 4,27 asist/top kaybı oranıyla Chris Paul'ün ardından ikinci sırada yer alan Arroyo, Jason Kidd, Deron Williams, Rajon Rondo, Steve Nash gibi isimleri geride bırakmayı başardı. 6 Aralık 2010'da Milwaukee Bucks önünde ilk beş başlayan Arroyo 6/6 saha içi isabetiyle 18 sayı üretti. Mart 2011'de Kevin Garnett, Ray Allen ve Paul Pierce gibi basketçilerinde formasını giydiği Boston Celtics'e geçti. 9 Mart 2011'de Los Angeles Clippers maçında ilk kez Celtics formasını giyen Porto Riko'lu oyuncu oyunda kaldığı 15 dakika içerisinde 4 sayı, 3 rebound, 2 asist, ve 1 top çalma ile oynadı. Maçın ardından ise Boston Celtics koçu Doc Rivers yaptığı açıklamada Caelos Arroyo'nun performansını "Muhteşem!" olarak değerlendirdi. Ayrıca takımın demirbaş oyuncularından Kevin Garnett ve Paul Pierce'da Carlos Arroyo'nun takımlarına büyük fayda sağlayacağını söyledi. Arroyo forma giymeye başlasa da Delonte West'in iyileşmesinin ardından takımın 3.guard'ı konumuna düştü ve forma şansı bulmakta zorlandı. New York Knicks ile oynanan play-off serilerinde ise boyunun kısa olması nedeniyle tercih edilmeyen Arroyo final maçlarında şans bulamadı ve Celtics elendi. Deron Williams'ın sona eren lokavt sebebiyle Beşiktaş'tan ayrılmasından sonra Aralık 2011'de Carlos Arroyo siyah beyazlı ekiple anlaşıp Türkiye kariyerindeki ilk adımı attı. Şubat ayında Konya'da gerçekleşen Türkiye Kupası yarı final maçında Galatasaray'a karşı 24 sayı, 4 ribaund, 6 asist ile oynadı ve bu performansıyla takımını zafere taşıdı. Normal sezonda oynadığı 15 maçta 14,0 sayı ort. yakalayan Arroyo play-off ilk maçında Fenerbahçe Ülker önünde 20 sayı kaydederken aynı zamanda maçı kazandıran şutu sokan oyuncuydu. Play-off yarı final serisinin son maçında da Galatasaray'a karşı mücadele eden Arroyo 23 sayı, 4 ribaund, 6 asist ile bir unutulmaz performans daha sergileyip takımını finale taşıdı. Final serisinde 16 sayı, 4,8 asist ort. kadar çıkan Arroyo, Ergin Ataman yönetiminde ve takım kaptanı David Hawkins liderliğinde Beşiktaş'ı şampiyonluğa taşıyan en önemli isimlerden biri oldu. FIBA Eurochallenge Kupası'nın kazanılmasında da pay sahibi olan Arroyo 9 maçta 10,7 sayı, 3,6 asist ort. ile oynadı. Ergin Ataman'ın Beşiktaş'tan ayrılması ve takımın başına Erman Kunter'in getirilmesiyle kadro dışında kalan oyuncu, Henry Domercant'in sakatlığından dolayı forma giyememesi nedeniyle 2013 ara transfer döneminde Galatasaray'a transfer oldu. Olin Edirne karşısında oynanan maçta 15 sayı ve 7 asist ile göz dolduran Carlos Arroyo, 16 Mart 2013'te ise Mersin BBSK karşısında 19 sayı, 3 rebound, ve 6 asistle oynayarak takımının galibiyetinde en büyük pay sahiplerinden oldu. 26 Mart 2013'te ise eski takımı Beşiktaş karşısında forma giyen Arroyo, Galatasaray'ın 76-72 kazandığı maçın en skorer oyuncusu oldu. Arroyo bu maçta 17 sayı, 5 rebound, ve 3 asist performansıyla oynadı. Galatasaray'ın play-off serisinde Pınar Karşıyaka'yı yenmesinde büyük pay sahibi olan Arroyo, 15 Haziran 2013'te Banvit karşısında 76-58 galip gelinen ve Galatasaray'ın lig tarihinde 5.şampiyonluğunu ilan ettiği maçta 15 sayı ve 8 asist istatistiğiyle oynadı. 2011-12 sezonunda Ergin Ataman'ın koçluğunda Beşiktaş'la da şampiyonluk yaşayan Arroyo, Galatasaray'a transfer olmasının ardından yeni takımıyla bir maç dışında hiçbir maçı kaybetmemiş oldu. 10 Temmuz 2013 günü ise Carlos Arroyo'nun sözleşmesi biri opsiyonlu olmak üzere iki sene uzatıldı. 2 Mart 2015 tarihinde alacakları ödenmediği için sözleşmesini feshetmiştir. Galatasaray macerasından sonra ülkesinin takımlarından Cangrejeros de Santurce'a dönmüştür. Sezonu burada tamamlamıştır. 24 Temmuz 2015'te Euroleague takımlarından Barcelona ile 2 yıllığına anlaşmıştır. ElÃ­as Larry Ayuso Elías "Larry" Ayuso (d. 27 Mart 1977) forvet ve oyun kurucu pozisyonlarında görev yapabilen Larry Ayuso Porto Riko millî basketbol takımının da en önemli oyuncularından biridir. Porto Riko'da doğan Ayuso, henüz 9 yaşında iken ailesinin ABD'ye taşınması ile New York'a gitmek zorunda kalmıştır. Bu değişiklik hayatını oldukça olumsuz etkilemiş ve ilk gençlik yıllarında uyuşturucu satışı ve hırsızlık gibi olaylara ismi karışmıştır. Ancak çok yakın arkadaşlarının ve kardeşinin peşpeşe sokak kavgalarından ölmesi sonucu hayatını değiştirmeye karar vemiş ve rkendini sokak basketboluna vermiştir. Bir sezon Türkiye Basketbol Ligi'nde Beşiktaş forması giymiştir. Ayrıca NBA takımlarından San Antonio Spurs'un antreamanlarına çıkan Ayuso; kendi ülke ligi dışında İtalya, Yunanistan ve Rus liglerinde önemli takımlarda görev almıştır. Larry Ayuso şu anda, [Hırvat] takımı Zagreb'da forma giymektedir. Sarıbelen, Kaş Sarıbelen, Antalya ilinin Kaş ilçesine bağlı bir mahalledir. Antalya iline 232 km, Kaş ilçesine 24 km uzaklıktadır. Hücre bölünmesi Hücre bölünmesi, tek hücreli canlıların çoğalması, çok hücreli canlıların büyümesi, erkek ve dişi eşey hücrelerinin meydana gelmesi için gerekli biyolojik olaydır. Bir hücrenin bölünebilmesi için belirli bir büyüklüğe ulaşması ve nükleik asitlere sahip olması gerekmektedir. Canlılar dünyasında, olmak üzere üç farklı tip bölünme vardır. Tek hücreli canlılarda bölünme genellikle amitoz, çok hücrelilerde ise mitoz ve mayoz ile görülür. Genellikle tek hücrelilerde görülen bu bölünmeyle o türe ait birey sayısı artar. Amitoz bölünme yapan hücrelerin önce çekirdeği uzar, çekirdeğin uzamasıyla çekirdekçik de uzayıp boğumlanarak ikiye ayrılır. Bunu sitoplazma bölünmesi takip ederek, bir hücreden iki yeni yavru oluşacak şekilde bölünme gerçekleşir. Amitozda çekirdek zarı kaybolmaz, kromozomlar belirmez, sentriyoller ve iğ iplikleri oluşmaz. Tek hücreliler dışında bazı özel hallerde yüksek yapılı organizma hücrelerinde de amitoz görülebilir. Bu durumda çoğu kez hücreler ölüme mahkûm olur, çünkü tekrar mitoz bölünme yapamazlar. Amitoz bölünme bu organizmalarda bazen açlık nedeniyle dejenere olan hücrelerde, bazı yaşlı kıkırdak hücrelerinde, ayrıca hızla çoğalan kuş embriyosunun blastoderm hücrelerinde görülebilir. Gametlerde genellikle amitoz bölünme görülmez. Zigot oluştuktan sonra başlayan mitoz bölünme, organizma belli bir büyüklüğe erişinceye kadar çoğu soma hücresinde (ör sinir hücrelerinde bölünme yoktur) ve bazı hücrelerde (kemik iliği vb.) hayat boyu devam eder. Mitozda her hücrenin çekirdeğinde kromozomlar kendini eşler. Eşler, ana hücrenin bölünmesiyle oluşan iki yavru hücreye verilir. Böylece ana hücreye benzeyen, diploid sayıda (2n) kromozomlu iki yavru hücre meydana gelir.Yavru hücrelerin kromozomlarının 23 tanesi anneden 23 tanesi babadan gelir.Bu kromozomların 44 tanesi vücut özelliklerini diğer ikisi cinsiyeti gösterir. Mitoz da çekirdek bölünmesi "karyokinez", sitoplazma bölünmesi "sitokinez" olarak tanımlanır. Karyokinez başlangıçta "interfaz" ve sonrasında gerçek bölünme evreleri olan "profaz", "metafaz", "anafaz" ve "telofaz" olarak görülür. Tek hücreli bir hücrede çoğalma (üreme), mitoz hücre bölünmesi ile sağlanır. Eşeyli olarak çoğalan canlılarda zigotu oluşturacak gamet hücrelerinin yapılması (gametogenez) mayoz ile gerçekleşir.Üreme ana hücrelerinde kromozom sayısının yarıya inmesi olayı "mayoz" ile gerçekleşir.Sonuçta oluşan hücrelere üreme hücresi (gamet) denir. Mayoz bölünme I. ve II. mayoz bölünme şeklinde olup, bunların her biri aslında birbirini izleyen iki bölünmeden ibarettir. I.mayoz bölünme diploid kromozomlu ana hücreden kromozom sayıları yarı yarıya, yani haploid duruma inmiş (redüksiyon) iki yavru hücre meydana gelir. Fakat I. mayoz sonunda henüz kromozomdaki kromatidler tam olarak ayrılmamıştır. II. mayozda kromozomlar tam olarak uzunlamasına bölünür ve kromatidler ayrılarak yavru hücreler gider, böylece bölünme tamamlanmış olur. Mayoz bölünmedeki "interfaz" evresi (G1,S,G2) I.mayozun başında geçer, II. mayozda tekrarlanmaz. I. mayoz; "profaz I", "metafaz I", "anafaz I", "telofaz I" evrelerinden sonra sitoplazma bölünmesi (sitokinez)gerçekleşir; II. mayoz; "profaz II", "metafaz II", "anafaz II", "telofaz II" evrelerinden oluşur. Mühendishane-i Bahr-i Hümâyun Mühendishane-i Bahr-i Hümâyûn "(İmparatorluk Deniz Mühendishanesi)" Osmanlı İmparatorluğu döneminde, 1773 yılında III. Mustafa zamanında tersane ve donanmanın geliştirilmesi ve de tersane halkının eğitilmesi amacıyla açılmış teknik okuldur. Okulda sınıflara ilk defa tahta ve sıra konulmuştur. Bir okul matbaası kurulmuş ve ders kitapları basılmıştır. 1774 yılında vefat eden III. Mustafa'nın son ve en önemli icraatlarından biri olan ve bir tersane gözü içerisinde "“Hendese Odası”" adıyla bir sınıf olarak açılan okul; 1782 yılında Padişah I. Abdülhamit döneminde "Mühendishane-i Bahr-i Hümâyûn" adını almıştır. İstanbul Teknik Üniversitesi ve Deniz Harp Okulu ile Deniz Lisesi, bu kurumun içinden ayrılarak eğitime devam etmiştir. Aynı zamanda Batılı anlamda Türk Resim Sanatının başlangıcı sayılan "Asker Ressamlar Kuşağı" nın ilk eğitim aldığı kurumdur. HaliÃ§ Tersaneleri Haliç Tersaneleri, Kasımpaşa’dan Hasköy yönüne doğru Haliç, Camialtı ve Taşkızak Tersanelerini kapsar. Fatih Sultan Mehmet tarafından 1455 yılında kurulan Tersane-i Amire günümüzde Haliç Tersaneleri adıyla anılmaktadır. 1827'de ilk yüzer havuz, 1827'de ilk buharlı gemi, 1886 yılında "Abdülhamid" ve "Abdülmecid" adı verilen ilk denizaltı gemileri Taşkızak Tersanesi'nde inşa edildi. 2015 yılında tersanede Kasımpaşa-Sütlüce Tüneli'ne beton sağlamak için izinsiz beton santrali kurulduğu ortaya çıktı. Azerbaycan Demokratik Cumhuriyeti Azerbaycan Demokratik Cumhuriyeti veya Azerbaycan Halk Cumhuriyeti (), Doğu Kafkasya'da yerleşmiş ve yüzölçümü 147.629 km olan, Müslüman ve Türk toplumlarında kurulan ilk laik ve demokratik devlet. Nüfusu 2 milyon kişiye ulaşan cumhuriyetin sınırları kuzeyde Kuzey Kafkasya Cumhuriyeti, kuzeybatıda Gürcistan Demokratik Cumhuriyeti, batıda Ermenistan Demokratik Cumhuriyeti ve güneyde İran'la belirlenmiştir. Azerbaycan'da en büyük şehir olan Bakü'nün Bolşevik Bakü Sovyeti'nin kontrolünde olması nedeniyle, AHC'nin geçici başkenti Gence olmuştur. Rus İmparatorluğu'nda 1917'nin Şubat Devrimi'nden sonra Transkafkasya'da iktidar Özel Transkafkasya Komitesi oldu, fakat Ekim Devrimi ile Rusya'da egemenliğin Bolşeviklerin eline geçmesi sonucu 11 Kasım 1917'de Tiflis'te Gürcü, Ermeni ve Türk temsilcilerinden oluşan Bolşevik karşıtı Transkafkasya Komiserliği (Maveray-i Kafkas Konfederasyonu) karma hükûmeti kuruldu ve Bakü dışında tüm Transkafkasya'de egemenliği ele aldı. Bakü'de ise 2 Kasım 1917 tarihinde Bakü Sovyeti hükûmeti kurulmuştu. Ocak 1918'de Transkafkasya Komiserliği Tiflis'te oluşturulan Transkafkasya Seymi'ni yasama organı olarak ilan etti ve 1918'in Şubat ayında Transkafkasya Demokratik Federatif Cumhuriyeti kuruldu. Osmanlı Devleti, 18 Aralık 1917 yılında Erzincan Mütarekesi ile Maveray-i Kafkas Konfederasyonu'nu tanıdı, fakat Gürcü ve Ermeni temsilcileriyle sınır ihtilaflarını çözemedi. Osmanlı Ordusu taarruza başladıktan sonra Maveray-i Kafkas Konfederasyonunda nasıl bir politika takip edilmesi gerektiği hususunda fikir ayrılığı oluştu. Gürcü ve Ermeni temsilciler silahlı mücadele kararı verirken Azerbaycan temsilcileri Türkiye ile dostane politika takibinden yana idi. 3 Mart 1918'de imzalanmış olan Brest-Litovsk Antlaşması ile o dönemde Maverayı Kafkasya içerisinde yer alan Kars, Ardahan ve Batum Osmanlı devletine verilmişti ve Gürcü tarafı buna yoğun tepki göstermiş, fakat Türk askeri harekatı üzerine 28 Mart 1918'de antlaşmayı tanımak zorunda kalmıştı. Kafkasya Müslümanlarının bağımsızlık taleplerinin giderek artması üzerine, Stepan Şaumyan 31 Mart 1918'de Bakü'de 14 bin Müslüman'ın katliamı ile neticelenen büyük bir tedhiş eylemi gerçekleştirdi. Baküdeki Mart Olayları'ndan sonra 3 Nisan tarihinde Seymin Müslüman grubu istifa etti. 9 Nisan tarihinde ise Seym hükumeti istifa etti. Osmanlı Devleti ile ihtilafları çözmek için önce Trabzon Konferansı yapıldı, arkasından da 11 Mayıs 1918'de Batum Konferansı'na başlandı. Almanya'nın Gürcistan'ı himayesine alması üzerine 26 Mayıs 1918'de Gürcistan Kafkasya birliğinden çıkmaya karar verdi ve 26 Mayıs’ta Seym son kez toplanarak kendini feshetti. 28 Mayıs 1918 tarihinde Tiflis'te Azerbaycan Millî Şurası tarafından Azerbaycan Demokratik Cumhuriyeti ilan edildi. Meclis açılıncaya kadar geçici şura ilan edilerek, başkanlığa Mehmet Emin Resulzade seçildi. 9 kişilik icra heyetinin başkanlığına da Feth Ali Han Hoyski getirildi, H.Agayev ve M.Seyidov başkan yardımcısı oldu 4 Haziran'da Osmanlı İmparatorluğu ile Azerbaycan Millî Şurası arasında Batum Antlaşması imzalandı. 12 Haziran tarihinde Bakü Sovyeti ordusu Bakü'den Gence'ye harekete başladı ve bu nedenle Azerbaycan hükûmeti Osmanlı Devleti'nden yardım isteğinde bulundu. 16 Haziran'da hükûmet Tiflis'ten Gence'ye taşındı, 17 Haziran'da Feth Ali Han Hoyski başkanlığında ikinci hükûmet kuruldu, 19 Haziran'da Azerbaycan'da savaş durumu ilan edildi. Hükümetin 27 Haziran 1918 tarihli kararı ile Azerice Azerbaycan Halk Cumhuriyetinin devlet dili oldu. 1 Ağustos'ta Azerbaycan Savunma Bakanlığı kuruldu. Almanlar, Bolşevikler, Ermeniler ve İngilizler petrol bakımından zengin olan Bakü'nün Türklerin eline geçmesine karşı idiler. 25 Temmuz'da Bakü'de Şaumyan hükûmeti devrilmiş ve Menşevik ve Taşnaklardan oluşan Sentrokaspi hükûmeti İran'da bulunan İngilizleri yardıma çağırmıştı. O tarihte Bakü'de 18 bin silahlı Ermeni, 1200 İngiliz ve 1500 Rus birlikleri, yani 20 ile 30 bin kişilik kuvvet bulunmakta idi. Bakü cephesinde savaşa hazırlanan Kafkas İslam Ordusunda Anadolu'dan gelen 8 bin Türk askeri, 7 bin Azerilerden milis kuvveti vardır. Bakü Muharebesi'nin ardından Nuri Paşanın komuta ettiği Kafkas İslam Ordusu 15 Eylül 1918'de Bakü şehrini almayı başardı. Bakü'nün ele geri alınması sırasında 1130 Türk askeri öldü. 17 Eylül tarihinde hükumetin Gence'den Bakü'ye taşınması ile Azerbaycan Halk Cumhuriyetinin Başkenti Bakü şehri oldu. Osmanlı Devletinin savaşı kaybetmesiyle, 30 Ekim 1918’de Mondros mütarekesini imzalayarak, 16 Kasım'da Bakü'yü, 15 Aralık'ta ise Azerbaycan'ı tümüyle terketti, 17 Kasım'da İngiliz kuvvetleriyle beraber Rus ve Ermeni askerleri Bakü'ye girdi. 9 Kasım 1918'de Azerbaycan Halk Cumhuriyeti Hükümeti tarafından üç renk üzerine ay ve sekiz köşeli yıldızdan oluşan Azerbaycan bayrağı kabul edildi. Bu renkler üstte Türkçülüğü temsil eden mavi, ortada çağdaşlaşmayı temsil eden kırmızı, ve altta İslamcılığı temsil eden yeşilden oluşmaktadır. Kasım 1918'de Aras Cumhuriyeti kuruldu. Başkenti Nahçıvan şehri olan bu cumhuriyetin arazisi 16.000 kilometrekare, nüfusu ise 1 milyona yakındı. Sınırları Nahçıvan, Şerur-Daralagez, Ordubad kazalarını ayrıca Uluhanlı, Vedibasar, Kemerli, Meğri vb. arazileri birleştirirdi. 7 Aralık'ta Azerbaycan Parlamentosu açıldı, Alimerdan Topçubaşov Azerbaycan Parlamentosunun ilk başkanı seçildi. 26 Aralık'ta Fethali Han başkanlığında üçüncü kabine kuruldu. Cumhuriyetin Meclisi nispi temsil sistemi ile evrensel oylama sonuçlarına dayanarak seçilmiştir. Meclis devlet yönetiminin en yüksek organı olmuş, Bakanlar Kurulu ise Meclise sorumlu olmuştur. Şubat 1919'da İngilizler Bakü'yü terketti. 14 Nisan 1919'da Nasib Bey Yusufbeyli’nin ilk ve Aralık 1919'da ise ikinci kabinesi kuruldu. Bu beşinci kabine Azerbaycan Halk Cumhuriyetinin son hükûmeti oldu. 12 Ocak 1920 tarihinde Rusya dışında dünyanın 23 devleti Azerbaycan Cumhuriyeti'nin varlığını resmen tanıdı. 1920 yılında Türkiye Büyük Millet Meclisi hükûmeti Birinci Dünya Savaşında galip gelen devletlerle tekrar savaşa girmiş bulunuyordu. Aynı düşmanlarla savaşmakta olan Sovyet Rusya Türkiye için bir müttefik olarak görülüyordu. Sovyet Rusya da bunu kullanarak, Türkiye’ye yardım etmek istediklerini, ancak Müsavat hükûmetinin buna engel olduğunu öne sürüyordu. Moskova, Türk subaylar aracılığıyla, Ermenistan’la savaşmakta olan Azerbaycan'da varolan hükûmeti yıkarak, Komünist Partisi hükûmetinin oluşmasını sağladı. Türkiye'ye yardım gerektiği bahanesini öne sürerek, bu yeni hükûmetin daveti üzerine Kızıl Ordu 26 Nisan'da sınırı geçerek Azerbaycan'a girdi ve ardından 28 Nisan 1920'de Azerbaycan Sovyet Sosyalist Cumhuriyeti kuruldu. Suรง ve Ceza Suç ve Ceza (Rus reformu öncesi: ; reform sonrası ), Rus yazar Fyodor Dostoyevski tarafından yazılan romandır. İlk olarak 1866 yılı boyunca edebiyat dergisi "Rus Habercisi"'nde on iki ayda yayımlandı. Daha sonra tek cilt olarak yayımlandı. Dostoyevski'nin beş yıl süren Sibirya sürgününün dönüşü yazdığı tam uzunluktaki ikinci romanıdır. "Suç ve Ceza", yazarın "olgunluk" döneminin ilk büyük romanı olarak kabul edilir. "Suç ve Ceza;" parası için bir tefeci kadını öldürmeyi tasarlayan, Saint Petersburg'da yaşayan fakir bir öğrenci olan Rodion Raskolnikov'un, manevi ıstırabı ve ahlaki ikilemlerine odaklanır. Öldürmeden önce, Raskolnikov parayla kendini yoksulluktan kurtarabileceğine ve büyük işler yapmaya devam edeceğine inanır fakat karışıklık, tereddüt ve şans, ahlaki olarak haklı bir öldürme planını bulanıklaştırır. Dostoyevski 1865 yazında "Suç ve Ceza" fikrini tasarladı. Yazar, alacaklılara yüklü miktarda para borçluydu ve 1864 yılının başlarında vefat eden kardeşi Mihail'in ailesine yardım etmeye çalışıyordu. "Ayyaşlar "adıyla tasarlanan eserde ana gaye "mevcut sarhoşluk sorununu, özellikle bir aile tablosu ve çocukların bu koşullarda yetiştirilmesini vs." ele almaktı. Dostoyevski, Raskolnikov'u ve suçunu, Pierre François Lacenaire olayından esinlenerek tasarladıktan sonra, bu tema, Marmeladov ailesinin öyküsünü merkeze almasına yardımcı oldu. Dostoyevski, türünün prestijli bir yayını olan ve hem İvan Turgenyev hem de Lev Tolstoy'un çıkış yeri olan aylık edebiyat dergisi "Rus Habercisi"'nden yayıncı Mikhail Katkov'a hikâyesini veya novellasını (o dönemde Dostoyevski, bunu bir roman olarak düşünmüyordu) teklif etti. Ancak Dostoyevski, 1860'ların başında Katkov'la aralarında olan oldukça kırıcı polemiklerini sürdürdü ve derginin sayfalarında hiçbir şey yayımlamadı. Yine de, durumundan dolayı mecbur kalan Dostoyevski, Katkov'a son çare olarak gitti ve önerilen katkı için avans talep etti. 1865 yılının Eylül ayında Katkov'a yazdığı bir mektupta Dostoyevski çalışmanın "bazı garip, 'tamamlanmamış' ancak havada kalan fikirlere sahip" bir genç hakkında olduğunu açıkladı ve "radikalizm" ideolojisinin ahlâki ve psikolojik tehlikelerini keşfetme planına başladı. 1865 yılının Kasımında yazılan mektuplarda önemli bir kavramsal değişim meydana geldi: "Hikâye" bir "roman" haline geldi ve bundan sonra "Suç ve Ceza"'ya yapılan tüm referanslar bir romana yönelik oldu. Dostoyevski, hem "Kumarbaz"'ı hem de "Suç ve Ceza"'yı zamanında bitirmek için zaman ile yarışmak zorunda kaldı. Kısa süre sonra ikinci eşi olacak olan stenograf Anna Snitkina, bu görevi sırasında Dostoyevski'ye çok yardımcı oldu. "Suç ve Ceza"'nın birinci parçası, "Rus Habercisi"'nin Ocak 1866 sayısında ve son parçası ise Aralık 1866 sayısında yayımlandı. Dostoyevski'nin Sovyetler Birliği'nde yayımlanan yazılarının tam baskısında editörler, yazarın "Suç ve Ceza" üzerine çalışırken tuttuğu defterleri, kompozisyonun çeşitli aşamalarına kabaca karşılık gelen bir sırayla yeniden kurguladı ve bastı. Bu işçilerin sayesinde şu an elde metnin ilk iki haliyle birlikte tasarlanan öykünün parçalı bir taslağı, ya da novellası mevcuttur. Bunlar Wiesbaden baskısı, Petersburg baskısı ve nihai plan olarak ayırt edilmiştir ve birinci şahıs anlatıcıdan Dostoyevski tarafından icat edilen üçüncü şahıs formunun yerli çeşitliliğine geçişleri içermektedir. Wiesbaden baskısı, cinayetten sonra anlatıcının tümüyle ahlakî ve psikolojik tepkilerine yoğunlaşmaktadır. Dostoyevski'nin Katkov'a yazdığı mektubunda anlattığı öyküyle kabaca örtüşmektedir. Dostoyevski'nin ilk versiyonu neden terk ettiği, spekülasyon meselesi olmaya devam etmektedir. Joseph Frank'e göre, "Dostoyevski'nin kahramanı, ilk önce tasarlandığı sınırların ötesine geçmeye başlaması" olası bir ihtimaldir. Frank, not defterlerinde Dostoyevski'nin Raskolnikov'un olay örgüsündeki hareketliliğin ilerleyeni olmasıyla karakterin yeni yönlerinin ortaya çıkmasının farkında olduğunu ve romanı bu "metamorfoz" ile uyumlu hale getirdiğini söylemiştir. Böylece Dostoyevski, hikâyeyi "Ayyaşlar "adlı roman için kurguladığı önceki fikriyle birleştirmeye karar verdi. "Suç ve Ceza"'nın son versiyonu, ancak 1865 Kasım'ında, Dostoyevski'nin üçüncü kişi anlatıcıyla romanını yeniden düzenlemeye karar verdiğinde ortaya çıktı. Karar verdikten sonra Dostoyevski eserini sıfırdan yeniden yazmaya başladı ve ilk el yazması metinlerin bölümlerini nihai metne kolayca entegre edebildi; Frank, Dostoyevski'nin, Wrangel'e söylediği gibi, daha önce yazdığı hiçbir şeyi yakmadığını söyledi. Nihai taslak, "Rus Habercisi" editörleriyle yaşanan bir çatışma dışında sorunsuz bir şekilde ilerledi. Dostoyevski'nin Katkov'a teslim ettiği el yazması kaybolduğundan editörlerin asıl neye itiraz ettiği belli değil. Eski bir hukuk öğrencisi olan Rodion Romanoviç Raskolnikov, Saint Petersburg'daki küçük, kiralık bir odada aşırı yoksulluk içinde yaşamaktadır. Kendini destekleyecek tüm girişimlerden vazgeçmiştir ve yaşlı bir tefeci olan Alyona İvanovna'yı soymak ve öldürmek için bir plan tasarlar. Plânı tasarlarken ailesinin küçük servetini israf eden sarhoş Semen Zaharoviç Marmeladov ile tanışır. Marmeladov, ona ailesini geçindirmek için fahişe olmayı seçmiş olan genç kızı Sonya'yı anlatır. Raskolnikov, annesinden Saint Petersburg'a ziyarette bulunacaklarından bahseden bir mektup alır ve mektupta ayrıca Raskolnikov'un kız kardeşi Dunya'nın mürebbiye olarak çalıştığı yerde kötü niyetli patronuyla olan sorunları de ele alınmıştır. Savunmasız durumundan kaçmak ve kardeşine yardım etme umuduyla Dunya zengin bir taliple evlenmeyi seçer. Raskolnikov, kız kardeşinin bu fedakârlığına içten içe öfkelenir ve bunu, Sonya'nın yapmak zorunda kaldığı şeyle aynı görür. Üzerine çok fazla kafa yorduktan sonra Raskolnikov, Alyona İvanovna'nın dairesine gidip onu baltayla öldürür. Ayrıca suç mahalinde tesadüfen bulunan Alyona'nın üvey kız kardeşi Lizaveta'yı da öldürür. Yaptıklarından sarsılmış bir hâlde olan Raskolnikov, bir avuç dolusu eşyayla küçük bir çanta çalar ve tefecinin pahalı eşyalarına dokunmaz. Raskolnikov ardından kaçar ve bir dizi tesadüf eseri sonucu görünmeden ve fark edilmeden oradan ayrılmayı başarır. Raskolnikov acemice işlediği cinayetten sonra ateşli bir haleti ruhiye içine bürünür ve cinayet üzerine saplantı derecesinde endişelenmeye başlar. Çalıntı eşyalarla cüzdanı bir kayanın altına saklar ve kıyafetini kandan veya herhangi bir kanıttan temizlemek için umutsuz bir şekilde çabalar. Kısaca eski arkadaşı Razumihin'i çağırmadan önceki birkaç gün ateşler içinde yanar. Ateşinin çıktığı ve düştüğü sonraki günlerde Raskolnikov, kendisini açığa çıkarmayı isteyecek şekilde davranmaya başlar. Şehirde herkesin artık haberdar olduğu ve hakkında konuştuğu tefeci cinayetinden kim bahsederse tuhaf davranışlar sergiler. Hezeyanları sırasında Raskolnikov, kendisi ve cinayetle olan bağı hakkında daha fazla dikkat çekecek şekilde Saint Petersburg'u dolaşır. Şehri dolaştığı yürüyüşlerinin birinde caddede binek arabasının ölümcü bir şekilde çiğnediği Marmeladov'u görür. Adama yardım etmek için acele eder ve yaralı adamı dairesine taşımayı başarır. Marmeladov , kendisini affetmesi için çağırdığı kızı Sonya'nın kollarında ölür. Raskolnikov, annesinin kendisine yolladığı paradan kalan son yirmi rubleyi Marmeladov'un veremli karısı Katerina İvanovna'ya verir ve bu paranın arkadaşından aldığı borcun geri ödemesi olduğunu söyler. Bu arada Raskolnikov'un annesi Pulheriya Aleksandrovna ve kız kardeşi Avdotya Romanovna (Dunya) şehre gelmiştir. Dunya, o zamana kadar Svidrigaylov ailesi için bir mürebbiye olarak çalışmış ancak aile lideri Arkadiy İvanoviç Svidrigaylov tarafından işini bırakmaya zorlanmıştır. Svidrigaylov, Dunya'nın fiziki güzellikleri ile feminen özelliklerinden hoşlanmış ve ona zenginlik ve birlikte kaçmayı önermiştir. İncinen Dunya, Svidrigaylov ailesini terk ederek gelirini kaybeder ve mütevazı gelire sahip ve rütbeli bir adam olan Pyotr Petroviç Lujin ile tanışmıştır. Lujin, Dunya'ya evlilik teklifinde bulunmuş, annesiyle onu maddi sıkıntılardan kurtaracağını söylemiş ve teklifi çabuk ve sorgulamadan kabul etmesi şartını koşmuştur. Bu sebeple Dunya ve annesi, St. Petersburg'a hem Lujin ile görüşmek hem de Raskolnikov'un onayı almak için gelirler. Raskolnikov hezeyanlar geçirdiği bir sırada Lujin tarafından çağrılır ve kendini ahmâk, tepeden bakan ve küstâh biri olarak sunar. Raskolnikov, Lujin'i kız kardeşine uygun bir koca adayı olarak görmez ve reddeder. Kız kardeşinin de ailesine yardım etmesi için Lujin'e evet dediğini fark eder. Roman ilerledikçe Raskolnikov, cinayetten sadece psikolojik nedenlerden ötürü kendisinden şüphelenmeye başlayan Dedektif Porfiriy ile tanışır. Aynı zamanda Raskolnikov ve Sonya arasında saf bir ilişki oluşur. Sonya, bir fahişe olsa da Hristiyan erdemleriyle doludur ve bu işi yapmasının tek sebebi ailesinin yoksulluğudur. Bu arada, Razumihin ve Raskolnikov, Dunya'nın Lujin ile ilişkisini sürdürmesini engellemeyi başarır. Bu noktada vilayetten Petersburg'a Dunya'yı aramak için gelen Svidrigaylov sahnede görünür. Karısı Marfa Petrovna'nın öldüğünü ve Dunya'ya karşılıksız çok büyük miktarda para ödemeye hazır olduğunu belirtir. Dunya haberi duyunca hıyanetinden şüphelendiği Svidrigaylov'u reddeder. Raskolnikov ve Porfiriy görüşmeye devam ettikçe Raskolnikov, suçunu açığa çıkarma dürtüsü içindedir. Porfiriy, adamın suçlu olduğundan gittikçe emin olur fakat elinde bu şüpheyi destekleyecek somut bir kanıt veya tanık yoktur. Dahası, başka bir adam sorgulama ve tutuklama altında suçu işlediğini kabul eder. Bununla birlikte, Raskolnikov'un sinirleri daha da bozulur ve asla gerçek anlamda mahkûm edilemeyeceğini bilmesine rağmen suçunu itiraf etme fikriyle sürekli mücadele eder. Destek almak için Sonya'ya gider ve suçunu ona itiraf eder. Tesadüfen, Svidrigaylov, Sonya'nın yanındaki bir odaya yerleşmiştir ve bütün itirafa kulak misafiri olur. Raskolnikov'la yüz yüze geldiği zaman Svidrigaylov, gerçeği bildiğini itiraf eder ve ihtiyaç duyması halinde bu bilgiyi onun aleyhinde kullanabileceğini öne sürer. Ayrıca kendi geçmişi hakkında konuşur ve Raskolnikov, Svidrigaylov'un birkaç cinayet işlediğine dair söylentilerin doğru olduğundan şüphelenir. Dunya ile daha sonraki bir sohbetinde Svidrigaylov, karısının ölümünde parmağının olduğuna dair söylentiyi reddeder. Raskolnikov bu noktada tamamen kopmuştur artık. Sonya tarafından itiraf etmesi için teşvik edilir ve Svidrigaylov'un ifadesi onu potansiyel olarak mahkûm edebilir. Üstelik Porfiriy, Raskolnikov'u şüpheleriyle karşı karşıya getiririr ve itiraf ederse cezasının önemli ölçüde hafifletileceği konusunda ona güvence verir. Bu arada Svidrigaylov, Dunya'yı baştan çıkarmaya çalışır ama kızın kendisini asla sevmeyeceğini anladığında gitmesine izin verir. Daha sonra bir geceyi kargaşa içinde geçirir ve sabah kendini vurur. Aynı sabah, Raskolnikov tekrar kendisini itiraf etmeye ve vicdanını temizlemeye zorlayan Sonya'ya gider. Svidrigaylov'un intihar haberini öğrendiği karakola gider. Bir an tereddüt eder, mükemmel bir suçla tekrar kaçabileceğini düşünür ancak Sonya tarafından itiraf etmesi için ikna edilir. Epilog kısmında Raskolnikov'un Sibirya'da sekiz yıllık esaret cezası aldığı ve Sonya'nın da onun peşinden gittiği yazılır. Dunya ile Razumihin evlenir ve romanın sonunda mutlu bir sona kavuşurlar. Raskhnikov'un annesi Pulheriya ise oğlunun durumuyla baş edemeyip hastalanır ve ölür. Raskolnikov'un kendisi Sibirya'da mücadele eder. Hapishanede bir süre sonra, kurtuluşunun ve ahlâki yenilenmesinin Sonya'nın sevgi dolu etkisi altında başlamasıyla olur. "Suç ve Ceza"'da Dostoyevski, ana karakteri Rodion Romanoviç Raskolnikov'un kişiliğini yeni anti-radikal ideolojik temalarla birleştirmiştir. Ana konu, "ideolojik zehirlenme" sonucu yaşanan bir cinayeti içermektedir ve cinayetten kaynaklanan tüm feci ahlâki ve ruhsal sonuçları tasvir etmektedir. Raskolnikov'un psikolojisi merkeze yerleştirilir ve suçunun ardındaki fikirlerle beraber dikkatlice ele alınır; romanın diğer her özelliği, Raskolnikov'un yakalandığı acı veren ikilemi aydınlatmasıdır. Başka bir bakış açısından, romanın konusu geleneksel 19. yüzyıl temasının başka bir varyasyonudur: Masum genç bir taşralı, başkentte zenginlik arayışına girer, burada bozulmaya dayanamaz ve eski tazeliğiyle saflığının tüm izlerini kaybeder. Ancak Gary Rosenshield'ın belirttiği gibi "Raskolnikov, Honoré de Balzac'ın Rastignac'ı ya da Stendhal'in Julien Sorel'i gibi yüksek topluluğun cazibesine değil de rasyonalist Petersburg'a yenilmiştir." Raskolnikov (Rodion), romanın protagonistidir ve roman öncelikle onun bakış açısına odaklanır. Raskolnikov, 23 yaşındaki bir erkek ve eski öğrenci olarak romanda "güzel, koyu gözlü ve koyu kahve saçlı, ince, yapılı, ortalamanın üzerinde son derece yakışıklı" olarak tanımlanmaktadır. Raskolnikov'un belki de en çarpıcı özelliği, onun ikili kişiliğidir. Bir yandan soğuk, kayıtsız ve antisosyal; öte yandan, şaşırtıcı derecede sıcak ve şefkatli olabilmektedir. Dürtüsel hayırseverliğin yanı sıra cinayet de işlemiştir. Dış dünya ve nihilist dünya görüşüyle kaotik etkileşimi, sosyal yabancılaşmasının sebebi veya sonucu olarak görülebilir. Adına ("Suç ve Ceza") rağmen roman, Raskolnikov'un iç mücadelesinde olduğu gibi suç ve resmî cezasıyla pek ilgilenmez (kitap, cezasının vicdanından daha çok kanundan kaynaklandığını gösterir). Raskolnikov, [kendisinin Napolyon olduğu "Suç Üzerine" adlı makalesine/tezine dayanarak] sonuçların üstesinden gelmek için yeterli entelektüel ve duygusal titizliğe sahip olduğu fikriyle cinayeti işler fakat duyduğu suçluluk duygusu, kısa bir sürede onu ruhsal ve bedensel hastalık noktasına getirir. İtiraf etmeye karar vermesi ve toplumdan yabancılaşmaya son vermesiyle sadece epilog kısmında resmî olarak cezasını idrak eder. Sofya Semyonovna Marmeladova -çoğunlukla Sonya ya da Soneçka olarak anılır- Raskolnikov'un romanın başında bir tavernada buluştuğu Semyon Zahariç Marmeladov adında bir sarhoşun kızıdır. Ailesine yardım etmek için fuhuşa mecbur kalmış olmasına rağmen sıklıkla fedekâr, utangaç ve hatta masum olarak karakterize edilir. Aynı zamanda, Raskolnikov'un suçunu itiraf ettiği ilk kişi olduğu gibi aynı utanç ve yabancılaşma duygularına sahiptir ve kurbanlardan biriyle (Lizaveta) ile arkadaş olmasına rağmen Raskolnikov'u destekler. Roman boyunca Sonya, Raskolnikov için önemli bir ahlâki güç ve iyileşme kaynağıdır. Ailesi için fahişelik yapmaya mecbur olmasından ötürü bazı eleştirmenler tarafından Mecdelli Meryem ile kıyaslanmasına yol açmıştır. Avdotya Romanovna Raskolnikova, Raskolnikov'un baskın ve sempatik ablası, kısaca Dunya ya da Duneçka olarak çağrılır. Başlangıçta zengin ve kendini beğenmiş olan Lujin'le evlenmeyi ve aileyi mali yıkımdan kurtarmayı planlar. Düşündüğü zamanlarda odanın içinde volta atma alışkanlığı vardır. Kendisini şantaj yoluyla geri kazanmayı amaçlayan Svidrigaylov tarafından Saint Petersburg'a dek takip edilir. Her iki adamı da reddederek Raskolnikov'un sadık dostu Razumihin'i tercih eder. Pulheriya Aleksandrovna Raskolnikova, Raskolnikov'un naif, umutlu ve sevgi dolu annesidir. Raskolnikov'un cezasını müteakip, (aklen ve bedenen) hasta düşer ve sonunda ölür. Dmitriy Prokofiç Vrazumihin ya da sıklıkla anıldığı adıyla Razumihin, Raskolnikov'un sadık arkadaşı ve aynı zamanda eski bir hukuk öğrencisidir. Razumihin'in Dostoyevski'nin anti-radikal tematiklerine katkısı bakımından, inanç ve akıl arasındaki yaygın tematik çatışmanın uzlaştığı bir şeyi temsil etmesi amaçlanmıştır. Porfiriy Petroviç, Sonya ile birlikte Raskolnikov'u itiraf etmeye yönelten Lizaveta ve Alyona İvanovna'nın cinayetlerini çözmekle sorumlu Soruşturma Dairesi başkanı. Ancak Sonya'nın aksine, Porfiriy bunu psikolojik oyunlarla yapar. Delil yetersizliğine rağmen, kendisiyle yaptığı birkaç konuşmayı takiben Raskolnikov'un katil olduğundan emin olur ancak ona gönüllü olarak itiraf etme şansı verir. Arkadiy İvanoviç Svidrigaylov, şehvetli, ahlâksız ve zengin eski işveren ve Dunya'nın şu anki takipçisi. Raskolnikov'un Sonya'ya olan itiraflarına kulak misafiri olur ve bu bilgiyi hem Dunya'ya hem de Raskolnikov'a eziyet etmek için kullanır ancak polise bilgi vermez. Görünürdeki kötü niyetine rağmen Svidrigaylov'un cömertlik ve merhamete sahip olduğu görülür. Dunya ona asla onu sevemeyeceğini söylerken (onu vurmaya teşebbüs ettikten sonra) gitmesine izin verir. Sonya'ya, (ebeveynlerinin ölümünden sonra) Marmeladov çocuklarının yetimhaneye girmeleri için mali düzenlemeler yaptığını söyler ve ona üç bin ruble vererek Raskolnikov'u Sibirya'ya kadar takip etmesini sağlar. Romandaki diÄŸer karakterler: Eleştiriler Çevrimiçi metin Haritalar Görüşler Mitoz Mitoz ya da mitoz bölünme, ana hücrenin bölünerek iki yeni hücre oluşturmasına denir. Mitoz yalnızca ökaryotik hücrelerde görülür ve çok hücreli canlılarda büyüme gelişme ve yaraların onarılmasını sağlar. Genellikle ardından sitoplazma ve hücre zarının bölünmesi olan, sitokinez gelir. Bunun sonucu olarak, organelleri ve diğer hücre elemanları eş olan iki kardeş hücre oluşur. Mitoz ve sitokinez hücre döngüsünde M harfiyle gösterilen mitozu tanımlar. Çok hücrelilerde somatik hücrelerin oluşumu mitozla olurken, eşey hücrelerinin oluşumu mayoz denilen bölünme çeşidiyle olur. Çekirdeği olmayan prokaryotlarda hücreler, "fizyon" denilen bölünme yöntemiyle bölünürler. Zigot oluştuktan sonra başlayan mitoz bölünme, organizma belli bir büyüklüğe erişinceye kadar tüm soma hücrelerinde ve bazı hücrelerde (kemik iliği vb.) hayat boyu devam eder. Mitozda her hücrenin çekirdeğinde kromozomlar kendini eşler. Eşler, ana hücrenin bölünmesiyle oluşan iki yavru hücreye verilir. Böylece ana hücreye benzeyen, diploid sayıda (2n) kromozomlu iki yavru hücre meydana gelir. Mitoz da çekirdek bölünmesi "karyokinez", sitoplazma bölünmesi "sitokinez" olarak tanımlanır. Karyokinez başlangıçta "interfaz" ve sonrasında gerçek bölünme evreleri olan "profaz", "metafaz", "anafaz" ve "telofaz" olarak görülür. Mitoz, hücre bölünmesi sırasında genetik bilgiyi ikiye böler. Vücut hücrelerinde görülür. Bir hücrelilerde üreme, çok hücrelilerde büyüme ve gelişmeyi sağlar. Mitoz bölünmede kromozom sayısı sabit kalır (2n-2n n-n). Mitoz bölünmede 1 hücreden 2 hücre oluşur. Mitoz bölünmede kromozom yapısı değişmez, kalıtsal bilgi aynen kalır. Amitoz: Bakteri, amip, öglena ve kanser hücrelerinde görülür. Sitoplazma ve çekirdek içerisinde herhangi bir değişiklik olmadan hücrenin doğrudan bölünmesidir. Endomitoz: Sadece çekirdek bölünmesi gerçekleşir. Sitoplazma bölünmez. Endomitoz çizgili kas hücremizde, paremesyumda ise polende görülür. Mitoz, hücre döngüsünün bir parçasıdır. Hücre döngüsü oldukça uzun olan interfaz evresi ile kısa bir bölünme evresinden oluşur. Mitotik evre (M) evresi çekirdek bölünmesi ve sitoplazma bölünmesinden meydana gelir. Mitoz evresi hücre döngüsünün görece çok kısa bir parçasıdır. Döngünün büyük kısmını oluşturan evre, hücrenin kendisini bölünmeye hazırladığı interfaz evresidir. İnterfaz G1, S ve G2 olmak üzere üç evreye ayrılır. G1 evresinde ATP sentezi, organel sayısı ve protein sentezi artar. S evresinde DNA eşlenmesi tamamlanır. G2 evresinde hücre, bölünme hazırlığını tamamlar. Hızlı çoğalan bir insan hücresinde hücre döngüsü 24 saatte tamamlanırken embriyo hücresinde 30 dakikadan az, maya hücresinde 90 dakika, bakteri hücresinde 20 dakika gibi kısa sürede tamamlanabilir. İnterfazda eşlenmiş durumdaki kromatinler kısalıp kalınlaşarak kromozoma dönüşürler. Çekirdek zarı, çekirdekçik ve organeller eriyerek tamamen kaybolur. Kromozomlar ekvatoral bölgeye hareket etmeye başlarlar. Kardeş kromotitler ekvatoral düzlemde bir çember gibi, bazen de karışık olarak ekvatoral düzlem üzerinde dizilirler ve sentrozomlar interfazda oluşturmuş olduğu iğ ipliklerini kromozomlara doğru göndermeye başlar. Hücrenin ortasında hafif boğumlanma olur. İğ iplikleri kardeş kromatitlere tutunur. Kromozomların en net görüldüğü safhadır. Kromozomlardaki sentromerlerin aynı anda ikiye bölünmesiyle kardeş kromatitler tam olarak birbirinden ayrılır. Kardeş kromatitler sentromerleriyle iğ ipliklerine tutunarak zıt kutuplara doğru çekilir. Anafaz evresi kardeş kromatitlerin zıt kutuplara ulaşmasıyla tamamlanır. Profaz evresinde eriyen çekirdek zarı, çekirdekçik ve organeller yeniden oluşmaya başlar.Kutuplara çekilen kromatitler çekirdek zarının içine girerler.Kısaca bu evrede Profazda olan her şeyin tam tersi olur.Bu evreden sonra sitoplazma bölünmesi gerçekleşir. Çekirdek bölünmesi (karyokinez) gerçekleştikten sonra hayvan hücreleri ortadan boğumlanarak, bitki ve diğer çeperli ökaryotik hücreler ise orta lamel (ara lamel) ile bölünerek iki yeni hücre oluşturur. Hayvan hücresindeki sitoplazma bölünmesi: Hücrenin ekvator bölgesinde dıştan içe doğru meydana gelen bir boğumlanma ile başlar. Bu boğumlanma sitoplazmayı ikiye ayırıncaya kadar devam eder. Yeni hücreler eşit veya eşit olmayan büyüklüktedir. Fakat genetik materyal bakımından her iki hücre de aynı genetik yapıya sahip, kromozom sayıları eşittir. Bitki hücresinde hücre çeperi bulunduğundan boğumlanma görülmez. Hücrenin ortasında orta lamel (ara lamel) denilen ara plak oluşumu başlar. Orta lamel hücrenin çeperine ulaşıncaya kadar büyür ve kalınlaşır. Böylece sitoplazma içindeki yapılar hemen hemen eşit olacak şekilde ikiye ayrılır. Zamanla orta lamel iki yavru hücrenin faaliyeti sonunda normal hücre çeperi halini alır. Sitoplazmanın da bölünmesiyle aynı genetik bilgiye sahip iki yavru hücre oluşur. Ve (Kiril) Latin Abecesi'ndeki V'ye eşdeğer Kiril Abecesi harfi. (В: Büyük harf. в: Küçük Harf) Örneğin; Rusça : ВеЧер: "'v "echer (akşam:tr) вода: voda (Su: tr) верба: verba (Söğüt: tr) вера: vera (İnanç: tr) восток: vostok (Doğu: tr) вторник: vtornik (Salı: tr) воскресенье: voskresen'e (Pazar: tr) Венгрия: Vengriya (Macaristan: tr) Asya mandasÄ± Asya mandası ("Bubalus bubalis"), kısaca manda, Boynuzlugiller (Bovidae) famiyasının sığırlar (Bovinae) alt familyasına ait bir memeli türü. Çoğunlukla evcil olarak yetiştirilen mandaların yabani nüfusları önemli ölçüde azalmıştır. Mandalar hava sıcaklığı 30 °C'nin üzerine çıktığında ter bezleri sığırınkine göre %10 daha az olduğundan yeterince vücut ısısını ter yoluyla atamazlar. Bu durum, onların metabolizmalarının bozulmasına neden olur. Bu olumsuzluğu önlemek ve serinlemek için günde birkaç kez suya girmeleri gerekir. Bu yüzden fazla kurak iklimli bölgelerde, yapay bir göl ya da duş sistemi yapılmazsa manda yetiştirilemez. Manda sıcağa karşı duyarlı olduğu gibi soğuğa karşı da oldukça duyarlıdır. Ortam sıcaklığı