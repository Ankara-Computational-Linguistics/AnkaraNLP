yapılanların saçma bir fikir olduğunu düşünüp ayrılan Karo ve Mona, Dalga hareketine karşı duruş sergilemeye başlarlar ve Dalga'yı kötüleyen "Stop Die Welle" başlıklı bir ilan bastırıp ortalığa dağıtmalarıyla grubun tepkisini kendileri üzerine yoğunlaştırırlar. Sutopu karşılaşmasında tribünlere alınmayan Karo ile Mona, bir yolunu bulup tribüne girerler ve ortalığa fırlattıkları ilanlarla tribünleri karıştırırlar ve maçta kavga çıkmasına sebep olurlar. Öğrencilerin lider vasfıyla seslendikleri Herr Wenger (Bay Wenger), deneyinin ulaştığı noktanın zarar vermeye başladığını ilk başta karısının onu terk etmesiyle fark eder. Öğrencilerden Dalga hareketiyle ile ilgili yorumlarını okuduğunda, genç ergenlerin olaya kendilerini ne kadar kaptırdığını anlar ve geç olmadan yarattığı hareketi bitirmeye karar verse de, bu o kadar da kolay değildir. Formula 1 Dünya Sürücüler Şampiyonası ikincileri listesi Aşağıda Formula 1 Dünya Sürücüler Şampiyonası'nda ikinci olan pilotlar listelenmiştir. † Von Trips 1961 İtalya Grand Prix'teki kazadan sonra hayatını kaybetmiş; bu kaza ayrıca 14 seyircinin ölümüne yol açmıştır. Benzer şekilde, Peterson 1978 İtalya Grand Prix'teki kazanın ardından hayatını kaybetmiştir. Bu sebeple, iki pilotun ikincilik statüleri ölümlerinden sonra kazanılmış başarılardır. * 1997 yılında sıralamada Michael Schumacher Jacques Villeneuve'ün 3 puan gerisinde ikinci olmuş, ancak daha sonra 1997 Avrupa Grand Prix'inde Villeneuve ile karıştığı kazanın cezası olarak Şampiyona'dan diskalifiye edilmiştir.. Aşağıda birden fazla kez ikincilik yaşamış pilotlar ve varsa kazandıkları şampiyonluklar listelenmiştir. Formula 1 Dünya Markalar Şampiyonası ikincileri listesi Aşağıda 1958'den beri yapılan Formula 1 Markalar Şampiyonası'nın ikincileri listelenmiştir. * O yıl Sürücüler Şampiyonası'nı kazanan pilotu göstermektedir. Zeitgeist Moving Forward Zeitgeist: Moving Forward, belgesellerinin 3. ve son belgeselidir. Yapımcısı Peter Joseph'tir. 25 Ocak 2010 tarihinden itibaren internetten izlenebilecek olan belgeseldir. Scott Pilgrim vs. the World Scott Pilgrim vs. the World, yönetmenliğini Edgar Wright'ın üstlendiği 2010 çıkışlı Amerika Birleşik Devletleri ve Birleşik Krallık yapımı filmdir. Bryan Lee O'Malley'nin "Scott Pilgrim" adlı çizgi romanından uyarlanmıştır. Filmde 22 yaşında, Toronto'da yaşayan ve "Sex Bob-omb" adlı grupta bas gitar çalan Scott Pilgrim'in hayatı konu edilmektedir. Scott, Ramona Flowers adında Amerikalı bir kıza aşık olmuştur ve onun "yedi kötü eski sevgili"sini yenmek zorundadır. Süleyman Rıza Kuğu Süleyman Rıza Kuğu (Kırcaali, Bulgaristan, 1903), spor kuramcısı ve eski millî sırıkla atlama rekortmeni. Kuğu'nun, sporla ilgili telif eserleri ve Fransızca'dan çevirileri vardır. 1903'te Trabzon Sancağı'na bağlı Görele'den göçmüş subay bir babanın çocuğu olarak, Bulgaristan'a bağlı Kırcaali'de dünyaya geldi. Ailesiyle birlikte, buradan İstanbul'a oradan da Trabzon'a taşındılar. Burada futbol ve atletizm ile ilgilenen Kuğu; ayrıca bir otomotiv dükkanında da çalışmaya başladı. 1924'te olimpiyatlara katılmak için Paris'e gitti. Burada sırıkla atlama dalında Türkiye rekoru kırdı ama elenmekten kurtulamadı. Kuğu spor hayatında, sırıkla atlamadan başka diğer atletik dallarla da ilgilendi. 1954'te Trabzonspor'un stadı Hüseyin Avni Aker Stadyumu'na onun adının verilmesi önerildiyse de bu fikir kabul edilmedi. Kuğu, 1922'te Asosyeşın Futbol adı altında Türkiye'nin ilk teorik futbol kitaplarından birini yayınladı. Ayrıca, 1924 Yaz Olimpiyatları'nın ardından Trabzon-Paris 1924 Olimpiyatlarına Yolculuk adlı kitabı yayımladı. "Trabzon-Paris 1924 Olimpiyatlarına Yolculuk", Süleyman Rıza Kuğu tarafından 1925'te yayınlanan spor-anı kitabıdır. Trabzon'da atletizm ve futbol ile ilgilenen Kuğu, 1924 Yaz Olimpiyatları'na katılmak üzere gittiği Paris'teki anılarını bu kitapta toplamıştır. Kitapta dönemin spor organizasyonlarına dair önemli çıkarımlar vardır. Kitap tarihsiz olarak basılmıştır, ancak olimpiyatlardan bir yıl sonra yani 1925'ye yayımlandığı düşünülmektedir. Ayşe Kuğu tarafından Latin harflerine çevirilen kitabın hakkında Prof. Dr. Mustafa Duman bir makale yayımlamıştır. Kitabın önemi dönemi Trabzon'daki spor kültürünü yansıtması ve Türk edebiyatı'ndaki ilk spor-anı kitaplarından olmasından kaynaklanır. Levent Kartop Levent Kartop (d. 21 Ağustos 1979, Denizli) Türk futbolcudur. Futbola Denizlispor altyapısında başladı ve 1997 senesinde a takıma yükseldi. Denizlispor için ilk Süper Lig karşılaşmasını 11 Mayıs 1997'de Trabzonspor'a karşı oynadı. O sezon bir karşılaşmada daha forma giydi ve ligin kalan kısmını yedek kulübesinde geçirdi. Oyun tecrübesi edinmesi için kiralık olarak Muğlaspor ve Nevşehirspor'de bir müddet oynadı. 1999-00 sezonunda Denizlispor'a geri döndüğünde takımda hemen kendine yer edindi ve 5 sezon boyu takımın önemli oyncuları arasına girmeyi başardı. Bu dönem içinde özellikle 2002-2003 sezonunda Denizlispor'un Rıza Çalımbay önderliğinde yakaladığı UEFA Kupası'ndaki başarısında önemli katkısı bulunan futbolculardan biri oldu. 2003-2004 sezonunun sonunda takımdan ayrılma kararı aldı ve yeni sezon için Konyaspor ile anlaştı. Burada performansını daha da arttırarak 29 karşılaşmada 9 gol kaydederek bir orta saha oyuncusu için yüksek bir oran yakaladı. Diğer sezonda Konyaspor formasını sezon ilk devresi boyunca giyen Levent, ikinci devre için eski takımı Denizlispor'a transfer oldu. Sezon sonuna dek burada oynayan Levent, yeni sezon için Antalyaspor'a transfer oldu. Daha sonra Kocaelispor ve Altay'da oynadıktan sonra 2010-11 sezonu için Denizlispor'la tekrar anlaşarak eski takımına geri döndü. 2011-12 sezonunun yaz transfer dÃ¶neminde 1. Lig ekiplerinden Akhisar Belediyespor'a transfer oldu. 5 kez Türkiye U-21 millî takımına çağrılan Levent Kartop, 3 kez de Türkiye U-21 millî takımı formasını giydi. Asosyeşın Futbol Asosyeşın Futbol, 1922'de Süleyman Rıza Kuğu tarafından kaleme alınan kuramsal spor kitabıdır. Kitap'ta Trabzon'da futbolun gelişim evresinin ilk yılları ve İstanbul kulüpleri anlatılır. Ayrıca futbolun "umumi kavaid"i yani bilinen kuralları da kitapta kendine yer bulur. Kitap teorik bir kitap olma özelliğiyle, Türkiye'de yayımlanan ilk teorik spor kitaplarındandır. Kitap, Trabzonspor'un kurucu kulüpleri İdmangücü ve İdmanocağı kulüplerinin köklerini anlatması bakımından, Trabzon futbol tarihi açısından önem taşımaktadır. Kitabı günümüz alfabesine Gündağ Kayaoğlu çevirmiş; Prof. Dr. Mustafa Duman kitabı inceleyen bir makale yazmıştır. Candan DumanlÄ± Candan Dumanlı (d. 7 Ocak 1939, Kayseri) Türk eski millî futbolcu, teknik direktör. MKE Ankaragücü camiasina yakınlığıyla bilinir ve MKE Ankaragücü camiasi tarafından kulübün efsane futbolcuları arasında gösterilir. Türk futboluna önce MKE Ankaragücü'nde futbolcu olarak sonra ise teknik direktör olarak hizmet etmiş olan bir spor adamıdır. Aynı zamanda birçok Anadolu takımını çalıştırmıştır. Futbola "Kayseri Fener Gençlik Kulübü" altyapısında başladı ve burada oynarken genç millî takıma çağrıldı.. Ardından Kayseri'nın tanınmış takımlarından Kayseri Şekerspor'a transfer oldu ve burada geçirdiği iki sezon ardından MKE Ankaragücü'yle sözleşme imzaladı. Ankaragücü'nde aralıksız 14 yıl oynadı ve bu dönem içerisinde büyük başarılara imza attı. En başarılı sezonunu 1963-64 sezonunda yaşadı. Bu sezonda 29 lig karşılaşmasında 15 gol kaydederek gol krallığında üst sıralarda yer aldı. Ankaragücü kulüp tarihinde kulup ile simgelenmiş futbolcu olarak anılır ve Ankaragücü'nün evindeki her karşılaşına davet edilir. 4 kez millî takımlara çağrılan Candan Dumanlı, 2 kez Türkiye U-18, 4 kez de Türkiye forması olmak üzere toplam 8 kez millî formayı giymiştir. Kendisi bir gazete ile yaptığı bir röportajda millî takım kariyerini söyle belirtiyor: Futbolculuk kariyerini noktaladıktan sonra teknik direktörlük yapmaya karar verdi ve 1971-72 sezonunda MKE Ankaragücü'nde teknik direktör Ziya Taner'in yardımcı antrenörlük görevini yapmaya başladı. Birkaç sene Ziya Taner'in yanında çalıştıktan sonra başka takımlarda da altyapı ve yardımcı antrenörlük yaptı ve ilk teknik direktörlük deneyimini geçici olarak bir karşılaşma için 1978-79 sezonunda Altay'da yaptı. Aynı sezon Diyarbakırspor'u sezon ortaso alıp sezon sonuna kadar çalıştırdı. Yeni sezon Süper Lig'in o zamanlar en güçlü ekiplerinden Eskişehirspor'da eski teknik direktörü Ziya Taner'in tavsiyesi üzerine teknik direktörlük görevine getirildi ve takımın sezon sonu Ligi 6. sırada tamamlamasını sağladı. Yeni sezonda aynı ekiple sezona girse de, takımın aldığı kötü sonuçlar dolayısıyla 5. haftada sözleşmesine son verildi. Bunun üzerine aynı sezon Orduspor teknik direktörlüğüne getirildi ve sezon sonuna kadar bu takımı çalıştırdı. 1981-82 sezonunda Zonguldakspor'a teknik direktör olan Candan Dumanlı, iki hafta sonra görevinden ayrıldı. Aynı sezon 1. Lig ekiplerinden Mersin İdman Yurdu'nu çalıştırmaya başladı ve takımı lig sonu lig üçüncü yaparak Süper Lig'e yükselmesini sağladı. Ancak, sezon sonunda yönetim ile anlaşamayarak takımdan ayrıldı ve yerini Gündüz Tekin Onay'a bıraktı. 1983-84 sezonunda lig'de zor durumda olan Adanaspor'a kurtarıcı olarak getirildi fakat, sezon sonu ligi 17. sırada bitirip küme düşmekten kurtaramadı. 1984 yılında bir süreliğine Mersin İdman Yurdu'nu çalıştırdı. 1985-86 sezonunda Süper Lig ekiplerinden Malatyaspor'u çalıştırmaya başladı ve sezon sonuna kadar bu görevini sürdürdü. Daha sonraki sezonlar Tarsus İdman Yurdu, Muşspor ve MKE Ankaragücü'nde teknik direktör görevini yaptı. 1993-94 sezonunda 1. Lig ekiplerinden Petrolofisi'ni çalıştırmaya başladı ve takımı 1. Lig Şampiyonu yaparak Süper Lig'e yükselmesini sağladı. Sezon sonu yönetim ile anlaşamayarak takımdan ayrıldı ve yerini Gündüz Tekin Onay'a bıraktı. Dah sonra eski takımlarından Eskişehirspor ve Mersin İdman Yurdu'nu çalıştırdı. Son olarak 1996-97 sezonunda Eskişehirspor çalıştırdı ve bu görevinden sonra emekliye ayrıldı. Namık Kemal (anlam ayrımı) Namık Kemal, aşağıdaki anlamlara gelebilir. Yakov Pavlov Yakov Fedotoviç Pavlov (Rusça: Я́ков Федо́тович Па́влов; d. 4 Ekim 1917 - ö. 29 Eylül 1981), Sovyet Kızıl Ordu askerlerinin Stalingrad Muharebesi sırasında kendi ismini taşıyan "Pavlov'un Evi" 'ni düşman askerlerinden savunarak Sovyetler Birliği Kahramanı madalyası almış bir Sovyet askeri. Kuzeybatı Rusya'da (bugünkü Novgorod Oblastı) içinde Krestovaya köyünde bir köylü ailesinin çocuğu olarak 1917 yılında doğdu. 1938 yılında Kızıl Ordu'ya katıldı. Alman-Sovyet savaşı sırasında, Güney Batı Stalingrad, 3. Ukrayna ve 2. Belarus Savaşı cephesinde savaştı. Bir makineli tüfek biriminin komutanı olarak Kıdemli Çavuş rütbesiyle bir keşif biriminin komutanı oldu. Stalingrad Muharebesi sırasında, Pavlov ve müfrezesi dört katlı bir binayı iki ay boyunca ilerleyen Sovyet askerleri tarafından kurtarılana kadar Alman askerlerinin sürekli saldırısına karşı 27 Eylül 1942 gecesine kadar savunmuşlardır. Bu binanın savunması "Pavlov'un Evi" ("Дом Павлова") olarak tarihe geçmiştir. Stalingrad'da yaptıkları için Sovyetler Birliği'nin, Lenin Nişanı, Ekim Devrimi Nişanı, Kızıl Yıldız ve diğer birçok madalyasına layık görüldü. Savaş sonrası Komünist Partisi'ne katıldı. Rusya Sovyet Federatif Sosyalist Cumhuriyeti Yüksek Sovyet Yardımcısı olarak üç kez seçildi. 1981 yılında öldü ve naaşı Novgorod'a gömüldü. Hiçbir yarışa katılamamış Formula 1 pilotları listesi Aşağıdaki liste en az bir FIA Formula 1 Dünya Şampiyonası yarışına katılmayı denemiş, ancak bunların hiçbirinde elemeleri geçemeyerek yarışa katılamamış pilotları göstermektedir. Bu alandaki rekorun sahibi 1990 yılında EuroBurn takımıyla üst üste 14 Grand Prix denemesinde elemeleri (hatta ön elemeleri) geçemeyen Claudio Langes'tir. 16 yarışlık sezonun 14. yarışından sonra çekilen EuroBurn takımı, yarıştığı bu kısa sürede 76 denemede ancak 21 kez elemeleri geçebilmiştir. Claudio Langes'in ardından gelen ikinci isim ise, benzer şekilde 1991 yılında Coloni takımıyla yaptığı üst üste 13 denemede başarısız olan Pedro Chaves'tir. Coloni takımı 1990 ve 1991 sezonlarında hiçbir yarışta elemeleri geçmeyi başaramamış, hatta 1989 sezonunda da yarışların büyük çoğunluğuna katılamamıştır. Büyükçimiş, Akçadağ Büyükçimiş. Malatya ili Akçadağ ilçesine bağlı mahalledir. Büyükçimiş mahallesi daha öncesinde Keller mahallesinin bir mezrası idi.1954 yılında köy statüsünü kazanmıştır. 2014 yılı Türkiye Başbakanlık İstatistik Kurumu istatistiklerine göre köy 154 erkek, 130 kadın olmak üzere 284 kişilik bir nüfusa sahiptir. Azerbaycan Devlet Denizcilik Akademisi Azerbaycan Devlet Denizcilik Akademisi (Azerice: "Azərbaycan Dövlət Dəniz Akademiyası"), Azerbaycan'ın başkenti Bakü'de bulunan bir devlet üniversitesidir. Azerbaycan'da denizcilik eğitimi 1881 yılının Kasım ayından başlamıştır. Azerbaycan Cumhuriyeti Merkezi Devlet tarih arşivlerinde Bakü başkanının Kafkasya baş kontrolü reisine Bakü'de 21 Kasım 1881 yılında Denizcilik sınıflarının açılması konusunda bilgi vardır. Aynı yıllarda Bakü denizcilik sınıflarında okuyanların çoğu denizde çalışanlar vardı. Ders yılı 1 Kasım 1 Nisan'a gibi sürede (kış mevsimi ile ilgili olarak Astrahan deniz yolunun kapalı olması, buharla çalışan ve yelkenli donanmanın Bakü bağlantı noktasına qışlaması dönemi) düzenleniyordu. Denizcilik sınıflarını her yıl 25-30 kişi gemi sürücüsü ve 15-18 kişi şkiperler bitiriyordu. 1896 yılında denizcilik sınıfları bünyesinde mekanik kursu (sonraları - Gemi mekanikleri okulu) açıldı. Çoğu Azerbaycan denizcileri eğitimini bu sınıflarda almışlardı. 1 Temmuz 1902 yılında Bakü denizcilik sınıfları bazında üç yıllık Bakü uzak yolculuklar okulu kuruldu ve aynı zamanda okulun bünyesinde hazırlık kursları düzenlendi. 1 Ekim 1921'de Bakü su ulaşımı Teknikumuna üretimde ayrılmamaqla akşam şubesi ve üretimde ayrılmaqla açık şube açıldı. Deniz ulaşımı merkezi idaresinin ve Yollar hizmeti üzere Halk komissarlığının serancamı ile 1 Ekim 1924 tarihinde Bakü su ulaşımı Teknikumu Bakü su yolları Texnikumu isimlendirilerek, Hazar Deniz Gemiçiliyinin teshir verildi. 1925 yılında teknik Azerbaycan bölümü açıldı. 1930 martında hükümetin sanayi texnikumlarının alanlarda yeniden düzenlenmesi hakkında karar uyarınca 1 Eylül 1930 yılında Bakü su yolları Texnikumu Bakü denizcilik Texnikumu adlandırıldı. 1944 yılının Mart Bakü denizcilik Texnikumu Bakü deniz yolları okulu adlandırıldı. Azerbaycan Devlet Deniz Akademisi uzun yıllar Azerbaycan Devlet Hazar Deniz Gemiçiliyi idaresinin bünyesinde faaliyet göstermiş Bakü Deniz Yolları Okulu'nun tabanı temelinde oluşturulmuştur. 1996 yılında Bakanlar Kurulu 15 Temmuz tarihli 91 sayılı kararı ile Denizcilik Okulunun yeniden kurulması, onun lojistik üssü ve bilimsel-pedagojik kare potansiyelinin güçlendirilmesi sonucunda cumhuriyette benzeri olmayan bu yüksek okul düzenlendi, ona akademi statüsü verildi. Akademi BDT ülkelerinin ve diğer yabancı ülkelerin yüksek denizcilik okulları ile işbirliği yapıyor. Akademi Petersburg kentindeki A. Makarov adına Denizcilik akademisi bünyesinde faaliyet gösteren Uluslararası Denizcilik Örgütü ülkelerinin denizcilik yüksek okullarının eğitim-metodiki kurulu üyesidir. Akademide eğitim Azerbaycan Cumhuriyeti'nin eğitim ilkesine ve Uluslararası Deniz Örgütü tavsiyelerine göre kurulmuştur. Bakanlar Kurulu'nun 8 Mayıs 2000 tarihli kararı ile Akademide «denizcilerin hazırlanması ve sertifikatlandırılması merkezi» faaliyet gösteriyor. Lisans lisans örgün şubenin eğitim süresi 4, gıyabi şöbenin ise 5 yıldır (yabancılar ek 9 ay hazırlık şubesinde okumalıdırlar). Yüksek Lisans eğitimi için örgün şubede 2 yıl, gıyabi şubede ise 2,5 yıl zaman norması öngörülmüştür. İyi notlarla okuyan öğrencilere yabancı ülkelere yüzen gemilerde çalışmak için vize açılıyor. Yüksek keyfiyyetli uzmanlar hazırlamak için akademi kendisinin lojistik potansiyelini daima moderinleşdirir, auditoriyalarını, laboratoriyalarını, eğitim kabinelerini en modern teknik-eğitim araçları ile zenginleştiriyor. Eğitimin geliştirilmesi, onun ilim ve istehsalatla ilişkilerinin güçlendirilmesi süreci daima dikkat merkezindedir. Akademik ve öğrenci heyetinin etkin çalışmaları için Akademide her türlü ortam yaratılmıştır. Onların telabatını ödeyen Azerbaycan, Rus ve İngiliz dillerinde 90 binden fazla denizcilik mesleğine ait kitapla sağlanan bilimsel-teknik kütüphane, bilgisayar merkezi, poliklinik, yemekhana, spor salonları vardır. Deniz Akademisi diplomları dünyanın 160'tan çok ülkesinde tanınıyor ve mezunlar dünya sularında yüzmek için uluslararası sertifika veriliyor. Ozan Evrim Özenç Ozan Evrim Özenç (d. 7 Ocak 1993, Konak), Türk futbolcudur. Boluspor'da oynamaktadır. Futbola Denizlispor altyapısında başlayan Ozan burada erken keşfedilip genç millî takımlara seçildi. 2010 senesinde profesyonelliğe geçiş sözleşmesi imzalayarak A takıma yükseldi. 2011-2012 sezonunun başında 2. Lig'e yükselen Denizli Belediyespor'a 1 yıllığına kiralandı. 2013-14 sezonunda ise 18 maça çıkan Ozan, Süper Lig ekiplerinin de dikkatini çekti. 2013-14 ara transfer döneminin son gününde ise Polat Keser ile yollarını ayıran Antalyaspor'a 500.000 TL karşılığında transfer oldu ve 3,5 yıllık sözleşme imzaladı. 28 kez millî takımlara çağrılan Ozan Evrim Özenç, 6 kez Türkiye U-17, 10 kez Türkiye U-18, 12 kez deTürkiye U-19 forması olmak üzere toplam 28 kez millî formayı giymiştir. Makineli silah Makineli silah, tam otomatik ve/veya portatif silahtır, genellikle şarjör, mermi kayışı veya büyük kapasiteli magazinlerden mermi alarak ve yine genellikle dakikada birkaç yüz mermi atma oranıyla tasarlanmışlardır. İlk makineli tüfekler bir el kolunun çevrilmesi gibi, manuel olarak kullanılıyordu. Birleşik Devletler kanunlarında terim olarak, özellik kullanılmamak suretiyle tam otomatik silahları tanımlar, örneğin medya haberlerinde veya yasal kodlarda. Bir makineli tüfeğin kalibresinin üst limitini belirtmek için iki farklı tanımlama kullanılır: Diğer bir etken silah konvansiyonel patlayıcı toplarıdır. Yüksek kalibreli patlayıcı mermi kullanan otomatik silahlar, otomatik toplar veya otomatik bombaatarlardır. Makineli tüfekler yüksek bir kalibreye namlu uzunluğu oranına eğilimlidirler (uzun namluya küçük kalibre). İki makineli tüfek devri vardır: Manuel makineli tüfekler devri ve otomatik makineli tüfekler devri. Teknolojik gelişme bir dizi otomatik özelliklerin gelişimini sağladı (zincirleme cephane gibi). Manuel çok atımlı araçların zamanı yüzlerce yıl öncesine dayanır; fakat manuel ve otomatik makineli tüfekler 1800'lerin son yarısına denk gelir. Manuel makineli tüfekler kolla kullanılan krank mekanizması ile çalıştırılırlardı ve kol döndürüldükçe ateşleme ve yeniden yükleme gerçekleşirdi, karşılık olarak otomatik makineli tüfeklerde basit bir tetik mekanizması mevcuttur. Daha birçok önemli fark bulunmasına rağmen en önemli gelişim daha yüksek ateş oranına izin vermesidir. Manuel makineli tüfekler, manuel yaylım ateşi yapan silahlar gibi ilk kez Amerikan İç Savaşı'nda kullanıldı. Mitralyöz ve "coffee gun" manuel ateşlemeli ve doldurma hunisinden mermiler ile beslenen otomatik doldurmalı olarak kullanıldı. Mitralyöz - manuel çalışan dönen makineli tüfek- 19. yüz yıl sonlarında bir numaralı silah olacaktı, bununla birlikte birçok farklı model değişik kullanım açılarıyla üreetildi (Nordenfelt makinalı tüfeği). İlk otomatik makineli tüfek kayış cephaneli tek namlulu ve otomatik dolumlu geri tepme kullanımlı Maxim tüfeğidir. Bu mermi enerjisi kullanımı ayrıca neredeyse diğer tüm 20. yüzyılın yarı ve tam otomatik silahlarında gelişim yarattı. Modern otomatik makineli tüfeklerin başlıca iki işleme sistemi gaz işleyişli (yanan barutun gazını hareket çevrimine dönüştürür) ve geri tepme işleyişlidir (mermiyi boşaltımını geri tepme olarak çevrim hareketine dönüştürür). İlk gaz işleyişli makineli tüfek M1985 Colt-Browning makineli tüfeğidir. Diğer (daha küçük) tip dıştan çalıştırılan makineli tüfektir. İnsan gücü veya mermi enerjisinden ziyade, üçüncü bir kaynak (elektrik motoru gibi) kullanılır; bu tipler artık daha özel isimlerle anılmaktadır (Minigun, Chaingun). Modern makineli tüfeklerin en yaygın tipi otomatik, geri tepme işleyişli ve kayış beslemeli tiptir. Elektrikli ve mitralyöz tipi makineli tüfekler savaş uçaklarında ve diğer araçlarda yaygındır. Her mermi için bir kez tetiğe basılan yarı otomatik silahların aksine, "makineli tüfek", tetiğe basılı tutulduğu sürece ve mermi ile beslendiği sürece ateş etmek üzere tasarlanmıştır. Siviller tarafından genellikle tüm tam otomatik silahları tanımlamak üzere kullanılan "makineli tüfek" terimi, askeri dilde, elle ateşlenen göreceli olarak ağır silahlarla sınırlandırılmış, sürekli veya sık atışlı olarak cephanenin izin verdiği kadar otomatik ateşlenen silahlar için kullanılır. Makineli tüfekler savunmasız veya az savunmalı kişilere veya önleme ateşini desteklemek için kullanılması normaldir. Bazı makineli tüfekler saatlerce sürecek önleme ateşi için denenmiştir, diğer otomatik silahlar bir süre kullanıldıktan (bazen bir dakika bile olmadan) sonra aşırı ısınabilir. Bütün makineli tüfekler atışlar arasında namludan hava soğutmasına izin veren açık mandaldan atış yaparlar. Ayrıca namlu soğutma sistemlerine de veya ısınan namlunun değiştirilmesine izin veren çıkartılabilir namlulara sahiptir. Hafif makineli tüfek, Orta makineli tüfek ağır makineli tüfek veya genel amaçlı makineli tüfek olarak alt dallara ayrılmasına rağmen, en hafif makineli tüfek bile daha büyük ve daha ağır olma eğilimindedir. Manga otomatik silahları (SAW), hafif makineli tüfeklerin bir versiyonudur ve sadece bir kullanıcı (bazen bir de cephane taşıyıcı gerektirir. Orta ve ağır makineli tüfekler üç ayak ya da bir aracın üzerine monte edilebilir; insan taşıdığı zaman, makineli tüfek ve yardımcı ilaveler (üç yaka, cephane, yedek namlular vs.) ek olarak insan gerektirebilir. Başlıca makineli tüfekler şerit beslemelidir, buna rağmen bazı hafif makineli tüfekler silindir veya kutu magazinlerden beslenebilir ve bazı araca bağlı makineli tüfekler besleme hunisinden mermi alabilir. Diğer otomatik silahlar mermi boyuna ve merminin olumlu kilit kapalı mandal veya olumlu olmayan açık mandaldan ateşlenmesi gibi birkaç kategoriye bölünmüştür. Tabanca kalibreli cephane kullanan tam otomatik silahlar, makineli tabanca (genellikle boyut kapsamında) olarak adlanırılabilirler; tam güçlü tüfek mermisini kapalı mandaldan ateşleyen seçici ateş tüfekleri, otomatik tüfekler olarak adlandırılır, bunlardan geri dönüşü güç ile tüfek mermisi kullananlar saldırı tüfeği olarak adlandırılırlar. Makineli tüfeğin yer savaşında birincil rolü düşman üzerine, saklanmaları ve etkili olmamalarını sağlayan önleme - destek ateşi yapmaktır. Bu hem düşman saldırısını durdurur hem de dost kuvvetlere düşmana saldırma sırasından daha az risk sunar. Hafif makineli tüfekler basit demir nişangâhlara sahiptir. Yaygın bir nişan alma sistemi katı (yuvarlak) turlar ve izli mermi turlarıyla takip edilir (genellikle dört yuvarlak mermi ardından bir izli mermi şeklindedir), böylece nişancı mermi yolunu görebilir ve hedefe doğru hareket ettirebilir, ayrıca diğer askerlerinde ateşine yön verebilir. Piyade tüfekleri tabanca kalibreli hafif makineli tüfek ile geleneksel tam güçlü kartuş ateşli tüfek karışımıdır, tek atış, tek basış ile birkaç atış ve tam otomatik atışa izin vermektedir(seçilebilir atış). 50 kalibrelik Browning M2 gibi birçok ağır makineli tüfek hedefleri uzak mesafelerden vurabilecek hassasiyettedir. Vietnam Savaşı sırasında, Carloss Hathchock 50 kalibrelik, dürbünlü görüş ile donatılmış ağır makineli tüfeği ile 2250 metreden hedefini vurarak rekor oluşturdu. Bu olay Barrett M82 gibi 50 kalibrelik anti-materyal sniper tüfeklerinin tanıtımına öncülük etti. Bütün makineli tüfekler şu bileşenlere sahiptir: Bu bileşenler tahrik edilmesi gereken bir mekanizmayı oluşturur. Eğer kartuşun geri tepmesiyle tahrik ediliyorsa geritepme işleyişli olarak, ateşlenen kartuşun oluşturduğu gaz ile tahrik ediliyorsa gaz işleyişli olarak adlandırılır. Motor gibi bir dış etkenle tahrik ediliyorsa genellikle chain gun olarak adlandırılır. Bütün makineli tüfekler şu çevrimi takip eder: Bir mekanizma ateşleme pininin kartuşu ateşlemesini sağlar boşaltma ve doldurma adımlarını etkinleştirir. Çevrim tekrarlanır. Bütün bu çevrim saniyenin küçük bir parçası kadar sürer böylece bir saniye içinde birçok atış sağlanır. İşleyiş bu mekanizmalarının etkinleşmesi ne olursa olsun, basitçe aynıdır. Örneğin: Ağır makineli tüfekler genellikle su / hava soğutmalı veya değiştirilebilir namluludurlar. Değiştirilebilir namlular, namlunun aşırı ısınmasını engellemek için periyodik olarak değiştirilmelidir. Uzun süreli sürekli atışlarda namlu sıklıkla değiştirilerek soğuması sağlanmalıdır. Bu değişimi azaltmak için çoğu hava soğutmalı silahlarda sadece darbeli atışlar ya da kısa süreli sürekli atışlar yapılır. Makineli tüfeklerin tamamı ilk atak saldırısı için kullanılmaz. Geri tepmeli makineli tüfekler çoğu zaman yerde kullanılır. Atış hâlindeki bir silahın mil dirseği tarafından ateşleme pini döndürülür. Bazı otomatik tüfeklerin ilk ateşlenmesi elektrik ile olmaktadır. Merminin namluya sürülmesi ve ateşlenmesi aynı zamanda gerçekleşen silahlarda,merminin namluya sürülmeden ateşlenmesini önlemek için, atıcının güvenliğini sağlamak amacıyla,mekanik zamanlama gereklidir.Bu ,özellikle 40 mm bombatar gibi yüksek patlayıcılı mühimmatların ateşlendiği silahlarda çok daha önemlidir. Makineli tüfekler bir ya da daha fazla mekanik emniyet tetiği tarafından kontrol edilir. Bir emniyet tetiği sürgüyü durdurarak merminin aynı noktaya düşmesini engeller. Bazı emniyet tetikleri ise geriye kilitlendiklerinde dururlar. Diğer emniyet tetikleri mermi fişek yatağına girdiği zaman kilitlenir ve ateşleme pinini durdurur. Hemen hemen tüm silahların tetiği basitçe ateş etmekten alıkoyan bir emniyet tetiği vardır. Liberdade Liberdade (リベルダーデ) Brezilya'da yer alan São Paulo kent merkezi ünlü ilçe. 1964 Türkiye Kupası Finali 1964 Türkiye Kupası Finali, Türkiye Kupası'nın ikinci sezonu olan Türkiye Kupası 1963-64 sezonunun şampiyonunun belirlendiği final serisi. (*) Rövanş maçının 28 Haziran 1964 tarihinde oynanması kararlaştırılmıştı. Ancak aynı tarihte Dünya Ordulararası Futbol Şampiyonası maçı nedeniyle Galatasaray'dan Ayhan Elmastaşoğlu, Uğur Köken ve Talat Özkarslı kadroya çağrıldı. Bu nedenle Galatasaray TFF'den maçın ertelenmesini talep etti, Altay da maçın 28 Haziran 1964 tarihinde oynamasında ısrar etti. Federasyon rövanş maçının 29 Haziran 1964'e ertelenmesine karar verince Altay federasyonun kararını protesto amacıyla maça çıkmadı ve hükmen 3-0 yenik sayıldı. İzmir'deki ilk maç 0-0 tamamlandığından Galatasaray kupanın sahibi oldu. Karl Silberbauer Karl Josef Silberbauer (d. 21 Haziran 1911 - ö. 1972), II. Dünya Savaşı sırasında Nazi Almanyası'nın Hollanda işgalinde hizmet veren SS-Oberscharführer rütbeli Avusturyalı bir SD subayıydı. 1944 yılında Anne Frank ve ailesini gizlendikleri yerde tutuklamıştır. Viyana doğumlu Silberbauer, 1935 yılında babasının Avusturya askeri olarak görev yaptıktan dört yıl sonra Hollanda'ya taşındı. 1943 yılında Gestapo'ya katıldı ve Lahey'de SD'ye transfer oldu. Silberbauer II. Dünya Savaşı sırasında Yahudilerin sınır dışına sürülmesi yardımı faaliyetleri nedeniyle hapiste 14 ay geçirmek için Nisan 1945'te Viyana'ya döndü. Savaşın ardından Batı Almanya gizli servisinde kullanılmıştır. Penthesilea Penthesilea (Yunanca: Πενθεσίλεια) veya Penthesileia Yunan mitolojisinde Ares ve Otrera'nın kızı, Hippolyta, Antiope ve Melanippe'nin kız kardeşi, Amazon kraliçesi[1]. Quintus Smyrnaeus Penthesilea'nın Truva Savaşı'na gelişini şöyle anlatır: Penthesilea Hippolyta'yı geyik avlarlarken mızrakla öldürür; bu kaza Penthesilea'yı ölmek isteyecek kadar kahreder ancak bir savaşçı ve bir Amazon olarak bunu onurlu bir şekilde, savaşta yapmalıdır. Bu yüzden Truva Savaşı'na girmeyi kabul eder, Truva'nın savunma saflarında savaşır.[2] Penthesilea, Ares ile Otrera'nın kızı, Hippolyta, Antiope ile Melanippe'nin kız kardeşi ve bir Amazon kraliçesidir. Truva Savaşı'na katılması şöyle anlatılır: Geyik avlarken, bir hata sonucu, kardeşi Hippolyta'yı mızrakla öldürmüştür. Bu talihsiz kaza Penthesilea'ya çok fazla acı çektirmiş ve tek isteği ölmek olmuştur. Bu yüzden Truva Savaşı'na katılmak için kolayca ikna edilmiştir. Bu savaşta Truvalıları savunmuştur. Penthesilea, Posthomerica'nın başlangıcında, Hector'un ölümü ve cenazesi ardından yeniden başlayacak savaştan önceki gece Truva'ya varır. Truva'ya iki nedenden ötürü gelir: Birincisi, insanlara halkının, Amazonlar'ın harika savaşçılar olduğunu ve savaşın zorluklarının üstesinden gelebileceklerini göstermek için, ikinci olaraksa; kız kardeşi Hippolyta'yı avlanırken kazara öldürmesinden ötürü tanrıları yatıştırmak için. On iki yoldaşıyla savaşa geldi ve Truvalılar'a Achilles'i öldüreceğine söz verdi. İlk ve tek savaş gününde, Penthesilea birçok adam öldürdü ve kesin bir zafer olmamasına rağmen, Achilles'le karşılaşmadan önce onun birliğinden Telamonian Ajax'la çarpıştı. Achilles gelmeden önce, Penthesilea Telamonian Ajax'la savaşmaya çalıştı ancak Ajax onun çabalarına gülüp geçti. Achilles sonunda, göğüslüğüne bir darbeyle Penthesilea'yı devirdi ve hayatı için yalvarırken bırakarak öldürdü. Achilles, Penthesilea'nın miğferini almadan önce cesedine saygısızlık etti. Bu sırada, Penthesilea'nın güzelliğini gördü ve onunla evlenebileceğini düşünerek, onu öldürdüğü için pişmanlık ve üzüntüyle doldu.[3] Kayıp destanı özetleyen, Miletus'un Arctinos'unun Aethiopis'i Proclus, Penthesilea'nın hayatından olayları, alıntılardan kalan sadece 5 satırla anlatır[4]. Penthesilea'nın öyküsüne Epik Dönem'deki Iliad'ın sonundaki geleneksel bir müsveddeyle geçiş yapılır. ""Hector'un cenaze oyunları böyleydi. Ve sonra, Amazon geldi, hunharca insan katleden Ares'in büyük yürekli kızı."" Diodorus Siculus'a göre; ""Şimdi onlar, Penthesileia cesareti kazanmak için savaşan son Amazon'du ve soy giderek azaldı; sonunda tamamen gücünü kaybetti diyorlar; sonuç olarak sonraki dönemlerde, hangi yazar onların kahramanlığını yeniden dile getirse, erkekler Amazonlar hakkındaki antik hikayeleri uydurma farz ediyorlar."(Diodorus Siculus, ii. 46)." Penthesilea'nın yanı sıra, Antibrote, Ainia ve Clete de dâhil on iki Amazon daha vardı. Diğerleri Alcibie, Antandre, Bremusa, Derimacheia, Derinoe, Harmothoe, Hippothoe, Polemusa ve Thermodosa.[5] Ancak, Clete'nin gemisi battı ve Clete asla Truva'ya ulaşamadı. Apollodoros, Bibliothek'te[6], Penthesilea'nın, öldürdükten sonra ona âşık olan ve kendisiyle dalga geçtiği için Thersites'i döndüren Achilles tarafından öldürüldüğü söylenir. Genel yorum, Achilles'in Penthesilea'dan romantik bir şekilde etkilendiği yönündedir[7]. 1. ^ Otrera is commonly invoked as the founder of the Temple of Artemis in Ephesus. 2. ^ Quintus Smyrnaeus, Posthomericai.18ff. 3.^ Quintus, and Alan James. "Book I." The Trojan Epic: Posthomerica. Baltimore: Johns Hopkins UP, 2004. 1-20. Print. 4.^ Quintus Smyrnaeus on-line text. 5.^ Julie Ruffell, "Brave women warriors of Greek myth: an Amazon roster" gives a long alphabetized list of Amazon names, but with no citations. 6.^ Pseudo-Apollodorus Epitome of the Bibliotheke 5.1 (Sir James George Frazer's translation). 7.^ Sextus Propertius, in Book III.11, poem XI, of his Elegies Thalestris Büyük İskender zamanındaki Amazon kraliçesidir. Büyük İskender tarihçilerinden bazıları, Thalestris'in kendisini ziyaret edip ondan bir çocuk sahibi olduğunu yazmıştır. Ancak Büyük İskender tarihçilerinden birkaçı bu iddiayı yalanlar. 1989-90 TÃ¼rkiye 2. Futbol Ligi 1989-90 Türkiye 2. Futbol Ligi, günümüzde 1. Lig olarak adlandırılan ligin 27. sezonudur. "A Grubu", "B Grubu" ve "C Grubu" olarak üç ayrı torba oluşturularak oynanan ligden Bakırköyspor, Aydınspor ile Gaziantepspor bir üst lige yükselen takımlar olmuşlardır. Gruplarının son sıralarında yer alan Bartınspor, Çarşambaspor, Bulancakspor, TB Edirne, Menemenspor, Ispartaspor, İskenderunspor, Şanlıurfaspor ve Erzincanspor ligden düşmüşlerdir. Ayrıca sezon öncesinde "Eyüp Gençlik Kulübü" adını değiştirerek Emlak Bankası Eyüp Spor Kulübü adını, "Hacettepe Y.Camızoğlu Spor Kulübü" de Keçiörengücü Spor Kulübü adını almıştır. El Canto del Loco El Canto del Loco (Deli'nin şarkısı), Daniel Martín García (Dani ya da Dani Martin olarak bilinir) ve Ivan Alejandro Ganchegui tarafından 1994 yılında kurulan İspanyol pop rock grubudur. Ganchegui 2002 yılında grubun ilk konserinden önceki gün gruptan ayrılmıştır ve çok geçmeden gruba gitarist David Otero Martín (Dani Martin'in kuzeni), baterist Alejandro Velazquez Insua (Jandro diye bilinir) ve bas gitarist José Ruiz Casares (Chema diye bilinir) dahil olur. Bir müddet sonra Jandro yerini Carlos Gamon'a bırakır. Albümlerinin bir milyondan çok satması, onların İspanyol müzik piyasasında, en başarılı isimler arasında gösterilmesinde büyük rol oynar. Aynı zamanda albümleri Güney Amerika ve Meksika'da da piyasaya sürülmüştür. El Canto del Loco 2000'lerde İspanyol pop piyasasında çok popüler olmuştur. 2005 yılında grup, MTV Avrupa Müzik Ödülleri'nde En İyi İspanyol Sanatçısı ödülünü kazanmıştır. İoannis Dukas (anlam ayrımı) İoannis Dukas şu anlamlara gelebilir; GÃ¼ray Vural Güray Vural (d. 11 Haziran 1988, Afyonkarahisar), Türk millî futbolcudur. Gaziantep Futbol Kulübü kadrosunda yer almaktadır. Futbola Eskişehirspor altyapısında başlayan Güray iki sene burada oynadıktan sonra 2003 senesinde Selimiye Spor Kulübü altyapısına transfer oldu. Dört sezon sonra buradan da profesyonelliğe geçiş sözleşmesi imzalayarak Denizlispor altyapısına transfer oldu. Yarım sezon altyapıda görev aldıkdan sonra a takıma alındı ve Denizlispor için ilk Süper Lig karşılaşmasını 16 Aralık 2007 tarihinde Hacettepe'ye karşı oynadı. Süper Lig'de 7 Mart 2010'da oynanan Manisaspor maçının 8. dakikasında ayağının kırılması sonucu oyundan çıkan Güray, tam 1.5 yıl futboldan uzak kaldı. 1. Lig'de 9 Eylül 2011'de oynanan Göztepe maçıyla tekrar sahalara dönüş yaptı. Akhisar Belediyespor 2012 yılında Akhisar'a transfer olan Güray, Süper Lig'in 1. haftasında Eskişehirspor ile oynanan maçın 90+1. dakikasında Akhisar'ı 1-0 öne geçiren golü kaydetti. Ayrıca bu gol 2012-13 sezonunun ilk golü oldu. 2014-2015 sezonunda Fenerbahçe - Akhisar Belediyespor maçında attığı gol Türkiye'de yılın golü seçilmiştir. 2015 yılında takım kaptanlığına gelen Güray Akhisarın Süper Ligde 100 maç barajını geçen ilk futbolcu olup. Mevcut durumda çıktığı 108 süper lig maçıyla Akhisar Belediyespor'un Süper Ligde en fazla forma giyen oyuncusudur. 3.5 yıl Akhisarda forma giyen Güray 2015-2016 sezonu devre arasında Soner Aydoğdu ve Alper Uludağ karşılığı takas edilerek Trabzonspor'a transfer olmuştur. Trabzonspor Trabzonsporla 3.5 yıl kontrat imzalamıştır. Trabzonspor formasıyla İlk maçına transfer olduktan 2 gün sonra eski takımı Akhisar Belediyespor'a karşı oynamış ve bu maçta kolu kırılarak sakatlanmıştır. 5 kez Türkiye U-21 millî takımına çağrılan Güray Vural, 5 kez de Türkiye U-21 millî takımı formasını giydi ve bu karşılaşmalarda bir gol kaydetti. Ä°smail Baydil İsmail Baydil (d. 26 Şubat 1988, Denizli) Türk futbolcudur. Erbaaspor'da oynamaktadır. Futbola Denizlispor altyapısında başlayan İsmail Baydil, 2007 senesinde profesyonelliğe geçiş sözleşmesini imzalayarak Denizlispor'un as takımına yükseldi. Oyun tecrübesi edinebilmesi 2007-08 sezonunun ikinci yarısında İzmirspor'a sezon sonuna kadar kiralandı. Takıma geri döndüğünde a takımda bir sezon boyu 8 Süper Lig karşılaşmasında oynama fırsatı buldu. Diğer sezonda, Denizlispor'un ara takımı olan Denizli Belediyespor'a kiralandı. 2010-11 sezonunda Denizlispor'a geri döndü. 1 kez Türkiye U-21 millî takımına çağrılan İsmail Baydil, 1 kez de Türkiye U-21 millî takımı formasını giydi. 1981 Formula 1 sezonu 1981 Formula 1 sezonu 15 Mart 1981 tarihinde başlayıp, 17 Ekim'de 15 yarış sonunda tamamlanan 32. FIA Formula 1 Dünya Şampiyonası'dır. Nelson Piquet Sürücüler Şampiyonası'nı 1. bitirerek kariyerindeki üç şampiyonluktan ilkine imza atmıştır. Şampiyonaya dahil olmamasına rağmen 1982 Güney Afrika Grand Prix'e de önemli pilotlar katılmış, bu yarışı Williams'tan Carlos Reutemann kazanmıştır. 1981 yılında da Dünya Şampiyonası'na dahil olmayan bir yarış düzenlenmiştir. Bu yarış Formula 1 şartlarını sağlamayan araçlarla yapıldığından teknik olarak bir Formula Libre yarışıdır. Kayacan Erdoğan Kayacan Erdoğan (d. 21 Mart 1988) Şu an 1. Lig takımlarıdan Eskişehirspor'da oynayan kaleci. Eskişehirşekerspor altyapısında futbol hayatına başlamıştır. 2004-05 sezon başında Eskişehirspor altysapına transfer olmuştur. 2.11.2006 tarihinde profesyonel sözleşme imzalamıştır. Eskişehirspor'da 2015'e kadar forma giyen oyuncu 8 Ocak 2015'te fazla forma şansı bulamadığı sebebiyle Kayserispor'la 1,5 yıllık sözleşme imzalamıştır. 1299 yılında ülkeler ve liderleri listesi Rafa (1970 doğumlu futbolcu) Rafael González Robles (d. 25 Ekim 1970), genelde anıldığı şekliyle Rafa, eski İspanyol kaleci. Futbol hayatının 11 sezonunu İspanya'nın Real Oviedo ve Málaga CF takımlarında geçirmiş, ancak bunların çoğunda yedek kalmıştır. Futbolu bıraktıktan sonra İngiltere'de kaleci antrenörlüğü yapmaya başlamıştır. İspanya'nın Avilés, Asturias bölgesinde dünyaya gelen Rafa futbola La Liga 2 ekiplerinden Real Avilés Industrial'te başladı. 1992 yılında takımı ligden düşünce bölgenin en büyük takımlarından olan Real Oviedo'ya transfer oldu, ancak sonraki beş sezon boyunca La Liga'da takımıyla ancak üç kez lig maçına çıkabildi. 1997 yılında Málaga kadrosuna katılan Rafa ilk yılında yine forma şansı bulamazken, bir sonraki sezonda Endülüslü takımı iki yıl içinde 3. ligden La Liga'ya yükselirken 31 maçta forma giydi. Rafa Cultural y Deportiva Leonesa, Real Sporting de Gijón, Oviedo (şu an 4. lig'de) ve İngiliz Coventry City takımlarında birer sezon geçirdi, EFL Championship ekibi Coventry'e gelmeden önce de 2005 yazında Walsall'de başarısız bir denemesi olmuştu. Bu dönemden sonra 2007 yılında futbolu bıraktı. Emekli olmasının hemen ardından, 2007 yılının Ağustos ayında, şu an bulunduğu görev olan Aston Villa kaleci antrenörlüğüne getirildi. Karmate Karmate, 2008 yılının Temmuz ayında Resul Dindar, İsmail Avcı (İsmanaşi) ve Oktay Üst tarafından kurulmuş bir gruptur. Karmate, Lazcada "değirmen" demektir. Karadeniz'de üretimi, emeği ve karşılıksız yardımlaşmayı simgeleyen Karmate, korunmaya değer otantik yapısı ile kaybolmaya yüz tutmuş dilleri müziğiyle yaşatmayı ve arşivlerde kalan ezgileri ortaya çıkarmayı kendisine hedef olarak belirlemiştir. "Karadeniz kültürünün müziğini icra edebilmek; özveri, en önemlisi sorumluluk gerektirir" diyerek başladıkları müzik yolculuklarında, kendi coğrafyalarında, popüler kültürle yozlaştırılan, sözde Karadeniz müziğine karşı; Lazca ve Karadeniz'de konuşulmakta olan diğer dillerde (Türkçe, Megrelce, Gürcüce, Hemşince, Rumca) söylenen destanları, ninnileri, türküleri hassas yapılarını bozmadan, akustik enstrümanlarla, yeniden yorumlayarak evrensel boyuta taşımayı amaç edindiler. 2012 yılında Resul Dindar gruptan ayrılmış, solo albüm yapmıştır. Svabya KupasÄ± Svabya Kupası, Almanya'nın Bavyera eyaletinin yerel futbol turnuvası. 1947 yılından beri düzenlenmektedir. FC Augsburg bu kupayı en fazla kazanan takımdır. 9 (film, 2009) 9, Shane Ackerl tarafından yönetilen 2009 yapımı Amerikan bilgisayar animasyonu bilimkurgu-fantezi filmi. Filmin yapımcılığını Tim Burton ile Timur Bekmambetov üstlenmiştir. Filmi seslendiren başlıca oyuncularsa Elijah Wood, John C. Reilly, Jennifer Connelly, Crispin Glover, Martin Landau ve Christopher Plummer'dır. Film, Acker'ın 2005'te Akademi ödülü adayı gösterilen aynı isimdeki kısa filmden uyarlanmıştır. Film, 16 Nisan 2010'da Türkiye'de vizyona girmiştir. Yakın bir gelecekte, savaşta kullanılmak üzere üretilen akıllı makineler isyan ederek insanlığa savaş açmıştır. Toplumsal çalkantılarla da insan nüfusu neredeyse silindikten sonra makinelerin çoğu kapanmıştır. Dünya yavaş yavaş yıkılırken akıllı savaş makinesinin mucidi tarafından dokuz küçük, dikişli bez bebeğe can verilir. 9 doğduğu zaman kendini kıyamet sonrası bir dünyada bulur. İnsanları yok eden makinelerden kaçarken hayatta kalmış diğer bez bebekleri şans eseri keşfeder. Ona göre, saklanmak boşunadır. Hayatta kalmak istiyorlarsa karşı atağa geçmelidirler. Bir gün, yanlışlıkla akıllı makine derin uykusundan uyandırırlar ve dokuz küçük insansı bez bebeğin makineyle zorlu savaşı başlar. Ä°smail Konuk İsmail Konuk (d. 16 Ocak 1988, Denizli), Türk futbolcudur. Defans pozisyonunda görev almakta olup, 1. Lig ekiplerinden Adana Demirspor'da oynamaktadır. Futbola Denizlispor altyapısında başlayan İsmail, 2006 senesinde profesyonelliğe geçiş sözleşmesi imzalayarak Denizlispor'un as takımına yükseldi. Denizlispor formasıyla ilk Süper Lig karşılaşmasını 18 Nisan 2006 tarihinde Fenerbahçe'ye karşı oynadı fakat ligin kalan bölümünde fazla forma şansı bulamadı. Oyun tecrübesi edinebilmesi için İstanbulspor ve Denizli Belediyespor'a birer sezonluğuna kiraya verildi. 2009-10 sezonunun başlamasıyla Denizlispor'a döndü. 1 Temmuz 2012 tarihinde Nazilli Belediyespor ile sözleşme imzaladı. Burada 27 maça çıktı ve 1 gol kaydetti. 6 Eylül 2013'te Süper Lig ekiplerinden Akhisar Belediyespor ile 2 yıllık sözleşme imzaladı. Akhisar Belediyespor forması ile 2013-14 sezonunda ligde 5 maç oynadı. 2016-17 sezonu başında, aynı ligdeki Bursaspor'a transfer oldu. Abdurrahman Şeref Güzelyazıcı Abdurrahman Şeref Güzelyazıcı (d. 6 Mayıs 1904, Selanik - ö. 15 Mayıs 1978), Türk şair, kütüphaneci, mutasavvıf, vaiz, İstanbul müftülerinden. 6 Mayıs 1904 tarihinde Selanik Vilayeti’ne bağlı Petriç Kasabası’nda dünyaya geldi. Devrin Petriç Müftüsü İbrahim Adnan Efendi ile müderris ve hattat Hacı Ali Efendi'nin kızı Latife Hanım’ın oğludur. Dört yaşında iken babasını, dokuz yaşında iken annesini kaybedip küçük yaşta yetim ve öksüz kaldı. Ağabeyi Abdullah Hulusi Efendi’nin himayesine büyüdü. Ahmed Efendi'den Kur'an, Yahya Efendi'den matematik dersleri aldı. Bir yıl sonra ailesinden kalanlarla birlikte Saray kasabasında muhacir sıfatıyla iskân edildi. İlkokulu Saray Ayaşpaşa İlkokulu’nda bitirdi. 1912 yılında başlayan Balkan Harbi yüzünden Petriç’te Hoca Halil Efendi'den aldığı derslerle başladığı tahsil hayatını önce İstanbul’da, sonra Amasya’da sürdürmek zorunda kaldı. Amasya’da Pendelli İlkokulu’nda Ahmed Efendi'den Kur'an, Yahya Efendi'den matematik dersleri aldı. Bir sene sonra ailesinin gei kalan fertleriyle birlikte muhacir sıfatıyla iskân edildiği Kırklareli’nin Vize kasabasında Ayaşpaşa İlkokulu’ndan mezun olarak ilk tahsilini tamamladı. Çok geçmeden, ağabeyi Abdullah Hulusi Efendi ve teyzesinin oğlu Asım Bey’le birlikte İstanbul'a geldi ve medrese öğrenimine başladı. 1924 yılında Dâru'l-Hilâfetİ'l Aliyye Medresesi'nden mezun oldu. Aynı yıl Tıbbiye Mektebine kayıt yaptırdı maddî imkânsızlıklar Tıbbiyeye devamına engel olduğu için Dârü’l-fünûn İlâhiyât Fakültesi’ne geçerek buradan 1927 yılında mezun oldu. Güzelyazıcı, İlahiyât tahsili sırasında sadece fakültede verilen derslerle yetinmemiş, Süleymaniye Kütüphânesi’nde verilen kütüphanecilik kursuna devam ederekbitirdi. Bur sırada değişik zatlardan aldığı derslerle kendisini geliştirdi. Özellikle Elmalılı Küçük Hamdi (Yazır) Efendi’den istifâde etti. Yazdığı şiirler dergilerde neşredildi. Fakülteyi bitirdikten sonra 10 Ağustos 1927 tarihinde tayin edildiği Fatih Millet Kütüphanesi, Pertev Paşa Kısmı’nda memuriyete başladı. Bu görevi ederken Âgâh Sırrı (Levend)’nın İstiklal Lisesi’nde Türkçe derslerini uhdesine aldı. Aynı zamanda Edebiyat Fakültesi Felsefe Şubesi’nin İhtisas kısmında görevlendirildi. Bu sırada tanıdığı hocalarından Abduş Efendi ile Nüzhet Efendi'nin ciddi ilgi ve desteklerini gördü. Bu arada Hürmüz Hanım’la evlendi. Askerliği dolayısıyla görevlerinden ayrıldı ve 1932 yılında askerlik görevini tamamlayarak Fatih Millet Kütüphanesi’ndeki eski vazifesine döndü. Buna ilâveten Hayriye Lisesi Edebiyat Hocalığını da uhdesine alarak burada ders vermeye başladı. Burada üç yıl edebiyat okuttuktan sonra 1935 yılında Vefa Lisesi Türkçe hocalığına geçti. Resmî memuriyeti ise Murat Molla Kütüphanesi’ne nakledildi. 1934 yılında Hilâl Cavidân, 1936'da Ayşe Zühal adlarında iki kızı dünyaya geldi. 1936 yılında büyük kızı Hilâl Cavidân, 1937 yılında da eşi Hürmüz Hanım hayatını kaybetti. Tek çocukla dul kalan Güzelyazıcı, acılarını esere dönüştürdü ve kızı hakkında “Yeter” adlı şiirini, eşi Hürmüz Hanım için Abdülhak Hamid Tarhan’ın Makber'ine nazire olarak Mezar isimli şiir kitabını kaleme aldı. Tasavvufa yönelerek Serezli Hacı Abdullah Hasib Efendi’ye bağlandı. Üç yıl sonra 1940 yılında Kevser Hanımla hayatını birleştirerek ikinci defa evlendi. Bu evliliklerinden Zühal, Ali Siyami, Latife, Emine Incilâ, Yahya Tayfur, Kadriye Mina adlarında altı çocuk sahibi oldu. İkinci Cihan Harbi’nin çıkışının müteakiben 1941 yılında silah altına çağrılarak yeniden askere alındı. 1943 yılında askerlikten terhis edilmesinin ardından Süleymaniye Kütüphanesi Tasnif Heyeti’ne tayin edilerek tekrar memuriyete döndü. Bu sırada bir yandan da Zeyrek Ortaokulu’nda Türkçe dersleri verirken bir yandan da üstadı Hasib Efendi’nin arzusu üzerine Şehzade Camii’nde, Cuma günleri öğleden önce halka vaaz vermekteydi. Bir süre sonra vaaz ve nasihatlerine Bayezid, Aksaray Pertevniyal Valide Sultan, Fatih camilerinin kürsülerinde devam etmeye başladı. 1948 yılında Çapa Kız Öğretmen Okulu’nda Din Dersleri Hocalığına tayin edilmiş ve burada verdiği derslerini takrirlerini 1957 yılında Din Dersleri başlığı altında toplayarak kitap hâlinde neşretmiştir. 1962 yılına kadar devam eden bu görevi sırasında, Mahmut Celaleddîn Ökten (1882-1961 ) ile birlikte yeniden kurulması faaliyetlerine öncülük ettiği İmam Hatip okullarının eğitime başlamasından sonra bu okullarda tefsir, hadis, fıkıh ve usullerini okuttu. Güzelyazıcı, 1950 yılında İstanbul Müftülüğü bünyesinde Vaizlik ve Hademe-i Hayrat Murakıplığı görevlerine getirildi. Ardından İstanbul İhtisas Vaizliğine tayin edildi. 1963-1968 yılları arasında İstanbul Fatih Camii’nde fahrî Hatiplik görevini deruhte etti. Fatih Camii minberinden irâd ettiği hutbelerini de İrşâdü’l-Müminin ila Fezâili’d-Din adıyla kitaplaştırarak yayımladı. Fatih İskender Paşa Camii’nde ramazan geceleri teravih öncesi vaazlar verdi. 30 Kasım 1972 tarihinde İstanbul Müftülüğü görevine getirildi. 1976 yılında Riyad'da Türkiye'yi temsilen katıldığı İslâm Konferansı’na sunduğu "İçtihad" konusundaki Arapça tebliği büyük ilgi gördü. Toplum hizmetleri ile de yakından ilgilenen Güzelyazıcı, 30 Kasım 1972 tarihinden ölümüne kadar İbnülemin Mahmud Kemal İnal Vakfı başkanlığını yürüttü. Abdurrahman Şeref Güzelyazıcı, 15 Mayıs 1978 tarihinde Müftülük vazifesini sürdürdüğü İstanbul'da hayatını kaybetti. Fatih Camii’nden kaldırılan cenâzesi Edirnekapı Sakızağacı Mezarlığı’nda Üstadı Hasib Efendi’nin mezarının yakınına toprağa verildi. İslâm ilimlerine hâkim, Şark hars ve irfanının seçkin bir temsilcisi olan Abdurrahman Şeref Güzelyazıcı çok iyi derecede Arapça, Farsça ve Fransızca biliyordu. İlminin ve fazlının yanında, yazdığı şiirlerle kendine has bir şöhretin sahibi idi. Divançesi basılmadı. 1986 Federasyon KupasÄ± Finali 1986 Türkiye Kupası Finali, Türkiye Kupası'nın 24. sezonu olan 1985-86 Federasyon Kupası sezonunun şampiyonunun belirlendiği final maçı. Bilka, Bulgaristan Bilka ya da Çiftlikmahalle, Koca Balkan Dağları'nın (Stara Planina) eteklerine yerleşmiş bir köydür. Ruen ilçesine bağlı, tamamı Türk nüfusu olan köy, Aytos-Provadiya yolu üzerinde olup deli nehir (luda kamchiya) kıyısında bulunmaktadır. Karnobat-Varna demiryolu hattı buradan geçmektedir. Deniz seviyesinden yüksekliği 201 metredir. Köyün başlıca geçim kaynağı tarım ve hayvancılıktır. Yetişen tarım ürünleri tütün, üzüm, elma, buğday, mısır, kiraz ve karpuzdur. Konum itibarı ile geniş tarım arazilerine sahiptir. Etrafında bulunan köyler ise Tranak (Tikenlik), Sokolets (Doğankaya, Duvankaya), Karavelovo'dur (Karaveliler veya Karaveller). Gelişmiş ülke Gelişmiş ülke, bazı kriterlere göre yüksek düzeyde gelişme göstermiş ülkeler için kullanılan bir terimdir. Hangi kriterlerin kullanılacağı ve hangi ülkelerin gelişmiş olarak tanımlanması gerektiği büyük bir tartışma konusu olmaya devam etmektedir. Ekonomik kriterler genel olarak değerlenirmelerde baskın olmaktadır. Bu kriterlerin en çok kullanılanlarınan biri kişi başına düşen millî gelirdir; yüksek millî gelire sahip ülkeler gelişmiş ülke olarak tanımlanmaktadır. Diğer bir ekonomik kriter sanayileşme düzeyidir; sanayi sektörünün egemen olduğu ekonomiler gelişmiş sayılmaktadır. Günümüzde başka bir kriter, ekonomik ölçümü, millî geliri, eğitim ve sağlık düzeyini kombine eden İnsani Gelişme Endeksi daha egemen olmuştur. Bu kritere göre yüksek insani gelişmişlik endeksine sahip ülkeler daha gelişmiştir. Ama her kriterde olduğu gibi bu kriterde de anomaliler bulunmaktadır. Bu kriterlere uymayan ülkeler genel olarak gelişmekte olan ülke olarak sınıflandırılmaktadır. Gelişmiş ülkeye benzer terimler olarak ileri ülke, sanayileşmiş ülke veya birinci dünya ülkesi gibi terimlerde kullanılmaktadır. Sanayileşmiş ülke terimi biraz belirsiz olabilir çünkü sanayileşme sürekli devam eden bir süreçtir. Dünyada ilk sanayileşen ülke Büyük Britanyadır, sonrasında diğer Batı Avrupa ülkeleri ve ABD takip etmiştir. Fakat Jeffrey Sachs'a göre, şu anda gelişmiş ve gelişmekte olan ülkeler arasındaki fark 20. yüzyıl sırasında oluşmuştur. Birleşmiş Milletler eski genel sekreteri Kofi Annan, gelişmiş ülke terimini şu şekilde tanımlamıştır: "Gelişmiş bir ülke, bütün vatandaşlarına güvenli bir ortamda özgür ve sağlıklı bir hayat yaşamaya olanak sağlayan ülkedir". Ama Birleşmiş Milletler İstatistik Bölümü'ne göre gelişmiş ve gelişmekte olan ülke ayrımını yapmak için belirlenmiş bir kural yoktur. Ayrıca gelişmiş ve gelişmekte terimlerinin istatistiksel kolaylık için olduğunu ve bir ülkenin gelişmişlik aşaması hakkında bir yargı bulundurmadığını da eklemektedir. İnsani Gelişme Endeksi (Human Development Index, HDI), dünyadaki ülkeler için yaşam uzunluğu, okur yazar oranı, eğitim ve yaşam düzeyi doğrultusunda hazırlanan bir ölçüdür. Birleşmiş Milletler Kalkınma Programı'nın 2019 İnsani Gelişme Raporu, 9 Aralık 2019'da yayınlandı ve 2018 tahminlerine göre İGE değerlerini hesapladı. Aşağıda "çok yüksek insani gelişme"ye sahip ülkelerin listesi yer almaktadır: Parantez içindeki rakamlar, ülkenin 2017 yılındaki sıralamaya göre yükseldiği (yukarı veya aşağı) sıra sayısını temsil eder. IMF'ye göre aşağıdaki listede bulunan 35 ülke gelişmiş ekonomiler sınıfında yer almaktadır. Emre YÃ¼ksektepe Emre Yüksektepe (d. 29 Eylül 1991, Beyoğlu, İstanbul), Türk futbolcudur. İstanbulspor'da kiralık olarak oynamaktadır. 2001 yılında Altınovaspor'dan Galatasaray altyapısına transfer. 2011 senesinde Galatasaray'la profesyonelliğe geçiş mukavelesi imzalayarak a takıma yükseldi. Burada oynama fırsatı bulamadı ve sezonun ilk devresinde sadece Galatasaray A2 takımı için görev aldı. Oyun tecrübesi edinebilmesi için 2010-11 sezonunun ara transfer döneminde sezon sonuna kadar Konyaspor'a kiralandı. 2011 yılında Şanlıurfa'ya Kiralanan Emre, bu takımda 15 maçta forma giydi ve Şampiyonlukta büyük pay sahibi oldu. 2012'de ise İstanbulspor'a kiralandı. 3 kez Türkiye U-19 millî takımına çağrılan Emre Yüksektepe, 1 kez Türkiye U-19 millî takımı formasını giymiştir. Formula 1 en hızlı tur sahibi sürücüler listesi Bu liste Formula 1 Grand Prix'lerinde en hızlı tur zamanı yapmış sürücüleri içermektedir. 2010 Abu Dabi Grand Prix sonu itibarıyla 120 farklı isim bu başarıya ulaşmıştır. "Tablodaki veriler 14 Kasım 2010 tarihinde güncellenmiştir" En hızlı tur sahibi sürücülerin ülkelerine göre dağılımı. "Tablodaki veriler 14 Kasım 2010 tarihinde güncellenmiştir" Blue1 Blue1 Oy SAS Grubu'na ait Fin havayolu şirketidir. Sünyanın en büyük havayolu birliği olan Star Alliance'ın eski üyesi olmuş şirketin merkez havalimanı Helsinki-Vantaa Havalimanı'dır. Finlandiya, İskandinavya ve Avrupa'da 30'a yakın uçuş noktasına seferler düzenleyen şirket, yolcu sayısına göre Finlandiya'daki en büyük ikinci havayolu şirketidir. 2009 yılında Blue1 1.4 milyon yolcu taşımıştır. Silver Silver aşağıdaki anlamlara gelebilir: Küçük İbo Küçük İbo, 1 Şubat 1997 Cumartesi akşamı 20.15'te Show TV'de yayına giren, 2000 yılının Haziran ayına kadar toplamda 4 sezonda 83 bölüm yayınlanmış yayınlandığı yıllar boyunca her bölümü reyting rekoru kırmış bir drama dizisidir. Yönetmenliğini Zeynep Tor, yapımcılığını Hüseyin Karakaş'ın üstlendiği dizide başlıca rolleri İbrahim Küçük, Yasemin Koşal, Bülent Bilgiç, Levent Üzümcü paylaşıyordu. İbo, küçük yaşta anne ve babasını kaybettiği için amcası Hasan'ın yanına sığınır. Yengesi Cemile tarafından sürekli zulüm görmektedir. Okumayı çok ister; ancak amcasının gücü ancak kendi çocuklarını okutmaya yetmektedir. İbo ise gündüzleri kahvede çalışıp, geceleri saz çalıp söyler. İdolü, İbrahim Tatlıses'tir. Mahalleli tarafından oldukça sevilmektedir. İbo'nun yengesi, amcasını en yakın arkadaşı Mehmet'le aldatmaktadır. İbo, bir gün onları yakalar ve hikâyenin en merak uyandırıcı olayları gelişmeye başlar. İbo'nun en yakın arkadaşı ise zengin bir aile olan Aysel ve Cezmi'nin kızları olan Mine'dir. Mine, ailesinin öz evladı değildir ve ailesi bunu ondan sır gibi saklamaktadır. Ayrıca Aysel de kızı Mine'nin İbo ile çok yakın arkadaş olmalarından rahatsız olmaktadır. İbo'nun bütün dertlerini paylaştığı kendinden yaşça büyük arkadaşı Raşit ise Ayşe'ye aşıktır. Raşit topallayarak yürüyen bir gençtir. Ayşe ise Raşit'i sevdiğinden emin olmadığı gibi gözü oldukça yükseklerde olan bir kızdır. Ayşe'nin annesi de (Ayşen Tekin) bu ilişkiye karşı çıkıp kızını doldurduğu gibi Raşit'i de hor görmektedir. Peste des petits ruminants Peste des petits ruminants, PPR, "Ovine rinderpest", "Pneumoenteritis comlex" veya "küçük ruminant vebası". Viral bir koyun-keçi hastalığıdır. Bu hastalık koyun ve keçilerin yüksek ateş, gözyaşı ve burun akıntısı, ağız lezyonları (nekrotik-erosiv stomatitis), sindirim sistemi mukozasında hemoraji, gastroenteritis, ishal, öksürük, bronco-pneumoni semptomları ile karakterize, mortalite ve morbitide oranı yüksek viral bir hastalıktır. PPR ilk defa 1942 yılında Batı Afrika’da Gargadennec ve Lalanne tarafından bildirilmiştir. Günümüzde hastalık, Ekvator ve Sahara arasında kalan Afrika ülkeleri, Arap yarımadası, Türkiye dahil, hemen tüm Orta Doğu ülkeleri, Hindistan ve Güney-Doğu Asya’da görülmektedir. Hastalık doğal şartlarda koyun ve keçilerde görülür. Her iki tür arasında duyarlılık açısından önemli farklılıklar mevcuttur. Türkiye'de ise hastalığın varlığı Alçığır ve arkadaşları (1996) tarafından, 1993 yılında kuzularda patomorfolojik ve immunohistolojik olarak ortaya konmuştur. Etken, Sığır vebası hastalığı etkeni ile aynı familyadadır. Paramyxoviridae familyası, Morbillivirus genus'undadır. .(-)ssRNA'ya sahip, zarsız virustur. Dış çevre şartlarına dayanıksızdır. PPR virüsünün sadece bir serotipi vardır ancak değişik virulansa sahip suşlar da mevcuttur. Hastalığa her yaşta hayvan yakalanabilir.Hastalığa yeryüzünde en çok orta Afrika, Hint bölgesi ve yurdumuzda rastlanılır.Keçiler koyunlara nazaran hastalığa daha duyarlıdır. Birbirine yakın sürülerde bile koyunlarda hiçbir klinik semptom oluşmadan keçilerde hastalığa bağlı ölümler görülebilir. PPR' a karşı duyarlılıkta türler arası farklılıklar kadar, yaş grubu da önemli rol oynar. Özellikle endemik bölgelerde 3-18 aylık genç hayvanlar yetişkinlere oranla daha hassastır. Mevsimsel bir insidens farklılığı olmamasına karşın, yağmurlu ve soğuk mevsimlerde, hayvan hareketlerinin yoğun olduğu dönemlerde ve doğum mevsiminde hastalık daha sık görülmektedir. Doğal hastalık, koyun ve keçilerde görülür. Keçiler hastalığa nispeten koyunlardan daha duyarlıdır. Sığırlarda ise genellikle sadece subklinik olarak infeksiyona neden olur. Ancak kötü bakım koşulları altında, PPR enfeksiyonunu takiben sığırların klinik olarak sığır vebasına benzeyebilecek lezyonlar geliştirmesi mümkündür. Zira deneysel olarak PPR virusu ile infekte edilen buzağılarda, hastalık ve ölümler gözlenmiştir. Ayrıca bununla birlikte 1995 yılında Hindistan’da mandalarda sığır vebası benzeri bir salgından PPR virusu izole edilmiştir. 1995-1996 yıllarında Etiyopya’da bir hörgüçlü develeri etkileyen epizootik hastalıkta da virus nukleik asidi, patolojik örneklerde tespit edilmiş ancak canlı virus izole edilememiştir. Bundan başka yabani ruminantlarda da ölüme sebep olan klinik vakalar bildirilmiştir. 3-18 aylık yaştaki genç hayvanlar erginlere göre daha şiddetli olarak etkilenirler. Salgınlar, en sık yağışlı ya da soğuk kuru mevsimlerde görülür. Bulaşma, sindirim ve solunum yoluyla olmaktadır. Hasta ve/veya duyarlı hayvanlar arasında direkt olarak yayılır. Hastalık, genellikle inkubasyon dönemindeki ve henüz klinik semptom göstermeyen hayvanların sürüye sokulması ile başlar. Virus, enfekte hayvanların tüm vücut salgılarıyla çevreye yayılır. Etkenler bulaşık maddelerden alimenter yolla alınırlar. 5-6 günlük bir inkubasyon süresi vardır. Bu esnada viremi'den dolayı vücut sıcaklığı artar. Sığır vebasından farklı olarak hastalığın seyri sırasında Interstitiel pneumoni görülür. Bu nedenle hastalık öncelikle kuru ve sert öksürükle başlar.Zamanlar birçok viral hastalıkta olduğu gibi immunsupresyona bağlı olarak sekonder bakteriyel infeksiyonlar (özellikle de Pastorellosis) sonucu öksürük yaş, purulent karakter kazanır. Hastalık etkenlerinin özellikle damar endotel hücrelerine affinite göstermesi sonucu yaygın bir vaskulitis şekillenir. Sindirim sistemine ilişkin lezyonların en temel sebebi de bu vaskulitis'dir. Tıpkı sığır vebasında olduğu gibi yangısal hücre infiltrasyonlarına bağlı olarak kalın bağırsak mukozasında kalınlaşmalara bağlı Zebroid görünüm bu hastalıkta da mevcuttur. Hasta hayvanlar görülen en önemli bulgular; purulent göz akıntısı, ophtalmitis, pseudomembranlı stomatitis, gingivitis, purulent burun akıntısı, pneumoni ve diyare'dir. PPR’ın koyun ve keçilerde klinik olarak perakut, akut ve subklinik olmak üzere 3 formunun olduğu bildirilmiştir. Epidemiyolojik olarak bölgeler arasında önemli farklılıklar olduğu, epizootik formda oluştuğu bölgelerde %80-90 morbidite ve %50-80 arasında ölümler görülür. Endemik olarak görüldüğü bölgelerde nadiren ölümler görüldüğü gibi, genelde subklinik (gizli) enfeksiyonlar şeklinde seyrettiği ifade edilmiştir. Hastalık doğal şartlarda koyun ve keçilerde görülür. Her iki tür arasında duyarlılık açısından önemli farklılıklar mevcuttur.Subklinik formun direnci daha yüksek koyunlarda görüldüğü bildirilmiştir. PPR'a karşı duyarlılıkta türler arası farklılıklar kadar, yaş grubu da önemli rol oynar. Özellikle endemik bölgelerde 3-18 aylık genç hayvanlar yetişkinlere oranla daha hassastır. Mevsimsel bir insidens farklılığı olmamasına karşın, yağmurlu ve soğuk mevsimlerde, hayvan hareketlerinin yoğun olduğu dönemlerde ve doğum mevsiminde hastalık daha sık görülmektedir. Subklinik formların yerli ırkların doğal direnci nedeniyle bazı bölgelerde yaygın olarak görüldüğü, böyle olaylarda hastalığın değişken semptomlarla 10-15 gün süreyle devam ettiği ve son dönemlerinde kontajiyöz karakterde, ektimadakine benzer papül veya püstüller görülebileceği vurgulanmıştır. Subklinik formda klinik bulgular ile hastalığın teşhisinin güç olduğu, hastalıkta görülen deri lezyonlarının ektima ve çiçekle karıştırılabileceği bildirilmiştir. Hastalığın perakut ve akut formlarının klinik teşhisi nispeten daha kolaydır. Belirsiz formlarının teşhisi ise daha güçtür. Ancak pneumoni ya da diyare salgınlarında PPR’dan şüphelenmek gerekir. Kesin teşhis için laboratuvar muayeneleri gereklidir. Sığır vebası ve PPR’ın ayrımı, kompetitiv ELISA testi ile yapılır. Etken izolasyonu için organ örneklerinin hastalığın erken dönemlerinde alınması oldukça önemlidir. Zira aksi takdirde bakteriyel sekonder enfeksiyonlar virüsü gizlenebilir. Açıkça klinik semptom gösteren hayvanlardan ölümü takiben 2 saat içinde steril şartlarda alınacak dalak, mezenterial lenf düğümleri ve lezyonlu pneumonik akciğerler ile mediastinal lenf düğümleri soğuk şartlarda ve mümkün olan en kısa sürede virolojik yoklamalar için, lezyonlu ağız mukozası kısımları ve tonsiller %10 formalin solüsyonu içinde histopatolojik inceleme için laboratuvara gönderilir. Hastalığı geçiren hayvanlarda, iyileşmeden 15 gün sonra alınacak kan serumu örneklerinde de özel antikorların tespiti yoluna gidilebilir. OIE (2004). Manual of Diagnostic Tests and Vaccines for Terrestrial Animals, 5 th edition, Paris, France, 153-162. RÃ¶nesans (film) Rönesans ya da Fransızca adıyla Renaissance, Christian Volckman tarafından yönetilen 2006 yapımı Fransız siyah-beyaz bilgisayar animasyonu bilimkurgu filmi. Filmin yapımcılığını Roch Lener, Aton Soumache ve Alexis Vonarb üstlenmiştir. Filmin yapım aşaması, Fransa'nın dışında Birleşik Krallık ile Lüksemburg'da da gerçekleşmiştir. Film, Fransa'da 15 Mart 2006'da gösterime girerken, 28 Temmuz 2006'da da Birleşik Krallık'ta gösterime girmiştir. Film, 13 Nisan 2007'de Türkiye'de vizyona girmiştir. Olay, 2054 yılında Paris'te geçer. 22 yaşında başarılı bir araştırmacı olan İlona Tasuyev esrarengiz bir biçimde kaçırılır. Fidye istenmeyen bu kaçırmada onu bulmak için yapılan ilk girişimler sonuç vermez. Filmin başından sonuna kadar sürekli olarak vurgulanan ve oldukça güçlü olan Avalon dev bir şirkettir. İnsanların hayatlarını kolaylaştırıp onlara daha iyi bir görünüş kazandırmayı vadeden Avalon, kızın işvereni olarak onu ne pahasına olursa olsun kurtarmak istemektedir. Avalon'un yönetim kurulu başkanı Dellenbach, bu davada rehin kurtarma uzmanı ve teşkilatın başına buyruk ancak başarılı müdahaleleriyle en tartışmalı polisi konumunda bulunan memur Barthélémy Karas'ın görevlendirilmesini ister. Karas, araştırması sırasında, İlona ile gözden düşen bilim adamı Dr. Jonas Müller'in arasında bir bağ olduğunu saptar ve İlona'nın kendisi kadar güzel kız kardeşi Bislane ile görüşür. Olaylar ilerledikçe İlona ve üzerinde çalıştığı insan ırkının geleceğini belirleyecek bir protokol (the Renaissance) hakkında gerçekler ortaya çıkmaya başlar. Gary Williams Gary Williams (d. 17 Haziran 1960; Wolverhampton, İngiltere) İngiliz eski futbolcudur. Profesyonel futbol kariyerine 1978'de Aston Villa'da başladı. 1982'de Şampiyon Kulüpler Kupası şampiyonluğu yaşadı. 1980'de Walsall'a kiralanması dışında 1987'ye kadar Villa forması giyen Williams, sırasıyla Leeds United, Watford ve Bradford City'de oynadıktan sonra 1994'te kariyerini noktaladı. Zehirli Çiçek (dizi) Zehirli Çiçek, yönetmenliğini Temel Gürsu ve Samim Değer, senaryosunu Safa Önal, yapımcılığını Erler Film tarafından Türker İnanoğlu'nun üstlendiği, bir dramadır. Show TV'nin reyting rekorları kıran dizilerinden biri olmuştur. Radyo Televizyon Gazetecileri Derneği'nce (RTGD) verilen "2000 Yılı Radyo ve Televizyon Oskar" ödüllerini kazananlardan biri de Zehirli Çiçek'ti. Ünlü iş adamı Bekir'in karısı Perihan onu çok sevmektedir; fakat kocasının ortağı Cevat'tan aldatıldığını öğrenince onu terk etme kararı alır. Bekir bunu hazmedemeyerek karısını öldürür ve Cevat'ı batırmaya karar verir. Bekir'in metresi Nevin'i herkes akrabası sanmaktadır ve Nevin'den de bir kızı vardır, adı da Nilgün'dür. Cevat hastadır ve Bekir'in tezgâhlarından habersiz getirilen tüm çekleri imzalar. Cevat'ın karısı Macide boşanmak istemekte fakat bunun için çok yüksek bedel istemektedir. Cevat da onun arabasına bomba koydurur ama Macide kurtulur. Bekir bunun sorumlusunun Cevat olduğunu öğrenir ve onu tehdit etmeye başlar, o da intihar eder. Cevat'ın oğlu Orhan, Bekir'e düşman olur ve ondan bunların acısını çıkarmaya yemin eder. Nazan, Nilgün ve Ayşin çok yakın arkadaştırlar ve çocuklukları bebaber geçmektedir. 15 yıl sonra Nazan çok kültürlü bir genç kız olmuş ve tahsilini tamamladıktan sonra babasıyla çalışmaya başlamıştır. Nevin'in kızı Nilgün ise aranan bir mankendir ve Ayşin'de çok iyi bir televizyon muhabiri olmuştur. Nazan, Orhan'a bir yakınlık duymaktadır ama geçmişte olanlardan haberdar değildir. Nilgün'ün çocukluğu Bekir Bey'in evinde geçmiştir; çünkü karısının ölümünden sonra Nevin, Bekir'in kızı Nazan'a da annelik yapmıştır. Nilgün babasının Bekir Bey olduğunu bilmediği için hep Nazan'ı kıskanarak büyümüştür ve gözü çok yükseklerdedir. Nevin hala Bekir Bey'i beklemeketedir. Ayşin, Ekrem'le evlenir. Orhan da Nazan'la evlenip Bekir'den babasının intikamını almak istemektedir.KaRaKuRt72 Bekir tarafından gerçekleştirilen silahlı saldırı sonucu Perihan ölmüştür.Hızını alamayan Bekir,ortağı Cevdet'i de yok etmek için bütün gücünü ortaya koyar. Türlü hilelerle Cevat'ı milyonlarca dolar borç altına sokmayı ve iflas ettirmeyi hedefler. Cevdet ise kendisine kurulan tuzaklardan habersiz,boşanmak için yüklüce bir nafaka isteyen karısını safdışı etme planları yapmaktadır. Öte yandan araba kazasının bir saldırı olduğunu anlayan polis, şüphelerini Bekir üzerine yoğunlaştırır. Ayrıca Cevat'ın da ortağının karısıyla aynı arabada bulunmasına bir anlam verememektedir. Bu gelişmeler olurken, Bekir hem metresi hem de gayri meşru çocuğunun annesi olan Nevin'e evini açar. Bundan böyle Nevin hem kendi kızı Nilgün'e hem de Bekir'in kızı Nazan annelik yapacaktır... Aradan yıllar geçmiş, çocukluk arkadaşları Nazan, Ayşin ve Nilgün üç genç kız olmuştur. Nazan'ın babası Bekir Bey geçen yıllarla birlikte işlerini iyice büyütmüş ve iş dünyasında sarsılmaz bir imparator haline gelmiştir. Nazan tam bir iş kadını olmuştur. Babasının şirketinde çalışan mühendis Orhan'a aşık olmuştur. Gazeteci Ayşin polis şefi Ekrem'e gönlünü kaptırmıştır. Mankenlik yapan Nilgün ise kendisi gibi manken Cengiz'le gönül eğlendirmektedir. Gazeteci Ayşin, farkında olmadan kendisini, babası gibi sevdiği Bekir Bey'le ilgili şok haberlerin içinde bulacaktır. Nilgün, Bekir beyin yasak aşkından doğan çocuktur.En büyük amacı Nazan'dan daha başarılı ve mutlu olmaktır. Bunun için Nazan'ın hayatını altüst etmekten çekinmeyecektir. Ancak onun kızkardeşi olduğunu bilmemektedir... Orhan ve Nazan, Bekir Bey' in de onayıyla sade bir törenle evlenirler. Nazan' ın ailesi buna sevinirken Orhan da sinsi planını gerçekleştirmekte olduğu için sevinmektedir. Orhan Bekir Bey' den intikam alacağı günü iple çekmektedir. Bekir Bey ve Berna adlı genç kız arasında da bir aşk filizlenmeye başlar fakat Berna' nın da isteği Orhan' dan farklı değiyldir o da Bekir Bey' e olan borcu yüzünden intihara sürüklenen babası Adnan' ın intikamını almaktan başka bir şey düşünmemektedir. 15 yıl önce Macide' nın arabasını kundaklayan Oktay ise hapisten çıkmış ve Bekir' ın peşine düşmüştür. Önce holdinge bir baskın yapar ve Bekir' I aleni olarak tehdit eder ve adım adım da onu takip etmektedir. Bekir Bey ise çevresinde olanlardan habersiz Berna' ya olan aşkının sarhoşluğuyla dolanmaktadır. Zehirli çiçeğimiz Nilgün ise Nazan' ın mutluluğunu kıskanmaktadır. Sinirle etrafını dağıttığı bir an Şakir adlı bir film yapımcısı ile tanışır ve bu da gözü yükseklerde olan Nilgün için harika bir fırsattır; Şakir'e her şeyini vermeye hazırdır Oktay Canku'nun öldürülmesine tanık olan Ayşin'in başı iyece derde girer. Bekir Bey'in tuttuğu kiralık katiller Ayşin'i de ortadan kaldırarak arkasında görgü tanığı bırakmama amacındadır. Kameraman, İzzet'in hastaneden taburcu olduğu gün Ahmet ve adamları Ayşin'i kaçırırlar. Nilgün, şöhret basamaklarını hızla çıkmaktadır. Mankenlikten film oyunculuğuna sıçramıştır.Bekir Bey'e babalık davası açma niyetindedir. Davasını bir medya şovuna dönüştürmek için de en yakın arkadışı Ayşin'den yardım istemektedir. Nazan ise babasıyla bütün bağını koparmak niyetindedir. Yönetim Kurulu başkanlığından istifa eder. Bekir Bey'in bütün karşı çıkmasına rağmen kafasına koyduğunu yapar... Babasının intikamını almak için değişik bir kimlikle Bekir'in holdingine giren ve Nazan'la evlenen Orhan'ı güzel bir sürpriz beklemektedir. Bu sürpriz, Orhan'ı hayatını, belki de intikam planlarını değiştirecektir. Nilgün tarafından terkedilen Cengiz, bu durumu kabullenmemektedir.Cengiz ne olursa olsun Nilgün'den vazgeçmemektedir. Berna da Bekir'i yıkma planlarını yapmaktadır. Bekir, Berna'yı şirketinin başına geçirir. Hayatında çok az hata yapan Bekir, bedelini çok pahalıya ödeyeceği bir hata yapmıştır. Orhan ve Nilgün, Bekir'i yok etme konusunda işbirliği yapmaya karar vermişlerdir. Ancak Nilgün'ün Orhan'dan önemli bir isteği vardır... Orhan'ın gerçek kimliğini öğrenen Nilgün bunu tehdit aracı olarak kullanır ve Orhan'ı elde eder. Terkedilmeyi hazmedemeyen Cengiz ise Nilgün'ün peşindedir. Orhan ve Nilgün beraberken Cengiz evi basar. Nilgün onu öldürür. Panik halde bir halıya sarar ve arabanın bagajına koyarlar. Ancak ceset bagajdan çalınır… Onları takip eden ve cesedi çalan kimdir?… Evliliğinin üzerinde kara bulutlar gezerken Nazan holdinge dönmeye karar verir. Bekir Bey Berna'nın sinsi planlarınadn habersizdir. Genç sevgilisi hazırlanan zehirle gün gün onu öldürmektedir. Cengiz'in cesedi ormanlık bir arazide bulunur. Soruşturmayı Ekrem üstlenir. Öldürülen Oktay'ın Bekir Bey'le ilgili açıklamalarının olduğu kaset Selim'e ulaşmıştır ve Bekir Bey köşeye sıkışmaktadır... Ekrem'in yardımcısı Selim, Bekir Göktan'ı köşeye sıkıştıracak kasedin peşindedir. Tetikçi Demircanoğlu'nun karısı Fatma, önce Bekir Bey'i arar ve ondan para yardımı ister. Bekir bunu reddedince Selim'i arar ve kasedi polise teslim edeceğini söyler. Ancak Selim'in adamları yetişir ve Selim'i evinde kıstırarak öldürürler. Kaset bu sefer de polisin eline geçmez. Art arda gelen cinayetler şüpheleri bütünyle Bekir Göktan üzerinde yöneltir.Ekrem, Bekir Bey'in suçlu olduğuna inanmaktadır ama onu tutacak yeterli delil yoktur. Nilgün Orhan'ı bunaltmaktadır. Her anını her dakikasını birlikte geçirmek ister. Hamile olan Nazan ise Orhan'ın hayatında bir kadın olduğundan şüphelenmeye başlamıştır. Berna, Bekir'den hamile kaldığını söyler. Aslında çocuk; sevgilisi Faruk'tandır. Hem onu öldürecek hem de doğuracağı çocuk sayesinde mirasını ortak olacaktır.Bekir'in sancıları günden güne artmaktadır. Karısından şüphelenmeye başlar... Bekir Göktan'ı zehirleyerek öldürmeye çalışan Berna'nın suyu ısınmaya başlamıştır. Bekir, karısının kendisini zehirlediğini öğrenir. Berna'nın kendisinden hamile kaldığını söylemesi de bir yalandır. Çünkü Bekir Göktan'ın çocuk sahibi olması imkânsızdır. Bekir yine öfkelenir ve Berna'yı ortadan kaldırmak için planlar yapar. Sadece Berna değil sevgilisi Faruk'la da hesaplaşmayı düşünmektedir Bekir. Ayşin'in, Oktay Canku ile yaptığı röportajın kasedi Bekir'in tetikçisi Tahirin elindedir. Tahir kasedi en çabuk şekilde Bekir'e ulaştırmak ister.Nilgün, Orhan'ı iyice köşeye sıkıştırmaya başlar. Nazan bebeğini aldıracaktır. Orhan, çaresiz Nazan'a bebeği istemediğini söyler.Bu talep evliliklerinin sonu olacaktır. Ekrem, Nilgün'ün izini sürmektedir.Nilgün'ün Cengiz'i öldürdüğünden şüphesi yoktur. Ama yeterli delil bulunmamaktadır. Nilgün ise kadınlığını kullanarak Ekrem'i elde etme planları yapmaktadır... Ayşin, Orhan ve Nilgün arasındaki ilişkiyi Nazan'a açıklar. Duyduklarına inanmayan Nazan, Nilgün'le yüzleşir. Nazan'dan tokat yiyen Nilgün, yeni bir yalana başvurup, Orhan'ın eski sevgilisi olduğunu ve sadece parası için Nazan'la evlendiğini söyler. Orhan için tek çıkar yol bütün gerçeği Nazan'a anlatmaktır. Ekrem hem Nilgün'ü hem de Bekir'i köşeye sıkıştırmaktadır. Nilgün, kadınlığını kullanarak Ekrem'i etkilemeye çalışır. Bekir ise nüfuzlu tanıdıklarını kullanarak Ekrem'i görevden aldırmaya uğraşır. Polis, kaybolan Berna'nın izini sürmeye başlar. Berna ve sevgilisi Faruk'u yazlık evinde öldüren Bekir ise gelişmeleri keyifle ve üzgün koca rolünü başarıyla oynayarak izlemektedir... Ekrem, hem Nilgün'ü hem de Bekir Bey'i köşeye sıkıştırmaya başlar. Nilgün'ün Cengiz'in katili olduğunu anlayan Ekrem, hapisteki Nevin'i itiraf ettirmek için elinden geleni yapar. Ancak Nevin doğruları söylemez ve kızının cinayetini üstlenmek için elinden geleni yapar. Ekrem hapishaneye bir kadın polis sokarak Nevin'le samimi bir ortamda ağzından laf almaya karar verir. Ekrem, Bekir' ın telefonlarını dinlemeye karar verir. Tahir ve Bekir arasındaki ilişkiyi çözer. Berna ve Faruk'un cesetleri Bekir'in yazlık evinde bulunur. Olayın cinayet olduğunun anlaşılmasıyla Bekir iyice kenara sıkışır. Bekir İçişleri Bakanlığı'ndaki hatırlı kişileri araya sokarak Ekrem'i görevden aldırmaya çalışır... Ekrem, Nilgün'ün peşini bırakmaz. Bekir yurt dışına çıkmayı düşünmektedir. Hapishaneye yerleştirilen kadın polis Nevin'e gerçekleri söyletmeyi başarır. Bu sayede Nevin hapisten kurtulur ama Nilgün hakkında cinayet suçundan tutuklama emri çıkarılır. Nevin kızına yardımcı olmak için Nilgün'e bunu haber verir. Bekir kızının imdadına yetişerek onu yanına aldırır. Nilgün'ün şantaj kasedi işe yarar. Ekrem görevden alınır. Ama tebliğine iki gün vardır. Bu sürede hem Bekir'i hem de Nilgün'ü yakalamak zorundadır... Frank Carrodus Frank Carrodus (d. 31 Mayıs 1949; Chesire, İngiltere) İngiliz eski futbolcudur. Profesyonel futbol kariyerine 1969'da Manchester City'de başladı. 15 Ağustos 1974'te Aston Villa'ya transfer oldu. 6 sezon boyunca Villa'da top koşturan Carrodus, 13 Aralık 1979'da Wrexham ile anlaştı. 1982'de Villa ile büyük bir rekabet içerisinde olan Birmingham City'ye transfer olsa da fazla forma şansı bulamadı. 1983-84 sezonunu Bury'de geçiren Carrodus, sezon sonunda futbolu bıraktı. İbrahim Çelik İbrahim Çelik (d. 12 Mayıs 1980, Uşak) Türk futbolcudur. Futbola Yeni Afyonspor altyapısında başlayan İbrahim burada a takıma yükseldi ve üç sezon boyunca 3. Lig ve 2. Lig karşılaşmalarında görev aldı. 2000 senesinde profesyonelliğe geçiş sözleşmesi imzalayarak Denizlispor'a transfer oldu fakat, 2000-2001 sezonun ilk haftalarında PAF takım için oynadı. İleriki haftalar as takıma alındı ve Denizlispor formasıyla ilk Süper Lig karşılaşmasını 13 Ekim 2000 tarihinde Adanaspor'a karşı oynasa da, ligin kalan bölümünde pek forma şansı bulamadı. Oyun tecrübesi edinebilmesi için sırasıyla Manisaspor, Giresunspor ve Bugsaşspor'a birer sezonluğuna kiraya verildi. 2010-11 sezonunun başlamsıyla Denizlispor'a geri döndü. İbrahim Çelik 2011-12 sezonunun yaz transfer döneminde bonservisi ile birlikte 2. Lig ekiplerinden Denizli Belediyespor'a verilmiştir. Nesine.com Nesine.com, Doğan Yayın Holding bünyesindeki D Elektronik Şans Oyunları ve Yayıncılık A.Ş.'nin sahibi olduğu online şans oyunları platformudur. Site bilyoner.com, oley.com, misli.com, tuttur.com ve birebin.com ile birlikte Türkiye'de halen yayında olan altı yasal şans oyunu bayisinden bir tanesidir. 18 yaşını geçmiş Türkiye Cumhuriyeti vatandaşları siteye üye olarak İddaa, Spor Toto ve Milli Piyango oyunlarına katılabilmektedir. Süper Lig ve 1. Lig'de bazı takımların forma sponsoru olan nesine.com, bunun yanında Beşiktaş kulübü ile yapılan sponsorluk anlaşması çerçevesinde kulübe özel olarak "bjk.nesine.com" alan adı üzerinden yayın yapmaktadır. Nesine.com 30 Eylül 2016 tarihinde Türkiye 1. Basketbol ligi ekiplerinden Eskişehir Basket takımının isim sponsoru olmuştur. Eşrefpaşalılar Eşrefpaşalılar, Hüdaverdi Yavuz tarafından yönetilen 2010 yapımı Türk dram filmi. Filmin başrollerinde Sinan Albayrak, Turgay Tanülkü, Deniz Özpınar, Burak Tarık ve Ali Yaylı oynamaktadır. Film, İzmir'in kabadayılarıyla ünlü bir semti olan Eşrefpaşa'dan İstanbul'a göç etmiş olsa da yaşayış biçimlerini değiştirmemiş bir mahalle halkının semte atanan yeni bir hoca ile yaşadıklarını anlatmaktadır. Hüdaverdi Yavuz'un ilk uzun metrajlı film denemesi olan Eşrefpaşalılar, yönetmenin TV dizisi olarak çektiği "Şehnaz Tango" ile "Hayat Apartmanı"nda işlediği şehirdeki orta direk halktan bir kesit sunmaktadır. Film, promosyon yapılmamasına rağmen, gösterime girdiği ilk 3 günde 218.246 seyirci topladı. Vizyonda kaldığı toplam 23 hafta boyunca toplamda 486.833 kişi tarafından izlendi. Uyuşturucu ticaretinin yapıldığı, hemen hemen her gün silahların patladığı, bıçakların çekildiği, kabadayıların volta attığı, hırsızlığın ve kavganın eksik olmadığı bir İstanbul mahallesinde yıllardır imamsız olarak kapalı vaziyette tutulan camiye yeni bir hoca atanır. Filmin ilerleyen kısımlarda öğrenilir ki, İzmir'den gelip İstanbul'a yerleşen iki yakın arkadaştan Tayyar mafya lideri olurken Davut, namusuyla ekmeğini kazanabilmek için bir kahvehane açmıştır. Gençlik zamanlarında her ikisi de aynı kadını (Madam Eleni) sevmiş olasalar da, Madam Eleni Tayyar'la evlenmek zorunda kalır ve ondan bir kızı olmuştur. Madam'ın Davut'a olan sevgisinin bitmediğini gören Tayyar ise kızıyla beraber onu terk etmiş ve o zamandan beri mafya işlerine devam etmektedir. Davut'un hapisten yeni çıkan evlatlığını ise Tayyar, kendi işlerine bulaştırıp Davut'tan Madam'ın onu sevmesinden dolayı intikam almak istemektedir. Mahalle kabadayısı Nusret ise bir tarafta sevdiği kız, sevdiği insanlar; diğer tarafta ise para ve saltanat arasında kalmıştır. Olaylar bu durumdayken gelip camide uyuşturucu ticaretine karşı çıkan ve mahalleliyi değiştirmeye çalışan idealist hocayla birlikte daha başka olaylar gelişmeye başlar. Burak Tarık'ın gerçek hayat deneyimlerine dayanarak yazdığı senaryo, ANSE (Ankara Sanat Evi) tarafından 3 yıl boyunca tiyatro oyunu biçiminde sergilenmiş ve 400,000 kişi tarafından izlenmiştir. Gelen talepleri değerlendirerek bu senaryoyu bir film şekline dönüştürmek isteyen tiyatrocu senarist Burak Tarık, işe koyulmuştur. Çekimlerinin tamamı İstanbul'da gerçekleşen filmin çekimleri 2 Aralık 2009'da başladı ve toplam 4 hafta sürdü. Çekimler İstanbul'un Fatih ilçesinin Balat ve Ayvansaray semtleriyle Eyüpsultan ilçesinde yapıldı. Toplamda 512 yardımcı oyuncu kullanılan film boyunca 3 kez yağmurlama sisteminden faydalanıldı ve yağmurlama sahneleri boyunca toplamda 66 ton su tüketildi. Film, birçok çevre tarafından eleştirilmiştir. Filmdeki ana karakterin Fethullah Gülen olduğu sinema eleştirmenleri tarafından iddia edilmiştir çünkü, Gülen'in hayatında Eşrefpaşalıların önemli bir yeri olduğu belirtilmiştir. Benzer şekilde, Ahmet Hakan da Hürriyet'teki köşesinde filmin Fettullah Gülen'in resmen genç bir imam olarak portresini çizdiğini belirtmiştir. Bunun da en büyük gerekçelerinden biri olarak filmin sonundaki "Teşekkürler"