zevkini açacak olan Melling'i onların arasından seçmişti. Melling'in yaptığı eserlerin çoğu kalmadı. Fakat albümü duruyor bu albüm Şeyh Galib Divan \ ile beraber, devrin en güzel konuşan müşahididir. Selim ve kardeşi Hatice Sultan'ın teşvikiyle hazırlanmıştı. Padişah bütün Avrupa'dan gelen şeyler gibi resmi de seviyordu. Melling bu zamanın İstanbul'da yaşayan tek Avrupalı ressamı değildi. Onun eseriyle beraber birçok albüm ve kitap çıktı. Ondan evvel ve sonra hayatımızı az çok gösteren bir yığın tablo yapıldığı gibi. Devir büyük infolio'ların, geniş aralıklı dizisi eski konakların taşlıklarını hatırlatan itinalı baskıların devridir. Bunların içinde d'Ohsson gibi bizi anlamaya çalışanlar, aramızda hürmetle dolaşanlar, hattâ bizi sevenler vardı Choiseul Gouffıer gibi kendisine verilen vazifeye ihanet ederek açıktan açığa düşmanlık edenler, tedavi için sefarethaneye aldığı esir zabitleri iyileştikten sonra tekrar bize karşı dövüşsün diye düşman ordusuna gönderenler de bulunduğu gibi. Melling'in onlardan ayrılan tarafı bizimle yaşamasıdır. Ne Kadîm Yunan'ın, ne de Şarkî Roma'nın peşindedir. Hatice Sultanın saray ve bahçe mimarı bir İstanbullu gibi şehri kendisi için sever. Beyaz, kurşundan büyük kubbelerde sert yaz aydınlığının eriyişini, dumanlı bir şey oluşunu, Boğaz bahçelerinde ve Haliç sırtlarında yükselen çınar ve servilerin güzelliğini tatmıştır. Üsküdar'ı ve İstanbul'u Kandilli ve Ortaköy'ü, Bentler'i onun desenlerinde bir eski şarkıda tadar gibi duymak mümkündür. Selim tahta çıkmadan çok evvel halledilmişti. Ufak tefek geriye dönüşlere, klasik devri hatırlamalara rağmen Türk rokokosu başlamıştı. Melling, Nuruosmaniye ile başlayan zevk ehli olan küçük köşklerde -meselâ Emirgân köşküne kıyas edilerek- Aynalıkavak'ta bile hiç olmazsa duvar süslerinde bu yeni zevk bulunacaktı. Eskiler yabancı motifleri almaktan korkmazlardı güzel bir yazı bütün dışarıdan girenin üzerine damgasını vurunca her dâvanın az çok halledileceğini bilirlerdi. asır Fransız süslerinin, bozulmuş rokokosunu Galib'in şiiri ile birleşen Yesârizâde ta'liki o kadar görünmez hâle sokarlar ki... İşte Melling, bu karışık zevkin yaratılmasında hükümdarın en büyük yardımcısı oldu. Melling'e İstanbul'da emanet edilmiş bellibaşlı eserler Defter-darburnu'ndaki Hatice Sultan Yalısı (Eski Neşât-âbâd) ile eski Beşiktaş Sarayı'nın divanhanesi ve Valide Sultan daireleriydi. Bu üç eserde de Melling, yerli zevki hiç rahatsız etmeden garplıdır. Onun için divanhanenin İyonya sütun dizisini bugün kendi deseninde seyrederken hiç de yadırgamıyoruz. Bugün ne bu köşkler ne de bahçeleri var. III. Selim'in Topkapı Sarayı'nın içinde yaptırmak istediği, fakat Melling cesaret edemediği için Danimarka sefiri Baron de Hubsch'un maiyetindeki mimar tarafından yapılmasına karar verilen saray projesinden de Mısır'ın Fransızlar tarafından işgali üzerine vazgeçilir. Öyle ki bütün bu gayretlerden ve çalışmalardan yalnız Paşalimanı'ndaki askerî ambarlarla, Üsküdar'daki Selimiye Camii ve şurada burada rastladığımız birkaç askerî tesis kaldı denebilir. Yukarıda İngiliz seyyahı Dallavvay'ın Hatice Sultan yalısı ve belki de Melling albümünde bahsedilen saray projesi için Üsküdar Sarayı'nın yıkılmasına üzüldüğünü söylemiştik. Filhakika bizim tabiatı serbest bırakan, süs ağaçlarıyla meyva ağaçlarını beraberce bulundurmaktan hoşlanan bahçe zevkimiz, Versailles taklidi labirentti muayyen desene göre tanzim edilmiş bahçelerden çok ayrıydı ve İngiliz bahçesine biraz daha yakındı. Gariptir ki Üsküdar Sarayı'nın emriyle yıkılmasına rağmen Üsküdar peyzajı, Selimiye Kışlası ve Camii ve bilhassa etrafındaki o geniş ve sakin sokaklar yüzünden daha ziyade ona bağlıdır. Vakıa bu sokaklar ve civarı bugünkü manzarasında hiç de açıldıkları devri vermezler. Fakat peyzajın garip bir hususiyeti vardır. Bir kere bir isimle birleşti mi bir daha muhayyilemiz de ondan ayrılmaz. III. Selim Boğaz'ı seviyordu. Adının Kırlangıç olduğunu yine Melling albümünden öğrendiğimiz —çok uzun mahmuzunda altından bir deniz kırlangıcı heykeli vardı- saltanat kayığı ile sık sık Bo-ğaz'da dolaşıyor ve Boğaz köşklerinde mehtap saf ası yapıyordu. Galib Divan'mı dolduran mehtap ışığı ve mücevher parıltısı bu zevkin yalnız padişahta kalmadığını, etrafına da geçtiğini gösterir. Zaten ilk mehtap kasidesi yazan odur. Hatice Sultan Yalısı için Şeyh Galib Divan'mda yalının bahçelerini, havuzunu, mehtabiyesini ve gül bahçesini metheden bir tarih kasidesi vardır. Zaten bu devirden kalan eserlerin çoğu kapısının üstünde, çeşmeler ayna taşlarında Şeyh Galib'in tarihlerini taşırlar. Bu talihsiz hükümdar saltanatını şiirle, zevkini tam bulamadığı mimarî ve bizzat kendisinin ön safında geldiği musikî arasında paylaşmış gibiydi. Devrin bizdeki çehresi biraz da sanata verdiği üstün yerden gelir. Sanatın bir adım ötesinde ufuk tahammül edilmeyecek kadar boğucudur. Öyle ki insan devrin şurada burada tek tük rastlanan hâtıraları ile karşılaşınca ister istemez Şeyh Galib'in Perişâni-i gam menşuruna tuğra mıyım bilmem mısraını hatırlıyor. Hayır bu altın, bir yıkılışın üstünde parlıyordu. Bu mısraın bulunduğu müseddesin hâne beyiti ise Şeyh Galib'in bence tek kehanetidir Belâ ınevc-âver-i girdâb-ı hayret nalında ııâbııd Adem sahillerin tuttu deriga bang-ı nâmevcııd. Şüphesiz bunda en büyük mesuliyet padişahındı. Bu hükümdar giriştiği işi tutacak kudrette değildi. Ne de bu cinsten büyük bir değişiklik için zarurî olan bilgiye ve şahsiyete sahipti. Devri çakırpen-çe insan istiyordu. III. Selim'de ise bu yoktu. Onun için diktiği yenilik ağacı ancak kanıyla sulandıktan sonra tutunabildi ve çiçek açtı. III. Selim'in beste ve âyinlerini şimdi bizim için o kadar derin ve manalı yapan şey, iyi niyeti, yenilik aşkı gibi faziletlerini karşılayan cihangirlik hülyası, tereddütleri, yeis ve füturu, hulâsa, bütün bir kompleks psikoloji yüzünden milletçe yaşadığımız kanlı ve hazin macera mıdır. Hayatını ve yarıda bıraktığı işleri, imparatorluğun yelken ve dümenine kadar suya batmış bir gemiye benzeyen o felâketli manzarasını bilen bizler, bugüne ait his ve düşüncelerimizi teşmil ederek mi bu eserlerle karşılaşıyoruz. Yoksa onlar gerçekten, şimdi duyduğumuz şekilde, bütün bir inkıraz korkusu, inkıraz zevki, azaplar, tehlikeli sezişler, nefis ithamları ve kaçışlarla zengin olarak mı bize geliyorlar. Bunlar ancak musikimizi bütün tarihiyle gözü önünde bir obje gibi görebilecek şekilde bilen ve üstünde duran münekkitlerin cevap verebileceği suallerdir. Şurası var ki tıpkı kendimiz gibi geçmiş zaman da bizdeki aksiyle tekevvün halindedir. Kâinatımızı nasıl kendi akislerimizle yaratırsak maziyi de düşüncelerimizle, duygularımızla ve değer hükümlerimize göre yaratır, değiştiririz. Kaldı ki talih, bu hâlis İstanbullu bestekârı, doğuşu ve mukadderatına sahip olduğu imparatorlukla devrinin öbür insanlarından çok ayırmıştı. İster istemez her hareketinde öbürlerinden başka şeyler aramamız zarurî oluyor. Belki de bu yüzden Topkapı Sarayı'ndaki iki odalı köşkünde, bugün pas vurmuş billuruna Galib'in beyti oyulmuş aynalar, çiniler, âyetler arasında, Aynalıkavak Sarayı'nın ta'likleri altında, Beşiktaş Sarayı'nda ve Boğaz köşklerinde, kız kardeşlerinin yalılarında yeni kurduğu orduyu bütün bir gözde maiyet ile teftişe gittiği Levent yollarında, her önünden geçtiği iskelede top sesleriyle sclâmlandığı deniz binişlerinde hemen herkese güvenerek, herkesten şüphe ederek, en küçük ümitlere yapışarak, en ufak fısıltılara mâna vererek, dikkati ve düşüncesi o kadar acıklı maceraların geçtiği hudutlarda, dostu sandığı Napoleon'un ve İstanbul'u tehdit eden İngiliz donanmasının tasavvurlarında parçalanmış, geçirdiği saatlerin bu bestelerde ve âyinlerde mutlaka bir izi bulunmasını istiyor ve bunu vehmediyoruz. Böyle olduğunu bilmekle beraber, gene de bu eserde bir yığın şeyin devrini, en içli ve manalı tarafından bize verildiğini zannediyorum. Sanatın tecridi, hele musikide zannedildiğinden çok fazla şey yüklenir. Selim'de bestenin şalı, daima zarif, kibar, acayip şekilde dokunaklı ve hafiftir. Sanat gelenekleri çok defa yeniyi kendilerini süze süze bulurlar. III. Selim'in Suzidilâra ile yaptığı eserler, eski musikimizin en hafifletilmiş eserlerinden biridir ve muhakkak ki Dede'yi bazı noktalarında bize müjdeler. 1807 isyanı Boğaziçi'nde başlayan hayatı söndürmedi belki sadece sahiplerini değiştirdi. Yeni devrin ricali Selim zamanınkiler kadar kibar ve zarif değildirler. Üst üste bir senede iki ihtilâl İstanbul'un kalburüstü halkını çok değiştirmişti. Zevkin yeniden çiçek açabilmesi için epeyce beklemek lâzımdı. Fakat II. Mahmud da musikiyi seviyor, Boğaz'dan hoşlanıyor, sık sık binişler tertip ediyordu. Enderun âdeta bir musiki mektebi hâline gelmişti. Bir yığın muharebe, isyan ve millî felâkete rağmen İstanbul eğleniyordu. Bu, Vâsıf'in Eğlencenin biri bitmeden öbürünü peylerdik dediği devirdi. Bununla beraber hayat bu nisbî hürriyete rağmen dardı. Şiir hiçbir şey söylemiyordu. Mimarî zevki soysuzlaşmıştı saraylar ve konaklar küçük Avrupa burjuvasının evleri gibi döşeniyordu. Von Moltke Beylerbeyi Sarayı'nda II. Mahmud'un huzuruna kabul edildiği zaman isteye isteye düşülen bu fakirlikten şaşırır. Yalnız bir adam, bu boşlukları doldurur. Dede'nin kendisine has bir melankolisi vardır ki ne yaşadığı devirle, ne de hayatının arızaları ile, hattâ ne de Mevlevîlikle tamamiy-le izah edilemez. Bununla beraber hepsini, onunla temasa gelir gelmez bizde uyanan değişik ruh haletlerimizle beraber içine alır. Bu melankoli belki ruhundaki kesif kader duygusundan geliyordu kim bilir, belki de bu eserin zamanla birleştiği tek nokta olan bir sezişti. Çünkü bu altın kasırgası devrin içinde biraz da tek basınadır. Onun estiği ruhla etrafında çalkalanan hayat arasında bir münasebet bulmak epeyce zordur. Ne saray, ne şehir, ne tekke, ne de diğer sanatlar -ona bazı unsurlar, meselâ büyük bir tekâmül mirası ve çalışma imkânları hazırlamışolmakla beraber böyle bir yüksekliği tabiî gösterecek seviyede değildirler. Devrinin insanlarına gelince, biz Letaif-i Rivâyât-ı Enderun'da. Vâsıf ve Keçecizâde divanlarında, Şânizâ-de'de ve Esad Efendide, Takvim-i Vekayi koleksiyonlarında onları görüyoruz. Tarihimizin hiçbir devri bu kadar canlı konuşan vesika bırakmamıştır. Hattâ Dede'ye o kadar bağlı olan ve aşağı yukarı ölüm döşeğinden kalkıp ona ısmarladığı Ferahfeza Ayini'ni dinlemek için Topkapı Mevlevi hanesi'ne gidecek kadar seven ve beğenen II. Mahmud için bile yaşayış şekli düşünülürse, ona yabancıydı, denebilir. Selim'le aralarındaki, aynı hamurla yoğrulmuş olmaktan gelen o yakınlık yoktur. O Şakir Ağalar, Mehmed Ağalar, her gün onun sıcağında verimli bir sonbahar gibi kızaran ve olgunlaşan istidatlar da, üslûp ve tekniğinin akislerini taşımakla kalırlar hiçbirinin tırnak ve dişleri, o kadar derine geçmez. Hattâ efsanevi avın farkında bile değildirler Onlar öğrendikleri bir hüneri, şurası muhakkak ki büyük bir muvaffakiyetle, tekrarlayan insanlardır. Dede hatırlar. Onun kâinatı, hatırlamanın ve hasretin kâinatıdır. Bu şüphesiz Mevlevî terbiyesinden geliyordu. Fakat bu yumuşak ruhlu dervişte hayat da ağır basar. İsmail Dede, pagan zevkle imanın birbirine karıştığı XV. asır İtalyan ressamlarına benzer. Bütün Şark, en hâlis mücevher ve madenlerden sızdırılmış bir iksir gibi orada, vahdet neşvesinin, ilâhî hasretin, gurbetin, affetmeyen sevgi ve azabın kozmik ışıklar gibi dört bir tarafını yaladığı, şaşırtıcı terkiplerle her an yeni baştan bir şehrâyin kurduğu bu eserin gecesindedir. Dede'yi sevmek için -her eser için olduğu gibi- tanımak şarttır. Fakat bu musikinin bütün kapılarını bize açabilmesi, sırrın bir alev parçası gibi etimize yapışması, bir fikr-i sabit, kendimize ait bir azap gibi peşimize takılması için onunla hiç beklenmeden karşılaşmamız, bir kerecik dahi olsa onun bizi gafil avlaması, hulâsa onunla uyanmamız lâzımdır. O zaman, önümüzü ve etrafımızı Ferahfeza veya Acemaşiran burçlarından, göklerinden seyretmenin ne demek olduğu anlaşılır. Dede ile ölümün ebedî bir visal olarak adlandırıldığı o mistik iştiyaklar ülkesinden çıkarız. Onun ölüm ağacı daha gerçek bir dünyada yetişir. Tıpkı eski Boğaz bahçelerinde, Üsküdar tepelerinde, İstanbul'un şurasında burasında tek başlarına yükselen o ihtiyar ve yüksek ağaçlar gibi... Dede'nin musikisinde İstanbul peyzajının ve Boğaziçi'nin daima hissesi vardır. Hattâ diyebiliriz ki bir evvelki devirden itibaren dış âleme açılan musikimiz asıl zaferi onunla idrak eder. Fakat ya-nılmamalı, Garp'ta yetişen eşitleri gibi o peyzajı ve hemen her söylemek istediğini istediği, gibi veremez. Eski musikimiz insan sesinin tabiî işaretiyle konuşur. Ne hususî lügati, ne de tam bir sentaksı vardır. Kudreti de, zaafı da buradadır. Hiçbir zaman kendi başına bir semboller dünyası olamamıştır. Üstün neşesi ve zaman zaman ıstı-rabındaki parçalayıcı kudret, çığlığa bu kadar yakın bulunmasında hattâ onun hudutları içinde kal ması ndadır. Söyleyeceğini, insan sesinin billuruna geçirebildiği hâllerde söyler. Dede işte yukarıda bahsettiğim ve bir türlü anlatamadığım kederi ile, bu peyzajı bizde, dışarı dünyadan sızmış bir şey gibi külçelendirir. Onda müşahhas âlemden hiçbir şeyi tanıyamayız. Fakat onun Mâhur'larını, Acemaşiran'larını, Rast'ların, Sultanî Yegâh'larını, Ferâhfezâ'larını dinlerken kendimizi birdenbire bir uçta -çünkü nağmesinin kartalı daima bizi bir yerlere taşır- fakat dünyamızla zenginleşmiş buluruz. Itrî'nin Na't-ı Mevlânâ sı ile Dede'nin herhangi bir âyinini beraberce dinleyiniz, celî yazıdan büyük resme ve peyzaja geçtiğinizi hissedersiniz. Dede'nin bazı bestelerinde Boğaz ve İstanbul peyzajı bazı büyük mücevherlerde ve kıymetli taşlarda yüz binlerce sene evvelki oluş devrinden kalmış filigranlar gibi parlar. Dede istemeden bir masal sahibi olmuştur. Abdülmecid devrinin yeni ve alafranga hayatı başlar başlamaz İstanbul'dan kaçmış ve Hicaz'da ölmüştür. Temsil ettiği âlem düşünülürse, bu ölüm hikâyesi insana sembolik bir şey gibi görünebilir. Halbuki asıl eserini verdiği zamanların İstanbul'u. Tanzimat'tan sonraki İstanbul'dan daha az alafranga değildir. Yüz elli seneden fazla süren bir yığın tecrübe bizi garba o kadar alıştırmıştı ki, Yeniçeri ocağı ortadan kalkar kalkmaz bir yığın yenilik modası şehrin hayatına birdenbire girmiştir. Zaten İsmail Dededen sonra Türk musikisinin gelişmesini insan sesine getirdiği o zengin, içli, tarifi güç kıvrılışlarda, bu aslî vasıtayı en geniş, en manalı iç âlem dili yapan hâllerde aramalıdır. Denebilir ki bu musikî başlıca vasıtasını son devirde tekemmül ettirmiştir. Hiçbir zaman İstanbul'da hafız ve muganni saltanatı Tanzimat senelerinde ve daha sonraki devirlerde olduğu kadar mutlak değildir. Hançere bütün hürriyetini kazanır. Manzara ve ufuklar ona bağlanır. Her tepeden her açık yalı ve köşk penceresinden, her bahçeden o yükselir. Vâsıf bir şiirinde Vâ 'diniz buse mi vuslat mı unuttum ne idi. diyerek şüphesiz Hristiyan hanımlara -çünkü Müslüman kadınları bu devirde yalnız başlarına eğlenmek için sandala binemezleıdi-belki de Lamartine'in o kadar beğendiği ve durmadan başka memleketlerin güzelleri ile mukayese ettiğf Ermeni kadınlara takılır. Filhakika Lamartine İstanbul'da geçirdiği bu 1833 baharında Hristiyan teb'adan hanımların sandallarının arkasına koydukları çiçek sepetleriyle tıpkı bugün Boğaz ve Ada vapurlarında olduğu gibi sayfiye yerlerinden dönüşlerini anlatır. Lamartine Boğaz'ın güzelliğinden bize çok coşkun sahifelerle bahseder, bilhassa eski Beylerbeyi Sarayı'na hayrandır. Şurası var ki, daha sonra Ben bu memleketin ışığını seviyorum diyen veAb-dülmecid Hanın kendisine İzmir'de hediye ettiği çiftlikte ömrünü bitirmeyi bile düşünen, görmüş geçirmiş romantik şairi İstanbul'u sevmiş olanların başında saymak icap eder. Lamartine'in sandalı geçerken II. Mahmud Beylerbeyi Sara-yı'nın köşklerinden birinde Ahmed Paşa-belki de firari Ahmed Paşa- ile berabermiş ve açık pencereden bu ecnebiyi merak etmiş gibi eliyle kendisini göstermiş. Lamartine de Yeniçerilerin ilgası ile başladığı işi sonuna götürüp götüremeyeceğini kestiremediği, fakat cesaretine hayran olduğu hükümdarın bu alâkasına hürmetkar bir selâmla mukabele etmiş ve hattâ bu selâma cevap da almış. Lamartine bu sarayın önünde saltanat kayıklarını da görür. Birinci kayığın yirmibeş kadem kadar uzanan baş tarafındaki mahmuzu, kanatlarını açmış altın bir kuğu bitiriyormuş ikincisini ise yayından fırlamış bir altın oka benzetir. Emirgân'da rastladığı cuma selâmlığında Lamartine bu kayıkları yine görür. Ve Garp'ta at, araba, hiçbir şeyin bu kadar debdebeli ve haşmetli olmadığını söyler. Bu cuma selâmlığında Lamartine'in II. Mahmud'dan çizdiği portre de çok güzel ve sahihtir. Hükümdar kayıktan atlar atlamaz Namık ve Ahmed Paşa'ların arasında ve onlarla konuşarak camiye girer. Geldiği zaman çok endişeli imiş. Yirmi dakika sonra çıkınca yüzünün daha rahat olduğunu söyler. Bütün bu merasim ve namaz esnasında askerî mızıka Mozart ve Rossini'den parçalar çalıyormuş. Fakat onun asıl beğendiği ve sevdiği Abdülmecid Handır. Belki de ısmarlama bir eser olan Türkiye Tarihi'nın başında milletine hürriyet ve şahsî emniyet bahşeden Tanzimat padişahı ile bir konuşmasını anlatır ve çok itinalı bir portresini çizer. Abdülmecid Hanın biri Nerval'de, öbürü Gautier'de iki portresi daha vardır. Bu iki şair Lamartine gibi görmüş ve geçirmiş, birkaç sene olsa bile politika hayatının en yüksek kademesine çıkmış insanlar değildi. Onlar gazetecilikle yaşıyorlardı. Arkalarında az çok eğlendirmeye, tecessüsleri kadar evvelinden verilmiş hükümlerini de tatmine mecbur oldukları bir okuyucu kitlesi vardı. Bununla beraber II. Mahmud'un oğlu, ikisini de tesiri altında bırakır. Nerval, Sultan Mecid'in saltanat arabasına İstanbul'da rastlar ve Unkapanı Köprüsü'ne, oradan Galata Mevlevihanesi'ne kadar bir dostu ile beraber peşi sıra yürür. El Desdichaido şairinin anlattığı iki tekerlekli ve birbiri ardına koşulmuş iki atla çekilen saltanat arabası bizim tanıdığımız saltanat arabalarına benzemez. Hükümdarın kıyafeti çok basitmiş. Sırtında, yakası boynuna kadar ilikli bir redingot - İstanbulin- varmış ve fesi elmaslı bir sorguçla süslüymüş. O zamanki köprüden araba geçemediği için şimdiki Unkapanı'nda arabadan inmiş ve ata binerek Galata surlarının etrafındaki patikalardan Beyoğlu mahallelerine girmiş. Nerval, Abdülmecid'in durgun yüzünü ve bakışlarını çok beğenir. Gautier Tanzimat padişahını kendi yaptırdığı Ortaköy Ca-mii'ndeki selâmlıkta görür, haremindeki kadınları düşünerek kıskanır ve yanındaki İtalyan hanımına dikkat ettiği için de öğünür. Theophile Gautier'ye, bu hafifmeşrepliği için kızmayalım. Harem mevcuttu ve Avrupa, Şarkı hemen daima onun kafesleri arkasındaki hayatı tahayyül ederek düşünmüştür. Kaldı ki Theophile Gautier, o kadar kanlı şekilde ilga edilmiş Yeniçeriler için bizden ve Garp'tan ilk gözyaşı döken şairdir. Sultanahmet'teki Kıyafethane-i atik'i (şimdiki askeri müzenin başlangıcı) gezerken gerçekten içimizden biriymiş gibi mazi hasreti duyar, içlenir ve üzülür. Zaten aynı sahifede, at üzerindeki Mecid Han için çizdiği portre güzeldir ve şimdi Topkapı Sarayı'nda gösterilen büyük resimlerine benzer. On dokuz yaşında çok ağır şartlarla tahta geçen, o kadar tehlikeli hâdiseyi atlatan ve yarı Anadolu'yu ele geçiren Mehmed Ali Paşaya diz öptüren bu hükümdardan bahsedenlerin hemen hepsi çeh-resindeki durgunlukta ve hüzünlü bakışında müttefiktirler. Sultan Mecid'in büyük meziyeti devrinin istediği adam olması ve iktidarı elinde tutmak azmine rağmen Reşid Paşa ekibine çalışma imkânı vermesidir. Şurası var ki her şey onunla yeniden başlar. Hâtırası, debdebesi ve sanatkâr zevkleri bize kadar gelen, hayatımızda hâlâ mevcut izlerinden yürüyerek yakalayabildiğimizden dolayı bizim için asıl geçmiş zaman ülkesi olan Boğaziçi ve Çamlıca bu devrin Boğaziçi ve Çamlıca'sıdır. Filhakika Tanzimat'ın getirdiği şahsî emniyet ve müsavat fikri, sultan hanımların ve vezirlerin genişleyen hayatları, bilhassa Kırım Muharebesi'nden sonra Mısır hanedanının İstanbul 'a yaz için gelişleri, yal ı, köşk yaptırmaları, koruları tanzim ettirmeleri Boğaz'ı ve Çamlıca'yı değiştirir. Boğaz vapurlarının başlaması, hem Boğaz köylerinin nüfusunu, hem de buralardaki mesirelere halkın rağbetini arttırır. Kadın kıyafeti müreffeh, zengin sınıfın toplandığı sayfiye yerlerinde muayyen bir hadden fazla münakaşa edilmez. Ve aşk maceraları bir çeşit müsamaha ile görülmeye başlar. Cevdet Paşa, bazı parçaları bir çeşit hatırat gibi kabul edilmesi lâzım gelen Tezâkir-i Cevdet'de bu devirde tanınmış insanlar ve yüksek memurlar için bilhassa Boğaz'da yazlığa gitmenin nasıl zarurî bir moda olduğunu ve umumî zevkin tabiat güzelliğine nasıl açıldığını anlatır. Şehrin yarısı mehtaplı gecelerde suda gümüş servi seyrine çıkıyordu. Akşamları ise serinlemek için yavaş yavaş kadınların da katıldığı -tabiî haremağaları ile ve erkekleri yanlarında olmadan-deniz gezintileri vardı. Musikî bu devirde peyzajın çok tabiî bir tamamlayıcısı olur. Ve onunla Kanlıca, Bebek, Mihrâbâd gibi aksisa-dalı Boğaz koyları ve Çamlıca tepelerinin modası başlar. Şehirli musikisinin asıl zaferi de bu devirdedir. Hiçbir devirde kayık zevki Abdülaziz'in saltanatından itibaren başlayan devirde olduğu kadar hususî bir zevk olmamıştı. Her biri yirmi, otuz altına giydirilen genç ve erkek güzeli kayıkçıların çektiği masal kuşu biçimli zarif piyadelerde şemsiye, yaşmak ve mücevher parıltısı içinde şehir, kadın güzelliği denen şeyi tadıyordu. Bu daha sonraki zamanlarda Hamdi Beyin tablolarında Aşk-ı Mem nu un bazı sahifelerine kadar izlerini resimde ve edebiyatta takip edebileceğimiz çok ince bir yaşama ve duyma tarzı idi. İşte tabiata ve beraber yaşamaya bu açılıştır ki sonunda zevk tarihimizin en dikkate değer icadı olan mehtap âlemlerinin doğmasını sağlar. Bütün bir âdâb ve teşrifatı bulunan ve her mehtap gecesi bir yalı tarafından yaptırılan bu âlemler maşerî bir opera, bir nevi ay ışığı ibadeti gibi bir şeydi ve şehir onunla, Venedik dojlarının denizle evlenme merasimi gibi kendi güzelliğini, yaşama tarzını, kendi sanatını, bütün hususiyetini aldığı denizle tebcil ediyordu. Hissî hayatımızda o kadar yeri olan ve bize bir yığın asil içlenmeyi telkin eden Boğaz burada en yüksek sanatlarımızdan biri olan musiki ile birleşiyordu. Başta saz ve hanendenin bulunduğu sandal, arkasında hatırlı davetlilerin bindikleri sandallar bir yığın kayık hattâ pazar kayığı ve mavna ay ışığının açtığı yolda bir koydan bir koya gidiyorlar ve sonra geç vakit o geceyi temin eden yalının önünde dağılıyorlardı. Gerçekte bu İstanbul'un Venedik ve Napoli gibi kendi dehasını idrakiydi. Kanunî'nin hiçbir yerde tasvirine rastlamadığımız saltanat kayığı ile IV. Selim'in Kırlangıç'ı, II. Mahmud'un Kancabaşı ile, Abdülaziz'le annesinin biraz daha herkesle ve şehirliyle birleşmek ister gibi küçülmüş altın ve gümüş yaldızlı kayıkları ile başlayan ve devam eden bir zevk böylece bütün hayatı içine alan bir sanat terkibi olmuştu. Çok defa Osmanlı inkırazını düşünürken hatırıma 1914 yazında son mehtap âlemlerinin başkalarından dinlediğim hikâyesi gelir. Ve yıkılan imparatorluğu, ay ışığının altın bir uçurum yaptığı sularda saz sesleri arasında batan bir masal gemisine benzetirim. Niçin geçmiş zaman bizi bir kuyu gibi çekiyor. İyi biliyorum ki aradığım şey bu insanların kendileri değildir ne de yaşadıkları devre hasret çekiyorum. IV. Mehmed'in saltanat kayığının bir masal kuşu gibi altın ve mücevherden pırıl pırıl, lâcivert suları yırta yırta Kandilli'ye yanaştığını görmek yahut doğduğum yılların İstanbul'unda bir ramazan sergisinde -başımda fes, sırtımda pardesü, bir elimde kuka teşbih, öbüründe ucu altın saplı baston ebediyete Ah-med Rıza Beyin tasvirlerinden yadigâr kalan çok düzgün kesilmiş bir sakalla- birbirine karışmış gül yağı, tarçın yağı, her türlü baharat kokusu içinde dolaşmak, beni ne dereceye kadar tatmin edebilir. Hattâ Kanunî'nin, Sokullu'nun İstanbul'unda bile on dakikadan fazla yaşayamam. Böyle bir şey için ne kadar kazanca göz yummak, benliğimden ne mühim parçaları kesip atmak lâzım. Süleymani-ye'yi yeni yapılmış bir cami olarak görmek, bizim tanıdığımız ve sevdiğimiz Süleymaniye'yi tıpkı geceleyin Boğaz koylarında uzanan ışıkların suda kurduğu o altın saraylar gibi, zaman içinde bize kadar uzanan bütün bir saltanattan mahrum bırakmaktır. Biz onun güzelliğini dört asrın tecrübesiyle ve iki ayrı kıymetler dünyası arasında her gün biraz daha keskinleşen benliğimizle başka türlü zenginleşmiş olarak tadıyoruz. Yahya Kemal'siz, Mallarme'siz, Debussy ve Proust'suz bir Süleymaniye veya Kanunî Mersiyesi , hattâ onlara o kadar yakın olan Neşatî ve Nedim'in, Hafız Post ile De-de'nin arasından geçerek kendilerine varamayacağımız bir Sinan ve Bakî tahmin edebileceğimizden daha çok çıplaktır. Hayır, aradığım şey ne onlar, ne de zamanlarıdır. Boğaz'ın mazisi belki de aradıklarımızı yerlerinde bulamadığımız için bizi öbürlerinden daha fazla çekiyor. asırdan beri iki sahil boyunca açık kalmış bir'mücevher kutusu gibi parıldadığını tahayyül ettiğimiz ve bizim ancak batmakta olan bir güneşin son ışığına şahit olabildiğimiz yalılar, bugün ortada olsa idiler, belki kendimizi daha başka türlü zengin bulacaktık fakat hiçbir zaman yokluklarının bizde uyandırdığı duyguyu tatmayacaktık nesil ve zihniyet ayrılıkları yüzünden ancak bayramdan bayrama yüzlerini görmeye razı olduğumuz ihtiyar akrabalar gibi zaman zaman yanlarına uğramakla kalacaktık. Heyhat ki yaldızlı tavandan, gümüş eşyadan ve geçmiş zaman hâtırasından çok çabuk bıkılıyor. Hayır muhakkak ki bu eski şeyleri kendileri için sevmiyoruz. Bizi onlara doğru çeken bıraktıkları boşluğun kendisidir. Ortada izi bulunsun veya bulunmasın, içimizdeki didişmeden kayıp olduğunu sandığımız bir tarafımızı onlarda arıyoruz. Merkez Efendi hayatta iken olsa olsa onun bir dervişi olabilirdim. Yahut da onlardan yolum ayrılır, mücadele eder veya sadece lakayt kalırdım. Şimdi ise onu ve emsalini başka bir gözle görüyorum. Hepsi idealin serhaddinde susmuş bu insanların hikmetinde kaybolmuş bir dünyayı arıyorum. İstediğime onlarla erişemeyince şiire, yazıya dönüyorum. Onu musikinin kadehinden istiyorum kadeh boşalıyor, susuzluğum olduğu gibi kalıyor çünkü sanat da aşk gibidir, kandırmaz, susatır. Ben seraptan seraba koşuyorum. Her başına koştuğum pınarda muammalı çehreler bana uzanıyor bilmediğim, seslerini tanımadığım dudaklar benimle bitmez tükenmez işaretlerle konuşuyorlar, fakat hiçbirinin dediğini anlamıyorum ruhum dudaklarından ayrılır ayrılmaz hiçbir şeyin değişmediğini görüyorum. Belki onlar da bana kendi tecrübelerinden, her adımda karşılarına çıkan sert duvarlardan bahsediyorlar Biz de senin gibiydik, diyorlar. Hiçbir suale cevap alamazsın. Asıl olan içindeki hasrettir onu söndürmemeye çalış. Ve onun eski bir ocak gibi daima uyanık bulunması için kâh Ferahfeza Peşrevini veya Acemaşiran Yürük Semaisini, kâh Süleymanıye'nin beyaz fecir gemisini, kâh Karacaahmet'in serviliklerini karşıma çıkarıyorlar Şerefâbâd'ın kırık mermer havuzlarına benzeyen bir yığın adı, bu hazır kalıpları içimdeki hasretle doldurayım diye bana uzatıyorlar. En büyük meselemiz budur mazi ile nerede ve nasıl bağlanacağız, hepimiz bir şuur ve benlik buhranının çocuklarıyız, hepimiz Hamlet'ten daha keskin bir olmak veya olmamak dâvası içinde yaşıyoruz. Onu benimsedikçe hayatımıza ve eserimize daha yakından sahip olacağız. Belki de sadece aramak ve bütün kapıları çalmak kâfidir. Ord. Ord. Prof. Dr. Aydın Sayılı 1913 yılında İstanbul'da doğdu. İlköğrenimini İstanbul ve Ankara'da, ortaöğrenimini Ankara'da yaparak 1933 yılında Ankara Atatürk Lisesinden mezun oldu. Lise bitirme sınavlarından tarih, coğrafya ve yurttaşlık bilgisi grubu üç yıllık bakalorya sözlü sınavında bizzat bulunan Atatürk, verdiği cevaplardan çok memnun kaldığından, o zaman Milli Eğitim Bakanı olan Dr. Reşit Galip Bey'e kendisiyle ilgilenmesini söylemiş. Bunun üzerine, Milli Eğitim Bakanlığının sınavına girerek Harvard Üniversitesinde Bilim Tarihi öğrenimi görmek üzere Amerika'ya gönderildi. Bu öğrenimini ünlü Bilim Tarihçisi George Sarton'un yönetiminde yaptı. 1942 yılında Dünyada Bilim Tarihinde verilen ilk doktora derecesiyle Harvard Üniversitesinden doktorasını aldı. 1943 yılında Dil ve Tarih Coğrafya Fakültesine ilmi yardımcı tayin edildi. 1946 öğretim yılı sonlarında aynı fakültenin Felsefe bölümüne Bilim Tarihi doçenti olarak atandı. 1952 yılında profesörlüğe, 1959 yılında ise ordinaryüs profesörlüğüne yükseltildi. 1974 yılında aynı fakültenin Felsefe Bölümü başkanlığına seçildi ve bu görevi emekli olduğu 1983 yılına kadar devam etti. 1947 yılında Türk Tarih Kurumu asli üyeliğine, 1957 yılında Uluslararası Bilim Tarihi Akademisi Muhabir üyeliğine, 1961 yılında asli üyeliğine ve 1962 yılında üç yıllık bir süre için bu akademinin as başkanlığına seçildi. Türk Kütüphaneciler Derneğinin şeref üyesi olup, 1982 yılı yıllık toplantısında Unesco Türkiye Milli Komitesi Yönetim Kurulu üyeliğine seçilmiştir. 1973 yılında Polonya'nın Ankara Büyükelçisi tarafından kendisine Kopernik'in doğumunun beşyüzüncü yıldönümü vesilesiyle bir Kopernik madalyası verildi. 1977 yılı içinde Tübitak'ın hizmet ödülüne layık görüldü. 1980 yılında Unesco'nun Paris'teki Genel Merkezince Orta Asya uygarlıkları üzerinde hazırlanması kararlaştırılan altı ya da yedi ciltlik bir yapıtın planlanıp yazdırılması işinin gerçekleştirilmesini sağlamak üzere kurulan on sekiz kişilik uluslararası editörler komitesine üye seçildi. 1981 yılında da İstanbul Teknik Üniversitesi Bilim ve Teknoloji Tarihi Enstitüsü tarafından bir onur beratıyla taltif edildi. Atatürk Kültür Dil ve Tarih Yüksek Kurumu, Atatürk Kültür Merkezi'nde başkanlık yapan Ord. Prof. Dr. Aydın Sayılı'nın yurtiçinde ve yurtdışında yayımlanmış yüzden fazla eseri vardır. Ord. Prof. Dr. Aydın Sayılı Ord. Tel. © Gündoğan Yayınları / www.gundogan.com Ticarethane Sok. T.Kuşoğlu işhanı No. 519 94 83 e-mail gundoganyayinlari@gmail.com © Bu kitabın tüm hakları saklıdır. Kaynak gösterilmeksizin kitabın tamamı veya bir kısmı hiçbir yöntemle kopya edilemez, çoğaltılamaz ve yayınlanamaz. ÖNSÖZ Günümüzde ileri uzmanlığa doğru gidiliyor. Bu sebeple, büyük ve şümullü terkipler yapmak, olgu ve ayrıntı bilgisinden sıyrılarak kuş bakışı tetkiklere gitmek zamanımız temayüllerinin pek teşvik etmediği bir çalışma şeklidir. Fakat diğer taraan da bilimin ve bilimsel zihniyetin kamulaştırılması en zaruri ihtiyaçlarımız arasında bulunuyor ve bunun sağlanması yolunda gayret sarfedilmesi de bilimsel çalışma çerçevesi içinde önemli bir yer alıyor. Bilimin yayılması ve kamulaştırılması ise bazen uzmanlık geleneğinden geniş ölçüde ayrılmayı gerektirmektedir, işte bu eseri kaleme alırken ben de böyle bir hizmeti kendime amaç edindim ve bu gaye dolayısıyla geniş bir terkip yapma teşebbüsüne atılmaya cesaret gösterdim. Bilimin vatanı olmadığını ve olamıyacağını her şeyden önce takdir ediyorum. Fakat bu kitabı yazmakla, küçük ölçüde olsun, bir vatan hizmeti yapmış olabilirsem, bundan büyük gurur duyacağım. Atatürk'e karşı bütün bir milletin duyduğu derin minneti bir vatandaş ağzından ve kendi branşımda ifade etmek, onun bilimsel zihniyete tamamıyla uygun bulduğum ve doğruluğuna candan inandığım bir sözünü şerh ve tefsir etmek, diğer taraan da, bu vesile ile, önemine büyük bir inanç beslediğim bilim tarihi ile genç öğrencilerin ünsiyet kazanmalarına yardım etmiş olmak... Bütün bunlar bu eserin hazırlanmasına beni büyük bir cazibe ile bağlıyan âmiller olmuştur. Bu eserin konusu ile olan ilgi ve ünsiyetimi büyük ölçüde Harvard Üniversitesi bilim tarihi profesörü Dr. George Sarton'a borçluyum ve burada kendisine teşekkürlerimi ifadeye fırsat bulmakla büyük bir zevk duymaktayım. Giriş. Hayatta en hakikî mürşit ilimdir. Bu sözün özel koşul ve zaman kayıtlariyle sınırlanmadığı. Tarih boyunca ve günümüzde insanların kendileri için seçtikleri mürşitler. -Bilimin mürşit olma bakımından sınırları. -Kitaptaki bölümlerin özeti. -Bilimin insan yaşamındaki rolü ve bu rolün zamanla ve bilimsel ilerlemeyle birlikte büyümesi. Mürşit olarak bilim ve mürşit olarak bilim adamları. -Bilimi mürşit olarak tanımamanın veya geri plânda bulundurmanın yanlışlığı. Bölüm I. Bilimin bazı özellikleri. Zihinsel faaliyetin verimliliği -Bilim, bilimsel çalışma ve bilimsel yöntem kısa tari er, -Bilimsel çalışmanın kümülatif olduğu ve bilimin ilerleme yeteneği. - Bilim ulus, din, dil ve ırk sınırlarını aşar. -Bağımsız bilimsel buluşlar müstakil ve çağdaş bilimsel buluşlar. -Bilimde önceden tahmin ya da öndeyi. Bilimsel zihniyetin uygulamadaki sınırları ve bu noksanın işbirliği yardımıyla giderilmesi. -Bilimsel araştırmada işbirliğinin zaruri olduğu. -Çeşitli uzmanlık dalları işbölümü ve işbirliği. Bölüm II. Bilimin ilerlemesi. Bilimin ilerleme yeteneği. -Bilim ve bilimsel araştırma bilimin bütün ayırıcı özellikleri kendilerini kesin olarak bilimsel araştırmada gösterirler. -Bilimin dinamik olma özelliği. -Bilimsel ilerleme ve birkaç analoji. Tarih boyunca bilimsel ilerleme. -Bilimsel ilerlemenin durması. -Bilimin tarihsel ilerlemesindeki coğra göçler. -Bilimsel yöntemin gelişmesi. -Çeşitli uygarlıklar arasında bilimsel temas ve bilimsel bilgi alışverişi. -Uygarlıklar arasındaki temasta taklitçilikten kaçınma. Toplumların statikleşme eğilimine karşı bilimin toplum yapısına dinamizm getirmesi. Bilimsel ilerlemenin tahlili. Bilimsel ilerleme ve olgu bilgisi. -Bilimsel ilerleme ve bilimin kanunları. -Bilimsel ilerleme ve kuramlar. - Kuram ve hipotez. -Tümevarım ve tümdengelim. Flojiston kuramı. -Işığın parçacık ve dalga kuramları, kuantum kuramı. -Ortak merkezli küreler kuramı. -Kuramların bilimde ve bilimsel ilerlemede rolleri. -Kuramların terk edilmesinin bilimsel ilerlemedeki anlamı. -Tefsir ve kavrayış şekilleri. -Bilimin ilerleme yeteneğinin bilimin ilerilik durumuyla ilişkisi. -Bilimsel ilerleme, bilimsel yöntem ve bilimsel bilgi zenginliği. Bölüm IV. Değişme ve değişmeye karşı mukavemet. Bilimin terakki mücadelesi. -Bilimsel yeniliklerin mücadelesiz kabul edilmemelerinin çeşitli nedenleri. -Genel olarak değişmenin ve yeniliğin yadırganması alışkanlıklar. -Bilim ve bağnazlık. -Fikir, ilke ve inançların hayatımızdaki rolleri. -Bilimin ilerlemesi ve toplumun terakkisiyle dinamizm ve stabilite arasındaki bağlılıklar. -Terakkicilik ve gelenekçilik. -Toplum koşullarında değişme ve bilim. -Değişmeye intibak ve bilimin tarihsel rolü. -Evrimcilik zihniyetinin bilimin yardımıyla gittikçe ön plâna geçmesi. Bölüm V. Toplumun bilim üzerindeki etkileri. Bilim ve toplumsal kuvvetler arasındaki karşılıklı etkiler. -Büyük adam ve toplum. -Birey toplumun üstüne ve dışına çıkabilir mi. -Toplumda yeni kuvvetlerin yaratılması. -Bilimsel çalışmanın bu bakımlardan gösterdiği özellik. -Bilimsel ilerlemede bilimin iç bünyesi gerekleri ve toplum kuvvetlerinin etkileri. -İhtiyacın bilimsel ve teknolojik buluşları kamçılaması. -Faydacılık prensibi ve bilimsel tecessüs. -Bilim adamının toplumdan ve toplumun etkilerinden sıyrılması. Bilim adamlarının yetişmesinde çevre koşullarının etkisi. -Yetişmiş bilim adamının çalışması üzerinde toplum etkilerinin derecesi. -Bilimsel sonuçların toplum şart ve etkilerine bağlı olmadığı. -Toplum kuvvetlerinin bilimsel terakkideki yönelmeler üzerindeki etki derecesi. -Bilimsel çalışmanın bilimsel gereksinmeye göre toplum koşulları yaratması. -Bilimin kendi iç bünyesinin gereklerine göre ilerlemesinde toplum koşullarının etkileri. Toplum koşullarının bilimsel ilerlemenin hızlanması ve yavaşlaması üzerindeki etkileri. Bölüm VI. Bilim ve teknoloji. Bilim ve teknoloji. -Bilimsel ve teknolojik araştırma arasındaki yakınlık. -Saf bilim ve uygulamalı bilim. -Bilimsel çalışmanın tatbikî mahiyet ve amacı. -Pratik değerdeki buluşların insan yaşamındaki rolü ve bu rolün eskiliği. -Bilimin ve bilimsel yöntemin eskiliği, -Tikel insanlarda bilimsel düşünce. -Sihirin gözleme dayanan tarafı. -En eski bilimsel çalışma ile teknoloji arasındaki yakınlık. -Alet yapma yeteneği ile bilimsel çalışma arasındaki bağlılık. Bilimsel çalışmadaki ilerleme yeteneğinin teknolojidekine üstünlüğü. Bilimin insan gereksinmelerine uygulanması. Bilimin insan tecessüsünü ve bilimsel ihtiyaçları karşılaması. -Bilimin pratik ihtiyaçları karşılaması. -Doğa güçleri karşısında insan. -Tatbiki bilimin çeşitli bölümleri. -Fizik ve toplumsal çevrelerin kontrolü. -Tıp. -Bilim ve endüstri. -Bilim ile endüstri ve teknoloji arasındaki yardımlaşmalar. Saf bilim ve endüstri. -Tatbikî bilim ve endüstri. İnşa işleri. -Makina endüstrisi. -Elektrik endüstrisi. -Kimya endüstrisi. -Metalürji. Bilime karşı yöneltilen eleştiriler. Felsefî eleştiri. -Bilimin tashihe muhtaç olmakta devam etmesi. -Bilim ve insan mutluluğu. -Bilimin getirdiği dinamizm ve insan mutluluğu. -Değişme ve psikolojik demokrasi. -Bilim ve felsefe. -Doğa bilimleri ile sosyal bilimler arasındaki işbirliği. Bilimsel tetkikler ve hesap dışı gelişmeler. -Bilim ve savaş. -Bilimsel sonuçların etik bakımından tarafsızlığı. -Bilimin kötüye kullanılması. -Bilim ile ahlâk ve erdem arasındaki ilişkiler. -Bilimin kötüye kullanılmasına karşı bilimsel mücadele. -Toplum sınırları içindeki tedbirler. -Uluslararası meseleler. -Bilimin umumun çıkarına aykırı bir şekilde kullanılmasına karşı tedbir olarak bilimsel bilginin ve bilimsel zihniyetin yaygınlaşması. -Tarih boyunca bilimin insan yaşamındaki rolünün ve insanın bilime olan güveninin artması. -Bilimin popülarizasyonu. Bölüm IX. Sonuç. Bilim, uygarlık ve kültür. Uygarlık ve kültür. -Uygarlık ileriliği ve bilim. Bilimsel ilerlemenin kültürel yaşamımız üzerindeki etkisi. -Entellektüel kültür. -Bilimin entellektüel kültür üzerindeki etkisinin eskiliği. -Kültürel yaşamımızda bilimin nüfuz sahası içine giren kısmın gittikçe genişlemesi. -Maddî uygarlık ve bilim. -Maddî uygarlık ileriliğinin çeşitli ölçüleri ve bilim. -Tarih olayları ve determinizm. -Tarihdeki derin yönelmeler ve ayrıntı niteliğindeki olaylar. Kısa ömürlü kuvvetler ve uzun vadeli etmenler. Hayatta en hakikî mürşit ilimdir bu sözün gerçekliği çeşitli toplumlara göre değişmediği gibi, doğruluğunun da tarihin akışı ile birlikte arttığı ve bilimin ilerlemesiyle birlikte daha büyük anlam kazanacağı. GİRİŞ Samsun'da İstiklal Ticaret Mektebinde 22 Eylül 1924'te verdiği bir nutukta Atatürk şöyle söylemiştir. Dünyada her şey için maddiyat için, maneviyat için, muvaﬀakiyet için, en hakiki mürşit ilimdir, fendir ilim ve fennin haricinde mürşit aramak ga ettir, cehalettir, delalettir. Yalnız, ilim ve fennin yaşadığımız her dakikadaki saalarının tekamülünü idrak etmek ve tarakkiyatını zamanında takip eylemek şarttır. Bugün Ankara'da Atatürk Bulvarı üzerindeki Dil ve Tarih -Coğrafya Fakültesi binasının cephesinde Hayatta en hakiki mürşit ilimdir cümlesini büyük har erle ve kabartma olarak yazılmış buluyoruz. Modern yaşamın vasıf ve gereklerini ve bilimin insan için önemini bundan daha isabetli bir şekilde özlendirmek herhalde imkânsızdır. İnsanlar kendilerine ilham ve kuvvet kaynağı olacak parolalar ve atasözleri arar ve bulurlar. Fakat bunların hemen daima bir yetersizliği ve bir noksan tarafı vardır ki, bu da bunların muayyen zaman ve muayyen şartlar çerçevesi içinde doğru olmaları, şartların değişmesi ile önemlerinden kaybetmeleridir. Hayatta en hakikî mürşit ilimdir bu eksik ve yetersizliklerden tamamıyla azade kalan, bu gibi özel koşul ve zaman kayıtları ile bağlı olmayan engin görüşlü ve geniş kapsamlı bir sözdür. Her türlü hususi cemiyet bünye ve şartların sınırlarını aşan, bütün insanlığa uygulanması mümkün olan ve bugün için olduğu gibi, yarın için ve her zaman için gerçekliğini koruyacak olan bir vecizedir. Bu kri en iyi kavrayarak benimsemiş ve uygulama alanına en çok koyabilmiş olan toplumlar, çağımızın en ileri ve en uygar toplumları olduğu gibi, gelecekteki sınırsız gelişmelerini en çok teminat altına almış olan toplumlar da yine şüphesiz ki bunlardır. Atatürk'ün, bu vecizesini kendisine şiar edinmiş olan Ankara Üniversitesi'nin Dil ve Tarih Coğrafya Fakültesi ve Ankara Üniversitesi de bu kri kuramsal ve pratik bakımdan yayabildiği ölçüde, kendisinden beklenebilecek en büyük hizmeti başarmış olacaktır. Günümüzde bu sözü hakkıyla anlayacak ve uygulayacak durumda olan toplumların sayısı pek küçüktür çelişkiye ve ikiliğe düşmeden bu kri toplum ölçüsünde kabul ve tatbik etmekte olan hiçbir toplum yoktur denilebilir. Tarih boyunca uzun asırlar için birçok insan toplulukları hayatta en hakikî mürşit olarak dini tanımışlardır. Günümüzde de vaziyet tamamen değişmiş değildir. Diğer taraan birçok toplumlar ilham ve sezişlerine, rüyalarına, gaipten seslere, fal ve remil gibi geleceği bildirdikleri sanılan sözde gizli bilimlere ve sihir gibi kara kuvvetlere bel bağlarlar. Bazı cemiyetler azizlerinden, evliyadan, şöhret ve itibar kazanmış nesil ve ailelere mensup siyasî, askerî veya ruhanî şahsiyetlerden medet umarlar yaşamlarının seyrini bunların eline terk ederler. Diğer bazı toplumlar da adeta hayatta hakikî mürşitler bulunmadığı ve olacak şeylerin önüne geçmenin imkânsız olduğu kanaatindedirler. Bunlar alın yazısına, kısmete, mukadderata ve tevekküle inanırlar. Hayatta en hakikî mürşit ilimdir sözüne dikkat edilecek olursa, bundan diğer hakikî mürşitlerin de bulunduğu anlamı çıkarılabilir. Gerçekten, böyle bir anlam üzerinde durulmaya değer. Bilim hayatta yegane mürşit değilse, bilimin mürşit olma bakımından sınırları nelerdir ve diğer mürşitler hangileridir. Bilimin mürşit olma bakımından sınırlarını çizecek yine bilimin kendisidir. Bilim her meseleyi aynı derecede kesin ve açık olarak yanıtlayamaz. Bazıları hakkında sadece kir verir ve ihtimaller ortaya koyar. Halbuki bilimin ışığı ile yarı adınlanan bu gibi meselelerde günlük ihtiyaçlarımız azimli ve süratli kararlar isteyebilir. Bu takdirde, bilimin bize ne dereceye kadar önderlik edebileceğini yine bilimden öğrendikten sonra, kararlarımızda bize yol gösterecek başka kılavuzlar bulmamız zarurîdir. Bilimin dışında kalan duygusal hareket ve faaliyetimizde bilimi zorla görevlendirmeye çalışmak hiç de doğru olmaz. Rasyonel ve bilimsel faaliyetlerimizin insanın iç dünyasındaki yerinin his ve heyecanlarımızdan daha önemli olduğunu söylemek de indî ve belki de yanlış olur. Duygularımız tinsel yaşamımızın neşe ve kederlerimizin, elem ve ıstıraplarımızın, mutluluğumuzun gerçek temelleridir. Fakat tamamıyla rasyonel ve bilimsel nitelikte olan faaliyetlerimiz de tinsel bakımdan tatminimize yol açabilir ve heyecanlarımız üzerinde etkili olabilirler. Diğer taraan da ruhsal ve zihinsel yaşamımızın bilimin yardımı ile şekillendirilmesini ve kontrolünü sağlayacak psikolojik başarılar, küçük ölçüde de olsa, şimdiden tatmin edici bazı sonuçlar vermektedir. Yakın bir gelecekte bunun çok daha büyük bir ölçüde mümkün olacağını tahmin etmekte herhalde yanılmış olmayız. Bilimden başka ne gibi mürşitlerimiz vardır. İnsan topluluklarının kendilerine zamanla ve tarihî tecrübe ile seçtikleri ülküler, gelenekler, değerler ve ölçüler, kendileri için çizdikleri hareket tarzları bulunur. Bilimsel temeller üzerine dayanmasalar bile, zamanla yığılagelen bilgi ve görüşlerin, kanaat ve inançların değeri inkâr edilemez. Bilimin ancak zayıf ışıklarının nüfuz edebildiği sahalarda sağduyunun, atasözleri ve parolaların, hattâ ilhamların önemli rolü olabilir. Ancak, bunlar bilimsel kontrolla değerlendirilebilecek nitelikte olmasalar bile, ayrıntı bilgisine ve bilimsel düşünce ve zihniyet yardımına dayandıkları ölçüde daha yararlı olabilirler. Bilimin inceleme alanı içine giren konular bilimsel ilerleme sonucunda gitgide artmakta, bilimin kapsamı ve aydınlatabileceği sınırlar gitgide genişlemektedir. Bu nedenle, bilim dışında kalan tecrübelerimizin yine olanaklı olduğu ölçüde bilimsel bir zihniyetle mütalaası ve bunların olanaklı oldukça bilime devredilerek tecrübelerimizden alacağımız ibreti ve dersleri azami derecede bilimsel yollardan almamızı sağlamak gerekir. Bilimsel zihniyetin apaçık koşul ve özelliklerinden biri bilimin sınırlarını bilmek ve bu sınırları aşmamaktır. Yukarıda da söylediğimiz gibi, bilimle ilgisi olmayan meseleleri bilime tevdi etmekte ısrardan veya bilimin ancak kısmen yanıtlayabileceği meselelerde bilimi gereğinden fazla işe karıştırmaktan hiçbir yarar sağlanamıyacağı gibi, böyle bir hareket tarzı birçok yanlışlara ve bilimin gerçek değeri hakkında yanlış düşüncelere yol açabilir. Ancak, bu ihtiyat ve dürüstlük tek tara ı kalmamalı, sınırını aşmıyan yalnız bilim olmamalıdır. Bilimin emin olarak hüküm verebileceği sahalar sırf bilim otoritesiyle mütalaa edilmeli ve bu sahanın genişlemesi için açılacak her olanak ve fırsattan derhal yararlanmak temel ilke olarak kabul edilmelidir. Duyguların, sağduyunun, ilhamların, ampirik ve müphem de olsalar, zamanla yığılmış olan tecrübe miraslarının ve yaşam felsefelerinin değerini ve insana yol göstermek bakımından yararlarını tanımak ve teslim etmek, bilimi aşağılatmak ve küçümsemek şekline girerse, yanlış yola asıl o zaman sapılmış olur. Yaşamda mürşit olarak bilim en ön planda gelmelidir. Maddesel ve tinsel yaşamda, çalışma ve başarıda bilimi mürşit olarak tanımamak veya geri planda bırakmak gerçekten gaflet ve delalet olur. Bilim, dil, din, ırk ve çeşitli toplum özelliklerine bağlı kalmıyan, onlardan tamamıyla müstakil olan bir insan faaliyetidir. Bilimin sonuçları ve uyarıları türlü özel koşullarla hiç de kayıtlı değildirler. Bilimin en önemli bir özelliği de onun sınırsız gelişme ve ilerleme yeteneğidir. Halbuki, bir taraan, psikolojik özellikleri gereği olarak, insan değişmeye karşı tereddüt ve direnç gösterir, diğer taraan da toplum kuvvetleri, etki ve gelişme yeteneklerini gitgide tüketmek ve sınırlandırmak, toplumlar da fosilleşen koşullar içinde değişme ve gelişme yeteneğinden mahrum kalmak istidadını gösterirler. İşte bu koşullar içinde bilim toplumların statik bünyesine dinamizm ve canlılık getirebilen engin kabiliyetli bir kuvvettir. Bilim, toplum kuvvetleri dışında ve üstünde yeni kuvvetler yaratabilen önemli bir değişme amilidir. Aynı vasıf teknolojide de bulunur ve bu bakımdan dikkate değer ki, araştırma aşamasında teknoloji ile ilim arasındaki farklar hemen tamamen silinmektedir insanı teknolojik yeniliklere götüren yol, bilimsel ilerleme yolundan esas itibariyle farksızdır. Ancak ampirik teknolojik buluşlar münferit ve mevziidir bilimle desteklenerek uygulamalı bilim, yani fen şekline girmeyen teknolojide, ilerleme ve gelişme talih ve rastlantıya bağlıdır ve bilimin ilerleme yeteneği teknolojininkine göre çok daha üstün ve ondan çok daha sistemli ve süreklidir. İşte bundan dolayı, bilim ve teknolojiyi birbirinden kesin olarak ayırdetmekte ısrar edilirse, toplum kuvvetleri dışında ve üstünde yeni kuvvet ve değerler yaratmak bakımından bilimin rolünün çok daha büyük olduğunu ve bilimin bu bakımdan yalnız önemli bir etken değil, hatta tek etken olduğunu kabul etmek gerekir. Bilimin insan yaşamındaki öneminin derecesini anlamak için, bütün insan vasıf ve başarılarını içine alan uygarlığın içeriğini göz önünde bulundurmak yeterlidir. Teknik uygarlık tamamıyla bilimin ve bilimin direkti ve rehberliği altında ilerleyen teknolojinin, yani fennin başarısıdır. Uygarlığın bu alan dışında kalan kısmına tinsel uygarlık veya kültür diyebiliriz. Kültürün de bilimin pek bariz etkisi altında kalan kısmı entellektüel kültürdür. Entellektüel kültür alanı ise, tarih boyunca bilim ilerledikçe, bilimin etki alanı dışında kalan kültürel özellik ve faaliyetler zararına olarak daimî bir şekilde genişlemekte devam etmiştir. Demek ki insanı insan yapan özellik ve başarılar pek büyük ölçüde bilimin etki alanı içine girmektedir ve bilim bu etki ve nüfuz alanını gittikçe genişletmektedir. Bilim insana daha iyi insan olma bakımından da mürşitlik edebilir mi insana yüksek ahlak ve erdem de verebilir mi. Bilimsel bilgide iyi ve kötüye göre bir ayrım yoktur. Bundan dolayı, insan, çeşitli konular üzerinde edindiği uygulamalı değerdeki bilgiden olumlu ve yapıcı işlerde faydalanabileceği gibi, onu olumsuz ve yıkıcı amaçlara da yöneltebilir. Çağımızda bilimin toplumdaki rolü ile ilgilenen bazı yazarlar bu konu üzerinde önemle ve bazen da mübalağalı bir telaşla durmuşlardır. Bazıları bilimden vazgeçmeyi bile teklif etmiştir. Bilim doğru yolu gösterebilir, fakat doğru yolu tutmak bakımından hiç olmazsa kuramsal olarak, insanı zorlayamaz. Uyarabilir, fakat tahmil edip zorlayamaz. Her mürşit gibi bilimin de bu bakımdan yetersizliğini kabul etmek gerekir. Toplumlar sınırları içindeki suistimaleri ve kamu yararlarına aykırı işleri yasalar yardımıyla önlemektedirler. Uluslararası çaptaki hareketlerin de aynı şekilde yasa ve düzenlemelerle kontrolünün ve yaptırımlarla desteklenmesinin yararlı olacağını düşünmek doğaldır. Herhalde, bilimin bazı zararlarını göstererek onun insan yaşamındaki muazzam rolünü unutmak ve bilimden vazgeçmeyi düşünmek büyük bir değerbilmezlik olacağı gibi, aynı zamanda kısa ömürlü kalmaya mahkûm bir kir olur. Böyle bir düşünceyi ileri sürmek, toplum yapısının ve insan yaşamının ne kadar çetre l ve anlaşılması güç bir çalışma mekanizması olduğunu anlamamak, onu hiçe sayarak insan elinde bir oyuncak sanmaktır. Bilimsel çalışma, önüne geçilmez bir insan özelliğidir. Tarih boyunca türlü toplumsal şartlar ve türlü baskılar altında devam etmiş olan bilim tarihsel rolünü gelecekte de oynayacaktır. Olsa olsa onun biraz hızlandırılması veya yavaşlatılması ve uygulamada bazı ayarlama ve kontrollerin yapılması söz konusu olabilir. Bilimin toplum yaşamındaki rolü büyüdükçe, onu türlü çıkarlara alet etmek isteyenlerin çoğalması beklenebilir. Böyle durumları önlemek için en isabetli önlemlerden biri, hiç kuşku yok ki, bilimin ve bilimsel zihniyetin yaygın bir şekilde kavranması ve kamulaşmasıdır. Gerçekten toplumlarda yayılması ölçüsünde, bilimin kişi ve grup çıkarlarına alet edilmesinin kendiliğinden ve otomatik bir şekilde güçleşeceği düşünülebilir. Çünkü bilimin çoğunluk çıkarları için kullanılmasının temini, çoğunluğun çıkarlarını bilim yardımı ile görebilmesine bağlıdır. Bilimin popülarizasyonu da bir tür uzmanlık sorunudur ve henüz tatmin edici bir şekilde halledilmiş olmaktan uzaktır. Bilimsel zihniyet dürüst ve tarafsız olmayı, karşılaşılan sorunları birçok bakımlardan, heyecana kapılmadan, sabırlı ve etra ı bir şekilde mütalaa etmeyi öğretir ki, bunlar da ahlak ve erdemin önemli özelliklerindendir. Bilimsel zihniyetin kökleşmesi ve yaygın bir şekilde kavranmasının, insan düşünce ve davranışında yer etmesinin, insanların tinsel bakımdan yükselmelerine ve daha erdemli ve yüksek ahlaklı olmalarına yardım edebileceğini düşünmek hiç de boş bir hayal olmasa gerektir. Hayatta en hakikî mürşit ilimdir ile hayatta en hakikî mürşit ilim adamlarıdır arasındaki fark üzerinde durulmaya değer. Bilim adamlarının teker teker en doğru sonuçlara varabildiklerini ve bilimsel zihniyetin gerektirdiği yolda her zaman şaşmadan yürüdüklerini savlamak biraz güç olur. Ancak, bilim adamlarının türlü zaa arı zamanla birbirlerini yok ederler yanlış ve noksanlar silinir ve bilim adamlarının işbirliği sayesinde gerçek bilimsel sonuçlar meydana çıkar. Bilimin yeni buluşlarında hemen her zaman bu gibi eksik kalmış veya daha tamamıyla anlaşılmamış yönler bulunabilir. Bilimsel sonuçların uygulamalı bakımdan değerlendirilmeleri ise, hemen her zaman bir deneme niteliğindedir. Bu gibi çalışmalarda bilim adamları daima çetin sınavlara çekilirler ve bunlarda yetersizlik ve tecrübesizlik gösterebilirler. Fakat, diğer taraan da, bilimden yararlanma ancak bilim adamları vasıtasıyla olabilir. Şu halde, bilim adamlarının kendi görev ve sorumluluklarını anlamış kişiler olarak yetişmeleri, toplumların da bilimden yararlanmak için zaman ve tecrübenin göstereceği yollarda örgütlenmeleri gerekir. Bilimin yardımıyla dahi, vereceğimiz cehalet vergisini ancak bu suretle gitgide azaltmak olanaklı olabilecektir. Bilim entellektüel tecessüslerimizin tatminine, günlük gereksinmelerimizi karşılayarak onurlu ve rahat bir yaşama kavuşmamıza ve hiç olmazsa maddî acılarımızın gitgide azalmasına kuşku götürmez bir şekilde yardım etmektedir. Cehalet, çaresizlik, aciz ve hastalığa olduğu kadar, zulüm ve sefalete karşı da insanın en itimada değer yardımcısı bilimdir. Bilim insanlık için büyük bir ümit kaynağı ve tinsel destek olarak da onurlu bir ödev görebilir. Uygar insan artık tılsım peşinde koşmuyor mucizelere inanmıyor. Bilim insana ülkülerini şekillendirmeye de yardımcı olabilmektedir. İnsan gittikçe mistik olmayan ülküler etrafında toplanmaya doğru gidiyor ve geleneklerinden gereğinde sıyrılma gerekliliğine uyum sağlamayı da öğreniyor. Bilimin yetkesi dışında kalan çalışma ve zihniyetler de bilimsel gerçekleri yer yer koyunlarında taşıdıkları ölçüde verimli ve isabetli olmaktadırlar. İnsan iradesi dışında olan işlerin ve hesap dışı gelişmelerin azalması bakımından insanın en önemli yardımcısı bilim olmuştur ve bu rolünde bilimin gelecekteki başarıları şimdiye kadar bildiklerimizi gölgede bırakacaktır. Gerçekten, bilimin en önemli özelliklerinden biri dinamik oluşu ve sınırsız gelişme yeteneğidir. Bilim ilerledikçe, gerek maddesel gerek tinsel yaşamdaki uygulaması da aynı hızla artmakta ve çeşitlenmekte ve bilimin insanlığa sağlayabileceği yararlar bakımından da beklenmedik gelişmeler ve yepyeni olanaklar meydana çıkmaktadır. Bilimin şimdiye dek kaydettiği ilerleme ve başarı cidden büyük olmuştur. Fakat bütün bunlar gelecekteki gelişmeler yanında gölgede kalacak, onlara ancak bir hazırlık evresi ve temel ödevi görecektir. İnsanlığın yakın tarihsel tecrübesinde bilime karşı hayal kırıklığı dönemlerine de rastlanır. Fakat bunlar genellikle bilimsel bilgimizi doğru ölçmemiş olmaktan ileri gelmiştir. Bilimden ancak lâyık olduğumuz derecede yararlanabileceğimizi bir an unutmamak gerekir. Bundan sonra da sayısız çözülmemiş mesele ele alınacak ve hususuyla bilimsel sonuçlar pratik alanlarda değerlendirilmeye çalışıldıkça, insan da büyük ve ağır sınavlarla karşılaşmakta devam edecektir. Bilim bugün de lâyık olduğu rağbet ve takdiri her yerde görmekten uzak olmakla beraber, insanlığın tarihsel gelişmesinde pek eski çağlardan beri bu yönde bir ilerleme sezmek olanaklıdır. Bilimsel bilginin artması ile bilimin insan yaşamındaki rolü büyüdükçe, bilimin değeri daha iyi bir şekilde anlaşılmış ve bilime daha çok güvenmenin yararları ve dolgun faizleri gitgide daha fazla takdir edilmeye başlanmıştır. Özellikle son asırlar bilimin üzerine başarılı görevler almasının zengin örnekleri ile doludur. Bilimin ışığı altında cehalete dayanan kuvvetler asırlar boyunca işgal ettikleri dev kürsülerinden inerek her yerde geri planlara çekilmek zorunda kalmış, bilimdeki göz kamaştırıcı ilerlemeler insan yaşamına yepyeni veçheler vermiş ve tinsel yaşamda da yepyeni ufuklar açmıştır. Hayatta en hakikî mürşit ilimdir . Tarihin daha mürekkebi kurumamış sayfalarına Atatürk'ün yazdığı bu özlü sözün doğruluğundan yana artık kuşkumuz olamaz. Bilim uygar dünyanın belkemiğidir ve uygarlıkta en çok ilerleyen toplumlar bilime en çok bel bağlayanlar olacaktır. Homo sapiens, yani insan türü, maymun akrabalarının bazı özelliklerinden sıyrılarak ve yeni vası ar kazanarak insan haline geldiği zaman, aralarında yaşamak zorunda olduğu hayvanlardan görünüşte birçok bakımdan geride idi. Ne korkunç pençeleri, ne de parçalayıcı dişleri vardı. Kasları birçok diğer hayvanlarınki kadar güçlü değildi ve onların çoğuna nazaran tırmanma, atlama ve koşma yeteneği azdı. Fakat yeni türeyen insan türünün yaman bazı gizli silahları vardı ki, bunların arasında en önemlisi beyni idi. Bunun yardımı ile yalnız hayvanları alt etmekle kalmadı, doğal güçlere de egemen olmaya başladı. İnsan kafası doğanın bildiği en gür, en doğurucu ve en verimli enerji kaynağıdır. Gerçekten insanda harcanan zihinsel enerji ile elde edilen sonuçlar birbirleri ile kıyas kabul etmeyecek derecede farklı olabilmektedir. Kafası sayesinde insan çok çeşitli ve engin başarılar göstermiştir. Bunların en göze çarpanı ve en göz kamaştıranı da kuşkusuz ki bilimdir. Yıldırımı yıldırmış olan insan, yeryüzünde bulunan her şeyden yararlanmaya bakmış ve bilimi sayesinde zamanla, doğanın hemen her kuvvetini kendine köle etmiştir. Denizleri ve havaları istilâ etmiş ve düğme çevirmekle dünyanın en uzak köşelerini odasının içine getirmeye muvaﬀak olmuştur. Bilim adamı ancak ışık seneleri yardımı ile rakamlarla ifade edebildiği uçsuz bucaksız uzayı ne yapıp yapıp laboratuvarının duvarları arasına sokmuş, bilimsel ve teknolojik çalışmanın en son meyvelerinden olan elektron mikroskopları ile de görülemeyen molekül ve atomların her birinde dünyalar, âlemler bulunduğunu açığa vurmuştur. İnsanın iç dünyasını ve dünya görüşünü, günlük yaşayışını, eski çağlara nazaran en frenlenmemiş muhayyileleri bile hayrette bırakacak kadar değiştirmiş olan bilim gerçekten insan türünün en büyük zaferi ve en baş döndürücü mucizesidir. Bilimsel çalışma veya araştırma, insanların karşılaştıkları günlük durumların ortak gözlem unsurları halinde ve olgular şeklinde tahlil ve tesbit edilmesi, gözlemlenen olguların çoğaltılarak toplanması ve biriktirilmesi ve yığılan bu olgu kümelerinin rasyonel, düzenli ve sistemli bir şekilde birbirlerine bağlanmasıdır. Fakat bilimsel araştırmanın ele aldığı konular çoğunlukla daha önceden incelenmiş meselelerle ilgilidir diğer taraan da bilimsel çalışma çok zaman belirli bir konu üzerinde uyanan merakla harekete geçer. Tari mizi buna göre biraz değiştirerek şu şekilde ifade edebiliriz Bilimsel çalışma birikmiş ve sistemleşmiş bilgi ve açıklamalar yardımı ile yeni meseleleri ele almak, elde edilen ipuçlarına göre tahminler yürütmek ve bu tahminlerin doğru olup olmadığını yeni olgu ve gözlemlerle kontrol edip incelemektir. Daha kısa bir ifade ile, bilimsel çalışmayı olguların ve olgular arasındaki ilişkilerin araştırılması, bilimi de sistemli ve bağlaşıklı bir bilgi kütlesi olarak tarif edebiliriz. Bilimsel sonuçlar, olgu ve olay bilgisinden başka, olgular arasındaki ilişkilerin bilgisidir. Bilimsel gerçeklerin temeli, genel olarak mükerrer gözleme elverişli bulunan ve olanaklı oldukça kontrol edilerek bilimsel bir şekilde gözlemlenmiş ve çoğunlukla yinelenmesi olanaklı olan olgulardır. Yasa ideal bilimsel açıklamadır ve ölçülebilir olgular arasındaki adedi ilişkiyi ifade eder. Bilimsel yöntem olguların dikkatli ve tarafsız bir şekilde gözleminden ve bunlar arasındaki ilişkiyi tahmin ettikten sonra bu tahminlerin doğru olup olmadığını muhakkak surette yeni gözlemlerle kontrol etmekten ibarettir. Bilimsel yöntemin ana özellikleri bu kadar basittir ve doğru düşünmeyi emniyet altına almak bakımından insan için en doğal bir yöntemdir. Bununla beraber, uygulamada çoğunlukla olayların tahlili, olguların seçilmesi, bunların gruplandırılmaları ve gerekli sonuçların mantıksal şekilde çıkarılması, ondan sonra da bu sonuçların doğru olup olmadıklarının incelenmesi ve kontrolü yollarının tasarlanması ve bulunması hiç de kolay olmamaktadır. Bunu hakkıyla yapabilmek, ancak bilimsel düşünce ve disiplin içinde yoğurulmuş ve yeni meselelerle boğuşmakta ve olgularla başbaşa kalmakta mümarese kazanmış olmakla ve gerek kişisel tecrübelerden gerek başkalarının tecrübe ve bilgisinden büyük ölçüde yararlanmakla kabildir. Gerekli bilgi ve mümareseyi kazanmış olan gerçek bilim adamlarının sayısı nispeten küçüktür denilebilir. Bilim epik eserler gibi, çok elden geçer, çok emek alır ve yavaş yavaş büyür, şekillenir ve tekemmül eder. Bilim tarihi gösteriyor ki, en küçük keşi er bile uzun yıllar hatta asırlar boyunca birçok bilginlerin ömürlerini tüketmeleri sonucunda meydana çıkmıştır. Bilimin ilerlemesi en keskin zekâların ve en kuvvetli muhayyilelerin çetin uğraşma ve didinmelerle ve elbirliğiyle kendilerini bu uğurda harcamalarını gerektirir. Edison'un yaklaşık olarak şu şekilde bir sözü var Bilimsel dehanın ancak onda biri ilhamdır geri kalan onda dokuzunu, dâhi, alnının teriyle kapatmak zorundadır. Bizde de bir atasözünde şöyle denmektedir Allah, bilimi isteyene, serveti istediğine verir. Bilim en ufak bir yanlışı dahi geçmez, aﬀetmez. En küçük bir bilimsel sonuca varmayı sağlayan gözlem, usavurma, deney ve hesap çalışmaları zinciri ancak en zayıf halkası kadar kuvvetli olabilir. Bilimin sırları ancak kendisine iyice bağlı olanlara malûm olur. Bilime heves eden, ona bağlandığı ve bilimin elinde oyuncak mesabesinde kaldığı ölçüde daha büyük keşi er yapmaya ve daha önemli başarılar kaydetmeye muvaﬀak olur. Fakat diğer taraan da, ömrünü bilim uğrunda tüketen bir dâhinin bilimsel eseri ancak daha ilerilere gitmek ve yeni sonuçlara varmak için bir basamak yerine geçer. Bilim adamının başarısı bilim meşalesini biraz daha ileriye götürerek onu yeni ellere teslim etmekten ibarettir. Bilimin çok göze çarpan özelliklerinden biri, tek insanın önemsizliği ve acziyle, zamanla ortaya çıkarılan bilimsel başarının sınırsız büyüklüğü arasındaki oransızlıktır. Bunun nedeni açıktır bilimsel faaliyet zaman, ulus, ırk, din ve dil sınırlarını tanımayan, matematiksel bir deyimle, bunların fonksiyonu olmayan bir çalışmadır. Bilim birdir. Birbirlerinden çok farklı çevrelerde bulunan, çok değişik inançlarda olan ve birbirlerinin dilinden anlamayan kimseler bilim alanında ister istemez birleşirler birbirlerinden başka düşünmezler, düşünemezler. Bilim insanların en çok elbirliği ve işbirliği yapabildikleri bir çalışma alanıdır. Dünyanın bir kıtasındaki bir ülkede lâboratuvarında veya kütüphanesinde sessizce çalışan bir bilim adamının başarısını dünyanın çok uzak başka bir köşesindeki diğer bir bilim adamı tamamlar ve bilim bu suretle ilerler. Bilimde ilerleme zincirini oluşturan keşif halkaları hep bir örs üzerinde dövülmez ve dövülemez de. Bilimsel çalışma gibi bilimsel çalışma sonuçları da bütün insanlığındır. Çeşitli dinlerin mâbetlerini hep aynı yıldırım siperleri korur çeşitli inançlardaki kimseler hep aynı serumlara ve aşılara başvururlar. Bilim tek bir ulusa, kavme veya ırka mal edilemez. Bilimsel faaliyet tam anlamıyla insansal bir faaliyettir ve insanın mümeyyiz bir vasfını açığa vurur. Bilim bahsinde insanlar birbirleriyle uyuşurlar, aynı sonuçlara varırlar. On yedinci yüzyılın başından beri sağlanan büyük ilerlemeler Avrupa uluslarının tam bir işbirliğiyle meydana gelmiştir. Hemen hemen her konuda yapılan keşi erin başlamasında, tamamlanmasında, teessüs ve kabul aşamasına girmesinde başka başka milliyette, dinde ve mezhepte birçok bilim adamlarının adlarını yanyana buluruz. Bilimin yeryüzünde şimdi çok daha fazla yayılmış olması sonucunda, çağımızda birbirinden çok daha uzak bölgelerdeki bilim adamlarının birbirlerini daha büyük ölçüde desteklediklerini görüyoruz. Ortaçağda,İslamiyette, hem muhtelif milliyetten hem de muhtelif dinden bilginlerin birbirleriyle tam bir işbirliği yapmış olmaları göze çarpar. Yakın Doğu'da Hıristiyanlar Müslümanlara Haçlı ordularıyla saldırır ve onlarla büyük bir bağnazlıkla boğuşurken, Hıristiyan dünyasının bilim adamları İslam bilginlerinin üstün biliminden yararlanma yolunu tutmuşlardı. Avrupa'da mezhep mücadeleleri en had devrelerinde iken bilim hiçbir cephe almıyor ve bilim adamları birbirleri ile işbirliği yaparak çalışmakta devam ediyorlardı. Savaştaki muazzam rolü göz önünde tutularak, bilim çağımızda harp için tam seferber bir hale getirilmiş ve bilimsel keşi er her iki tarafça da birbirlerinden şiddetle kıskanılmıştır. Fakat bu koşullar altında bile, dövüşen uluslar bilimsel bakımdan birbirleri ile işbirliği yapmaktan, birbirlerine yeni şeyler öğretmekten ve birbirlerinin eksiklerini tamamlamaktan kendilerini alamamışlardır. Bilimsel ilişki ve işbirliği ister istemez devam etmektedir. Bilim adamları yalnız birbirlerinin keş ni tamamlamakla kalmazlar aynı keşi eri birbirlerinden habersiz olarak da yaparlar. Birbirlerinden uzak bölgelerdeki bilim adamlarının birbirlerinden habersiz olarak aynı sonuçlara varabilmeleri bilimin çok önemli bir vasfını ortaya koyar bilimsel sonuçların indî ve kişisel olmaktan uzak olduklarını ve çok genel ve olumlu nitelik arz ettiklerini beliğ bir şekilde ifade eder. Bu müstakil keşi erin çağdaş oldukları, yani aşağı yukarı aynı zamanlarda ortaya kondukları hatta her zaman denecek kadar az zaman aralıkları ile yapıldıkları da olur. Bilimin yüzünü ağartan bu müstakil ve çağdaş keşi erin örnekleri bilim tarihinde yüzlerle sayılabilir. Birden fazla bilim adamı tarafından müstakil ve çağdaş olarak yapılan keşi er arasında pek önemli olanları vardır. Diferansiyel ve entegral hesap usulü, İngiliz Newton ve Alman Leibniz tarafından, logaritma da Iskoçyalı John Napier tarafından 1614'te ve İsviçreli Joost Bürgi tarafından 1620'de müstakil olarak bulunmuştu. Henry Briggs ile Edmund Gunther da yine müstakil olarak aynı konuda önemli tamamlayıcı sonuçlara varmışlardır. Avusturyalı Mendel tarafından bulunan ve 1866-7 de yayımlanan kalıtım yasaları bilim dünyasının dikkatini çekmeksizin kalmış ve aynı yasalar müstakil olarak De Vries, Correns ve Tschermak tarafından 1900'lerde tekrar aynen bulunmuştu. Böyle ile Mariotte, kendi adları ile anılan kanunu müstakil olarak bulmuşlardır. Priestly ile Scheele oksijeni 1774'te müstakil olarak keşfetmişlerdir. Teleskop 1604'te Zacharias Jansen ve 1608'de Hans Lippershey ile James Metius tarafından müstakil olarak icadedilmiştir. Daha 1590'da yapılmış bir İtalyan modelinden de söz edilmektedir. Lippershey ile Metius'un ihtira beratları mevcuttur Jansen'in teleskop icadetmiş olduğu oğlunun ileri sürdüğü bir iddiaya dayanır. Galile teleskopun icadını 1609'da işitmiş ve bu haber onu o kadar heyecanlandırmıştı ki, haberin ayrıntısını beklemeden kendisi de bir teleskop yapmaya koyulmuştu. Galile'nin teleskopu ondan önce yapılmış olanlara üstündür. Teleskopun ilk sistemli ve bilimsel kullanılışını da Galile'ye borçluyuz. Bir keş n birden fazla bilim adamı tarafından müstakil ve çağdaş olarak yapılması o keş n değerini çoğaltır ve varılan sonucun doğru olduğuna kuvvetli bir kanıt oluşturur. Böyle keşi erin ortaya çıkması bu keşi erin yapılma sıralarının geldiğini, yani gerekli hazırlıkların tamamlanmış olduğunu gösterir. Çünkü bilimsel keşi er çoğunlukla birbirlerinin arkasına aşağı yukarı mantıksal bir şekilde sıralanırlar. Bununla birlikte, birbirleri arkasına mantıksal olarak sıralanan keşi er arasındaki zaman aralıkları için, doğal olarak, birşey söylenemez. Örneğin, kan dolaşımının keş için ilkin kalp ve damarlardaki kapakçıkların keş ve bunların görevlerinin anlaşılması gerekir. Fakat kapakçıkların keş ile kan dolaşımının keş arasında ne kadar zaman geçeceği hakkında şüphesiz ki hiçbir tahmin yürütülemez. Aynı konular üzerinde çalışan bilim adamlarının aynı sonuçlara varmaları hayret edilecek bir şey olmadığına göre, bu sonuçlara birbirlerinden az zaman aralıkları ile varmaları bir ihtimal meselesi olur. Bundan dolayıdır ki müstakil ve çağdaş keşi erin meydana çıkması bilimsel faaliyetin yoğunluğu ile beraber büyüyüp küçülür. Nitekim müstakil keşi ere son asırlarda eski zamanlara nazaran daha sık rastlanmaktadır. Çağımızda sarih ve muayyen bilimsel meselelerin çokluğu ve bilimsel çalışmanın büyük yoğunluğu dolayısıyla müstakil ve çağdaş keşi erin pek sık belirmeleri beklenebilir. Bu vaziyeti bir dereceye kadar önleyen etken bilim adamlarının yaptıkları bilimsel araştırmalardan yayın yoluyla birbirlerini haberdar etmeleridir. Newton ile Leibniz tarafından bulunmuş olan diferansiyel ve entegral kalkül usulünü hazırlayıcı çalışma ve buluşlar daha önceki çağlarda ve hatta uzun asırlarda sarih olarak izlenebilmektedir. Pratik ve iktisadî mahiyette olmasa bile, bilimsel ihtiyaçların bu çalışmaları teşvik edici tesiri de açıktır. Müstakil ve çağdaş keşi erin zamanını ve meydana çıkmasını dış ihtiyaçların tayin ettiği de düşünülebilir. Böyle bir iddia tamamıyla reddedilemese bile, bilimdeki ardarda gelen keşi erin sırasını asıl tayin eden önemli etkenin bilimin iç bünyesindeki mantıkî sıra olduğu açıktır. On üçüncü yüzyılın sonunda İran'da Kemaleddin ve Almanya'da Teodorikus gökkuşağının izahında müstakil olarak aynı sonuçlara varmışlardır. Burada dış ihtiyaçların ve ekonomik şartların hiçbir rol oynamadığı muhakkaktır. Herhangi bir teknolojik buluş pratik değerde olduğu için, ya kendisinden önce mevcut bulunan yahut da yapılan icad üzerine meydana çıkan bir ihtiyaca cevap oluşturur. Birçok icadlarda da uzun gelişme saaları boyunca icad ile ihtiyaç karşılıklı olarak birbirlerini kamçılarlar. Bazen da bu ihtira yapıldıktan sonra bir süre için pratik değerinin takdir edilmediği olur. Bunların hangisine örnek teşkil ederse etsin, birçok teknik buluşlar ancak muayyen bir bilgi kütlesinin toplanmasından sonra başarılabilirler. Örneğin, insanlar çok eski zamanlardan beri kuşlar gibi uçmak sevdasına düşmüşlerdir. Fakat balonun ve uçağın icadı ancak muayyen bir bilimsel ve teknolojik bilgi kütlesinin toplanmasından sonra mümkün olabilmiştir. Ampirik olarak yapılan icadlar da çoktur ve bunların bazısı büyük önemde bilimsel keşi erin yapılması imkanını vermiştir. Tulumba buna bir örnektir. Buhar makinasının icadındaki muhtelif başarı saalarında yarı bilimsel sentezlerden başka sırf ampirik buluşların etkisinin de büyük olduğunu görüyoruz. Buhar makinasının oldukça gelişmiş bir şekle girmesinden ve bu yolda uzun yıllar çalışılmasından sonradır ki, Carnot buhar makinası ile ilgili teorik bilgiyi bilimsel bir şekilde ifade etmiştir. Müstakil buluş konusunun teknik buluşlarla olan münasebeti araştırılırken teknik icat ve ihtiraların yukarıdaki iki şeklini birbirlerinden ayırdetmek gerekir. Sırf ampirik yollardan gidilerek ortaya konan icadlarda müstakil buluşlara çok rastlanmamasına karşı, bariz bir şekilde bilimsel esaslara dayanan icadlarda ilgi çeken müstakil ve çağdaş buluş örnekleri ile karşılaşırız. Amerikalı Morse ile ingiliz Wheatstone kullanışlı ilk telgrafı, Bell ile Asa Grey de telefonu aynı gün içinde bulmuşlardır. Müstakil buluş meselesinin ve bunun öneminin zımnî olarak söz konusu edilmesinin bir misalini daha on ikinci asrın sonuna doğru bulmaktayız. İslâm felsefecilerinden İbni Tufeyl'in Hay ibni Yakzan adlı eseri, pek küçük yaşından itibaren kendi başına kalan ve cemiyetle teması olmadan büyüyen bir çocuğun zihinsel gelişmesinin öyküsüdür. Neo-Platonizmin müdafaası için yazılmış olan bu eserde bu felsefenin üstünlüğünü ispat için çocuğun bu felse sonuçlara müstakil olarak vardığı gösteriliyor. Bizim için daha çok ilgi çeken misal, bu çocuğun kestiği bir keçi üzerindeki incelemeleri sonunda kalb hakkında o zaman mevcut gözlemleri teyideder bilgiler edinmiş olmasıdır. Burada hayalî fakat güzel seçilmiş bir müstakil keşif örneği ile karşılaşıyoruz. Orijinal felse bir kir iki kişi tarafından müstakil ve bütün ayrıntıları birbirine uygun olarak ortaya atılsa, bunların birinin öbüründen çalmış olduğunu ileri sürmekte pek tereddüde lüzum görülmez. Çini ve seramik nakışlarının benzerlikleri yardımı ile uygarlıkların birbirleri üzerindeki etkisinin incelenmesi iyice yerleşmiş ve eleştirisine gerek görülmemiş arkeolojik bir araştırma yöntemidir. Halbuki başka başka bilim adamlarının aynı sonuçlara varmaları aralarında bilimsel temas bulunmuş olmasını gerektirmez. Teleskopun kullanılmaya başlamasından az sonra, 1611'de, Galile, Scheiner ve Fabricius güneş lekelerini keşfetmişlerdir. Bu keşi er teleskopun icadından az sonra yapılmıştı. Gözle görülmesi kabil olmayan güneş lekelerinin teleskopla görülebilmesi bu keşi erin yapılabilmesine yol açmıştı. Aynı şekilde mikroskopun kullanılmaya başlaması ile eskiden görülemeyen birçok küçük ayrıntıların gözlemlenmesi için yeni olanaklar belirmişti. Bu durum karşısında hücrenin, çekirdeğin ve kılcal damarların müstakil olarak keşfedilmeleri pek doğaldı. Aşağı yukarı yeni gözlemlerden ve bunların doğru olarak anlamlandırılmalarından ibaret olan bu gibi keşi erde olduğu gibi, daha kompleks ve az çok teori mahiyetindeki bilimsel sonuçlar için de aynı mülâhazalar varittir. Çünkü bunlar da dikkatle toplanmış olgu bilgisine ve gözlemlere dayanmakta ve bilimsel ilerlemenin seyri icaplarına uygun olarak ortaya atılmaktadır. Örneğin, Faraday ile Joseph Henry endüksiyon akımını, Fresnel ile Young da dalga ve girişim kuramlarını müstakil olarak bulmuşlardır. Az kanıta dayanan ve tahmin mahiyetinde kalan bilimsel sonuçlarda da bazen aynı durumun mevcut olduğunu görüyoruz. Örneğin fosillerin mahiyeti Çin'de ve Ortaçağ İslâm dünyasında doğru olarak tahmin edilmişti. Fakat bu kir birliğinden Çin ve İslâmiyet arasında fosil konusu ile ilgili olarak bir bilgi alışverişi bulunmuş olduğu anlamı çıkarılmamıştır. Halbuki Çin ve İslam astrolojileri arasındaki özellikle teferruat benzerliklerini, bu iki bölge arasındaki kültürel temasla izah etmeye ihtiyaç hissedilmiştir. Bilim ile felsefî düşüncenin, bilim ile yalancı bilimin ve bilim ile sırf tatbikî mahiyetteki ampirik buluşların birbirleri ile birleştikleri ve meze oldukları sınır bölgelerinde, öğrenme veya iktibas ile müstakil buluştan hangisinin daha kuvvetle muhtemel olacağını tesbit etmek her meselenin hususî teferruatı ile yakından ünsiyete ihtiyaç gösterir. Arapçada aynı şiirin müstakil olarak başka başka kimseler tarafından yazılması için bir kelimeye ihtiyaç hissedilmiş olduğu ilgiyi çeker. Bu kelime tevârüd kelimesidir. Fakat ancak lâtife yolu ile bu kelimeyi kullanmak vesilesi bulunabilir. Tamamen aynı şeylerin kelimesi kelimesine aynı olarak uzun şiir şeklinde birbirinden habersiz iki şair tarafından yazılması olanaksız olsa da, konu ve söz bakımından birbirine çok benzeyen veya aynı kirleri ileri süren yazıların iki kişi tarafından birbirlerinden çalmaksızın meydana getirilmesi kabil olmayan bir şey olmasa gerektir. Çünkü nihayet bu iki yazıcının ikisi de aynı çevrede ve aynı cemiyet edebî zevkinin tesiri altındadırlar. Büyük ölçüde aynı kitapları okumaları ve aynı esin kaynaklarından faydalanmaları da tümüyle olanaklıdır. Bilimdeki müstakil keşi er bunlara benzemez. Varolan bilimsel bilgiye dayanmakla beraber, bu keşi erde yepyeni bir bilginin, yepyeni münasebetlerin ortaya konması söz konusudur. Yoksa matematik veya zik vazife ve sınavlarında meselelerini doğru hal eden bütün öğrenciler tıpatıp aynı sonuçları dünyanın her tarafından her gün buluyorlar. Bilimsel sonuçların kesinlik ve değerini gösteren kanıtlardan biri de bilimin doğru tahminler yapabilmesi ve önceden kestirme şeklinde bulduğu sonuçlarda başarılı olabilmesidir. Bunların en basit örneği ay ve güneş tutulmaları ve kuyruklu yıldızların görünme zaman ve yerlerinin önceden bilinmesi gibi gözlem ve hesaplara dayanan ve hemen tamamıyla doğru çıkan tahminlerdir. Halley kuyruklu yıldızı yetmiş yıllık bir zamandan sonra günü gününe ve saati saatine beklenen yerden geçmiştir. Doğru tahminler bilimde eksik değildir. Tahminin yapılması için gerekli olan bilgiden bilinen yönler ne kadar çok ve bilinmeyenler ne kadar azsa, tahmin de o derece emin ve kolay olarak yapılabilir. Tahmin ile yepyeni bilimsel sonuçlar da bulunabilir. Esasen birçok bilimsel sonuçlar muhayyile yardımı ile yapılan tahminlerdir diyebiliriz. Büyük özgünlük istemesine ve oldukça elverişsiz koşullar içinde yapılmış olmasına rağmen, müstakil ve çağdaş keşif şeklinde ileri sürülmüş olan güzel bir tahmini örnek olarak alalım. Newton yasalarının bulunmasından beri gezegenlerin yörüngelerindeki intizamsızlıkların gözlem ve hesaplarla incelenmesi devam ediyordu. Bu konuda birçok bilgiler toplanmış ve çeşitli pürüzler giderilmişti. Fakat bir taraan ince hesaplarla bulunan, diğer taraan da duyarlı teleskoplarla görülen gezegen yerleri arasında yine birtakım uyuşmazlıklar mevcuttu. Bunları izah etmek ve bu pürüzlerin hesabını vermek için, İngiliz Adams ve Fransız Leverier müstakil olarak yeni bir araştırma çığırına yöneldiler. Müşahede edilen hesap dışı intizamsızlıkları doğurabilecek meçhul bir gezegenin kütle ve vaziyetini hesaplamaya ve tahmin etmeye çalıştılar. Böyle bir gezegenin mevcudiyetini tahmin ve kabul etmek bir hipotez ileri sürmekten başka birşey değildi. Fakat bu hipotezler doğruluğu doğrudan doğruya gözlemle tayin edilebilecek, hipotez kurama inkilap etmeyecekti, dönüşmeyecekti. Yani bu hipotez ya olguya dönüşecek yahut da yanlışlığı meydana çıkarak terkedilecekti. Çünkü bu hipotezle müşahede edilebilir bir tahmin yapılıyordu. Dikkate değer ki, gözlem yardımı ile doğruluğu gösterilmedikçe, bu hipotez kısır döngülü hipotez olarak vası andırılabilir. Yapılan tahmin doğru çıktı ve Neptün gezegeni keşfedildi. Yepyeni bir gezegenin mevcudiyeti ilk önce tahmin ve hesapla bulunmuş ve bundan sonra da gezegenin kendisi teleskopla görülmüş oldu. Hususuyla Uranüs yörüngesinde karşılaşılan güçlüklerin belki yeni bir gezegenin keş ile hal edilebileceği ilk önce Adams'ın aklına gelmişti. Fakat gerekli yardım ve araçları elde etmekte çabuk davranamadığından, bu işe kendisinden biraz daha sonra fakat müstakil olarak başlamış olan Leverrier sonucu daha önce aldı. İleride de söz konusu edileceği gibi, uygulamalı bilimsel zihniyetin zorunlu olarak, muayyen ve