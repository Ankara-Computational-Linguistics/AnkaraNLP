kuzeye bakar, 10 basamak taş merdiven ile çıkılır. Kale içinde ancak dizdar, imam, müezzin ve 50 nefer evle­ rinden başka bir şey yoktur. Her adamı koymazlar. Daima bek­ çileri Dürzi'den korkup muhafaza ederler. Kethüdayeri ve serdarı yoktur, zira gayet ıssız yerdir. Eşeği­ ni kaybeden varmaz. Ama bu hakir aziz canımı kaybederek var­ dım. Ve bütün halkı Tat ve Nusayri'dir. 20 dükkânı ve 1 hanı vardır. Bu kale içinde bir ibretlik ma­ nastır var ki yapı kalıntılarına insan dikkatle baksa hayran olur. Bunda olan mermercilik sanatı İstanbul'da, Ayasluk'ta ve Atina'da yoktur. Hatta 1075'te Alman diyarında bu hakir bu Cübeyle'deki büyük kiliseyi sorup Ah eski mabedimizdir der­ lerdi. Meğer Şem'ûn-ı Safâ burada kalırmış. Gerçekten de gör­ meye değer bir kilisedir, ancak bugün içinde at, katır ve deve bağlı handır. Bu kalenin liman tarafı yalın kat kale duvarıdır, lim anı 200 adet barca alır hoş limandır. Ağzında 2 mendirek kuleleri var, iyi yatak limandır. 444 Bunu da seyredip Dizdar Kasım Ağa'dan 10 tüfenkli yoldaş alıp yine kıbleye 3 saat deniz kıyısı gidip, Hazret-i İbrahim Köprüsü Habur Nehri üzerinde üç gözdür. Bu nehir Dürzî dağların­ dan gelip bu mahalde Akdeniz'e karışır. Bu mahalde bir han var­ dır, Hazret-i İbrahim yaptı, derler. Bu mahallin sol tarafları ki doğudur, yüksek dağlar üzerinde kat kat kale gibi Dürzî köyle­ ridir. Allah korusun yanlarına varılmak imkânsızdır. Hatta bizi gördüklerinde köyden köye ateşle işaret verdiler. Yine 3 saat kıbleye gidip Nehrü'l-kelb üzere 2 göz gökkuşa­ ğına benzer bir köprü vardır ve bir küçük hanı var. Bu nehir doğu tarafında Maanoğlu dağlarından gelip bu köprü dibinde Akdeniz'e karıştığı yerde bir kumsal yerde at ka­ dar bir köpek Allah'ın emriyle taş olmuş bir Tanrı eseridir. Allah'ın hikmeti, bu mahalden bir gün Hazret-i Yakub oğlu Hazret-i Yahuda bu Kelbü'l-akabe dedikleri dar mahalden geçer­ ken hemen bu köpek arslan gibi Hazret-i Yahuda üzerine saldı­ rınca öfkeli şehzâde hemen bir kere, Ey köpek. Allah'ın em ri ile taş gibi kal. dedikleri gibi taş olup hâlâ dört ayak üzere arslan gibi durur. Acayip hikmettir ki çok sert çakmak taşıdır. Bu kadar bin yıldan beri şiddetli sıcakta ve deniz dalgasından asla şekli değişmemiş bir köpek suretidir ki Tanrı eseridir. Bu Nehrü'l-kelb [Köpek Nehri] üzere üç göz Cisrü'l-kelb [Köpek Köprüsü] gayet sağlam köprüdür. Bir gözü Cübeyle tarafındadır ki o tarafta bir kayayı oyup dört köşe bir mermer üzere köprünün tarihi sene 700'dür. Sultan Kalavan binasıdır. Köprü­ yü geçince o Bîsütûn Dağı, Köpek Nehri kenarında Ferhadi külünkler ile dağ deliciler Ferhad gibi oyup bir yol etmişler ama ge­ çen insanlar aşağıda akan Köpek Nehri'ne baksa aklı gider. Bu hâl ile yalçın kayalar içinde göklere çıkıp Kelb Akabesi derler bir tehlikeli yerdir. Bütün zamanlarda bu mahalde yol güvenliği yoktur. Zira bir tüfenkli bir kayaya dursa kuş uçurmaz, öyle bir sarp ve dar yerdir. Hatta hakir 1058 [1648] tarihinde Sultan IV. Mehmed Han'ın tahta çıkışında Silâhdar Murtaza Paşa ile Şam'da iken bu 445 Köpek Nehri geçidinden 70 tüfenkli adamla geçerken seher vak­ tinde bu mahalde bir büyük cenk edip hepimiz yaya olup 2 saat kızgın cenkten sonra 2 adam şehit, Dürzîlerden 7 adam katle­ dildi. Köpek Akabesi'nde köpek cengi edip hırlaşarak cenk ede­ rek hamd olsun selametle geçtik. Ama şimdi 15 adamla çekin­ meden geçtik. Zira bu nehrin Cübeyle tarafı Trablusşam hükmü­ dür, tamam olup beri tarafı Sayda Eyaleti'ne mutasarrıf Hacı İs­ hak Paşa hükmünde olmakla zapt u rabtı iyi hâkim olmağın bu KelbüT-akabe 'yi selâmetle geçip, Tarrahin Burcu Sayda hudududur. Bu mahalde bir büyük körfezdir. Enli yeri dağlar içine girmiş büyük bir limandır, ama ağzı batıya açıktır. Deniz kıyısı öyle taşlık yerlerdir ki at ayak ba­ sacak yer bulamayıp hep yaya yürüdük. Yüz bin sıkıntı çekerek Cübeyle'den bu mahalle 9 saatte gelip evler ve dut bahçeleri için­ de giderek, Beyrut Nehri Maanoğlu dağlarından gelip bu mahalde de­ nize karışır. Bu nehir üzerinde 9 göz sağlam bir köprü var ki bu eyalette benzeri yoktur. Bu köprü dibinden denize kadar Sayda ve Beyrut gemileri burada kışlaya bağlanırdı. Bu köprüden yine yaya olup bağ u bahçeler içinde 8 bin adım gidip, Muz yurdu, Beyrut Kalesi'nin özellikleri İspanya keferesi yapısıdır, daha sonra Rum eline girmiştir. Sonra (—) tarihinde Çerkezler zamanında Şam Hâkimi Senyal Bey ansızın Rum elinden fethedip Maanoğlu atalarına vermiştir. Daha sonra 921 tarihinde Selim Han'a itaat ederek kalenin anah­ tarlarını teslim edip Sayda Eyaleti hükmünde iltizam ile sancak olmuştur. Ama diğer sancaklar gibi köy ve kasabalarında timar ve zeamet yoktur. Alaybeyisi ve çeribaşısı da yoktur. Beyi de sefere memur olmayıp iltizamında olan 200 kese tahsiline memurdur. Bin asker ile asi dağlarda cenk ederek mal tahsil edip kendine de 100 kese hâsıl olur yüksek sancaktır. Hükmü altında 600 pare kale gibi dağlar içinde mamur Dürzî köyleridir. 150 akçe şerif kazadır ve 8 nahiyedir. Senede 20 kese kadıya mahsul hâsıl olur. Kethüdayeri, yeniçeri serdarı, müftüsü, nakibüleşrafı ve ayanı kibarı vardır. 446 Şehri deniz kıyısında iki burun ortasında bir kumsal yerde süslü şehirdir. Bu iki burunda deniz içinde 2 sağlam liman kale­ leri inşa olunmuş ki her biri sağlam ve müstahkem burçlu güzel kalelerdir. Başka dizdarları, yüzer adet hisar erleri ve cebehaneleri vardır. Limana nazır büyük toplan vardır, daima kâfir kor­ kusundan hazırdırlar. Bir liman kalesi gümrükhane önünde yalçın kaya üzere dört köşe bir şeddadi yapıdır. İçinde dizdar, imam ve neferden başka bir şey yoktur. Her gece neferleri gelip bekçilik ederler. Güneye bakan bir demir kapısı var, içinde 1 camii ve 2 hur­ ma ağacı var ki göklere yükselmiş. Gariplik bunda ki bu kule bir yalçın kaya üzerinde olup içindeki hurmalar o kaya üzere yetiş­ miş, acayip hikmettir. Kapısı önünde deniz üzere köşk gibi bir tahta bina mescidi var, gelen gidenlerin dinlenme yeridir. Bu limanın öbür burnunda da bir iç kaledir. Karadan 200 adım açıktadır. Dört tarafını derya döver. Bu kaleye de karadan bir ince duvar köprü ile varılır. Ama göz göz köprü gibi değildir, liman duvarıdır. Bu kale de dört köşe bir sarp mendirektir. Çepçevre büyük­ lüğü 300 adımdır ve gayet sağlamdır. Denizden bir minare boyu yüksektir. Bütün topları limana nazırdır. Gece gündüz dizdarı ve neferleri mevcuttur. İçine dizdar, imam, müezzin ve 150 nefer­ den başka kimse giremez. Bunda da bir cami ve âbıhayat sarnıç­ ları vardır. Güneye bakan bir demir kapısı vardır. Bu limana büyük gemiler giremez. Döküntülü kayalı yerler vardır. Bütün rüzgârdan emin iyi liman olmakla açıkta demir atıp yatarlar. Ama yıldız ve karayelden sakınmak lâzımdır, zira limanın ağzı o rüzgârlara açıktır. Bu limanın kıyısında iskele başında 200'den fazla bezirgân mahzenleri ve 16 büyük hanı var, sanki her biri birer sağlam ka­ ledir, mal ve erzakla doludur. Bu mahalde iskele başında güm­ rükhane köşkü var, daha önce bir çeşme imiş zamanla bu köşkü inşa edip eminhane olmuş. Köşkün duvarında çeşme olduğunun işareti, dört köşe mermer üzerinde iri yazı ile Karahisarî tarzı bir yazıdır ki meğer İstanbul'da ola. Tarih Bismillâhirrahmânirmhîm, İnşâu hâzihi's-sebîli'l-mübâreki elabdü'l-fakîr ilâllâhi'l-kadîr memlûkü'l-merhûm es-Sultanu's-sa'îd 44 7 Ketebehû Dede Muhammedel-fakîr. [L. 729i Usta bu mermere öyle mermercilik edip bir keski vurup kazmış, sanki kudret eliyle yazmış. Böyle bir sihir etmiş. Kısa­ cası görmeye muhtaç büyüleyici bir yazıdır. Bu liman kalelerinden başka büyük Beyrut şehri varoşu bir büyük kaledir. Bir düz yerde yapılmıştır. Eski zamanda gayet sağlam imiş, zamanla nice kere kuşatma gördüğünden bazı yer­ leri yıkılıp olup yine tamir olarak yamalı hırkaya dönmüş. Ama yine büyük varoştur ve batı tarafı hâlâ sağlamdır. Beş köşedir ve büyüklüğü çepçevre 4.450 adımdır. Kule ve burçları muhkemdir ve (—) kapılardır. Batı tarafından başka hendeği yoktur ve güney tarafındaki yer kumsaldır. Bu büyük­ lükte olan varoş içinde (—) mahalle ve 2.600 toprak kireç ile ör­ tülü saraylar ve diğer hanelerdir. Bu şehir içinde toplam 37 mihrap ve 7 hutbedir. Bunlar­ dan kalabalık cemaate malik dört tarafı çarşı pazar olan Ulu Cami'dir. Yan kapıdan yan kapıya kadar boyu 150 ayaktır ve eni 120 ayaktır. Daha önce bir kilise imiş. Kefere elinde iken gün doğusuna mihrabı bugün kapıdır. Hâlâ bizim mihrabımız yan duvara yapılmıştır ki arzının gereği kıblemize öyle uygun ol­ muştur, zira bu şehrin arzı diğer arza aykırıdır. Ve mihrabımız üzere İnnemâ ya'miirü mesâcidallâh/Allah'ın mescitlerini ancak... olanlar imar ederler. [Kur'ân, Tevbe, 18] yazılmıştır. Cami içinde 8 yapma sütun toloz kemer eski yapıdır. Sağ tarafındaki yan kapı üzere Hayre Bay fethinin tarihi yazılmış­ tır. Bunda olan kalabalık cemaat, talebe ve ruhaniyet Şam'da Ümeyye Camii'nde Mısır'da Ezher Camii'nde yoktur. 50 yerde ders görülür. Ağzına kadar derviş doludur. Bir aydınlık cami de Paşa Sarayı yakınında Seyfoğlu Assaf Paşa Camii'dir ki gayet aydınlık, şirin sanatlı ve süslü camidir. Cami içinde 4 adet somaki sütun üzerinde bir mavi kubbe var ki sanki gök kubbedir. Bu camiin boyu ve eni yetmişer ayak­ tır. Ama bu şehirde ve başka diyarda misli yoktur, meğer Ha448 leb Kilisi'nde Canpolatzade Camii ola, öyle cennet gibi bir ca­ midir. Çarşı içinde Mir Münzir Camii. Bu da sanatlı camidir ama bunun avlusu diğerlerinden sanatlı ve açık camidir, avlunun dört tarafında 8 cilâlı ve parlak sütunlar var ki insanın yüz rengi bel­ li olur. Avlunun ortasında 10'a 10 bir hoş havuzunda tatlı suyu akıp cemaat abdest alırlar. Biri Amrî Camii'dir. Bu da eski tarz camidir. Bunlardan baş­ ka mescitlerdir ki hepsi 37 mihraptır. Hepsinde talebe ve fuka­ ra vardır. 4 hamamdır ama Paşa Sarayı yakınındaki Seyfoğlu Hama­ mı, hoş ve aydınlık hamamdır. Eğer Seyfoğlu Sarayı'n anlatsam denizde damla güneşte zer­ re anlatılmaz. Avlusu içinde limon ve turuncun çiçekleri insanın dimağını kokulandırır. Bu ağaçların gölgesinde deniz gibi uzun­ lamasına bir büyük havuzu var ki insan baktıkça taze can bulur. Bu şehirde 17 medrese, 8 sıbyan mektebi, 7 hayat çeşmesi, 300 dükkân, 40 kahvehane, 8 bezirgân hanı vardır. Bedesteni ol­ madığından bu hanlar bedesten olup tüm kıymetli kumaşlar bu­ rada bol bol bulunur. Ancak zalim şehrin sokakları dardır, insan kalabalığından omuz omzu sökmez dar yollardır. Ama bu yol­ ların iki tarafı kaldırımdır. Bütün yapıları kârgir kemer ve toloz sağlam binalardır. Dükkân ve hane kapıları ve pencere kepenklerinden başka ağaç bina yoktur. Bolluk şehir olduğundan bu şehir içinde bütün insan çeşitle­ ri mevcut olup Arap, Dürzî ve Teymanî kavmi mevcuttur. Hep­ si renkli kereke giyip başlarına beyaz şaş ve muhattem sararlar. Kadınları başlarına gümüş ve saf altın arakiyeler giyip beyaz çarşaf bürünüp sarı çizme giyerler. Daha önce bu şehrin havası kötü imiş, sonra Maanoğlu şeh­ rin kıble tarafındaki ovanın boyuna ve enine birer saatlik yerini binlerce adamlar kazıp 500 bin sanavber ağaçları dikmişler, hâlâ bir büyük ormandır, içinde insan kaybolur. Gerçekten büyük bir iyiliktir ki bu güzel ağaçların güzel kokusu şehrin önceki ağır kokusunu defetmiştir. Hâlâ suyu ve havası güzel olup mahbûb ve mahbûbesi de iyidir. Haddizatında bir diyarda çam ve fıstık ağacı olup halkı çam 449 bardağından su içerler. Eski hekimler sözüne göre gayet fayda­ lıdır. O orman içi hâlâ bu Beyrut halkının dinlenme yerleridir. Bütün ağaçlar çırpı ile sıralı dikilmiş yüksek ağaçlardır. Bu şeh­ rin dört tarafı dut ve zeytin ağaçları ile süslenmiş mahsullü bir eski şehirdir. Beyrut ziyaret yerleri El-İstemmül-Haram hazretleri Resulullah'm halasıdır. Sırrı aziz olsun. Köprü yakınında Hazret-i Hızır makamı, mamur bir tek­ kedir. Bir hayli fukarası vardır. Limon, turunç, hurma ağaçları ile süslü aydınlık bir tekkedir. Şehrin doğusunda Şeyh Ebü'nNidâ. Bu şehri gezip dolaşıp ziyaret edip dostlarla ve ahbaplarla vedalaşıp hâkimden 5 adam kılavuz alıp kıble tarafına 1 saat gi­ dip, Burter Köyü Bir dere içinde bulunan 200 Fellah evli ve bir camili bir mamur beldedir. Beyrut hâkiminin hâssıdır. Voyvo­ dası hükümet eder nahiyedir. Suyu ve havası hoş olduğundan Veys el-Karanî muzu burada yetişir. Nice bin insanının işi ve ge­ lirleri bu muzdur. Senede 11 yük akçe hâsıl olur, gayet mahsul­ dar köydür. Ama Allah'ın emriyle Yemen'den sonra bu mertebe­ de olan muz bir diyarda olmaz. Şam, Haleb ve Mısır'a bundan nice bin deve yükü gider. Muz ağacının şekli ve özellikleri Bu muz bir tuhaf ağaç­ tır, iki adam boyu olur daha yüksek olmaz. Gövdesi uyluk ka­ lınlığı olup ağacını sıksan suyu çıkar. Her bir yaprakları kilim kadar uzunlaması olur, flandra bayrak gibi salınır, gayet yeşil yapraklardır. Meyvesi de bir turfa meyvedir. Yılda bir kere verir, başka vermez. Sonra onu dibinden keserler, kamış gibi biri daha dibin­ den çıkar. Meyvesi yaprağı yanında bir kol kalınlığı daim ucun­ da bir sini büyüklüğünde, bir sininin dört tarafında 200-300 pat­ lıcan ve küçük hıyar gibi önce yeşil, sonra san sarı hâsıl olup ol­ gunlaşınca araba tekerleği gibi sıra ile dizilip durur. Sonra kesip kabuğu soyulup şekerle veya şekersiz yenir. Gayet leziz, besleyici ve hazmı kolaydır, yüksek derecede sı­ caktır. İnsanın bedenine kuvvet verip et yemiş kadar doygunluk verir, sanki taze pelte köfteri gibi tazedir. Çekirdeği gibi bir şeyi 450 yoktur. Ancak kökünden çıkan filizlerini dikip yetişir. Sanki ka­ mış nevindendir ama ağacı daima su içinde durmak ister. Muz ağacının yaratılması sebebi O gün ki Hazret-i Mefhar-i Mevcudat ve Server-i Kâinat Uhud gazasında mübarek dişlerinin kırıldığını Yemen'de Veys el-Karanî hazretleri duyup, Ayâ Hazret-i Risalet'in şehit olan mübarek dişleri bu mu­ dur, yoksa bu mudur. diye mübarek dişlerin çeke çeke biri kal­ mayıp mübarek ağzı yarı ile kanını yere tükürünce Allah'ın em­ riyle o kandan hemen muz ağacı çıkıp o saat meyve verip ilhâm-ı Rabbani ile Veys hazretleri yiyince açlığını giderir. Gerçekten de yaşlı kimselerin katr-ı nebatıdır. Yaratılış hikmeti budur. Bu köy hâkimi hakire 50 batman kadar muz verip şekerle yi­ yerek oradan kalkıp 3 saat, ' Nama Köyü Oradan yarım saat, Demiz Nehri Maanoğlu dağlarından gelip bu mahalde der­ ya gibi Akdeniz'e karışır. Atlarla güçlükle geçtik. Gayet leziz ve darplı aktığından asla köprü kabul etmez. Baharda gemi ile ge­ çilir. Oradan yine deniz kıyısı ile, Muksabiyye Köyü 100 haneli, 1 camili Müslüman köyü­ dür. Onu geçip yine deniz kıyısı ile kıbleye gidip, Ciyeyye Köyü 200 evli, bağlı bahçeli, âbıhayatlı ve 1 camili mamur ve şenlikli köydür. Deniz kıyısında yüksek ağaçlar için­ de bir kubbe vardır, bu köy Sayda ve Beyrut ulemalarına göre o Hazret-i Yunus Nebi türbesidir. Balık Hazret-i Yunus'u bu ma­ halde ağzından çıkarıp bir zaman sonra vefat edip burada defnedilmiştir, derler. Gerçekten bütün Sayda, Beyrut, Trablusşam âlimleri] bu inançtadırlar ki Hazret-i Yunus bin Mitte, ümmetinden yüz çevi­ rip Musul diyarından bu mahalle gelip bir gemiye binip Mısır'a giderken gemileri deniz dalgasına kapılır, kura ile denize bir­ kaç adam atarlar. Allah'ın hikmeti uğursuz kuranın biri Hazret-i Yunus'a düşüp aman vermeyip denize atarlar. Hemen o dem bir balık dem çekip Hazret-i Yunus'u yutar. Kırk gün kırk gece ba­ lığın karnında konuk olur. Zavallı balık yuttuğuna pişman olup yedi denizi yedi kere dolaşır. Sonunda sindiremeyip bu Say­ da yakınında Ciyeyye Köyü'nde balık karaya düşüp Hazret-i Yunus'u dışarı çıkarır. 451 Hazret-i Yunus'un bu macerasının aslını bazı tarihçiler öyle yazmışlar ki, Hazret-i Yunus, ümmetlerinden ayrılıp kavminden incindiğinde, Yâ Rab. Bu kavim bana iman getirmezler. Bunları kah­ reyle veya beni bu asilerden kurtarıp yedi deniz seyahatini na­ sip eyle diye dua eder. Duası kabul olup bu Sayda şehrindeki makamında gemiye binip Allah'ın emriyle Yunus Nebî'yi de­ nize atarlar. Cenâb-ı Bârî yedi denizi balık karnında gezdirip kırkıncı gün ki Aşura günü idi, bütün balıklar Yunus balığı­ na saldırır, onların saldırısından Hak emri ile balık buraşa ge­ lip çıkar. Gerçekten deniz kıyısında bir küçük kubbedir, ama yine mescittir. Kubbenin kapısı önünde bir kumsal yerde beyaz ki­ reç ile yapılmış nurlu bir kabir vardır, bütün Sayda âlimleri Yu­ nus odur, derler. Bu Hazret-i Yunus mezarı olduğuna bu da de­ lildir ki Cenâb-ı Bârî Hazret-i Risâlet'e Hazret-i Yunus hakkında hikâye yoluyla bu âyeti indirmiştir. Ve üstüne (gölge yapması için) kabak türünden geniş yapraklı bir nebat bitirdik [Kur'ân, Saffât, 146] buyurmuşlardır ki Hazret-i Yunus balık karnından çıplak çıkıp bitkin ve yorgun şiddetli sıcakta öylece yatarken Cenâb-ı Bârî peygamberini esirgeyip o an mübarek vücudunu korumak için kabak ağacını yaratıp o büyük yaprakları Hazret-i Yunus üzeri­ ne gölgelik olur. Hâlâ türbesi etrafında o yabani kabaktan geçil­ mez. Ve Sakız Adası'ndan başka yerde sakız ağaçları olmazken nice sakız ağaçları vardır. Hikâye (—) tarihinde Mısır padişahlarından Yusuf Salâhaddin bu Sayda'yı Frenk kâfiri elinden zorla alıp mutasar­ rıf iken kâfirler, Bizim asıl vatanımızı bu Yunus Peygamber orada olduğun­ dan Muhammedîler de ona rağbet ettiklerinden eski şehrimiz elimizden gitti deyip 20 pare gemi ile Hazret-i Yunus'u ve 500 pare gemi ile 40 bin Frenk Sayda Kalesi'ni kuşatır. Bu 20 pare geminin kefereleri Hazret-i Yunus'u kabrin­ den çıkarıp Ispanya'ya götürelim düşüncesinde iken 20 gemi­ nin kâfirleri tamamen yanıp kül olurlar. Bir keskin rüzgâr da çı­ kıp Sayda Kalesi'ni ele geçiren 500 pare gemi deniz dalgasından birbirlerine vura vura parça parça olup karaya düşerler. Bir can 452 bile kurtulmayıp esir olup Sayda halkı kurtulurlar ve bol gani­ mete sahip olurlar. Hazret-i Yunus'u yutan balığın kemikleri hâlâ nur dolu me­ zarın civarında gömülüdür. Bütün Arap şeyhleri bu konuda gö­ rüş birliğindedir. Ama hakir 1059 [1649] tarihinde Bağdad'a giderken yolu­ muz Musul Kalesi'ne uğrayıp Musul'un karşı tarafında Şattularap Nehri aşırı Bağdad toprağında büyük bir türbe içinde san­ dukası, türbedarı ve vakıfları ile büyük bir yapı içinde yatmak­ ta olan Hazret-i Yunus'tur dediler. Hatta Bağdad müftüsü olan Molla Mustafa Efendi'den sordum Sultanım ta Şam-ı şerife iki merhale yer Sayda Kalesi yakı­ nında yatan Hazret-i Yunus alâmetleriyle, ya o nedir. dedim. O zat, Evet, Hazret-i Yunus bu Musul, Nusaybin ve Şehrezol taraf­ larına gönderilmişti. Ama kavmi bundan mucize istediler. Nice mucizeler gösterdi, ancak hiçbiri imana gelmeyince memleketi terk etti. Zira ol asırda bu bölgeler küçük beylikler idi. Sonunda Hazret-i Yunus seyahat ile Sayda adlı şehir yakı­ nında bir müddet oturup orada makam edinmişti. O diyardan da kalkıp deniz seferi ederken deniz dalgasından kurtulmak için Hazret-i Yunus'u denize attılar. Hemen o an bir balık Hazret-i Yunus'u yuttu. Bir gönderil­ miş peygamber onun karnında olunca başına kıyamet kopup Akdeniz'i yedi kere dolaşıp Sebte Boğazı'ndan dışarı çıkıp Bahr-i Okyunus'u, Bahr-i Muhit'i ve Bahr-i Çin'i, sözün kısası yedi der­ yayı dolaşarak Lahsa Denizi'nden içeri girip oradan Basra'ya gelip Şattularap ile baş yukarı Bağdad'a geldi. Fakir balık onu da can havliyle geçerek ta Musul'a geldi. Zavallı balığın gitme­ ye dermanı kalmayıp burada Hazret-i Yunus'u çıkardı. Balık da ağır yükten kurtuldu. Hazret-i Yunus'u ümmetleri görüp bin bin hamd ederler. İnkârcılardan nice bin adam bu hâli görüp insafâ gelip İslâm ile şereflenir. Yüz yıl bunda peygamberlikle yaşayıp burada defnedilir diye anlatıp, Sayda yakınındaki makamlarıdır diye buyurduklarında onlara karşılık için daha önce Bağdad müftüsü olan Zeynelâbidin Efendi buyurdular ki 453 Evliyâ Çelebi, bütün güvenilir kitaplarımızın birleştikle­ ri Haleb'de Hazret-i Zekeriya, Şam'da Hazret-i Yahya, Kudüs'te Hazret-i Musa ve Halilü'r-rahman'da yatmakta olan bütün pey­ gamberler ile bizzat Medine'de Hazret-i Muhammed Musta­ fa yatmakta olduğu her sene sicill-i şer'e kaydolunup Al-i Os­ man padişahına arz olunup Kudüs, Şam ve Haleb'de ve bütün Arz-ı Mukaddes'de olan peygamber makamları doğrudur. Ama diğer peygamberler Nuh Tufanı'nda ve zamanın geçmesiyle de­ ğişip belirsiz olmuşlardır. Şam'da Ümeyye Camii mihrabı önün­ de 12 bin peygamber medfundur, derler, bazı tarihçiler erze berze arasında medfundur, derler. Doğrusunu Allah bilir diye ce­ vap verdiler. Sözün kısası Sayda yakınında Hazret-i Yunus'u bu hâl üze­ re ziyaret edip 1 Yâsin-i şerif okuyup ruhlarından yardım iste­ yip yine deniz kıyısı ile 1 saat taşlık içinde gidip, Rümeyle Köyü Bir sarp tepe başında kale gibi bir köydür. Onu geçip bir saat taşlık, bir saat kumsal ve yarım saat toprak­ lı yerler geçerek Evvel Nehri üzerinde Evvel Köprüsü derler, bu nehir Maanoğlu dağlarından gelip bu Evvel Köprüsü yakınında denize karışır bir âbıhayat sudur. Kaynağı karlı dağlardır. Gayet leziz olduğundan geçmişte bir padişah, Ferhad gibi bu nehrin yukarısından dağları 8 saat yerden keserek Sayda yakınma ge­ lince kemerlerle Sayda şehrine getirmiştir. Hâlâ şehir içinde kul­ lanılan o berrak sudur. Ondan başka şehrin tüm bağ ve bahçele­ ri bu nehir ile bulanır, büyük hayrattır. Bu nehir üzerinde Evvel Köprüsü'nden geçip bir saat daha Sayda bağ, bahçe ve bostanları içinde seyrederek ta Beyrut'tan dokuzuncu saatte, Sayda Kalesi'nin özellikleri Eski zamanda İspanya keferesi yapısıdır. Hicret'in 26. sene­ sinde Hazret-i Ömer Kudüs-i şerifi fethedince bu kaleyi de fethetmişti. Camiler yapıldıktan sonra yine kâfirlerin eline geçip (—) tarihinde Mısır sultanlarından Melik Nasır ibn Kalavan ta­ rafından tekrar fethedilmiştir. Sonra (—) tarihinde Yavuz Sultan Selim Mısır seferine çıktıklarında bu Sayda Hâkimi Karçığa Bay Osmanlı'nm gücüne karşı koyamayacağını anlayıp Şam'da kale­ 454 nin anahtarlarını padişaha teslim etmiştir. Yazım sırasında Şam Eyaleti'nde iltizam ile sancak olmuştu. 1071 tarihinde Sultan IV. Mehmed zamanında Köprülüoğlu Fazıl Ahmed Paşa Şam valisi iken bu sancağı yeniden yazıp eya­ let olmaya tahammülü olduğunu görmüştü. Kuneytara evkafı Süleyman Han vezirlerinden Lala Mustafa Paşa evkafıdır ki 300 adet mamur ve şenlikli köyleri vardı ki sanki her biri birer ka­ saba idi. Bu kadar zamandan beri Allah'ın vakfıdır, diye göz yu­ marlardı. Ancak Köprülüoğlu Ahmed Paşa yazıp vakıftan geçi­ nenleri, imaret ve diğer giderlerini karşılayacak kadar alıkoyup geri kalan köylerini Sayda Sancağı'na katıp bir eyalet yazmıştır ki hâlâ vezirliktir ama Trablusşam gibi iltizamdır. Eyaletinde olan sancaklar bunlardır ki yazılır Evvelâ Beyrut Sancağı, Safet Sancağı, Akka Sancağı, Türabî Sancağı, Sayda Sancağı paşa tahtıdır ve Cebel-i Maan Sancağı. Bu sancaklarda alaybeyi, çeribaşı, timar ve zeamet olmayıp 2.060 parça asi köyler ve diğer köyler iltizam ile eyalet olmuştur. Paşasının padişah tarafından hâss-ı hümâyûnu 811 bin akçe­ dir. Paşasına sefer yoktur, zira mansıbı üzerine (—) kese maktudur. Paşası bu kadar asi köylerden bu devlet malını tahsil etmek için 2 bin yaya asker ile zapt eder, kendisine de hesap ve masraf­ tan sonra 250 kese kalır. Bu eyalet 500 akçe pâyesiyle 300 akçe mollaya da verilir, 7 nahiyesi var. Mollaya senede 5 bin guruş hâsıl olur. Hacı İshak Paşa zamanında acayip mamur ve şenlikli eyalet olmuştu. Bütün halkı dağlarda Dürzî ve Teymanî 70 mezhepte karışık, her türlü mahlûkat bulunur haşarattır. Bu Sayda Kalesi Akdeniz kıyısında bir küfegili kaya üzere dörtgen kuzeyinden kıbleye uzunlamasına eski yapı bir kaledir. Dört köşe büyüklüğü 3.700 adımdır ve hendeksizdir. 4 kapısı vardır. Kıble tarafına Hayme Kapısı. İki yanı doğu­ ya açıktır. Biri deniz kıyısında iç kaleye gider, kuzeye bakan bir küçük kapıdır. Bundan iç kaleye varınca derya üzerinde 500 adım şeddadi yapı köprü ile iç kaleye varılır, 11 göz taş köprüdür. İç kale deniz içinde sanki bir adada yapılmış sağlam bir kaledir. 455 Çevresi 500 adım küçük kaledir. Ama cebehanesi ve balye­ mez topları kirpi gibi limana bakmaktadır. Dizdarı ve 200 adet hisar eri vardır. Hüküm sahibi ağalık­ tır, nice bin pare gemilerin her birinden beşer guruş liman hakkı alır. Hatta hakir (—) tarihinde IV. Mehmed Han tahta çıktığında [1648] Murtaza Paşa fermanıyla bu Sayda Kalesi kullarını yokla­ maya gelip bin esedî guruş aldım. İyi dizdarlıktır. Daima kale­ nin kıbleye bakan demir kapısı önündeki Lonca köşkünde diz­ dar oturup top menzilinden uzak gitse azlederler, sanki hapis­ tir. Gece gündüz beş vaktini kale kapısı önündeki mescitte kılıp o köşkte oturur. Bu kale içinde Selim Han Camii ile dizdar, kethüda, imam, müezzin ve nefer haneleri ve 2 buğday ambarından başka bir yapı yoktur. Bir uzun ibretlik hurma ağacı var ki bu ada içinde göklere uzamıştır. Hakir Bağdad, Basra, Lahsa ve Aden'de öyle iri ve yüksek hurma ağacı görmedim. Vilâyetin yaşlıları bu hur­ ma için bin yaşındadır, dediler. Alâmeti odur ki salkımı az oldu­ ğu mahalle yakın kıble tarafına eğildiğinde o ağaç bin sene yaşa­ mıştır, diye anlattılar. Allah'tan başka kimse gaybı bilmez. [Kur'ân, Nemi, 65] Bu Sayda Limanı, bu iç kale önünden batıdan doğu tarafın­ da şehir ucuna kadar boyu 2 bin büyük bir limandır. Kefere elin­ de iken gayet mamur ve şenlikli liman imiş, hâlâ bazı yerleri mamurdur. Çoğu haraptır, ama yine iyi demir tutar yapma li­ mandır ki insan becerisi değildir. Deniz içinde Yecüc Şeddi gibi şeddadi yapılar inşa etmişler ki insan hayran olur. İç kaleden ta­ rafa derya içre kapı imiş, tüm gemiler oradan girer. Tanrı'nm hikmeti bu limanın kuzeyinde deniz içinde kud­ ret eliyle uzun uzun kayalar dizilmiştir. Akdeniz coşup kabar­ dığında deniz dalgaları bu kayalara vurup dalgaları keser. Bu kayalar içinde büyük mağaralar var ki ibretliktir. Bu kayalar ile kale arası da bir büyük limandır. Büyük barçalar, kadırga ve kal­ yonlar bu mahalde demir atıp yatarlar. Kısacası Akdeniz iskele­ lerinde böyle bir büyük liman yoktur. Açık derya altı yerde böy­ le bir liman olmuştur, ama temizliğe muhtaçtır. Bu limanın kıblesi tarafındaki Sayda şehri varoşu kalesi içinde 3 mahalle ve 1.200 toprak ve kireç ile örtülü saraylar ve di­ 456 ğer evler vardır. Bu şehirde asla ahşap bina yoktur, hepsi kârgir toloz yapılardır. Ve tamamı (—) mihraptır, 6 adedi cumadır, geri mescitlerdir. Bunlardan kalabalık cemaate malik çarşı içinde Yeni Cami kapı­ sı üzere tarihi Bismillâhirrahmânirrahîm, înşâ'u hâze'l-Camul-mübâreki elabdü'l-hakîr A li bin Mehmed el-Ferrâg. Sene ıo o ı Bir yüksek ve aydınlık bir camidir. Camiü'l-bahr [Deniz Camii], Bunun dahi cemaati çoktur, zira deniz kıyısında ve çarşıda insanların toplandığı yerde bulun­ duğundan namaz kılan insanlar toplanırlar. Avlusu yoktur, zira dar yerde yapılmıştır. Kule gibi bir minaresi vardır. Ama ima­ mı asla maaş kabul etmeyip her şeyden masum ve Kelâmullah Hâfızı Şeyh Nasır Efendi'dir. Büyük evliyâdan olduğuna şüphe yoktur. Halktan uzakta bir kimsedir. Hamd olsun mübarek elini öpüp hayır dualarını aldık. Kethüda Camii avlusunda 10'a 10 bir Şafiî havuzu var. Kutayşoğlu Camii eski yapı büyük bir camidir. Camiü's-sûk [Çarşı Camii]. Cemaati çoktur. Hazret-i Ömer Camii, kendilerinin imam olduğu nur dolu bir camidir ki dua kabul olunan mahaldir, sanki Mısır'da Cami-i Ezher'dir. Aras Kapısı'mn dışında kapı önünde, Berranî Camii, bir küçük camidir. Bu camilerden başkası mescitlerdir. 7 medrese ve dârülkurra, 2 dârülhadis ve 7 sıbyan mekte­ bi vardır 3 hamamı var, biri Emir Hamamı, biri Çarşı Hamamı, suyu ve havası hoştur ve biri Şeyh Hamamı. 4 hanı var ki her biri kale gibi hanlardır. Evvelâ Pirinç Hanı, Küçük Han ve iskele başında Frenk Hanı, yedi kralın konsolosla­ rı bu handa kalırlar, kale gibi sağlam bir handır. İçinde 300 adet kat kat odalar vardır. Dışarıda, duvarın dört tarafı dükkândır. Bu şehir içinde top­ lam 400 adet dükkân vardır. Bütün değerli eşyalar mevcuttur. Ama bedesteni yoktur. Bütün sokakları geniştir ve iki tarafı yaya kaldırımıdır, tertemiz yolları vardır. Halkı da pâk mezhep, pâk inançlı fakirleri sever ve gariple­ 457 rin dostudurlar, Şafiî, Malikî ve Hanbelî mezhepli ve tevhid eh­ lidirler. Ancak paşalı olanlar Numan ibn Sâbit mezhebindendir. Tefsirci, hadisçi ve Kur'ân hafızı hesapsızdır. Dört mezhepten müftüsü, nakibüleşrafı ve ayanı vardır. Halkı genellikle tüccar ve denizcidirler. Bütün halkı alaca cübbe ve kereke giyip başlarına beyaz sarık sararlar. Kadınları gümüş ve saf altından arakıyeler giyip üzerlerine beyaz çarşaf bürünüp ayaklarına kadife çakşır giyip sarı çizme ile gezerler. Seçkini, halkı ve kadını erkeği gözlerine Arap sür­ mesi çekerler. Bu şehrin havası ağırdır. Temmuz'da hurma pişiminde Al­ lah saklasın insan başından pişer. Onun için halkının yüz renk­ leri kırmızı olmayıp sarı olduklarından mahbûb ve mahbûbesi övülmüş değildir. Ama halkı gayet rençperdirler, hâkimlerine itaatkârdırlar. Gerçekten bu şehrin suyu âbıhayat olmasa havasının kö­ tülüğünden insanları helâk olurlardı. Bu şehrin batı tarafından akan nehre Kumil Nehri, yani Kehle Suyu derler. Kıble tarafın­ dan akan nehre Bergus Nehri, yani Pire Suyu derler. Onun için halkı pire ve kehleden âciz ve bizarlardır. Bu nehirler tılsım ile akmıştır. Acayip hikâyesi vardır. Bu şehrin yiyecek, içecek ve ürettiklerinden, hurması, limon ve turuncu, şeker kamışı, zeytin, incir, nar, cümmeyz ve muzu olur. Bütün kadınlarının kârları ipek böceği beslerler, zira iyi mah­ sulleri dut ve pamuktur. Gayet verimli ve bolluk liman şehirdir. Sayda velilerinin ziyaret yerleri Evvelâ Hayme Kapısı'mn dışında deniz kıyısında Hazret-i Eba'r-rûh Tekkesi, Resulullah'm alemdarıdır. Bir İrem Bağı mesiregâh, Bektaşî tekkesini yuva edinip yatmaktadırlar. Başı kabak yalınayak âşık-ı şeydâ Bektaşî fukaraları vardır. Şehrin ve­ zir ve uleması bunda ayş u işret ederler bir nazargâhtır. Şeyhi Kandiye Kalesi gazilerinden Yeniçeri Dede derler bir candır, ge­ len geçenlerin yoluna canlar feda edip hüsn-i ülfet ile bezenmiş bir güzel huylu derviştir ki bu tekkeyi ihya edip İrem bağları gibi bir bahçe etmiştir. 458 Aras Kapısı'mn dışında Şeyh Musa ve Şeyh Eba'r-rîş ve Şeyh Cemaleddin. Bunlar Beyrut'tan gelip Sayda'ya girecek yerde, su­ run dışında ana yol üzerinde medfunlardır ve sahabelerdir. Bunlara yakın şehre giren âbıhayatın su kemerleri dibinde vezirlere mahsus bir yüksek köşk vardır, orada Şeyh Abdullah-ı Hamavî bir kubbede medfundur. Her kimin atı sıraca getirse onun kabrini üç sabah üçer kere dolaşsa Allah'ın emriyle şifa bu­ lur, denenmiştir. Şeyh Kasım ve Hazret-i Saydûn Nebî aleyhisselâm ziyareti Bunlar Benî İsrail peygamberlerindendir Kudüs'ten bu Sayda'ya gelip Sayda'yı ilk defa bunlar imaret edip oturdukları için Saydûn'dan bozma Sayda derler. Bu peygamberin ismiyle isim­ lenmiş bir mamur şehirdir. Bu şehirde nice ziyaretler vardır ama hakir türbelerine yüz sürdüğüm bu sultanlardır. Allah rahmet ey­ lesin. Sonra vilâyet valisi Hacı İshak Paşa'dan ihsanlar ve 10 adet atlı yoldaşlar alıp ziyaret maksadıyla bu varoş kalesini dolaş­ tık. Kale dışında asla ev yoktur, baştan başa bağ, bahçe, gülistan, nahlistan ve bostandır. Deniz kıyısında Beyrut tarafında Seb'atü'l-uyûn ile Evvel Nehri arasında 3 bin sahabe yatmaktadır. Şehrin bazı dindar in­ sanları Cuma gecesi yalınayak varıp Tekâsür suresini okuyarak ziyaret ederler. Hazret-i Ömer zamanında kuşatma sırasında bunlar Rum, Ermeni ve Çingene elinden şehit olmuşlardır. O yüzden bu şe­ hirde Rum, Çingene ve Ermeni yaşamaz ve gelmezler, ama Ya­ hudi çoktur. Hepsi muhattem ve siyah poşu işlerler. Bu Sahabe­ leri ziyaret edip kıble tarafına yönelip, Hâre Köyü 150 haneli Müslüman köyüdür. Sonra, Kaziyye Köyü ve ona yakın, Deyr-i Zihranî Köyü Kale gibi bir Çingene, Rum ve Frenk kilisesidir. Gelen gidenlere nimeti boldur. Ve ona yakın, Zihranî Nehri Bir tatlı sudur. Büyük Cebel-i Lübnan'dan toplanıp bu mahalde Akdeniz'e karışır. Hakir atlarla sıkıntı ve zorlukla geçip, Akabiye Köyü, oradan geçip, Sarfael Köyü Hazret-i Yahuda oğlu Sarfael burada bir tepe 459 üzerinde medfundur ve ziyaret yeridir. Bu köyün deniz kıyısın­ da beyaz bir türbe içinde Hazret-i Hızır makamı vardır, bütün insanların ziyaret yeridir. Oradan yine kıbleye, Ensar Köyü yakınında 1.700 sahabe 54 tarihinde Muaviye Şam'da iken bunlar şehit olup bu mahalde yatmaktadırlar. Bazı­ ları kubbeli ve kimi mezar taşları ile bellidir. Onun için bu ma­ halle Ensar Köyü derler. Zira bu sahabelerin çoğu Ensarlar idi. Sonra bunları Abdülmelik bir duvar içine almıştır. Yapıları ta­ rihi ile belli bir ziyaretgâhtır. Bu sahabelerin doğusunda bir âlî yerde beyaz inci gibi bir kubbede, Hazret-i Yakub oğlu Hazret-i Meyail ziyareti Gerçi pey­ gamber değildir, ama peygamber oğludur. Halk Hazret-i Yusuf'u kuyuya atan bunlardır diye isnat ederler, o kadar iti­ bar edip ziyaret etmezler ve yoldan biraz uzaktır. Sonra, Adlun Köyü İskender hekimlerinden Adlun burada gömü­ lüdür. Onu geçip yine o mahalde deniz kıyısında bir göz yüksek köprü ki gökkuşağına benzer bir kara köprüdür. Altından akan Reytan Nehri, Rebve ve Berid Nehri üçü bir olup abıhayat olur. Baalbek Ovası ve Şıkıf Kalesi dağlarından, Zübdaniye dağların­ dan doğup bu Kasımiye Kalesi dibinde Akdeniz'e karışır bir ha­ yat veren bir sudur. Onu köprüden geçip Sayda'dan 12 saatte, Kasımiye Kalesi'nin özellikleri Sayda toprağında paşa hâssıdır ve subaşılıktır. Nahiye ol­ makla naipliktir. Kalesi deniz kıyısına bir top menzili yakın Reytan Nehri kenarında bir tepe üzerinde dört köşe bir küçük kaleciktir. Büyüklüğü 400 adımdır. İçinde 40-50 Urban hanele­ ri var. Dizdarı, neferi ve başka imaretten bir eser yoktur. (—) ta­ rihinde (—) (—) bina etmiştir. Oradan kıbleye deniz kıyısı ile 1 saat gidip, İbretlik Re'sü'l-uyûn'un özellikleri Bu memleketler Yunan İskender hükmünde iken hekimle­ ri hikmet ile yapmış. Deniz kıyısından 100 adım uzakta, deniz içinde yüksek bir kule yapmışlar ki boyu 50 Mekke ziraidir. Bu kulenin ortasının tam zirvesinde 10 'a 10 bir havuzu vardır, ga­ yet berrak sudur. İçinde nice kıymetli eşyalar gözükür. Nice ser46 0 dengeçti adamlar dalgıçlık edip dalarlar, bir adam boyu gitme­ den katı yaydan ok çıkar gibi sudan yukarı fırlarlar, ama zarar vermez. Bazı canlar ağır olmak için iri taşları kucaklayıp dalar­ lar, yine bir adam boyu inmeden su yüzüne çıkar. Her ne zaman bir canlı girip dalsa o an dışarı çıkar ama taş ağaç cinsi atsalar zarar etmez. Girip yıkananlara zarar isabet etmeyip hummadan kurtu­ lur. 40 gün suyundan içen cüzam hastalığından kurtulur, denen­ miş âbıhayattır. Hikmet bu ki bu deniz içinden böyle hayat suyu, bu yüksek kulenin tepesinde coşkun deniz gibi taşıp kulenin dört tarafın­ dan deryaya dökülüp karışır. Gariplik bu ki bu kulenin yakının­ da bir yüksek dağ yoktur ki bu kaynak ondan gele, acayip hik­ mettir. Hatta Maanoğlu asi iken, Bu kule tılsımlıdır. Bunda görülen değerli şeylerden başka define vardır diye adam üşürüp Ferhadi külünklerle bir taşını bile koparamayıp nice zaman toplarla dövüp zerre kadar zarar vermediğini görüp vazgeçer, büyük seyirliktir. Bu hayat suyunu içip oradan 1 saat, Sur Kalesi'nin özellikleri Deniz kıyısında Büyük İskender yapısıdır. Sonra (—) tari­ hinde Melik Tahir fethidir. Sonra Yavuz Sultan Selim Han'a sa­ vaşmadan itaat edip anahtarlarını Hayre Bay vasıtasıyla Selim Han'a teslim ettiler. Sayda toprağında voyvodalık ve nahiyedir. Kalesi Akdeniz kıyısında bir körfez sonunda eski bir taş kaledir. Daha önce büyük kale imiş. Hâlâ harabesi çoktur. Çepçevre bü­ yüklüğü 6 bin adımdır. Mamur yerinde 3 mahalle ve 300 toprak örtülü hane vardır. 1 camii var, Melik Tahir'indir. Daha önce kiliseden çevrilmiş. 20 dükkânı ve 1 küçük hanı var. Ama 1 mamur kilisesi var ki bütün kâfirler itibar edip dip Frengistan'dan yiyecek ve içecek adakları gelir ibretlik manastır­ dır. Kâfirlerin inançlarınca İskender'in ibadetgâhıdır, derler. Bu­ rada bu kiliseye değer verdiklerinden bir kâfir mahallesi vardır, hepsi Rumlardır. Ama asla Türkçe bilmezler, hepsi Arapça ko­ 461 nuşurlar ve Rumca da bilmezler. Yemin eyleseler Vahhedallâhu bi-sırn Şem 'ûn derler. Bu Sur Kalesi bir kumsal yerdedir. Deniz kıyısında limana nazır bir mamur ve bakımlı sağlam kalesi var, Sinan Paşa yapı­ sıdır. Dizdarı ve hisar eri elli neferdir. Limana yönelik birkaç küçük topları var, ama gayetle bü­ yük limana sahiptir. Kalenin kuzeyi ve kıble tarafı da sekiz rüzgârdan emin büyük limanlardır. Akka Limanı'nda kışla­ maktan korkan kalyonlar buraya gelip demir bırakmadan yatar­ lar, hoş limandır. Ama şehrini günden güne kum derya gibi ge­ lip basmaktadır. Eski zamanda kum tılsımı var imiş. Maanoğlu Bunda define vardır diye harap edince kum her taraftan bu şehre girip yayılır, onun için mamur değildir. Bunu da seyredip deniz kıyısı ile Akka yönüne gitmedik, zira 1058 [1648] tarihinde IV. Mehmed Han'ın tahta çıkmasında Murtaza Paşa ile bu kaleyi gezmiştik. Buradan sol tarafta doğu­ ya dağlar içinde 3 saat gidip, Mareke Köyü Taşlıklar içinde 100 evli ve 1 camili Müs­ lüman köyüdür. Zeytinlik cihanı tutmuştur. Bu mahalde Safet Sancağı sınırı tamam olup Safet Sancağı'dır ki, Taberistan Vilâyeti yani Kenan Eyaleti Bütün tarih kitap­ larında Kenaneli dedikleri bu mahallerdir. Oradan kıbleye 2 saat gidip, Terzad Köyü 200 evli, bağlı bahçeli, havası güzel, halkı se­ vimli Müslümanlardır. Burada Hazret-i Yakub oğlu Hazret-i Hesyan, bunların peygamberliğinde ihtilaf vardır, ama Yahûdâ Tarihi'nde, Yakub evlâtlarının hepsi peygamberdir diye yazmışlar. Bu, Hesyan ibn Yâmen ve Yahûdâ ile Mısır'a Hazret-i Yusuf'tan tahıl almaya gidenlerdendir. Bu köyde bir kubbe içinde medfundur diye itibar edip ziyaretgâhtır. Köyün dağı taşı dut ve zeytin ağacıyla bezenmiştir. Ama halkı dürüst Rafızîlerdir. Bir gece konuk olup oradan göklere uzanmış yüksek bir da­ ğın tepesine çıkıp batı tarafında Akdeniz'i, Akka Kalesi'ni ve Nakura Boğazı'nı seyrettik. Doğu tarafında Baalbek ovaları, 462 Cebel-i Lübnan, Şıkıf Kalesi ve Zübdaniye Kalesi tamamen gö­ zükmekte idi. Yeryüzü sayfası bukalemun nakşı gibi belli idi. Bu yüksek dağa o kadar çıktık ki sanki meleklerin sesleri duyulur­ du. Nakur Dağı derler, meşhurdur. Bu dağda bütün ağaçlar ve taşlar mevcuttur, ancak cümmeyz ağacı yoktur. Zira o mübarek ağaç sahil yerlerde olur. Oradan kıbleye dağlar ve taşlar aşıp bir tepe üzerinde, Hazret-i Yakub oğlu Yahuda oğlu Hazret-i Sayyah ziyareti Bu Hazret-i Sayyah yüksek sesle bağırdığı için mübalağa ile sayyâh dediler. Yakub Nebî'nin torunudur. Peygamber olup suhuf inmiştir. Bir yüksek kubbe alâmetleri var, ancak bir hasır dö­ şelidir. Kandil ve türbedan yoktur. Mezarına yakın köyler tama­ men Dürzi mezhebinde Rafızîlerdir. Ve İbrî dili bu dağlardaki melunlarda kullanılır. Bu Hazret-i Sayyah'm dört tarafında birer ok ve kurşun menzili tepeler üzerinde gözüken kubbelerde tamamen Hazret-i Yakub, İshak, Ays, Efrâyim ve Yahuda evlatları yatmaktadır. İsim ve resimleri ile yazılı ziyaretgâhlardır. Zira bu diyar Benî İsrail Vilâyetidir. Peygamberlerini ve evlâtlarını isim ve yerleriyle bi­ lip birer alâmet yapmışlardır ve tarihlerinde tamamen yazılıdır. Bu hakir hemen yolumuz üzere yakın olup ziyaret ettiğimiz evliyâ ve enbiyaları yazdık. Ama bu mahallerde 28 adet nur dolu mezar daha ziyaret eyledik. Onların isimlerini bilmediğimiz­ den yazmadık ve soracak kimseler bulunmadı. Gerçi bu diyarın Dürzî, Rafızî kavimleri atalarından intikal eden peygamberleri ve oğullarını ne tarafta yatmakta olup isimleri nedir tek tek bi­ lirler. Ama sorması zor bir alay yağı asi adamlarla görüşmek zor­ dur. Dilleri Arap diline yakın başka bir lehçeleri var, tercümana muhtaçtır. Ve ümmet-i Muhammed. bir ekmek için katlederler. Hamd olsun bu Benî Kenanelinde zikrolunan 37 peygambe­ ri ve peygamber zâdeleri ziyaret edip mübarek ruhları için her birine birer Yâsin-i şerif ve Fatiha okuyup şefaatlerini istedim ve ruhaniyetlerinden yardım isteyip sağlık ve esenlikle yola devam edip kıble tarafına 1 saat gidip, 463 Efendimiz Hazret-i Ali ağacı ziyareti keremallâhu veçhe Yol üzerinde geniş bir yeşillik yerde göklere doğru uzayıp gitmiş, beş adam kucaklar, ne çınar, ne kavak ve ne cümmeyzdir, bir çeşit şirin ağaçtır ki dillerle anlatılmaz. Hazret-i Ali bu ma­ hallerde yatmakta olan Anterleri Hazret-i Resul'ün izniyle gelip, Yâ Anter diye çağırınca nice Anterler topraklar başlarını çıkarırlar, hepsi silâhları ile defnolunmuşlar idi. Evet yâ Ali deyip cevap verirler. Bunları Hazret-i Ali gö­ rüp birinin, elinden nobutunu, yani asasını alıp o asayı yere so­ kunca Allah'ın emriyle o kuru ağaçtan yeşil yapraklar çıkar. Ajıterlerin bazısı Ali'den bu kerameti görüp, Âmentü billâh [Allah'a inandık] yâ Ali derler. Hazret-i Ali de Mûtû biemrillâh [Allah'ın emrine itaat ediniz] buyurdukla­ rı saat hepsi yerle bir olurlar. Hâlâ ol mahalle Anter Deresi der­ ler. 1 asadan hâsıl olan Ali Ağacı o mahaldedir. Hâlâ 1.080 yıldan beri o taze dal ağaç bu gölgelikli yüksek ağaçtır. Bu ağaç belli olduğu gibi Hazret-i Ali Düldül'ünü şecere bağlayıp mübarek gölgesinde dinlenir, başlarını koydukları yer­ de bir taş tas gibi çukurdur. Sonra uykudan uyanıp abdest taze­ lemeye su bulmayıp mübarek elleri ile yeri kazınca o Ali Ağacı gölgesinden bir âbıhayat çıkıp abdest tazeler. Hâlâ Ayn-ı Ali [Ali Pınarı] ismiyle bilinen turna gözüne benzer pınar, tatlı bir kay­ naktır. Gelen gidenlerin yangınını söndürür. Bu mahalde bir taşa Düldül'ün ayakları tesir etmiş ki hâlâ bellidir. Bunları seyredip yine kıbleye 1 saat dere ve tepeler içinde geçip, Tibnin Pınarlarının özellikleri On yerden kaynar gözler­ dir. Her birinin lezzeti, ismi ve özelliği vardır. Bu mahalde bü­ yük bir han yapılmıştır ki her sene ilkbaharda nice bin adam bu alana çadırlarıyla gelip konarlar. Büyük bir topluluk olup içip eğ­ lenip adı geçen pınarlardan her biri hastalığına göre şifa bulurlar. Her biri defalarca denenmiş pınarlardır. Evvelâ, Tibnin Pınarı Yürek ağrısına yürek sıkılmasına, hafakan ve sar'a Allah'ın emriyle 7 gün içen iyileşir. Râdim Pınarı Nikrise, istiskâya, berasa ve yerekana yararlı­ dır. 464 Serî Pınarı Cüzama, kubaya ve gayri hararete gayetle hızlı şerbet olduğundan Serî Pınarı derler. Bunu içenin kendini gayet sıcak tutup sıcak yemekler yiyip soğuktan sakınması lâazımdır. Dilbiye Pınarı Bir kayadan şadırvan gibi fışkırır. 10 adım kadar akar. Yine orada Şeyh Mesud hazretleri yüksek bir kubbe içinde medfundur. Adı geçen pınar o türbenin altına girip kay­ bolur. Bu kaynağın özelliği bir adam humma rahatsızlığına ya­ kalansa sabahleyin üç gün girse kurtulur. Cenabet adam girse kaybolur. Su içmek isteyen adam pınarın başına varıp Ey Şeyh Mesud benim susuzluğumu gider diye rica etse, o an Allah'ın emriyle pınar akıp içerler. Lezzetli bir sudur, yıllar ve aylar geç­ se de daima yapısı böyle olup bu hâl üzere akar. Bazılar bu pına­ ra Mesud Atşânı derler, ulu ziyaretgâh ve berrak sudur. Sonra, Has Pınarı Kırk gün bu pınardan içenin göz ışığı o kadar artar ki aydınlık gündüzde gökyüzüne baksa yıldızları göre, Allah'ın emriyle sıhhat bula. Aynü'l-hayat Dimağdan inen hastalıklara, sevdâya, basura, beheka ve felce gayet yararlıdır. Ruh Pınarı Yedi gün içen vücudundaki çıbanlardan, kabar­ cık, cereb ve sızılardan ve diğer beden rahatsızlıklarından kurtu­ lup Allah'ın emriyle ruh kuvveti bula. Hazret-i Yakub aleyhisselâm Pınarı Bundan yedi gün perhiz edip içenin bedeni bütün rahatsızlıklardan kurtulup vücudunda asla zerre kadar hastalık ve sıkıntı kalmayıp anasından doğmuş gibi sağlıklı ve neşeli ola, Allah'ın izniyle. Nisa [Kadın] Pınarı Bunu içen insan yedi gün perhiz ede. Sağlıklı olup 1 mertebe kuvvet ve kudrete yete ki eğer on cariyesi olsa hepsinin hatırını hoş ede. Gayet kuvvet verici tatlı sudur. Jerjib Pınarı Bundan 40 sabah ve akşam içen kişinin cahilli­ ği ve salaklığı gidip öyle akıllı ve bilgili olup hafızası o dereceye erişe ki insanlardan duyduklarının hepsini ezberleyip unuttuğu manalar hatırına gelip Aristo akıllı ola, vesselam. İmdi safalı kardeşlere şöyle malum ola ki bu pınarların hep­ sini Hazret-i Yakub'un mucizesiyle Cenâb-ı Bârî bağışlamıştır. Sebebi odur ki Hazret-i Yakub'dan kavmi mucize isteyip nice mucizeler görüp imana gelmediler. Sonunda Hazret-i Yakub on­ lara beddua edip hepsi hasta oldular, canlarına tesir eyleyip, 465 Bizi bu dertten kurtar, imana gelelim diye söz verdiler. Hazret-i Yakub Cenâb-ı Bârî'ye dua edince duası kabul oldu. Hâtiften bir ses gelip Ey Yakub. 10 evlâdınla filân sahraya var. Her oğlun birer yer kazsınlar. Ondan çıkan suları içsinler diye emredince he­ men Hazret-i Yakub 10 evlâdıyla bu Tibnin Pınarı yerine gelip her biri birer yer kazdı. Bu pınarlar çıkınca o an Hazret-i Cibril-i Emin Hak tarafından gelip her pınarın özelliklerini bildirdi. Bü­ tün insanlar içmeye başlayıp Allah'ın emriyle hepsi inci tanesi­ ne dönüp bir ağızdan Lâ ilâhe illallah, Yakub nebiyyullâh/Allah'dan başka tanrı yoktur, Yakup onun peygamberidir deyip İslama geldi­ ler. Hâlâ o kavmin evlâtları bu pınarlar yakınında sakinlerdir. Bir derde düşen onlara gelip onların göstermesi ile bu pınarlar­ dan içip iyileşirler. Acayip Tanrı ihsanıdır. Bu pınarları Hazret-i Yakub oğullarına kazdırdığı için Uyûn-ı Tibnin yani ayn-ı ibnî demek olur. İbretlik pınarlardır. Bazı hekimler gelip bu pınarların faydasını orada olan hücrelere yazmışlar ve kazmışlar. Hamd olsun hakir hepsinden şifa niyeti ile içip Şeyh Mesud-i Atşânî ve Hazret-i Yakub ruhu için Yâsin-i şerif okuyarak yola devam edip bu pınarlar yakınında, Tibnin Kalesi (—) tarihinde Buhtu'n-nasr güç bulmasın diye bu kaleyi Benî İsrail kavmi yapıp sığındılar. Buhtu'n-nasr Kudüs'e gelip harap edip bu kaleyi de alıp halkını kebap etmiştir. Sonra (—) tarihinde İspanya elinden Melik Tahir fethedip yine küffar tamah etmesin diye bazı yerlerini yıkmış. İçinde Hazret-i İbrahim Halilullah hanesinden başka bir yapı yoktur. Safet toprağında nahiyedir ve Halilullah hanesi sebebiyle bazı Arap kabileleri gelip çadırlarıyla konarlar. Bu Halilullah'm haneleri eski bir taş yapı bir cevher yüzük hanedir. Hazret-i İbrahim'e Hazret-i Cibril-i Emin suhuf ile indi­ ğinde kârgir duvarı ikiye bölünüp sanki peynir gibi yarılmıştır. Bir parlak ve cilâlı yarıktır. Bu kutlu hanede bilenmiş gibi uzunlamasına sarı bir taş vardır. Hazret-i İbrahim Halil'in yastığı imiş. Mübarek başları yeri hâlâ bellidir. Birkaç kere çirkin Frenk yerinden koparıp çal­ maya kalkışmış, ancak bir nebze kıpırdatamamışlar, hâli üzere bırakmışlar ve birkaçı helâk olup kurtulanlar kaçmışlar. 466 Hâlâ bu mübarek ev bütün halkın ziyaretgâhıdır. Yaratan'a binlerce hamd ü sena olsun onu da ziyaret ettim. Ve bu ziyaretin kuzeyi yakınında bir kayalı tepe üzerinde, Hazret-i Yakub oğlu Hazret-i Yusuf oğlu Hazret-i Efrâyim oğlu Hazret-i Sadîk aleyhime's-selâm ziyareti Gazi Sinan Paşa bir ulu türbe inşa edip Hazret-i Sadîk orada medfundur. Rafızîler içinde kalmış ama inanırlar, yemin etseler Hazret-i Sadîk hakkı için derler. Oradan yine kıbleye, Aynete Köyü Bir öz içinde 100 evli Dürzîlerdir. Oradan yine kıbleye 1 saat, Sûk-ı Unûk Köyü, Ûc'un babası Unûk burada yatar. Kab­ ri bir kayalı dere içinde bir mağaradadır. 200 haneli Dürzî köyü­ dür. Haftada bir kere pazar durduğu için Sûk Köyü derler. Ceyş Köyü 100 evli tenasühî mezhebinde melunlardır. Ama mahbûb ve mahbûbelerine, suyu ve havasına aşk olsun ki her bi­ rinin ceylân gibi cadı gözleri var ki, Görenin aklı gider özge temaşadır bu mısraı onların hakkındadır. Bu köyü geçip yokuş aşağı, Cinin Deresi derler bir dereciktir ki cehennem çukuruna benzer tehlikeli ve korkulu amansız bir yerdir. Ta Sayda'dan bi­ zimle tayin olunan kılavuzlarımızın akılları başlarından gidip silâhlarımızla dikkatli olarak hamd olsun çekinmeden selâmetle geçip dereden dar çıkıp, Yâzûn Köyü Bu da 100 evli Rafızîlerdir. Oradan, Aynü'z-zeytun ve Ayn-ı Mîrûn Köyü'nün özellikleri Bu iki pınar Safet'in batısında Zabulke Dağı eteğinde Yâzûn Köyü'ndedir. Mîrûn Pınarı, bu köyde büyük mağaralar vardır, her birine biner ikişer biner adam sığar. Ad ibn Şeddad'dan kal­ mış bir mağara içinde büyük havuzlar vardır. İçinde bir damla su yoktur. Ta ki Yahudi bayramı günleri Arap ve Acem'den ge­ nellikle Dürzî ve Teymanî'den, Yezidî ve Mervanî'den nice bin haşarat mahlukat cinsi derinti askeri gibi mağaralar içre topla­ nıp dururlar. Allah'ın hikmeti, bir seneden beri boş olan havuzlar Yahu­ di bayramı günü kayalardan yıldırım gibi gürleyerek bir saf su 467 çıkıp bütün havuzlar ağzına kadar giren girenin olup her tür­ lü milletten insanlar girip yıkanırlar. Allah'ın hikmeti sihirli, zehirlenmiş, sıtmalı, felçli ve tasalı olan kimselerin üstlerinden uğursuzluk gidip taze can bulurlar. Bu hâl üzere üç gün üç gece nice bin insan burada içip eğlenip bu can bağışlayan sudan küp­ lere ve testilere doldurup vilâyet vilâvet Ayn-ı Mîrûn diye he­ diye gönderirler, yetmiş derde devadır. Üç günden sonra yine su kaybolup sonra gelenler havuz içindeki sulardan içip alırlar. Vilâyet halkının inancı odur ki Bu pınar, Hazret-i Yakub'un gözü yaşından bir damla alâmettir derler ve Hazret-i Yakub ve İshak bu mağaralarda oturur idi derler. Gerçekten de ulu nazargâhtır. Hakir ziyaret ettiğimizde mevsimi olmamak ile havuzlarda bir damla su yok idi. Ancak iki rekât namaz kılıp dua ettik. Sonra Şam, Sâm bin Nuh yapısıdır, sonra bu Safed'i yaptı. Ta Hazret-i Yakub'a ge­ linceye kadar öyle mamur oldu ki dere ve tepesi insanlarla dolu idi. Benî İsrail'in asıl vatanıdır. Sonra Yahya Peygamberin kanı­ nı istemek için Buhtu'n-nasr gelip İsrail kavmini katledip Safet'i de harap etti. Sözün kısası, yetmiş devlet eline girip (—) tarihin­ de Sultan I. Selim Çerkezler elinden savaşsız alıp içine Mısır'a gitmeye güçleri olmayan askeri koyup Mısır'a gitti. Hâlâ Sayda Eyaleti'nde sancaktır ama iltizam ile tasarruf olunur. Sancakbeyinin hâssı padişah tarafından 373.800 yük ak­ çedir, bin tüfenkli askerle (—) (—) yük akçe padişah malı tahsil eder ve kendine senede 100 kese kalır. Daha önce Şam Eyaleti ol­ mak ile yazım sırasında 106 timar ve 9 zeamet yazılmıştır. Bun­ lar sefere memur olmayıp gelen gidenleri, hacıları, ziyaretçile­ ri Kudüs'e, Şam'a ve iskelelere götürüp getirmeye memurlardır. Alaybeyileri ve çeribaşıları vardır. Ve 300 akçe şerif kadılık­ tır ve nahiyesi 400 asi köydür. Senede kadıya 6 kese hâsıl olur. Kalesi haraptır. Dizdarı, hisar eri, kethüdayeri, yeniçeri ser­ 468 darı ve ayanı yoktur. Ama Yahudisi çoktur. 4 mezhep müftüsü ve nakibüleşrafı vardır. Kalesi göklere baş çekmiş yüksek bir kaledir. Aşağı dereler­ den ve şehirden 1 saatte çıkılır. O yüksek dağın zirvesinde yu­ varlak taş yapı bir köhne kaledir. Fetih sırasında Melik Tahir Frenk elinden fethetmede zorluk çekince bazı yerlerini yıkmış. Hâlâ içinde keçi ve koyun kışlar, insanlardan ve imaretten bir şey yoktur. Ama aşağı varoşu mamurdur. Gayya deresi gibi yerlere ya­ pılmış kat kat hanelerdir. Tamamı 7 mahalle ve 1.300 mamur toprak ve kireç ile örtülü hanelerdir. Ve (—) adet mihraptır. Kalabalık cemaate malik çarşı içinde Şeyh Nime hazretlerinin camii dört köşe duvar üzere bir kubbe­ li dört köşe bir camidir. Boyu ve eni ellişer ayaktır. Cami içinin dört tarafı birer adam boyu beyaz ham mermer kaplıdır. Ondan yukarısı 2 arşm boyu bukalemun nakışlı ibretlik çiçeklerle süs­ lenmiş çinidir. Ve mihrabı üzerinde kâşî kitâbeler içinde înnemâ ya'mürü mesâcidallâh/Allah'ın mescitlerini ancak ... olanlar imar eder­ ler [Kuran, Tevbe, 18] âyeti yazılmıştır. Yan pencereleri üzeri­ ne kâşî kitâbeler içinde Küllü men aleyhâ fân/Yeryüzünde bulunan her canlı yok olacaktır [Kur'ân, Rahmân, 26] âyeti yazılıdır. Bu ca­ miin kıble kapısı dışında yine cami sahibi Şeyh Nime hazretle­ ri medfundur. Bu camie yakın Muallâk Camii. Altı boş olup mahzenler ol­ makla Muallâk Camii derler. İki taraftan yedişer ayak taş merdi­ ven ile çıkılır eski büyük camidir. Kızıl Cami tek katlıdır, bunlardan büyüktür. Şehir hâkimi Sâlih Bey tamir edip cennet olmuş, boyu 120 ve eni 80 ayaktır. Cami içi tamamen kârgir kemer toloz kubbe binadır. Ve minbe­ ri üzere tamirine tarih Ce[ddede]hu Sâlih key yelka'r-nzâ anhul-kaza, Yâ dâhi Mevlâhu'l-kerîm tarihuhu leke'r-rızâ. Sene 1082 Mihrabı üzere iri yazı ile Âyete'l-kürsî yazılmıştır. Camiin ve av­ lusunun altı direklerle yapılmış sarnıçtır. Kış mevsiminde dolup yaz günlerinde belde halkı içip susuzluklarını giderirler. Yağ­ 469 murdan toplanan buz parçası gibi bir sudur. Bu avlunun boyu ve eni yüzer ayaktır. Kıble kapısı üzere kule gibi bir minare­ si var. Serpuşu kurşunla örtülüdür. Cami çatısı kireç sıvalıdır. Eynesî Camii, Eşertâh Camii, yani Kırklar Camii, Suvâbin Mahallesi'nde Şeyh İsa Camii, Kürt Mahallesi Camii ve Mismar Camii'ne Medrese Camii de derler. Bu camilerden başkası mes­ citlerdir. Evvelâ Mismariye Medresesi büyük yapı ve sağlam vakıftır. 1 dârülkurrâ ve 7 sıbyan mektebi vardır. 7 zaviye ve 6 hamamı var, üçü yaz kış işler. Paşa Sarayı yakı­ nında Amberiye Hamamı Gerçekten bütün duvarları ham am­ ber kokar. Suyu, havası ve binası gayet hoştur. Bu hamamın mis­ li meğer Aydm Güzelhisarı'nda Sultan Hamamı ola. Bir hamam da Yeni Hamam, bu o kadar mükellef değildir. Ve bir de Attârin Hamamı, hamamın biri kapalıdır. 3 hanı var. Biri kale altında (—) Paşa Hanı, kale gibi de­ mir kapılı büyük handır. Dört köşe, eni ve boyu eşittir. Çep­ çevre büyüklüğü 600 adımdır. Kat kat dörder kat hücrelerdir. Daha önce içinde 12 bin Yahudi sakin imiş ancak hâlâ 2 bin ka­ dar kalmıştır. Bu şehrin 3 bedesteni vardır. İkisi hâlâ kapalı ve dükkânları kilitlidir. Gelen gidenlere misafirhane olmuştur. Ama Şeyh Nime Camii yakınında Sinan Paşa Bedesteni mamur ve süs­ lüdür. 15 ayak taş merdiven ile inilir ve çıkılır. İki başında de­ mir kapıları vardır. Tamamı 22 dükkândır, hepsi kârgir binadır. Bundan başka bu şehir içinde 120 dükkân vardır. Bütün kıymet­ li eşya onlarda mevcuttur. Bütün evleri kârgir yapıdır. Dört köşe beyaz taştan yapıl­ madır, asla ahşap bina yoktur. Meğer hane kapıları ola. Bun­ lardan, mükellef, sağlam yapı, büyük saray ve havadar yüksek Paşa Sarayı'dır. 70 adet mükellef ve mükemmel odalardır. Dai­ 470 ma hâkimlere meşrutadır. Yüsek divanhanesinin kapısı üzerin­ de tarihi budur Elâ yâ dâmî lâ yedhulke zulmî Ve lâ ya'dirke sahibüke eyne mânî Fe-nTmeââru te'v î külle dayfırı İzâ câe'd-dayfu bihi zâka'l-mekânî Ve hâza imaretü Mehmed bin Perî. Sene 980 Li-Mevlânâ ızzinâ Es-sultanul-Melik Tahir Ebû Sa'îde. Bu Safet şehrinin bağ ve bahçesi dut ve zeytindir. Suyu ve hava­ sı hoş yayladır. Zira göklere yükselmiş bir dağın üzerinde yapıl­ mıştır. Gayet lezzetli âbıhayat suları şehre havale dağlardan ge­ lir. Melik Tahir'in iki göz can bağışlayan çeşmesi vardır. Ama zulümden bu şehrin halkı fukaradır. Müslümanmdan Yahudisi çoktur. Toplam 7 mahalle Yahudi 9 bin haraçtır. Daha önce 70 bin Yahudi mevcut büyük bir şehir imiş. Hâlâ kat kat dere ve tepeler üzerinde haneleri mamurdur. Ama içinde insan cinsinden hiç­ bir kimse yoktur. Hepsi Selânik şehrine göçmüşler. Daha önce bu şehirde 3 bin Safet keçesi işlenir işlik var imiş, bugün 40 işlik kalmıştır. Safet keçesi yeryüzünde meşhurdur. Yahudi kavminin bu şehirde çokluğunun sebebi odur ki Benî İsrail kavminin asıl vatanları ve bilâ-teşbîh kâbeleridir. Beytü'l-hazen'i, bütün peygamberleri ve peygamber çocukları burada yaşayıp burada gömülmüşlerdir. Tarihlerinde Safet özel­ likleri için 7 cilt kitap vardır. Yahudi mahallelerinin üstünde 2 mahalle Kürt vardır. Bü­ tün halkı alaca abâ giyerler. Mahbûb ve mahbûbeleri az bulunur. Kadınları beyaz çarşaf bürünürler. Yiyecek ve içeceklerinden has ve beyaz ekmeği, zeytini ve balı beğenilir. Sanayiinden kilimi, keçesi ve seccadesi güzeldir. Safet ziyaret yerleri Evvelâ Hazret-i Yakub Makamı, Hazret-i Yusuf'un hasretin­ den kapanıp yalnızlığa çekildiği Beytü'l-hazen mağarası kale­ nin güney tarafında büyük mağaralardır. İçinde bir mescidi var, 471 ama bina ile değildir. Mihrabı Kudüs-i şerife doğrudur, ama ik­ lim hesabı üzere yine Kâbe-i şerife doğrudur. Zira bu Safet'ten Kabe'ye giden kimse dosdoğru Kudüs'e vara, oradan Mısır Akabesine, oradan Kızıldeniz kıyısı ile Mekke-i Mükerreme'ye doğ­ rudur. O yüzden Beytü'l-hazen'in de kayadan oyma mihrabı Kudüs'e yöneliktir. Yapı cinsinden bir şey yoktur, tamamen mağaradır. Taşra­ sında İrem Bağı gibi bahçesi var. Kudret eli ile yapılmış bir pey­ gamber tekkesidir. Bahçesinin dört tarafında nice bin evliyâ, salih, şeyh ve ayan yatmaktadır. Beytü'l-hazen'in doğuya bakar bir alçak küçük ka­ pısı üzerinde uzun bir beyaz mermeri kayaya geçirip celi yazı ile böyle yazılmıştır. Tarih Bismillâhirrahmânirrahîm, Felemmâ en câ'e'l-beşîru elkâhu alâ vechihi fe'rtedde basîran emera bi-imareti hâze'l-mezari'l-mübâreketi alâ sarihi seyyidi'l-lezî bi-kamîsi Hâcûr es-Sadîk ilâ ebîhi Yakub aleyhime's-selâm mine'l-abdi'l-fakîr ilallâhi'l-makarru's-safî M urî evlâdı edhemi's-semıl-muazzama bi-kaleti Sıfedi'l-mahrûsa. Bi-ebîke A ref Sadi Hâmıil-Edhemî rahmetullâhi aleyh. Bi-tarihi şehri Rebî'u'levvel sene hams ve ışrîn ve semâni mie. [825] Bu kapıdan içeri mescit olan büyük mağaradır. Dört tara­ fı def, nakkare, kudüm, zil ve davullarla süslüdür. Mihrabın iki tarafında Yakubî sancağı, Abbasî sancağı var, siyahtır. Düzgün­ ce mihrabın iki tarafına dizilmiştir. Çeşit çeşit çerağ, şamdan ve kandillerle süslü bir mescittir. Pazartesi gecelerinde, Cuma ve mübarek gecelerde şehrin tüm şeyhleri ve serçeşme olan Şeyh Abdülkâdir el-Gîlânî şeyhi bütün dervişleriyle gelip o gece def ve kudüm çalarak tevhîd-i erre ederek bütün âşıklar mest olarak ihya ederler, eski gelenekleri böyledir. Bu mescidin kıblesi ardında bir mağara kapısı daha vardır, Beytü'l-hazen budur. Hazret-i Yakub bir pencere gibi bir hücre­ de otururlar imiş. Bir büyük mağaradır. Dört tarafında 12 küçük mağara vardır. Her birinin birer küçük ağızları vardır. Bunların her birinde Hazret-i Yakub'un 12 muhterem evladı inzivaya çe­ kilmişler imiş. İnsan içeri girdiğinde bir dehşet hâsıl olur. Bir ruhaniyet var ki misk ve ham amber kokusundan ziyaretçilerin di­ mağı kokulanır. 472 Bu mağarada Hazret-i Yakub 40 yıl Yusuf hasretinden ağla­ yarak kör olup sel gibi akan gözyaşından taşlar delik deşik ol­ muştur. Tarih kitaplarında Yakub hüznü yazılıdır. Bu mahalde Hazret-i Yakub'a Cibril-i Emin gelip bu mağa­ raya girdiği sırada Allah'ın emriyle kaya ikiye ayrılmıştır, parlak ve cilâlı kayadır. Sanki hakkak elinden çıkmıştır. Görmeye muh­ taç bir yerdir, anlatılamaz. Mısra İşitmek nasıl görm ek gibi olabilir manzumunca Kudret eli eseri bir kayadır. Hazret-i Hızır makamı bu mağara içindedir. Hazret-i Danyal makamı da bundadır. Hattâ Buhtu'n-nasr bu diyarları harap edince Hazret-i Danyal'ı bu mağarada bulup esir edip Acem'e götürmüştür. Bu mağaradan taşra mescit olan mağaranın sağ tarafında bir büyük mağara vardır. Tevârîh-i H üsn-i M uhâdara'ya göre Hazret-i Yakub'un 13 evlâdının 10'u bu mağarada gömülüdür. Evvelâ Hazret-i Yahûdâ makamı, peygamberliğinde ihtilaf var. Hazret-i Rüyil, peygamber değildir. Hazret-i Şemmûn, peygamberliğinde ihtilaf vardır. Hazret-i Meshara peygamber değildir. Hazret-i Zâhîl peygamber değildir. Hazret-i Dârim nebî değildir, ama âlim ve hekim idi. Hazret-i Lâvî peygamber değildir. Hazret-i Azeryâ peygamber değildir. Hazret-i Redâm peygamber değildir. Bu Hazret-i Yakub evlâtları bu mağarada gömülüdürler. Ama iki evlâdı Hazret-i Miyail ve Hazret-i Hesyân yukarıda köy­ ler yazıldığı sırada yazılmıştır. Bizzât Hazret-i Yakub, Hazret-i İshak, Hazret-i Yusuf Kudüs-i şerife yakın Halilü'r-rahman'da yatmaktadır [İbni Yâmin Mısır'da medfundur]. Yine bu Beytü'l-hazen'de bu mağara içinde Hazret-i İsma­ il evlâtları medfundur ki isimleri beyan olunur. Evvelâ Hazret-i Müsma, Hazret-i Demâ, Hazret-i Sabit, Hazret-i Mâş, Hazret-i Edbil, Hazret-i Kays ve Hazret-i Mainâ, bunların hepsi bir ma­ ğarada medfunlardır. 473 Kale altında Kutûr Mağarası derler bir mağarada yine Hazret-i İsmail evlâtları medfundur. Evvelâ Hazret-i Kutûr, Hazret-i Azeryâ, Hazret-i Kaydâ, Hazret-i Fütdemâ ve Hazret-i Taymâ, bunların mağara kapıları kapalıdır, ama huzurlarına va­ rıp ziyaret ederler. Genellikle bunları ziyaret etmeye Yahudiler gayret ederler. Zira tarihlerinde yazılıdır. Sâmir Kabri başka bir açık yerdedir. Yine Beytü'l-hazen'de Hazret-i Yakub evlâtlarının kabirleri olan mağaranın mescidi tarafında Hazret-i Yahûdâ'nm ayakları vardır. O mahalde büyük bir mağara daha vardır. Kapısında bir yeşil atlas perde vardır, ondan içeri bir kimse giremez, yasak­ tır, zira peygamber hanımları gömülüdür. İsimleri belli değil­ dir, ama Hazret-i Eyyub Nebî hatunu Râhime Ana binti Hazret-i Efrâyim ibn Hazret-i Yusuf aleyhisselâmâıt. Yusuf oğlu Efrâyim peygamberin kızıdır, bu mağarada yatmaktadır. Bu diyarda sakin olan peygamberlerin aileleri bu mağara­ da yatmaktadırlar. Bazı zaman içerden kadın sesi duyulur imiş. Birkaç kere bazı adamlar ahmaklık edip perdeden içeri baktık­ larında Allah'ın emriyle kör olurlar. Hâlâ kapıcılar ve türbedarlar bakmaya komayıp men ederler. Hamd olsun bu türbeyi edep üzere ziyaret edip sabah na­ mazını kılıp ikindi vaktine dek başından sonuna bir hatmi ta­ mam edip sevabını mübarek ruhlarına bağışlayıp ruhaniyetlerinden yardım talep edip âşinalık kazandık. Sonra, Beytü'l-hazen'e yakın Hazret-i İshak Beyti, bir ta­ rafı mağara ve bir tarafı kârgir yapıdır. İçinde Hazret-i İshak evlâtları medfundur. Ama isimleri malumum değildir. Oradan yine doğu tarafına 50 adım gidip Hazret-i İsmail Beyti. İçinde abıhayat suyu var bir mağaradır. Buna yakın Hazret-i Eyyub Beyti. Hazret-i Yusuf oğlu Hazret-i Efrâyim'in kızlarını aldığında bütün vücudunu kurt­ lar bu şehirde yiyip hayat bulmuştur. Ömür müddetleri 31 sene­ dir. Kabirleri malumum değildir. Safet halkı Safet hıyâbânmda medfundur derler. Beytü'l-hazen İrem'i içinde Anadolu âlimlerinden Alemşah Abdurrahman Efendi Mübarek kabri beyaz ham mermer ile ya­ pılmış olup ümmetin salihlerinden âlim ve fazıl bir kimse imiş. Matematı̇k Olı̇mpı̇yatları Çalışma Kı̇tapçığı www.sbelian.wordpress.com 6 Temmuz 2010 . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2.2 Repunı̇tler . . . . . . . . . . . . . . . . . . . . . . . . . . . . . . . . . . 2.3 Sophı̇e Germaı̇n Özdeşlı̇ğı̇ . . . . . . . . . . . . . . . . . . . . . . . . . 2.4 Tamkareler Pozı̇tı̇ftı̇r . . . . . . . . . . . . . . . . . . . . . . . . . . . . 2.5 Eşı̇tsı̇zlı̇kler I . . . . . . . . . . . . . . . . . . . . . 2.6 Eşı̇tsı̇zlı̇kler II . . . . . . . . . . . . . . . . . . . . . 2.7 İndı̇rgemelı̇ Dı̇zı̇ler . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2.10 2.11 2.12 2.13 2.14 2.15 2.16 2.17 . . . . . . . . . . . . . . . . . . . . Yenı̇den Düzenleme [Rearrangement] Eşı̇tsı̇zlı̇ğı̇ Trı̇gonometrı̇k Değı̇şken Değı̇ştı̇rme . . . . . . . . . . . . . . . . . . . . . . . . . . . . . . . . . . . Cebı̇rde Teleskopı̇k Toplamlar ve Çarpımlar . . 2.10.1 Çalışma Soruları . . . . . . . . . . . . . 2.10.2 Çözümler . . . . . . . . . . . . . . . . . Tamdeğer Fonksı̇yon Problemlerı̇ . . . . . . . . 2.11.1 Çalışma Soruları . . . . . . . . . . . . . 2.11.2 Çözümler . . . . . . . . . . . . . . . . . Bölünebı̇lme ve Asal Sayılar . . . . . . . . . . . 2.12.1 Çalışma Soruları . . . . . . . . . . . . . 2.12.2 Çözümler . . . . . . . . . . . . . . . . . Trı̇gonometrı̇de Sonsuz Toplam ve Farklar . . . 2.13.1 Çalışma Soruları . . . . . . . . . . . . . 2.13.2 Çözümler . . . . . . . . . . . . . . . . . Kuş, Güvercı̇n, Yuva... . . . . . . . . . . . . . . 2.14.1 Çalışma Soruları . . . . . . . . . . . . . 2.14.2 Çözümler . . . . . . . . . . . . . . . . . Üstel Dı̇yofant Denklemlerı̇ . . . . . . . . . . . 2.15.1 Çalışma Soruları . . . . . . . . . . . . . 2.15.2 Çözümler . . . . . . . . . . . . . . . . . Kalan Sınıfları [Resı̇dues] . . . . . . . . . . . . 2.16.1 Çalışma Soruları . . . . . . . . . . . . . 2.16.2 Çözümler . . . . . . . . . . . . . . . . . Vı̇ete Teoremi . . . . .