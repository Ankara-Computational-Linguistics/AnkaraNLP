Brad Pitt ile oynadı. Filmde Prens Hector'u Eric Bana, Truvalılara karşı savaşan Achilles'i ise Brad Pitt canlandırdı. Yönetmen Wolfgang Petersen'in teklifini kabul eden Bana, Brad Pitt'in bir "Kasap" hayranı olduğunu öğrendi. Bu filmden önce hiç ata binmeyen Eric Bana sıfırdan başlayarak ata binmeyi öğrendi. Ayrıca rolü nedeniyle ağırlık ve dövüş antremanları da yaptı. Film Kuzey Amerika'da 364 milyon Amerikan doları kazansa da, ABD dışında 133 milyon Amerikan doları kazanabildi. "Hulk"'ın ticari başarısızlığı ve "Truva"'nın Amerika Birleşik Devletleri'nde beklenen hasılata ulaşamamasının ardından eleştirmenler Bana'nın büyük bütçeli filmlerdeki ağırlığını sorgulamaya başladı. 2005 yılında Steven Spielberg'in yürütücü yapımcılığını ve yönetmenliğini yaptığı "Münih" filminde, 1972 yılındaki olimpiyatlarda öldürülen İsrailli atletlerin intikamını alan bir ajan rolündeydi. Bana canlandırdığı Avner Kaufman karakteri için şöyle dedi; "Filmin başlangıcında çok farklı bir Avner vardır. Münih'te yaşanan olaylara karşı öfke doludur. Ülkesini çok sevdiği için Filistinlilerden intikam almaya yeminlidir. Bu zor görevi de hissettiği o büyük kızgınlık yüzünden alır. Bu işi nasıl yapacağının aşamalarını çok çabuk öğrenir. Başlangıçta timin yaptığı işi sorgulayan bir yaklaşımı vardır. Ancak sonradan ilginç bir gelişme olur ve Avner giderek katılaşır. Grubun diğer üyeleri daha kolay çözümler bulurken o tam tersini yapar. Filistinlilere acımasız davranılmasından yanadır. Ancak filmin sonlarına doğru değişim geçirdiğine, çıktığı bu yolculuğun onu yorduğuna tanık oluruz". Bana bu film sayesinde Avustralya Film Enstitüsü (AFI) tarafından En İyi Aktör dalında ödüle aday gösterildi. Münih birçok pozitif yorum aldı ve finansal bakımında başarılı oldu. Beş dalda Akademi Ödülü adaylığı elde etti. Fakat birçok tartışma da alevlendi. Bunlardan en önemlisi filmin terörizm karşıtı değil aksine terörizm savunucusu bir tavır takınması iddiasıydı. 2006 yılında Bana, Sinema Sanatları ve Bilimleri Akademisi tarafından davet edildi. Bana'nın Münih'ten önce başladığı "Şans Sende" adlı yapım ancak 2007'de gösterime girebildi. Filmde, profesyonel bir poker oyuncusu olan Huck Cheever'in, kisişel problemlerinin bulunduğu rakiplerini yenmek için Las Vegas'ta düzenlenen bir turnuvaya katılması anlatılmıştır. Sonraki filmi ise bir Avustralya draması "Babam, Romulus" oldu. Film Raimond Gaita'nın kisişel deneyimlerinden yola çıkarak yazdığı "Romulus, My Father" isimli kitaptan uyarlandı. Yapım birçok olumlu kritik ile karşılandı ve Eric Bana'ya ikinci En İyi Aktör (AFI) ödülünü getirdi. Ardından Bana, "The Other Boleyn Girl" isimli, tarihte yaşanan gerçek olaylara dayanan kitaptan uyarlanan "Boleyn Kızı" adlı filmde Scarlett Johansson ve Natalie Portman ile rol aldı. J. J. Abrams'ın yönettiği "Star Trek" filminde Nero adlı kötü adamı ve "The Time Traveler's Wife" filminde Henry DeTamble karakterini canlandıran Bana ayrıca Judd Apatow'un yönetmenliğini yaptığı "Funny People" adlı yapımda Adam Sandler ve Seth Rogen ile başrolü paylaştı. Bana'nın seslendirme yaptığı "Mary and Max" adlı yapım 9 Nisan 2009 tarihinde gösterime girdi. Eric Bana, 2002 yılında "Yeni Nesil Ajan" filminde Xander Cage karakterini canlandırması için gelen teklifi "The Nugget"'ta oynamak için reddetti. Bana, Daniel Craig role seçilmeden önce vatandaşı Hugh Jackman ile potansiyel James Bond adayları arasında yer alıyordu. "Soğuk Dağ" filminde Jude Law'ın oynadığı rol için adı geçti. Superman'i de canlandırması gündeme gelen Bana, daha önce başka bir süper kahramanı canlandırması (Hulk) yüzünden rolü kaybetti. 2007 yılındaysa "Altın Pusula" filminde Kevin Bacon ve John Hurt ile oynayacağı söylenen Bana, bu filmde de diğer iki oyuncu gibi rol almadı. 2003 yılındaki Hulk filminde Bruce Banner'i canlandıran oyuncu, ikinci film için imzasını atsa da, Ang Lee'nin filminin gişede umulanı verememesi yüzünden, 2008 yapımı "The Incredible Hulk"'ta yerini Edward Norton'a bıraktı. Fakat yönetmenliğini Louis Leterrier'in yaptığı bu film önceki filmin hasılatını yaklaşık olarak 20 milyon dolar geçse de bütçe farkından dolayı neredeyse aynı kârı getirdi. ""'inde başrollerde Tom Cruise ve Eric Bana düşünülse de filmde Russell Crowe ve Christian Bale oynadı. Bana 1995 yılında, televizyon programı "Full Frontal"'in çalışmaları sırasında, New South Wales'in başyargıçlığından Avustralya'nın başyargıçlığına terfi eden Murray Gleeson'ın kızı Rebecca ile tanıştı. Onunla 1997 yılında evlendi. Çiftin bu evlilikten iki çocuğu dünyaya geldi (Klaus, doğum: Haziran 1998 ve Sophia, doğum: Nisan 2001). Bana oğlunun doğumundan beri, ailesi ile Melbourne'de daha çok zaman geçirebilmek için yaptığı film sayısına sınır getirdi. Aktör ayrıca Avustralya'da çeşitli motor yarışlarına katılmaktadır. Bana, on dört yaşında motorlar ile daha fazla ilgilenebilmek için okulu bırakmak istedi. Fakat babası bunun bir iş değil de bir hobi olduğunu söyleyerek okulu tamamlaması için onu ikna etti. Bana ilk arabasına on beş yaşında iken 1100 Avustralya doları ücret karşılığında aldığı 1973 model XB Ford Falcon ile kavuştu. 1996'da Tazmanya'daki bir yarışa katıldı. 2004 yılında Avustralya'da yarışmak için bir Porsche 944 aldı. 2004 Kasım'ında Sandown 500 ile kisişel olarak en iyi derecesini yaptı. Bana, 21 Nisan 2007'de Tazmanya Rallisi'nde 1974 XB Falcon ile çarpıştı. Ne Bana ne de yardımcı sürücü yaralandı. Eric Bana, Avustralya kurallar futbolunun sadık bir destekçisidir. Bana'nın spor sevgisi, vaftiz babasının onu St. Kilda Football Club'ın bir maçına götürmesi ile başladı. Bana ayrıca silahlardan nefret etmektedir. 2001 yılında Empire sinema dergisinin düzenlediği "En Seksi 100 Film Yıldızı" anketinde 61. sırada yer aldı. Bana, Mental Illness Fellowship derneğinin bir üyesidir. 2004 yılında derneğin reklam afişlerinde yer aldı. Australian Childhood Foundation and the Bone Marrow Donor Institute'nin reklamlarında da yer aldı. 1995'ten beri yılbaşlarında çocuklara oyuncak ve para gönderen sürücüler grubunda yer almaktadır. Bana, 2005 yılında var olduğuna dair belgeler olan Tazmanya canavarını arayan avcılar hakkındaki "Terrors of Tasmania" belgeselinde anlatıcı olarak yer aldı. Hayvanlara işkenceyi durdurmaya çalışan Royal Society for the Prevention of Cruelty to Animals derneği için de çalışmalarını sürdürmektedir. 23 Aralık 2008 tarihinde Bana'nın hayranları ingilizce bir fan (hayran) sitesi açtılar. Yevgeni Platov Yevgeni Platov Sovyetler Birliği doğumlu 2 kez Olimpiyat şampiyonu olmuş Rus buz patenci. Ayrıca 1994,1995,1996,1997 yıllarında Dünya Şampiyonu, 1996,1997,1998 Avrupa Şampiyonu olmuştur. 1994 Lillehammer ve 1998 Nagano olimpiyatlarında Buz Dansında altın madalya kazanarak bu dalda 2 altın madalya alan ilk çift olmuşlardır. Partneri Oksana Grishuk Sinead Kerr & John Kerr çiftinin antrenörlüğünü yapmaktadır. Mavi Ay Mavi Ay (), eski model Maddie Hayes ile esprili dedektif David Addison'un maceralarını anlatan, Mart 1985 ile Mayıs 1989 arasında ABC televizyonunda toplam 66 bölüm olarak yayınlanmış TV dizisidir. Türkiye'de Cuma geceleri TRT 1'de yayınlandıktan yıllar sonra Digiturk'ün Comedymax ve Retromax adlı kanallarında ayrıca TNT kanalında da gösterilmiştir. Son Mohikan Son Mohikan ("The Last Of The Mohicans") James Fenimore Cooper tarafından yazılmış kahramanlık konulu bir romandır. İlk kez Haziran 1826'da basılmıştır. Leatherstocking Hikayeleri dizisinin bir parçasıdır. Roman zamanının en çok okunan romanları arasına girmiş ve Fenimore Cooper'i ilk sevilen Amerikan yazarları arasına sokmuştur. Zaman içerisinde içeriği ve yazım biçimi tartışmalara konu olsa da Amerikan Edebiyatı öğretiminde ilk kullanılan kitaplardan biridir. Bu isimle 1 kitap, 1 çizgi film, 5 film, (The Last of the Mohicans (1920), The Last of the Mohicans (1932), The Last of the Mohicans (1936), Last of the Mohicans (1963), The Last of the Mohicans (1992)) yapılmıştır. Romana adını veren kahraman Uncas'ın lakabı Son Mohikan'dır ve "Mohikan" adı yazarı Cooper tarafından gerçekten var olan Kızılderili kabilelerinden Mohegan ile Mahican adlarının birleşiminden oluşturulmuştur. Uncas karakteri gerçekte Moheganların sakiması olan Uncas'ın adından gelir. İzotonik çözelti İzotonik çözeltiler, osmotik basıncı eşit olan çözeltilerdir. İzotoniğin kelime anlamı eş yoğundur. Farklı iki ortamda çözünmüş madde miktarının ya da derişimin aynı olduğu durumlarda, bir ortam diğerine göre izotonik denir. Bu tür çözeltiler ameliyatlarda kullanılır. Çünkü bir hayvansal hücre, izotonik bir çözelti içine konduğunda plazmoliz veya deplazmolize uğramaz. Özellikle hücrenin (ya da organın) su dengesi bozulmamış olur. Hep O Şarkı Hep O Şarkı, Yakup Kadri Karaosmanoğlu'nun 1956 tarihli son romanıdır. Ancak romanlarının taşıdığı zamansal bütünlük bakımından zincir romanlarından ilki olarak düşünülmelidir. Yakup Kadri, bu romanıyla diğer romanlarında tükettiği, defterini kapattığı saraya yakın, eski İstanbullu üst zümrenin hayatını anlatır ve zincirin diğer halkası romanları için giriş yapar. Ne yazık ki, bu romanı ön plana çok çıkmamıştır ama Yakup Kadri'nin bütünselliğini anlamak için Hep O Şarkı'yı okumak ve anlamak çok önemlidir. Roman, Abdülaziz, V. Murat ve Abdülhamit'in hükümdarlık zamanlarında geçer. Bu açıdan Kiralık Konak'tan önce geldiği düşünülebilir. Romanın diğer bir özelliği olarak, Yakup Kadri olayları sadece bu romanında bir kadın karakterin birincil ağzından aktarır. Münire, kendi hayatını anlattığı bir kitap yazmaktadır ve aslında bu kitap “Hep O Şarkı” dır. Münire, romanı yazdığında artık yaşlı ve dul bir kadındır. Romanda hayatını anlatır ama hayatı aslında bütün hayatı boyunca aşık olduğu ve hayatı boyunca da kavuşamadığı Cemil Bey ile aralarındaki aşktan ibarettir. Münire, 50 yaşını geçmiş artık hayatın geride kalan kısmına bakarak yaşayan, yaşanmamışlıkları düşünerek kalan hayatını geçiren sade bir dul kadın; Hep O Şarkı da pişmanlıkları anlatan acıklı bir aşk romanı. Romandaki karakterler sıradandır. Diğer romanlardaki karakterler gibi hayatlarında büyük fırtınalar yaşamazlar. Yaşasalar da bunlar romanın bütünlüğü açısından kitapta yer bulamaz. Yakup Kadri'nin diğer romanları gibi Hep O Şarkı, toplumsal olayları anlatma kaygısını diğer romanlarına göre daha az taşır. Bu tür toplumsal vurguları yapıp Kiralık Konak'a son derece güzel bir giriş yapsa da ama aslında hep bireyselleşip olgunlaşamamış, hayata karşı Kiralık Konak'taki Seniha'nın yarısı kadar bile direnç göstermemiş bir kadınla hemen hemen aynı çizgide yaşamış bir adamın yarım kalmış duygusal ilişkisini anlatır. Kitapta olaylar, mekan olarak yalı ve konakta geçerken yalıda iyimser, konakta ise daha karamsar olaylar aktarılarak yalı ve konak kavramlarına atıfta bulunur yazar. Bu yönden Kiralık Konak kitabına ilk selamını verir ama son işaret değildir. Cemil Bey'i üçüncü kez romana sokarken değişen İstanbul'u anlatmak için “redingot” tan bahseder ki bu da Kiralık Konak romanının girişinde İstanbul'un değişen çehresini anlatmak için seçilen sembollerdir. Aynı şekilde Nur Baba'daki Bektaşi yaşamına da Münire'nin halası aracılığıyla atıfta bulunur. Ayrıca çok ağır bir romandır. Mesut Ã–zil Mesut Özil (, ; doğum 15 Ekim 1988), Premier League takımı Arsenal'da hücum oyuncusu olarak oynayan Alman profesyonel futbolcu. 2006 yılından itibaren Almanya'nın genç millî takımlarında millî takım kariyerine başlayan Özil, 2009 yılından bu yana ise Almanya millî takımında oynamaktadır. 2010 FIFA Dünya Kupası'nda turnuvanın en değerli oyuncusuna verilen Altın Top Ödülü'ne aday gösterilmiştir. Özil, 2006 yılında doğduğu şehrin bir takımı olan ve Bundesliga'da mücadele eden Schalke 04'e transfer olarak profesyonel futbol kariyerine başladı. Ardından 2008 yılında bir başka Bundesliga ekibi SV Werder Bremen'e transfer oldu. Almanya ile 2010 FIFA Dünya Kupası'nda gösterdiği performans ile Ağustos 2010 tarihinde La Liga takımlarından Real Madrid'e transfer oldu. 2013 yazında transfer döneminin son gününde ise İngiliz takımlarından Arsenal'in kulüp tarihinde bir oyuncu için ödediği en yüksek bonservis bedeli olan £42.500.000 karşılığında bu takıma transfer oldu. Bu transferle birlikte tüm zamanların en pahalı Alman futbolcusu oldu. Zonguldak'ın Devrek ilçesine bağlı Hışıroğlu köyünden olan Mustafa ve Gülizar Özil çifti, gastarbeiter alımlarında Almanya'ya, 1970'li yıllarda göç ettiler. Mesut Özil'in kendisi gibi futbolcu olan Mutlu adında bir ağabeyi ve iki kız kardeşi bulunmaktadır. Mesut Özil, Türkiye millî futbol takımının daveti üzerine yaptığı açıklamada: "Kendimi bir Alman gibi hissediyorum." sözüyle bu teklifi geri çevirerek Almanya millî futbol takımını tercih etmiştir. Bu kararı aldıktan sonra futbolcunun resmî internet sayfası, yoğun hakaret mesajları geldiği gerekçesiyle bir süre kapatılmıştır. Küçükken mahallesinde ""Maymun kafesi"" diye adlandırılan; futbol sahasında gece gündüz, karda yağmurda sürekli arkadaşlarıyla top oynayan Mesut, futbola 1995 yılında "DJK Westfalia 04 Gelsenkirchen" takımında başladı. Üç yıl bu takımda oynadıktan sonra, "DJK Teutonia Schalke-Nord" takımına yazıldı. Bir yıl bu takımda oynadıktan sonra, bir yıl da "DJK Falke Gelsenkirchen" takımında oynadı. 2000 yılında babası Rot-Weiss Essen alt yapısına yazdırdı. Almanya'nın köklü takımlarından olan Rot-Weiss Essen, gençlere verdiği forma şansı ile bilinmektedir. Öyle ki 16 yaşında, Mesut'u A Genç Takımları‘nda oynatmaya başlattılar. Sonra o dönemde Alman İkinci Ligi‘nde oynayan A takımda oynatmak için profesyonel sözleşme teklif ettiler. Ancak babası teklifi reddetti ve oğlunu Schalke 04 takımının alt yapısına götürdü. Schalke 04’ün gençler takımında bir yıl kadar top koşturduktan sonra ve Bayern Münih‘i 2-1 yenerek gençlerde Almanya Şampiyonu olduktan sonra, o dönemde Schalke 04 başkanlığını yürüten Gerhard Rehberg, Mesut Özil'i yakın dostu olan Büyükçekmece Belediye Başkanı Hasan Akgün'e götürür. O tarihte Galatasaray Başkanı Özhan Canaydın ile görüşüp futbolcuyu idmana götürmüş ancak yöneticiler ""Bu çocuk çok cılız. Solucan gibi. Bundan futbolcu olmaz. Denemeye bile gerek yok."" demiş. Bu sözünün üzerine Beşiktaş’ın kapısını çalmışlar ama onlar da ""Futbolcu tipi yok"" diyerek benzer bir tavır sergilemiş. Bu yaşananlardan sonra Fenerbahçe’nin yolunu tutmaya cesaret edememişler.. Türkiye macerası başlamadan biten Mesut, 12 Ağustos 2006 tarihinde Schalke 04 ile profesyonel kontrat imzaladı. 17 yaşında Bundesliga'da top koşturan Mesut'a en büyük destek aynı takımda oynayan Altıntop kardeşlerinden gelmiştir. Kendi sözleriyle : İlk maçında Eintracht Frankfurt karşısında 80. dakikada Hamit Altıntop'un yerine oyuna dahil oldu ve sezonun ilk maçında 1-1 beraberliği yaşadı. Lincoln’ün ceza almasıyla Bayer 04 Leverkusen ve Bayern Münih maçlarında şans bulan ve bu şansı iyi değerlendirerek göze girmeyi başaran Mesut, Schalke’de ilk sezonunda 7’si ilk on birde olmak üzere toplam 19 maçta oynamayı başardı. İkinci yılında'da Lincoln’ün Galatasaray’a transfer olmasıyla Schalke’de banko oynamaya başladı. Daha sonraki aylarda Schalke'li yöneticilerle ters düşünce kadro dışı bırakıldı. Aynı zamanda Schalke'den kovulma sebebi antrenmanlara Fenerbahçe formasıyla gelmesinden dolayıydı. Schalke ile ipleri koparınca transfer teklifleri art arda gelmeye başladı ve Arsenal FC, VfB Stuttgart, SV Werder Bremen sıraya girdi. Yine babasını dinleyen Mesut, ara transfer döneminin bitmesine saatler kala 3.3 milyon avro karşılığı Werder Bremen'e üç yıllık imza attı. Schalke macerasını 1,5 sezonda 30 Bundesliga maçıyla noktalamıştır. 2007-2008 sezonunun ara transfer döneminde Werder Bremen'e transfer olan Mesut, yeni takımında forma numarası 11'di. Bundesliga'daki ilk golünü Nisan ayında 3-3 biten Karlsruher SC maçında, takımını 2-1 öne geçiren golü atarak kaydetmiştir. 2008-2009 sezonunda iyi bir performans sergileyen Mesut, İstanbul’da Fenerbahçe Şükrü Saracoğlu Stadyumu'nda oynanan UEFA Kupası finali'nde Shakhtar Donetsk'e karşı ilk onbirde yerini almıştır. Berlin'de oynanan DFB-Pokal Kupası'nda Bayer 04 Leverkusen'e attığı golle takımına şampiyonluğu getirdi. Werder Bremen ile Bundesliga'da ikinciliği elde ederek, UEFA Şampiyonlar Ligi'ne katılmayı hak etmiştir. Sezon sonunda Diego'nun Juventus'e transfer olmasıyla birlikte, takımın dümenine geçen Mesut, kısa sürede taraftarın sevgilisi oldu ve yıldızı Werder Bremen’de hızla parladı. Nitekim 2009-2010 sezonu'nun ilk yarının en iyi futbolcusu seçilen Mesut, takımıyla başarılı bir sezon geçirmiş, Bundesliga'da üçüncü olmuştur ve UEFA Şampiyonlar Ligi'ne katılmayı garantilemiştir. Takımıyla gösterdiği performans ile Almanya millî takımına 2010 FIFA Dünya Kupası'nı oynamak üzere çağrıldı. FIFA Dünya Kupası’nda yıldızı parlayan futbolcu için Real Madrid takımı Werder Bremen’e 15 milyon avro bonservis bedeli ödedi ; Mesut ise yılda 5 milyon avro'dan 6 yıllık sözleşme imzaladı. Werder Bremen forması altında çıktığı toplam 108 maçta 16 gol ve 55 asist kaydetmiştir. 2010 FIFA Dünya Kupası'nda gösterdiği performans ile SV Werder Bremen'den Real Madrid'e 15 milyon € karşılığında transfer oldu. Ayrıca bu turnuvadaki başarılı futbolu ile Altın Top ve Avrupa'da Yılın Futbolcusu ödüllerine aday gösterilmiştir. 17 Ağustos 2010 tarihinde Santiago Bernabeu Stadı'nda düzenlenen imza töreninde kendisini eflatun-beyazlı yapan yılda 5 milyon avro'dan 6 yıllık sözleşme imzaladı. José Mourinho'nun ısrarı üzerine Real Madrid'e imza attığını belirten genç futbolcu, imza töreninde demiştir.Tıpkı Zidane gibi göçmen çocuğu olan Mesut için İspanyol basını "Alman Zidane" diye bahsediyor. Mesut Madrid kariyerinde 10 numaralı formayı giymiştir.. Mesut, Real Madrid kulübüne imza atan ilk Türk kökenli futbolcu olmuştur. 3 Ekim 2010 tarihinde, 6-1 kazandıkları RC Deportivo de La Coruña maçında ilk onbirde maça çıkan Mesut La Liga'da ilk golünü kaydetmiştir. UEFA Şampiyonlar Ligi'nde Milan'a karşı attığı ilk golünü eliyle hilal işareti yaparak Türkiye'ye adadı.Real Madrid' de şu ana kadar 129 kez çıktığı maçlarda 22 gol 65 asist kaydetmiştir. 2 Eylül 2013 tarihinde Arsenal takımına transfer edilen Özil İspanyol kulübünün kasasına en fazla para bırakan futbolcu olmuştur. 2 Eylül 2013 tarihinde Real Madrid'den 50 milyon euro karşılığında Arsenal'e transfer olmuştur. Arsenal forması altında 11 numarayı giymektedir. 14 Eylül 2013 tarihinde ilk maçını Sunderland'e karşı oynayıp Arsenal'da ilk asistini yapmıştır. 2020 baharında Özil, kulübün diğer iki oyuncusuyla birlikte, FC Arsenal'in Corona krizinin yüksek maliyetleri nedeniyle oyuncularıyla anlaştığı% 12.5'lik bir ücret feragatini reddetti. Yıllık 20.000.000 € maaşıyla Özil, ayda 200.000 € 'dan vazgeçmek zorunda kalacaktı. Real Madrid ile imzaladığı sözleşmenin yanı sıra Nike ile yıllık 150 bin avro ve Nutella şirketi ile de yıllık 100 bin avroluk sponsorluk anlaşması imzaladı. FIFA 11 oyununun Almanya kapağında yer aldı. 2012 yılında Nike ile sözleşmesi varken Adidas Predator LZ giyince 180 gün markasız krampon giyme cezası verilmiştir. millî takım serüveni'ni Almanya ile başlayan Mesut, Almanya'nın genç takımılarında toplam 27 maç oyanmış ve 9 gol kaydetmiştir. En büyük başarısı ise İsveç’te yapılan Avrupa 21 Yaş Altı Futbol Şampiyonası finalinde İngiltere'ye karşı oynanan final maçını bir gol, iki asist ile 4-0 kazanmakla olmuştur. Mesut "maçın adamı" seçilmiştir.millî takımda 43 maçta 14 gol 19 asist kaydetmiştir. Almanya millî takımı ile Türkiye millî takımı arasında bir yıl süren bir seçimin sonunda Almanya'yı tercih ettiğini Şubat 2009 tarihinde vurgulamıştır. Bu tercih uzun süre polemik konusu oldu. Alman siyasetçiler ise bunun uyum açısından önemli bir sinyal olduğunu belirttiler Mesut Özil tercihini bu cümlelerle özetliyor : Hamit Altıntop ise gelişmeyi "Mesut’un Almanya’yı seçmiş olmasının sebebi ileride transfer piyasasındaki değeri daha büyük olacağından ve daha fazla para kazanacağındandır" diye yorumladı. 2018 yılında yaptığı basın açıklamasında Almanya milli takımını resmi olarak bıraktığını açıklamıştır. İlk millî maçını 11 Şubat 2009 tarihinde Norveç millî takımına karşı oynamıştır. 2010 Güney Afrika FIFA Dünya Kupası kadrosunda yer aldı ve millî takımda ilk golünü Gana millî takımına atmıştır. Turnuva boyunca hep ilk onbirde sahaya çıkan Mesut, Almanya ile dünya üçüncüsü oldu.FIFA Dünya Kupası boyunca gösterdiği etkileyici performans neticesinde kupa sonrası SV Werder Bremen'den Real Madrid'e transfer oldu.. 8 Ekim 2010 tarihinde Almanya millî takımı ile Türkiye millî takımı arasında oynanan maçta Almanya Türkiye'yi 3-0'la geçerken, Mesut maçın 79. dakikasında kaydettiği gol sonrasında sevinmedi, yalnızca arkadaşlarının tebriklerini kabul edip görev bölgesine yöneldi. 2014 FIFA Dünya Kupası'nda Almanya ile şampiyonluk yaşayan Mesut, turnuvada 1 gol 2 asist ile oynamıştır. Özil, üçüncü kuşak bir gurbetçidir. Gesamtschule Berger Feld'a katıldı. Türk asırlarından dolayı hem Türkiye hem de Almanya için oynamaya hak kazandı. 17 yaşında Alman vatandaşlığına karar verdi ve Almanya U-19 takımı için oynamaya başladı. Mesut Özil, eğitimini Abitur'a kadar sürdürmüştür. Özil’in kendi sözlerine ve kaynakların çoğunluğuna göre ataları, kuzeybatı Türkiye’deki Zonguldak’a bağlı Devrek’teki etnik Türklerden gelmektedir. Ancak Özil'in atalarının etnik Kürt olduğunu iddia eden kaynaklar da vardır. Özil bir Müslümandır. Berlin merkezli Der Tagesspiegel gazetesiyle konuşan Özil, “Ben her zaman [sahada] dışarı çıkmadan önce duamı yaparım. Dua ediyorum ve takım arkadaşlarım bu kısa süre boyunca benimle konuşamayacaklarını biliyorlar” şeklinde konuşmuştur. Mayıs 2016'da Mekke'ye hac ziyareti gerçekleştirdi. Atlético Madrid'e karşı yapılan Avrupa Ligi maçında, Atlético taraftarı Özil'e köşe vuruşu yapmaya hazırlanırken bir parça ekmek attı. Özil, İslam'da önemli olan kendisine verilen yemeklere şükran duymak için ekmeği aldı, öpüp alnına koydu. Bu hareketi daha sonra stadyum boyunca geniş çapta alkışlandı. 2010 yılında, Alman toplumunda başarılı bir entegrasyon örneği olarak Bambi ödülünü aldı. Özil, 2013 yılında şarkıcı Mandy Capristo ile çıkmaya başladı. İlişki, Özil'in başka bir kadınla ilgilendiğini bildirmesinin ardından Ekim 2014'te sona erdi. 12 Kasım 2015'te Özil ve Capristo, Berlin'deki Bambi ödül töreninde bir araya geldiler. Özil tarafından yüklenen bir Instagram fotoğrafı, #OziStoIsBack etiketini kullandı ve çiftin bir araya geldiğini ortaya koydu. Ancak, 2017'de ayrıldılar ve Özil, 2014 Türkiye Güzeli Amine Gülşe ile çıkmaya başladı. Özil, 7 Haziran 2019’da hayatını Amine Gülşe ile birleştirmiştir. Cumhurbaşkanı Recep Tayyip Erdoğan tören sırasında düğüne katılmıştır. Temmuz 2019'da, Mesut Özil ve takım arkadaşı Sead Kolasinac, İngiltere'nin başkenti Londra'da bir restoran çıkışında eli bıçaklı kişi ya da kişiler tarafından saldırı girişiminde bulunuldu. Özil Almanya ile kazanılan FIFA Dünya Kupası sonrasında kazandığı şampiyonluk primini Brezilyadaki 23 hasta çocuğun ameliyat masraflarının karşılanması için bağışlamıştır. Bu davranışından ötürü Laureus Medya Onur Ödülü'ne layık görülmüştür. Mutlu adında bir ağabeyi Neşe ve Duygu adında iki kız kardeşi bulunmaktadır. 30 Mart 2020 tarihinde Londra'da doğum yapan Amine Gülşe ile birlikte bir kız çocuğu sahibi olmuştur. Nahit MenteÅŸe Nahit Menteşe (1932, Aydın, Türkiye), Türk siyasetçi. İstanbul Üniversitesi Hukuk Fakültesi'ni bitirmiştir. Bir süre avukatlık yapmış, daha sonra politikaya atılmıştır. Adalet Partisi Aydın İl Başkanı oldu. 1965'te Aydın milletvekili seçildi. Demirel Hükûmeti'nde Gümrük ve Tekel Bakanlığı görevinde bulundu (1968-1969). 1969 seçimlerinde milletvekilliğini korudu, ikinci Demirel Hükûmeti'nde Ulaştırma Bakanlığı (1969-1970), ikinci ve üçüncü Demirel Hükûmetleri'nde (1970-1971) Tabii Kaynaklar Bakanlığı yaptı. 1973 ve 1977 seçimlerinde yeniden Aydın milletvekili seçildi. AP genel sekreteri oldu. Süleyman Demirel'in kurduğu hükûmette Turizm ve Tanıtma Bakanı, 1977’de ise Millî Eğitim Bakanı olarak görev yaptı. Daha sonraki yıllarda Doğru Yol Partisi’ne geçti. Tansu Çiller'in kurduğu Hükûmetlerde İçişleri Bakanlığı dahil olmak üzere çeşitli bakanlıklarda bulundu. 2.(XIII), 3.(XIV), 4.(XV), 5.(XVI), XIX ve XX. Dönem Aydın milletvekilliği yaptı. Aydın'da kendisinin kurduğu Nahit Menteşe Ortaokulu bulunmaktadır. Akkise, Ahırlı Akkise, Konya ili Ahırlı ilçesine bağlı bir köydür. Belde belediye teşkilatı 6360 Sayılı Kanun uyarınca 2014 yılında kapatılmıştır. Bizanslılar zamanından kalma "Ak Kilise" nedeniyle Akkilise olarak anıldığı ve halk dilinde bu kelime zamanla Akkise'ye dönüştüğü rivayet edilmektedir. Akkilise denilerek rivayet edilen kilise, kasabanın güneydoğusunda bulunan Kise Çalı adı verilen bir dağda bulunmaktadır. Bu bölgede köy halkı, zamanla tarihi kalıntılara rastlanmıştır. Şu an site alanı olduğu gerekçesiyle yasaklanan bölgede arama yapılmamaktadır. Ancak çobanlar, zamna zaman Bizans tarihinden kalma antika paralara rastlamaktadır. Kuzeybatısında "Mallı Kaya" adındaki dağda birçok mağara bulunmaktadır. Bunun yanında bir kraliyet mezarı bulunduğu söylenmektedir. Batısında, tarihi bir kent olarak anılan "Yaka köyü" bulunmaktadır. Bu köy de tarihi bir önem taşımakla birlikte büyük hazinelerin bulunduğu rivayet edilir. Koruda "Mehmet Dede Türbesi" bulunmaktadır. "Han Alanı", her yıl düzenlenen şenliklerle insanlara neşe kaynağı olmaya devam etmektedir. Akkise Konya il merkezine 80 km ve Ahırlı ilçe merkezine 16 km uzaklıktadır. Nüfusu, 2011 yılı verilerine göre 2823 kişidir. 1956 tarihinde belde olmuştur. Taşeli yöresinin en eski Türk yerleşim birimidir. 1238 tarihli camisi buna kanıttır. Antik çağda Likaonya ülkesinde Gorgorômeis aşireti kalesi idi. Nüfus genelde tarım ve hayvancılıkla uğraşır. Suğla arazisi bölgenin en büyük tarım arazisidir. Şeker pancarı, buğday,arpa,nohut ve elma gibi ürünler üretimde başı çeker. Her yıl mayıs ve haziran ayında geleneksel bahar şenlikleri yapılır. Büyük bir katılımın olduğu şenliklerde çeşitli görsel ve yöresel eğlenceler düzenlenir. Akkise'de 2 adet İlköğretim okulu ve 1 adet Lise eğitime hizmet verilmektedir. Anna Karenina Anna Karenina (; ), (Bazen Anna Karenin olarak ingilizceleştirilir) Lev Tolstoy tarafından yazılmış, Rus Habercisi'nin 1873-1877 yılları arasındaki döneminde, bölümler hâlinde basılmış roman. 125 farklı yazarın belirlediği bir listede zamanımıza kadar yazılmış en iyi roman olarak görülmüştür. Eser, 1870'lerin Rusya'sında, toplumun üst sınıfına mensup kimseler arasında yaşanan birbirinden bağımsız iki aşk macerasını anlatır. Olaylar Moskova'da, Sankt-Peterburg'da ve asilzadelerin yazlık malikanelerinde geçer. Romanda dürüst bir evliliğin mutluluğu ile yasak bir ilişkinin düş kırıklıkları karşılaştırılır; sadakat, tutku, kıskançlık gibi temalar işlenir; bir yandan da o dönemde Rusya’da kadınların durumu, eğitim reformu gibi konular dile getirilir. Romanın başlangıç cümlesi: Romanın baş karakteri Anna Karenina, Rus aristokrasisine mensup şık ve güzel bir kadındır. Yüksek bir devlet memuru olan Aleksey Aleksandroviç Karenin ile evli ve bir çocuk sahibi olan Anna Karenina'nın sevgisiz ve monoton bir evlilik hayatı vardır. Anna Karenina, bir gün eşini aldattığı ortaya çıkan ağabeyi Prens Stepan Arkadyaviç'in (Stiva) Moskova'daki evine, karı-kocayı barıştırmak üzere gider ve orada Vronski adlı bir genç kont ile tanışır. Vronski, Stiva'nın eşi Darya Aleksandrovna (Doli)'nın kızkardeşi Prenses Yekaterina Aleksandrovna Şçerbatski (Kiti)'ye kur yapan bir gençtir. Kiti, kendisine evlenme teklif eden Konstantin Dmitriyeviç Levin adlı bir başka genci, Vronski nedeniyle reddetmiştir. Levin ve Vronski arasında kararsız kalan Kiti, sade bir çiftçi olan Levin yerine parlak geleceği olan Vronski ile evlenmesini uygun bulan annesinin etkisiyle Levin'in teklifini geri çevirmiştir. Levin, köyüne dönüp Kiti'yi unutmaya çalışır. Ne var ki, Vronski, Anna ile tanıştıktan sonra Kiti'ye ilgisini kaybeder, Anna'ya kur yapmaya başlar. Vronski'nin ilgisini kaybetmesi ve ona karşı karşılıksız sevgi uğruna değer verdiği Levin'i yitirmesi, Kiti'nin üzüntüden hastalanmasına sebep olur. Ailesiyle birlikte gittiği bir Alman kaplıcasında sağlığına kavuşur ve Vronski'ye olan duygularını unutur. Anna kendisi ile birlikte Moskova'dan Petersburg'a dönen ve aşkını ilan eden Vronski'ye kayıtsız kalamaz. Dedikodulara aldırmadan genç kont ile aşk yaşar ve bu ilişkisinden hamile kalır. Petersburg'da katıldığı bir engelli at yarışından hemen önce bu haberi alan Vronski yarışta atının tökezlemesi sonucu feci biçimde düşer. Yarışı kocasının uzaktan gözlemi altında izlemekte olan Anna, sevdiği adamın öldüğünü düşünür ve yarışmadan sonra heyecanla kocasına Vronski ile yaşadığı aşkı itiraf eder. Karenin, bu itirafa rağmen itibarının sarsılmaması için boşanmayı reddeder ve Anna'dan bu ilişkiye son vermesini ister. Fakat Anna her şeye rağmen ilişkisine devam edince boşanma kararı alan Karenin, karısının çocuk doğurduğu ve ölmek üzere olduğu haberi üzerine onunla barışır; hem onu hem Vronski'yi affeder. Vronski, utancından kendisini öldürmek düşüncesine kapılır ve silahla kendisini yaralar. Bir süre sonra Anna da, Vronski de iyileşecek, Anna kocasından ayrılıp bu evlilikten olma oğlunu ona bırakmaya; Vronski'den olma kızını yanına almaya; Vronski ise ordudan ayrılmaya karar verir. İki sevgili İtalya'ya kaçıp bir süre gözlerden uzakta yaşar. Bu arada Doli, çocukları ile birlikte Levin'in köyüne yakın bir köyde yazı geçirmeye gider. Burada verdiği uğraşların ardından, Levin'in Kiti ile evlilik umudu artar. Moskova'da bir davet sırasında Kiti'ye yeniden evlenme teklif eden Levin sonunda mutluluğuna kavuşur. Çift evlenir, mutlu bir evlilikleri ve bir çocukları olur. Oğlunun özlemi ile Avrupa'dan dönen Anna ise Rusya'da toplumdan dışlanır; gittikçe huysuz, kıskanç bir kadına dönüşür ve Vronski ile arası bozulur. Gittikçe içe-dönük bir kişi olan Vronski'nin artık kendisini sevmediği düşüncesiyle bunalıma giren Anna, yaptıklarından büyük bir pişmanlık duyar ve intihar eder. Anna'nın ölümünden sonra ruhsal çöküntü yaşayan Vronski ise çareyi orduya gönüllü yazılmakta bulur. Solucanlar Solucan, bâzı omurgasız hayvan türlerinin adı. Solucanın vücudu, her birinde hemen aynı organların bulunduğu bir bölümlerden ve halkaların dizisinden oluşur. İçinde ve dışında hiçbir sert parçası yoktur. Dünya'da yaklaşık 2.000 tür solucan çeşidi bulunmaktadır. Türkiye'de 3½ m'lik dev solucanlar olduğu gibi, minik bir fener gibi parıldayan 35 cm uzağa kadar keskin alkali püskürterek kendisini koruyabilen solucanlar mevcuttur. Fakat en çok karşılaşılan ve bilinen 10 cm'lik âdî solucan türüdür. Yesterday "Yesterday" The Beatles tarafından, 1965 yılında çıkarılan Help! albümü için kaydedilmiş bir pop şarkısıdır. Tahminlere göre şu ana kadar en çok covera sahip şarkıdır. Şarkı günümüzde bile kaydedilmiş 3000 versiyonuyla popülerliğini korumaktadır. Amerika'da 13 Eylül 1965 tarihinde single olarak yayınlanmasından sonra listelerde 11 hafta 1 numarada kalmıştır. İngiltere'de ise 4 Mart 1966'da yayınlanan "Yesterday" EP'si de listelerde 2 ay 1 numarada kalmıştır. "Yesterday" ayrılıkla ilgili akustik bir balladdır. Grupun kariyerindeki sadece tek bir üye (Paul McCartney) ve bir yaylı dörtlüsünün kaydettiği ilk şarkıdır. Diğer Beatles şarkılarından çok farklı olması üzerine diğer grup üyeleri şarkının albümde yer almasını istememişlerdir. 1996 Yaz Olimpiyatları'nda güreş 1996 Yaz Olimpiyatlarında, serbest ve Grekoromen olmak üzere iki farklı branşta güreş müsabakaları düzenlendi Atlanta'da düzenlenen yaz olimpiyatlarında 75 ülkeden 23'ü madalya kazanmıştır. Atlanta'da düzenlenen yaz olimpiyatlarında 75 ülkeden 401 güreşçi mücadele etmiştir. Hikmet (ÅŸiir) Hikmet, Hoca Ahmet Yesevi'ye ait şiirlere ve bunlara benzeyen halk şiirlerine verilen isimdir. Hikmetlerin bir kısmı hece ölçüsü ve dörtlüklerle, diğer bir kısmıysa aruz ölçüsü ve beyitlerle oluşturulmuştur. Hikmetlerin Yesevi dervişlerince yazıya geçirilmesiyle Hoca Ahmet Yesevi'nin Divan-ı Hikmet adlı eseri oluşturulmuştur. Otostopçu (film, 2007) Otostopçu 1986 yılı yapımı aynı adlı filmin yeniden çevrimi. Filmin özgün adı "The Hitcher". Dave Mayers'ın yönettiği filmde bu kez baş rolleri Sean Bean, Sophia Bush ve Zachary Knighton paylaşıyor. Filmin yapımcıları ise daha önce Teksas Katliamı ve Dehşet Sokağının yapımcılığını üstlenen Andrew Form ve Brad Fuller. Tatile giden iki kolej öğrencisi Grace ve Jim, aslında yolda otostopçulardan uzak duran bir çifttir. Aniden yollarına çıkan bir yabancıyı da bu yüzden arabalarına almazlar. Ancak durdukları benzin istasyonunda bu yabancıyla bir kez daha karşılaşırlar ve en yakın otele götürmek şartı ile onu arabalarına alırlar. Bir müddet sonra adının John Ryder olduğunu söyleyen yabancı, tehditlerine başlar ve kısa bir mücadelenin sonunda onu arabadan atarlar. Yabancıdan kurtulduklarını düşünmektedirler, lakin her şey yeni başlamıştır ve hesaplaşma daha tamamlanmamıştır. Onu bu kez de yanlarında geçen bir ailenin arabasında görürler. Onları uyarmak isterken uçurumdan yuvarlanırlar ve arabaları kullanılamaz hale gelir. Yürüyerek yollarına devam ederken o ailenin arabasına rastlarlar. Ailenin babası dışında hepsi öldürülmüştür. Baba yaralıdır ve arabaya binerek onu hastaneye götürmeye çalışırlar. Uğradıkları kafede polise haber vermek isterken baba da ölür ve o esnada gelen polisler olayı Grace ve Jim'in yaptığını düşünürek onları tutuklarlar. Polis merkezinde ifade sürerken, otostopçu da oraya gelmiş ve tüm polisleri öldürmüştür. Korkuyla kaçan çiftimiz bu kez de tüm bu cinayetlerden sorumlu tutulur. Polisler onları kovalarken, otostopçu yine gelir ve hepsini etkisiz hale getirir. Yalnızca Grace ve Jim'e dokunmaz, onlar da yakınlardaki bir pansiyona giderler ve geceyi orada geçirirler. John Ryder onları orada da yalnız bırakmaz ve yakaladığı Jim'i tır ile 2 parçaya ayırır. Oraya gelen polisler tarafından yakalanır ve cezası verilmek üzere başka bir bölgeye gönderilir. Yolculuğun daha başlarında John Ryder yapacağını yapar ve konvoyu dağıtır. En sonunda Grace, John Ryder'i pompalı tüfek ile başından vurarak öldürür. Türkiye Futbol Adamları Derneği Türkiye Futbol Adamları Derneği, 7 Mayıs 1988’de, Türk futbolunun kalkınması gelişmesi uluslararası alanda başarıya ulaşması amacına yönelik çalışmalar yapmak, bu konuda hizmet ve faaliyetlerde bulunan spor kulüplerine, özel ve tüzel kişi ve kamu kurum ve kuruluşlarına görüş, uyarı ve destek vermek, İşbirliğinde bulunmak, dernek üyelerinin sosyal ve sportif hizmet ihtiyaçlarını olanaklarını geliştirerek karşılamak ve yardımlarda bulunmak amacı ile kurulan ve başkanlığını Türkiye Futbol Federasyonu eski başkanlarından emekli Orgeneral Yılmaz Tokatlı'nın yaptığı dernek. Merkezi İstanbul olan derneğin ilk yönetim kurulu aşağıdaki üyelerden oluşmuştur. turfad.org Portland Ã§imentosu Portland çimentosu çoğunlukla gri renklidir. Sanayide büyük çapta organik maddelerden (kil, kum ve demir cevheri) üretilir. Çimento'nun ismi ve kullanma tarihçesi Romalılara kadar geriye gider, o dönemde "opus ceamentitium" diye adlandırılmıştır. Bu harç tozu, yanardağ külü, kireç ve kiremittozu katılması ile elde etmişlerdir. Genelde sıva ve beton yapımında kullanılır. Tabiati aşılımlara (su, buz, soğuk ve sıcak) karşı en iyi harçtır. Bu yüzden küresel kullanımdadır. 1835 yılında modern tarzda ilk defa eczacı Ernst Gustav Leube tarafından tekrar bulunmuştur. Bugün kuru veya nemli düzende elde edilir. Nemli veya yarı ıslak tabirli ham çimento döner fırınlarda yüksek enerji kullanımı ile edilen muazzam hararetle kurutulup toz haline getirilir. 200 °C ye soğutulup toz hale getirilip alçı ve anhhydrit katılarak elde edilir. Bu üretim 1824'te ingiliz Joseph Aspdin tarafından patentlenmiştir. Portland çimento adını, Britanya adasının Manş kanal kıyısının Portland yarımadasında bulunan kireçtaşının renk benzerliğinden alıyor. Çeşitli organik maddelerin; incekum, pozzolana, kül katılımı ile çeşitli fiziksel özellikleri öne alınabilmektedir. Sipahi Sipahi (Osmanlı Türkçesi: سپاهی), Osmanlı ordusunun ağır süvari sınıfı askeri. Tımar sahibi olan tımarlı sipahiler ve Kapıkulu Ocağı'na bağlı kapıkulu sipahileri olmak üzere ikiye ayrılır. Tımarlı sipahiler savaşırken sert tutumlarından dolayı batı kaynaklarında "Doğrayıcı" olarak adlandırılmıştır. Klasik çağ Osmanlı ordusunun belkemiğini oluşturan Tımarlı Sipahiler, ordu içindeki en kalabalık asker sınıfını oluşturur. Tımarlı sipahilerin Osmanlı askeri ve idari sistemi içindeki konumları Avrupalı tarihçilerce Orta Çağ Avrupasının şövalye sistemi ile karşılaştırılmalarına ve bazı kaynaklarda (hatalı olarak) "Osmanlı şövalyeleri" olarak tanımlanmalarına neden olmuştur. Tımarlı sipahi sınıfı temel olarak Türk atlı göçebe hayat tarzından kaynaklanan, Alp veya Batur olarak adlandırılan beye bağlı, asil, atlı savaşçı tipinin Klasik Osmanlı çağındaki ifadesidir. Bu asker sınıfı, Türklerin Ön Asya'ya göçerek yerleşik devletler kurması sürecinde bir profesyonel ordunun yaratılması amacıyla, göçebe savaşçı sisteminin yerleşik hayat düzenine uyarlanmasıyla doğmuştur. Büyük Selçuklu Devletinde "ikta" adını alan ve daha sonraki Osmanlı döneminde "dirlik" (geçimlik) olarak Türkçeleştirilen bu idari ve ekonomik sisteme bağlanan ve sipahilik ("sipahi" Farsça: silahşor, asker) adını alan bu savaşçı sınıfı Büyük Selçuklu ordusunun temelini oluşturmuş; daha sonra Büyük Selçuklu Devletinin mirasçısı olan Anadolu Selçuklu ve diğer Türkmen devletleri de tımarlı sipahi sistemini erken evrelerde, kısmen ve farklı uygulamalarla sürdürmüşlerdir. Anadolu Selçuklu Devleti'nin halefi olan ve Ertuğrul Gazi'nin Söğüt ve Domaniç bölgesini Anadolu Selçuklu Hanı'ndan tımar olarak aldığı düşünülürse kendisi de kuruluşunu bu sisteme borçlu olan Osmanlı Devleti tımarlı sipahi asker sınıfını da diğer kurumları ile beraber miras almış, devletin genişleyerek Anadolu'ya yayılması döneminde Sultan I. Murad zamanında tam anlamıyla, ama farklı bir düzenlemeyle uyarlanmıştır. Tımarlı sipahilerin temel vazifesi savaş zamanında savaşa katılmak, barış zamanında bulundukları bölgenin güvenliğini sağlamak ve Tımar sistemine göre tımarı dahilindeki halktan vergi toplayarak. bununla hem kendini geçindirmek, hem de tımarının büyüklüğüne göre asker yetiştirmekti. Böylece hazineye yük olmadan ve ayrıca masraf gerektirmeden ordunun insan, silah, malzeme ve eğitim açısından her an harbe hazır olması ve barış zamanı da ülke genelinde asayişin korunması sağlanıyordu. Tımarlı sipahiler tamamen Türk soyundan geldiği şeklindeki görüşler tümüyle yanlıştır. Bölgenin diğer etnik unsurlarına da ikta verildiği sık görülür. Balkanlar'da bazı bölgelerdeki tımarlı sipahilerin neredeyse yarısı, yerel Hristiyan soylularıdır ve inançlarını sürdürmüşlerdir. Bu özellikleri tarihte Fransız atlı süvarilerinde de görmek mümkündür. Fas, Tunus, Cezayir doğumlular eğitilerek atlı süvariler olarak oluşturulmuştur. “Ednâ” denilen küçük tımar sahipleri er ve erbaş; “evsâf” denilen orta tımar sahipleri astsubay; “âlâ” denilen büyük tımar sahipleri küçük rütbeli subay derecesindeydiler. Küçük zeamet sahipleri binbaşı, orta zeamet sahipleri yarbay, büyük zeamet sahipleri alay beyi rütbesindeki yüksek rütbeli süvari subaylarıydı. İki türlü tımarlı olurdu: Tezkireli ve tezkiresiz. Tezkireli tımarlılar, tımarı merkezden, yani İstanbul’da Dîvân-ı Hümâyundan doğrudan doğruya alanlardır. Tezkiresiz tımarlılar ise dirliklerini Beylerbeyinin arzı üzerine alırlardı. Bir tımarın ilk üç bin akçalık çekirdek kısmına kılıç gerisine terakki denilirdi. Her üç bin akça için sipahi yanında kendisi gibi atlı ve teçhizatlı bir asker getirmeye mecburdu. Cebeli (cebe: zırh) denilen bu erler, sipahinin çocukları, kardeşleri, akrabası olacağı gibi, toprağı işleyen herhangi bir kimse de olabilirdi. Bazı tımarlarda kılıç iki bin akçaya, hatta daha aza düşebiliyordu. Bazı tımarlarda ise en çok altı bin akçaya kadar çıkabiliyordu. Sefer ilan edilince sipahiler, Seraskerin bulunduğu yere gelir, yoklama olurlar, dirlik sipahileri ve cebelileri ayrı ayrı deftere yazılırdı. “Sipahi ve cebeli falanca paşanın defterlisidir” diye bilinirdi. Sefere davet olunup da sefere iştirak etmeyen sipahinin elindeki tımar zaptolunur, başkasına verilirdi. Kanunen götürmek mecburiyetinde oldukları cebeliyi getirmeyenler ve götürüp de kaçanların yerlerine diğerlerini tedarik edemeyenler hakkında da aynı muamele tatbik olunurdu. Yığınak emri gelince her tımar sahibi, cebelileriyle beraber, kendi kazasının belirli yerinde toplanırdı. O kazadaki tımarlılar, çeribaşı denilen sipahi yüzbaşısının emrinde bulunurlardı. Çeribaşı da alay beyinin emrine giriyordu. Alayını toplayan alay beyi, sancak beyine gidip hazır olduğunu bildiriyordu. Kendi maiyet askerini de alan sancak beyi, bu sipahi alayıyla beraber, beylerbeyine katılmak üzere harekete geçiyordu. Bu iş büyük bir süratle yapılıyordu. Beylerbeyilerin izin vermesiyle sancak beyleri tarafından bir kısım sipahiler memleket muhafazası için yerlerinde bırakılabilirdi. Sipahi sefere gittiğinde yerine vekil olarak bıraktığı korucu, dirlik sahibinin yokluğunda toprağın muntazaman işlenmesine nezaret ederdi. Eğer sipahi harbin uzaması halinde kışı hudutta geçirmek emri alırsa, dirliğine harçlıkçı denilen bir vekil göndererek, yıllık gelirini bulunduğu yere getirtirdi. Tımar ve zeamet; sahibi ölünce, ekseriya büyük oğluna, yoksa kardeşine veya yeğenine verilirdi. Fakat bunun için tımar ve zeametin bağlı olduğu alay, varisin toprağı idare edebilecek kabiliyet ve şartlara haiz olduğuna şehadet ederlerdi. Zaten bir sipahi subayı, yerine geçecek birini yıllar boyunca hazırlayıp, yetiştirirdi. Bu suretle dirlik tecrübesiz insanların eline geçmezdi. Tımar ve zeamet sahipleri, arazileri üzerindeki toprakları üç yıldan fazla işlemezlerse, dirliklerini kaybederlerdi. Toprak işlememek, Allah'a karşı bir günah sayılırdı. Zira toprak sayesinde Allah'ın kulları beslenirdi. Sultan Birinci Süleyman Han (1520-1566) zamanında tımarlı sipahiler, en parlak devrini yaşadı. Bu zamanda 166.200 tımarlı sipahi vardı; bunun 74.000’i Rumeli, 91.600'ü Anadolu tımarlı sipahisiydi. Bu surette Türk atlı ordusu, iki orduya ayrılırdı: Rumeli atlı ordusu ve Anadolu atlı ordusu. Meydan muharebelerinde ordu düzeninin sağ ve sol kanatlarını bu iki ordu teşkil ederdi. İlk zamanlarda, Rumeli tımarlı ordusunun kumandanı Rumeli Beylerbeyi, Anadolu tımarlı ordusunun kumandanı da Anadolu Beylerbeyi idi. Fakat sonradan bu iki kanada da padişah tarafından seçilen vezirler kumanda etmeye başladı. Sultan Süleyman Han devrinde bu iki ordu o derece büyüdü ki, sefer Avrupa’da olduğu zaman çok defa Anadolu sipahi ordusu çağrılmaz veya bazı birlikler çağrılırdı. Sefer Asya’da ise, Rumeli askerleri ya çağrılmaz veya bazı birlikleri sefere katılmak için istenirdi. Tımarlı sipahiler askeri olarak "ağır süvari"kategorisine girmektedir. Savaşa kendileri ve atları tam zırhlı olarak katılan Tımarlı sipahilerin tipik zırhları: göğüs, karın ve sırtı birbiri üzerine bindirilerek perçinlenmiş şeritler halindeki çelik levhalarla (ayna) desteklenmiş etekte dize, kollarda dirseğe kadar uzanan örme zırh, yine çelik levha ve zincirden yapılan ve bacakları koruyan "dizçek", yekpare çelik veya bronzdan yapılmış ve ön kolu koruyan "kolçak" ve çelik veya tombaktan hareketli burunluklu ve zincir enselikli Türk tipi miğferden oluşmaktadır. Uzak mesafede at üzerinde ok ve yay ile cirit kullanan tımarlı sipahiler göğüs göğüse muharebede kargı, aybalta, balta, dilli topuz (şeşper), bozdoğan, topuz, eğri Türk süvari kılıcı ve kama kullanırdı. Kalkanları ise çelik, bronz veya madeni göbekli ibrişim sarmalı söğüt dallarından yapılmış hafif, orta boy yuvarlak kalkanlardı. Kanuni döneminden itibaren hafif ateşli silahların da etkin olarak savaş alanına girmesiyle at üzerinden ateşlenebilecek karabina ve piştov gibi ateşli silahlar da sipahilerin silahları arasına girdi. Tımarlı Sipahiler has ordunun merkezi teşkil ettiği savaş düzeninde sağ ve sol kanatlarda yer alırdı. "Kaz kanadı", "Hilal" veya "Turan taktiği" olarak adlandırılan stratejide akıncıların sahte saldırı ve geri çekilmelerini takip ederek saldıran düşman birliklerinin ardını alarak çembere almak ve çevirdiği düşmanı göğüs göğüse mücadelede imha etmek tımarlı sipahilerin göreviydi. Sipahi eğitiminde binicilik en önemli unsurdu. Özellikle süvari okçuluğu becerisine önem verilirdi. Sipahi adaylarına kemankeşlik, cirit, matrak ve çevgen oyunları, kılıç başta olmak üzere silahların kullanımı ve karakucak güreş öğretilirdi. 17. yüzyıldan itibaren Osmanlı İmparatorluğunun ekonomik ve siyasi olarak duraklamaya girmesi, askeri zaferlerin azalarak savaşların uzaması ve tımar sisteminin istismar edilmesi gibi sebeplerle gittikçe yoksullaşan tımarlı sipahi sınıfı bozulmaya başladı Nihayet Sultan Abdülmecîd Hanın 19 Ocak 1841 fermanı ile kalan son tımarlı sipahileri tımarlarına ölene kadar sahip olmak şartıyla emekliye sevk etmesi ile Büyük Selçuklu döneminden beri Anadolu ve Ön Asya Türklüğünün idari ve askeri aristokrasisi ve bürokrasisini oluşturan tımarlı sipahi sınıfı resmen sona erdi. Kapıkulu Sipahileri padişahın özel ordusunu oluşturan Hassa Ordusu'nun süvari sınıfını oluşturan birliklere verilen addır. Tımarlı sipahilerin aksine Kapıkulu Ocağı'na bağlı aylıklı askerlerden oluşan Kapıkulu sipahileri I. Murad Dönemi'nde kurulmuştur. İlkdönemlerde hassa ordusunun piyade birlikleri olan yeniçeriler gibi bu sınıfa da devşirme sistemi ile asker yetiştirilmesi amaçlandıysa da önceden ata alışık olmayan Avrupalı devşirme çocuklarına süvariliğin inceliklerini öğretmedeki zorluklar neticesinde gitgide bu sınıfa daha çok Yörük Türkmen çocukları alınmaya başlamış ve Fatih Sultan Mehmed zamanından itibaren de tamamen Türklerden oluşturulması kanuna bağlanmıştır. Klasik dönemde sipahi ocağının Kapıkulu ordusu içinde gitgide seçkin ve padişaha yakın bir sınıf haline gelmeye başlamasıyla, saray erkanı içindeki yüksek memurlar ve paşaların çocukları da sipahi ocağına alınmaya başlamış ve Kanuni devri'nden itibaren Sipahi Ocağı neredeyse tamamen Türk aristokrat aileleri ile savaşlarda üstün beceri gösteren seçme savaşçıların alındığı seçkin bir bölük haline gelmiştir. Eğitim ve harp sanatı yönlerinden tımarlı sipahilerle paralellik gösterseler de sayı olarak çok daha küçük bir birlik olan kapıkulu sipahileri tımarlı sipahiler ile aynı, lakin daha zengin süslenmiş silahlar kullanırlardı. Görevleri savaşta padişahın sağ yanında savaşarak yalancı geri çekilme sırasında ordunun merkezini ve padişahı savunmak, barış zamanı padişahı ve sarayı korumaktı. Kuruluşundan itibaren hassa ordusunun piyade askerleri olan yeniçerilerle rekabet halinde olan kapıkulu sipahileri yeniçerilerin aksine Osmanlı tarihi boyunca nadiren kazan kaldırmış, bu sebepten ötürü "Atlı er başkaldırmaz"sözü Osmanlı devletinde bir deyim halini almıştır. Yeniçerilerle olan rekabetleri ise Osmanlı tarihi boyunca zaman zaman kanlı bir hale dönüşmüş ve Sultan Ahmet meydanında iki gurubun zaman zaman silahlı çatışmalara girdikleri görülmüştür. Özellikle Sultan IV. Murad'ın saltanatını sağlamlaştırmak ve yeniçerilerin elinden iktidar gücünü almak mücadelesinde kapıkulu sipahileri payitahtta padişahı destekleyen en önemli güç olmuştur. Sultan II. Mahmud'un yeniçeri ocağını tasfiyesinde de kapıkulu sipahileri yeniçerilere karşı II. Mahmud'u destekleyerek isyancı yeniçerilere karşı halkla beraber dövüşmüş ve bu sebepten topyekûn yok edilen ve tüm malları devlete geçen yeniçerilerin aksine canları ve mallarına dokunulmayarak yeni orduya gönüllü olarak katılmalarına izin verilmiştir. Topçu Ocağı Topçu Ocağı, Osmanlı İmparatorluğu'nda Kapıkulu Ocakları'nın yaya kısmına mensup, top dökmek ve kullanmakla vazifeli askerlerin bağlı olduğu ocaktır. Sultan I. Murad devrinde yeniçeri ocağının teşkilinden hemen sonra, acemi ocağından alınan askerlerle ilk olarak topçu ocağı kuruldu. İstanbul’un fethinden sonra, Galata suru dışında Tophane denilen yerde topçu kışlaları ve sabit top dökümhânesi yapıldı. Zaman içinde, Belgrad, Budin, Temaşvar, İşkodra, Gülamber, Provişte gibi yerlerde ihtiyaca göre tophaneler kurulup top döktürüldü. Topçu ocağına sertopi adıyla da anılan topçubaşı nezaret ederdi. Onun emrinde bulunan dökücübaşı (serihtegân), dökümhâneden sorumluydu. Onun da maiyetinde; yardımcısı, tâmirci, dökümcü, burgucu, yamacı, demirci, marangoz gibi zanaatkârlar bulunurdu. Tophanenin, hesap ve alım-satım işlerine tophane emini bakardı. İmalât ve ihtiyaçlarından da Tophane Nazırı mesuldü. Topları kullanmak ise, ağa bölükleriyle cemaat ortaları'nın vazifesiydi. Beş ağa bölüğü ve yetmiş cemaat ortası vardı. Her orta veya bölükte bir çorbacı, bir odabaşı ve diğer küçük rütbeli subaylar bulunurdu. Ocak kethüdası, ocak çavuşu ve katibi de, bu ocağın büyük amirleriydi. Topçu ocağı, sarı-kırmızı bayrak taşırdı. Topların üretilmesi,muhafazası ve savaşlarda kullanılması işlerinden sorumlu tutulan birliğe topçu ocağı denilirdi Topçu ocağının Osmanlı ordu teşkilatı içinde yer alması II. Murad devrinde olmuştur . Topçu ocağı, kapıkulu ocaklarının yaya kapıkulu ocaklarının üçüncü kısmını oluşturan bir teşkilât olup, ocağın 16 ve 18. ortalarını teşkil ederdi .Topçu ocağına acemi ocağından asker alınır ve bunlara şagirt denilirdi .Topçu ocağı da yeniçeri ocağı gibi ağa bölükleri ve cemaat ortaları olarak iki kısımdan müteşekkildir. Ağa bölükleri beş tane ve cemaat ortaları yetmişiki tane idi. Her orta ve bölükte bir çorbacı, bir odabaşı ve diğer küçük rütbeli kişiler bulunurdu . Topçu ocağı efradının kuruluşundan itibaren zamanla çoğaldığı ve buna bağlı olarak da mevâciblerinin arttığı görülür. Topçu ocağının kendine has sarı kırmızı renklerden oluşan bir bayrağı bulunmaktaydı. Kırmızı zemin üzerine beyaz sim ile işlenmiş bir top ve bunun ağız tarafında bulunan üç gülle resmi mevcuttu. Kenarları ise sarı işlemeleydi. Bu sebeble sefere giden topçulara hazineden yirmibeş zira kırmızı ve yirmibeş zira sarı bayraklık ‘dârayî’ adı verilen bez verilmesi kanun idi Hayvan Mezarlığı Hayvan Mezarlığı, Stephen King'in 1983 yılında basılan bir romanıdır. Creed ailesi dört kişilik bir ailedir. Louis Creed, Rachel Creed, Ellie Creed ve Gage Creed. Dr. Louis Creed eşi ve çocuğu yaşadıkları travmanın ardından sakin bir kasabaya taşınırlar. Taşındıkları gün Jud Crandall adında ihtiyar komşuları ile tanışırlar. Jud, kısa süre sonra aileyi bir hayvan mezarlığına götürür. Bölgeden devamlı kamyon ve tır geçmektedir. Bu geçen kamyonların hayvanları ezdiğini söylemiştir. Komşuları olan ihtiyar, kendisini bu konuda uyarır. Hem kedisi Church hem çocuğu Gage için. Louis, kediyi kısırlaştırmak istemese bile eğer kedi ezilirse kızının üzüleceğini düşünerek kısırlaştırır. Bu sırada okulda göreve başlamıştır. Okulun ilk günü Victor Pascow adında bir gence araba çarpar. Hemen okulun dispanserine getirilir fakat Pascow'un kafasında bir delik açılmıştır ve ambulans gelene kadar ölecektir. Louis bunu fark etmiştir. O sırada Pascow kendisine bir şeyler söylemeye başlar. Louis, günlerce aklından bu durumu çıkaramayacaktır fakat ilk gün ilk hasta olduğu için böyle olduğunu düşünüp bu durumu umursamaz. Yine de Pascow rüyasına girmeye başlar ve kendisini Hayvan Mezarlığı hakkında uyarır. Kısa bir süre sonra kedi kaybolur. Soğuk bir kış gecesi Jud, Louis'le birlikte kedinin cesedini bulur. Kedi donmuş, hatta olduğu yere yapışmıştır. Louis kızının üzüleceğine emindir fakat ihtiyar Jud onu geri getirmenin bir yolu olduğunu söyler ve bütün felaket bu şekilde başlar. Daha önce Jud'un götürdüğü mezarlığın daha ötesinde eski kabilelere ait bir mezarlık vardır ve bu toprağa gömülenlerin dirildiği görülmüştür. Kediyi buraya gömerler. 1 gün sonra kedi canlanıp gelmiştir fakat hareketlerinde değişiklikler olur. Saldırgan olmayan kedi saldırganlaşmaya başlamıştır ve hareketleri anormaldir. Kısa süre sonra Gage Creed, yola koşar ve kendisine bir tır çarpar. Gage William Creed ölmüştür. Louis Creed, daha önce Jud'a "Buraya insan gömüldü mü?" diye sormuştur. Jud, bir kez gömüldüğünü anlatır ve sonuçlarının kötü olduğunu belirtir. Louis Creed'in aklına bu konuşma ve o mezarlık gelir. Jud'un anlattığı şeylerden ürkmüştür. Çünkü dönen kişi, saldırgan ve vahşi bir şekilde dönmüştür. Yine de Louis planlarını yapar. Gage'yi oraya gömecek, dirilirse oğlunu alıp kaçacaktır. Sonra Rachel'a ulaşıp sonsuza kadar kimsenin görmediği yerlerde yaşayacaktır. Louis, oğluna yeniden kavuşmak istemektedir. Rachel'ı ve kızını babasının yanına gönderir. Oğlunu mezarlıktan bin bir zorlukla çıkarır ve hayvan mezarlığının ilerisinde bulunan kabile mezarlığına gömer. Eve döner ve uyur. Rachel, babasının yanına gitmiştir fakat kuşkuları olduğu için eve dönmek üzere araba kiralar ve yola çıkar. Sabaha karşı Gage geri döner, bu sırada Rachel yoldadır. Gage'de kedi gibi değişik şekilde dönmüştür. Önce kedinin yardımı ile Jud'u öldürür, Rachel'ı beklemeye başlar. Rachel eve dönünce arabası ile durup Jud'un evine girer. Bu sırada Louis uyanmıştır. Jud'un evinin önünde tanımadığı bir araba görür. Umursamaz. Yürürken çamurlu ayak izleri fark eder. Gage'in döndüğünü anlar. Rachel, evi dolaşır ve oğlunu bir kez daha görür. Ona sarılmak ister. Bu sırada Louis'e telefon gelir. Babası Louis'i aramaktadır. Louis'e Rachel'ın bir araba kiralayıp döndüğünden bahseder ayrıca Ellie'nin hastalandığından bahseder. Hastalanmadan önce "Pascow çok geç olduğunu söylüyor." dediğini söyler. Louis telefonu kapatır ve yanına zehir alıp hızla Jud'un evine koşar. Önce kediyi öldürür. Sonra evin içine girer. Üst kata çıkar. Karısı Rachel kanlar içinde yerde yatmaktadır. Oğlunun vücudu, karısını öldürmüştür. Oğlu ise çok geçmeden gözükür. Louis, oğlunu kendi elleri ile öldürür ve evi yakar. Rachel'ı elleri ile kazma kürek kullanmadan kabile mezarlığına götürür ve gömer. Bir günde saçları beyazlamıştır. Onu gören hastaneden çalıştığı arkadaşı delirdiğini düşünür. Romanın son sözünde Louis iskambil kartlarıyla oynarken Rachel evin arka kapısından eve girer ve ellerini Louis'in boynunda gezdirir. Topraklı ve gıcırtılı bir sesle "Sevgilim" der. Akbulak Akbulak aşağıdaki anlamlara gelebilir: Aktaş Bağbaşı Belkaya Boyalı Boyalı, aşağıdaki anlamlara gelebilir: Bozköy Bozkuş Matanzas Matanzas Küba'nın sanayii ve turizm şehridir. Matanzas İli'nin başkentidir. Varadero buraya bağlıdır. Ayrıca Matanzas çevresinde petrol ve doğalgaz çıkarılmaktadır. Büyükada Büyükada, Prens Adaları olarak da bilinen İstanbul açıklarındaki adaların en büyüğüdür. Eski Yunanca adı Prinkipos'tur (Πρίγκηπος). Prinkipos Yunancada "Prens" anlamına gelmektedir. Yüzölçümü 5,4 km²'dir. Kış nüfusu 2000 yılı verilerine göre 7.320 kişidir. Evlerin çoğunun yazlık mahiyetinde olması sebebiyle yaz nüfusu kış nüfusundan çok daha fazladır. Maltepe sahiline uzaklığı 2.300 metredir. Büyükada'da biri güney, diğeri kuzeyde olmak üzere iki tepe bulunur. Güneydeki tepe, 203 metre yükseklikteki Yücetepe'dir. Kuzeydeki tepe ise 164 metre yükseklikteki Manastır Tepesi'dir. 1930 yılında Karacabey mevkiindeki Rum Ortodoks mezarlığı yakınında bulunan ve Büyük İskender'in babası Makedonya kralı II. Filip'e ait altın sikkeleri ihtiva eden Büyükada Definesi, adanın tarihine ilişkin en eski bulgudur. Hepsi 207 altın sikkeden ibaret olan define şu anda İstanbul Arkeoloji Müzesi'ndedir. Diğer Prens Adaları gibi Büyükada da Bizans döneminde sürgün yeri olarak kullanılmıştır. Adalar, Fatih Sultan Mehmet tarafından İstanbul'un Fethi'nden bir ay önce alınmıştır. I. Dünya Savaşı ve Cumhuriyet sonrasında Rum halkını kaybeden Büyükada’daki canlılık 1930’lara kadar büyük ölçüde kaybolmuştur. Ancak, 1940'lı yıllara doğru, Cumhuriyet dönemi devlet ileri gelenlerinin ve yüksek bürokrasinin, varlıklı kesimlerin rağbet ettiği bir sayfiye yeri olma özelliğini yeniden kazanmıştır. Büyükada, bu dönemde yeni köşklerle, özenli ve zevkli yapılarla süslenmiş, İstanbul halkının günlük gezinti yerlerinin de başında yer almıştır. Adanın Kuzey-Güney doğrultusuna dik olarak çıkan Dil Burnu’nun iki yanındaki Yörük Ali ve Nizam Plajları, Luna Park, Aşıklar, Viranbağ kır gazinoları, korulukları, biri iskeleden başlayıp adanın tüm çevresini dolaşan büyük tur, diğeri Araba Meydanı’ndan başlayıp Dil’den, Aşıklar Kır Gazinosu’ndan Lunapark’a oradan da Maden’e geçerek binildiği noktaya dönülen küçük tur olmak üzere araba turları, Luna Park meydanındaki süslü eşeklerle yapılan geziler Büyükada gezilerinin başlıca eğlenceleri haline gelmiştir. Adanın en yüksek tepesinde Aya Yorgi Kilisesi ve Aya Yorgi Manastırı bulunmaktadır. Buradaki ilk yapı, M.S. 6. yüzyıl'da inşa edilmiştir. Bu mevkide, birçok kilise ve manastırın kalıntıları da vardır. Bunlardan bazıları günümüze kadar ulaşmış, bazıları yıkıntı olarak kalmıştır. İsa Tepesi'nde ise Hristos kilise ve manastırı ile Rum Yetimhanesi bulunmaktadır. Rum Yetimhanesi'nin binası harabe olmasına rağmen hâlen dünyanın en büyük ahşap monoblok yapılarındandır. Kumsal semtindeki Ayios Dimitrios kilisesi de Büyükada'nın önemli dini yapılarındandır. Adadaki çok küçük Ortodoks cemaat, büyük ayinlerini burada yapar. Büyükada'da bulunan 4 camiden mimari bakımdan en dikkat çekeni II. Abdülhamid tarafından yaptırılan Hamidiye Camii'dir. Mimari açıdan Batı etkisinde inşa edilmiş bulunan mekân, Ada Cami Sokağı'nda bulunmaktadır. Tarihi ve doğal güzellikleriyle yerli ve yabancı turistlerin uğrak noktalarından biridir. Adada ulaşım bisiklet ve elektrikli araçlar ile sağlanır. Adada bir dönem iç ulaşım atların kullanıldığı faytonlarla sağlanmaktaydı. Denize girmek isteyenler iÃ§in plajlar mevcuttur: Lev Troçki'nin, Gürcü asıllı Sovyet lideri Stalin tarafından sürgün edildikten sonra 1929-1933 yılları arasında yaşadığı Nizam Mahallesi'ndeki ev ve ünlü yazar Reşat Nuri Güntekin'in Maden Mahallesi'ndeki evi adayı ziyaret edenlerin ilgisini çekmektedir. Aya Yorgi manastır ve kilisesinin özel bir yeri vardır: Her yıl 23 Nisan ve 24 Eylül günlerinde sayısız insanın 200 metrelik bu tepeyi tırmanıp kiliseye ulaşınca, inancı doğrultusunda dua ettiği, niyet tuttuğu ya da şifa umuduyla siyah cübbeli bir Ortodoks papazdan dua dilediği görülebilir. İstanbul’un ilk çağdaş kent müzesi olan Adalar Müzesi, Adaların oluşumundan bugüne gelen hikâyesini yüzlerce obje, 20 bin belge, 6 bin fotoğraf, yüzlerce belgeleme çekimi, film ve sözlü tarih kayıtlarından oluşan kuruluş koleksiyonu ile ziyaretçilerine sunmaktadır. Müze özellikle Adaların kentsel tarihine odaklanan Osmanlıca belge arşivine sahiptir. Adalar Müzesi'nin misyonu, Adalar’ın tarihi, kültürel ve doğal zenginliklerinin tanınmasını sağlamaktır. Aya Nikola Mevkii'nde eski helikopter hangar alanı dönüştürülerek tasarlanmıştır. Büyükada'ya İstanbul Şehir Hatları, İstanbul Deniz Otobüsleri, Bursa Deniz Otobüsleri, Mavi Marmara, Prens Tur, Dentur, Turyol firmaları düzenli olarak sefer düzenlemektedir. Bostancı'dan kalkan motorlar yaklaşık 35 dakikada adaya varırken, Kabataş'tan kalkan vapurlar 1 saat 20 dakika, Kabataş'tan kalkan deniz otobüsleri yaklaşık 50 dakika, Kartal'dan kalkan motorlar ise yaklaşık 30 dakikada adaya varmaktadır. Büyükada'ya sefer yapan firmalar genelde yaz ve kış olarak 2 tarife kullanmaktadır. Bu seferlerin sıklığı da hafta içi ve hafta sonu günlerde değişmektedir. İlgili seferler tarifeler kullanılarak takip edilebilmektedir. Kale (spor) Kale, içine top girdiği durumda karşı takıma puan kazandıran, demir ile çevrelenmiş ağ. Her takımın bir kalesi vardır. Kaleyi kaleci korur. Kaleler genelde ağ ile çevrili, topun rahatça geçeceği büyüklükte olan spor eserleridir. Futbolda kalenin genişliği 7,32 m, yükseliği ise 2,44 m'dir. Gerilim Gerilim ile şu maddeler kastedilmiş olabilir: Columbo Columbo veya Komiser Columbo, 1971 ile 1978 yılları arasında NBC televizyon kanalında yayınlanmış bir dizidir. Başrolünde Peter Falk'ın yer aldığı Columbo, Türkiye'de TRT'de ve RetroMax kanallarında yayınlanmıştır. Türkiye'de Komiser Columbo'yu tiyatro sanatçısı Savaş Başar seslendirmişti. Baron de Tott François Baron de Tott (Macarca: Báró Tóth Ferenc)(d. 17 Ağustos 1733, Chamigny, Fransa - ö. 24 Eylül 1793, Macaristan) Macar kökenli aristokrat bir Fransız subayıdır. Osmanlı İmparatorluğu'nun 18. yüzyılda yaptığı reform hareketlerine olan katkılarıyla hatırlanır. Fransa'nın kuzeyinde bir köy olan Chamigny'de bir Macar soylusunun torunu olarak doğdu. Gençliğinde babasının görev yaptığı alaya katıldı ve 1754 yılında teğmen oldu. 1755 yılında Osmanlı İmparatorluğu'na elçi olarak atanan amcası Charles Gravier'in sekreteri olarak İstanbul'a gitti. Başlıca görevi Türkçeyi öğrenmek, Osmanlı İmparatorluğu'nun durumunu incelemek ve Kırım Hanlığı hakkında bilgi toplamaktı. 1763'te Paris'e döndü ve Fransız devleti tarafından İsviçre'ye gönderildi. 1767 yılında Kırım'a konsolos olarak atandı. Görevi ülkeyi incelemek ve Kırım Tatarlarını Rusya'ya karşı kışkırtmaktı. Baron de Tott 1768-1774 Osmanlı-Rus Savaşı'nda önemli bir rol oynadı. Osmanlı devleti tarafından Çanakkale Boğazı'nı Rus donanmasına karşı savunmakla görevlendirilmişti. François Baron de Tott anılarını dört ciltte topladı. Fransız Devrimi'nden sonra gittiği İsviçre'den Macaristan'a döndü. Burada 24 Eylül 1793'te öldü. Humbaracı Ahmet Paşa'nın yolundan giden François de Tott Osmanlı ordusunu yenilemeye yönelik girişimlere katkıda bulundu. Obüs yapan bir dökümhanenin inşasını ve yeni topçu birliklerinin kurulmasını sağladı. Denizcilik okulunun temelini oluşturan denizcilik bilimi eğitimini başlattı. İstanbul Teknik Üniversitesi'nin geçmişi gerilere, Osmanlı dönemine, Sultan III. Mustafa’nın saltanat yıllarına kadar uzanmaktadır. Osmanlı Devletinde ilk kez Batılı anlamda mühendislik eğitimi vermek üzere 1773 yılında kurulan Mühendishane-i Bahr-i Hümayun (İmparatorluk Deniz Mühendishanesi), gemi inşaatı ve deniz haritalarının yapılması konusunda uzman personel yetiştiriyordu. Haliç Tersane’sinde yer alan okulun kurucusu bir Macar soylusu olan Baron de Tott'du. Osmanlı'ların yenileşme hareketinde önemli rol oynayan Baron de Tott, açılan okulda ders de vermiştir. İlk başhoca ise birçok yabancı dil bilen ve gemi mühendisliği konusunda eğitim görmüş olduğu ileri sürülen Cezayirli Seyyid Hasan Hoca’dır. Okulun kitaplığının yabancı dillerden çevrilen birçok eserle zenginleştirildiği ileri sürülmektedir. Osmanlı İmparatorluğu içinde seyahatlere de çıktı. Bu seyahatlerde İskenderiye, Halep, İzmir, Selanik ve Tunus gibi Akdeniz kıyısındaki şehirleri gezdi. Süveyş'te olası bir kanal yapımı için incelemelerde bulundu. Ä°l Genel Meclisi İl Genel Meclisi, il özel idaresinin karar organıdır ve ilgili kanununlarda gösterilen esas ve usullere göre ildeki seçmenler tarafından İlçeler adına seçilen üyelerden oluşur. İl genel meclisi başkanını üyeleri arasından gizli oyla seçer. İl genel meclisi tarafından alınan kararların tam metni, en geç beş gün içinde Vali ye gönderilir. Valiye gönderilmeyen meclis kararları yürürlüğe girmez. Vali uygun bulmadığı meclis kararlarını bir daha görüşülmek üzere geri gönderebilir. Vali tarafından geri gönderilen meclis kararının meclisin salt çoğunluyla aynı yönde karar vermesi halinde kararın kesinleşmesi şeklindeki uygulama 2007 yılında Anayasa Mahkemesi tarafından kaldırılmıştır. Meclis, gereken halde görüş bildirir, il özel idaresinin bütçesini kabul eder. İl genel meclisleri, siyasal konularda karar alamazlar. Her seçim çevresinde, seçilecek üye sayısı aşağıdaki usule göre hesaplanır. İl genel meclisi üyelikleri için, son genel nüfus sayımı sonuçlarına göre: Bu konudaki yasal çerçeve Mahalli İdareler İle Mahalle Muhtarlıkları Ve İhtiyar Heyetleri Seçimi Hakkında Kanun ile belirlenmiştir. İl genel meclisleri her ayın ilk pazartesinden itibaren beş günü geçmeyecek şekilde toplanırlar. Bütçenin görüşüldüğü Kasım ayı toplantıları 20 gün sürer. Her yıl bir ay İGM tatil yapmak zorundadır. Süveyş Süveyş (Arapça: السويس) Mısır'ın kuzeydoğusunda, Süveyş Körfezi'nin kuzeyinde, Süveyş Kanalı'nın güney ucunda bir liman şehridir. 16. yüzyılda şehir Osmanlı Devleti'nin deniz mevki kumandanlıklarındandı. Liman olarak önemi 1859'da Süveyş Kanalı'nın açılmasından sonra artmıştır. Altı Gün ve Yom Kippur savaşları sırasında şehir neredeyse yıkılmıştı. Şehir 1967'den sonra terkedilmişti. Süveyş'in yeniden yapılandırılması 1973'te Mısır'ın Süveyş Kanalı'nı yeniden açmasından sonra başlamıştır. Fransa'nÄ±n illeri Fransa, 101 ile () bölünmüştür. Bu iller, Fransa'da "bölge" ("Région") adı verilen ana birimlerde birleşmektedirler. Her ilin bir genel konsey üyesi ve başkenti mevcuttur. Hasta bina sendromu Hasta bina sendromu (HBS) kişinin çalışma alanı ile ilişkili (genelde fakat her zaman değil ofis) şikayetlerinin (sendrom) bileşkesidir. Konutlarda da HBS'na rastlandığı olmuştur. Dünya Sağlık Örgütü'nün 1984 tarihli bir raporuna göre dünyada yeni ve tadil edilmiş binaların %30'una yakını, bu sendromları oluşturuyor olabilir. Hasta bina sendromları genellikle havalandırma HVAC sistemlerindeki kusurlarla bağlantılıdır ve dış hava beslemesi oranını arttırarak 'tedavi edilebilmektedir'. HBS'nun diğer etmenleri, bazı bina yapı malzemelerinden sızan kirleticiler veya iç ortamda kullanılan hafif endüstriyel kimyasallarının yanlış egzoz edilmesi olarak belirlenmiştir. Bina sakinleri aşağıdaki semptomlardan şikayet etmektedirler: Burada kısa bir liste verilmiştir. Elliyi aşkın bilinen semptom mevcuttur. HVAC HVAC, İngilizce: "Heating, Ventilating and Air Conditioning" ("Isıtma, Soğutma ve Havalandırma") kelimelerinin baş harflerinden oluşturulmuş kısaltmadır. Havalandırma sektörünün tüm dallarını kapsar. Ayrıca Makine mühendisliği alanında bir alt kol olan tesisat mühendisliği kapsamında değerlendirilebilir. Mekanik tesisat kategorisinde yer alıp termodinamik, akışkanlar mekaniği, ısı transferi gibi alt başlıklar temelini oluşturur. Diabolus in Musica Diabolus in Musica Amerikalı thrash metal grubu Slayer'ın yedinci stüdyo albümüdür. 1998 yılında çıkmıştır. Prodüktörlüğünü Rick Rubin'in yaptığı albüm ilk haftasında 46,000 kopya satmıştır. Albüm, Billboard 200'de 31. sırada yer almış başarılı bir albümdür. Sakızköy, Lüleburgaz Sakızköy, Kırklareli'nin Lüleburgaz ilçesine bağlı bir köydür. İsmi ilk olarak Satıköy olarak bilinmektedir. Daha sonra halkın konuşma ve şivelerinden dolayı ve ayrıca toprağının sakız yapısına benzemesinden dolayı ismi Sakızköy olarak değişmiştir.Sakızköy 18 Nisan 1999 seçimlerinde Belediye olmuştur. Beledemiz Merkez Mahallesi ve Hürriyet Mahallesi olarak iki mahalleye ayrılmıştır. Kasabamızın nüfusu 2000 yılı nüfus sayımına göre 2092 kişi olup, bu nüfusun 1040`ı erkek, 1052`si kadındır. Sakızköy Beldesi Merkez Mahallesi ve Hürriyet Mahallesi olmak üzere 2 mahalle ve 650 haneden oluşmaktadır. Kasabada ağırlıklı olarak genç nüfus yapısı göze çarpmaktadır. Aileler genelde 2-3 çocuklu olup, aile planlamasına uyulmaktadır. Gerek genç nüfusun çalışmak için dışarıya ve de özellikle ilçeye gitmesi, gerekse aile planlamasına uyulması son yıllarda nüfus artışında bir azalmaya neden olmuştur.Nisan 2014' te tekrar köy statüsüne dönmüştür. Kasabada geleneksel toplum yapısı, sosyal yapı, gelenek-görenekler, örf ve adetler nispeten devam etmektedir. Kırklareli iline 70 km, Lüleburgaz ilçesine 10 km uzaklıktadır. Sakızköy 41,4403 kuzey enlemi (41 derece; 26 dakika;25 saniye kuzey paraleli) ve 27,4742 doğu boylamında (27 derece; 28 dakika, 27 saniye doğu meridyeni) yer alır. Deniz seviyesinden yüksekliği 131m (433 feet)dir. Yerleşimi bakımından üç tepe arasında bulunur ve arazisi düz bir ova şeklindedir. Yerleşim alanı 342,97 hektardır. Sakızköy`ün kuzeyinden gelen Kara Dere, Killik Dere, Tırtan Dere kasabamız içerisinde birleşerek Yörük Dere`yi oluşturur. Umurça, Karaağaç, Turgutbey, Evrensekiz, Emirali yerleşim birimleriyle çevrelenmekte olan kasabamız coğrafik konumu itibarıyla de büyük önem arz etmektedir. Avrupa Otoyolu beldemizin kenarından geçmekte ve E-5 karayoluna, otoyol gişilerine uzaklığı 10 km`dir. Kasabanın iklimi, Trakya karasal iklimi etki alanı içerisindedir. Kasabada sağlık ocağı ve PTT şubesi vardır. Kasabada Okul Aile Birliği Derneği,Cami dernekleri, Avcılar ve Atıcılar Derneği, Sakızköy Spor Kulübü Derneği faaliyet göstermekte olup, ayrıca kasabada Sakızköy Tarımsal Kalkınma Kooperatifi bulunmaktadır. Mrs. Dalloway Mrs. Dalloway, Virginia Woolf'un en ilgi çekici romanlarından biridir. Romanda, bir kadının bir gün boyunca yaşadıklarını, düşündüklerini zaman zaman geriye dönüş yöntemiyle anlatır. Kitap, 1925 yılında tamamlanmasına rağmen yayınlanmadan önce Virginia Woolf tarafından üç kez tekrar yazılmıştır. Kitabın ana karakterleri roman boyunca asla birbirleriyle karşılaşmamış olan Septimus Warren Smith ile Clarissa Dalloway'dir. Yazar, kitapta zaman kavramını sürekli önde tuttuğundan başlangıçta kitaba "Saatler" ismini vermek istese de daha sonra "Mrs. Dalloway" isminde karar kılmıştır. Roman, Clarissa Dalloway'in akşam evde vereceği parti için çiçek almak üzere dışarı çıkması ile başlar. Roman, Mrs. Dalloway'in zihninde geçmiş-günümüz arasında gel-gitlerle sürmektedir. Metin boyunca Septimus ile hiç karşılaşmayan Clarissa arasında bir bağ kurulur. Akşam parti de ise Septimus'un ölüm haberini alan Clarissa kendini Septimus'un yerine koymaktadır. Clarissa, parlement üyesi olan Richard ile evlidir, fakat mutsuzdur. Çünkü Clarissa erkeklerden fazla kadınlara ilgi duymaktadır. Zaten, romanda Sally ile öpüşmelerini hayatındaki en mutlu an olarak nitelendirmiştir. Clarissa, roman boyunca kafasında ölüm ile ilgili düşünceler vardır. Yazar, romanında savaşı, toplumu ve ince bir şekilde de yönetim sistemini eleştirmektedir. Feminizm, eşcinsellik, varoluşçuluk ve zihinsel problemler. Değirmenboğazı, Manyas Değirmenboğazı, Balıkesir ilinin Manyas ilçesine bağlı bir mahalledir. Balıkesir il merkezine 108 km, Manyas ilçesine 18 km uzaklıktadır. Hell Awaits Hell Awaits, Amerikalı müzik grubu Slayer'ın ikinci stüdyo albümüdür. Slayer Prodüksiyon Show No Mercy Show No Mercy, Slayer grubunun 1983 yılında piyasaya sürdüğü ilk albümüdür. Viacom Viacom ("Video & Audio Communications"), 1971 yılında Sumner Redstone tarafından kurulan Viacom, 5 logosu ve Matlock Dizisindeki yapımı ile Büyük Beğeni kazanarak, 11 Mart 1994 yılında Paramount'u almıştır. Son dizisi NBC ile yaptıkları ED'tir. 1 Ocak 2006'da Yenilenen Viacom, aynı yılın 10 Şubat'ında DreamWorks'ü aldı. 2009 yılındada 22 ülkenin Disney XD kanalının yetkilerini almıştır. Türkiye'de buna dahildir. Disney XD açılırsa ilerleyen zamanlarda programlarının Nickelodeon'a vermeyi düşünüyor. M3 Stuart M3 Hafif Tank ABD tarafından üretilen ve müttefik ülkeleri olan Birleşik Krallık ve İngiliz Milletler Topluluğu tarafından II. Dünya Savaşı sırasında kullanılan hafif tank sınıfında zırhlı savaş aracıdır. Amerikan Ordusu tarafından Avrupa, Kuzey Afrika Cephesi ve Pasifik Cephesinde kullanılmıştır. General Stuart veya Stuart adını İngilizler vermiştir. Bu ad Amerikan İç Savaşı sırasında bulunan General J.E.B. Stuartdan gelmektedir. Bu ad hem M3 hem de M5 Hafif Tank için kullanılmış, İngilizler gayriresmî olarak Honey (Türkçe Bal) adınıda koymuştur. Amerikan Ordu kaynaklarında bu tanklara resmi olarak M3 Hafif Tank ve M5 Hafif Tank denilmiştir. Avrupada gelişen olayları takip eden Amerikan tank tasarımcıları ordunun elinde bulunan M2 Hafif Tankının modasının geçmekte olduğunu ve yenilenmesi gerektiğini anladı. Geliştirilen aracın zırhı kalınlaştı, süspansiyonu geliştirildi ve geri tepmesiz top takıldı. Adı "M3 Hafif Tank" konuldu. Aracın üretimi Mart 1941 tarihinde başladı ve Ekim 1943 tarihine kadar devam etti. Atası olan M2A4 modeli gibi, M3 tankı bir adet 37 mm M5 gun ve 5 adet .30-06 Browning M1919A4 Makineli tüfek ile silahlandırıldı. Makineli tüfeklerin dağılımı şöyleydi: Ana topun yanında eş eksenli bir tane, taret üzerinde M20 uçaksavar ayaklı, sağ pruvada bir tane, gövdenin sağ ve solunda birer tane. Araçta kullanılan radyal hava motorlarından kurtarmak için tanka yeni model ikiz Cadillac otomobil motoru takıldı. Değişen moroun yanında (başlangıçta M4 olan adı daha sonra M4 Sherman ile karıştırılmaması için M5 olarak değiştirildi) gövde tasarımı değiştirilerek eğimli zırh takıldı. Sürücünün kullandığı kapak üste alındı. Bununla beraber birliklerden gelen ateş gücü eksikliği şikayetlerine rağmen M5 modelinde de M3 te kullanılan aynı 37mmlik top kullanıldı. M5 ile 1942 yılında yerdeğiştirilen M3 tankları , 1944 yılında yeniden tasarlanıp M24 Hafif Tank olarak servise geri döndü. M3 Hafif tankı ya da "General Stuart" tankını çatışmada ilk kullanan İngiliz Ordusu olmuştur. Kasım 1941 tarihinde 170 adet Stuart tankı Crusader Harekatına katıldı. Ancak sonuç büyük bir hayal kırıklığı oldu. İngilizlere göre deneyimli ve taktiksel olarak çok daha başarılı Alman birlikleri Afrika Korpsa bağlı zırhlı araçları karşısında M3lerin kaybı çok büyük oldu. İngilizler özellikle 1941 yılı itibarıyla kullanılan 37 mmlik M5 topunun gününün çok gerisinde ve zayıf olduğunu konusunda şikayetçilerdi. İki kişilik tareti ateş gücü için çok zayıftı ve İngilizler üç kişi ile savaşmaya çalıştı. Olumsuzlukların rağmen çabukluğu ve mekanik olarak kullanışlığından ötürü ona "Honey" ("Bal") takma adını koydular. Yüksek hızı ve güvenilirliğinden ötürü İngiliz kruvazör tank sınıfı içrisinde önemli bir yer edindi. 1942 yılında Amerikadan yeterli miktarda Orta Sınıf tank gelmesine rağmen İngilizler bu araçları keşif ve özetleme aracı olarak serviste tuttu. Bazı araçların taretleri ağırlık azaltmak amacı ile sökülerek tanklara hız ve menzil avantajı sağlandı. Bu araçlara "Stuart Recce" adı verildi. Bazı araçlar zırhlı personel taşıyıcı olarak örneğin "Stuart Kangaroo", ve bazılarıda komuta aracı örneğin "Stuart Command" adıyla hizmet verdi. . M3, M3A3, ve M5 tankları savaşın sonuna kadar İngiliz ordu servisinde kaldı. İngilizlerin sahip olduğu tank adedi Amerikalıların kullandıklarının yanında çok az kalır. SSCB bünyesindeki Kızıl Ordu ise Lend-lease programı ile kendisine verilen M3 tankından pek de memnun değildi. Onlara göre tank silahsız, zırhsız, yakıt konusunda hassas ve çok yakıt harcamaktaydı. Radyal uçak motoru kullanan M3 yüksek oktanlı benzine ihtiyaç duyuyordu. Her nasılsa M3 savaşın ilk yıllarında kullanılan Sovyet yapımı T-60 hafif tankından çok daha üstündü. 1943 yılında Kızıl Ordu M5 tankını denemiş ancak bu tankıda M3 den başarılı bulmamıştır. Ancak 1941 yılında yaşanan çaresizliklerden ötürü Sovyetler Amerika dan M5 tankından istemiştir. M3ler 1944 yılına kadar Kızıl Ordu servisinde kaldı. Amerikan Ordusu servisinde M3 tankı ilk olarak Filipinlerde kullanıldı. Az sayıda tank Bataan körfezi harekatında kullanıldı. Ardından 1942 nin sonlarına doğru Amerikanın Kuzey Afrika Cephesinde savaşa girmesi ile burada kullanılan tank hala ordu zırhlı birlikleri içerisinde en çok kullanılan araçtı. Kasserine Geçidi Savaşı sırasında Alman Panzer IVve ağır Tiger tankları karşısında çok feci bir yenilgi alan Amerikalılar ,İngilizlerin izlediği yoldan gitmeye karar verdi. Hızlı bir şekilde ordu bünyesindeki hafif tank tümenlerini ki bunlara bir ordu grubuda dahil, dağıtarak sadece keşif ve gözetleme amacıyla kullandı. Avrupa cephesinde , bütün hafif tanklara ikinicl görevler verildi. Çünkü düşman zırhlı araçları karşısında sağlam kalma şansları yoktu. Sadece Pasifik cephesinde Stuartlar rahat kullanılıyordu. Bunun sebebi Japonların elindeki zırhlı araçların bu tanların çok gerisinde zırh ve ateş gücüne sahip olmasıydı. Ayrıca Japon kara kuvvetlerinin elindeki uzaktan atılan tanksavar silahları bulunmuyordu. Sadece yakın baskınlar ile tanklara saldırı oluyordu. Bu olumsuzluklara rağmen toplamda 25,000 adedin üzerinde M3 ve M5 tankı üretildi. (Buna 75 mmlik M8 KMO dahil). Ve savaşın sonuna kadar bunlar ordu servisinde kaldı. ABD, Birleşik Krallık ve SSCB ye ilaveten Fransa Çin ve Yugoslavyada ki Titoya bağlı partizanlar bu tanklardan kullandı.(M3A3 vebiraz M3A1). Savaş sonrasında bazı ülkeler ucuz ve mekanik olarak güvenilir olan Stuart tankını kullandı. M5 tankı Hindistan