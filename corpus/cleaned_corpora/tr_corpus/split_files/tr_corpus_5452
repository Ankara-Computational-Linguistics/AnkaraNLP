hükûmetinin Varşova Ayaklanmasındaki tek amacı Kızıl Ordu Wehrmacht’ı kenti terk etmek zorunda bıraktıktan sonra kentte iktidarı Halk Ordusu adına almak ve Kızıl Ordu’yu bir oldu bittiyle baş başa bırakmaktı. Plana göre bu şekilde Londra’daki Polonya hükûmetine Müttefik ülkeler nezdinde Varşova ve dolayısıyla tüm Polonya’daki tek meşru hükûmet olduklarına dair destek talebi için koz vermiş olacaktı. Varşova’daki Halk Ordusu komutanı General Komorowski, kendisinin uygun gördüğü bir tarihte ayaklanma kararı alması için sürgündeki Polonya hükûmeti tarafından yetkilendirilmişti. Plana göre Sovyet güçlerinin Varşova’ya girmesi ve Alman birliklerinin kenti tahliyesi esnasına kadar beklemek sonrasında da iktidarı ele geçirmekti. Varşova’da iktidarı almanın sembolik bir önemi olacaktı çünkü kent Polonya’nın başkentiydi. 31 Temmuz günü Komorowski ve genelkurmay heyetine gelen yanlış bilgiye göre Sovyet tanklarının Vistula’yı geçtiği ve Varşova’ya girdiği belirtiliyordu. Komorowski 1 Ağustos günü akşam saat 17:00’de ayaklanmanın başlatılması yönünde emrini yayınladı. Aynı gün istihbaratın başındaki Albay Iranek-Osmecki genelkurmay heyetine verdiği bilgide gelen istihbaratın yanlış olduğunu ve ayaklanma kararının iptal edilmesi gerektiğini düşündüğünü söyler. Komorowski buna karşı çıkar. Bu karar, sonuçta ayaklanmanın yenilgisine, Varşova’nın yerle bir edilmesine ve Polonyalıların neredeyse tamamı tarafından bir “suç” ve “felaket” olarak nitelenen olaylar silsilesine yol açar. General Wladyslaw Anders Varşova Ayaklanmasını hem siyasal hem de askerî olarak çok büyük bir hata olarak değerlendirmekte, ahlaki olarak ise suç olarak tanımlamaktadır. Ona göre tüm sorumluluk Ordu komutanı General Tadeusz Bor-Komorowski ve kurmay heyetinin omuzlarındadır. Hiç kimse Varşova’daki Halk Ordusu ve diğer partizan güçlerinin kentteki Alman ve müttefik güçlerini yenebileceğini düşünmüyordu. Almanların kentteki güçleri arasında bir tanesi SS olmak üzere beş tank tümeni, 9. Ordu birlikleri, 29. SS Piyade Tümenine bağlı bir bölük, SSCB içindeki komünizm karşıtı güçlerden derlenmiş ve içinde sivillere karşı canilikleriyle ün yapmış Kazakların yer aldığı “Sonderkommando” Dirlewanger birlikleri sayılabilir. Bu birlikler Stuka bombardıman uçakları ve Messerschmitt savaş uçakları eşlik etmekteydi. Winston Churchill; Stalin ve Franklin D. Roosevelt ile birlikte, Britanya'nın Polonya müttefiklerine yardımda bulunacağını ve bu durumdan fayda gözetmeyeceğini açıkladı. Sovyet birliklerinin hava kontrolü olmaksızın, Churchill bölgeye hava birlikleri gönderdi. Daha sonra, bölgede Sovyet birliklerinin hava trafik kontrolünü edinmesinden sonra Amerikan Hava Birlikleri, Polonya'ya destek amacıyla bölgeye önemli düzeyde hava birlikleri gönderdi. Sayıları tam olarak bilinmemesine rağmen; hayatını kaybeden Polonyalı direnişçi sayısının 16,000 dolaylarında, önemli ölçüde yaralanan direnişçilerin sayısı ise yaklaşık olarak 6,000 dolaylarında olduğu tahmin edilmektedir. Buna ek olarak, yaklaşık olarak, 150,000 ile 200,000 kadar Polonyalı sivil vatandaş hayatını kaybetmiştir. Alman birliklerince evden eve gezilerek kimi bölgelerde tahliye işlemi (tüm komşular dahil olmak üzere) gerçekleştirildi. Bu tahliyeler sırasında, kimi bölgelerde soykırım tehlikesi nedeni ile koruma altına alınan (saklanmasına müsaade edilen) Yahudi bireylerin olduğu anlaşıldı. Bu olaylar süresince toplam 8,000'den fazla Alman asker hayatını kaybetti veya kayboldu, ayrıca 9,000 asker yaralandı. Şehir çatışmaları sırasında, Varşova'daki binaların yaklaşık olarak %25'i yıkıldı veya önemli ölçüde tahrip edildi. Polonyalı birliklerin teslim olmasından sonra, Alman birlikleri kalan binaların yaklaşık olarak %35'ini tahrip etti. Daha önce gerçekleşen; Polonya'nın İşgali ve Varşova Getto Ayaklanması ile birlikte, Varşova Ayaklanması'ndan sonra Varşova şehrindeki yapıların %85'i yıkılmış veya ağır hasar almış durumdaydı. 1945 yılının ocak ayında, Sovyetler Varşova'ya girmiştir. Guwahati Guwahati (Assam dili: গুৱাহাটী), Hindistan'da bir şehir. Assam eyaletinde yer almaktadır. Şehir merkezinin nüfusu 1.498.659 kişidir. Şehirdeki resmi dil, Assam dilidir. Guwahati şehri; Brahmaputra Nehri kıyısında, deniz seviyesinden 55 m yükseklikte kurulmuştur. Antik çağlarda "Pragjyotishpura" ve "Durjoya"; yakın dönemde "Gauhati" adıyla anılmıştır. Philodromus emarginatus Philodromus emarginatus, Philodromidae familyasından Palearktik bölgede yayılmış bir örümcek türü. İlk kez 1803 yılında Alman botanikçi (bitki bilgini) ve entomolog (böcek bilgini) Franz von Paula Schrank (1747-1835) tarafından "Aranea emarginata" adıyla tanımlanan tür 1874 yılında Simon tarafından "Philodromus emarginatus" adıyla revize edilmiştir. Hem dişi hem de erkeğin boyu 5–6 mm dir. "Philodromus margaritatus" ile "Philodromus fuscomarginatus" türlerine çok benzer. Prosoma ile opisthosoma gri, gri kahverengi ya da sarımsıdır. Büyük Britanya'da esas olarak çam dallarında, bazen de çam yakınlarındaki fundalarda bulınurlar. Her iki cinsiyetten erginlerine mayıs ayından temmuz ayına kadar görülebilir. Palearktik bölgede yayılmıştır. Kuzeybatı ve Orta Avrupa'da yaygındır. Büyük Britanya'da dağınık olarak görülür. Türkiye'deki 24 türünden biridir. Haydarabad Haydarabad adını şu yerleşim yerleri taşırlar: Haydarabad, Hindistan Haydarabad (; Telugu dili: హైదరాబాద్, ; Urduca: حیدرآباد, ) Hindistan'ın Telangana eyâletinin başkenti ve en büyük şehridir. Denizden 510 metre yükseklikte kurulmuştur. Hindistan'ın en büyük beşinci şehridir. Haydarabad'da Telugu dili, Hintçe ve Urduca konuşulur. Haydarabad, Azerbaycan 1982 yılında kurulmuştur. 23 Mart 2000'de kasaba statüsü almıştır. 2003'te Sederek Rayonu'nun idarî merkezi olmuştur. 2008 sayımına göre nüfusu 1.900 kişidir. Pragjyotishpura Pragjyotishpura, Kamarupa Krallığı'nın Varman hanedanı dönemindeki başkenti. Yaklaşık olarak MS 350-650 yılları arasında, 300 yıl başkentlik yapmıştır. Pragjyotishpura şehri, şimdiki Guwahati şehrinin bulunduğu konumda yer almıştır. Şu anda Hindistan sınırları içerisinde bulunmaktadır. Araptepe Höyüğü Araptepe Höyüğü, İzmir İl merkezinin kuzeyinde, Menemen İlçesi'nin yaklaşık olarak 13 km. kuzeybatısında, Eski Foça'ya giden yol üzerinde yer alan bir höyüktür. Helvacı Höyücek Höyüğü'nün 2 km. kadar batısında, Bekirler Düz Yerleşmesi'nin 500-600 metre kuzeyindedir. Helvacı Köyü'nün batısındadır. Helvacı Ovası'ndaki yerleşme, daha çok dağlara yakındır. Höyük, 1949 yılında Ord. Prof. Dr. Muzaffer Şenyürek başkanlığında yürütülen Helvacı Höyücek Höyüğü kazıları sırasında, çevrede yapılan araştırmalarda saptanmıştır. Daha sonra 2001 yılında Panaztepe kazılarını yürüten Prof. Dr. Armağan Erkanal tarafından 8 hektarı geçen bir alanda yoğun yüzey taramalarıyla incelenmiştir. Araptepe Höyüğü'nü de içine alan yüzey araştırmaları, 2001-2003 yılları arasında Aiolis Bölgesi olarak adlandırılan İzmir'in kuzey kesiminde yürütülen "Güney Aiolis Bölgesi (Kuzey İzmir - Menemen) Yüzey Araştırması" çalışmasıdır. Yüzey buluntuları Araptepe'nin Neolitik Çağ ve Erken Tunç Çağı'nda iskan gördüğünü işaret etmektedir. Diğer yandan Roma Dönemi çanak çömlek parçaları da ele geçmiştir. Neolitik Çağ çanak çömleği kırmızıdan kırmızımsı kahverengine değişen renklerde, astarlı ve bazıları açkılıdır. Hamurları kum ve küçük taşçık katkılıdır. Mika katkı çok azken organik katkılı parçalar da vardır. Biçim olarak bazıları dudak kısmı düzleştirilmiş daralan ağızlı çömlekler, S kıvrımlı kaseler ve basit yayvan kaselerdir. Düz dipli ve çan biçimli olanlar vardır. Genellikle bezemesizdir. Bir tane beyaz boya bezemeli, iki tane de sokma bezemeli parça bulunmuştur. Ele geçen bu çanak çömlek geleneği MÖ 7. binyılın son çeyreği, Güneybatı Anadolu Göller Bölgesi Geç Neolitik buluntu yerlerinden Hacılar, Helvacı Höyücek, Kuruçay ve Bademağacı çanak çömleğine benzemektedir. Ele geçen yontmataş aletler obsidiyen yanında çeşitli hammaddeler kullanılarak yapılmıştır. Obsidiyenin, sütümsü siyah rengiyle Melos Adası kökenli olduğu düşünülmektedir. İzmir civarındaki, Urla - Barbaros Tepeüstü Düz Yerleşmesi, Bornova - Yeşilova gibi yerleşmelerin Geç Neolitik Dönem sonrasında terk edildiği, Roma Dönemi'ne kadar iskan görmediği konusuna dikkat çekilmekte, bunun nedenlerinin araştırılması gerektiği belirtilmektedir. Haftada Bir Kez Seni Öldürmez Haftada Bir Kez Seni Öldürmez (İng. Once A Week Won't Kill You), Amerikalı yazar J. D. Salinger'ın ilk kez "Story" dergisinin Kasım/Aralık 1944 sayısının 23-27. sayfalarında yayınlanan öyküsü. "Haftada Bir Kez Seni Öldürmez" üç bölüme ayrılmış bir öyküdür. Hikâye 1944 yılında II. Dünya Savaşı günlerinde geçmektedir. İlk bölüm Dickie Camson ve sonradan karısı olduğu ortaya çıkan Virginia'nın diyalogunu içerir. İkilinin konuşmasından adamın orduda asker olduğu ve kısa bir süre içinde savaşa gideceği anlaşılır. Dickie belli etmese de bu konuyla ilgili gergindir ve korkuyordur. Okuyucuda eşinin bu olayı hafif gördüğü gibi bir izlenim oluşur. Sohbetlerinin son kısmında eşi kocasına savaşa gideceğini halasına söyleyip söylemediğini sorar. Dickie halasına henüz bu gerçeği açıklamamıştır. Karısından özellikle ve vurgulayarak halasını haftada bir kez sinemaya götürmesini rica eder ve "haftada bir kez seni öldürmez" der. Eşi sinema konusunda isteksizdir. Yaşlı halanın gün geçtikçe kötüleştiğinden, delirdiğinden ve artık komik olmadığından bahseder. Dickie ısrar edince kadın her şeye rağmen kocasının bu talebini kabul eder. İkinci bölümde yukarı kata çıkan adamın halası Rena ile konuşması anlatılır. Halasıyla geçmişten ve artık yaşamayan aile bireylerinden konuşurlar. Dickie kahvaltı için tekrar aşağı inmeden hemen önce cesaretini toplayıp savaştan bahsetmeye başlar. En sonunda savaşa katılmak üzere evden ayrılacağını halasına açıklar. Rena durumu soğukkanlılıkla karşılar. Dickie halasına eşinin onu yalnız bırakmayacağını ve sık sık sinemaya götüreceğini söyler. Halası Dickie'ye Yüzbaşı Thomas E. Cleve, Jr.'a vermek üzere yazdığı bir mektubu verir. Cleve Jr.'ın Dickie'yi koruyabileceğini ve orduda yardımcı olacağını iddia eder. Halasının gösterdiği fotoğraflardan Cleve Jr.'ın 1917 yılında orduda yüzbaşı olduğu ortaya çıkar. Dickie hiçbir söylemeden mektubu alır ve halasına veda eder. Yeniden aşağı inerken mektubu yırtar ve parçaları ne yapacağını bilemeyerek cebine doldurur. Aşağıda kahvaltısı hazırdır. Kendisini bekleyen Virginia'ya bir kere daha "Onu haftada bir kez sinemaya götürebilirsin. Bu seni öldürmez" der. 1944 yılının başında Salinger II. Dünya Savaşı'nda ABD ordusunda savaşmak üzere Avrupa'ya gitti. Aynı yılın 14 Nisan'ında "Story" dergisinin sahibi ve yazarın arkadaşı Whit Burnett Salinger'a öykülerinden oluşan bir derlemeyi antoloji olarak basmayı teklif eden bir mektup yolladı. Kitabın isminin Salinger'ın ilk öyküsünün adı "Gençler" olmasını öneriyordu. Yazar kitapta yer alabilecek sekiz hikâyesinin listesini çıkardı ve Burnett'a yolladı. 9 Haziran'da Whit Burnett kararını değiştirdi ve "Gençler" antolojisini basmak yerine Salinger'ın henüz yazmadığı ilk romanını beklemeyi tercih ettiğini söyledi. Eylül ayında "Gençler" antolojisinin yayınlanması bir kere daha gündeme geldi. 10 Nisan 1945 tarihli Salinger'ın ajansına ait bir dokümanda bu antolojide yer alacak öykü sayısının on dokuza çıktığı görülüyordu ve "Haftada Bir Kez Seni Öldürmez" bu listedeydi. Mali yetersizliklerden ötürü Burnett kitabın basımını bir kere daha iptal etti. Böylece "Haftada Bir Kez Seni Öldürmez" hiçbir kitapta yer alamadı. Dražan Jerković Dražan Jerković (d. 6 Ağustos 1936, ö. 9 Aralık 2008) Hırvatlı eski futbolcu ve teknik direktör. 1954-1965 yılları arasında Dinamo Zagreb'da oynadı. Kariyerinin zirvesindeyken ciddi sakatlıklar yüzünden erkenden futbolu bırakmak zorunda kaldı. Dinamo Zagreb ile 1958 yılında lig şampiyonluğu, 1960 ve 1965 yıllarında lig kupası gördü. Dinamo Zagreb adına 315 maça çıktı ve 322 gol attı. 1960 ve 1964 yılları arasında Yugoslavya millî takımında forma giydi ve oynadığı 21 maçta 11 gol attı. Ayrıca 1958 FIFA Dünya Kupası'nda kadroya alınsa da forma şansı bulamadı. 1960 Avrupa Uluslar Kupası ve 1962 Dünya Kupası'nda forma giydi. Euro 1960'ta Fransa millî futbol takımı ile karşılaştıkları yarı final maçında iki gol attı ve 5-4 kazandılar. Finalde SSCB ile karşılaştılar, uzaltmalarda 1-2 yenildiler. 1962 Dünya Kupası'nda Jerković dört gol attı ve diğer beş oyuncuyla gol krallığını paylaştı. O yıl Dünya Kupası Altın Ayakkabı ödülünü aldı. Yugoslavya tunuvanın sonunda dördüncü oldu. Çeyrek finalde Almanya'yı 1-0 yendiler. Ancak yarı finalde karşılaştıkları Çekoslovakya'ya 1-3 yenildiler. Şili ile yaptıkları üçüncülük maçında da 0-1 yenildiler ve dördüncü oldular. Jerković Hırvatistan adına bir maçta oynadı. 1956 yılında Endonazya karşısında çıktı. Ayrıca 1990 ve 1992 yıllaarı arasında Hırvatistan millî futbol takımını çalıştırdı. 9 Aralık 2008 tarihinde Zagreb'de hayata gözlerini yumdu. 142||96 3||1 145||97 !Toplam||1||0 !Toplam||21||11 Rana Elik Rana Elik, Gazi Üniversitesi Eğitim Fakültesi müzik eğitimi bölümününden 19 yaşında mezun oldu. Yükseliş Koleji'nde müzik öğretmenliği yaparken TRT'nin açtığı sınavları kazanarak Ankara Radyosu'na spiker olarak atandı. TRT'de spikerlik yaparken Hacettepe Üniversitesi Edebiyat Fakültesi Psikoloji Bölümü'nü kazanarak tekrar üniversiteye yazıldı. Star 1 televizyonuna transfer oldu. Sekiz sene Star tv'de çalıştıktan sonra Kanal 6 televizyonuna geçti. Kanal 6 iflas edince Amerika'ya gitti ve bir yıl süresince mesleki eğitimler ve kurslara katıldı. 2000 yılında İstanbul'a döndü ve sırasıyla; ETV, Tv8, Kral TV, Kanal T, Kanal 34 ve Meltem tv televizyonlarında çalıştı, ana haber bülteni sundu, haber programlarını hazırladı ve yöneticilik yaptı. Aynı zamanda Yeni İleri, Bugün, Yeni Şafak ve Ekspres gazetelerinde köşe yazarlığı ve röportajlar yaptı. Birçok kez en başarılı spiker ödülünü alan Rana Elik, aynı zamanda İletişim Fakültelerinde (İstanbul Ticaret Üniversitesi, Yıldız Teknik Üniversitesi) öğretim görevlisi olarak ders verdi. Bunun yanı sıra diksiyon, etkili konuşma ve haber teknikleri üzerine kurs ve özel eğitimler verdi. Kişisel gelişim, medya, etkili iletişim ve etkili konuşmanın iş hayatı üzerinde etkileri hakkında birçok konferans ve seminerde konuşmacı olarak yer aldı. 2009 yılında "Diksiyon ve Etkili Konuşma Teknikleri" adındaki kitabı basılan akademisyen, İngilizce, Almanca ve Fransızca bilmekte ve halen Almanya'da yaşamaktadır. Ishq Ishq; 1997 Hindistan yapımı, başrollerini Ajay Devgan, Aamir Khan, Juhi Chawla ve Kajol Devgan'ın (Mukherjee) paylaştığı bir dram-komedi filmidir. José Nasazzi José Nasazzi Yarza (d. 24 Mayıs 1901 - ö. 17 Haziran 1968) Uruguaylı eski futbolcudur. Nasazzi, Uruguay'ın en önemli oyuncularındandı ve ""El Gran Mariscal"" adıyla bilinirdi. 1924 ve 1928 Olimpiyat Oyunları'nda altın madalyalar aldı. Millî takımıyla 1923, 1924 ve 1926 yıllarında Copa América şampiyonluğu gördü. Bir kez de Dünya Kupasını gördü. 1930 FIFA Dünya Kupası'nda gruplarda Peru ve Romanya'yı yendiler. Çeyrek finalde karşılaştıkları Yugoslavya'yı 6-1 mağlup ederek finalde Arjantin'in rakibi oldular. İlk yarıda takımı 2-1 geride olmasına rağmen, ikinci yarıda 4-2 yaparak maçı çevirdiler ve kupanın sahibi oldular. Nasazzi ayrıca kulüp seviyesinde Bella Vista, Lito ve Nacional kulüplerinde forma giydi. Haydarabad, Pakistan Haydarabad (Urduca: حیدرآباد), Pakistan'ın Sind Eyaleti'nde bir şehir. Nüfusu yaklaşık 1.578.400 kişidir (2006) ve böylece Pakistan'ın 6. büyük şehri ve Sind eyaletinin 2. en büyük şehridir. Şehir 1768'de Mian Gulam Şah Kolhoro adlı bir yerel Müslüman özerk hükümdar tarafından, bir eski Maurya dönemi balıkçı köyü yerine İndus Nehri kenarında 'Nerun Kot' mevkiine kurulmuştur. Eskiden Sind Eyaleti'nin başkenti idi. Günümüzde Pakistan'ın Sind Eyaleti içinde bulunan Haydarabad ilçesi'nin başkentliğini yapmaktadır. Bu şehir İngiliz Doğu Hindistan Şirketi Kolonisi'nin bir parçası olarak ilhak edilmesi 1843'te "Amir Talpor Muharebesi"'nde İngiltere Doğu Hindistan Şirketi Kolonisi'nin galibiyetinden sonra olmuştur. 1948'de Hindistan Kolonisi'nin bölũnüp Pakistan'ın kurulmasından önce, özerk iken ve İngiliz Hindistan kolonisi idaresi altında iken şehrin sokakları nehirden çekilen sularla düzenli olarak yıkanıp temizlendiği için, şehir "Hindistan'ın Parisi" olarak anılmaktaydı. Fakat koloni Hindistan'ın ikiye bölünmesi ile Hindistan'a düşen alanlardaki Müslümanlar çok büyük sayılarda Pakistan'a ve Sind eyaletine göç ettikleri için Haydarabad şehri göçmenlerle dolmuştu. Bunların insanî ihtiyaçlarının karşılama çabaları dolayısı ile yörel idareciler tüm dikkat ve enerjilerini muhacir sorunlarına yöneltmişlerdir ve şehrin imarı ve hatta alt yapısının dengeli olarak tutulması unutulmuştur. Şehir nüfusça büyümekle beraber şehrin alt yapısı eskimiş ve köhneleşmiştir. Şehrin en güzel tarihi yapıları bile gecekondu tipi göçmen yerleşkeleri ile kaplanmış, yıkılmış ve çökmüştür. Haydarabad birbiri arkasına yığılmış gibi görünen üç tepecik üzerine kurulmuştur. Şehrin kurucusu 1768'de Mian Gulam Şah Kalhoro'dur. Bu kişi Sind'un önemli aşiretlerinden Kalhoro asiretinin başı olup Babür İmparatorluğu İmparatoru olan II. Şah Alem tarafından yarı özerk Sind Valisi (Sind Nevabı) olarak görevlendirilen Main Noor Mohammad Kalhoro'nun varisidır. İran Şahı Nadir Şah Hindistan'a hücum edip Sind'ı işgal ettikten sonra Kolhoro Hanedanı'ndan Sind Nevab olan Main Noor Mohammad Kalhoro'un tek oğlu hariç diğer oğullarını İran'a göndermişti. Sind'de kalan tek Kalhora Hanedanı üyesi Mian Gulam Şah Kalhoro 1768'de kendini daha korunaklı olarak gördüğü bir mevkiye çekmeye karar vermişti. Bu korunaklı mevkii eski Mauraya imparatorluğu'nda bir idareci olan "Nerun"'un "Nerun Kot" adı ile kurmuş olduğu küçük balıkçı köyünde bulmuştur. 1768'de Mian Gulam Şah ilk olarak (şimdi bu şehrin ortasında bulunan tepede) mimar Mir Bahram Han'a pişmiş kırmızı tuğladan yapılmış bir büyük kale kurdurmuştur. Bu kaleye Sindli dilinde "güçlü kale" anlamına gelen "Pacco Qilla" adı verilmiştir. Kalenin yanında kurulması ön görülen şehrin formal planı ise 1782'de kurucunun oğlu olan Sarfaz Han tarafından yapılmıştır. Şehir temelleri ortaya çıkmaya başlarken bu yeni şehir "Hehran/Sind'in Kalbi" adı anılmaya başlamıştır. Ancak bundan sonra Sind'de bulunan önemli aşiretler arasında, yani Kalhore ve Talpur aşiretleri arasında çok ciddi mücadeleler ortaya çıktı. 1783'te Kalhora Hanedanı üyesi Sind Nevabı olan "Mina Abdül Nabi" Halani Muharebesi ile Sind'in idaresini elinden çıkarmıştır. Bu savaşta nevaba karşı gelen güçte önemli rol oynayan Belüçlü Tapur aşiretinin başı "Mir Fateh Ali Khan Talpur"'a 1783'te Babür İmparatorluğu İmparatoru olan II. Ekber Şah'ın bir fermanı ile yarı özerk ve babadan oğula kalacak Sind Nevabı görevi verilmiştir. Böylece 1783-1843'te döneminde Sind Nevabı olarak hüküm sürecek Talpur Hanedanı nevapları idaresi başlamıştır. 1789'da Sind nevabı olan "Mir Fateh Ali Khan Talpur" Sind'in merkezi olan Hüdabad'dan ayrıldı ve Sind Nevablığı başkenti olarak Haydarabad'ı seçti. 1768'de yapılan Haydarabad Kalesi "Pacco Qilla"'yı nevablığın ana idare merkezi yaptı. Burası ikametgâh sarayı olarak geliştirildi. Mir Fateh Ali Han Talpur nevablığı idaresi yakın üç erkek kardeşi ile birlikte olmuştu ve Sind Nevvablığı'nın dört idarecisi "char yar (dört dost)" olarak anılmaktadır. Talpur hanedanının Sind Nevablığı idaresi 50 yıldan biraz daha uzun sürdü. Nevvablığa 1843'te yeni bir tehdit çıktı. İngiliz Doğu Hindistan Şirketi kolonisi idarecileri Pencap bölgesini ve Afganistan'ı stratejik hedefleri olarak görmeye başlamışlardı ve Sind'ı bu hedefe erişmek için ortadan kaldırılması gerekli bir engel olduğunu kabul etmekteydiler. Talpur Sind Nevabı 1843'te İngiliz Doğu Hindistan Şirketi Kolonisi ile bir antlaşma imzalayıp İngiliz kolonicilerine büyük tavizler verdi. Bu tavizlerden birisi kendine bağlı olan gönüllü orduyu dağıtmak idi. İngiliz kolonisi ordusu komutanı General Charles Napier Sind ordusunun dağılması haberini alıralmaz Bombay'a geri dönmekte iken ordusunun hedefini değiştirdi ve bu ordu ile tekrar Haydarabad'a ve Talpur Hanedanı nevablığı üzerine yürüdü. Genaral Napier Sind'i elegeçirip, Haydarabad kalesini koloni ordusu için büyük garnizon merkezi yapmayi hedef etmişti. Genral Napier bunun için Sind Nevvablığı ve İngilizlerle arasında daha önce imzalanmıış olduğu antlaşmayı İngilizlerin hiçe saydığını açıkladı. Talpur hanedanı üyelerinden bazıları İngilizlere inanmamış ve alelacale yeni bir ordu kurmuşlardı. Bu ordu ile İngiliz Doğu Hindistan Şirketi'nin koloni ordusu arasında 17 Şubat - 24 Mart 1843'te"Miani Muharebesi" yapıldı ve bu muharebede İngiliz koloni ordusu galip geldi. İngiliz koloni ordusu Sind'i ve Haydarabad'ı eline geçirdi. Haydarababd İngiliz kolonisi ordusu tarafından talana uğradı. Kale İngilizler tarafından kısmen yıkıldı ve şehir büyük maddi zararlar gördü. İngiliz koloni ordusu tarafından binlerce Hint öldürüldü; Talpur hanedanının başları Birmanya'ya sürüldü. İngiliz Doğu Hindistan Şirketi Haydarabed şehrinin idaresini Doğu Hindistan Şirketi'nin doğrudan doğruya idare ettiği "Bombay Presidency İdaresi"'ne bağlandı. Haydarabad genellikle Pakistan'da ve özellikle Sind Eyaleti içinde çoklu-etnik ve çoklu-kültürel şehir olarak bilinmektedir ve etnik asıl, din ve kültür açısından gayet toleranslı bir yerleşkedir. Ancak 1980'li yıllarda Sind dili konuşanlar ile "muhacirler" arasında etnik karışıklıklar çıkmıştır. 1947'de koloni Hindistan'nın bölünmesi ile günümüzde Hindistan'ın Gucerat ve Maharashtra eyaletlerinde bolunmeden önce yaşayan çok sayıda Müslümanin Haydarabad'da gelip yerleşmesine neden olmuştur. Bölünen Pencap'tan da birçok Pencapça konuşan kişi Pakistan Pencabi'nkomsu olarak bulunan Sind eyaletine, özellikle Haydarabad şehrine, göçmüşlerdir. Afganistan savaşı ve hatta çok daha önceden de şehir Peştuca dili konușan Paştun muhacır akımına da hedef olmuştur. Nüfus istatistiklerine göre şehirde en fazla konuşulan diller (1998'de %56,16 oranı ile) Urduca dili ve (1998'de %35,37% oranı ile) Sindce dili olmakla beraber şehirde Pencapca, Saraiki, Peştuca Belucice, Memoni dili gibi diller de konuşulmaktadır. Günümüzde Hindistan asıllı çok değişik dil konuşanlar bu şehirde gayet yaygın şekilde oturmaktadırlar ve bunlar şehrin orijinal Urduca ve Sindce konuşanları ile iyice integre olmuşlardır. Ancak Afganistan Savaşı'nda sonra en yeni gelen ve Peştuca dili konuşan muhacirler daha şehrin diğer sakinleri ile entegre olmamis görünmektedirler. Bu yeni Peştuca konusan muhacirler şehrin istasyonu civarındaki semtinde çok konsantre olmuşlardır. Şehir nüfusu içinde en önemli din İslam'dir ve bunların çoğunluğu Sünnidir. En büyük dinsel azınlık nüfusun %10'unu teşkil eden Hindu'lardır. Şehir daha İngiliz kolonisi iken İngiliz Protestan misyonerlerinin hedefi olmuştur ve günümüzde şehirde 1 katedrali ve 5 semtsel kilisesi bulunan %1 Hristiyan azınlık bulunmaktadır. Şu gösterge şehirde 19. yy.da nüfus durumunu 21. y.daki karşılaştırılmak için verilmiştir: Little Mix Little Mix, eski adıyla Rhythmix, İngiliz 4 kızdan oluşmaktadır. Üyeleri; Perrie Edwards, Jesy Nelson, Leigh-Anne Pinnock ve Jade Thirlwall'dır. Grup üyeleri yarışmaya başta solo olarak katılmış fakat Bootcamp (Acemi Kampı) aşamasında başarı sağlayamamışlardır. Jüri üyelerinden Kelly Rowland, seçmelerde tüm grup üyelerine onları bir kız grubunda görmek istediğini söylemiş ve kızlar solo olarak başarısız olunca yarışmaya grup olarak devam etmelerini önermiştir. Yarışmanın ilk üç haftası Rhytmix adıyla yarışan grup, 4. haftada isimlerini Little Mix olarak değiştirmiştir. Kızlar yarışma esnasında Jessie J'in davetiyle bir konserinde şarkıcıya eşlik etmişler ve çeşitli galalara katılıp performans sergilemişlerdir. Grup X Factor yarışmasının 8. sezonuna katılmış ve finalde Marcus Collins'in şarkısını söyleyerek birinci olmuşlardır. Grup XFactor tarihinde 1. olan ilk gruptur. Yarışmadan sonra Cannonball'ı coverlayarak ilk single parçalarını yayınladılar. Grup yarışma sırasındayken N-Dubz grubundan Tulisa Contostavlos onlara akıl hocalığı yapıyordu. Grup ilk albümlerini 2012 kasım ayında DNA adı altında yayınladı. "Wings" adını verdikleri şarkıları 25 Temmuz 2012'de, albümle aynı ismi taşıyan teklileri ise 19 Ekim 2012 tarihinde yayınlandı. Devamında "Change Your Life" 31 Ocak 2013 tarihinde, Missy Elliott ile birlikte söyledikleri "How Ya Doin'?" 4 Nisan 2013 tarihinde çıkmıştır. 2. albüm olan Salute Kasım 2013'te yayınlandı, Little Mix grubu ayrıca 'Sports Relief' için 'Word Up' şarkısını coverlayarak Liberya için 57 milyon dolar bağışta bulunmuştur. 2015 yılının kasım ayında 3. albümleri olan Get Weird yayınlandı. Nerdeyse 1,5 Milyon satış yaptı ve son 10 yılın en çok satan Batılı kız grubu albümü oldu. Kızların 4. albümü olan Glory Days 2016 kasımda yayınlanmasıyla 5 ayda dünya çapında 1 milyon sattı. Little Mix, tüm albümleri 500.000 saf satışa ulaşan tek kız grubudur Perrie Louise Edwards (d. 10 Temmuz 1993) South Shields, İngiltere'lidir. Annesinin adı Debbie'dir. Jonnie adında bir ağabeyi vardır. Caitlin isminde kendinden 7 yaş küçük üvey kardeşi var. Yarışmaya Alanis Morissette'in "You Oughta Know" şarkısıyla katılmıştır. Alex Oxlade-Chamberlain isimli ingiliz futbolcuyla 2017 yılından beri mutlu bir ilişki sürüyor. Jessica Louise Nelson (d.14 Haziran 1991) Romford,Londra'lıdır. Annesinin adı Janice'tir. Jonathan ve Joseph adlı iki erkek kardeşi vardır. Yarışmaya Jazmine Sullivan'in "Bust Your Windows" şarkısıyla katılmıştır. Chris Hughes ile ilişki yaşamıştır. Leigh-Anne Pinnock (d.4 Ekim 1991) High Wycombe, Buckinghamshire'lidir. Annesinin adı Deborah'dır. Anne ve babası 2009 yılında boşanmıştır. Sarah ve Sian-Louise adında iki kız kardeşi vardır. Yarışmaya Rihanna'nın Only Girl şarkısı ile katılmıştır. Leigh şu an Andre Gray isimli bir ingiliz futbolcuyla çıkmakta. Jade Amelia Thirlwall (d.26 Aralık 1992) South Shields,Tyne and Wear'lıdır. Bekar annesi Norma ve erkek kardeşi Karl ile büyümüştü.Şu an ilişkisi yok. İdol aldığı kişi ünlü şarkıcı Beyoncé'dir. Jesolo Jesolo İtalya'nın Veneto Bölgesi içinde Venezia ilinin bir belediyesidir. Nüfusu (31.12.2010 tahminleri itibarıyla) 25.601 kişi; yüzölçümü 95 km² olup nüfus yoğunluğu 269 kişi/km²'dir. Roma İmparatorluğu zamanında Jesolo, "Equilium" adıyla Piale Nehri'nin ağzına yakın bir adada kuruldu. Şehir Ravenna şehrinin su yolu üzerinde bulunuyordu ve özellikle kışın deniz ticareti aksayabiliyordu. Roma İmparatorluğu'nun dağılışının ardından Üst Adriyatik'teki diğer şehirlerle birlikte başkenti Jesolo ve Civitas Nova (Eraclea) olan yeni bir devlet kurdular. Devletin ilk hükümdarı Doge Paolo Lucio Anafesto oldu. Jesolo ilerleyen yüzyıllarda özellikle ticaret, nehir ulaşımı ve tuz üretimi gibi alanlarda altın çağını yaşadı. Equilium (şimdiki Jesolo) Piave Nehri dolayısıyla birçok sele maruz kaldı. Daha sonraki yıllarda, Piave'deki Çökelme, Equilium'da liman işletmelerini zor duruma soktu ve arazileri güçsüzleştirdi. Macaristan bu bölgeyi işgal etti. Tüm bunlara rağmen ticaret Equilium'da birkaç yüzyıl daha iyi şekilde yürümeye devam etti. Ancak halkın bir kısmının Venedik'e göç etmesiyle Equilium önemini yitirmeye başladı. 15. yüzyılda şehrin yeni merkezi adını o dönemde kanal trafiğiyle ilgilenen Zucharin Ailesi'nden almıştır. Şehrin yeni adı olan "Cavazucharina" "Zucharin Kanalı" anlamına gelmektedir. 17. yüzyılda Venedik'teki nehirlerin sapmaya uğramaları Piave Nehri'nin de yatağını değiştirdi. O zamandan beri Piave Nehri Jesolo'dan akmamaktadır, yönünü doğuya çevirmiştir ve Adriyatik Denizi'nde Cortellazzo'dan dökülür. Eski nehir yatağı ise Adriyatik Denizi'nde Sile Nehri'nden dökülür ve halen "Piave Vecchia" (Eski Piave) olarak adlandırılır. İki nehir yatağı o dönemden beri bir kanalı birleştirmektedir. "Cavazucharina" I. Dünya Savaşı'nda İtalya ve Avusturya-Macaristan savaşlarına tanık oldu. 20. yüzyılda Santa Maria Assunta Kilisesi zarar gördü. 1930'da bölge yeniden "Jesolo" ismini aldı. Aynı zamanda bölge bu dönemde turizmde yükseliş yaşadı. İlk hamam Marconi Meydanı civarında açıldı. 1934'e kadar villa ve otel sayısı arttı. Jesolo iki kısma ayrılmıştır: Sahilden yaklaşık 2 kilometre uzakta bulunan "Jesolo Paese" ve Venedik Lagün'ünde bulunan "Lido di Jesolo". Lido di Jesolo Sile Nehri ve Piave Nehri arasındadır. Piave ağzında balıkçılık için elverişli olan Cortellazzo bulunur. Sile Nehri'nin ağzında ise Deniz Feneri bulunur. Lido di Jesolo birçok kısımdan oluşur: Almanca Wikipedia "Jesolo" maddesi Kashmir (şarkı) "Kashmir", Led Zeppelin grubunun 1975 yılında çıkarmış olduğu altıncı albümü olan Physical Graffiti şarkısıdır. Jimmy Page ve Robert Plant tarafından yazılmıştır. Hard rock türündeki parça birçok sanatçı tarafından yeniden düzenlenmiştir. Vay Anam Vay Vay Anam Vay, 2001 yapımı Türk televizyon dizisidir. Kanal D'de Ramazan ayında yayımlanan dizi yayımlandığı dönemde en sevilen dizilerden biri olmuş ve sonraki aylarda da yayımlanmaya devam etmiştir. Dizinin başrollerini Nevra Serezli, Atilla Olgaç ve Sıdıka Şenkan gibi oyuncular paylaşmıştır. Bir sonraki yıl dizinin devamı niteliğinde çekilen ve Kibar Ana ismiyle Star TV'de yayımlanan dizinin başrolünde Nevra Serezli oynamamış Kibar Ana rolünde Gül Onat oynamıştır. Yaşadığı köyde bir baraj yapılan ve köyü sular altında kalan Kibar Ana çaresiz kalınca İstanbul'a kızlarının yanına gelmek zorunda kalır. Kibar Ananın Damatlarıyla arası pek iyi olmasa bile başka şansı yoktur. Büyük kızı Hacerlerde kalmaya başlayan Kibar Ananın büyk damadı Feyzullah yorgancılık yapan muhafazaktar ve her şeyi günah sayan biridir. Kibar Ana tarafından Büyükbaş Damat olarak çağrılır. İkinci damat Ekrem ise diğer damatlara göre biraz daha hali vakti yerinde ve sürekli borsa ile yatıp kalkan biridir. Üçüncü damat Kadir ise çalışmayan ve sürekli ayyaş gezen bir alkoliktir. Zaman içinde Kibar Ana ile kızları ve damatları arasında eğlenceli ve komik maceralar başlar. Rudolf von Sebottendorf Rudolf Freiherr von Sebottendorf (veya von Sebottendorff), gerçek adıyla Adam Alfred Rudolf Glauer (d. 9 Kasım 1875, Hoyerswerda – ö. 10 Aralık 1965, Üsküdar, İstanbul), tüm Nazilerin ve beyaz ırk üstünlükçülerinin başöğretmen olarak gördüğü Alman okültist ve siyaset adamı. Üstün ırk düşüncesinin ve neo-paganizmin fikir babası olan Guido von List'in öğrencisi ve aynı zamanda Guido von List'in bir diğer öğrencisi olan ve Nazilerin okültik lider olarak kabul ettikleri Adolf Josef Lanz'ın dava arkadaşı. Nazilerin ve dünyadaki Pan-Cermenist soylu ve aydınların ideolojik olarak yetiştikleri akademi sayılabilecek gizli topluluk Thule Cemiyeti'nin kurucusu. Annesinin adı Christiane Henriette-Müller, babasının ismi Ernst Rudolf Glauer'dir. Babası lokomotif sürücüsüydü. Hoyerswerda karışık bir nüfusa sahipti. 7. yüzyıldan beri burada Sorben adında aslen Slav olan bir azınlık yaşamaktaydı. 16. yüzyılda Katoliklik ve Ortodoksluktan Protestanlığa dönmüşlerdir. Fakat bölgedeki Almanlar onları tam olarak Alman ve herhangi bir mezhebe bağlı olarak görmez. Sorbenler, büyü, astroloji ve okültizmle ilgilenen bir topluluk olduğu için bölge halkı Sorbenlerle fazla iletişim kurmaz ve çekinirdi. Adam Alfred Rudolf Glauer, Sebottendorff'un gerçek adıdır. İstanbul'da Alman kökenli Amerikan vatandaşı olan ve çocuksuz yaşayan ve Adam Glauer'in doğduğu Hoyerswerda'da geniş arazilere sahip olan Baron Heinrich von Sebottendorff adında 600 yıllık geçmişiyle soylu olarak tanımlanan Sebottendorff ailesine mensup bu şahıs, Adam Glauer'i evlat edindi. Fakat Alman yetkililer Osmanlı yasalarına göre yapılan bu evlat edinme işlemini kabul etmedi. Adam Glauer Almanya'da da bir dava açtı ve Osmanlı Mahkemelerinde alınan kararı kesinleştirdi. Aile içinden Siegmund von Sebottendorff von der Rose adlı bir kadın tanıklık yaparak Adam Glauer'in soyadının Sebottendorff olarak değiştirilmesini sağladı. Davada ayrıca, Heinrich von Sebottendorff'un eşi Maria Sebottendorff da tanıklık etmişti. Mayıs 1914'te Wiesbaden'de mahkeme kararı kesinleşti. Adam Alfred Rudolf Glauer'in adı artık resmen Rudolf Freiherr von Sebottendorff oldu. Almanya ve Avrupa genelinde cemiyetlere girmek için soylu olmak esastı. Ve Sebottendorff böylece artık, soylu kabul edilen Sebottendorff soyadını kullanarak babası Baron Heinrich von Sebottendorff'un üye olduğu birçok önemli cemiyette kendisine kolaylıkla yer bulabilme imkânı sağladı. Sebottendorff, 14 yaşındayken Teosofi Derneği bünyesinde bizzat Helena Petrovna Blavatsky'den okültik eğitimler aldı. Gençlik yıllarında sahte evrak hazırlama konusunda ustalaşmıştı. Almanya'da kendi yaptığı sahte müfettiş ve devlet görevlisi kimlikleriyle Komünistler tarafından öldürülmekten birçok defa kurtuldu. Hatta 1919'da Komünistler tarafından evi basıldığında masasında duran bir Osmanlı Paşasının, Haydar Paşa'nın resmini göstererek akrabası olduğunu söyleyip ellerinden kurtuldu. 18 yaşındayken makinistlik yapmaya başladı. Berlin'de üniversitede mühendislik okurken, eğitimini ancak elektrik teknisyenliği mesleğini öğrenecek derecede tamamlayıp eğitim hayatına son verdi. Evli bir kadınla ilişki yaşayıp İtalya'ya kaçtı. Kronik bir hastalığı sebebiyle de askerlik yapmadı. Sonraki süreçte Batı Avustralya'ya altın aramaya gitti. Nisan 1898'de New York'ta bulunan Alman İmparatorluğu'na ait "Bremerhaven" adlı zırhlı gemide sözleşmeli topçu ateşleyicisi olarak çalıştı. 1900 yılında Kahire'de Kamu ve Bayındırlık İşleri Bakanı, aynı zamanda Bektaşi ve Mason olan Hüseyin Fahri Paşa'nın hizmetinde teknisyen olarak çalıştı. Sebottendorff daha sonra aynı yıl İstanbul'da Hüseyin Fahri Paşa'nın Beykoz Çubuklu'daki köşküne yerleşti. Bizzat paşanın emriyle Beykoz Camii İmamı, Sebottendorff'a Osmanlıca ve Arapça dersleri vermeye başladı. O dönem Beykoz Bektaşilerin yoğun olduğu bir yerdi. Sebottendorff'un burayı seçmesinin sebebi ise Alman stratejist Otto Richard Tannenberg'in 1911'de yayınladığı "20. Yüzyılın İşleri" adlı kitabında Fas ve Türkiye'nin 1950'ye kadar Alman İmparatorluğu sınırlarına dahil olması gerektiği ve bu sebeple Osmanlı'daki her Alman'ın elinden geldiğince bilgi toplamakla yükümlü olduğunu söylemesi sebebiyledir. 1900'de Adolf Josef Lanz ile tanıştı ve Aryosofi (Aryan halk bilimi), din ve hayvan bilimi (teo-zooloji) ve sufizm üzerine yoğunlaştı. 1901 ve 1914 yılları arasında ileri derecede Türkçe, Arapça ve Farsça öğrenme ve konuşması avantajıyla da, Türkiye'de siyasi faaliyetlerinin dışında tarikat ve ezoterizm üzerine, özellikle Türk tasavvufu ve Bektaşilik üzerine araştırmalar yaptı. 1901 yılında Hüseyin Fahri Paşa'nın Bursa Yeni Köy'deki çiftliğine taşındı. Sebottendorff burada kendisine yardım eden Termudi ailesine mensup bir Yahudi'den bahsetmektedir. Ve bu Yahudi'den okültizm ve Gül-Haç Tarikatı ile ilgili bilgiler edindiğini, daha sonra ise bu ihtiyar Yahudi'nin tüm kütüphanesine sahip olduğunu anlatmaktadır. Ve bu Yahudi vasıtasıyla bir mason locasına kaydolmuştur. Fakat Bursa'daki Yahudi salnamelerinde 3760 Yahudi kayıtlıdır. Ve bunların içinde Termudi adında bir aile yoktur. Ve Termudi soyadı Yahudilerin kullandığı bir soyadı değildir. Türkiye ve Ortadoğu kökenli insanları tanımlamak amaçlı olarak daha çok Malezyalılar tarafından kullanılır. Sebottendorff, Gül-Haç isimli yarı otobiyografik romanında, Mısır'a gitmeden önce yolculukta Müslüman bir Malay (Malezyalı) ile tanıştığını ve Malay'ın Sebottendorff'a Mısır'a gitmesi tavsiyesinde bulunduğunu yazar. Araştırmacı Aytunç Altındal'a göre Sebottendorff, antisemitist olduğu için kendisine yardım eden Yahudinin adını anmamak için Bursa'daki şahsı Termudi olarak tanımlamıştır. İngiliz araştırmacı Nicholas Goodrick-Clarke Sebottendorff'un Bursa'da Almanca faaliyet gösteren Memphis Locası'na bağlı olduğunu iddia etmiştir. Avusturyalı araştırmacı Hermann Gilbhard'a göre ise Sebottendorff, diğer Almanca faaliyet gösteren Boğazdaki 3 Işık Locası (Drei Lichter am Bosphorus)'da inisiye olmuştur. Fakat Almanca faaliyet gösteren bir diğer loca ise Bursa'daki Umut Locası'dır. Tüm bu localar düzensiz localardı. Ve Sebottendorff'un adı hiçbir locada kayıtlı değildir. Tüm dünyadaki masonların kayıtlarının tutulduğu 2076 nolu, Quatuor Coronati Locası'nın kayıtlarında da Sebottendorff'un izine rastlanmamıştır. Sebottendorf 1905 yılında Adolf Lanz'a maddi yardımda bulunarak "Ostara" dergisini çıkarmasını sağlamıştır. 1908-1911 yılları arasında Müslüman ve Bektaşi olduğunu söylemeye başlamıştır. 1911'de Guido von List tarafından kurulan Cermen Tarikatı (Hoher Armanen-Ordem)'nın üyesi oldu. 1919'da İttihatçılardan Yenibahçeli Nail Bey ile birlikte Türk-Cermen Birliği adlı bir tarikat kurdu. Bu tarikata 1940 yılında Nihal Atsız da katıldı. 1920-1924 yılları arasında çeşitli dönemlerde Tibet'e giderek mistik araştırmalar yaptı. I. Dünya Savaşı'nda bir süre Kızılay'ın başkanlığını yaptı. 1911'de Balkanlardaki çatışmalarda Osmanlı'ya yardım ettiği için kendisine Osmanlı vatandaşlığı verildi. Vatandaşlığı, Türkiye Cumhuriyeti kurulduktan sonra T.C. vatandaşı statüsünde devam etti. 1913 yılında Almanya'ya döndü. Aşağı Dresdner bölgesinde 50.000 Mark değerinde bir banliyö satın aldı. 17 Ağustos 1918'de Dört Mevsim Oteli'nde (Vier Jahreszeiten) Thule Cemiyeti'ni kurdu. Almanya'da Kasım 1918'de başlayan devrim ve Yahudi gazeteci ve politikacı Kurt Eisner'in sarayı basarak kansız bir darbeyle yönetimin başına geçmesinin ardından Sebottendorff kendi medya organları aracılığıyla "Yahudi Komplosu" başlığı altında çok büyük bir anti semitik medya propagandası başlattı. Bunun yanında Thule Derneği'nin üyesi olan işçileri ve genç milisleri silahlandırdı. 9 Kasım 1918 tarihinde Vier Jahreszeiten (Dört Mevsim) Otelindeki konuşması şu şekilde: Yeni yönetime karşı yapılan isyanın üzerinden 1 ay geçmeden Kurt Eisner istifa mektubunu meclise sunmaya gittiği sırada 21 Şubat 1919 tarihinde Münih'te alnından vurularak suikaste uğradı. Sebottendorf 1917'deki Bolşevik İhtilali'nden Berlin'e ve İstanbul'a kaçan Ruslarla irtibata geçerek Kampfbunds adlı bir savaş birliği kurdu. Bu birlik daha sonra "Free Corps" ile birleşerek Kahverengi Gömlekliler'i oluşturdu. Sebottendorf, Thule Cemiyeti'nin haftalık gazetesi "Münchener Beobachter"in de sahibiydi. Gazetenin adını okültizm çalışmalarında kullandığı Völk tabirini kullanarak Völkischer Beobachter olarak değiştirdi. 1919'da Alman İşçi Partisi'ni kurdu. Daha sonraki süreçte Nasyonal Sosyalist Parti ile İşçi Partisini birleştirerek Nasyonal Sosyalist Alman İşçi Partisi'ni oluşturdu. Alman İstihbaratı o dönem Hitler'i bu partinin içine sızıp rapor yazmakla görevlendirmişti. Sebottendorf ise Alman milletinin Führer'i olarak Adolf Hitler'i seçmişti. Sebottendorf Dietrich Eckart'a Hitler'le ilgilenmesi talimatını verdi. Sebottendorf'un Thule Cemiyeti, Adolf Hitler'i partinin başına geçirdi ve destekledi. 1919 yılında Siyon Liderlerin Protokolleri'ni Türkçeye Ludwig Müller adıyla çevirdi ve el altında dağıtımını yaptı. 18 Aralık 1920'de o dönem 110 bin mark değerinde olan "Völkischer Beobachter" gazetesini Hitler'e hibe etti. Sebottendorff, Birahane Darbesi sonrası Hitler de dahil tutuklanan Nasyonal Sosyalist Alman İşçi Partisi mensuplarının hapisten çıkarılmalarını sağladı. 1 Temmuz 1926 - 10 Aralık 1926 tarihleri arasında Meksika'nın Türkiye'deki fahri konsolosluk görevini yapmıştır. Dönemin en ünlü ve en etkili 2 polis şefi Franz Guertner ve Ernst Pohner'i Thule Cemiyeti'nin üyesi yapmıştı. Hitler 1933'te ancak Franz Guertner'in imzasıyla şansölye olabildi. Daha sonra Guertner, Sebottendorf'un Hitler'e verdiği direktifle Bavyera Adalet Bakanı tayin edildi. Gizli Polis Teşkilatının başkan yardımcısı Wilhelm Frick de yine Sebottendorf tarafından Thule Cemiyeti'ne üye yapılmıştı. Wilhelm Firck de Üçüncü Reich kurulduğunda Sebottendorf'un Hitler'e yazdığı bir mektupla İçişleri Bakanı tayin edildi. Sebottendorf Yahudilerin üniversitelerden ve okullardan atılmaları yönünde kampanya yapan ilk kişidir. Ve Hitler iktidara geldikten sonra bunu uygulamıştır. Sebottendorf, Amerika, Finlandiya, İsveç, Norveç, Hollanda, Danimarka, Belçika, Avusturya ve İngiltere'de Cermen ırkçılığını örgütlemeye yönelik çalışmalar yaptı. Ocak 1934'te Almanya'da tutuklandı fakat kısa bir süre sonra Adam Alfred Glandek adına düzenlenmiş bir Türk pasaportu taşıdığı için serbest bırakıldı ve aynı yıl Türkiye'ye yerleşti. Türkiye'de Şefik Hüsnü takma adını kullandı. Bu isim zaman zaman o dönem sol faaliyetlerde bulunan Şefik Hüsnü Değmer ile karıştırılmaktadır. Türkiye'de, 1936 yılından itibaren Türkiye'yi Nazi Almanyası tarafına çekmek için lobi çalışmaları yaptı. 1942-1945 yılları arasında ise İngiliz İstihbaratına çalışmıştır. Özellikle Park Otel ve Pera Palas'da Almanya adına lobi çalışmaları yapmıştır. 1936 yılında Mussolini tarafından kullanılmaya başlanan Mihver Devletler tabiri ilk olarak Sebottendorf tarafından kullanılmıştır. 1929 yılında yerel bir Alman dergisinde yer alan ifadeleri: 1937 yılında Almanya'da bir dergiye verdiği röportajdan bir alıntı: Imperial Constantinian Order of St. George tarikatına üye olmuştur. Oberquartiermeister 3 kısaca III B adlı Alman istihbarat biriminin casuslarından Mata Hari ile ilgili belgelerde geçen "Türkiye'deki Eski Dost" şeklinde bahsedilen kişinin Sebottendorff olduğu da düşünülmektedir. Sebottendorff hukuki sorunlar yaşadığı dönemlerde İsviçre Vaduz'a gidiyordu. Sebottendorf Eski Türk Masonlarının Uygulamaları adlı kitabında tanıştığı 2 Müslüman din adamı Mehmet Rafi ve Şeyh Yahya'dan bahsetmiştir. Mehmet Rafi ismi daha çok Sabetaycı dönmelerin tercih ettiği bir isim olmasından mütevellit, Sebottendorff 1933'te yazdığı "Hitler Gelmeden Önce" adlı kitabında Sabetaycıların Türk masonluğunu yönlendirdiklerini yazmıştır. Sebottendorff 1950'lerde antikacılık ile uğraşmıştır. Özellikle Romanya'dan antika eşyaları Türkiye'ye sokmuştur. Torre "Kule" anlamına gelir. İtalya'daki Torre Pellice Vadisi, Katolikliğe muhalif Waldense Hristiyanlarının merkeziydi. Tarihçi Daniel Anthony Binchy'ye göre Waldenseli Hristiyanlar Protestanlığı savunuyordu. 1848'e kadar gizli din taşımışlardı. Birçoğu Torre soyadını taşıyan Waldense Hristiyanları Katolik Kilisesi'ne göre şeytani inançlar taşıyan Gül ve Haç Tarikatı ve Masonlukla bağlantılıydı. Papalığa göre Waldenseli Hristiyanlar falcılık ve büyücülükle uğraşmaktaydı. 1848 yılında çıkan Alman köylü isyanlarında kendilerine "Torre" adını veren Waldenselilerden dolayı, Sebottendorf da bu soyadını kullanmıştır. 8 Mayıs 1945'te tabancayla veya boğaza atlayarak intihar ettiği söylense de daha sonra bu iddialar yalanlanmıştır. Zaten o dönem başka istihbaratlara çalışmaya başlayan tüm Naziler hakkında bu tür haberler ortaya atılmış ve daha sonra yaşadıkları ortaya çıkmıştır. Nitekim Adana Emniyet Müdürlüğünün 17 Nisan 1957 tarihli kayıtlarına göre Michael Stahl, Hans Bendik ve Rudolff Freiherr von Sebottendorff adlı 3 şahsın Cumhuriyet Oteli'nde kaldığı yer almaktadır. Dolayısıyla Sebottendorff'un 1945'te intihar ettiği veya 1934'te Uzun Bıçaklar Gecesi'nde öldürüldüğü tamamen yanlıştır. 1950'lerde Adana ve Antalya'da resmen kendi adıyla ticaret yapmıştır. Ve yine 1957 yılı içinde İngiliz Gizli Servisine 50 yıl açıklanmaması şartıyla bizzat bir paket belge ve mektup bırakmıştır. 10 Aralık 1965'te Üsküdar'daki Doğancılar Parkı'nda donarak öldüğü ve kimsesizler mezarlığına defnedildiği şeklinde o dönem haberler yayınlanmıştır. Sebottendorff'un bir kız kardeşi vardır. Adı Dora Kunze'dir. Sebottendorff ilk evliliğini 1905'te Klara Voss ile yaptı fakat birkaç ay sonra boşandı. İkinci evliliğini ise 1915'te Berlin'de opera binaları yaparak zengin olan Iffland ailesinin kızlarından Bertha Anna Iffland ile yaptı ve hayatı boyunca eşinin servetiyle geçimini sağladı. Fakat eşinin servetinin Sebottendorff'un üzerine geçmesinden sonra Sebottendorff, eşinin ailesinin avukatlarıyla hukuki sıkıntılar yaşamıştır. Bilindiği kadarıyla Sebottendorff'un çocuğu yoktur. 2013 Azerbaycan cumhurbaşkanlığı seçimi 2013 Azerbaycan cumhurbaşkanlığı seçimi, 9 Ekim 2013 tarihinde Azerbaycan'da yapılmış olan cumhurbaşkanlığı seçimidir. Mevcut Cumhurbaşkanı İlham Aliyev %84.54 oy oranıyla yeniden cumhurbaşkanı seçildi. Rugby School Rugby School Büyük Britanya'nın en eski vakıf okullarından biridir. İngiltere'nin Rugby ilçesinde konumlanan ve tercihe göre yatılı eğitim veren "Rugby School", ülkenin en bilinen ve en yenilikçi okullarından biri olarak kabul edilir. Bugünün İngiliz devlet okullarını Thomas Arnold'un müdürlüğünü yaptığı dönemdeki Rugby şekillendirmiştir. Mehmet BezircioÄŸlu Mehmet Bezircioğlu (d. 20 Ocak 1992, Kayseri) Türkiye doğumlu futbolcudur. 3. Lig ekiplerinden Anadolu Üsküdar 1908'de oynamaktadır. Mehmet Bezircioğlu, futbol kariyerine Kayserispor'da başlamıştır.ilk Profesyonel maçına 15 Mayıs 2010'da Antalyaspor karşısında Kayserispor forması ile çıkmıştır.2010-2011 sezonunda sakatlığı ve formsuzluğu nedeniyle forma şansı bulamamıştır. 2011 yılında Kayseri Erciyesspor'a transfer olmuştur. Fatih Metin Fatih Metin (d. 14 Ekim 1973, Bolu), Türk siyasetçi, avukat. Ekonomi Bakan Yardımcısı ve 23. dönem Bolu milletvekili olarak görev yaptı. Evli ve dört çocuk babasıdır. İlk ve Orta öğrenimini Bolu’da tamamladı. Dokuz Eylül Üniversitesi Hukuk Fakültesi'nden mezun oldu. Üniversiteden mezun olduktan sonra serbest avukat olarak çalıştı. Boluspor Yönetim Kurulu Üyeliği görevinde bulundu. Bolu Ak Parti Kurucu İl Yönetim Kurulu Üyeliği ve Bolu Ak Parti İl Başkanlığı yaptı. 23. Dönem Adalet ve Kalkınma Partisi Bolu Milletvekilli seçildi ve 23. Dönem Türkiye Büyük Millet Meclisi Başkanlık Divanı Kâtip Üyeliği görevini yaptı. 14 Aralık 2011 tarih ve 28142 sayılı Resmi Gazetede yayımlanan atama kararı ile kabinenin 14. bakan yardımcısı olurken, Bolu'nun plaka numarası "14" ile Fatih Metin'in 14. Bakan Yardımcısı olması ayrıntısı dikkati çekti. 2011-2015 yılları arasında Gümrük ve Ticaret Bakanlığı Bakan Yardımcısı olarak görev yaptı. 12 Eylül 2015 tarihinde yapılan Ak Parti 5. Olağan Büyük Kongresinde Ak Parti Merkez Karar Disiplin Kurulu Üyeliğine seçildi. 30.12.2015 tarihinde Ekonomi Bakanlığı Bakan Yardımcılığı görevine atandı. 2019 Yerel Seçimleri AK Parti Bolu Belediye Başkan Adayı oldu. 19.04.2019 tarihinde Tarım ve Orman Bakanlığı Bakan Yardımcılığı görevine atandı. Avusturya BriÃ§ Federasyonu Avusturya Briç Federasyonu (Almanca: "Österreichischer Bridgesportverband" - "ÖBV"), Avusturya'da briç oyununu düzenleyen ve yaymaya çalışan ulusal federasyon. Merkezi Viyana şehrindedir. Şu anda başkanlığını Doris Fischer yapmaktadır. Dört adet bölgesel alt federasyona ayrılmaktadır. Federasyon, 1929 yılında Paul Stern tarafından kurulmuştur. Kurulan federasyonun ilk başkanı da Paul Stern olmuştur. II. Dünya Savaşı döneminde, Avusturya dünyadaki en iyi briç ülkelerinden biri olmuştur. Aynı zamanda, dünyadaki en eski briç federasyonlarından biridir. Yeniköy, Simav Yeniköy, Kütahya'nın Simav ilçesine bağlı bir köy. Köyün ismi "cedid" kelimesinden gelmektedir. Anlamı Arapçada "yeni", "yeniden doğuş"tur. Köyün kuruluş tarihi 1600'lü yıllara dayanmaktadır. Köy, Dursunbey (Gökçedağ), Simav (Hamzabey, Dağardı) ve Sındırgı Düvertepe (Eski ismi Çorum. Oğuzların Üçok kolundandır) göç eden Yörükler tarafından kurulmuştur. Tahmini olarak köyde Karakeçili, Üçokların Çorum cemaati ve Avşar boyuna mensup aşiretler bulunmaktadır. Simav bölgesindeki en eski kurulan köylerden birisidir ancak iki defa yer değiştirdiği için eski kültüre ait eserler kalmamıştır. Yörük hayattan yerleşik hayata geçilmiş olmasından dolayı Yörük kültürünün etkisi azalmış gibi görünse de konuşma dilinde ve günlük yaşantıda çok büyük etkileri görülmektedir. Köyün ilk kuruluş yeri Aralık köyüdür, daha sonra Eski Köy denilen mevkiye, 1800'lerin başlarında ise köyün şimdiki yerine taşınmıştır. Simav-Demirci-Sındırgı arasında, Simav ovasının bittiği dağlık bölgede bulunmaktadır. 1945 yılına kadar Sındırgı/Düvertepe nahiyesine bağlı kalmıştır. 1990 yılına kadar Manisa/Demirci ilçesine bağlı kalmıştır. 1990 sonrasında referandum ile Kütahya/Simav'a bağlanmıştır. 1992 yılında kasaba olmuştur. Mart 2014 yerel seçimlerinde tekrar köy halini almıştır. Temel geçim kaynağı hayvancılık, tarım ve ormancılıktır. Toprakları çok verimli olmasına rağmen su kaynaklarının yetersiz olmasından dolayı verim düşük kalmaktadır. Uzun yıllar tütüncülüğe önem verilmesinden dolayı eğitim seviyesi çok düşük kalmıştır. Tütüncülük bitince özellikle genç nüfus büyük şehirlere göç etmeye başlamıştır. Dış göçün artmasıyla köy nüfusu büyük oranda azalmakla birlikte, eğitim oranı ve ekonomik refahın eskiye oranla çok hızlı bir şekilde arttığı gözlenmektedir. Köyün derneği bulunmaktadır. Köyde, ilköğretim okulu, sağlık ocağı, özel postane şubesi, orman ürünleri deposu mevcuttur. Yörük Türkmenlerinin kültür, gelenek ve görenekleri yaşanmaktadır. Polenta Polenta, kalın veya ince şekilde çekilmiş sarı veya beyaz mısır unundan yapılan bir yemek malzemesidir. Ayrıca İtalya'nın kuzeyi, İsviçre'nin Tessin kantonu, Fransa'nın Savoie bölgeleri orijinli bu malzemenin kaynatılması ile yapılan yemeğe de ismini vermiştir. Languedoc'ta "milhàs", Gaskonya'da "cruchade", Romanya ve Moldova'da "mamaliga", Reunion Adasında "sosso maïs" isimleri ile de tanınmaktadır. Özge Başak Taneli Özge Başak Taneli (d. 17 Nisan 1984, İstanbul, Türkiye), Paris'te yaşayan Birgün Gazetesi köşe yazarı. İstanbul Saint Joseph Fransız Lisesi'ni bitirdikten sonra üniversite eğitimi için Fransa'ya gitti. Nice Sophia Antipolis Üniversitesi Edebiyat Fakültesi'nde, Sanat ve İletişim Bilimleri okudu. Bu dönemde Cumhuriyet Gazetesi'nin Pazar ekinde röportajları yayınlandı. Yüksek lisansının ilk yılını Nanterre Üniversitesi'nde, Gazetecilik bölümünde yaptıktan sonra ikinci yılını Panthéon-Assas Üniversitesi'ne bağlı olan Fransız Basın Enstitüsü'nde (IFP) Siyasal ve Sosyal Bilimler; "Medya ve Globalleşme" bölümünde tamamladı. UNESCO'da staj yaptı. Uluslararası Pan-Afrika Cannes Film Festivali'nde, sanat galerisinde çalıştı. 2010 yılından beri Birgün Gazetesi'nde her pazar köşe yazıları yayınlanmakta olup, 2012 yılında da OECD'de (Ekonomik Kalkınma ve İşbirliği Örgütü) çalışmaya başlamıştır. Alice Liddell Alice Pleasance Liddell (4 Mayıs 1852 – 16 Kasım 1934) ya da evlendikten sonra aldığı soyadı ile, Alice Hargreaves, Lewis Carroll'un çocuk klasikleri arasında sayılan kitabı Alice Harikalar Diyarında'nın ilham kaynağıdır ve kitaptaki kurgusal Alice'in adını aldığı kişi olduğu düşünülür. Alice Liddell, Christ Church dekanı Henry Liddell ve eşi Lorina Hanna Liddell'in, Harry (1847 doğumlu) ve Arthur (1850 doğumludur ve 1853'de kızıla yakalanarak ölmüştür) adındaki oğulları ve Lorina (1849 doğumlu) adındaki kız kardeşinden sonra dünyaya gelen dördüncü çocuklarıydı. Kendinden küçük altı kardeşi daha vardı. Kardeşlerinden kendine yakın yaşlardaki üç yaş büyük Lorina ve iki yaş küçük Edith ile birlikte büyümüş, en çok Edith ile yakınlaşmıştır. Doğduğu sırada Westminster School'un müdürü olan babası, kısa bir sure sonra Christ Church'ün dekanı olarak atanınca, Liddell ailesi 1856 yılında Oxford'a taşındı. Buraya yerleştikten kısa süre sonra Alice ve ailesi Charles Lutwidge Dodgson ile tanıştı ve Dodgson uzun yıllar boyunca Liddell ailesinin yakın bir dostu olarak kaldı. Alice Liddell genç bir kadın olduğunda, ailesi onu Lorina ve Edith ile birlikte büyük bir Avrupa turuna gönderdi. Bir söylentiye göre, Alice bu tur sırasında Kraliçe Victoria'nın en küçük oğlu Prens Leopold'a karşı romantik bir ilgi duymaya başladı ve bu ilgi geri döndükten sonra Christ Church'de geçirdiği dört yıl boyunca azalarak da olsa devam etti. Bundan yıllar sonra, Leopold'un ilk çocuğunun adını Alice koyduğu, ve Alice'in ikinci oğlu Leopold'a bir manevi baba gibi davrandığı gerçektir. (Yakın zamanda yayınlanmış bir biyografi Leopold'un asıl beğenisini kazananın kardeşi Edith olduğunu önermektedir.) Edith 26 Haziran 1876'da, kriket oyuncusu Aubrey Harcourt ile evlendikten kısa bir süre sonra kızamık ya da peritonit sebebiyle hayatını yitirdi. 30 Haziran 1876'daki cenazesinde, Edith'in tabutunu taşıyanlardan biri Prens Leopold'dur. Eylül 1880'de, 28 yaşındaki Alice Liddell, kardeşi gibi Reginald Hargreaves adındaki kriket oyuncusu ile Westminster Abbey'de evlendi. Alan Knyveton Hargreaves, Leopold Reginald "Rex" Hargreaves ve Caryl Liddell Hargreaves adında üç oğulları oldu. Liddell en küçük oğluna koyduğu 'Caryl' isminin Charles Dodgson'un takma adı Carroll'dan esinlenilmiş olduğunu her zaman inkar etti. Alan ve Leopold I. Dünya Savaşı'nda hayatlarını kaybettiler, Caryl ise bir kızı olacak kadar yaşadı. Reginald Hargreaves büyük bir mirasın sahibiydi. Hem yerel bir sulh yargıcı, hem de Hampshire Kriket Kulübünde kriket oyuncusuydu. Alice sosyetede önemli bir yer edindi. Emery Down Kadın Enstitüsü'nün ilk başkanı oldu. 1926'da kocasının ölümünden sonra, yaşadıkları evin büyük miktardaki masraflarını karşılamak için sahip olduğu "Alice's Adventures Under Ground" (Lewis Carroll'un "Alice Harikalar Diyarında için önceden kullandığı başlık") kopyasını satmak zorunda kaldı. £15,400 değerineki kopya Eldridge R. Johnson için bir tutku haline geldi ve Carrol'un doğum yıldönümünde Columbia Üniversitesi'nde sergilendi. Konuklar arasında 80 yaşındaki Alice'de vardı ve ABD'ye olan bu tek ziyareti sırasında J. M. Barrie'ın "Peter Pan"'ına ilhan kaynağı olan iki kardeşten biri olan "Peter Llewelyn Davies" ile tanıştı. Johnston'un ölümünden sonra kitap Amerikan kütüphaneleri konsorsiyumu tarafından satın alındı ve "Amerika savaşa girmeden önce Britanya'nın Hitlere karşı koymakta gösterdiği cesaretin anısına" Britanya halkına armağan edildi. Alice hayatının büyük bölümünde New Forest'daki Lyndhurst yakınlarında yaşadı. Ölümünden sonra bedeni yakılarak, külleri Lyndhurst'daki St. Michael & All Angels kilisesinin mezarlığına gömüldü. Xylena exsoleta Xylena (Xylena) exsoleta, Noctuidae familyasından Avrasya ve Kuzey Afrika'da yaşayan ve tırtıl hali çok değişik bitkilerle beslenen güve türü. Kanat açıklığı 58–68 mm dir. Ön kanat uzunluğu 24–29 mm dir. Erginlerin uçuşu eylülden temmuza kadar görülebilir. Tırtılı su sinirotu ("Alisma plantago-aquatica"), soğan ("Allium cepa"), yabani frenk maydanozu ("Anthriscus sylvestris"), pancar ("Beta vulgaris"), ıspanak ("Spinacia oleracea"), şalgam ("Brassica rapa"), "Hesperis matronalis", "Caltha palustris", "Carduus", "Leucanthemum vulgare", karahindiba ("Taraxacum officinale"), "Epilobium angustifolium", "Galium verum", şerbetçi otu ("Humulus lupulus"), süsen ("Iris pseudacorus"), mürdümük ("Lathyrus pratensis"), bezelye ("Pisum sativum"), keten ("Linum usitatissimum"), elma ("Malus pumila"), ahududu ("Rubus idaeus"), "Papaver", "Phlox", söğüt ("Salix"), "Sempervivum", yaban mersini ("Vaccinium myrtillus"), asma ("Vitis"), kayışkıran ("Ononis"), labada ("Rumex longifolius"), ışgın ("Rheum ribes") gibi oldukça geniş yemek listesiyle beslenir. Avrupa, Kanarya Adaları, Kuzeybatı Afrika ve Asya'da yaşar. Türkiye'de Adana, Amasya, Ankara, Aydın, Burdur, Eskişehir, Mersin, Kars, Manisa, Kahramanmaraş, Yozgat ve Van illerinden kaydedilmiştir. Uygunsuz GerÃ§ek Uygunsuz Gerçek, 2006 ABD yapımı belgesel filmdir. Yönetmenliğini Davis Guggenheim'ın üstlendiği film, eski ABD Başkan Yardımcısı Al Gore'un vatandaşları kapsamlı bir slayt gösterisiyle küresel ısınma konusunda eğitmeyi amaçlayan kampanyasına ilişkindir. Galası 2006 Sundance Film Festivalinde yapılan ve 24 Mayıs 2006'da New York ve Los Angeles'ta gösterime giren film, hem gişede, hem eleştirel açıdan başarılı oldu. Biri En İyi Belgesel Film, biri de En İyi Özgün Şarkı dalında olmak üzere iki Akademi Ödülü kazandı. Film gişede dünya çapında 49 milyon $ kazanarak, ABD'de gelmiş geçmiş en çok iş yapan yedinci belgesel film oldu. Al Gore'un çabalarını belgesel haline getirme fikri, sunumunu (aynı zamanda "The Day After Tomorrow"un galasına rastlayan) küresel ısınmaya ilişkin bir belediye binası buluşmasında gören yapımcı Laurie David'e aittir. David, Gore'un slayt gösterisinden öylesine etkilenmişti ki, yapımcı Lawrence Bender'le birlikte sunumu filme dönüştürmek için yönetmen Guggenheim'la buluştu. Filmin gösteriminden bu yana, "Uygunsuz Gerçek"in, uluslararası kamuoyunda iklim değişikliğine ilişkin bilinci artırdığına ve çevresel hareketi yeniden güçlendirdiğine inanılır. Belgesel ayrıca dünya çapındaki okullarda fen müfredatına dahil edildi ki, bu da bazı tartışmaları beraberinde getirdi. Işgın zümrütü Işgınzümrütü ya da minik zümrüt ("Callophrys mystaphia"), Lycaenidae familyasından Türkiye ve İran'da endemik olan ve tırtılı ışgın yapraklarıyla beslenen bir kelebek türü. Tırtılları Türkiye'de "Rheum ribes" (ışgın) ile, İran'da ise "Rheum persicum" ile beslenmektedir. Besin bitkisine birkaç metreden daha uzak bir mesafede görülmediği için yayılma yetisinin oldukça zayıf olduğu düşünülmektedir. Ayrıca etrafta başka çiçekler olmasına rağmen, kelebekler sadece ışgın çiçeklerinden balözü toplamayı tercih etmektedir. Tırtılları ışgın üzerinde mayısın son günlerinden temmuzun ortalarına kadar beslenir. Bu dönem aynı zamanda ışgının köylülerce toplanma zamanıdır ve ışgının sökülmesiyle birlikte kelebek tırtılları da erginleşip yumurta dökmeden önce imha olmaktadır Dünyada yalnızca Türkiye (Iğdır, Van, Hakkâri, Kars, Siirt) ve İran'da (Zagros dağlarındaki Dena (دنا) ya da "Kuh-i Dinar" denilen tepelerde) yaşayan endemik türdür. Ana besin bitkisi ışgının aşırı toplanması kelebeğin soyunu tehlikeye atmaktadır.. Bunun yanı sıra aşırı otlatma ve erozyon nedeniyle de tehdit altında olan türün üzerindeki baskıyı azaltmak için ışgın bitkisinin yetiştirilmesi öneriliyor. 2012 Yaz OlimpiyatlarÄ±'nda Azerbaycan 2012 Yaz Olimpiyatları'nda, Azerbaycan adına 14 sporda 53 sporcu yarışma hakkı kazanmıştır. Bu sporcuların 38'i erkek, 15'i kadındır. 2012 Yaz Olimpiyatları'nın açılış seremonisinde Azerbaycan bayrağını Elnur Memmedli taşımıştır. Bu seremoniye dönemin Azerbaycan cumhurbaşkanı İlham Aliyev de katılmıştır. Azerbaycan kafilesi, Londra'ya iki bölüm halinde gitmiştir. 32 sporcudan oluşan ilk bölüm, 24 Temmuz 2012'de; 2. bölüm ise 4 Ağustos 2012'de yola çıkmıştır. Her iki bölüm de Bakü Haydar Aliyev Havalimanı'ndan uğurlanmıştır. Ayrıca Azerbaycan, 2012 Yaz Olimpiyatları'nda bir madalya için en çok prim veren 3. ülke olmuştur. Marcus Graf Marcus Graf (d. 1974, Almanya), Alman asıllı Türk küratör. Hildesheim Üniversitesi’nde Kültür Bilimi ve Estetik İletişimi Fakültesi’ndeki Plastik Sanatlar ve Sanat Bilimi Bölümü’nde okuduktan sonra çeşitli sanat kurumlarında proje yöneticisi, küratör, eğitmen, yazar ve sanatçı olarak çalıştı. 2010, Almanya’daki Stuttgart Devlet Sanat Akademisi’ndeki Çağdaş Sanat Tarihi, Estetik ve Sanat Teorisi Enstitüsü’nde doktora unvanı aldı. 2001'den beri İstanbul'da yaşıyor ve çalışıyor. 2010’dan beri Plato Sanat’da daimi küratör. 2009 yılında, Istanbul 2010 – Avrupa Kültür Başkenti projesi için Geçici Rahatsızlık adlı serginin küratörüydü. 2008 – 2010, 5533 – İMÇ Güncel Sanat Mekanı’nın eş-kurucusu ve eş-direktörüydü. 2007’de 10. Istanbul Bienali’nin gecegezenler adlı video projesinde eş-küratör olarak seçildi. 2006 – 2007’ye kadar Aviva Art Program’ın Sanat Direktörü / küratör olarak çalıştı. 2006 – 2009’ye kadar, Bilgi Üniversitesi VCD Bölümü ve Adschool İstanbul’un yüksek lisans programında öğretim görevlisi olarak ders verdi. 2005 – 2007’ye kadar Under Construction – Tepe İnşaat Güncel Sanat Mekan’ın Kurucusuydu ve sanat direktörü / küratör olarak çalıştı. 2005’ten beri İstanbul Modern, Reklamcılık Vakfı ve Osmanlı Banka Müzesi’nde sanat eğitmenliği. 2003 – 2007’ye kadar Siemens Sanat’ın daimi küratör. 2003'ten beri, Yeditepe Üniversitesi Güzel Sanatlar Fakültesi’nde kadrolu olarak öğretim üyesi olarak dersler veriyor. 2010’da Yard. Doçent olarak atandı. 2001’den beri, 7.,8., 9.,10. ve 11. Uluslararası İstanbul Bienalleri'nde rehberli tur bölümünün başı olarak çalıştı. 2000, Hannover, Almanya, Expo 2000, Alman Pavilonu, Protokol Bölümü, Proje Yöneticisi ve Rehber, 1997 - 2000, Hildesheim, Almanya, sichten sergi dizinin kurucusu, yöneticisi ve küratör. 1996 -1998, Hildesheim, Almanya, Kunst im Bau (off galeri) kurucusu, yöneticisi ve küratör. Graf Rh+, Galerist gibi dergiler ve çok sayıda sergi kataloglarının yazarlığı yanında eş-yazar olarak kitapları ve sanatçı kataloglarını yazdı. Jill Scott Jill Scott (4 Nisan 1972, Philadelphia), Amerikalı şarkıcı, oyuncu, şair. Böcek Yapım Böcek Yapım, 1998 yılında yönetmen Ömer Faruk Sorak tarafından kurulan yapım şirketidir. Amerika Birleşik Devletleri başkan yardımcısı Amerika Birleşik Devletleri Başkan Yardımcılığı, ABD Anayasası'nda yer alan kamu görevlerinden biridir. Başkan Yardımcısı, ABD Devlet Başkanıyla birlikte halk tarafından iki dereceli seçimle ve Seçiciler kurulu yoluyla dört yıllığına seçilir. Başkan Yardımcısı başkanlığa giden yolda ilk sıradadır ve başkanın ölümü, istifası ya da görevden alınması durumunda başkanlığa yükselir. Anayasa'ya göre, Başkan Yardımcısı, Birleşik Devletler Senatosunun başkanıdır. Bundan dolayı Başkan Yardımcısı, Senatoda gerektiğinde eşitliği bozmak amacıyla oy kullanma hakkına sahiptir. Senato gelenekleri bu anayasal gücü azaltacak nitelikli çoğunluk kuralları getirmiş olmakla birlikte, Başkan Yardımcısı hâlâ kanun yapma sürecini etkileme hakkına sahiptir. On İkinci Değişikliğe uygun olarak, Seçiciler kurulunun oylarını saymak üzere toplantıya çağrıldığında, Kongrenin birleşik oturumlarına başkanlık eder. Başkan Yardımcısının Anayasa'da belirtilmiş ve kendisine Başkan olabilme imkânı verenler dışındaki yegâne işlevleri Senatonun Başkanı olmasıyla ilişkili olsa da, bu makam genellikle federal devletin yürütme organı olarak görülür. ABD Anayasası bu makamı açıkça herhangi bir organa tahsis etmemiştir. Bu da uzmanlar arasında, Başkan Yardımcılığının yürütme organına mı, yasama organına mı, yoksa ikisine birden mi ait olduğu konusunda tartışmaya yol açmıştır. Başkan Yardımcılığını yürütme organının bir unsuru olarak gören modern bakış, kısmen Başkan Yardımcısına Başkan ya da Kongre tarafından verilen yürütmeye ilişkin görevlerden kaynaklanır. Öte yandan bu görevler, yalnızca son dönemlerdeki tarihi gelişmelere dayanır. itibarıyla yaşayan beş eski başkan yardımcısı bulunmaktadır: George H. W. Bush (1924-2018), 30 Kasım 2018'de 94 yaşında hayatını kaybederek ölen son eski başkan yardımcısı olmuştur. Best Boy (film) Best Boy, 1979 yılında Ira Wohl tarafından çekilmiş bir belgeseldir. Pablo Pintos Pablo César Pintos Cabral (d. 1 Temmuz 1987, Montevideo), Sağ Bek mevkinde forma giyen Uruguaylı futbolcudur. 2012-13 sezonunda Türkiye Süper Lig ekiplerinden Kasımpaşa ile 3 yılık sözleşme imzaladı. Klariza Clayton Klariza Clayton (d. 9 Mart 1989, Hong Kong) İngiliz aktris ve şarkıcı. "Dani's House" ve "Skins" de dahil olmak üzere televizyon şovlarındaki rolleriyle tanındı. Nickelodeon'daki "Anubis Evi" dizisinde Joy Mercer karakterini canlandırmaktadır. Ä°ran Azerileri İran Azerileri ya da Kuzey İran Azerileri, Güney Azerileri, Güney Azerbaycan Türkleri, İran Azerbaycanlıları, (, "Azerbaycaniha-yi İran", آذربایجانی‌های ایرانی "Azerbaycaniha-yi İrani", آذری‌های ایران "Azeriha-yi İran", ترک‌های آذری "Torkha-yi Azeri", ترک‌های ایران "Torkha-yi İran"), İran'da Güney Azerbaycan denen ve Türkiye, Ermenistan ve Azerbaycan sınırına yakın bölgelerde yaşayan ve İran Türklerinin büyük çoğunluğunu oluşturan Azerilerdir. 70 milyon nüfuslu İran'ın üçte birinden fazlasını oluştururlar. İran'da Azeriler en büyük Türk grubudur ve Farsçadaki İran Türkleri (ترک‌های ایران) adı öncelikle Azerbaycan Türkleri için kullanılmaktadır. Tebriz, Erdebil, Zencan ve Urumiye bölgelerinde de yoğun olarak yaşayan Azerilerin başkent Tahran'daki nüfusları da oldukça yüksek ve Tahran pazarına büyük oranda Azeri tüccarlar hakimdir. Çok heterojen etno-linguistik grubun üyeleri olan Azeriler, çok farklı sosyoekonomik koşullar altında yaşamlarını sürdürür. Fars dilli olmayan nüfusun İran'daki oranı yaklaşık % 50 olup bu nüfusun önemli bir bölümünü oluşturmalarına rağmen İran Azerileri, kendi dillerinde yayın ve eğitim gibi önemli kültürel haklara sahp değillerdir. Azerbaycan Türklerinin etnik ve dilbilimsel kökenlerinin Turanî değil, İranî olduğuna, sonradan Türkleştirildiklerine ilişkin Pan-İrancı yorumlara ve bu tezi kanıtlamaya yönelik tarih yazma çabalarına karşın, bugün milyonlarca Azerînin anadili, Türkçedir. Aryan kökenli olduğu ileri sürülen Azerîlerin beş yüzyılda nüfusları ancak kendileri kadar, belki kendilerinden daha az olan Türklerin dilinin konuşuru hâline gelmeleri, dilbilimsel bakımdan kabul edilemez. Hamedan Azerileri ya da Hemedan Ostani Azerileri: Hamedan Eyaletinde yaşayan ve Karagözlüler, Baharlular, Afşarlar, Karapapaklar, Şahsevenler, Hudabendelular (Herbendelular), Gülbagiler (Gelbagiler), Türkaşvendler gibi gruplara ayrılırlar ve Alevilikten Şiiliğe geçmektedirler. Farslardan sonra en kalabalık topluluğu oluşturan Türkler, asırlarca İran'ı yönetmelerine rağmen dil açısından her zaman Farsçanın egemenliğini benimsemişler; geçmişten bugüne ülkede Farsça üst dil, Türkçe ise alt dil olarak konumlanmıştır. Aslında milliyetçilik akımlarının bir neticesi olarak İran Türk halkları arasında da “Türklük” bilinci gelişmiştir; ancak bu bilinç, Türkçeyi Farsçanın egemenliğinden kurtaracak nitelikte olmamış, tam tersine, aynı dönemlerde gelişen Fars milliyetçiliğinin etkisiyle Farsçanın gücü gittikçe pekişmiştir. Üstelik bir konumdan yoksun olan İran Azericesi ses, kelime, cümle yapısı, hatta anlam bakımdan da Farsçanın etkisi altında kalmıştır. Alfabe ve yazı sistemi tam oturmadığı gibi, standart dil yerine geçebilecek bir ağzın seçilip topluma yayılması sağlanamamıştır. Bu konuda basın-yayın ve okulların rolü çok önemlidir. Bunun içinse devlet desteğine ihtiyaç vardır. Ancak İran Azerbaycan Türkçesi bu imkânlardan yoksundur; üstelik devletin dil politikaları da Farsçanın ağırlığını daha çok belirginleştirecek niteliktedir. Bütün bunlar, Azerbaycan Türkçesinin yok olacağı anlamına gelmez; ancak ilerleyen süreçte bu dilin hem yapısında bir daralma, hem konuşur sayısında düşme, hem de işlevinde azalmalar olması muhtemeldir. 2000 yılında yapılan bir araştırmaya göre, Tahran’daki Azerice konuşanlar arasında dağıtılan 146 anketin % 74’ünde Azerice, % 27’sinde Farsça ve % 4’ünde diğer bir dil anadili olarak cevaplandırılmıştır. Anadillerini Farsça olarak işaretleyenlerin % 22’sinden, % 70’inin annesi Azerbaycanlı ve babası Türk’tür. Ankete katılan 146 kişinin % 81’i Azericeyi evde, % 42’si ev dışında konuştuğunu ifade etmiştir. Evde Azerice konuşulması için çok yüksek arzu ve güdü olmasına karşın, pek çok ebeveyn bugün Azerice ebeveyn-çocuk ilişkisinin Farsça bilgisini olumsuz yönde etkilediğine inandığı için çocuklarıyla konuşurken Farsçayı seçmektedir. Türkiye-İran sınırı ile ilgili olarak toplumdaki genel kanı, 1639 Kasr-ı Şirin Antlaşması’ndan sonra iki ülke arasında önemli sorunların yaşanmadığı, dolayısıyla herhangi bir sıcak çatışma meydana gelmediği ve sınırların bu tarihten günümüze kadar değişmeden kaldığı şeklindedir. 16.yy. da Osmanlı Devleti ile Safeviler arasında başlayıp, yaklaşık dört yüz yıllık bir süreç izleyerek Türkiye'nin ilk yıllarına kadar uzanan sınır anlaşmazlıkları, 23 Ocak 1932’de imzalanan Türk-İran Sınır Anlaşması ile çözüme ulaştırılmıştır. Türkiye ile İran arasında 22 Nisan 1926 tarihinde Tahran'da imzalanan “Türkiye Cumhuriyeti ve İran Devleti arasında Emniyet ve Muhadenat Muahedenamesi” anlaşması ile İran, Türkiye’nin İran Azerileri’ne yönelik sürdürdüğünü düşündüğü propaganda faaliyetleri konusunda rahatlayabilecek; Türkiye de sınırdaki aşiretlerin kendisine karşı gerçekleştirdiği ayaklanmaların arkasında İran’ın olmadığından emin olabilecekti. 1995-1996 İran İslami Şura Meclisi seçimlerinde Tebriz’den milletvekili seçilen Mahmudali Çehregani (Mahmut Ali Çehreganlı) Güney Azerbaycan Bağımsızlık Hareketi faaliyetleri nedeniyle hapse düşmüş ve 2002 yılında hapisten çıkarılmıştır. Bağımsızlık hareketinin liderliğini yapan ve 2006’ya kadar farklı zamanlarda Türkiye’de de yaşayan Güney Azerbaycan Milli Uyanış Hareketi lideri Çehreganlı’ya Azerbaycan ve Türkiye’ye giriş yasağı konmuş ve hayatı tehlike altında olduğu için de ABD’ye göç etmiştir. Uluslararası Af Örgütü'ne göre, İran’ın en kalabalık azınlık grubu olan İran Azerileri, çocuklarının ana dillerinde eğitim görmeleri için verilen mücadelede, pek çok aktivist İran hükûmetince alıkonmuş, hapsedilmiş, işkenceye maruz kalmış ve yıldırılmaya çalışılmıştır. Open Europe Open Europe bir düşünce kuruluşu ve lobi grubudur. Avrupa Birliği üzerine eleştirel araştırmalar yayınlar ve günlük basın özeti hazırlar. Ofisleri Londra ve Brüksel'dedir. Young Dracula Young Dracula İngiltere yapımı fantezi dizisi. Michael Lawrence'nin Genç Dracula ve Genç Canavarlar (orijinal adı: Young Dracula and Young Monsters) adlı kitabından uyarlama bir dizidir. Yönetmenliğini Joss Agnew yapmaktadır. Dizinin bir bölümü 30 dakika sürmektedir. İlk serisi 2006 yılında yayınlanmış ve 2007 yılının sonlarında başlayan ikinci serisi, 2008 başında tamamlanmıştır. Üçüncü serisi 31 Ekim 2011 tarihinde yayınlamaya başladı. Keith-Lee Castle Keith-Lee Castle (18 Eylül 1959, İngiltere) İngiliz aktör. Daniel Quinn Daniel Quinn (11 Ekim 1935; Omaha, Nebraska, ABD - 17 Şubat 2018), çevreci olarak kabul edilen ve 1991'de Turner Tomorrow Fellowship Award'ı kazanan "Ishmael" romanıyla tanınan yazar. Öte yandan Quinn, kendisini "çevreci" olarak tanımlamaz ve bu terimin sahte bir ikilem yarattığına dikkat çeker. Zira bu terim, çevre kavramının yaşayan organizmalardan, özellikle de insan yaşamından ayrı olduğunu çağrıştırır. Quinn kendi felsefesini new tribalism olarak tanımlar. Vampire Diary Vampire Diary, 2007 korku filmi. Filmin yönetmenliğini Mark James ve Phil O'Shea yapmaktadır. Phil O'Shea Phil O'Shea bir İngiliz senarist, yönetmen ve yapımcı. The Crane filminin yönetmenliğini yapmıştır. Spirit Trap Spirit Trap bir 2005 İngiltere yapımı gerilim filmi. The Story of B The Story of B, Daniel Quinn'in 1996'da basılan romanıdır. Genç bir papazın dininden uzaklaşarak B adındaki kışkırtıcı bir vaizin öğretilerine yaklaşmasını konu alır. Kitap, Quinn'in 1992'de yayımlanan romanı "Ishmael"de sözü edilen birçok felsefi fikri daha geniş şekilde ele alır. "The Story of B", yine Daniel Quinn'in yazdığı "Ishmael" ve "My Ishmael" kitaplarının ruhsal halefi olarak kabul edilir. Suudi Arabistan SilahlÄ± Kuvvetleri Suudi Arabistan Silahlı Kuvvetleri ( - el-Kuvvet el-Musallaḥa es-Suudiye), Suudi Arabistan'ı karadan, havadan ve denizden gelebilecek her türlü saldırıya karşı korumakla görevli olan askerî kuvvet. Suudi Arabistan Kara Kuvvetleri, Suudi Arabistan Hava Kuvvetleri, Suudi Arabistan Deniz Kuvvetleri, Suudi Arabistan Hava Savunma Kuvvetleri, Suudi Arabistan Stratejik Füze Kuvvetleri ve Suudi Arabistan Ulusal Muhafızları'ndan askeri birliklerden oluşmaktadır. Silahlı kuvvetlerin komutası Suudi Ailesi ve Suudi Arabistan'ın liderindedir. Yani Suudi Arabistan Kralı Salman bin Abdülaziz el Suud tüm birimlerin kontrol idaresini yürütmektedir. Savunma bakanı görevinde ise oğlu ve aynı zamanda veliaht olan Muhammed bin Selman vardır. Genelkurmay başkanı yetkisinde ise Hüseyin İbn Abdullah el-Gübayel vardır. Suudi Arabistan Silahlı Kuvvetleri'nin 235.000 aktif ve 25.000 yedek personeli bulunmaktadır. Ayrıca Asker sayısı bakımından Dünya'da 24.büyük güçtür. Ortadoğu askeri güçler sıralamasında ise 5.sırada bulunmaktadır. Ayrıca kendisine bağlı 6 silahlı birimi barındırır. Bunun yanında (hemen her silahlı kuvvette olan kara, hava ve deniz kuvvetleri) farklı birimlerde vardır. Hava Savunma Kuvvetleri, Ulusal Muhafızlar ve Stratejik Füze Kuvvetleri bu birimlerdir. Merkez kararğahı, Suudi Arabistan'ın başkenti Riyad'dadır. Suudi Arabistan Silahlı Kuvvetleri'nin temeli henüz Suudi Arabistan devletinin kurulmadığı dönemlere Abdülaziz el-Suud zamanına uzar. Silahlı kuvvet, zamanla ana birimlerin kurulmasıyla oluşur. 1917 yılında, Suudi Arabistan Kara Kuvvetleri kurulur, aynı yıl Ulusal Muhafızlar oluşturulur ve göreve başlar. 1920'li yıllarda Suudi Arabistan Hava Kuvvetleri kurulur. 1960'lı yıllarda, Suudi Arabistan, petrol bakımından iyice zenginleşmeye başladığı için Suudi Arabistan Deniz Kuvvetleri kuvvetleri kurulur. 1970'li yıllarda Suudi Arabistan Hava Savunma Kuvvetleri kurulur. Zaman içinde Suudi Arabistan kendine bir silahlı kuvvet oluşturur. Kesin bir kuruluş tarihi ise bulunmamaktadır. Lucas Moura Lucas Rodrigues Moura da Silva (d. 13 Ağustos 1992) Daha çok bilinen adıyla Lucas orta saha mevkinde görev alan futbolcudur. Lucas ayrıca Brezilya millî futbol takımınında formasını giymektedir. Millî formayı 36 kez terletmiştir 4 de golü vardır.Lucas millî takımla 2011 Copa América ve 2012 Yaz Olimpiyatları'nda mücadele etmiştir. Lucas, Juventus FC altyapısından 2002 yılında çıktıktan sonra 2010'da São Paulo takımına transfer oldu. Futbol çevreleri tarafından geleceğin en büyük yıldız adaylarından biri olarak görülmektedir. Chelsea, Lucas için São Paulo kulübüne 20 milyon euro önermişti ancak kulüp daha fazlasını edeceğine inanıyordu. São Paulo'ya geldiği ilk sezonda 4 gol 4 asist yaparak takımının şampiyon olmasında önemli pay sahibi oldu. Kulübüyle oynadığı 2 sezonda 60 maçta 15 gol attı ve başarılı bir performans sergiledi. 8 Ağustos Akşamı Paris Saint-Germain'e transfer olduğu, Ocak 2013'te PSG'ye geçeceği açıklanmıştır. 1 Ocak 2013 tarihinde 4,5 yıllığına 40 milyon euro bonservis bedeliyle Paris Saint-Germain takımına transfer oldu. Rustavi International Motorpark “Rustavi” yarış pisti Gürcistan'ın başkentinden Tiflis’ye 20 km uzaklıktadır. En yakın meskün yerinin adını Rustavi diye adlandırdı. 2011-2012’de tamamen restorasyon yapıldı. 2FIA kategorisi standartlara uygun ve Kafkaslar bölgesinde ilk profesyonel bir autodrom oldu. 29 nisan 2012 olan açılış törenide Gürcistan'ın başkanı Mihail Saakaşvili Formula 3 bolid (spor arabası) direksyonun başında katıldı . Sovyet Birliğin’de yapılmış son yarış güzergahı. 1978’de açılmış olan “Rustavi” güzergâhı uzunluğu 4040 metre eni start-finiş alanında 18 metre; dönüşlerinde 14 metre; direkt yollarda 12 metreydi. Kompleks içinde kartodrom, otokros için güzergah, moto yarış pisti motobol sahası ile, 500-800 yerlik açık tribün, yanında teknik üs ve otel vardı. İlk yarışmalar 1979’da oldu. Sovyet Birliğin’in şampiyonluklarının aşamaları Rustavi’de 11 kez düzenlenilmişti (1979-1989). Sovyet Birliğin’in dağıldıktan sonra güzergahın restorasyonu yaptırılmamış, yol kaplaması kullanılamaz hale gelmişti . 2009’da açık devlet artırmada harap tribünle arazi kesimi ve yarı yıkık yol kaplaması özel şirket tarafından alınmıştı. Nisanda 2011’de FIA’ nın başkanı Jan Todt şantiyeyi görmeye gitti . Güzergahı tümüyle restorasyon yaptırılmış, bazı dönüşlerin görünüşü değiştirilmiş, tümüyle çevre düzenlemesi yaptırılmış, 250000 m³ üstünde toprağa kaydırılmış İki sabit tribün kuruldu: 2000 koltuklu yerlik tribün ve 3000 ayakta yerlik açık tribün. Teknik boksu binaları kuruldu (28 boks FIA standartlar uygun) . İkinci kat ek tribün vazifesini de görüyor ofisler, 200 yerlik lokanta ve konferans salonu sığıyor. Üçüncü katta yarış yönetme kulesi vardır. İkinci ve üçüncü dönüş arasında kamyon padoğa geçit için tünel var. Ana tribün padokla yaya tüneliyle bağlanıyor. İki Svan kulesi ile köprü seyircileri 3 tribüne geçmelerini mümkün kılıyor. Güzergâh birkaç modern mühendislik sistemiyle donatıldı: yüksek tanımlı gözetleme kameraları, 14 elektronik LED trafik ışıkları, optic elyaf şebekesi, ses dağıtım sistemi ve AMB kronometraj sistemi. Start-finiş arası 830 metre kadar uzatıldı ve kalkış yarışı için uygundur. Restorasyondan sonra 2 FIA kategori autodrom talepte bulunarak emniyet istenilen koşullara uygun hale getirildi. Bu çoğunluk dünya yarış dizisi GP2 dâhil olmak üzere mümkün kılıyordur. Tüm kalkış alanıda çakıl kaplaması var , en tehlikeli yerinde asfaltlandı. Vakalar 2012’de autodrom bir dizi otospor olayı geçirildi: Gürcistan'ın otomobil yarışı Formula Alfa ve Legends car racing klasta açık şampiyonası, yarış çifti, drifting, karting, motosiklet yarışları ve kulüp yarışları. Bilet fiyatı 5 lira ve yerinde alabilirsiniz. Baş vakalar Gürcistan Kamu Yayıncılığı televizyon şikreti tarafından aydınlatılıyor. 14 Temmuz 2012’den beri temel arabasının klasında (Formula Alfa, Legends) mizalara koyuluyor. Takımlar Gulf Racing, Liberti Bank Racing, MIA Forse, Acara takım, VTB Bank, Spor Bakanlığı'nın takımı ve GPB takımlar için autodrom bir baz vazifesi görüyor. See Arnold Run See Arnold Run 2005 biyografi filmi. Filmin başrollerini Jürgen Prochnow ve Roland Kickinger paylaşıyor. See Spot Run See Spot Run 2001 yılı Kanada-Amerika komedi filmi. Film bir köpeğin başından geçenleri anlatıyor. Spot adında bulduğu köpeği himayesine alan Gordon neye bulaştığının farkına bile değildir. Hollanda Briç Federasyonu Hollanda Briç Federasyonu (Hollandaca: "Nederlandse Bridge Bond" - "NBB"), Hollanda'da briç oyununu düzenleyen ve yaymaya çalışan ulusal federasyon. Merkezi Utrecht şehrindedir. Şu anda başkanlığını Peter Zwart yapmaktadır. Federasyon, 1930 yılında Albay Lucardie tarafından kurulmuştur. Aynı zamanda, dünyadaki 2. briç federasyonudur. 1980 yılında 40.000 üyeye sahip olmuş, bu sayı 2007 yılında 115.000'e çıkmıştır. Enzo Enzo (Temmuz 1995- 23 Haziran 2010) erkek köpek aktör. Cinsi Jack Russell teriyer'dir. Sahibinin adı Mathilde DeCagny'dir. Enzo 2006 yılında babasının ölümünün dördüncü yıldönümünden bir gün sonra, 14 yaşında 23 Haziran 2010 tarihinde kanserden öldü. 1'e Karşı 100 1'e Karşı 100 Cine 5'te Tamer Karadağlı tarafından 2007'de sunulmuş bir bilgi yarışmasıdır. Yarışmanın formatı ise şöyledir: Bir yarışmacı seçilir o yarışmacı karşısındaki 100 kişiye karşı yarışır ve sorulan soruları yanıtlar eğer