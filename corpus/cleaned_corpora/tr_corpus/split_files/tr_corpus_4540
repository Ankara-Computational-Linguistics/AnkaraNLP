yüz küsur klavsen parça, elli kusur org parçaları (prelüdler, fügler, koro parçaları vb.); 34 dinsel kantata ve 1 mass ayini bulunmaktadır. Meksika millî futbol takımı Meksika millî futbol takımı, Meksika'yı uluslararası düzeyde temsil eden futbol takımıdır. Yeşil-Beyaz-Kırmızı renklere sahiptir. FIFA Dünya Kupası'na 13 kere katılmış olmasına rağmen çeyrek finalden ileriye gidememiştir. En golcü oyuncusu Jared Borgetti'dir. 2009 yılında Kuzey Amerika takımları arasında düzenlenen CONCACAF Altın Kupa'ı finalde ezeli rakibi ev sahibi ABD'yi 5-0'lık skorla hezimete uğratarak müzesine götüren Meksika, 2014 FIFA Dünya Kupası elemelerine play-off oynayarak katılan Meksika, turnuvaya art arda 6. kez katılma hakkını elde etti. 1999′da FIFA Konfederasyonlar Kupası'nı kazanan Meksika, 2012 Yaz Olimpiyatları'nda da U-23 seviyesinde altın madalyanın sahibi oldu. Dünya Kupası tarihinde ilk maçı, 13 Temmuz 1930′da Uruguay'ın başkenti Montevideo'da, Fransa ile oynayan Meksika, oynanan ilk Dünya Kupası mücadelesinde Fransa'nın karşısına çıkan Meksika, 4-1 kaybetti. 1930 FIFA Dünya Kupası'nda oynadığı diğer maçlarda da Şili'ye 3-0, Arjantin'e 6-3 kaybeden Meksika, ilk turda elendi. 1934 FIFA Dünya Kupası'na ise Roma'da oynanan play-off maçında ABD'ye 4-2 kaybederek gidemeyen Meksika, 1938 FIFA Dünya Kupası'na da kendi isteğiyle katılmadı. II. Dünya Savaşı sonrası ilk turnuva 1950′de Brezilya'da düzenlendi. Elemelerde ABD ve Küba ile eşleşen Meksika, 4 maçta 17 gol atarak kupa bileti aldı. Ancak ev sahibinden ve Yugoslavya'dan 4 yiyen Meksika, son maçta da İsviçre'ye 2-1 kaybederek turnuvadan elendi. 1954 FIFA Dünya Kupası'nda da aynı senaryo tekrarlandı. Yine ABD ve Haiti ile eşleşen Meksika, 4 maçı da farklı kazanarak finallere kaldı. Ancak, kupada Brezilya'dan 5 gol yiyen Meksikalılar, diğer maçta da Fransa'ya 3-2 kaybederek yine elendiler. 1958 FIFA Dünya Kupası için Kanada ve ABD ile mücadele veren Meksika, oynadığı tüm maçları açık farkla kazanarak finalleri garantiledi. Ancak kupa finallerindeki ilk maçta ev sahibi İsveç'e 3-0 kaybettikten sonra Galler karşısında beraberliği 89. dakikada Jaime Belmonte ile kurtardı. Ülkede "Solna Kahramanı" ilan edilen Belmonte'nin attığı bu gol, Meksika'nın katıldığı 4. Dünya Kupası'nda ilk kez bir maçtan yenilmeden ayrılması anlamına gelmekteydi. Ancak son maçta da Macaristan'dan 4 gol yiyen Meksika, grubu yine sonuncu bitirdi. 1962 FIFA Dünya Kupası ise, Meksika'nın ilk kez bir Dünya Kupası maçı kazandığı turnuva oldu. Şili'de oynadığı ilk maçta Brezilya'ya 2-0, ikinci maçta da İspanya'ya 1-0 yenilen Meksika, son maçta Çekoslovakya'yı 3-1 yenerek finallerdeki ilk galibiyetini aldı ancak yine de grup maçları sonucu elendi. 1962 Dünya Kupası, Meksika'nın ilk kez grup sonuncusu olmadığı turnuva olma özelliğini de taşıdı. 1966 FIFA Dünya Kupası′nda, İngiltere'de, İngiltere'ye 2-0 kaybeden Meksika, Fransa ile Uruguay karşısında beraberlik alarak yine elendi. 1970 FIFA Dünya Kupası'na ise turnuvanın ev sahibi olarak otomatik katılım hakkı elde eden Meksika, ilk maçta SSCB ile 0-0 berabere kalmasına rağmen, Honduras'ı 4-0, Belçika'yı da 1-0 yenerek tarihinde ilk kez gruptan çıkmayı başardı. Ancak çeyrek finalde turnuvanın finaline dek yükselecek olan İtalya'ya 4-1 kaybederek elendi. 1974 FIFA Dünya Kupası vizesini ise 1973 CONCACAF Şampiyonası'nda 3. olduğu için alamayan Meksika, 1978 FIFA Dünya Kupası için 1977 CONCACAF Şampiyonası'na katıldı ve şampiyon olarak kupa biletini cebine koydu. Kupa finallerinde Tunus ve Polonya'ya 3-1, Batı Almanya'ya ise 6-0 yenilerek kupadan elendi. 1981 CONCACAF Şampiyonası'nda Honduras ve El Salvador'un gerisinde kalarak 1982 FIFA Dünya Kupası'na katılamayan Meksika'nın, 1986 FIFA Dünya Kupası'nı Kolombiya'daki sosyo-ekonomik krizin giderek büyümesi ve güvenlik endişeleri sebebiyle düzenlemesi kararlaştırılınca ikinci kez ev sahibi oldu. Kupadaki ilk maçta Belçika'yı 2-1 mağlup ederek kupaya iyi bir başlangıç yapan Meksika, ikinci maçta Paraguay ile 1-1 berabere kalarak ve son maçta da Irak'ı 1-0 yenerek gruptan birinci çıktı. 2. Turda Bulgaristan'ı 2-0 yenen Meksika, çeyrek finalde Batı Almanya karşısında normal süresi ve uzatmaları 0-0 biten maçı penaltılarda 4-1 kaybederek elendi. FIFA, 20 Yaş Altı Dünya Kupası elemelerinde yaşı büyük oyuncular oynattığı için Meksika Futbol Federasyonu'na büyük bir ceza vererek Meksika'yı 1990 FIFA Dünya Kupası'ndan men etti. 1994 FIFA Dünya Kupası′nda ise İtalya, İrlanda ve Norveç'in bulunduğu E Grubu'nda mücadele eden Meksika, ilk maçta Norveç'e 1-0 kaybetse de, ikinci maçta İrlanda'yı 2-1 mağlup edip son maçta İtalya ile 1-1 berabere kalıp lider olarak gruptan çıktı. Bu gruptaki 4 takım da maçların sonunda 4 puan ve sıfır averajdaydı, ancak 1 golle en az gol atan Norveç sonuncu ve 3 golle en çok gol atan Meksika ise lider oldu. Ancak, 2. Turda Bulgaristan'a normal süresi ve uzatmaları berabere tamamlanan maçta penaltılarda kaybederek elendi. 1998 FIFA Dünya Kupası'nda Jamaika ve ABD'nin önünde bitirdiği elemeler sonrasında kupaya katılma hakkı elde eden Meksika, grupta Hollanda, Belçika ve Güney Kore ile eşleşti. İlk maçta Güney Kore'yi 3-1 ile geçtikten sonra grubun en kritik maçında Belçika ile 2-2'lik beraberliği son anda kurtardı. Son maçta ise gruptan çıkmak için Hollanda'dan puan alması gereken Meksika, 90+4'te Luis Hernández'in golüyle skoru 2-2'ye getirerek gruptan çıktı. İkinci turda Almanya'ya 2-1 kaybederek kupadan elendi. 2002 FIFA Dünya Kupası'ndaki ilk maçta Hırvatistan'ı 1-0'la geçen Meksika, ikinci maçta da Ekvador'u 2-1 mağlup edip İtalya ile de 1-1 berabere kalınca gruptan lider olarak çıktı. 2. Turda ABD ile eşleşen Meksika, maçı 2-0 kaybederek kupadan elendi. 2006 FIFA Dünya Kupası'nın ilk maçında İran'ı 3-1 mağlup eden Meksika, ikinci maçta Angola ile golsüz berabere kaldı. Son maçta ise Portekiz'e mağlup olsa da, 4 puanla gruptan çıkmayı başardı. İkinci turda Arjantin'e 2-1 kaybederek elendi. 2010 FIFA Dünya Kupası elemelerinden de başarıyla çıkan Meksika, Güney Afrika'daki turnuvadaki ilk maçta Güney Afrika ile karşılaşan Meksika, geri düşmesine rağmen Rafael Márquez ile beraberliği kurtardı. İkinci maçta Fransa'yı 2-0 yenen Meksika, son maçta Uruguay'a 1-0 kaybetmesine rağmen gruptan çıktı. Ancak, Arjantin'le oynadığı maçı bu kez de 3-1 kaybederek kupadan elendi. Meksika millî futbol takımı teknik direktörü Javier Aguirre, bu mağlubiyetten sonra görevinden istifa etti. Aşağıdaki 29 oyuncu, 15 - 18 Eylül 2019 tarihleri arasında eğitim kampına çağrıldı. Bakınız: Meksika 23 yaş altı millî futbol takımı Paraguay millî futbol takımı Paraguay millî futbol takımı, Paraguay'ı uluslararası düzeyde temsil eden futbol takımıdır. Paraguay millî futbol takımı 1986, 1998, 2002 ve 2006'da olmak üzere FIFA Dünya Kupası'na 4 kez katılma başarısını gösterdi. 2 kere de Copa América'yı kazanan Paraguay, 2004 Olimpiyat Oyunları'nda finale kadar çıkma başarısını gösterdi, fakat finalde Arjantin millî futbol takımına yenilerek gümüş madalyada kaldı. Paraguay'ın aldığı bu madalya ülke tarihinde alınan ilk ve tek Olimpiyat Oyunları madalyasıdır. 2010 FIFA Dünya Kupası'na katılan takımlar arasında yer alan Paraguay millî futbol takımı, kupada çeyrek final oynamıştır. Çeyrek final karşılaşmasında İspanya millî futbol takımına 1-0 yenilerek kupadan elenmiştir. Aşağıdaki 25 oyuncu sırasıyla 14 ve 19 Kasım 2019 tarihlerinde Bulgaristan ve Suudi Arabistan'a karşı oynadığı hazırlık maçları için seçildi. Avrupa Futbol Şampiyonası Avrupa Futbol Şampiyonası, 1960'tan beri UEFA tarafından 4 yılda bir düzenlenen futbol turnuvasıdır. Orijinal adı Avrupa Uluslar Kupası adıyla kurulmuş olup, 1968 yılında şu anki ismini almıştır. Turnuva ülkelerin üst düzey millî futbol takımları arasında düzenlenir. Turnuvaya katılım göstermek için ev sahibi ülke dışında kalan takımlar ön eleme oynamak mecburiyetindedir. Avrupa Futbol şampiyonasını kazanan takım ayrıca FIFA Konfederasyonlar Kupasına katılma hakkı elde eder ancak bu turnuvaya katılım göstermek zorunlu değildir. Günümüze kadar oynanan 15 turnuvayı 10 farklı millî takım kazanmıştır:Almanya ve İspanya üçer kez, Fransa 2 kez, SSCB, İtalya, Çekoslovakya, Hollanda, Danimarka, Yunanistan ve Portekiz birer kez turnuvayı birinci olarak tamamlayan ülkelerdir. 2008 ve 2012 yıllarında düzenlenen turnuvayı kazanma başarısı gösteren İspanya bu turnuvayı üst üste kazanabilen tek takım olma unvanını taşımaktadır. 2016 yılında Fransa'da düzenlenen turnuvanın Paris'te oynanan final karşılaşmasını Ev sahibi Fransa'yı uzatmalarda 1-0 yenen Portekiz kazanmıştır. Karşılaşmanın tek golünü 109. dakikada Éder kaydetmiştir. Avrupa'da bir futbol turnuvası düzenleme fikri ilk olarak 1927 yılında Fransa Futbol Federasyonu genel sekreteri Henri Delaunay tarafından ortaya atılmış ancak bu fikrin hayata geçirilmesi Henri Delaunay'ın ölümünden çok sonra 1958 yılında gerçekleşmiştir. 1960 Avrupa Uluslar Kupası, Avrupa kıtasında millî takımlar bazında düzenlenen ilk uluslararası şampiyonadır. Avrupa Futbol Şampiyonası'nın öncülü ve ilki olarak kabul edilen bu organizasyon dönem konjonktürü nedeniyle bazı ülkelerin turnuvaya katılmaması üzerine Avrupa Uluslar Kupası adıyla düzenlenmiştir. Turnuvaya toplam 17 ülke katılmış, yarı final ve final maçları Fransa'da oynanmıştır.Final maçında Yugoslavya'yı, uzatmalarda attığı golle deviren SSCB ilk Avrupa şampiyonu olmuştur. Turnuvanın en dikkat çeken olayı ise, çeyrek finalde Sovyetler Birliği ile eşleşen İspanya'nın siyasi nedenlerle turnuvadan çekilmesi ve SSCB'nin doğrudan yarı finale çıkmasıydı. 1964 Avrupa Uluslar Kupası İspanya'da 17-21 Haziran tarihlerinde yapılmıştır. Bu turnuvayı finalde SSCB'yi 2-1 yenen İspanya kazanmıştır. 1968 Avrupa Futbol Şampiyonası İtalya'da 5-10 Haziran tarihlerinde yapılmıştır.Bu şampiyona Avrupa Futbol Şampiyonası'sının 3.'dür. Bu yılda beraber biten maçların sonunda seri penaltı atışları uygulaması henüz başlamadığından, İtalya ve SSCB arasındaki 0-0 biten yarı final maçı ardından para atışı yapılmış ve İtalya finale çıkmıştır. Final maçında bu kez İtalya ile Yugoslavya 1-1 berabere kalmış, uzatmalar sonunda da sonuç değişmeyince iki gün sonra bir tekrar maçı oynanmıştır. İkinci kez oynanan final maçını 2-0 kazanan İtalya şampiyon olmuştur. 1972 Avrupa Futbol Şampiyonası, 14 Haziran 1972 ile 18 Haziran 1972 tarihleri arasında Belçika'da düzenlendi. Elemelerine toplam 32 takım katılmış, çeyrek finali geçen 4 takım final turnuvasına katılmaya hak kazanmıştır. Şampiyonluk, final maçında SSCB'yi 3-0'la geçen Batı Almanya'nın olmuş, bu aynı zamanda Almanya'nın ilk Avrupa şampiyonluğudur. 1976 Avrupa Futbol Şampiyonası, 16 Haziran 1976 ile 20 Haziran 1976 tarihleri arasında Yugoslavya'da düzenlenen futbol turnuvasıdır.Turnuvayı finalde penaltı vuruşları sonunda Batı Almanya'yı 5-3 mağlup eden Çekoslovakya kazanmıştır. 1980 yılından itibaren turnuvaya katılma hakkı 8 takıma çıkarılmış iki gruba bölünen takımlar arasındaki mücadele sonunda gruplarını lider tamamlayan takımlar final oynamaya hak kazanmışlardır. 1980 Avrupa Futbol Şampiyonası 11 Haziran 1980 ile 22 Haziran 1980 tarihleri arasında İtalya'da düzenlenmiştır. Final karşılaşmasında Belçika'yı 2-1 mağlup eden Batı Almanya kazanmıştır. 1984 Avrupa Futbol Şampiyonası 12 Haziran 1984 ile 27 Haziran 1984 tarihleri arasında Fransa'da düzenlenmiştir. Turnuvayı finalde İspanya'yı 2-0 mağlup eden Fransa kazanmıştır. 1988 Avrupa Futbol Şampiyonası , 10-25 Haziran 1988 tarihleri arasında Batı Almanya'da düzenlenmiş olan futbol turnuvasıdır. Son şampiyon Fransa elemeleri geçemezken, Belçika, 1986 FIFA Dünya Kupası'nın ardından Euro 1988 için de vize almayı başarmıştı.Finalde SSCB'yi 2-0 mağlıp eden Hollanda kazanmıştır. 1992 Avrupa Futbol Şampiyonası, 10-26 Haziran 1992 tarihleri arasında İsveç'te düzenlenmiştir. 4 farklı şehirde oynanan 15 maçta, maç başına ortalama 2,13 gol atılmıştı. Ev sahibi İsveç dışında 33 takım elemelerine katıldı ve finaller son kez 8 takımla oynandı. SSCB ülke dağılmadan kısa süre önce turnuvaya katılmaya hak kazanmıştı. Takım turnuvaya BDT adı altında turnuvaya katıldı. BDT, Rusya, Ukrayna, Beyaz Rusya, Kazakistan, Özbekistan, Türkmenistan, Kırgızistan, Ermenistan, Moldova ve Tacikistan ülkelerini temsil ediyordu. Bağımsız Devletler Topluluğu'nun içinde yer almayan 5 cumhuriyet ise futbolcularını göndermedi. Bu ülkeler Azerbaycan, Estonya, Gürcistan, Litvanya ve Letonya'ydı. Yugoslavya turnuvaya katılmaya hak kazandı ama Yugoslavya’nın Dağılması nedeniyle diskalifiye edildi. Onun yerine çağrılan grup ikincisi Danimarka sürpriz biçimde şampiyon olmuştur. Ya da diğer bir tabirle tatilden gelerek şampiyon olmuştur. Turnuvanın resmi marşı Towe Jaarnek ve Peter Jöback tarafından yazılan "More Than a Game"'di. Turnuva, ülkenin bayrağı ile UEFA yazısının son kez logo olarak kullanıldığı ve kısaca "Euro" adı verilmeden, "Avrupa Futbol Şampiyonası" adıyla oynanan son turnuvadır. Ayrıca futbolcu isimlerinin formanın arkasına yazıldığı ilk büyük futbol yarışmasıdır. 1996 Avrupa Futbol Şampiyonası, 8-30 Haziran 1996 tarihleri arasında İngiltere'de düzenlenmiştir. Turnuva toplam 8 şehirde oynanmış, oynanan 31 maçta toplam 64 gol atılmıştır. Turnuvanın final karşılaşmasında Çek Cumhuriyeti'ni 2-1 mağlup eden Almanya kazanmıştır. 2000 Avrupa Futbol Şampiyonası , 10 Haziran-2 Temmuz 2000 tarihlerinde Hollanda ve Belçika'nın ortaklığı ile düzenlenmiş olan futbol turnuvasıdır. Finalde Fransa ve İtalya karşılaşmış uzatma dakikalarında bulduğu golle karşılaşmayı 2-1 kazanan Fransa şampiyon olmuştur. 2004 Avrupa Futbol Şampiyonası, 12 Haziran ile 4 Temmuz 2004 tarihleri arasında Portekiz'de düzenlenen futbol turnuvasıdır. Organizasyon tarihinde ilk kez açılış ve final maçları aynı takımlar arasında oynandı. Turnuvanın hatırda kalan özelliği neredeyse hiç şans verilmeyen Yunanistan'ın favorilerin formsuzluğundan da yararlanarak oynadığı savunma futboluna rağmen şampiyon olmasıdır. Aynı savunma taktiğiyle oynayıp finalde ev sahibi Portekiz'i 1-0'la geçen Yunanistan ilk şampiyonluğunu yaşadı. 2008 Avrupa Futbol Şampiyonası, Avusturya ve İsviçre'nin ev sahipliğinde, 7-29 Haziran 2008 tarihleri arasında düzenlendi. Finalde Almanya'yı 1-0 yenen İspanya şampiyon olarak tamamladı. Şampiyona kapsamında oynadığı tüm maçlardan galip ayrılan ispanya, 1984'te Fransa, 1996'da ise Almanya'nın ardından tüm maçları kazanan üçüncü takım oldu. İspanya, bu başarısı ile ilk kez 1964'te kazanmış olduğu kupayı, 44 yıl aradan sonra tekrar elde etti. Turnuvaya katılan 16 takım, dörder takımdan oluşan 4 grupta mücadele etti. Ev sahipleri Avusturya ve İsviçre turnuvaya eleme maçları oynamadan katıldı. Diğer 14 takım ise, 16 Ağustos 2006'da 21 Kasım 2007'ye kadar süren elemelerde yer aldı. Son turnuvanın şampiyonu Yunanistan ise oynadığı üç maçtan da mağlubiyetle ayrılarak takımlar arasındaki en kötü performansı sergiledi. Avusturya ve Polonya, tarihlerinde ilk kez bir Avrupa Futbol Şampiyonası'na katıldı. Şampiyonayı kazanan takım olan İspanya, 2009 yılında Güney Afrika Cumhuriyeti'nde düzenlenen FIFA Konfederasyonlar Kupası'nda Avrupa'yı temsil etti. 2012 Avrupa Futbol Şampiyonası, UEFA tarafından organize edilen ve millî futbol takımlarının katıldığı 14. Avrupa Futbol Şampiyonası. Ukrayna ve Polonya'nın ortak ev sahibi olduğu turnuva 8 Haziran ve 1 Temmuz 2012 tarihleri arasında düzenlenmiştir. Turnuvayı düzenleyecek ülkeler oylama sistemi ile 2007 yılında UEFA İcra Komitesi tarafından seçilmiştir. Bu şampiyona 1996'dan beri düzenlenen on altı takım formatlı şampiyonalar arasında maç başına (46.481) ve toplamda (1.440.896) en fazla biletli seyircinin izlediği şampiyona olmuştur. Turnuvaya katılacak olan takımlar Ağustos 2010 ile Ekim 2011 arasında yapılan eleme maçları sonucunda belli olmuştur. Ayrıca bu turnuva on altı ülkenin katıldığı son Avrupa Futbol Şampiyonası'dır. Bir sonraki şampiyona olan 2016 Avrupa Futbol Şampiyonası'na yirmidört ülke katılım sağlayacaktır. Şampiyona her iki ülkeden dörder tane olmak üzere sekiz stadyumda düzenlenmiş ve bu stadyumların beş tanesi bu turnuva için inşa edilmiştir. Ayrıca UEFA'nın talebi üzerine bu stadyumların etrafındaki otoyollar ve demiryollarında altyapı çalışmaları yapılmış, konaklayacak mekanlarda iyileştirmeler yapılmıştır. Şampiyonanın ev sahipleri Ukrayna ve Polonya millî futbol takımları gruptan çıkamayarak 2008 Avrupa Futbol Şampiyonası'nın ev sahipleri Avusturya ve İsviçre'den sonra çeyrek final aşamasını göremeyen ikinci Avrupa Futbol Şampiyonası ev sahipleri olmuşlardır. Turnuvanın final maçı Ukrayna'nın başkenti Kiev'de bulunan Olimpiyat Stadyumu'nda oynanmıştır. Son şampiyon İspanya ile İtalya'nın karşılaştığı finalde İspanyollar İtalyanları 4-0 mağlup ederek unvanlarını korumuştur. 2008 Avrupa Futbol Şampiyonası ve 2010 FIFA Dünya Kupası'nın da şampiyonu olan İspanya bu turnuvayı da kazanarak üst üste üç büyük turnuvayı kazanan tek takım unvanını da elde etmiştir. Turnuva şampiyonuna verilen 2013 FIFA Konfederasyonlar Kupası'na direkt katılım hakkı ise İspanya'nın FIFA Dünya Kupası şampiyonluğu nedeniyle zaten katılım hakkı olması dolayısıyla finalist İtalya'ya verilmiştir. Fransa'da düzenlenen 2016 Avrupa Futbol Şampiyonası'yla birlikte turnuvada mücadele eden takım sayısı 24'e çıkarılmıştır. Candace Bushnell Candace Bushnell, (d. 1 Aralık 1959), Amerikalı yazar. Sex and the City adlı televizyon dizisinin esin kaynağı olan aynı adlı kitabın yazarıdır. 1 Aralık 1959 Glastonbury, Connecticut`da dünyaya geldi. 1970`lerin sonunda Rice Üniversitesindeki eğitimini yarım bıraktı. New York Observer`da köşe yazmaya başladı. 1994 yılında yine New York Observer`da daha sonra yazacağı kitaba esin kaynaklığı yapacak olan ``Sex and the City`` köşesini yazmaya başladı. Köşesinde, kendisinin ve üç arkadaşının ilişkilerinden bahsetti. Sex and the City dizindeki Carrie Bradshaw karakterinin yazarın kendisi olduğu düşünülmektedir. Johann Mattheson Johann Mattheson (28 Eylül 1681 - 17 Nisan 1764), Alman besteci, teorisyen ve sözlükbilimcidir. İlk profesyonel müzik eleştirmeni olarak tanınmıştır. Zengin bir vergi tahsildarının oğlu olan Mattheson, 6 yaşından itibaren klavyeli çalgılar, keman ve kompozisyon dersleri aldı; 9 yaşında beste yapmaya başladı. 15 yaşında kadın rollerinde oynamak üzere soprano olarak Hamburg Operası'na girdi. Sesi kalınlaştıktan sonra tenor olarak operada kaldı. 1703'te Hamburg'da besteci Handel ile tanıştı. Aynı yıl ikisi de Lübeck kentine giderek emekli olan Dietrich Buxtehude'in yerine orgcu olmak için talip oldu. Ancak her ikisi de, görevi alabilmek için Buxtehude'nin kızı ile evlenme şartını öğrenince bu işten vazgeçti, derhal Hamburg'a geri döndü. Mattheson ve Handel, 1704'teki bir tartışma yüzünden ilişkilerine ara verene kadar çok yakın arkadaştı. Mattheson'un bestelediği Kleopetra Operası'nın provası sırasında eserin nasıl icra edilmesi gerektiğine dair tartışmaları sonucunda Mattheson neredeyse Handel'i kılıcıyla öldürüyordu. Sonradan barıştılar. 1704'te Hamburg'daki İngiliz büyükelçisinin oğlu Cyrill Wich'in özel öğretmeni oldu ve daha sonra babası büyükelçi John Wich'in özel sekreteri oldu. Bach ile olan tartışmalarının temelinde bu kıymetli özel öğrenciyi Mattheson'un Handel'den çaldığı iddiası olduğu söylenir. Mattheson, diplomatik görevini 1715'te Cyrill Wich, babasının yerine büyükelçi oluncaya kadar sürdürdü. 1709'da bir İngiliz rahibin kızı olan Catherine Jennings ile evlendi. 1715 yılında Hamburg Katedrali'nin müzik direktörü oldu. 1719'da işitme duyusunu yitirdi ve 1728'de sağırlığı nedeniyle görevini bıraktı. Mattheson, artık müzik icra edemediği için kitap yazmaya yöneldi ve çok sayıda kitap yazdı. Bunlardan bir tanesi, Bach'tan bahseden ilk yazılı eserdir. En önemli kitabı Der vollkommene Capellmeister'dir. Grundlage einer Ehren-Pforte adlı eserinde 149 bestecinin hayatını incelemiştir. Yazdıkları, döneminin müzik dünyasını anlamak için en önemli kaynak olmuştur. Mattheson, 1730'lara kadar verimli bir besteci idi. Özellikle dinsel müzikler ve operalar besteledi ancak eserlerinin çoğu II. Dünya Savaşı sırasında ortadan kayboldu. Yıllar sonra el yazmalarının Hamburg bombalanmadan önce Devlet Kütüphanesi'nden Dresden'deki güvenli bir yere taşındığı, Rus askerler tarafından oradan alınıp St. Petersburg'a götürüldüğü ve savaş sonrasında Mattheson ve J.S. Bach'ın eserlerine meraklı bir Ermeni akademisyen tarafından Erivan'a getirildiği ortaya çıktı. 1998'de 4 operası ve orotoryolarının çoğu Almanya'ya iade edildi. El yazmaları günümüzde Hamburg'da korunmaktadır. Kaldera Kaldera, volkanik patlama sonucu toprağın çökmesiyle oluşmuş volkanik yer şekli. Bazen volkanik kraterlerle karıştırılmaktadır. Kelime, İspanyolcada ‘caldera’ ve Latincede ‘calderia’ denilen ‘pişirilmiş çömlek' anlamına gelmektedir. Kaldera terim olarak Alman jeolog Leopold von Buch tarafından 1815 yılında Kanarya Adalarında bulunan Taburiente Kalderasını görmesi ve bu ismi kullanması sonucu literatüre eklenmiştir. Volkanik bir patlama sonucu yanardağın altında bulunan magma odasından büyük bir magma çıkışı meydana gelir. Eğer yeterince magma çıkıyorsa, büyük miktarda boşalmış olan magma odasına doğru bir çökme meydana gelir. Bu çökmenin sebebi magma odasında üstünde kalan ağırlığı taşıyabilecek kadar malzeme kalmamasıdır. Kabaca dairesel bir kırık, veya bir halka, volkanın kenarında gelişir. Bu halka kırıklar da dayk olarak bilinen sokulum müdahaleleri için besleyici olarak hizmet vermektedir. İkincil volkan bacaları yine bu halkasal kırık üzerinde gelişir. Magma odası boşaldığı zaman halka şeklindeki kırığın merkezinde kalan volkanın merkezi içeriye doğru çökmeye başlar. Bu çöküş, meydana gelebilecek patlamalarla bir doğal felakete dönüşebilir. Çöken alan 1 ila 250 km kadar olabilir. Bazı kalderaların zengin madenlere ev sahipliği yaptığı da bilinmektedir. Dünyanın en iyi korunan ve içerisinde maden bulunduran kalderalarından biri Kanada Kuzeydoğu Ontario’da bulunan Yeni Arkean döneminde oluşmuş olan Sturgeon Gölü Kalderasıdır. Magma silis açısından zengin ise kaldera genellikle ignimbiritinin, tüf, riyolit ve diğer magmatik kayaçlar ile doludur. Silikaca zengin magma yüksek bir viskoziteye sahip ve bu nedenle bazalt gibi kolay akmaz. Sonuç olarak, gazlar magma içinde yüksek basınç altında kapalı kalmış olma eğilimindedir. Magma Dünya'nın yüzeyine yaklaştığında, magmanın boşaltılmasıyla hızlı bir şekilde patlama meydana gelir. Geniş alanlara volkanik kül ve gaz sıkışmasının da etkisiyle lav yayılımı olabilir. Eğer volkanik aktivite devam ederse, kaldera merkezi gibi magmanın sonraki yükselmelerinde Cerro Galan, Toba Gölü ve Yellowstone’da da görülebileceği gibi volkanik dom oluşabilir. Bir silisik veya riyolitik kaldera tek bir olayda yüzlerce hatta binlerce kilometrelik alanı etkileyecek kadar malzeme yayabilir. Bu tür patlamalara 1881 Krakatoa veya 1991 Pinatubo volkanlarının faaliyetleri örnek verilebilir. Bu tür patlamaların sonucu olarak küçük çaplı patlamalar, yerel yıkımlar ve hatta dünya ölçeğinde sıcaklığın fark edilebilir derecede değişmesine neden olabilir. Yellowstone Kalderası yaklaşık olarak 650 bin yıl önce patladığında Kuzey Amerika’nın önemli bir bölümünü kapsayan malzemenin yaklaşık olarak 1000 m³ olduğu tahmin edilmektedir. 1980 yılında patlayan St. Helena Dağı’ndan çıkan malzemeler 1,2 km³’lük bir hacme sahiptir. Büyük bir kaldera patlamasının ekolojik sonuçlarını Endonezya’da bulunan ve 74 bin yıl önce patlayan Toba Dağı’nda gözlenmiştir. Bazı kalkan volkanlar (Kilauea ve Mauna Loa volkanları gibi; ayrıca bu volkanlar Hawaii’de bulunmakta ve Dünya’daki en aktif volkanlardır) farklı bir türde kaldera oluşturmaktadır. Bu tür volkanları besleyen magma az miktarda silis içerdiğinden bazaltiktir. Sonuç olarak magma daha az ağdalı riyolitik bir magma ve magma odasıdaki malzeme büyük lav akıntılarından ziyade patlayıcı olaylara drene edilir. Elde edilen kalderalar da çökme kalderalar olarak bilinir ve daha yavaş patlayıcı kalderalardır. Örneğin 1968 yılında Fernandina Adası’ndaki kalderada 350 metre birden bir çöküş gerçekleşmiştir. Kilauea Kalderasında ise Halema‘uma‘u adıyla bilinen iç kalderasında bir lav gölü oluşmuştur. Nisan 2007’de patlama sırasında Réunion’da bulunan Piton de la Fournaise zirvesi aniden 300 metre birden düştü. Bu çökmenin sebebi volkanın güney tarafında magmanın aşağı doğru çekilmesidir. Bu tür kalderalarda lavın drenaj alanına boşaltımı çok sık görülür. 1960’ların başından bu yana, volkanizma Güneş Sistemindeki gezegenlerde ve onların uydularında gerçekleştiği bilinmektedir. İnsanlı ve insansız uzay araçları sayesinde volkanizma Venüs, Mars, Ay ve Jüpiter’in uydusu olan İo’da tespit edilmiştir. Bunlardan hiçbirinde Dünya’daki gibi levha tektonizması yoktur. Bu gezegen ve uydularda meydana gelen volkanizma, sıcak nokta volkanizmasıdır. Bunun sebebi ise iç ısılarının yüksek olmasıdır. Boyutları oldukça değişse de bu gezegen ve uydularda bulunan kaldera birbirine benzerdir. Venüs üzerindeki kaldera ortalama 68 km, İo’daki kalderanın 40 km çapındadır. Tvashtar Paterae, İo’da bulunan en büyük kalderadır ve çapı muhtemelen 290 km’dir. Mars’taki kalderaların ortalama çapları Venüs’ten oldukça küçük (yaklaşık olarak 48 km) Dünya’daki kalderaların ortalama çapları ise 1,6 ila 80 km arasında değişmektedir. Idaho Wyoming Mexico British Columbia Columbia Alanı, British Columbia/Yukon New Brunswick Ontario Yukon Alanı, Quebec/Ontario Ekvador El Salvador Diğerleri Fayton Fayton; körüklü, dört tekerlekli, atlı binek arabası. Fayton kelimesi Türkçeye Fransızcadan geçmiştir ve kökeni Yunan mitolojisindeki güneş tanrısı Helios'un oğlu Phaethon'a dayanır. Hikâyeye göre Phaethon babasının güneş arabasını kullanmak için izin alır; ancak atların kontrolünü kaybederek Dünya'yı ateşe vermeye başlar. Zeus, daha fazla zarar vermesini önlemek için Phaethon'u bir şimşek ile vurur. Phaethon, sonradan Po olarak adlandırılan Eridanus Nehri'nin ağzına düşer. Osmanlılar zamanında arabalara genellikle "kupa" adı verilirdi. Son zamanlarda talika, kinto, kâtip odası, lando denilen çeşitli tipte arabalar yapıldı. Bütün bunlarla sadece insan taşınırdı. Otomobilin icadından sonra "fayton" yavaş yavaş bırakıldı, büyük şehirlerde neredeyse tamamen ortadan kalktı. Anadolu kasabalarında ise sayısı azaldı. Son yıllarda özellikle turistik şekilde tekrar canlanan fayton kültürü birçok şehirde çoğaldı. Lando ile kupaların oturma yerleri tamamen kapalıdır. Tek veya çift atla çekilen faytonların körükleri yarı yarıya ve öne doğru kapanacak şekildedir, sürücü için ön kısımda yüksek bir yer vardır. Bir dönem İstanbul adalarında motorlu taşıt kullanma yasağı olduğu için faytonlar bu adaların özelliğini teşkil etmekteydi. 19 Haziran 2020 tarihinden itibaren Adalar'da elektrikli araç kullanılmakta. Renoir Para aklama Kara para aklama (money laundering), çok genel tanımı ile, suçtan elde edilen malvarlığı değerlerinin yasal olmayan kaynağının gizlenmesi amacıyla meşru bir kaynaktan elde edilmiş gelir gibi gösterilmesi yönündeki işlem ve eylemlerdir. Kara para aklama aynı zamanda, kişilerin suçlarını gizleyebilmek veya suç gelirlerine yasal görüntü kazandırmak amacıyla, suçtan elde ettikleri malvarlığı değerlerinin niteliğini, kaynağını, yerini, durumunu, hareketini ve kime ait olduğunu saklama, örtme veya olduğundan farklı göstermelerine yönelik işlem ve faaliyetler şeklinde de tanımlanabilir. Suçlular kara para aklarken iki gaye birden güder. Birinci gaye kara paranın elde edilmesi amacıyla işlenen öncül suçtan (predicate offence) uzaklaşmaktır. Çünkü büyük miktardaki ve çoğu kez nakit formundaki kara para, bu parayı elinde bulunduran için adeta suçun kanıtı niteliğindedir. Kişinin kanun uygulama birimlerince tespitini kolaylaştırır. Bu nedenle kara paranın bir an önce bu niteliğinden arındırılması, aklanması gerekir. İkinci ve esas gaye ise, elde edilen kara paranın müsaderesinin önüne geçilmesi ve bu paranın rahat bir şekilde kullanılmasıdır. Çünkü suç örgütleri için suç geliri elde etmek temel saiktir. Yapılan araştırmalar, suç örgütleri için suç gelirinin ne kadar önemli olduğunu ortaya koymaktadır. Sözlük anlamı ile kara para, yasadışı yollardan sağlanan kazançtır. Kara para terimine karşılık olarak İngilizce’de “dirty money” (kirli/kara para) veya “proceeds of crime” (suç geliri) terimleri kullanılmaktadır. Avrupa Birliğinin aklama ve terörün finansmanı ile ilgili temel düzenlemesi olan ve Üçüncü Direktif olarak adlandırılan 2005/60 EC sayılı Direktifte “dirty money” ibaresi tercih edilmiştir. Ancak kara para ile aynı anlamı ifade etmek üzere suç geliri kavramının daha yaygın bir şekilde kullanılmaya başlandığı görülmektedir. Viyana Konvansiyonu olarak anılan Uyuşturucu ve Psikotrop Maddelerin Kaçakçılığına Karşı Birleşmiş Milletler Sözleşmesi (madde 1) ve Palermo Konvansiyonu olarak anılan Sınıraşan Örgütlü Suçlara Karşı Birleşmiş Milletler Sözleşmesi’nde (madde 2) suç geliri kavramı tercih edilmiştir. Kara-para terimleri arasında bulunan para yıkama kavramı Mafya babası Al Capone'un yasadışı yolar ile elde ettiği paraları yasalık kazandırmak için çamaşırhaneler açması ve bu yolla bu paraları yasal yolla kazanmış gibi göstermesi ile ortaya çıkmıştır. Kara-para kavramının Dünya literatürüne girişi 1973 Watergate skandalı ile olmuştur. Haksız ve gayrikanuni yollardan para yerine geçen her türlü kıymetli evrakla, mal ve gelirleri veya bir para biriminden diğer bir para birimine çevrilmesi de dahil, sözü edilen para, evrak, mal ve gelirlerin birbirine dönüştürülmesinden elde edilen her türlü menfaat ve değer. Uluslararası literatüre göre yasal olmasına rağmen kayıt dışı olan ekonomik faaliyetler kara para adıyla değil, "gri para" olarak adlandırılmaktadır. Organize suç örgütlerinin istikrarlı bir politik ve ekonomik yapılanmanın olmadığı özellikle Güney Amerika, Orta Doğu ve Uzak Doğu ülkelerinde çok büyük rakamlarla ifade edilen kara paranın arzettiği tehlikeyi işaret etmek içinJean Ziegler'in "İsviçre Daha Beyaz Yıkar" adlı kitabında; "ABD bankalarının net aktifleri 4.2 trilyon civarındadır ve her yıl resmi ve kayıtlı sektöre giren paranın % 10'nu kara-paradır. Bu para yaklaşık olarak ABD'nin savunma bütçesine eşittir. Yine bu rakam bütün Batı Avrupa ülkelerinin 1 yıllık petrol alımlarını karşılayacak bir boyuttadır." demektedir. Kara-paraya karşı önlem alınmazsa 2020 yılında ABD Başkanı'nı mafya seçtirtecektir. (The Economist) Para aklama kavramı, organize suç kavramıyla birlikte gelişmiştir. Yüzyılın başında ABD'de Al Capone'la mücadele eden FBI, ünlü gangsterin suçtan, özellikle de içki kaçakçılığından elde ettiği geliri sahip olduğu çok sayıdaki çamaşırhanenin "geliri" gibi göstererek akladığını tespit etmiş Al Capone'a her ne kadar organize suçtan ceza verilemese de bu sayede "vergi kaçakçılığından" ceza verilmiş, bu arada çamaşırhanelerden esinlenen "para yıkama" ve "para aklama" kavramı yerleşmiştir. Para aklama öncelikle gelir ile suç arasındaki bağın kopartılmasını gerektirir. Örneğin İngiltere'de eroin satışından elde edilen 1 milyon dolar olduğunu varsayıldığında, bu para İngiltere'de sisteme sokulacak olursa dikkat çekecek, bankaya 1 milyon dolar yatıran her kim olursa olsun paranın kaynağı sorulacaktır. Dolayısıyla para aklama mekanizmasında ilk sınır "şüpheli işlem" olarak adlandırılan para yatırma limitidir. Bu; şu anlama gelir, bankalar ya da finans kuruluşları kendilerine gelen belirli bir miktarın üzerindeki işlem talebini kimlik tespitiyle birlikte bildirmek zorundadır. Bu rakam 2 bin dolarla 50 bin dolar arasında ülkelere göre değişmektedir. Para aklayıcılarının ilk yaptığı şey de paranın kaynağı ile ilişkisi kesmek için şüpheli işlem limitinin altında çok sayıda hareketle parayı aktarmaktır. Bunun için para küçük miktarlarda çok sayıda kişinin hesabına yatırılır. Bu paranın sisteme sokulduğu ilk aşamadır. Uyuşturucu kaçakçısı 20 bin dolarlık çeki, herhangi bir kurumda çek tahsildarı olarak çalışan arkadaşına verir. Bir çek tahsildarının elinde yüksek miktarda nakit bulundurması hiç de garipsenecek bir durum olmadığından ve bu kişinin günlük işlemler için sık sık bankaya gitmesi gerektiğinden, uyuşturucu tacirinin kara parası kolaylıkla sisteme dahil olur. Uyuşturucu kaçakçısı verdiği 20 bin dolar karşılığı 16 bin dolar alır. Kaçakçıya yapılan ödeme ise çek tahsildarının sıklıkla kullandığı posta çeki formunda yapılır. 4 bin dolarlık fazlalık ise çek tahsildarına kalmaktadır. Bu aşamadan sonra uyuşturucu kaçakçısı, elindeki posta çeklerini bir kıyı bankasında daha önce açtırdığı hesaba aktarır. Bu sistem ile 20 milyon dolar bile aklanabilir. Ancak rakamın fazlalaşması durumunda birden fazla çek tahsildarının kullanılması yoluna gidilecektir. Her piyango çekilişi sonrasında ya da lotoda tüm rakamların tahmin edilmesi durumunda, kara-para aklayıcısı büyük ikramiyenin kime çıktığını daha önceden öğrenir. O kişiye çıkan paradan daha fazla bir parayı bilet sahibine vererek piyango biletini ya da loto kağıdını ondan satın alır. Sonra bu kazanılan ikramiye parası daha önceden anlaşılmış olan bir banka müdürü ya da avukat aracılığı ile tahsil edilir. Böylece kara-para bir "talih kuşu" olarak uçar uçar ve bankacılık sektörünün gözü önünde aklanılmış bir hale gelir. Atadan kalma eski yöntemler diye adlandırılan paravan şirketler kurmak, sahte ve şişirilmiş faturalar kullanmak, yabancı ülkelerde bloke edilen parayı teminat olarak göstererek yerel bankadan kredi almak, kumarhane işletmek, at yarışı gibi bahis işletmeleri açmak, vergi cenneti olan ülkelerden alınan kredi kartlarını kullanmak, nakit para ile büyük bina, malikane, turizm tesisi vb satın alımları yapmak, kıymetli tablo ve sanat eserlerini satın almak ve hediye etmek, kazanılan kara-paranın yurtdışına doğrudan kaçırılması, kara-parayı hisse senedi ve tahvil gibi kıymetli evraka dönüştürmek, serbest bölgelerdeki aşırı liberal bankacılık hizmetlerinden yararlanmak, turizm şirketleri kurup seyahat çekleriyle para transferi yapmak, nakit para ile taşınmazlar dışında büyük satın alımlar yapmak gibi uygulamalar internet ve sanal ortamın kullanılmasından önceki döneme ait yöntemlerdir. Borsadaki aracı kurumların % 20'ye yakınının içeriden kara-para aklamak isteyenlerle organik ve inorganik ilişki içinde bulunduğu iddiası da sıklıkla söylenilmektedir. Özel sektörde kartel ve tröstleşme önlenilmeli ve vergisiz kazanç elden geldiğince ortadan kaldırılarak yeraltı ekonomisi azaltılmalıdır Üretimden tüketime kadar olan bütün basamaklarda vergi kaçırılması önlenmeli ve büyük oranlardaki para hareketlenmeleri izlenmelidir. Merkezi idare, temel bazı fonksiyonları dışındaki bütün görev ve yetkilerini yöresel yönetimlerle paylaşmalı ve hatta bu yetkilerini devretmelidir. Yerel yönetimler kendilerine bırakılan alanlarda tam yetkili olmalıdırlar. Bankacılık, vergi ve gümrük gibi ekonomi yönetimi ve denetimi ile doğrudan ilgili kurumlarla, suç araştırması ve soruşturması yapan kolluk kuvvetleri arasında sıkı bir işbirliği sağlanılmalı ve kurumlar arası bilgi paylaşımına zemin hazırlanılmalıdır. Medya organize suçlarla mücadeleye tam destek vermeli ve mafya mensuplarını efsaneleştirecek yayınlar yapmamalıdır. GÃ¶kgerdan Gökgerdan ("Luscinia svecica"), sinekkapangiller (Muscicapidae) familyasından eskiden Turdidae familyasında sınıflandırılan mavi önlüklü güzel sesli bir kuş türü. Gökgerdan 13–14 cm uzunluğunda olup kızılgerdana benzer. Kırmızı yan yamalarıyla siyah kuyruğu dışında açık kahverengidir. Beyaz bir superciliumu vardır. Kırmızı lekeli gökgerdan erkeğinin mavi önlüğü, hemen ardından gelen siyah, beyaz ve pas renkli lekeli çizgilerle sınırlanmıştır. (Kırmızı lekeli gökgerdan) "L. svecica svecica" gibi Kuzey Avrasya'da yaşayanların, mavi önlüğünün merkezinde kırmızı bir nokta vardır. Beyaz lekeli gökgerdan "L. svecica cyanecula" gibi güney ve Orta Avrupa'da yaşayan alt türde de mavi önlüğün merkezinde beyaz bir nokta gözükür. Türkiye'deki "L. svecica magna" alt türünün merkezinde ise herhangi bir nokta yoktur. Bütün dişilerde, boğazından göğsüne kadar inen siyahımsı bir hilal bulunur, ve gaga altından göğse kadar kalan kısımlar da beyazdır. Yeni tüylenmiş yavrular çilli ve lekeli koyu kahverengindedir. Erkeklerin ayırıcı görünüşüne rağmen, yeni yapılan kalıtsal çalışmalar sonucunda bütün formların tek bir türe ait olduğu doğrulanmıştır. Avrupa, Asya ve Alaska'da nemli huş ormanlarında yaşayan göçmen böcekçil bir türdür. Genellikle ot öbeklerinde ve yoğun çalılıklarda yuva yapar. Kuzey Afrika ve Hindistan'da kışlar. Erkeğin yüksek sesli, çeşitli nağmelere sahip ötüşü yakın bir akrabası olan bülbülü hatırlatır. Çağrı sesi "Chack" gibidir ve gürültülüdür. Anoreksiya nervoza Anoreksiya Nervoza, özellikle genç kadınlarda görülebilen, yemek yememek, çok az uyumak, buna rağmen çok aktif olmakla beliren psikolojik bozukluk. Bu hastalık genellikle ergenlik döneminde, nadiren de erişkin çağında başlar. Çok genel olarak denebilir ki, aşırı zayıflama tutkunu her bireyde oluşabilir. Bu durum genellikle kişinin çok şişmanladığı kanısı ile mübalağalı bir şekilde rejim uygulaması ile başlar, önceleri kontrol edilebilen iştah bir süre sonra yok olur ve zayıflama normal ölçüleri aşar. Çağın hastalığı olarak adlandırılan yeme bozukluğu sendromu olan 'Anoreksiya Nervoza', sadece genç kızlarda değil, artık erkeklerde de görülüyor. Tedavisi zor olan vakalarda hayatî tehlike söz konusudur. Ayrıca anoreksiya yoğun psikolojik sorun yaşayanlarda da görülebilir. Diyet yapma, kilo verme takıntısı olmayan insanlarda dahi çok problemli bir hayat yaşama evrelerinde yeme bozukluğu söz konusudur. Ailevî, okul, iş, veya duygusal konularda çöküntü yaşayanlar yemek yemeyi reddeder, zorla yediği takdirde çıkarır. Sonuç olarak kısa vadede çok kilo kaybetme söz konusudur ve bu hastalığın bütün etkilerini yaşarlar. Sorunların çözülmesiyle birlikte yeme sorunları da ortadan kalkar; ancak bu evre içerisinde ciddi ve kalıcı fizyolojik sorunlar yaşayabilirler. Tanı ölçütleri: Cezayir Bağımsızlık Savaşı Cezayir Bağımsızlık Savaşı, Cezayirli Müslüman Araplar ile Avrupalı Cezayirlilerin arasındaki sürtüşmenin, 130 yıllık koloni yönetimine karşı bir isyana dönüşmesiyle başladı. Demokratik Özgürlüklerin Zaferi Hareketi (MTLD) adını alan Cezayir Halk Partisi 1950'de Fransız yönetimine karşı eylemlere başladı. 1952'de önemsiz bir suçtan yargılanan Ferhat Abbas'ın davası yönetimi hedef alan bir propaganda aracına dönüştü. MTLD ve Cezayir Ulema Cemiyeti yöneticileri de Arap devletlerinden destek sağlama çabalarını yoğunlaştırdı. Messali Hac'ın önderliğinden hoşnut olmayan bir grup gencin oluşturduğu Ulusal Kurtuluş Cephesi'nin (FLN) 1 Kasım 1954'te Betna ve Aures'te başlattığı ayaklanma yoğun bir tutuklama kampanyasına yol açtı. Ertesi yıl Ayn Abid'de ve el-Alia madenlerinde patlak veren ayaklanma, Avrupalılara yönelik bir kıyım hareketine dönüştü; yönetim buna idamlarla karşılık verdi. 1956'da Fransa'da iktidara gelen hükümetin valiliğe atadığı Robert Lacoste, direnişi zorla bastırma politikasına yöneldi. Ülkenin iç kesimlerinde giderek denetimi sağlayan FLN'nin etkisini kırmak amacıyla Cezayir'e 500 bin kişilik bir Fransız ordusu gönderildi. Bu sırada daha önce silahlı mücadeleye karşı çıkan milliyetçi önderlerin çoğu FLN'ye katılmaya başladılar. Bağımsızlığına yeni kavuşan Fas ve Tunus'un Cezayir sorununa bir çözüm bulmak amacıyla 1956'da görüşmeye çağırdığı Cezayirli önderlerin yakalanarak hapse atılması, ayaklanmanın daha da genişlemesine neden oldu. Ertesi yıl direnişçiler şiddet eylemlerine başladı. Cezayir'e gönderilen Fransız paraşütçü birlikleri bu girişimleri engelledi ve yoğun işkence uygulaması başladı. Direnişçilerin sızmalarını engellemek amacıyla Cezayir'in Tunus ve Fas sınırına dikenli tel örgüler çekildi. Bu engelin gerisinde kalan 30 bin kişilik Cezayir ordusunun saldırılarını sürdürmesi üzerine, Fransızlar Şubat 1958'de bir Tunus sınır köyünü bombaladı. Bu olay Fransa - Tunus ilişkilerinin gerginleşmesine ve Birleşik Krallık ile ABD'nin ara buluculuk girişimlerine yol açtı. Nisan 1958'de Tanca'da toplanan Mağrip Birliği Kongresi'nde alınan bir kararla Cezayir Cumhuriyeti Geçici Hükûmeti (GPRA) oluşturuldu. Bu sırada Avrupalı Cezayirlilerin Fransa ile birleşme amacıyla yürüttüğü mücadele de kızıştı. Gerginliğin Fransa'da yol açtığı bunalım sonucunda geniş yetkilerle iktidara gelen Charles de Gaulle, Cezayirli Fransızların baskısına karşın, soruna siyasi bir çözüm bulmaya yöneldi. Arap devletleri ile sosyalist ülkelerden destek gören GPRA ile Mayıs 1961'de resmi görüşmelerin başlamasından sonra, Fransız göçmenlerin kurduğu Gizli Ordu Örgütü (Organisation Armée Secrète, OAS) sivil halka yönelik acımasız şiddet eylemlerine girişti. Altı aylık bir aradan sonra yeniden başlayan görüşmeler 18 Mart 1962'de anlaşmayla sonuçlandı. Geçici bir hükümetin gözetiminde yapılacak bir referandumda onaylanmak koşuluyla, Cezayir'in bağımsızlığı tanındı. Ayrıca bağımsızlıktan sonra Fransa ile ilişkilerin sürdürülmesi ve Avrupalıların uyruk belirlemede serbest bırakılması öngörüldü. 1 Temmuz 1962'de yapılan referandumda 6 milyon kişi bağımsızlık lehinde, 16 bin kişi aleyhte oy kullandı. 8 yıl süren savaşta 2 milyon köylü toprağını terk etmek zorunda kalırken, 250 bin Müslüman Cezayirli yaşamını yitirdi. Rum Ortodoks Kilisesi (anlam ayrımı) Rum Ortodoks Kilisesi, ÅŸu manalara gelebilir. Roma döneminde Havarilerin kurduğu Dört Eski Patriklik: ve 1054 yılında diğer dört patriklikten ayrılan Roma Katolik Kilisesi. Thaleia Thalia veya Thaleia, Yunan mitolojisindeki müzlerden ("musalardan") yani ilham perilerinden biri. Pastoral şiir ve komedinin ilham perisidir. Genellikle elinde komik bir maske (gülen bir yüz ifadesi) ile resmedilmiştir. Tedavi Tedavi (Sağaltım). Sağlığı bozulmuş olan bireyi sağlıklı duruma kavuşturma amacıyla yapılan tıbbi işlemler bütünüdür. Özel tedavi şekillerine terapi adı verilmektedir. Tek başına ruhsal yolla tedavi şekline de terapi denilmektedir. Tedavi yÃ¶ntemleri Dahili tedaviler Ruhsal yönden sıkıntıdaki bir kişinin rahatsızlığının giderilmesi için uygulanan psikanaliz gibi psikolojik tedavi yöntemleri bulunmaktadır. Kar kiraz kuÅŸu Kar kiraz kuşu ("Plectrophenax nivalis"), kiraz kuşugiller (Emberizidae) familyasından bir kuş türü. Kuzey enlemlerin kuşudur, kuluçka iklimi olarak tundra bölgelerini tercih eder. Ayrıca alaca kiraz kuşu, alaca çinte ve kar çintesi olarak da adlandırılır. Yetişkin erkek kuşlar siyah-beyaz renklidir. Yavru kuşlar daha koyu renklidir; beyaz rengin tam belli olması iki sene sürer. Sırtları hafif kahverengimsi olur. Dişileri daha kahverengimsidir, ama alt kısımları onlarda da beyaz renktedir. Kar kiraz kuşunun kanatları vücuduna nazaran uzun, gagası kısa olur. 16,5 cm uzunluğa ve 26-40 gr ağırlığa ulaşan bu kuş aşağı yukarı bir serçe büyüklüğündedir. Küçük tohumlar ve böcekler ile beslenir. Üreme zamanı Mart ayında başlar. Kar kiraz kuşunun memleketi (yumurtladığı bölge) Kuzey Avrupa'da İskoçya, İzlanda ve Norveç'tir. Kuzey Almanya, Fransa, Polonya ve İsveç ve Türkiye'de kışı geçirirler. Kar kiraz kuşu, grubun içindeyken "tırr", "diüh" ya da "tsrr" sesleri çıkarır. Ama asıl ötüşü sadece gerçek memleketinde, yani yumurtladığı Kuzey Avrupa'da duyulur. Boston Ã‡ay Partisi Boston Çay Partisi (İngilizce: "Boston Tea Party"), Amerika'daki kolonistlerin Büyük Britanya'dan gelen yüksek vergili çayı ve Büyük Britanya'yı protesto etmek için 16 Aralık 1773'te Boston Limanı'nda İngiliz gemilerindeki tonlarca çayı Kızılderili kılığına girerek denize dökme eylemidir. Bu eylem Amerikan Bağımsızlık Savaşını çıkartan kıvılcımlardan birisi olacaktır. Eylem bir bütün olarak şiddet içermiyordu ve sembolik bir karaktere sahipti. İngiliz kanunları bakımından, parlamentoda temsilci bulundurmadıkları için Kuzey Amerikalı yerleşimcileri diğer Britanya vatandaşları gibi doğrudan vergilendirmek mümkün olmuyordu. İngiliz egemenler de bu maddi kayıplarını Townshend Yasaları gibi yasalarla çay ve şeker gibi günlük tüketim mallarındaki vergileri büyük oranda artırmak suretiyle telafi etmeye çalışıyorlardı. Boston Çay Partisi'nin ardından Britanya mallarına ve Britanyalı sömürgecilere karşı bir dizi daha boykot ve protesto eylemi gerçekleştirildi. Büyük Britanya bunun üzerine giderek daha sert politikalar izlemeye başladı; denize dökülen çayların parasının ödenmesine kadar Boston limanının kapanmasından yeni ve daha ağır vergilerin konmasına kadar bir dizi tedbire başvurdu. Amerikalı yerleşimciler ise özgürlüklerinin giderek kısıtlanması karşısında 1774 yılının Eylül ve Ekim aylarında Philadelphia'da topladıkları I. Kıta Kongresi'nde bir ordunun kurulması ve İngilizlere karşı ticari yaptırımlara gidilmesi kararları alındı. Bütün bu çatışmaların ardından İngiliz sömürgeciliğine karşı genel bir isyan ve 1775-76 Amerikan Bağımsızlık Savaşı başladı. Günümüzde ise Çay Partisi, Amerika Birleşik Devletleri'nde Başkan Barack Obama'nın değişim vaatlerinin gerçekleşmemesi karşısında yükselişe geçen muhafazakâr/sağcı bir hareketin adıdır. Thalía Ariadna Thalía Sodi Miranda (telaffuz: [taˈli.a]), (d. 26 Ağustos 1971, Meksiko), Latin Grammy ödüllü Meksikalı latin pop şarkıcısı, besteci, söz yazarı ve oyuncudur. Mezzo-soprano sese sahip latin müziğinin en güçlü vokallerinden biri olarak kabul edilir. Din Din adlı bir çocuk grubunun solisti olarak 80'lerin başında müzik kariyerine başladı.1986 yılında,o zamanlar Latin Amerika'da ses getirmiş olan Timbiriche müzik grubuna katıldı ve grup ile 5 stüdyo albüm yayınladı. 1989 yılında gruptan ayrıldı. Artık solo artist olma isteği başlamıştı ve o yıl ilk albümünü hazırlamak üzere Los Angelas'a yerleşti. Latin popunun en önemli temsilcilerinden biri olarak gösterilen Thalía, bugüne dek dünya çapında 40 milyondan fazla satmıştır. 1990' lı yılların en çok satan Latin şarkıcısı unvanını taşır. Rol aldığı pembe diziler ile Türkiye'de de binlerce hayranı olan yıldız en çok tanınan Meksikalı aktrislerdendir. Gelmiş geçmiş en çok satış yapmış Meksikalı bayan şarkıcıdır. Thalia, 20 yıllık uzun kariyeri boyunca 12 stüdyo albümü çıkarmış, 6 dizide boşrol oynamıştır.Güzelliği, soprano sesi, muhteşem oyunculuk performansı ve hiç bitmeyen enerjisiyle tüm Latin Amerika'yı kendisine hayran bırakmıştır. "Amor A La Mexicana" (1997), "Arrasando" (2000), "Tu y Yo" (2002), "El Sexto Sentido" (2005) ve son olarak "Primera Fila" (2009) albümleriyle pek çok başarıya imza atmış, 2000'den fazla ödül kazanmış ve latin pop müziğine damgasını vurmuştur. María Mercedes, Marimar, María la del Barrio ve son olarak da Rosalinda ile birlikte tüm dünyada tanınmıştır. Dizileri 180 ülkede yayınlanmış, sadece Meksika değil, Brezilya, Amerika Birleşik Devletleri, Yunanistan, Türkiye, Polonya, Filipinler, Lübnan ve Endonezya'da da izlenme rekorları kırmıştır.Sayısız ülkede yayınlanan dizileriyle iki milyardan fazla kişiye ulaşmıştır."Queen Of Vina Del Mar" "Queen Of The Miami Carnaval" "Queen Of The Party İn Broadway" "Star In The Eight Street" başta olmak üzere pek çok güzellik kraliçesi unvanına sahip olan Thalia, ana dili olan ispanyolca dışında İngilizce, Fransızca ve Portekizce biliyor. Albümlerindeki şarkıların birçoğunu kendi yazıp besteliyor. Gitar, bas gitar, bateri, piyano, keman ve saksafon gibi pek çok enstrümanı çalabiliyor. 26 Ağustos 1971 yılında Meksika'nın Meksiko (İsp. Ciudad De Mexico) şehrinde dünyaya geldi. Tam adı Ariadna Thalia Sodi Miranda olan güzel yıldız bilim adamı, kriminoloji ve adli tıp uzmanı olan Ernesto Sodi Pallares ve ressam,1980 den 1999'a kadar Thalia'nın menajerliğini yapmış olan Yolanda Miranda Mange'ın kızlarıdır. Thalía ablaları olan Laura Zapata, Ernestina Sodi, Gabriela ve Federica'yı kendine örnek alarak 3 yaşında Entudians Estudian müzikalinde şarkılar seslendirmeye başladı. 5 yaşındayken babası Ernesto Sodi'yi kaybetti. Annesi Yollanda Sodi Miranda tarafından 6 yaşında piyano dersleri alıp 9 yaşında Din-Din isimli bir gruba katıldı. Grupla 4 albüm yayınladı ve türlü festivallere katıldı. 1984 yılında Meksika'da sergilenen dünyanın en büyük Broadway müzikalllerinden biri olan Grease müzikalinde başrol oynadı. 12 yaşındayken Meksika'nın en ünlü gençlik grubundan Sasha Sokol'un gruptan ayrılmasıyla Thalia Timbiriche grubuna katıldı. Thalia kariyerine daha sonra Timbiriche adlı grubla devam etti. Bu grupla çıkardıkları albümlerin sırasıyla VII VIII ve IX piyasa sürülmesinin ardından tüm Latin Amerika'yı dolaştılar. 15 yaşında Pobre Señorita Limantour adlı dizide ilk kez rol aldı.Kendisi o yıllardada çok güzel di Thalia bu deneyimlerin ardından Los Angeles'a gitti ve orada prodüktör Alfredo Diaz Ordaz ile tanıştı. Kendi adını taşıyan ilk albümü "Thalia"'yı 1990 yılında yayınlanmıştır. 2 milyon satış rakamına ulaşan Thalia'nın bu ilk albümü büyük ilgi görmüştür. Latin müziğin en önemli isimlerinden biri olacağının sinyallerini vermeye başlamıştır. Daha sonra İspanya'ya gidip birçok televizyon programına katılmış ve Avrupa'da da tanınmaya başlamıştır. 1991 yılında ikinci albümü "Mundo de Cristal"ı çıkarmış 1992 yılında María Mercedes adlı dizi ile yeniden televizyona dönmüştür. Aynı yıl üçüncü albümü "Love" yayınlanlamistir .1994 yılında Türkiye'de reyting rekorları kıran Marimar ile başarısına başarı katan Thalia 1994 yılının sonunda ünlü şarkıcı Gloria Estefan'ın kocası Emilio Estafan ile tanışti ve dördüncü stüdyo albümü "En Extasis"'i kaydetti. Bu albüm EMI plak şirketi tarafından yayınlanan ve uluslararası ilk albümüdür.Albüm, Latin Amerika, Amerika Birleşik Devletleri ve Avrupa ve Asya'da birçok ülkede satıldı,birçok altın ve platin ile onaylanmıştır. Bu albümden çıkan büyük hit "Piel Morena" ile birçok ülkeden altın plaklar ve ödüller kazandı. Ardından 1996 yılında "María la del Barrio" adlı dizide baş rol aldıyılında uzakdoğu dili olan Tagalogca dilinde seslendirdiği Nandito Ako albümünü çıkardı. Bu albüm Thalia'ya altın plak ödülü kazandırdı.O yıl 'Manila Live Concert' kapsamında Folk Arts Theater (Halk Sanatları Tiyatrosu) ve Araneta Coliseum'da gerçekleştirdiği konserlerle yaklaşık 30 bin kişiye ulaştı. 1997 yılında yayınlanan "Amor a la Mexicana" albümüyle tüm dünyada tanınan bir isim haline geldi. Albümle aynı adı taşıyan Latin pop şarkısı "Amor a la Mexicana" pek çok Latin ülkelerinin listesinde zirveye yerleşti. 3 farklı versiyonu bulunan şarkı, Türkiye'de de adını duyurdu. Mujer Latina, Por Amor ve De Donde Soy gibi hit şarkılarıda barındıran albüm dünya çapında 5 milyon satarak büyük başarılar elde etmiştir. Aynı yıl Meksika Müzesine heykeli dikildi. Bu dönemde Amerika'da kendisine Kaliforniya eyaletinin anahtarı verildi ve bu tarihten itibaren her 25 Nisan Thalia günü olarak bu eyalette kutlanır. 1998 yılında Hollywood'dan teklif aldı ve Mambo Cafe filminde başrol oynadı. Bu filmle birlikte komedi oyunculuğundaki başarısını da gösterdi. 1999 yılında ise belki de kariyerinde dönüm noktası olacak olan Rosalinda dizisini çekti. Bu dizi tam 180 ülkede yayımlanarak izlenme rekorları kırdı. Dizi Türkiye'de de büyük ilgi gördü. 2000 yılında son yıllarda yayımlanan en önemli latin pop albümü olan Arrasando piyasaya çıkti. Albümün prodüktörü yine Emilio Estefan'dır. Albümdeki tüm şarkı sözleri ve besteler ise Thalia imzası taşımaktadır. Albümden cikan ilk single "Ente El Mar Y Una Estrella" bilboard listelerinde haftalarca 1 numarada yer aldı. Albümle aynı adi taşıyan ikinci single "Arrasando" yine birçok ülkenin listesinde 1 numara oldu. Arrasando albümü ile Thalia Latin Grammy ödülü kazandı. Albüm beklendiğinden de büyük ilgi gördü. Tüm dünyada 5 milyon sattı. 2 Aralık 2000 yılında müzik prodüktörü ve Casabalanca Records'un sahibi Tommy Mottola ile dünya evine girdi. Düğün konukları arasında Michael Jackson, Ricky Martin, Jennifer Lopez ve Marc Anthony gibi çok ünlü isimler vardı. 2001 yılında müzik listelerinde en üst sıralarda yer almış olan şarkılarının banda müziği ile yeniden derlendiği "Grandes Exitos Con Banda" albümünü çıkardi. Aynı yıl şöhretler bulvarında adının bulunduğu yıldıza kavuştu. Amerika'nın popüler içeceklerinden Dr. Pepper'ın yeni reklam kampanyasında rol aldi. 2002 yılında kendi adını taşıyan Thalia 2002 albümü piyasaya çıkardi. Albümünün tanıtımını dünyanın en büyük müzisyenlerinin sahne aldığı New York Madison Square Garden'da yaptı. İlk single "Tu Y Yo" albümün en beğenilen parçası oldu. Yavaş ve hareketli olmak üzere iki versiyonu bulunan şarkı billboard listesine 1 numaran giriş yaptı ve 5 hafta boyunca 1 numarada kaldı. Albümün ikinci single ı "No Me Ensenaste" albümün en başarılı şarkısı olarak, yine 1 numaraya yerleşti. Üçüncü single "Aquien le Importa" dikkat çekici klibiyle beğeni topladı. Albümün en önemli özelliği ise Marc Anthony ile bir düetin yer alıyor olmasıdır. Albümde 3 tanede İngilizce şarkı bulunmaktadır. İngilizce şarkılaradan biri olan "Closer to you" nunda 1 numaraya ulaşmasıyla Thalia, bir albümden 3 tane 1 numara çıkarmış oldu. Aynı yıl albümünün başarısından dolayı dünya müzik piyasasının nabzını tutan Bilboard dergisi Thalia'yı yılın en başarılı latin-pop şarkıcısı ilan etti ve star unvanını ve ödülünü verdi. Albüm tüm dünya da 5.5 milyon satış rakamına ulaştı. Bu kadar başarının insana mutluluk getirmeyeceğini yıl sonunda yaşayacağı bir şok ile anladı. Ablaları kaçırıldi ve Thalia bu durum karşısında yıkıldi. Fakat kisa bir zaman sonra Thalia ablalarına kavustu ve yine mutlu günler geri geldi. 2003 yılında kendi adını taşıyan ilk İngilizce albümunu piyasaya çıkardi. Thalia' nın tarzının dışında olan bu albüm albüm Amerika'dan Japonya'ya fırtına gibi esti. Rap şarkıcısı Fat Joe ile söylediği ilk single "I Want You" ve ikinci single "Baby I'm In Love" büyük başarılar elde etti ve birçok ülkenin listesine girmeyi başardı. Albüm çıktığı hafta Amerika'da 850.000 satış rakamına ulaşti. Japonya listelerine 3. numaradan giriş yapan albümün başarısından dolayı, Japonya' ya davet edildi. Albüm Japonya'da 150 bin kopyayı aştı. Toplamda ise 4.5 milyon satmıştır. 2003 yılı ile birlikte şarkıcılık, oyunculuk, bestecilik derken iş kadını olarak karşımıza çıkti. "Thalia Sodi Collection" adını taşıyan kıyafet, gözlük ve ayakkabı gibi birçok ürünü piyasaya çıkardi. Bununla da yetinmeyip, kendi adını taşıyan magazin müzik dergisinide hazırladı. 2004 yılında Herseyh's firması yeni kampanyaları için Thalia ile anlaşti ve ürünlerinin bir kısmına sanatçının adını verdi. Aynı yıl Los Angeles' ta bir caddeye adı verildi. 2005 yılında kendi deyimiyle "artık piyasa koşulları için değil kendi beğendiğim doğrultuda müzik yapacağım" diyerek "El Sexto Sentido" yu çıkardi. Albüm piyasaya çıkmadan aldığı siparişlerle 1 numara oldu. İlk single "Amar Sin Ser Amada" sanatçının yeniden latin müzik saundlarına döndüğünün kanıtıdır. Şarkı radyolarda en çok istek alan şarkı oldu. Şarkı için çekilen seksi klipte büyük beğeni topladı. Albümün en ilgi gören şarkısı ise ikinci single "Seducción" oldu. Albüm çıktığı ilk hafta 900.00 bin satış rakamına ulaştı. Albüm tüm dünyada 3.5 milyon satış rakamına ulaşmış ve Thalía'ya birçok ödül kazandırmıştır. Albümün İngilizce versiyonu "The Sixth Sense" Amerika' da da başarılı oldu. Thalía "El Sexto Sentido" albümü için yaptığı açıklamaya göre; ""Bu albüm, diğer albümlerimin arasında en profesyoneli. Her şeyin mükemmel olması için büyük emek ve zaman harcadım. Artık piyasayı düşünmeden kendim için albüm yapabilme lüksüne sahibim."" diyerek bu albümden duyduğu mutluluğu dile getirmiştir. Albümde rumba, hip hop, salsa, ballad, tropical, pop, caz gibi birçok türü denemesi Thalía için bir ilk olmuştur. "Kendi hayatımı hislerimle yaşıyorum" dediği için albümüne "Altıncı His" adını koymuştur. 2006 yılında bu albümünü "El Sexto Sentido Re+Loaded" adıyla yeniden yayımladı. Albümüne 4 şarkı eklemiştir. Bunlar bir Meksika TV şovu olan "Cantando Por Un Sueño"nun yine aynı adlı tema müziği, Aventura ile bir düet olan "No, No, No" , "La Súper Chica" ve bir önceki albümünden olan "Un Alma Sentenciada" adlı şarkının remix versiyonudur. 2007 nin Haziran ayında hamile olduğunu açıkladı. 7 Ekim 2007'de kızını dünyaya getirdi. Kızına Sabrina Sakae adını vermiştir. Bebeği yüzünden müziğe bir süre ara verdiğini dile getiren Thalia, ABC kanalıyla yaptığı 5 Milyon$ lık anlaşmadan sonra "Conexion Thalia" adında bir de radyo programı yapmaktadır. 2007 yılında Thalia, "Belleza" adli güzellik kitabi cikardi. Kitap İngiltere'de en çok satanlar listesine girdi ve birçok ülkede satiş rekorları kirdı. Ayrıca sanatçı 2007 yılında Jennifer Lopez'in ilk ispanyolca albümünün ikinci single'ı Me Haces Falta 'nın şarkı sözünü yazmıştır. Thalia, 2008'in Haziran ayında 10. Stüdyo albümü Lunada' yı çıkardı. Albümünde Thalia yine Emilio Estefan ile çalıştı. İlk single "Ten Paciencia" hareketli bir latin pop şarkısıdır. Thalia bu albümde tropical latin müziğine göz kırparak yine herkesin beğenisinisini kazandı. Aynı sene Premios Juventud müzik ödüllerinde kendisine DİVA ödülü verildi. Lunada'dan çıkan ilk single çalışmasınada Daddy Yankee ile bir remix kaydetti ve latin piyasasındaki hakimiyetini korudu. Albümdeki "Sera Porquie Te Amo" şarkısının ikinci single olarak yayımlanması planlanlanıyordu ancak Thalia bu dönemde kene ısırması nedeniyle Lyme hastalığına yakalandı. Sağlık sorunları nedeniyle albümden başka bir single yayınlanmadı. Buna rağmen albüm latin ülkelerinde 1 numaraya yerleşti ve yılın albümü seçildi. Albüm 1 milyon satarak Thalia' nın 2000' li yıllarda en az satan albümü olmuştur. 10 ağustos 2008 tarihinde Hepsiburada.com adlı alışveriş sitesinin verilerine göre Thalia'nın Lunada albümü Coldplay gibi sanatçıları geçerek 1 numaraya yerleşti. Türkiye'de o yazın en çok satan yabancı albümü oldu. 2009 yılının Ağustos ayında Türkiye`ye gelmek istediğini ünlü mikroblog sitesi Twıtter`da yazdı. Yanınada Türkiye`yi tanıtan Youtube`tan bir vıdeo yayınladı. Ekim ayında ABD başkanı Barack Obama tarafından düzenlenen Latin gecesine katıldi. Tamamı 60 dakika süren gecede Thalia hit şarkısı "Amor A La Mexicana" yı canlı olarak seslendirdi. Şarkının sonlarına doğru Obama ile dans eden Thalia bu özel ve güzel gecenin uzun süre konuşulmasına neden oldu. Thalia, 10. stüdyo albümü olan Lunada'nın ardından ilk konser albümü Primera Fila' yı Sony Music etiketiyle CD/DVD formatında yayınlandı. 1 Aralık 2009' da çıkan albüm Thalia' nın Miami Üniversitesi Bank United Center'de verdiği akustik konserin kaydından oluşuyor. Albümde daha önce hiçbir yerde yayınlanmamış yeni şarkıların yanı sıra Thalia' nın eski hit parçalarının yeni versiyonlarıda bulunuyor. Albüm müzik eleştirmenlerinden tam not almıştır. Bu albümde Thalia, sesinin güzelliğini öne çıkaran güçlü şarkılar seslendirdi. İlk Single "Equivocada" ile hayranları tarafından büyük beğeni topladı ve şarkı son zamanların en çok dinlenilen şarkıları arasına hızlı bir giriş yaptı. Şarkı 8 ülkenin pop müzik listelerinde 1 numaraya oturdu. İkinci single "Qué Será de Ti" ilk single kadar başarılı olmasa da listelerde ortalama üstü bir başarı yakaladı. Albümden 3 single daha yayınlandı. Bunlar, Meksikalı 5 Grammy ödüllü şarkıcı Joan Sebastian ile bir düet olan "Con La Duda", albümün en beğenilen şarkısı olan "Ensenama a Vivir" ve Kübalı şarkıcı Pedro Capo ile seslendirdiği "Estoy Enamorado" dır. Latin radyolarında en çok çalanlar listesinde; Equivocada 16 hafta, Que Sera De Ti 14 hafta, Estoy Enamorada 12 hafta bulundu. Albüm en çok satanlar listelerinde 52 hafta, Meksika'da ise tam 54 hafta kaldı. Tüm dünyada 1 milyonun üzerinde sattı. Amazon.com sitesinde latin albümleri arasında ön siparişte bir numara oldu. Primera Fila'nın başarıları bununla da bitmedi. Albüm Amerika kıtasında 4 platin plak, 6 altın plak ve 1 Elmas sertifika kazanarak büyük başarı elde etti.şu aralar ikinci çocuğa hamile olan Thalia uzun süre piyasaya ara verse de hızlı bir dönüş yapması bekleniyor.İkinci bebeği yakında doğacakken yaşadığı en üzücü olay ise annesinin ölümü oldu.Thalia acısını kendi sosyal paylaşım sitesinde şöyle açıkladı. :"Bugün ruhumun yarısı öldü. Yavaş yavaş ölüyormuşum gibi hissediyorum. Dualarınız için teşekkürler, annem için!". Annesinin ölümünün ardından müzik çalışmalarına ara verdi şeklinde çıkan dedikodulara rağmen Thalia resmi twitter sayfasında tüm gün stüdyoda yeni şarkılar kaydettiğini söyledi ve müziğin ruhun en iyi ilacı olduğunu belirtti. 25 Haziran 2011'de ikinci çocuğu 'Matthew Alejandro Mottola' dünyaya geldi. Thalia yeni albümü hakkında twitter hesabından bilgi vermeye başladı Kanadalı şarkıcı Michael Bublé ile düet yaptığını açıkladı. Bu sarkı efsane "Besame Mucho" olacaktı. 22 Ekim 2012 tarihinde yayınlanan Tony Bennett'in "Viva:Duets" albümünde ünlü şarkıcıyla düet yapan güçlü latin vokalleri arasında yer aldı. Albümdeki "The way you look tonight" adlı şarkıyı Today Show ve Katie Couric's Show'da beraber canlı olarak seslendirdiler. 21 Eylül 2012 tarihinde, Habítame siempre albümünün yayımlanmasına günler kala, Thalía New York'ta bulunan Hammerstein Ballroom özel bir konser vererek albümünü tanıttı. 8 Ekim 2012 tarihinde, albümün ilk single çalışması Manías yayımlanmıştır. 19 Kasım 2012 tarihinde yayımlanan "Habítame siempre" isimli 11. stüdyo albümünde Robbie Williams, Michael Bublé, Prens Royce ve Gilberto Santa Rosa gibi birçok ünlü isimle yaptığı düetlerden oluşan şarkılar yer almaktadır. Albüm, izleyicilerine sunulduğu andan itibaren büyük beğeni toplamış, albüm hakkında olumlu eleştiriler yapılmıştır. Thalia'nın 12. Stüdyo albümü olan Amore Mio Sony Music Latin etiketi ile piyasaya sunulmuştur. Albümde çok farklı bir Thalia ile karşılaşıyoruz. Bu albümle Thalia özlenen latin soundlarına geri dönerek hayranlarının beklentilerini boşa çıkarmamıştır. Albüm 2 veresiyon olarak yayınlanmış 'Standart' Ve 'Deluxe' olmak üzere. Albüm 4 kasımda piyasaya sunulmuş ve ilk single olarak "Por Lo Que Reste De Vida" seçilmiş ve 9 Eylül de dinleyicilerine sunulmuştur. Albüm yayınlandığı günden itibaren çok büyük bir etki yaratmıştır. ünlü dijital müzik indirme sitesi İtunes'te yayınlandığı anda Japonya, Meksika, Brezilya, Venezuela, Arjantin ve Kosta Rika başta olmak üzere 10'a yakın ülkede #1 numaraya yükseldi. Albüm Amerika'da da büyük başarılar elde etti. Billboard Top Latin Albums Ve Billboard Pop Latin Albums gibi latin müziğinin kalbi sayılan listelerde #1 numara olma başarısını gösterdi. Bunun yanı sıra Türkiye, Yunanistan, Lübnan, Romanya ve İspanya gibi ülkelerde önemli etkiler yaratmıştır. Latin müziğin Kraliçesi olarak adlandırılan Thalia, 2015 yılının Ocak ayında müzik, sinema, yazarlık, radyo programı yapımcısı, şarkı yazarlığı gibi mesleklere bir yenisini daha ekledi. Moda tasarımcılığıda yapan Thalia Amerika'nın en ünlü kadın giyim markası olarak kabul edilen Macy ile bir anlaşma imzalamış ve kendi tasarımı olan kıyafetleri yakın bir zaman da dünya çapındaki hayranlarının beğenisine sunacağını açıklamıştır. Thalia 21 Ocak 2015 tarihinde Facebook üzerinden canlı bir moda show yaparak bir ilke imza atmıştır. Meksika asılı şarkıcı, yazar ve oyuncu Thalia, henüz 9 yaşındayken başladığı kariyerine kazandığı birbiri ardına başarılarla tüm dünyanın tanıdığı bir isim olarak devam etti. Liste başı şarkılar, milyonlar satan albümlerin yanı sıra Latin Billboard ödülü sahibi de olan sanatçı, 13. stüdyo albümü “Latina” ile müzikseverlerin karşısına çıktı. Sevilen sanatçı Thalia, “Latina” albümü için Maluma, Silvestre Dangond, De La Ghetto, OMI, Jacob Forever ve Chiky Bom Bom "La Pantera" gibi pek çok başarılı isimle bir araya geldi. Toplam 13 şarkıdan oluşan albümde, Thalia’nın Maluma ile seslendirdiği “Desde Esa Noche” “Vuélveme a Querer” şarkılarının yanı sıra “Frutas (feat. Chiky Bom Bom "La Pantera")”, “Todo (Poso Se Thelo) (feat. OMI & Jacob Forever)” ve "La Movidita" şarkıları da dikkat çeken şarkılar arasında yer alıyor. Latina sanatçıya latin müziğinin en önemli ödüllerinden birisi olan Premio Lo Nuestro ödül töreninde 'Yılın En İyi Kadın Şarkıcısı' ödülünü getirdi. Ayrıca Billboard Müzik Ödüllerine Skakira, Jennifer Lopez ve Becky G ile birlikte Yılın Kadın Pop Sanatçısı ödüllerinde adaylık ve Youtube'da 'Desde Esa Noche' ile 2016 yılının en çok izlenen live performans videosu gibi birçok başarıya imza attı. Jennifer Lopez ve Marc Anthony nin prodüktörlüğünü yapan Sergio George ile yeni albümü için çalışmalara başlayan Thalia'nın bir sonraki albümü 2018 yılının sonlarında yayınlanacaktır. Thalia son başarısı Latina’dan sonra 2018 yılında Valiente albümünü piyasaya sürmüştür. Albüm Billboard listelerinde 1 numaraya kadar yükselmiştir. Albümden çıkan ilk single No Me Acuerdo 1 milyarı geçen izlenme sayısı ile Youtube’da 2018 yılının en çok izlenen 6. Müzik videosu olmuştur. Albümden çıkan single'lar Lento ve Lindo Pero Bruto ise 100 milyon stream barajını geçerek Valiente albümünün Thalia’nın en başarılı albümlerinden birisi olmasını sağlamıştır. 2019 yılında Latin Grammy’lerde Onur Ödülü alan sanatçı ayrıca bu albümle birlikte 20 ülkede 1 numara olmuş ve 45 ülkede müzik listelerine girmeyi başarmıştır. Sanatçı 2020 yılında piyasaya sürecek albümünün hazırlıklarını sürdürmektedir. Led Zeppelin (albüm) Led Zeppelin, ("Led Zeppelin I" olarak da bilinir, çünkü ilk dört albümleri I,II,III,IV olarak isimlendirilmiştir) 1968 Ekiminde Londra'da Olympic Studios'ta kaydedilmiştir ve ABD'de Atlantic Records tarafından 12 Ocak 1969'ta, 31 Mart 1969'da da İngiltere'de yayınlanmıştır. Grubun dört üyesinin de katkıları vardır ve albüm, grubun blues ve rock karışımı bir tarza sahiptir. İlk albümün kötü yorumlar almasına rağmen, albümün satışları gayet iyidi. Rolling Stone dergisinin hazırladığı Tüm Zamanların En İyi 500 Albümü listesinde 29. sırada yer almıştır. 1968 yılının Ağustos ayında, İngiliz rock grubu The Yardbirds tamamen dağılmıştı. Grubun geriye tek kalan üyesi gitarist Jimmy Page'di ve Jimmy Page grubun isim ve İskandinavya'daki sözleşmeli birkaç konserlerle ilgili hakları vardı. Ve Jimmy Page de yeni grubu için, basist John Paul Jones'ı, vokal Robert Plant'i ve baterist John Bonham'ı topladı. 1968 yılının Eylül süresince, grup İskandinavya'da "The New Yardbirds" ismiyle tur düzenledi. Birkaç eski Yardbirds şarkısı ve yeni "Communication Breakdown" ,"I Can't Quit You Baby" , " You Shook Me", "Babe I'm Gonna Leave you" ve "How Many More Times" parçalarını sahneledi. İngiltere'ye döndüklerinden bir ay sonra, 1968 yılının Ekim ayında, Jimmy Page grubun ismini Led Zeppelin olarak değiştirdi ve grup Olympic Studios ile Londra'da çıkış albümlerini kaydetmek için anlaştı. Jessica Alba Jessica Marie Alba (d. 28 Nisan 1981), Altın Küre'ye aday gösterilmiş Amerikalı oyuncu. "Dark Angel", "Günah Şehri", "Fantastik Dörtlü" ve "Maviliklere Doğru", "Good Luck Chuck" gibi yapımlarda rol aldı. Maksim dergisinin "Hot 100", Askmens.com sitesinin "99 En Fazla Beğenilen Kadın" ve FHM'in 2007'de yaptığı "Yeryüzündeki En Seksi Kadınlar" listelerinde bir numara oldu. Oyunculuk kariyerinde birçok önemli ödül kazanmıştır Alba; Pomona, Kaliforniya'da doğdu. Annesi Catherine, Danimarka ve Fransız-Kanada kökenlidir. Babası Mark Alba ise anne ve babası Kaliforniya'da doğmasına rağmen Meksikalıdır. Jessica Alba'nın anne ve babası henüz çok gençken evlendiler. Annesinin babası olan dedesi, Amerikan ordusunda denizcilik yapmış ve II. Dünya Savaşı'nda da Pasifik okyanusunda görev almıştır. Alba, erkek kardeşi Joshua ile beraber büyükannesi ve dedesi tarafından büyütüldü. Kardeşi Joshua, Alba'nın rol aldığı Dark Angel adlı dizinin son bölümünde yer aldı. Jessica Alba on yedi yaşına kadar büyük annesi ve dedesinin yanında yaşadı. Babasının hava kuvvetlerinde olması nedeniyle aile birçok kere taşındı. Taşındıkları yerler arasında Mississippi ve Teksas gibi eyaletler vardır. Fakat yine en sonunda Kaliforniya'ya geri döndü. Alba'nın ilk yılları hep hastalıklar ile sürdü. Çocukluk yıllarında iki kez akciğerlerinden, bir kez apandistinden ve bir kez de bademcikleinde oluşan bir kistten dolayı sorun yaşadı. Çocukken okuldaki diğer çocuklardan izole yaşadığını iddia etmesinin nedeni de çok sık hastaneye yatmasına bağlamaktadır. Bu yüzden de kimsenin onu arkadaş olarak tanıma fırsatı bulamadığını da eklemektedir. Alba beş yaşında iken oyunculuğa ilgisini göstermeye başladı. İlk oyunculuk deneyimini on iki yaşında, bir oyunculuk ajansına kaydolmasından dokuz ay sonra yaşadı. İlk film deneyinimini "Gail" adlı küçük bir rolle 1994 yapımı Camp Nowhere adlı film ile yaşadı.Önceleri bu filmde iki haftalık bir rol için düşünülse de, filmde yer alan oyunculerden birinin ayrılması üzerine iki ay kadar bu film setinde çalıştı. Alba çocukken Nintendo ve J.C.Penney'in iki adet reklamında oynadı. Ardından iki adet kısa filmde yer aldı.1994 yılında "Jessica" rolüyle Nickelodeon'da yayınlanan "The Secret World of Alex Mack" adlı dizinin üç bölümünde boy gösterdi. 1995 yılında Flipper dizisinin ilk iki sezonunda "Maya" rolüyle izleyenlerin karşısına çıktı. Annesinin cankurtaran olması nedeniyle yüzmeyi yürümesinden bile önce öğrendiği için bu yeteneğinden, dizi çekiminde bu yeteneğinden bol bol yararlanıldı. Dizi çekimleri Avustralya'da yapıldı. Ayrıca, Jessica Alba sertifikalı bir aletli su altı dalıcısıdır. 1998 yılında da Alba bazı dizilerde görünmeye devam etti. Drama türünde olan Steven Bochco'da "Melissa Hauer" rolüyle Brooklyn South adlı bölümde oynadı. Yine aynı yıl "Beverly Hills, 90210" dizisinde Leanne karakterini iki bölüm boyunca,"The Love Boat: The Next Wave" dizisinde de "Layla" karakterini canlandırdı. 1999 yılında Randy Quaid ile beraber başrolünü paylaştığı "P.U.N.K.S." adlı filmde yer aldı.Alba, liseden mezun olduktan sonra Atlantic Theater Company'de William H. Macy ve eşi Felicity Huffman'dan oyunculuk dersleri aldı. (Atlantic Theater Company Pulitzer ödüllü senaryo yazarı ve yönetmen olan David Mamet'in kurduğu bir oyunculuk okuludur.) Alba, 1999 yılında Drew Barrymore'un başrolünü oynadığı bir lise filmi olan "Never Been Kissed" isimli filmde oynayarak Hollywood'un ilgisini çekti. Ardından yer aldığı komedi-korku türündeki bir film olan "Idle Hands"de Devon Sawa ile karşılıklı oynayarak dikkatleri üstüne çekmeye devam etti. Fakat, film sektöründeki en büyük parlamasını, James Cameron'ın yönettiği Dark Angel adlı dizi ile yaptı.Dizide Alba, Max Guevara adlı genetik özellikleri değiştirilmiş bir süper askeri canlandırmaktaydı. Amerikan, Fox adlı televizyon kanalının yayınladığı dizinin,2000-2002 yılları arasında iki sezonu yayınlandı ve sonra bitti. Alba,ayrıca İtalyan Pop Müzisyeni Nek 'in 2000 yılında yayımladığı Ci Sei Tu şarkısına ait video klibinde de rol almıştır. Alba'nın yer aldığı en önemli filmler bir dansçı ve aynı zamanda dans koreografını canlandırdığı Honey,dansçı Nancy Callahan'ı canlandırdığı Sin City ve Marvel'in bir çizgi romanı olan Fantastik Dörtlü'nün sinemaya uyarlandığı Fantastik Dörtlü filmleridir. Alba Fantastik Dörtlü'de Görünmez Kadın, Sue Storm rolü için sarı peruk ve mavi lens kullanmıştır. Ayrıca 2006 MTV Film Ödülleri'nde (MTV Movie Awards) King Kong, Görevimiz Tehlike 3, Da Vinci Şifresi gibi filmler ile ilgili komedi türünde skeçlerde oynadı. Şu anda planlanma aşamasında olan yapımları arasında The Eye and Sisters filmi vardır. "İyi Şanslar Chuck" filminde başarıyla rol almıştır. 2006 yılında "Askmens.com" sitesinde "Yeryüzündeki En Güzel 99 Kadın" listesinde oylama sonucu birinci seçildi . 2007 yılında Maxim dergisinin yine en güzel kadinlar ile ilgili yüz kişinin olduğu bir listede Lindsay Lohan'ın ardından ikinci seçildi . "GQ" ve "In Style" dergilerinin de 2007 Haziran sayılarında dergi kapağı oldu. Aynı yıl FHM'in sekiz milyon kişinin oy kullanması sonucu oluşturduğu listede "2007 Yılının En Güzel Kadını" seçildi . Alba'nın popüler kültürde çok başarılı bir yeri vardır. Buna kanıt olarak, "TEen Choice" ödüllerinde 2001 yılında "En İyi Kadın Oyuncu Ödülü" dalında Dark Angel'da oynadığı rol ile aldığı ödül gösterilebilir. Ayrıca başarılarının arasında Maxim dergisinin "En Güzel 100 Kadın" listelerinde 2003, 2004, 2005, 2006, ve 2007 yıllarında olmak üzere toplam beş kez yer alması da örnek gösterilebilir. 2006 yılında MTV Sinema Ödülleri'nde En Seksi Performans dalında "Sin City" filmindeki"Nancy Calahan" rolü ona bu ödülü kazandırdı. 2007 yılında da aynı şekilde "Spike TV Guys" tarafından aynı konuda bir ödül kazandı. 2006 yılında Playboy dergisi tarafından Mart ayının dergi kapağına koyulması ve "Yılın En Seksi Kadını" seçilmesi sonucu Alba, bu dergiye dava açtı. Çünkü dergi, Alba'nın Maviliklere Doğru filminin afişi için verdiği pozu kullanmış ve kullanırken de Jessica Alba'dan izin almamıştı. Alba'nın bu çıplak içeren pozunun izinsiz kullanlması sonucu açılan dava, Alba tarafların anlaşması sonucu geri çekildi. Bunun nedeni de derginin sahibi olan Hugh Hefner'ın Alba'dan kişisel olarak özür dilemesi oldu. Hefner, bunun karşılığında özür niteliğinde Alba'nın desteklediği iki hayır kurumuna yüksek miktarlarda bağış yaptı. Alba, toplum tarafından sürekli bir seks idolü olarak anılmasını sevmedğini sık sık ifade etmektedir.Bunu "Her nasılsa Natalie Portman hiçbir zaman böyle bu tür şeyle ile anılmıyor" diyerek bir röportajında yakınmıştır. Ayrıca Alba, sadece oyunculuğu ile ön plana çıkmak istediğini, ciddi bir oyuncu olarak anılmak istediğini ve bunun için de daha fazla projede yer almak zorunda olduğunu ve artık yer aldığı yapımlarda daha seçici olması gerektiğini de bir röportajında dile getirmiştir. Alba, birçok hayır kurumuna üyedir ve bunlara katkıda bulunmaktadır. Bu kurumlar arasında; "Clothes Off Our Back", "Habitat for Humanity", "National Center for Missing and Exploited Children", "Project HOME", "RADD, Revlon Run/Walk for Women", "SOS Children Villages", "Soles4Souls and Step up". Bu kurumlar kadın sorunları, çocuklar, çevre kirliliği konularında aktif olan kuruluşlardır. 2002'de aktör William DeMeo ile flört etmiş ancak 2003'te ayrılmışlardır. Ayrılık sebebi olarak Jessica Alba, DeMeo'yla anlaşarak ayrıldıklarını söylemiştir. 2004 yılından beri aktör Michael Warren'ın oğlu Cash Warren ile birlikte olan Jessica, Cash'le 2004 yılında Fantastic Four filminin çekimlerinde tanışmıştır. Çift 19 Mayıs 2008 tarihinde belediye binasında sade bir törenle dünyaevine girmiştir. Ve 7 Haziran 2008 tarihinde çiftin kız çocukları Honor Marie Warren dünyaya gelmiştir. 13 Ağustos 2011'de Haven Garner Warren isimli ikinci kızını dünyaya getirmiştir. Teen Choice Ödülleri ALMA Ödülleri Satürn Ödülleri Altın Ahududu Ödülleri DVD Exclusive Ödülleri Altın Küre Ödülleri Dosyan Foundation Ödülleri Young Artist Awards TV Land Ödülleri TV Guide Ödülleri Spike TV Guys' Choice Ödülleri Genç Hollywood Yıldızları Ödülleri YoungStar Ödülleri Belkıs Saba Melikesi Belkıs (Habeşçe: Nigist Saba), günümüz Habeşistan (Etiyopya) veya Yemen'inin olduğu topraklarda hüküm sürdüğü farz