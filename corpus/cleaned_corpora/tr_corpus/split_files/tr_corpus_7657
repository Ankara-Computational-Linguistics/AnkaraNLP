canlandırdığı "Cenk" karakteridir. Ortaokulu Özel Doğuş Koleji, Liseyi de Özel Atacan Koleji'nde tamamladı. İlk olarak İstanbul Üniversitesi Rus Dili ve Edebiyatı bölümünü okudu. Daha sonra Beykent Üniversitesi Sahne ve Gösteri Sanatları Yönetimi Bölümünde eğitim almıştır. Sedat YeÅŸilkaya Sedat Yeşilkaya (d. 10 Haziran 1980, İstanbul), Türk eski futbolcu ve menajer. Futbola Vefa altyapısında başlayan Sedat Yeşilkaya, burada dokuz sene oynadıktan sonra Galatasaray altyapısına transfer oldu. 2000 senesinde profesyonelliğe geçiş sözleşmesi imzaladi ve a takım yükseldi. Burada forma şansı bulamadı ve bir sezon sonra Yıldırım Bosnaspor'ya transfer oldu. Daha sonra birçok Süper Lig ve 1. Lig ekiplerinde oynadı. 2010-11 sezonunda Sivasspor'da oynadı. Burada ilk 11'e girmekte zorlandı ve sezonun ara transfer döneminde takımdan ayrılabileceği açıklandı. Bunun üzerine sezonun ara transfer döneminde 2. Lig ekiplerinden Konya Şekerspor'a transfer oldu. Yarım sezon burada forma giydi ve 2011-12 sezonunun yaz transfer döneminde Şanlıurfaspor'a geçti. 2014 yılında Eyüpspor forması giyen Yeşilkaya, Mayıs 2014'te futbolu bıraktı ve menajer oldu. 1 kez Türkiye A-2 millî takımına çağrılan Sedat Yeşilkaya, bu karşılaşmada forma şansı bulamadı. Ali Sevimli Ali Sevimli (d. 15 Haziran 1991, Niğde) Türk futbolcudur. Sivasspor'da oynamaktadir. Futbola Niğde Belediyespor'unn altyapısında başladı ve ardından 2006 senesinde Sivasspor ile profesyonel mukavele imzalayarak Sivasspor altyapısına transfer oldu. 2010-11 sezonuna kadar altyapı ve A2 takımlarında görev aldı. 2010-11 sezonundan A2 takımda görev oynasa'da a takıma alındı. Connecticut'ta eÅŸcinsel evlilik 12 Kasım 2008 tarihinde Connecticut eyâleti, Massachusetts ile eşcinsel evliliğin yer almasına izin veren iki Amerika Birleşik Devletleri'nin eyaletlerinden bir tanesi oldu. Bu karar, Mart 2008'de hemcins çiftlerin evlilik hakkına sahip olmalarını gerektiğini hükmeden Connecticut Yüksek Mahkemesi tarafından emredildi. Connecticut aslında eşcinsel evliliği yasallaştıran üçüncü ABD eyaleti (ikincisi Maine), fakat bu kararın sonradan feshedilmediği ikinci eyalettir. Connecticut Halk Sağlık Bakanlığı'na göre Kasım 2008 ile Ekim 2009'un arasında 17.000'den fazla eşcinsel çift evlenmişti. Coşkun Taş Coşkun Taş (d. 23 Nisan 1935, Aydın), eski Türk millî futbolcudur. 1954 FIFA Dünya Kupası'na katılan kadroda yer aldı. Coşkun Taş, 1935'te Aydın'da dünyaya geldi. Babası I. Dünya Savaşı sırasında Almanya'ya eğitim almaya gitmiş ve bir gözünü kaybetmişti. Futbola, yerel takım Aydınspor'da başladı. 1952'de 18 yaşındayken İstanbul'a üniversite okumaya geldi. Burada Beşiktaş'a transfer oldu. 1953-54 sezonunda İstanbul Profesyonel Ligi şampiyonluğunda takımda yer aldı. Bu performansı ile millî takıma da yükseldi. 1956-57 sezonunda Federasyon Kupası'nı kazanan kadroda yer aldı. Eleme maçlarında bir de gol attı. 1957-58'de bu kupayı bir kez daha kazandılar. İki maç olarak oynanan final karşılaşmasının ikinci maçında Galatasaray'a attığı golle Beşiktaş kupayı kazandı. Böylece, sonraki sezon Beşiktaş tarihinde ilk kez Avrupa maçlarına çıktı. Beşiktaş'ın ilk Avrupa maçında Real Madrid karşısında ilk 11'de sahaya çıktı ve 90 dakikada sahada kaldı ancak Beşiktaş 2-0 yenildi. İstanbul'da oynanan rövanş maçında ise Taş'ın yerine Recep Adanır forma giydi. 1959'da ilk kez düzenlenen Millî Lig'de Beşiktaş formasını 6 maçta giydi. 1959'da Taş, Almanca öğrenmek ve Köln şehrinde çıkan "Kicker" adlı spor dergisinde çalışmak için Almanya'ya gitmeye karar verdi. Orada futbolculuğa devam etmek için 1. FC Köln takımının başkanı Franz Kremer'a bir mektup yazdı. Kremer, çağrıya olumlu cevap verince Taş, Almanya'ya transfer oldu. İlk sezonunda Batı ligi olan Oberliga West şampiyonu oldular. Böylece Almanya şampiyonasına katıldılar. Finalde 6 maçın hepsinde oynayıp 3 gol kaydetti ve final maçına çıkma hakkı kazandılar. Ancak sürpriz bir şekilde ilk 11'de yer almadı. Taş'ın yerine 20 yaşında ve altyapıdan gelen Karl-Heinz Thielen forma giydi. Köln, başabaş giden maçta Hamburger SV'ye 3-2 kaybedip Almanya ikincisi oldu. Daha sonra teknik direktör Oswald Pfau, takım yönetiminin Almanya finaline tamamen Almanlar'dan oluşan bir kadroya çıkmak istediğini Taş'a belirtti. Bu olay Taş'ın performansını olumsuz etkiledi ve sonraki sezon takımdaki yerini kaybetti. Sonraki sezon Köln, Batı liginde yine birinci olsa da Almanya finallerinde başarı sağlayamadı. Köln'de Spor Akademisi'nde eğitim alan Taş, Köln'den ayrılmak istemediği için Bonn ekiplerinden Bonner FV'e transfer oldu ancak bir sezon sonrasında artık futbol oynamak istemediğini fark etti ve futbolu bıraktı. Futbolu bıraktıktan sonra Köln'deki Ford fabrikasında çalışmaya başlayan Taş, hala Köln'de yaşamaktadir ve Alman vatandaşlığına da sahiptir. 14 Mart 1954'te BJK İnönü Stadyumu'nda İspanya ile oynanan 1954 FIFA Dünya Kupası eleme maçlarının ikincisinde ilk kez Türkiye millî futbol takımı formasını giydi. Maçı Türkiye 1-0 kazandı ve ilk maçı kaybettiği için üçüncü bir play-off maçı oynanmasına karar verildi. Taş play-off maçında da forma giydi. Takımlar 2-2 berabere kalıp uzatmalarda da gol gelmeyince çekilen kura sonucu Türkiye tarihinde ilk kez Dünya Kupası'na katılmaya hak kazandı. Sandro Puppo'nun hazırladığı Türkiye kadrosunda Coşkun Taş, Ahmet Berman ile Beşiktaş'ı temsil eden iki futbolcudan biri oldu. Taş, ilk iki maçta forma giydi. Federal Almanya ile oynanan play-off maçında ise forma giydi ancak Türkiye maçı 7-2 kabetti. Bu maç Taş'ın oynadığı son millî maç oldu. 1970-71 sezonunda altıncı seviye olan Verbandsliga'da mücadele eden TuS Lindlar takımının başına geçti ancak başarılı olamadı. 1971'in Mart ayında Köln takımlarından Viktoria Köln'ün başına geçti ve bir süre bu takımı yönetti. Kaykay tahtasÄ± Kaykay tahtası, kaykayın gövdesini şekillendirir ve ayakta duracak alanı oluşturur. Kaykaycının ayağına daha çok sürtünme oluşturarak ayağının altından kolayca kaymasını önlemek için kendinden yapışkanlı zımpara ile kaplanır. İlk tahtalar sahipleri tarafından elle şekillendirilmiş olan masa üstü, raf vb. mobilya parçalarından yapılmıştır. Önceleri düz olan bu parçalara sonradan bazı bölgelerde eğim verilerek yeni şekiller oluşturulmuştur. Çoğu tahta 7 kat çapraz iliştirilmiş Kanada akça ağacından yapılmıştır. Zaman zaman tahtanın yapımında fiberglas, bambu, karbon lifi gibi daha egzotik maddeler tahtayı daha sağlamlaştırmak, hafifletmek ve performansını artırmak amacıyla hammaddesine eklenir. Genelde tahtalar 19 ila 20,5 cm genişliktedir. Bir tahtanın genişliği onu kullanacak olan kişinin kişisel tercihine bağlıdır. Çoğu kimse sokak tarzı kayış için 19 ila 20,5 cm, rampada kaymak için ise daha geniş tahtaları tercih eder. Kaykay tahtaları genelde 71 ila 84 cm uzunluktadır. Longboard diye isimlendirilen kaykay modellerinin ise daha uzun tahtaları vardır. "Old school" tahtalar (1970'ler - 1980'lerde yapılanlar ve onları günümüzde taklit eden modern tahtalar) genellikle daha geniştir ve sadece tek kuyruk kısımları vardır. 1970'lerdeki modeller çok az veya hiç konkava sahipken 1980'lerdeki modelleri daha derin konkavlara ve daha kullanışlı kuyruklara sahiptir. Çoğu tahta burun ve kuyruk kısmındaki gövde kısmında içbükeydir. İçbükey tahtalarda kenarların üst tarafı (kaykaycının bastığı yer) çukurdur. Bu çukurluk, ayakların tahtayı daha kolay kontrol etmesini ve esnekliği artırarak tahtanın daha sağlam olmasını sağlar. Marmara Üniversitesi Hukuk Fakültesi Marmara Üniversitesi Hukuk Fakültesi İstanbul'da bulunan Marmara Üniversitesi'ne bağlı olarak kurulan hukuk fakültesidir. 1982 tarihinde Türkiye'deki dördüncü hukuk fakültesi olarak öğretime başladı. Devlet üniversiteleri arasında, 2010 - 2011 ÖSYS taban puanlarına göre, en yüksek puanla öğrenci alan 5. hukuk fakültesidir. Fakültenin dekanı Prof.Dr. Serap Helvacı' dır 1984 yılından bu yana öğretim faaliyetini sürdürdüğü Haydarpaşa Kampüsü'ndeki 1903 tarihinde inşa edilen Haydarpaşa binasını, Eczacılık Fakültesi, hemşirelik Yüksekokulu ve sinema - televizyon bölümü ile paylaşmaktaydı. 2019-2020 Eğitim öğretim yolu itibarıyla Marmara Üniversitesi Göztepe Kampüsüne taşınmıştır. Barolar Birliğinin yaptığı sıralamaya göre Türkiye’de ki en iyi 3. Hukuk Fakültesidir. Fakültede görevli 28 Profesör , 8 Doçent ve 29 Yardımcı Doçent olmak üzere toplam 65 öğretim üyesi bulunmaktadır. Fakülte 2015 yılı Yükseköğretim Kurulu verilerine göre 1. eğitimde 2477, 2. eğitimde 1968 olmak üzere toplam 4445 öğrenciye eğitim vermektedir. 2015 yılında çıkarılan kanun ile Haydarpaşa kampüsü, Sağlık Bilimleri Üniversitesine devredilmiştir. 20 Temmuz 1982 tarihinde, 41 sayılı Yükseköğretim Kurumları Teşkilatı Hakkında Kanun Hükmünde Kararname ve anılan Kararnameyi yasalaştıran 2809 Sayılı Kanun ile kurulan Hukuk Fakültesi, 3 Kasım 1982 tarihinde öğretime Göztepe Kampüsü'nde başlamış, 1984 yılında Haydarpaşa Kampüsü'ne taşınmıştır. Fakültenin kurucu dekanı Prof. Dr. Ergun Önen’dir. Fakülte 3 bölüm, 17 anabilim dalından oluşmaktadır. Bölüm Başkanı Prof. Dr. Mehmet AKMAN'dır. Bölüm Başkanı Prof.Dr. Osman Gökhan ANTALYA'dır. Uçurtma sörfü Uçurtma sörfü, uçurtmayla sağlanan rüzgâr gücünün çekmesi ile, board üzerinde yapılan spor. 1950-1951 Bağdat bombalamaları 1950-1951 Bağdat bombalamaları, Nisan 1950 ile Haziran 1951 arasında Bağdat, Irak'ta Yahudiler hedef alınarak yapılan bombalamalardır. Bu olaylar canlanmaya başladığı zaman Irak yetkilileri 28 Yahudi ve 9 Arabı casusluk ve yasadışı yollarla silah edinme sebepleriyle tutukladı. Bu saldırıların sorumluları kim olduğu konusundaki görüşler önemli ölçüde tartışmaya sebep olmaktadır. Bazı tarihçiler bunun anti-Yahudi Arap radikallerin yaptığını savunurken diğerleri bunun Irak Yahudilerini İsrail'e göç etmeye teşvik etmek için radikal Siyonist yeraltı hareketi tarafından yapıldığını savunur. Şüpheli Irak Yahudilerinden 2'si idama, biri ömür boyu hapse ve 17'si uzun süreli hapis cezalarına çarptırıldı. İsrail'e yapılan toplu göçlerden önce Irak'ta 140,000 Yahudi yaşamaktaydı. Çoğu Bağdat'ta yaşıyordu ve şehir nüfusunun altıda birini oluşturuyordu. Ayrıca, önemli derecede Yahudi nüfusu Basra ve Musul'da da yaşamaktaydı. Irak Yahudileri, dünyanın en eski Yahudi cemaatlerinden birini ve tarihi açıdan en kayda değer cemaati oluşturmaktaydı. 1936'da Irak'taki Yahudiler arasındaki güvensizlik hissi artmaya başladı. Pan-Arabizm'in yükselişe geçişi, Nazizm yanlısı Kral Faysal'ın ikinci hükûmet dönemiyle örtüşüyordu. 1941'de Nazi yanlısı Raşid Ali Geylani yenilince askerleri ve polisleri, Arap halkın desteğiyle Farhud olaylarını başlattı. Sonradan hükûmet komisyonunun sunduğu rapora göre 180 Yahudi öldürüldü, 240'ı yaralandı, 586 Yahudi işyeri yağmalandı ve 99 Yahudi evi yakıldı. 1948 yazında, Irak hükûmeti Siyonizmi idam gerektiren suç sayıp Yahudileri devlet görevlerinden kovdu. Bağdat Yahudisi Sasson Somekh'in otobiyografisinde bu sözler aktarılmıştır: Irak Yahudileri arasında iki nehir arasındaki topraklarda günlerinin sayılı olduğu hissine rağmen 1946 veya 1947'ye kadar dış göçler seyrekti. 1948'de Filistin'de savaş patlak verdikten sonra çoğu kamu görevlisi işlerinden kovuldu. Ticaret önemli derecede azaldı ve silinmek üzere olan Farhud anıları tekrar canlandı. Yazdıklarına göre, bu sırada "Yüzlerce Yahudi... bazısı gerçek bazısı hayali olan Siyonist ve Komünist aktiviteler sebebiyle uzun süre hapis cezasına çarptırıldılar." Elie Kedourie'nin yazdıklarına göre, saygı değer Yahudi bir iş adamı olan Şefik Ades'in göstermelik duruşmasının ardından Basra'da asılmasıyla Irak Yahudileri kanunlar tarafından korunmadıklarını ve Irak adalet sistemiyle halk arasında bir fark olmadığını anladılar. 1949'a kadar yeraltı Irak Siyonistleri her ay 1000 Yahudinin kaçmasına olanak sağladı. Mart 1950'de Irak bir yasa çıkarıp ülkeden çıkan Yahudilerin vatandaşlıklarını ellerinden aldı. Kanunun çıkmasının arkasındaki itici güç hem ekonomikti (Yahudilerin arkada bıraktığı mal varlıkları devlet hazinesine aktarıldı) hem de "sorunlu" azınlığın ülkeden ayrılması ülke için iyi olacağı hissiydi. Başta, İsrail bu kadar yeni göçmeni karşılayabilme konusunda çekimserdi fakat Mart 1951'de Ezra ve Nehemya Operasyonu düzenleyip Yahudileri havayoluyla İsrail'e taşıdı. İsrailli tarihçi Moşe Gat, saldırıların radikal Araplar tarafından yapıldığına inanmakta olup ve bombalamalarla göçler arasında çok az bir bağ gördüğünü belirtmektedir. Gat, yazısında, Yahudilerin vatandaşlıktan çıkmak için acele etmelerinin sebebini bu sürecin Mart 1951'de biteceğinin bilinmesine bağlar. Ayrıca malvarlığını dondurma kanunu ve anti-Yahudi rahatsızlıkların cemaatte geniş çaplı bir pogrom yapılma ihtimali korkusu yarattığını dile getirmiştir. Gat'a göre, hali hazırda Yahudi göçüyle başa çıkmaya çalışan İsrail'in bu olaylara karışma ihtimali yoktur. Gat ayrıca bomba atmakla suçlanan Yahudilerin gerçekte suçlu olduğuna dair şüphe duymaktadır. Anti-Yahudi görüşleri olan Irak ordu yetkilisi saldırıları nedeniyle tutuklandı fakat hüküm giymedi, evinde bulunan patlayıcı maddeler sinagoga yapılan saldırıda kullanılan maddelerle aynıydı. 1950-1951 bombalamaları uzun süren anti-Yahudi olayların ardından gerçekleşti fakat davacılar tek bir görgü tanığı bile sunamadı. Şalom Salah yapılan işkenceler sonunda mahkemede "suçunu itiraf etti". Gat, suçun faillerinin anti-Yahudi görüşleri olan İstiklal Partisi üyeleri olduğuna inanmaktadır. Tarihçi Esther Meir-Glitzenstein, "Zionism in an Arab Country: Jews in Iraq in the 1940s" () isimli kitabında Yahudilere yapılan suçlamaların "çeşitli sebeplerden dolayı asılsız" olduğunu belirtmiştir. Binlerce Irak Yahudisi ülkeden ayrılmak için kayıt olmuştu. Esther'e göre, Irak hükümetinin yaptığı tutuklamalar Yahudileri bırakmayarak "İsrail'e yardım" etmeme taktiklerinin bir parçasıydı. "Filistinli Araplar, İsrail'in söylemiş olduğu 'antisemitizm, ayrımcılık, zulüm ve kovulmalar nedeniyle Yahudilerin İslam ülkelerinde hayatta kalmaları mümkün değildir' iddialarına karşı olarak olayların İsrail terörizmi olduğuna inanmaktadır." Filistinli tarihçi Abbas Şiblak, saldırıların, Yahudilerin İsrail'e gönderilmesi için Siyonist aktivistler tarafından gerçekleştirildiğine inanmaktadır. Şiblak ayrıca, saldırıların amacının Irak-ABD ilişkilerini zedelemek olduğunu düşünüp "Mart 1951'deki ABD Temsilciliği Danışma Bürosuna yapılan saldırı muhtemelen Iraklıları Amerika karşıtı gösterip Siyonist amaçlarına ABD'de destek bulmak için yapılmıştır" demiştir. Anti-Siyonist Irak Yahudisi yazar Naim Giladi'ye göre bombalamalar "Siyonist ajanlar tarafından Yahudiler arasında korku yaratılıp İsrail'e göçü sağlanmaları için" yapılmıştır. Bu teori aynı zamanda Uri Avnery ve Marion Wolfsohn tarafından da paylaşılmıştır. Giladi'nin iddiasına göre, eski kıdemli CIA görevlisi Wilbur Crane Eveland'ın "Ropes of Sand" kitabında da aynı fikir destek görmektedir. Irak yetkililerinden alınıp ABD elçiliğiyle paylaşılan bilgilerden alındığı düşünülen verilerle Eveland, kitabında "Iraklıları anti-Amerikan gösterme ve Yahudileri terörize etmek için ABD Danışma Hizmetleri kütüphanesi ve sinagog bombalama eylemleri Siyonistler tarafından tezgahlanmıştır. Kısa bir zaman sonra Yahudileri İsrail'e göç etmeye çağıran broşürler görünmeye başlandı... dünyanın çoğu Iraklı Yahudilerin Arap terörizmi yüzünden kaçtığına, amaçları İsrail nüfusunu arttırmak olan Siyonistlerce 'kurtarıldığına' inandı." diye yazmıştır. Bağdat'taki İngiliz elçiliği, bombalamaların Siyonist aktivistler tarafından Irak Yahudilerinin durumunun tehlikeli olduğunu göstermek ve İsrail devletinin göç sürecinde daha etkili olması için yapıldığını bildirdi. Elçilik tarafından yapılan bir başka açıklamada da, durumları iyi olan ve Irak'ta kalmak isteyen Yahudilerin fikirlerini değiştirmek için yapılmıştı. Arthur Neslen'in yakın zamanda çıkan "Occupied Minds" () kitabında, bombalama eylemlerinden suçlanan Yehuda Tajar ile bir görüşme aktarıldı. Tajar, eski Mossad ajanı Beit-Halahmi'nin dul eşiyle yaptığı konuşmayı anlattı. Bu diyaloga göre Beit-Halahmi'nin eşi, kocasının, tutuklanan meslektaşlarının suçluluğu üzerinde şüphe etkisi yaratmak için, kendi inisiyatifiyle, İsrail'in emri olmadan, saldırıları organize ettiğini ima etti. Bombalamaların, Mossad tarafından Irak Yahudilerinin yeni kurulan İsrail devletine göç etmesi için mi yapıldığı yoksa bunun Irak'taki Yahudi karşıtı radikal Arapların işi mi olduğu tartışma konusudur. Bu olay, İsrail'de davalara ve tahkikatlara konu olmuştur. Tarihçi Moşe Gat ve Mossad'ın 1960 yılındaki tahkikatı bu olaylarda Yahudi parmağı olmadığını belirtmektedir. Tarihçi Abbas Şiblak, Irak Yahudisi Naim Giladi ve CIA ajanı Wilbur Crane Eveland ise bunun tersini savunmaktadır. Nisan 1950'de Mossad LeAliyah Bet aktivisti Shlomo Hillel, Richard Armstrong adıyla Amsterdam'dan Bağdat'a Near East Air Transport şirketi temsilcisi olarak uçtu ve Irak Yahudilerinin Kıbrıs'a taşınma işlemini organize etti. Near East Air Transport'un sahibi Yahudi Ajansıydı ve Yahudiler Kıbrıs yerine İsrail'e getirildi. Bundan önce Hillel, Bağdat'ta Fuad Salah adı altında Siyonist militanları eğitti. Adam Shatz'a göre, Mossad 1941'den beri Yahudi göçünü teşvik ediyor ve teşvik etmek için Yahudilere kötü davranılan hikâyeler anlatıyordu. Babil Yahudi Mirası Merkezi kurucusu ve başkanı Mordechai Ben Porat Yahudi göçünü koordine ettiği dönemde Yahudi göçünü hızlandırmak için bombalama kampanyalarını düzenlemekle suçlandı. Porat bu iftira üzerine gazeteciye dava açtı fakat gazetecinin özür dilemesiyle dava geri çekildi. Ben-Porat'ın 1996'da yayınlanan "To Baghdad and Back" () isimli kitabında 1960'ta David Ben Gurion tarafından atanan araştırma komisyonunun bombalamalarda Yahudilerin parmağı olmadığını belirten tam raporu yayınladı. Bombalamalara karışma suçundan 10 yıl Irak hapishanesinde yatan Yehuda Tajar sorumluların Müslüman Kardeşler olduğunu belirtti. Tajar, Masuda Şem-Tov Sinogogu bombalaması, önceki tutukluların suçsuzluğunu ıspatlamak için Yosef Beit-Halahmi tarafından yapıldığını ve bunun dul eşi tarafından kendisine ima edildiğini bildirdi. Mart 1950'de Irak hükûmeti Vatandaşlıktan Çıkma Yasası'nı yürürlüğe soktu, bu yasaya göre Yahudilere göç izni Irak vatandaşlığından çıktıkları sürece verilecekti. Irak Başbakanı Tevfik el Suvaidi 125,000 kişilik Yahudi nüfusunun 7000 ila 10,000'inin ülkeyi terkedeceğini düşünüyordu. İlk bombalamalardan önce birkaç bin Yahudi göç için başvurdu. İlk bombalama, Pesah bayramının son gününde 8 Nisan 1950'de gerçekleşti. Irak Yahudileri arasında doğan panikle daha da Yahudi göç için kayıt yaptırdı. Yasanın süresi Mart 1951'de dolmasına rağmen, hükûmet ülkeyi terk etmiş veya etmemiş tüm Yahudilerin mallarını dondurunca bu süre uzatıldı. İlk ve son bombalamalar arasında birkaç bin Yahudi hariç hemen hemen Yahudilerin hepsi ülkeyi terk etti. Ülkeden ayrılma sebeplerinden biri de 1948 Arap-İsrail Savaşının ardından Irak Yahudilerinin sadakatsiz olma şüphesiyle statülerinin kötüye gitmesiydi. Şüpheyle yaklaşıldılar, tehdit edildiler, fiziksel saldırılara uğradılar ve medyada beşinci kol olarak resmedildiler. 1953'te Yahudilerin hemen hemen hepsi ülkeyi terketmişti. Bağdat'taki Yahudi hayatı isimli anılarında Sasson Somekh şunları yazmıştır: "Vatandaşlıktan çıkmak için yapılan kayıtların hızı başlangıçta yavaştı, ama Yahudilerle komşuları arasında gerginlik artınca ve Yahudi işyeri ve kuruluşlara -özellikle Masuda Şem Tov Sinagogu'na- terör hareketleri düzenlenince bu süreç hızlandı... Burası, dış göç yapmak isteyen vatandaşların İsrail'e gitmeden önce valizlerini rapor ettikleri yerdi." Alaşehir Tımarı Anadoluda sıkça kullanılan bir deyimdir. Kötü yapılmış bir şeyin değerinden fazlasına satılmasına ya da kötü olan bir şeyin allanıp pullanmasına denir. Bu deyimle ilgili birçok rivayet vardır. Eskiden atlarla seyahat eden tüccarların yol güzergahında bulunan Alaşehir'de konaklama yapmak için fazla vakit ayırmayan atlılar kısa sürede atlarının bakımlarını yaptırarak yollarına devam ederlermiş. Atların en önemli ihtiyaçlarından biri de "Tımar" dır. Uzun süren bir işlemdir fakat atlıların Alaşehir'de fazla zaman harcamamalarından dolayı yapılan Tımar kısa sürede ve baştan savma olurmuş. Baştan savma yapılan işle bu deyimin ortaya çıktığı rivayet edilmektedir. Teraryum Teraryum; genellikle cam ve plastik maddelerden imal edilen ve içinde sürüngenler, böcekler, bazı bitki türleri için kara ortamının taklit edildiği akvaryum benzeri tanklardır. Farklı ölçülerde içinde bulundurulacak canlıya göre dekore edilir. Teraryumlar cam ve plastik gibi şeffaf ve dayanıklı malzemeden yapılır. Yüzeyleri camdır, üstünde ve bazen önünde cam kapaklar bulunur. Kenar ve köşeleri bir çerçeve ile sabitlenmiştir. Siyah silikonla (zehirsiz herhangi bir silikonla) yüzeylerin birleştiği yerlerden yalıtım yapılır. Tabanı, doğal veya yapay zemin malzemeleri ile kaplanır. Bunlar; kum, toprak, çakıl, çeşitli taşlar, bitki lifleri gibi doğal veya diğer yapay malzemelerdir. Hayvan ve böcekler için hazırlanan teraryumlarda zeminin içine küçük mağaracıklar konularak bazen saklanma yerleri yaratılır. Bazen yapay malzemeli zemine saksı gömülerek bitki de yerleştirilebilir. İlk modern terraryumlar İngiltere’de 1830’larda Dr. Nathaniel Ward tarafından kullanılmaya başlanmıştır. Botanik tutkusu olan Ward’ın bitkileri, kirli bir havası olan dönemin endüstriyel şehri Londra’da hayatta kalamıyordu. Ward bir süre sonra tesadüfen, içlerinde toprak kalıntısı kalmış kavanozlarında sağlıklı bitkilerin büyümeye başladığını gördü. Bu tesadüf "Wardian Case" olarak da bilinen modern terraryumları geliştirmesine neden oldu. Teraryumlar daha sonraları normalde iç mekanlarda bakmanın güç olduğu yüksek nem oranına ihtiyaç duyan tropik bitkileri ve hayvanları yaşatmak amaçlı kullanılmaya başlandı. Teraryumlar oluşturulma amaçlarına göre farklı çeşitlere sahiptir. Bunlara örnek olarak şunları gösterebiliriz: Yan ve üst kısımları açık, içerisinde bitkili bir alan oluşturmak için kullanılan teraryumlardır. Etrafı ve üstü tamamen kapalı, duruma göre üzerinde çok az açıklık bulunan botanik alanlar oluşturmak için kullanılan teraryum çeşididir. Yan tarafları hava alabilecek şekilde kapatılan üst bölüm ise tellerle kapalı bulunan ve yan cephelerden birinde içerisine müdahale edilebilecek şekilde tasarlanmış genellikle sürüngen benzeri canlılar için oluşturulmuş teraryumlardır. Teraryumlar içerisinde hayvan bakılabilecek kapalı alanlar olarak gösterilebilirler ancak teraryumlarda bakılabilecek hayvanlar evcilleştirilen canlılar statüsünde ya da teraryumda bakılabilir özellikte olmalıdır. Teraryumlarda bakılabilen hayvanlar; yılan, bukalemun, kaplumbağa, kurbağa, iguana, semender, gecko, hamster, örümcek türleri, böcek türleri gibi canlılardır. Teraryumlarda bakılan bitkilere örnek olarak "Caladium bicolor", "Cyperus alternifolius" (Japon şemsiyesi), "Dracaena sanderiana, Acanthaceae" (fitonya türevleri), S"oleirolia"" (arapsaçı)", Ficus pumila, küçük eğrelti otları, etebur bitkilerin bazı türleri, "Peperomia", "Selaginella "ve "Pilea" gösterilebilir. Sulak alanlarda yetişen ve ömrünün büyük bir bölümünü suyun dışında geçiren bitki türleridir. Devamlı suyun içinde kalırlarsa çürürler. Bir teraryumda içinde yaşan canlıların ihtiyaçlarına göre kontrollü bir ortam oluşturulmalıdır. Havayı nemlendirmek, ortamı aydınlatmak, çevreyi ısıtmak bir teraryumdaki temel unsurlardır. Bunun dışında teraryuma yerleştirilecek canlıların ihtiyaçlarına göre tırmanma, saklanma, dinlenme, güneşlenme yerleri ve amfibiler için gölet oluşturulması gerekebilir. Cool As Ice Cool As Ice, başrolünde Robert Matthew Van Winkle'ın (Vanilla Ice) oynadığı, 1991 çıkışlı romantik müzikal komedidir. Ice ilk kez uzun metraj bir filmde rol almıştır. Film Vanilla Ice'ın reklam aracı olmuştur fakat 6.000.000 $ bütçe ile çekilen film 1.200.000 $ gişe hasılatı elde etmiştir. Eleştirmenler ve izleyiciler tarafından ağır eleştirilere maruz kalmıştır. Johnny Van Owen (Vanilla Ice), birkaç arkadaşı ile sürekli şehirden şehri gezen bir rapçidir. Grup, küçük bir kasabadan geçerken onur öğrencisi Kathy Winslow (Kristin Minter) adında genç kız Johnny'nin dikkatini çeker. O sırada ata binen Kathy, Johnny'nin motoruyla yaptığı dikkatsiz bir hareket sonucu atından düşer. Johnny hemen onu yerden kaldırmak için yanına gitse de Kathy'den olumsuz tepki alır. Grup yollarına devam eder ancak Jazz'ın (Deezer D.) motosikleti arıza yapınca kasabada yerel bir tamirciye gitmek zorunda kalırlar. Roscoe (Sydney Lassick) ve Mae (Dody Goodman) adlı yaşlı çift kasabadaki tamirhaneyi işletmektedir ve motosikleti tamir edeceklerini söyleseler de daha önce buna benzer bir iş yapmadıkları hallerinden bellidir. Grup üyeleri de bu durumda kasabada bir süre vakit geçirmek zorunda kalırlar. Johnny, tamirhanenin hemen karşısında evi bulunan Kathy'i tanımak ister ve bir süre sonra ondan hoşlandığını fark eder. Ancak Kathy kasabadan olan Nick ile nişanlıdır. Nick başarılı bir gençtir ve Kathy'nin ailesi onunla evlenmesini istemektedir. Kasabada gençlerin eğlenmek için gittiği mekana Johnny de gider, kimsenin alışık olmadığı rap müzik ve danslarıyla dikkatleri üzerine çeker. O gece Kathy'i dansa kaldırır. Bu durumdan rahatsız olan Nick nişanlısı Kathy ile tartışarak onu otoparkta bırakarak gider. Kathy üzgün bir şekilde evine yürürken gece karanlığında bir araba onu takip etmektedir. Tam bu sıra da Kathy ile araba arasına Johnny girerek onu motosikletine alarak oradan uzaklaşır. Johnny, evine bıraktığı Kathy'e artık aşık olmuştur. Kathy'nin babası Gordon Winslow (Michael Gross) bu durumdan aşırı rahatsızdır. Yıllar önce tanık koruma programına alınan aileyi iki kötü polis olan Clarke (Jack McGee) ve Morrisey (SA Griffin) tehdit etmektedir ve Gordon kasabaya yeni gelen yabancının onlarla bağlantısı olduğunu düşünmektedir. Kızına bir daha Johnny ile görüşmemesini söyler. Annesi Grace Winslow'da (Candy Clark) babasının verdiği kararı desteklemektedir. Kathy ailesinin verdiği bu karara saygı duyarak Johnny'den uzaklaşır. Johnny bu duruma anlam veremez. Bir süre sonra Gordon Winslow ve Grace Winslow'un izini bulan Clarke (Jack McGee) ve Morrisey (SA Griffin) onları izlemeye başlar. Ellerine geçen ilk fırsatta Kathy'nin küçük kardeşi Tommy Winslow'u (Victor DiMattia) kaçırırlar. Suçluların kapıya bıraktıkları notu yanlışlıkla Johnny kızın ailesine verince suçlu duruma düşer. Kathy onun suçsuz olduğunu düşünmektedir. Her şeye rağmen Johnny'e giderek yardım ister. Suçluların bıraktıkları ses kaydını dinlerken fonda duydukları sesler dikkatlerini çeker. Johnny arkadaşları ile beraber sesin kaydedildiği terk edilmiş bir fabrikaya giderek Tommy Winslow'u kurtarırlar. Böylece Johnny Van Owen suçsuzluğunu kanıtlamış olur. IMDb' de Cool as Ice The Story Behind Vanilla Ice's Career-Killing Movie Cool as Ice Track Listing Naughty by Nature Treach, Vin Rock ve DJ Kay Gee tarafından Doğu Orange, New Jersey'de 1988 yılında kurulan Amerikan rap grubudur. East Orange, New Jersey'de 1988 yılında kurulan grup halk dilinde ("Illtown") olarak anıldılar. Naughty by Nature 1989 yılında ilk albümleri olan "Independent Leaders" ile yeni bir tarz oluşturmuştur. İlk albümün yayınlanmasından sonra grubun menejerliğini Queen Latifah yapmıştır. 1991 yılında Naughty by Nature kendi adını verdikleri albümleri "Naughty by Nature" ile iyi bir çıkış yaptılar. Albümün hit parçası "O.P.P" ile pop listelerinde ilk kez bir rap parçası büyük bir başarı yakalamıştır. Birçok film ve dizi müzikleri de yapmışlardır. "Spin" dergisi tarafından 90'ların en iyi rap grubu olarak seçilmiştir ve 1998 yılında tüm zamanların en iyi 100 rap şarkısı dalında "The Source" dergisinde başarılı yorumlar almıştır. Aynı albümde diğer hitleri de "Everything's Gonna be All Right" olmuştur. 19 Naughty yayınlanmasından sonra Kay Gee ve Treach arasında anlaşmazlık çıkar. Treach, grubun mali israfları yüzünden Kay Gee'yi suçlar. 2000 yılının sonlarında bu anlaşmazlık yüzünden DJ Kay Gee gruptan ayrılmaya karar verir. Gruptan ayrılan Kay Gee kendi plak şirketi Divine Mill'ı kurar. Grubun diğer elemanları Treach ve Vin Rock grupla çalışmaya devam ederler. 2002 yılında "IIcons" albümünü piyasaya sunarlar. 2006 yılında Kay Gee ile Treach arasında olan anlaşmazlık sona erer ve Kay Gee gruba geri döner. B.B. King's nightclub'ta ilk konserlerini verirler. Naughty by Nature günümüzde müzik yapmaya devam etmekte olan bir rap grubudur. Official Site 1988 Federasyon KupasÄ± Finali 1988 Türkiye Kupası Finali, Türkiye Kupası'nın 26. sezonu olan 1987-88 Federasyon Kupası şampiyonunun belirlendiği final serisi. Hayri Kıvrıkoğlu Hayri Kıvrıkoğlu, (1948, Konya, Türkiye), Türk asker. 1967 yılında Kuleli Askeri Lisesi'nden, 1969 yılında Kara Harp Okulu'ndan ve 1979 yılında Kara Harp Akademisi'nden mezun olan Kıvrıkoğlu, 1996 yılında Tuğgeneral rütbesine terfi etti ve bu rütbede 3. Ordu Harekât Kurmay Başkanlığı ve 8. Mekanize Piyade Tugay Komutanlığı görevlerinde bulundu. Tümgeneral rütbesine 2000 yılında terfi eden Kıvrıkoğlu, bu rütbede 3. Mekanize Piyade Taktik Tümen Komutanlığı ve Belçika Mons'da Millî Askerî Temsil Heyeti (NMR) Başkanlığı görevlerini yaptı. 2004 yılında Korgeneral rütbesine terfi etti. Bu rütbede 9. Kolordu ve Kıbrıs Türk Barış Kuvvetleri Komutanlığı görevlerini yürüttü. Orgeneral rütbesine 2008 yılında terfi etti ve aynı yıl Ege Ordusu Komutanlığı'na atandı. 2010 yılında 1. Ordu Komutanlığı'na daha sonra da 2011 yılında da Kara Kuvvetleri Komutanlığı'na atandı. Komutanlığı döneminde PKK tarafından gerçekleştirilen 4 askerin hayatını kaybettiği 22 Ağustos tarihli Şemdinli ve 2012 Gaziantep saldırısı sonrası sınır birliklerini denetlemek, PKK'ya karşı yürütülen operasyonları yerinde takip etmek, Şemdinli'de hayatını kaybeden askerlerin cenaze törenine katılmak üzere Hakkâri'ye gitmiştir. Hayri Kıvrıkoğlu Kara Kuvvetleri Komutanlığı görevinden 2013 yılında emekli oldu. Evli ve iki çocuk babasıdır. 23. TSK Genelkurmay Başkanı Orgeneral Hüseyin Kıvrıkoğlu'nun kuzeni, emekli Tuğgeneral Mustafa Kıvrıkoğlu'nun oğludur. Ziya Erdal Ziya Erdal (d. 5 Ocak 1988, Zara) Türk futbolcudur. Sivasspor'da oynamaktadır. Futbola Yamanspor'un altyapısında başladı ve ardından 2006 senesinde Sivasspor altyapısına transfer oldu ve 2008 senesinde profesyonel mukavele imzalayarak Sivasspor'un a takımına yükseldi. Burada ilk sezonunda daha hazır bulunmadı ve oyun tecrübesi edinebilmesi için bir sezonluğuna Kırşehirspor kiralandı ve sezon sonu Anadolu Üsküdar'a transfer oldu. Burada bir sezon oynadıktan sonra 2010-11 sezonunda Sivasspor'a geri döndü ve Rıza Çalımbay'ın teknik direktörlüğe gelmesiyle düzenli olarak oynamaya başladı. Caserta ili Caserta ili (İtalyanca: Provincia di Caserta) Güney İtalya'da Campania Bölgesinde yer alır. Bu ilin merkezi Caserta'dır. Caserta ilinin kuzey-batısında Lazio Bölgesi'ne bağlı Latina ili ve Frosinone ili vardır; kuzeyinde Molise Bölgesi'ne bağlı İsernia ili ve Campobasso ili bulunur; doğusunda Benevento ili ve güneyinde Napoli ili var olup güney batısı Tiren Denizi kıyılarıdır. Caserta ilinin kuzeyinde Apenin Dağları "Matese silsile"ne bağlı orta rakımda zirveler ve küçük rakımlı tepeler bulunur. İlin güneyi ve batısında ise değişik tipli çeşitli düzlükler vardır. Caserta ili coğrafi, tarihi ve kültürel bakımdan birbirinden farklı iki bölgenin idari olarak birleştirilmesinden ortaya çıkartılmış biraz suni bir idari birimdir. Monte Matese civarında bulunan Matese bölgesi daha çok, aşağı Lazio bölgesi ve Molise bölgesi niteliklerini taşır. Halbuki Aversano ve civarındaki bölge Metropoliten Napoli'nin bir parçasıdır. Bu bölgede yalnız halkın konuştuğu İtalyanca lehçesi, halk kültürü ve hayat stili Napoli ile aynı olmakla kalmayıp kamu hizmetleri (örneğin otobüs, metro vb) ve telefon ve posta kodları bile Napoli'ye aittir. İl 2,639 km²lik bir alana ve (28.2.2010 tahminlerine göre) 910.682 kişilik toplam bir nüfusa sahiptir ve nüfus yoğunluğu 345,08 kişi/km²dir. İlin 104 Komünü vardır. 15.000den büyük nüfuslu olan komünler şöyle sıralanabilir: Metromedia MetroMedia Technologies (eski adıyla MetroMedia) 1956'dan 1986'ya kadar ABD'deki radyo istasyonu ve televizyon kanallarına sahip olan bir medya şirketidir. Şirket, dünyanın ilk ticari televizyon ağı olan Dumont Televizyon Ağı'nın küllerinden doğmuştur. 1955'ten itibaren, Dumont CBS, NBC ve Amerikan Yayın Şirketi ABC ye karşı yarışamayacağını fark etti ve ağ operasyonlarını kapatmaya karar verdi. Bir süre sonra,1956'da Dumont ağ operasyonlarını resmi olarak kapattı,sahip olduğu ve yönettiği son kalan iki kanadı, New York'taki WABD ve Washington'daki WTTG'yi hissedarlarına Dumont Yayın Şirketi adıyla paylaştırdı. 1957'de Dumont Yayın, Dumont adıyla ilişkilendirilen başarısızlıktan sonra adını Metropolitan Yayın Şirketi olarak değiştirdi. Şirketin başkanları eski Dumont Tele-Merkezi (ki daha sonra Metromedya Telemerkezi olarak adlandırılmıştır) ve WABD ile birlikte konumlandırılmıştı. 1958'de Dumont'un ad sahibi, Dr. Allen B. DuMont Metropolitan Yayın'daki paylarını Washington yatırımcısı olan ve kendini yüzde 75 kontrol payıyla şirketin başkanlığına getiren John Kluge'a satmıştır.Daha sonra Kluge iki New York radyo istasyonunu, yeni radyo eşlerine uydurabilmek için WNEW WBRR-AM ve WWFS-FM'i de şirketin içine katmıştır. Kluge'un ilk kazanımları, 1958'de Cleveland'de WHK-AM-FM, Kaliforniya'da KOVR, Illinois'da WTVH-TV (yeni adıyla WHOI) ve Foster&Kleiser dışmekan reklamcılık firmasıdır, (ki hepsi 1959'da olmuştur); ve Philadelphia'da WIP (AM)|WIP-AM- WMMR|FM, Illinois'da da WTVP televizyonu (şimdiki adı WAND) (her ikisi de 1960'tadır). 1961'de, Kluge şirketin adını Metromedia olarak değiştirmiştir. Ancak, Metropolitan Yayıncılık adı yayın bölünmesinden dolayı 1967'ye kadar kullanılmıştır. 1961'de, Metromedia Kansas City, Missouri'de KMBC AM-TV ve KMBR-FM istasyonlarını da satın aldı. 1963'te şirket önce KTTV daha sonra da KLAC ve KLAC-FM (sonraki şekilleriyle KMET ve şimdi KTWV) kanallarını satın alarak şirket Los Angeles'a kadar büyüdü. Bununla beraber Metromedia canlı eğlence sahasına da girdi ve bunu 1963'te Ice Capades ile 1967'de Harlem Globerotters'ı satın alarak yaptı. Sonraki on yıl içinde Metromedia Los Angeles'ta Metromedia Square olarak bilinen bir televizyon üretim merkezi açtı ve bu merkez birçok çeşitli ağ programlarına stüdyo imkânı sağladı. Metromedia ayrıca 1968'de kurulan Metromedia Üreticiler Şirketi Metromedia Producers Corporation (MPC) adında bir TV üretim ve dağıtım şirketinin de sahibiydi. MPC birçok TV programı ve filmlere imza attı, bunların en önemlileri oyunlu şov Gerçek ve Sonuçları (Truth or Consequences) ile "The Merv Griffin Show"un 1972-86 versiyonudur. Metromedia, 1970'leri ve 1980'in ilk yarısını televizyon ve radyo istasyonu portfolyosunu yükseltmekle geçirmiştir ve sendikalaşmasını büyütmeye devam etmiştir. Magnet Magnet, farklı malzemelerden yapılan çeşitli şekillerden oluşan genellikle arka kısmı mıknatıslı ve metal nesnelere yapışma özelliği olan dekoratif objelerdir. Magnetlerin çok sayıda çeşidi bulunmaktadır. Şehirleri sembolize eden magnet tipleri, figür, kompozisyon ve yazılardan oluşanları bunlara örnek gösterilebilir. Caserta Caserta güney İtalya'nın Campania bölgesinde aynı ismi taşıyan Caserta ili merkezi olan bir komündür ve bir şehirdir. Caserta İtalya'da önemli bir tarım, ticaret ve sanayi şehri ve komünüdür. Şehrin Belediye Başkanı Nicodemo Petteruti'dir. Caserta şehri "Krallık Sarayı", "Saray Bahçesi" ve "Vanvitelli Su Kemeri" ile 1997'den itibaren UNESCO Dünya Mirasları İtalya listesinde bulunmaktadır. Caserta şehri Campania Alt-Apenin dağ silsilesinin eteklerinde bulunan Campania ovasının bir kenarında konumlanmıştır. Karayoluyla Caserta ile Napoli arası 35 km; Roma 161 km; Floransa 432 km; Genova 562 km; Milano 629 km ve Torino 838 km'dir. Caserta komününün komşu komünleri şunlardır: Capua, Casagiove, Castel Morrone, Limatola (BN), Maddaloni, Recale, San Felice a Cancello, San Marco Evangelista, San Nicola la Strada, San Prisco, Sant'Agata de' Goti (BN), Valle di Maddaloni, Casapulla, Curti, Santa Maria Capua Vetere, Marcıanise Caserta şehri ismi Latince "Casa İrta" (İrta Evi)'den türetilmiştir. Şimdi "Casertavecchio"' adıyla anılan eski şehir merkezi Orta Çağ'da (yaklaşık 863 de) Lombard asıllı "Capua Prensi" olan "Pando" tarafından bir düz ova içinde yüksekçe bir mevkiye bir savunma kulesi yaptırması ile kurulmaya başlamıştır. Orta Çağlarda 18. yüzyıla kadar yüksekçe mevki ve bu kule etrafında bir yerleşke ortaya çıkmıştır. Pando'nun yaptırdığı orijinal kule genişletilip Caserta Kontlarının merkezi ve sonra da Napoli Krallığı kral sarayı olarak kullanılmıştır. Günümüzde "Palazzo della Prefettura" adı ile Caserta İli Hükûmet Konağı görevi yapmaktadır. Eski Caserta 11. ve 12. yüzyılda yapılan San Michele Katedrali ile bir piskoposluk merkezi de olmuştur. 16. yüzyılda bu yerleşkenin halkının çoğunluğu yüksekçe bir tepede olan eski Kaserta'dan ayrılıp bu mevkiden 10 km uzakta ve düzlükte şimdi Kaserta şehrinin bulunduğu mevkiye göç etmişlerdir. Caserta'nın bulunduğu arazilerin sahibi "Acquaviva" ailesiydi. Bu krallık başkenti olan Napoli asıl aile hayat stiline uyabilmek için büyük borçlara girmişlerdi ve en son mensupları öldüğünde bu borçların geri ödenmesi gerekti. Böylece aile Caserta ve civarındaki arazilerini Burbon Hanedanından olan Napoli Krallığına sattılar. 1750'den itibaren Napoli kralı III. Karlo Caserta'da yeni bir saray planlamaya başladı. Buna üç neden verilebilir: Bu yeni Kaserte Krallık Sarayı 1780de bitirildi ve istenilen nitelikleri karşıladı. Sarayın etrafında bulunan ("Bosco Vecchio (Eski Orman)" adıyla anılan) eski Acquaviva bahçesi sarayın etrafında muhteşem ve Avrupa'da en büyük şehir bahçesi olarak tasarlanıp hazırlandı. Çok güzel manzaraları, çeşmeleri, fıskiyeleri, çağlayanları, gölleri, büyük alanlı çimlik meraları ve çok sık ağaçlı ormanı ile bu krallık bahçesi hala misafir çekmektedir. Caserta'da Krallık Sarayı, Bahçesi ve "Vanvitelli Su Kemeri" bu nedenle 1997'den itibaren UNSECO Dünya Mirasları İtalya listesinde bulunmaktadır. 1818'de Capua yerine Caserta "Terre de Labour İli"'nin merkez kenti yapıldı. 1842'de Eski Caserta'da bulunan başpiskoposluk bu şehirden transfer edildi. Bundan sonra 19. yüzyılda Caserte şehri büyük gelişme gösterdi. Belediye sınırları içinde yüzölçümü 236,02 km²'dir Cesarta'nın nüfusu (30.6.2010 itibarıyla) 78.703 kişidir. Fakat Caserta metropoliten bölgesinin nüfusunun yaklaşık 300.000 olduğu tahmin edilmektedir. Caserta komününün 19. ve 20. yüzyıllarda nüfusunun gelişmesi şu gösterimde incelenebilir: Caserta şu kentlerle kardeş şehir bağlantısı kurmuştur: The Legend of Korra The Legend of Korra, ilk gösterimini 14 Nisan 2012'de Nickelodeon ABD'de yapmış animasyon televizyon dizisi. Dizi Türkiye'de ise Nickelodeon kanalında 26 Ağustos 2012 tarihinde ön gösterimi ile yayına koyulmuş, 2 Eylül 2012 tarihinde yayın hayatına başlamıştır. CNBC-e'de ise 20 Ocak 2013'te yayına başlamıştır. Yapımcıları Michael Dante DiMartino ve Bryan Konietzko olan dizi 2005-2008 arasında yayınlanan ""'nün devamı niteliğindedir. Özgün diziyle aynı kurgusal evrende geçmektedir: milletlerine bağlı olarak su, toprak, ateş veya havadan birini kontrol etme yeteneğine sahip insanların bulunduğu Asya tesirli dünyadır. Bu dünyada Avatar olarak bilinen biri vardır. Avatar dört ulusun arasındaki dengeyi sağlar ve yalnızca o dört elementi birden bükebilir. Korra dizinin asabi özgür kahramanı, özgün dizideki Aang'den sonra gelen Avatar bedenidir. Yaratıcıları Michael Dante DiMartino ve Bryan Konietzko diziyi, özgün dizinin sonundaki Ateş kralı Ozai ve Prenses Azula'nın yenilgisinden 70 yıl sonrasında yeni Avatar Korra'nın bükme karşıtı devrimcilerle yüzleşirken bir yandan da hava bükmeyi öğrenişiyle sürdürmeyi planlamaktadır. "The Legend of Korra", ilk olarak 12 bölümlük bir mini dizi olarak düşünüldü. Nickelodeon, sonra "" çizgi romanında neler olduğundan uyarlanan "Avatar"ı takip eden bir çizgi film için yaratımcıların perdesini reddetti, bunun yerine "Korra"yı 26 bölüme uzatmayı seçti. Dizi, Temmuz 2012'de daha da uzatılarak 52 bölüme çıkarıldı. Bölümler gruplandırılarak her biri 12 ile 14 arasında bölümden oluşan ve bağımsız bir hikâyesi olan dört ayrı sezona ("kitap") ayrıldı. "The Legend of Korra" toplam dört sezondan oluşacaktır. "The Legend of Korra" kurgusal "Avatar: Son Havabükücü" dünyasında, bu dizideki olaylardan 72 yıl sonrasında geçmektedir. Dünya dört ulusa ayrılmıştır: (Kuzey ve Güney) Su Kabilesi, Hava Tapınağı, Toprak Krallığı ve Ateş Ulusu. Dizinin odağı olan "bükme", bazı insanlarda (ve hayvanlarda) bulunan dört ulusla etkileşen elementleri (su, toprak, ateş ve hava) telekinetik olarak kullanma yeteneğidir. Bükme, dizide Çin ve diğer Asya dövüş sanatlarına benzer olarak canlandırılan ruhsal ve bedensel alıştırmalar yardımıyla gerçekleştirilir. Yalnızca bir kişi, yani "Avatar", dört elementi de bükebilir. Dünyanın dört ulusu arasında döngüsel olarak reenkarne olan Avatar dünyadaki barış ve dengeyi korumaktan sorumludur. "The Legend of Korra" Güney Su Kabilesi'nden on yedi yaşındaki bir kız olan Avatar Korra üzerine odaklanmıştır. Dizinin başlangıcında, su bükme, toprak bükme ve ateş bükme konusunda ustalaşmıştır fakat Aang ve 'nın en küçük çocuğu olan Tenzin'den hava bükmeyi öğrenmesi gerekmektedir. Dizinin çoğunluk kısmı, "Avatar: Son Havabükücü"de meydana gelen savaşın bitmesinden sonra ortaya çıkan Uluslar Birleşik Cumhuriyeti'nin başkenti Cumhuriyet Şehri'nde geçmektedir. Dizinin yaratımcıları tarafından "Manhattan Asya'da olsaydı" şeklinde tanımlanan metropolis, her ulustan insan için bir buluşma noktası oldu. Şehir sakinlerinin tutkusu "pro-bükme ," bir ateş, bir su ve bir toprak bükücüden oluşan iki takımın bükme teknikleriyle birbirlerini sahadan atmasına dayanan bir oyundur. Sezonların her biri kitap adı verilerek sınıflandırılmıştır. Birinci Kitap: Hava Korra'nın, gözlerden uzak bir şekilde yetiştiği Güney Kutbu'ndan Cumhuriyet Şehri'ne taşındığı görülür. Burada Avatar Aang'in oğlu Tenzin'den hava bükmeyi öğrenecektir. İleri-bükme ligine girer, Bolin ve Mako kardeşlerle birlikte Gelecek Endüstrileri'nin varisi Asami Sato'yla da arkadaş olur. Hırslı politikacı Tarrlok, bükücülerden yeteneklerini çalan maskeli Amon tarafından yönetilen bükme karşıtı "Eşitlikçi"lerin başkaldırısıyla mücadele için Korra'yı da yanına alır. Korra ve arkadaşları polis şefi Lin Beifong ve Birleşik Kuvvetler generali Iroh'nın da yardımıyla, Amon'u devirmeyi ve maskesini indirmeyi başarırlar. İkinci Kitap: Ruhlar altı ay sonrasında geçer. İlk gösterim bölümlerinde insan dünyası ile ruh dünyası arasındaki, Güney ile Kuzey Kabilesi arasındaki ve Kuzey Kabilesi şefi Unalaq ile sürgün kardeşi aynı zamanda Korra'nın da babası olan Tonraq arasındaki çatışmayı, Aydınlık ve iyiliğin aynı zamanda Avatar Ruhu Raava, Karanlığın ve kötülüğün aynı zamanda Karanlık Avatar ruhu olan Vaatu ve ayrıca ilk Avatar olan Wun'un nasıl Avatar olduğu, Harmonik Birleşme üzerine odaklanmıştır. Üçüncü Kitap: Değişim iki hafta sonra geçer. İlk üç bölüm değişim sonucu bazı insanların hava bükücü olması ve hava ulusunun yeniden dirilmesiyle başlar. Dünyanın en güçlü 4 suçlusundan biri olan Zaheer hapisten kaçmayı başarır. Harmonik Birleşme sayesinde Hava bükücü olmuştur. Sırayla Ghazan, Ming Hua ve sevgilisi P'Li yi de kurtarır ve Korra'yı yakalamaya çalışırlar. Amaçları onu avatar halindeyken yok etmek ve dünyadaki tüm liderleri ortadan kaldırmaktır. Korra tam avatar halindeyken zincirlerden kurtulur ve Zaheer'e karşı büyük bir savaş verir. P'Li, Ming Hua ve Ghazan ölür. Zaheer yeniden hapise atılır. Dördüncü Kitap: Denge üç yıl sonra geçer. Toprak krallığı kaostadır. Korra, Avatar haline girememektedir. Cumhuriyet Şehri'ne gitmek ister ama sonra korkar. Tüm geçmişini geride bırakmaya karar verir. Kıyafetlerini değiştirir ve saçını keser. Tenzin çocuklarını Korra'yı bulmaları için görevlendir. Korra, Toph ile tanışır ve onun yardımıyla vücudunda kalan küçük metal zehri çıkarır. Jinora, Ikki ve Meelo ile geri dönerler. Kaostan ve ruh sarmaşıklarının gücünden yararlanıp ondan silah oluşturan Kuvira, dünyaya karşı bir tehlike olur. Korra, karşısına Zaheer çıkınca Ruhlar Dünyası'na giremez. Onunla yüzleşmek ister. Zaheer'in yardımıyla Ruhlar Dünyası'na girer ve Raava ile tekrar bağlantı kurmayı başarır. Kuvira ruh silahını dev bir robotla taşır ve Cumhuriyet Şehri'ne silah olarak kullanır. Korra ve diğerleri devi alt etmeyi ve parçalamayı başarır. Ruh silahı sarmaşıkların olduğu yere düşer ve Kuvira bunu fırsat bilerek son kez ateşler. Ama diğer sarmaşıkları da enerji kazanır. Enerji tam Kuvira'yı yok edeceği sırada Korra, Kuvira'nın önüne geçer ve enerjiyi büker. Portal oluşturur. Sonra Asami ile Yeni Ruhlar Dünyası'na tatile gider. San Diego'daki yıllık San Diego Comic-Con International (Uluslararası San Diego Çizgi Roman Konferansı) 'da 22 Temmuz 2010'da, 'yü konu alan bir dizinin Nickelodeon'da yapım aşamasında olduğu ve Kasım 2011 gibi yayınlanacağı duyurulmuştur. Özgün dizinin yaratıcı ve yapımcıları Michael Dante DiMartino ve Bryan Konietzko'ı da kapsayacaktır. Deneme olarak Korra Efsanesi adıyla, özgün diziyle aynı kurgusal evrende yer alan, 70 yıl sonrasında geçen 12 bölümlük mini dizilerin yapılması düşünülmektedir. 23 Temmuz 2011 tarihinde San Diego'daki yıllık Comic-Con'da Korra Efsanesi panelinde yapılan açıklamalarda dizinin toplam 2 sezondan oluşacağı ve ilk sezonun 12 bölüm, ikinci sezonun ise 14 bölüm olacağı açıklanmıştır.Korra Efsanesi'nin yapımı ve konsept çizimleri ayrıntılı şekilde gösterilmiş ve haklarındaki bilgiler verilmiştir. Dizinin özgün diziden daha karanlık ve olgun olması beklenmektedir; bununla birlikte, yeni bir izleyiciyi amaçlayan, macera ve eğlence hisleriyle olgun temaları dengeleme niyetinde bir girişimde olmadıklarını. Dahası, seride Korra ile ilgili "romantizm" içeriğide olacak. Yaratıcılar ayrıca her bölümü kendilerinin yazacaklarını onayladılar, mini-seri olaması göze alarak, "gerçekten iyi" ve "harika" hikâyelerle, doldurma bölümleri ihmal edeceklerini açıkladılar. Orijinal seride animasyon ve dizayn üzerine çalışmış olan Joaquim Dos Santos ve Ryuki Hung da bu seriye dahil olacak, storyboard üzerinde çalışmış olan Ian Graham'ın dahil olduğu gibi. Dahası, orijinal seride besteci olan Jeremy Zuckerman da, Legend of Korra'ya dahil olacak. Dante Basco, Zuko'nun ses sanatçısının seriye geri dönüşü onaylanmıştır. Twitter'da da açıkladığı üzere Zuko dışında farklı bir karakteri seslendireceğini belirtti, ama yine de bu karakter bir şekilde Zuko'ya bağlı olduğu belirtiliyor. Basco ayrıca bölümlerden birinin isminin "Skeleton In The Closet." olduğunu doğruladı. Ayrıca, Rob Paulsen kendisinin ve Eva Marie Saint'in seride karakterlerden birilerini seslendireceklerini doğruladı. 1. Sezon - HAVA 3. Sezon - DEĞİŞİM 4. Sezon - DENGE Bülent Ertuğrul Bülent Ertuğrul (17 Eylül 1978, Denizli), Türk eski Türk futbolcu. Denizlispor altyapısında futbol yaşamına başladı ve 1998 senesinde profesoyneliğe geçiş mukavelesi imzalayarak a takıma yükseldi. Burada ilk resmî müsabakasını 9 Eylül 1998 tarihinde Marmaris Belediye Gençlikspor'a karşı oynanan Türkiye Kupası karşılaşmasında görev alarak oynadı. Ardından bir sezon burada oynadıktan sonra birer sezonluğuna sırasıyla Nazillispor ve Hatayspor'a kiralandı. Buraya uyum sorunu yaşamaksızın takımın düzenli oyuncusu olmayı başardı. İki sezon aradan sonra Denizlispor'a geri dönüşünde takımda yer edindi ve iki sezon burada düzenli olarak forma giydi. 2003-04 fazla forma şansi bulamadı ve sezonun ikinci devresinde Manisaspor'a kiralandı. Sezonu sonu takıma geri döndü ve dört sezon düzenli oynadıktan sonra 2008-09 sezonun başında takımdan ayrılarak Eskişehirspor'a transfer oldu. 31 Mayıs 2011 tarihine kadar Eskişehirspor ile sözleşmesi bulunmaktadır. Bülent, 2012-13 sezonu yaz transfer döneminde Elazığspor ile anlaşma imzalamıştır. Ertesi sezon Denizlispor'a dönmüştür. Bogdan Stancu Bogdan Sorin Stancu (28 Haziran 1987; Piteşti), Rumen futbolcudur. Süper Lig ekiplerinden Gençlerbirliği'nde forma giymektedir. Doğduğu şehrin takımı Agreş Piteşti'de futbola başlayan Stancu, 17 yaşında A Takım'a yükseldi. 2005-06 sezonunun ikinci yarısında Dacia Mioveni takımına kiralandı. Sezon sonunda Unirea Urziceni’nin yolunu tutan Stancu, burada geçirdiği bir sezonun ardından 2008’de Steaua Bükreş’e transfer oldu. 2,5 yıl Steaua Bükreş forması giyen Stancu, oynadığı 72 maçta 32 gol kaydederken 2009 yılında 14, 2010 yılında ise 17 kez rakip fileleri havalandırdı. Galatasaray'da teknik direktörlüğe Gheorghe Hagi'nin gelmesiyle Robinson Zapata ve Emmanuel Culio ile birlikte Galatasaray'ın transfer listesine girmiştir. 20 Ocak 2011'de Galatasaray ile anlaşan oyuncu, takımı Steaua Bükreş'in Antalya'da yaptığı kamptan ayrılarak İstanbul'a gelmiş ve Galatasaray ile 4.5 yıllık sözleşme imzalamıştır. Galatasaray'da ilk resmi maçına 23 Ocak 2011'de Sivasspor karşısında çıkan oyuncu, ilk resmi golünü 03 Şubat 2011'de Gaziantepspor'a Türkiye Kupası'nda atmıştır. Ligdeki ilk golünü ise 06 Şubat 2011'de Eskişehirspor'a Türk Telekom Stadyumu'nda atmıştır. Sezon boyunca 14 lig maçında görev yapan oyuncu sadece 2 gol atmış ve beklentileri karşılayamamıştır. Galatasaray'ın 2011-2012 sezon öncesi kamplarında yer alan Rumen oyuncu, Teknik direktör Fatih Terim tarafından denenmiş fakat beklenen performansı gösterememiştir. En son Galatasaray'ın Olimpiakos ile yaptığı hazırlık maçında sol kanatta görev yapan oyuncu, bu maçtada beklenen performansı gösterememiş ve Orduspor'a kiralık olarak transfer olmuştur. 18 Ağustos tarihinde Galatasaray'dan takım arkadaşı Emmanuel Culio gibi Orduspor ile anlaşan oyuncu, ilk maçında sezon öncesi Türkiye Spor Yazarları Derneği Kupası'nda çıkmıştır. Orduspor'da ilk resmi maçına 12 Eylül 2011'de Fenerbahçe karşısında çıkmış fakat takımının 1-0 mağlup olmasına engel olamamıştır. İlk resmi golünü ise 17 Eylül 2011'de Manisaspor'a atmıştır. Stancu genellikle Hasan Kabze ile forvet mevkiinde görev yapmıştır. 22 lig maçına çıkan oyuncu 1920 dakika sahada kalmış 10 gol atmıştır. 2011-12 sezonunun ikinci yarısının ilk maçında ise Fenerbahçe maçında yaklaşık 30 metreden çok şık vuruşla topu ağlarla buluşturmuştur. 2012-13 sezonunda ise Orduspor kadrosunu Vicente Monje, David Barral ve Yiğit Gökoğlan gibi isimlerle güçlendirmiştir. Culio ilk maçına Mersin İY karşısında çıkmıştır. İlk golünü ise 4. hafta Kayserispor'a atmıştır. Bu maç ile birlikte içlerinde eski takımı Galatasaray ile oynanan maçta olmak üzere 4 maç gol atmış ve takımına puanları getirmiştir. Sezonun ilk yarısını ise 7 gol 1 asist ile tamamlarken, maçların tamamında süre almıştır. Sezonun ikinci yarısındaki ilk golünü ise yine Galatasaray'a atan Stancu, daha sonra Antep ve Bursa maçlarında gol atmış ancak takımın küme düşmesine mani olamamıştır. Stancu, 30 maç, 10 gol ve 3 kupa maçında ise 1 gol performansı göstermiştir. 2013-14 sezonu öncesinde ise eski hocası Metin Diyadin'in yönettiği Gençlerbirliği'ne 1.500.000 € bedel ile transfer olmuş ve 3 yıllık sözleşme imzalamıştır. Bu takımla ise ilk maçına 2.haftada Çaykur Rizespor karşısında çıkmıştır. İlk golünü ise 2. haftada Akhisar Belediyespor'a atmıştır. Sezonun ilk yarısında 17 maç, 7 gol ve 1 asist ile tamamlamıştır. Ligin 22. haftasında ise Konyaspor'a 2 gol atarak 11. golüne ulaşan Stancu, Süper Lig kariyerindeki en golcü sezonunu yakaladı. Orduspor'un küme düşmesinin ardından Gençlerbirliği ile 3 yıllık sözleşme imzalamıştır. 17 Ocak 2017'de Bursaspor'a transfer olmuÅŸtur. İlk defa 2006 yılında Romanya U-21 forması giyen Stancu, burada 15 maçta görev yapıp 5 gol atmıştır. 3 Eylül 2010'da Arnavutluk karşısında ilk defa Romanya millî takımı forması giyen oyuncu ilk golünü de bu maçta atmıştır. San angelos s'agapisa "San angelos s'agapisa" (Yunan: Σαν άγγελος σ'αγάπησα, Türkçe: "Seni bir melek gibi seviyorum"), 2011 Eurovision Şarkı Yarışması'nda Kıbrıs Cumhuriyeti'ni temsil eden Hristos Milordos tarafından seslendirilen şarkı. Ülke, 16 puanla 18. olarak finale çıkamamıştır. Gazi Üniversitesi Güzel Sanatlar Fakültesi Gazi Üniversitesi Güzel Sanatlar Fakültesi 2005 yılında Ankara'da kurulmuştur. 7 farklı bölümde ders verilen fakülte, Tunus Caddesinde bulunmaktadır. Fakültede 30'dan fazla öğretim görevlisi ders vermektedir. Çarşambayı Sel Aldı Çarşambayı Sel Aldı, öyküsü Çarşamba'da geçen; söz müziği anonim, derleyeni Faik Okutgen olan Samsum/Çarşamba yöresine ait halk müziği. Birçok sanatçı tarafından seslendirilmiştir. Çarşamba ovasında akıntısı bulunan Yeşilırmak'a ait Abdal deresinin kıyısında yer alan köylerden birinde yaşayan fakir bir gencin aşık olduğu kız, gencin askere gitmesinden sonra köyün ileri gelenlerinden birinin zorlamasıyla kaçmış. Bunu duyan genç sevdiğini aramaya başlar. Derken yağmaya başlayan yağmur dereyi taşırır, genç sevdiğini bulur ancak iki aşık suda boğularak can verir. El ele tutuşmuş cansız bedenleri gözler önüne serilir. Asım Tınaztepe Asım Tınaztepe, (1892, Üsküp, Osmanlı İmparatorluğu - 14 Haziran 1951), Türk asker. 1911 yılında Mühendishane-i Berrî-i Hümâyûn'dan mezun oldu. Balkan Savaşları'na, I. Dünya Savaşı'na ve Türk Kurtuluş Savaşı’na katıldı. Kurtuluş Savaşı'nda Başkomutanlık Meydan Muharebesi'nde 15. Tümen'de görev yaparken yaralandı. Bu yüzden Soyadı Kanunu sonrası ""Tınaztepe"" soyadını aldı. Tümen ve Kolordu komutanlığı, II. Dünya Savaşı yıllarında İstanbul Sıkıyönetim Komutanlığı, 1. Ordu Komutanlığı, Yüksek Askerî Şûra üyeliği yaptı. St. Savvas Kilisesi St. Savvas Kilisesi, Lefkoşa'da bir kilise. 1851'de ilk olarak küçük bir şapel olarak yapımına başlanan kilise, ilk başlarda Kudüs Rum Ortodoks Patrikliği'ne aitti. Kilise 5-6. yüzyıllarda yaşamış olan Kutsanmış Savvas'a adanmıştır. Kilisede 1501 yılından kalma iki tane gümüş kadeh bulunur. Tripioti Kilisesi'ne yakındır. Tripioti Kilisesi Tripioti Kilisesi veya Αrchangelos Michael tou Tripioti, Lefkoşa'da bir kilisedir. Archangelos Michael'e adanmıştır. 3 Mayıs - 25 Kasım 1695 tarihleri arasında inşa edilmiştir. İçerisinde 15. yüzyıldan kalma bir Venedik dönemi tablosu bulunur. Naim Naim (ya da Na'im, Naeem, Naeim, Naím, Naïm, Noaim veya Nuaim) (Arapça: نعیم‎, İbranice: נעים‎) aşağıdaki anlamlara gelebilir: Panagia Chrysaliniotissa Kilisesi , Lefkoşa'da bir kilisedir. Mora Despotunun kızı ve Lüzinyan Kralının eşi olan Helena Paleologina tarafından 1450'de yaptırıldığı söylenir. Şehirde Bizans stilinde yapılan ilk kilisedir. 'nde büyük bir ikon koleksiyonu bulunur. Faneromeni Kilisesi ve bugün Bedesten olan Panagia Chrysıdighitiria Kilsesi'nden de ikonlar alınmıştır. Ekrem Ekrem aşağıdaki anlamlara gelebilir: Süleymanoğlu Süleymanoğlu aşağıdaki anlamlara gelebilir: Durak (anlam ayrımı) Durak aşağıdaki anlamlara gelebilir: Recep Orhan Ergun Recep Orhan Ergun (1926, Kayseri - 1998), Türk asker ve siyasetçi. 1944 yılında Kara Harp Okulu'ndan mezun oldu. 12 Eylül Darbesi'nden sonra Korgeneral rütbesiyle Ankara ve İstanbul Sıkıyönetim Komutanlığı, Orgeneral rütbesiyle 1. Ordu Komutanı olarak görev yaptı. TBMM XVIII. dönem Kayseri Milletvekilliği ve Komisyon Başkanlığı ile ANAP Genel Başkan Yardımcılığı yaptı. Vatansızlık Vatansızlık (veya Yurtsuzluk), hiçbir devletle uyrukluk (vatandaşlık) bağı olmayan kişileri tanımlamak için kullanılan terim. Bu statüye sahip kişilere Vatansız veya uluslararası yaygın terimle Heimatlos (Alm. "Haymatlos") denmektedir. Siyasal gerekçelere dayanarak devletler, uyruklarını yurtsuz duruma düşürebilmektedir. Naziler, 1933'te, 1914'ten sonra vatandaşlığa alınmış Yahudileri yurtsuz saymış; 1941'de ise bütün Yahudileri vatandaşlıktan çıkarmıştı. Devletler arasındaki toprak kavgası sırasında da insanlar yurtsuz kalabilir. Devletlerin dağılması, birleşmesi, ayrılması, iç savaş durumlarında insanların hayatları altüst olur. Kağıt üzerinde vatandaş görünmesine rağmen siyasal baskılar nedeniyle devlet kurumlarıyla ilişki kuramayanlara fiili yurtsuzlar, de facto vatansızlar denilmektedir. Yurtsuzlar sıklıkla sınır dışı edilebilirler. Yurtsuzlar, AİHM'ye bireysel başvuruda bulunabilirler. Birleşmiş Milletler Mülteciler Yüksek Komiserliği; 2014'ün sonunda 77 ülkede toplam 3,5 milyon vatansız statüsünde insan yaşadığını ve tüm dünyadaki insanlarla birlikte bu sayının 10 milyondan fazla olduğunu tahmin ettiklerini açıklamıştır. Kadın Formula 1 pilotları listesi Bu listede Sürücüler Şampiyonası'nın başladığı 1950'den beri Formula 1 Dünya Şampiyonası Grand Prix'lerine katılmış kadın motor sporları pilotlarına yer verilmiştir. Bugüne kadar en az bir Grand Prix'e katılan beş kadın sürücü olmuş ancak bunların sadece ikisi elemeleri geçerek, yarışlara katılmaya hak kazanmıştır. En çok Grand Prix'te yer alan kadın pilot ise 17 katılım ve 12 yarışla İtalyan Lella Lombardi'dir. Hüseyin Doğan Özgöçmen Hüseyin Doğan Özgöçmen, (25 Mart 1916, Drama - 16 Ağustos 2001, İstanbul), Türk asker. 1945 yılında Kara Harp Akademisi'ni bitirdi. Türk Silahlı Kuvvetleri'nin çeşitli kademelerinde görev alarak, Genelkurmay Plan ve Prensipler Başkanlığı, Harp Akademileri Komutanlığı, Yüksek Askerî Şûra üyeliği ve 1. Ordu Komutanlığı ve İstanbul Sıkıyönetim Komutanlığı yaptı. 1975 yılında kadrosuzluktan emekli oldu. Daha sonra Yapı Kredi Bankası, Tifdruk A.Ş., 6 Nokta Körler Vakfı ile Türkiye Şehitlikleri İmar Vakfı'nda Yönetim Kurulu üyeliği yaptı. 10 Eylül 1993 tarihinde, Beşiktaş'ın Barbaros Bulvarı'nda silahlı suikasttan yaralı kurtuldu. Evli ve iki çocuk babasıdır. Emirgan Reşatpaşa Mezarlığı'na defnedildi. Faruk Faruk aşağıdaki anlamlara gelebilir: DNA makinesi DNA makinesi DNA molekülü içeren ve mekanik iş yapan yapılardır. DNA çifte sarmalının bir araya gelmesi baz eşleşmesinin kurallarına bağlı olduğu için, DNA ipliklerinin birbirlerine nasıl bağlanacağını kesin bir şekilde tasarlamak mümkündür. 'Selektif yapışkanlık' özelliği DNA'dan makine inşa etmenin en önemli avantajıdır. Bir DNA makinesinin örneği DNA'dan yapılmış bir cımbızdır. DNA cımbızı üç iplikten oluşur: A, B ve C. A ipliği B ipliğinin yarısına ve C ipliğinin yarısına bağlanarak üçünü bir araya getirir. A ipliği AB ve AC'nin hareket etmesini sağlayan bir menteşe görevi görür. Bu yapı kolları açık şekilde çözeltide yüzer. Bu kolların kapanması için dördüncü bir DNA ipliği (D) eklenir, bu D ipliği B ve C'nin A ile eşleşmemiş kısımlarına bağlanacak şekilde tasarlanmıştır. Yapılan deneyde, cımbızın kapandığını kanıtlamak için A'nın iki ucuna birer floresan işaret bağlanmıştır, bunlar birbirlerine yakın olunca ışıma olamamaktadır. Cımbızı tekrar açmak için başka bir DNA ipliği (E) eklenir, bu E ipliği D ile komplementer olduğu için onun BAC ile birleşmesine engel olur ve cımbız açılıp uzaklaşır. D ve E iplikleri eklendikçe DNA makinesinin kapanıp açıldığı gösterilmiştir. Bu cımbızlar fullerenlerin içinden veya DNA ipliklerinin birleşmesinden oluşmuş tetrahedronların içinden ilaç moleküllerini çıkarmak için kullanılabilir. makinenin hangi durumda olduğu FRET kullanılarak, verici ve alıcı floroforlar arasındaki uzaklık ölçülerek, belirlenebilir. Birleşmiş Milletler Genel Sekreterliği Birleşmiş Milletler Genel Sekreterliği, Birleşmiş Milletler'in (BM) ana idari organı. Örgütün en önemli organlarından Birleşmiş Milletler Sekreterliği Genel Sekreterliğe bağlıdır. 1 Ocak 2017'den beri BM Genel Sekreterliği görevini António Guterres yürütmektedir. Görev süresi beş yıl olan Genel Sekreter'in ataması Birleşmiş Milletler Genel Kurulu tarafından, Birleşmiş Milletler Güvenlik Konseyi'nin tavsiyesi doğrultusunda yapılır. Beş yıllık süre uzatılabilir. Aktif bölge Biyokimyada aktif bölge, bir enzim üzerinde substratların bağlanıp bir kimyasal reaksiyona girdiği yerdir. Enzim gibi çalışan katalitik RNA molekülleri (ribozimler) için de benzer şekilde bir aktif bölgeden söz edilebilir. Bir enzimin aktif bölgesi genelde bir yarık veya cep şeklindedir, iç çeperi amino asit kalıntıları (ribozim durumunda nükleotitlerle) kaplıdır, bunlar substratın tanınmasında rol oynar. Katalitik reaksiyon mekanizmasına doğrudan katılan kalıntılar aktif bölge kalıntısı olarak adlandırılır. Enzimlerin nasıl çalıştığı hakkında iki model vardır: anahtar ve kilit modeli ve indüklenmiş uyum modeli. Anahtar ve kilit modeli, spesifik bir substrat için mükemmel şekilde uyduğunu ve substrat enzime bağlandıktan sonra aktif bir değişime gerekmediğini varsayar. Bu, gerçek durumu basite indirgeyen bir modeldir. İndüklenmiş uyum modeli, anahtar ve kilit modelinin geliştirilmiş bir hâlidir. Bu modelin öne sürdüğü, aktif bölgenin esnek olduğu, aktif bölgedeki bazı amino asit kalıntılarının hareket ederek enzimin doğru substratı bulmasını sağladığı ve bunun ardından substrat bağlanırken enzimde biçimsel (konformasyonal) değişimler olabileceğidir. Substratlar enzimin aktif sitesine bağlanıp bir enzim-substrat kompleksi oluştururken hidrojen bağları, hidrofobik etkileşimler, geçici kovalent bağlar (Van der Waals bağları) veya bunların hepsinin bir bileşimini kullanırlar. Enzim-substrat kompleksi oluşurken aktif bölgedeki kalıntılar proton veya başka kimyasal grupların vericisi veya alıcısı olarak etkiyebilir. Diğer bir deyişle, aktif bölge reaksiyon mekanizmasını değiştirerek reaksiyonun aktivasyon enerjisini azaltır. Ürün, sterik etkileşimler nedeniyle genelde aktif bölgede kararlı değildir ve oradan salınır, bunun sonucunda enzim başlangıçtaki hâline geri döner. Formula 1 rekorları listesi Bu liste Formula 1 Dünya Şampiyonası'nın yapılmaya başladığı 1950 yılında bu yana oluşan rekorları göstermektedir. Koyu yazılan rekor sahipleri 2010 yılında halen yarışan isimleri temsil etmektedir. Listedeki veriler 2010 sezonu sonu itibarıyla geçerlidir. * Bir markanın bir ya da daha fazla podyum kazandığı yarışların sayısı. Dünya Şampiyonası tarihi boyunca, puan verilen sıralamalar ve bunlara verilen puan miktarları değişikliğe uğramıştır. Ayrıntılar için Formula 1 Dünya Şampiyonası puanlama sistemleri listesi 'ne bakınız. Avustralya (kÄ±ta) Avustralya, anakara Avustralya, Tazmanya, Seram, Yeni Gine'nin büyük bölümü (en uç batı ve doğu bölümleri hariç), ve diğer komşu adaların bazılarından oluşan kıta. Kıta, bazen teknik kaynaklarda anakara olan Avustralya'dan ayrılması için Sahul, Avustralineya ya da Meganezya isimleriyle bilinir. İngiliz kavramındaki geleneksel yedi kıtanın en küçüğüdür. Yeni Zelanda Avustralya kıtasının bir parçası değildir, su altındaki ayrı Zelandiya kıtasının bir parçasıdır. Zelandiya da Avustralya da, Avustralasya ve Okyanusya olarak bilinen geniş bölgelerin parçasıdır. Avustralya kıtası sığ denizlerle örtülü bir kıta sahanlığında uzanır. Son buzul çağının MÖ 18000 civarındaki zirvesinde deniz seviyesinin düşük olmasından dolayı kıta tek bir kara parçasından oluşmaktaydı. Son on bin yılda deniz düşük rakımlı bölgeleri sular altında bırakmış ve günümüzdeki kurak ve yarı-kurak Yeni Gine ile Tazmanya adalarını oluşturmuştur. Augusto Pestana Augusto Pestana (22 Mayıs 1868 - 29 Mayıs 1934), Brezilyalı bir mühendis ve politikacı idi. Ölümünün ardından Augusto Pestana (Rio Grande do Sul) şehrine onun adı verilmiştir. Clara Haskil Clara Haskil (7 Ocak 1895 - 7 Aralık 1960), Yahudi bir aileden gelen Rumen piyanist. Haskil, klasik ve romantik dönem yorumlarıyla tanındı. Mozart , Beethoven, Schumann ve Scarlatti'yi yorumladı. Ä°brahim Yavuz İbrahim Yavuz (d. 10 Kasım 1982, İstanbul), İstanbul Güngörenspor'lu Türk futbolcudur. Gaziosmanpaşa'nın altyapısından yetişen İbrahim Yavuz, 2000-2001 sezonunda A takıma yükselmiştir. 2001-2004 sezonlarında Adanaspor'a transfer olan İbrahim, 2004-2005 sezonunda Galatasaray'a transfer olmuş fakat hiçbir maçta oynamayınca 2005 yılında Kayserispor'a gitmiştir. Kayserispor formasını yarım sezon giyen oyuncu, 2005-2006 sezonunda MKE Ankaragücü'ne transfer olmuş ve 17 maçta görev almıştır. 2007 yılında Diyarbakırspor'a giden oyuncu yarım sezon formasını giydiği Diyarbakırspor'la yolarını ayırmış ve Mardinspor'a transfer olmuştur. 1 sezon Mardinspor'un formasını giymiş ve 2008 yılında Boluspor'a transfer olmuştur. Bolsuspor formasıyla 43 maça çıkan oyuncu 2010 yılında Kayseri Erciyesspor'a transfer olmuştur. Anton Hickel Karl Anton Hickel (1745 – 30 Ekim 1798) 18. yüzyıl ressamlarından. Hickel Bohemya'nın Český Krumlov adlı kasabasında doğdu. 1758 yılında Viyena Güzel Sanatlar Akademisine girdi. Mezun olduktan sonra kendisi gibi ressam olan kardeşi Joseph Hickel'in yanında çalışmaya başladı. 1779 yılında gezici portre ressamlığına başladı. Hayatının büyük bölümünü Münih'te Charles Theodore ve diğer önemli şahsiyetlerin tablosunu yaparak geçirdi. Daha sonra Güney Almanya ve İsviçre'ye seyahat etti. 1785 yılında İsviçre'ye yerleşti ve II. Joseph'in resmî ressamı oldu. 1786 yılında Fransa'da Marie Antoinette'nin yanında çalışmaya başladı. 1798 yılında Hamburg'da öldü. TÃ¼rkiye'de sansÃ¼r Türkiye'de sansür, hükûmetin siyasi ve toplumsal gerekçelerle geleneksel medya, internet ve sosyal medya üzerinde uygulanan yasaklar ve sansür uygulamalarını işaret eden ifade. Günümüzde sansür genellikle Türklüğe hakaret sayılan kanun maddesi ve siyasi aşırılığı ifade eden yazılı veya sözlü beyanları sınırlayan yasalardan kaynaklanmaktadır. Yine Türkiye, Sınır Tanımayan Gazetecilerin 2017 Dünya Basın Özgürlüğü Endeksi'nde 180 ülke arasında 155. sırada yer almakta ve gazeteciler özelinde "dünyanın en büyük cezaevi" olarak anılmaktadır. Sınır Tanımayan Gazeteciler bu ithamın nedenini baskıcı kanunlar, geniş ve muğlak yasal düzenlemeler ve paranoyak yargı olarak açıklamakta ve çözüm olarak terörle mücadele yasasının ve diğer kanun maddelerinin tamamen gözden geçirilmesini önermektedir. Türkiye'de ifade özgürlüğü, devlet tarafından anayasal kısıtlamalar ve çeşitli kanunlar aracılığıyla sınırlanmaktadır. 2 Temmuz 2020'de Ekonomi Bakanı Berat Albayrak'in ve yeni doğan çocuğuna hakeret edilmesinin ardından Recep Tayyip Erdoğan Sosyal Medya Yasası çıkacağını söyledi. Bu teklif 29 Temmuz 2020'de kanunlaştı ve 31 Temmuz 2020'de resmî gazetede yayınlandı. 1821 yılındaki Yunan İsyanı'nı destekleyen Avrupa gazetelerinin kamuoyunu yönlendirme gücü ve aynı dönemde İzmir'de Fransızca yayımlanan isyan karşıtı, Osmanlı taraftarı gazetelerin gösterdiği faydalarla Osmanlı yönetimi basının önemini 1820'lerde idrak etmeye başlamıştır. Bu yıllardaki gelişmeler sonucunda devletin kendi görüşlerini halka aktaracak bir gazete yayımlama fikri oluşturmuş ve ilk Türk gazetesi "Takvim-i Vekayi" 1 Kasım 1831'de II. Mahmud'un fermanıyla yayımlanmaya başlamıştır. Dış dünyadan haberler, hükûmet açıklamaları ve ticari duyurulardan oluşan bu ilk gazeteyi 1840 yılında İngiliz William Churchill'in Türkçe olarak çıkardığı "Ceride-i Havadis" izlemiştir. Bir yabancının çıkardığı gazetenin yabancı ülkelerin gözünde daha etkili olacağı düşüncesiyle devlet tarafından finanse edilen bu gazete yarı resmî nitelik taşımakta ve Osmanlı yönetimine paralel bir yayın yapmaktaydı. İlk basın yasağı henüz muhalif bir yayımın olmadığı 1857 yılında çıkarılan Matbuat Nizamnâmesi ile getirilmiştir. Bu kanun izinsiz matbaa açanlara, Osmanlı tebaası aleyhinde yayım yapanlara hapis, para ve matbaa kapama cezası öngörmekteydi. 21 Ekim 1860 tarihinde ilk özel sermayeli Türkçe gazete "Tercüman-ı Ahvâl" Agah Efendi tarafından çıkarılmaya başlanmıştır. Bu tarihten itibaren devletin resmî görüşlerinin dışında bir kamuoyu oluşmaya başlamış ve Abdülaziz basına karşı önlem almaya itmiştir. Devletin kötü gidişinden bahseden ve imparatorluk yöneticilerini eleştiren yazıların yer aldığı "Tercüman-ı Ahvâl", bu önem alma girişimiyle 1861'in Mayıs ayında iki hafta süreyle kapatılmıştır. 27 Haziran 1862 tarihinde ise "Tasvir-i Efkâr" yayım hayatına başlamıştır. Gazete parlamenter sistemi savunmakta, padişahın tahta çıkış ve doğum günlerinde övgü mesajları yayımlamayı reddetmekteydi. Muhalif gazeteleri takiben 1864 yılında yeni bir Matbuat Nizamnâmesi yayımlanarak hükûmetten izin almadan gazete çıkarmak, resmî yazıları yayımlamamak, iç güvenliği bozmaya yönelik kışkırtıcı yayımlarda bulunmak, genel adap ve ahlaka yayım yapmak, padişaha saldırı sayılabilecek yazılar yazmak, dost devlet liderlerine dokunan söz ve deyimler kullanmak, devlet memurları ve yabancı diplomatları kötülemek gibi suçlar yasaklanmıştır. 1867'de çıkarılan Âli Kararnâme ile birlikte de muğlak ifadelerden oluşan yeni yasaklar nizamnâmeye eklenmiştir. Yeni tanımlanan bu suçlara dayanarak çok sayıda gazete kapatılmış, birçok gazeteci ise meslekten men edinmiştir. 11 Mayıs 1876 tarihli bir karaname ile ise sansür ilk kez resmîleşmiş ve gazetelerin matbaada basılmadan evvel denetlenmesi usûlü getirilmiştir. Abdülaziz'in tahttan indirildiği 30 Mayıs 1876 tarihinden itibaren basına uygulanan yasak ve sansürler hafiflemiş ancak 93 Harbi'nin başladığı 23 Nisan 1877 tarihinden itibaren başlayan II. Abdülhamid'in istibdat dönemiyle basına yapılan takibat daha da kuvvetlenmiştir. Eylül 1877'de çıkarılan sıkıyönetim kararnamesine dayanılarak birçok gazeteci sürgün edilmiş, ilk kez sansür kurulu oluşturulmuştur. Politik yayımların ağır sansüre maruz kaldığı bu dönemde gazeteler ağırlıklı olarak teknik, bilimsel ve edebi konular içermekteydi. Bu sert denetleme ortamında devletin kendi gazetesi olan "Takvim-i Vekayi" dahi 1879 yılında bir dizgi yanlışı nedeniyle kapatılmış, 1891'de yeniden çıkmaya başlasa da 1892'de aynı sebeple tekrar kapatılmıştır. 24 Temmuz 1908'de İkinci Meşrutiyet'in ilanı ile birlikte basın üzerindeki sansür de kaldırılmıştır. Ancak 29 Temmuz 1909 tarihinde alınan Meclis-i Mebusan kararıyla Ebüzziya Tevfik Bey'in "aşırı özgürlükçü" olarak yorumladığı yeni bir basın kanunu çıkarılmıştır. İttihat ve Terakki iktidarı bu kanun yoluyla bir takibat yapmamış olmasına rağmen öldürülen ilk gazeteciler olan Hasan Fehmi Bey, Ahmet Samim Bey ve Zeki Bey İttihat ve Terakki karşıtı yazıları nedeniyle öldürülmüşlerdir. 1912 yılınan yaz aylarında İttihat ve Terakki'nin iktidardan düşmesini takiben cemiyetin gazetesi "Tanin" birçok kez kapatılmıştır. Bâb-ı Âli Baskını ile yeniden iktidarı ele geçiren İttihat ve Terakki'nin üyesi Mahmud Şevket Paşa'nın 11 Haziran 1913'te öldürülmesiyle basın üzerindeki kapsamlı yasaklar ve sansürler dönemi yeniden başlamış; birçok gazeteci sürgün edilmiş, hapse atılmış ve meslekten men edilmiştir. I. Dünya Savaşı sırasında sansürün dozu oldukça artmış, İttihat ve Terakki'nin İstanbul Milletvekili Hüseyin Cahit Bey'in gazetesinin dahi kapatıldığı bir dönemden geçilmiştir. Cumhuriyetin ilk iki yılında özgür bir basın ortamı oluşmuşsa da Şeyh Said İsyanı'nın çıkmasıyla çıkarılan Takrir-i Sükûn Kanunu, Türkiye Büyük Millet Meclisini devreden çıkararak bakanlar kurulunun yaptırım gücü elde etmesini sağlamıştır. Kanunun çıkmasıyla bütün muhalif gazeteler kapatılarak Velid Ebüzziya, Ahmet Emin, Eşref Edip, Suphi Nuri, Fevzi Lütfi, İsmail Müştak gibi dönemin önde gelen gazetecileri İstiklâl Mahkemelerinde yargılanmışlardır. Cumhurbaşkanı Mustafa Kemal'e çektikleri özür ve af telgrafları sonucunda beraat eden gazetecilerden Ahmet Emin ancak 1936'da Atatürk'ten aldığı özel izin ile mesleğe dönebilmiştir. Aynı dönemde hükûmeti desteklemelerine ve Şeyh Said İsyanı'nın İngiltere teşvikiyle çıkarıldığını yönünde yayımlar yapmalarına rağmen Türkiye Komünist Partisi'nin yayımları da yasaklanmış, komünist gazeteciler çeşitli hapis cezalarına çarptırılmışlardır. 1931 yılında ilk basın kanunu "memleketin genel siyasetine dokunacak yayım yapan" gazetelerin kapatılması yetkisini içeren cumhuriyet döneminin ilk basın kanunu çıkarılmış, 1938 yılında eklenen maddelerle yeni yayım çıkarmak isteyenlere yüksek meblağlar içeren teminat mektubu getirme şartı getirilerek "kötü ünlü kişilerin" gazetecilik yapması yasaklanmıştır. Hükûmet, II. Dünya Savaşı döneminde gazetelerin Mihver Devletleri ve Müttefik Devletler ekseninde taraflı yayım yapmasına bir yaptırımda bulunmamasına karşılık cephe haberlerinde yalnızca Anadolu Ajansından gelen bilgilerin yer verilmesine verilmesine izin verilmekteydi. İç politika ve ekonomik koşullar ile ilgili haberler ise tamamen hükûmet kontrolündeydi. Savaş döneminde sebep belirtilmeksizin birçok gazete kapatılmıştır. Gazetelerinin kapatılmasını ve zarar etmeyi istemeyen gazeteler bir sansür kanunu çıkarılmasını talep etmiş, böylece basımdan önce sansürden geçen gazetelerin kapatılma gibi bir durumla karşı karşıya gelmesinin önüne geçilmesi hedeflenmiştir. Ancak basını hali hazırda tam teşekküllü bir şekilde denetleyen hükûmet sansürcü durumuna düşmemek adına bu yönteme uzak durmuştur. 1930-1946 arası dönemde oldukça kıt bir içerik sunan ve kâğıt yokluğu nedeniyle de sayfa sayısı azalan gazetelerin tirajı oldukça düşmüş ve halk devlet radyosuna yönelmiştir. 1946 Türkiye genel seçimleri ile 1950 Türkiye genel seçimleri arasındaki dört yıllık dönem basının Demokrat Parti yanlısı bir yayım politikası izlediği bir dönem olmuştur. 1950'de iktidara gelen Demokrat Parti'nin ilk işlerinden biri basının üzerindeki baskıyı hafifleyen yeni bir kanun çıkarmak olmuştur. Ayrıca Başbakan Adnan Menderes her ay basının önde gelenlerini ağırlayıp sıkıntılarını dinlemekteydi. Selim Ragıp Emeç'in "basının altın çağı" olarak yorumladığı bu dönemde Sedat Simavi'nin "Hürriyet"i çıkarması ile basında bir dönüşüm gerçekleşmeye de başlamıştı. Gazeteler hükûmetin mesajlarını halka iletme işlevinden halkın isteklerini hükûmete iletme aracı haline gelmiştir. Ayrıca yeni iktidar döneminde karayolu ağının genişlemesinin bir sonucu olarak gazeteler çok daha kolay şekilde dağıtılır hale gelerek tirajları 500 binden 800 binlere çıkmıştır. Demokrat Parti iktidarının ilk yıllarında basına tanınan özgürlük ileriki yıllarda hayatın pahalılaşması, iktidarın karıştığı yolsuzluklar, karaborsacılık ve vurgunculuk faaliyetlerinin gazetelerde haber olmaya başlamasıyla 9 Mart 1954'te çıkan yeni yasaya dayanılarak yerini tekrar baskıya bırakmıştır. Çok sayıda gazeteci takibata uğrayarak ceza almış, meslekten men edilmişlerdir. Gazetelerin en önemli gelir kaynağı olan resmî ilanlar muhalif gazeteler göz ardı edilerek verilmekte, gazetelerin basıldığı kâğıtların temininde de zorluk çıkarılmaktaydı. 1957 Türkiye genel seçimlerinden oy kaybıyla çıkan Demokrat Parti daha saldırgan bir tutum takınmış, politik konulardan uzaklaşan gazeteler II. Abdülhamid dönemi gazeteleri gibi farklı konulara eğilmiş ve magazin, spor, adliye haberlerine ağırlık vermeye başlamışlardır. 1954-1960 arası dönemde basına 2.300'ü aşkın dava açılmış, 867 hak mahrumiyeti kararı çıkmıştır. 1960 yılında basın ve iktidar arasındaki kutuplaşma oldukça keskinleşmiş, kimi gazeteler Adnan Menderes haberlerine gazetelerinde çok az yer ayırma kararı almışlardır. İktidar buna karşılık yayım yasaklama, yayımların basım ve dağıtımını durdurma, her kurumu ve evi izinsiz arama gibi yetkilere sahip olan Tahkikat Komisyonunu oluşturarak hamle yapmış olmasına karşın bu komisyon 27 Mayıs Darbesi sonucunda kurulmasının henüz 1,5 ay sonrasında dağıtılmıştır. Demokrat Parti iktidarı döneminde ağır takibata maruz kalan basın 27 Mayıs Darbesi'ni olumlu karşılamıştır. Millî Birlik Komitesi yürürlükteki basın kanunu kaldırmış, resmî ilan dağıtımını Basın İlan Kurumunu kurarak düzene sokmuş ve gazetecilerin haklarını düzenleyen 212 Sayılı Kanun'u çıkarmıştır. Gazetecilere bu kanunla tanınan haklar gazete sahiplerinin tepkisini çekmiş; "Akşam", "Cumhuriyet", "Dünya", "Hürriyet", "Milliyet", "Tercüman", "Vatan", "Yeni İstanbul", "Yeni Sabah" gazetelerinin sahipleri protesto amacıyla 12, 13 ve 14 Ocak 1961 tarihlerinde gazete çıkarmayacaklarını açıklamışlardır. Buna karşın gazeteciler bu üç gün "Basın" gazetesini çıkarmışlardır. 1 Mart 1961 tarihinde "Vatan"daki bir yazısı nedeniyle tutuklanan Aziz Nesin ve yazı işleri müdürü İhsan Ada yeni dönemde tutuklanan ilk gazeteciler oldular. 1961 Anayasası ile önceki dönemlere nazaran örgütlenme ve ifade özgürlüğü haklarındaki olumlu değişme politik haberciliğin gelişmesini sağlamış; solcu, ülkücü ve İslamcı çok sayıda yayım piyasaya çıkmıştır. 12 Mart Muhtırası ile 10 yıllık görece özgür dönem sona ererek çok sayıda gazeteci tutuklanmış, kimi yayımlar kapatılmıştır. Çoğu gazeteci 1974 yılındaki affa kadar hapis yatmıştır. Eylül 1971'de yayımların yargıç kararıyla toplatılmasını öngören madde savcılara da toplatma yetkisi verilerek genişletilmiş ve yoruma dayalı muğlak ifadelerin yer aldığı yeni maddeler kanuna eklenmiştir. 1970'li yıllarda yüksek tirajlı gazeteler tekrar politik konulardan uzaklaşmış, yalnızca 1978-1980 yılları arasında sekiz gazeteci öldürülmüştür. 12 Eylül Darbesi ile kurulan Millî Güvenlik Konseyi onlarca gazeteci ve yazarı tutuklamış, yayın yasakları ve sansür uygulamış, çok sayıda yayımı kapatmıştır. 1983 Türkiye genel seçimleri ile iktidar olan Anavatan Partisi döneminde de muhalif gazetecilere uygulanan baskı sürmüştür. 1980'li yıllarda iki binin üzerinde basın davası açılmış, üç bin gazeteci, yazar ve yayımcı yargılanmıştır. Yazı işleri müdürlerine ise toplamda beş bin yıldan fazla hapis cezası verilmiştir. Ayrıca SEKA eliyle yapılan üst üste kâğıt zamları ve Küçükleri Muzır Neşriyattan Koruma Kanunu ile muhalif gazetelerin üzerindeki baskı artırılmıştır. 1990'lı yıllarda önceki dönemlere nazaran güçlü bir iktidar bulunmadığından terörle savaş, faili meçhul cinayetler, köy boşaltma ve toplu öldürmeler, siyasi cinayetler, mafya eylemleri basında sık sık yer almakta ve basın üzerinde baskı oluşturamayan iktidarlar da bu haberler engelleme metotları aramaktaydı. 15 Aralık 1990 tarihinde