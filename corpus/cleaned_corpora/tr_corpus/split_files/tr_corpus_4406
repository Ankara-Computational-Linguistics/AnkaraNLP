dört yıl içinde iki kulübün de birer kez lig, United'ın Şampiyon Kulüpler Kupası ve City'nin FA Cup, Lig Kupası ile Kupa Galipleri Kupası şampiyonluğu yaşadığı zamana benzer, yeni bir dönemin başlangıcı olup olmadığı hakkında görüşlerini dile getirdi. Manchester City ve Stoke City'nin başlangıçta final günü oynanması planlanmış Premier League maçları Salı gününe alındı. Sezonun son hafta içi karşılaşmada Manchester ekibi bu sefer 3-0'lık skorla galibiyete ulaştı. Manchester City'nin aldığı kararla, misafir Stoke City taraftarının karşısında 'kabalık' olacağı düşüncesiyle kupa kutlaması yapılmadı. 2011 FA Cup Finali Birleşik Krallık'ta ITV ve ESPN tarafından canlı olarak yayınlandı. İki kanal toplamında kaydedilen en yüksek izleyici sayısı 8,5 milyon kişi oldu. ITV maçın son 30 dakikasında kayda geçen 8,1 milyonluk en yüksek izleyici değeriyle bu sayının çok büyük bir kısmını oluşturdu ve ulaşılan 6,68 milyon ortalama izleyici, final maçı yayınının 2009'da BBC'den ITV'ye geçmesinden beri elde edilen en yüksek değerdi. Ücretli alternatif olan ESPN'de ise ortalama 412.000 ve en yüksek 476.000 izleyici kayıtlara geçti. Ä°smail Utkular İsmail Utkular Türkiye mimarlık tarihinde oldukça önemli bir yere sahip olan İstanbul Radyoevi’nin mimarıdır. Ayrıca Çanakkale Şehitleri Anıtı’nı da tasarlayan mimarlardan birisidir. İsmail Utkular’ın en önemli ve en tanınmış tasarımlarının başında Çanakkale’de yer alan Çanakkale Şehitleri Anıtı projesi gelmektedir. 1944 yılında Milli Savunma Bakanlığı’nın açtığı ve Çanakkale Savaşı’nda ölenlere adana bir anıt projesine arkadaşı Doğan Erginbaş ile birlikte katıldı. Birincilik ödülü alan tasarımlarının inşaatına ancak 1954 yılında başlanabildi. Tam olarak tamamlanmadıysa da Çanakkale Şehitleri Anıtı 1960 yılında açıldı. İsmail Utkular’ın Ömer Güney ve Doğan Erginbaş kibinin tasarladığı İstanbul Radyoevi de oldukça önemli bir yapıdır. 6 Mayıs 1927 yılında ilk yayın programına başlamış İstanbul Radyosu zaman içinde elverişli stüdyo ihtiyacı daha da arttı. 1939 yılında Basın ve Yayın Umum Müdürlüğü tarafından bu ihtiyacı gidermek için açılan yarışmayı kazanan ekibini tasarımı 1939 ile 1947 yılları arasından inşa edildi. 150 kilovat gücündeki vericisiyle orta dalga üzerinden yayın yapan İstanbul Radyoevi’nin 19 Kasım 1949 tarihinde dönemin Cumhurbaşkanı İsmet İnönü tarafından resmen açılmasından beri halen hizmet vermeye devam etmektedir. La Noche Triste La Noche Triste, (Türkçe: Üzüntülü akşam) Kolomb öncesi dönemde Meksika bölgesini elinde bulunduran Aztekler ile bölgeyi ele geçirmek için saldıran İspanyol Hernan Cortes önderliğindeki konkistadorlar arasında 30 Haziran 1520 tarihinde yaşanan muharebeyi anlatır. Bu muharebede Aztek başkenti Tenochtitlan’da Aztek imparatoru II. Montezuma’yı rehine tutan İspanyolların imparatoru öldürmesi üzerine ayaklanan Aztekler İspanyollara saldırmış, Cortes önderliğindeki konkistadorlar ve ağırlıklı olarak Tlaxcalalılardan oluşan yerli müttefikleri büyük kayıplar vererek şehri terk etmek zorunda kalmıştır. Muharebenin adı Cortes ve diğerlerinin geride bıraktıkları ganimetler ve kaybettikleri silah arkadaşları için duydukları üzüntüyü tariflemek için kullandıkları tanımdan gelmiştir. Cortes ve konkistadorlar Amerika’ya adım attıklarında yerel halklarla ilk temaslarında özellikle ateşli silahlar ve atlar yerli halklar üzerinde korku salmıştır. Silahların öldürücü etkisine şahit olan Amerika halkları topraklarına çıkan bu yabancılara saygı ile karışık bir korku ile yaklaşmışlardır. Bu ruh halinden faydalanan sayıca az ancak teçhizata sahip Cortes ve adamları Aztek başkenti Tenochtitlan’a 8 Kasım 1519 tarihinde gelirler. Kendileri için özel olarak hazırlanan bir konutta başkentin kalbine yerleşirler. Cortes, İspanyolların sayıca az olmasının verdiği dezavantajı ortadan kaldırmak için Aztek imparatoru II. Montezuma’yı sarayında rehin alır. Montezuma Cortes’in isteklerini harfiyen yerine getirirken halkının işgalcilere karşı isyan etmesini de önlemeye çalışarak tanrıların Azteklerin İspanyollarla işbirliği yapmasını emrettiğini bildirecektir. Ancak Aztek halkı arasında İspanyollar ve işbirlikçileri Tlaxcala savaşçılarının başkentin içindeki varlıkları artan rahatsızlıkların kaynağı olur. 1520 yılının Haziran ayında Meksika Körfezi’ne ulaştığı haber edilen bir İspanyol birliği Cortes’in planlarını altüst eder. Gelen İspanyol kuvvet Küba valisi Velázquez tarafından gönderilen Pánfilo de Narváez komutasındaki askeri birliktir. Amacı ise valinin emirlerine karşı gelen Cortes’i tutuklamaktır. Bu haber üzerine hızla kıyıya ilerleyen Cortes, Tenochtitlan’da güvenilir komutanı Pedro de Alvarado’yu bırakır. Sahilde Narváez’i yenen Cortes, mağlup İspanyol askerleri Azteklerin ellerindeki altınları anlatarak kendi safına çekmeyi başarır. Kuvvetleri artmış bir şekilde başkente dönmeye koyulur. Cortes’in yokluğu sırasında Pedro de Alvarado Azteklerin kendisine saldıracağına dair bir istihbarat alır. Kendisine planlanan saldırıdan önce davranan Alvarado dini bir festival için ana tapınakta toplanmış olan Aztek asillerini ve rahiplerini öldürtür. Bunun üzerine Aztek halkı İspanyolların bulundukları binaların etrafını sarar. Montezuma hala İspanyolların elinde mahkûm olmasına rağmen Aztekler yeni kral olarak Cuitláhuac’ı seçerler. Bu sırada şehre dönen Cortes esir Montezuma’dan halka hitap etmesini ister. Azteklere hitap eden Montezuma, İspanyolların şehirden sağ salim çıkartılmasını istese de taş ve oklarla karşılanır. Halkı tarafından reddedilen Montezuma birkaç gün sonra yaralarından dolayı ölür. Yabancı ve düşman topraklarda yoğun saldırı altında kalan Cortes barut ve su kaynaklarının tükenmek üzere olduğunu görünce şehirden gece kaçma planları yapar. Azteklerin savunmasını güçsüzleştirmek için elçilerle temas kurarak bir haftalık ateşkes ilan edilmesini ister. Ateşkesin ardından eğer İspanyolların şehirden güven içinde ayrılmalarına izin verilirse ellerindeki tüm altın ve değerli eşyaları iade edecekleri sözünü verir. Tenochtitlan’daki şehir merkezi konumundaki adaya ulaşımı sağlayan sekiz köprüden dördü Aztekler tarafından imha edilmiş durumda olduğu için Cortes taşınabilir bir köprü olarak da kullanılabilen bir sal inşa ettirir. Ayrıca adamlarına verdiği talimatta Cortes yanlarına sadece taşıyabilecekleri ağırlıkta değerli eşya almalarını salık verir. 30 Haziran 1520 gecesi Cortes ve ordusu bulundukları yerden çıkarak batıya doğru Tlacopan istikametinde yola çıkarlar. Bu yönde bir barikat olmadığı için rahatlıkla ilerleyen İspanyollar kısa süre sonra başka bölgedeki Aztek muhafızlar tarafından görülür. Alarm verildikten sonra başlayan muharebe çok şiddetli geçer. Gölün üzerinde seyyar köprü, kanolar ve karada yapılan kanlı çarpışmalar sırasında İspanyollar ve yerli müttefikleri kanlı bir mücadelenin ardından Tacuba’da kıyıya çıkmayı başarırlar. Kıyıya varan ilk ekip içinde Cortes de bulunsa da İspanyolların çoğu kanlı muharebede ağır yaralanmış veya öldürülmüştür. Adamlarını kurtarmak için geri dönen Cortes komutanlarından Pedro de Alvarado’yu ağır yaralı olarak bulunca ağlayacak ve yenilgisinin derecesini algılayacaktır. Cortes ile birlikte sadece konkistadorların az bir kısımı Tenochtitlan’dan kaçış sırasında hayatta kalabilir. Toplarını tamamen kaybetmiş, atlarının çok azını kurtarabilmişlerdir. Toplam İspanyol kayıplarına dair bir belirsizlik bulunmaktadır. Cortes 154 İspanyol ve 2000 yerlinin öldüğünü iddia etse de sayının bundan çok olduğu aşikardır. Ayrıca İspanyollara hizmet eden siviller; yerli kadınlar, aşçılar, hizmetçiler Aztekler tarafından öldürülür. Cortes’in karısı olan ve aynı zamanda tercümanlığını da yapan La Malinche kaçan ekip içindedir. Şehirden uzaklaşmaya çalışan İspanyollar ile Aztekler arasında Zumpango Gölü civarında çok sayıda muharebe olur. İki hafta sonra Teotihuacan yakınlarında yapılan Otumba Muharebesinde İspanyollar kendilerini ısrarla takip eden Azteklerle savaşırlar. Bu muharebede Aztekleri ağır bir yenilgiye uğratan Cortes, müttefiki olduğu Tlaxcala topraklarına gidecek ve güç toplayacaktır. Bundan sonra yeni bir ordu oluşturan Cortes Aztek başkentine saldıracak ve çiçek hastalığı nedeniyle binlerce askerini kaybetmiş olan Tenochtitlan’ı uzun süren bir muharebenin ardından ele geçirecektir. Vasfi Egeli Ali Vasfi Egeli (1890, İstanbul – 10 Nisan 1962, İstanbul), Türk mimar. İstanbul’un Şehzadebaşı semtinde 1890 yılında dünyaya geldi. 1913 yılında Sanayi-i Nefise Mektebi Alisi’nin mimari bölümünden mezun oldu. Mezun olduktan sonra Evkaf Nezareti’nde göreve başladı ancak I. Dünya Savaşı’nın çıkması nedeniyle askere alındı. Savaş boyunca harita şubesinde çalıştı ancak savaştan sonra eski görevine geri döndü. Bu dönemde Mimar Kemaleddin ve Nihat Nigizberk ile de çalıştı. Nihat Nigizberk emekli olduktan sonra İstanbul Vakıflar Başmimarlık görevine getirildi. Bu dönemde başta İstanbul’da olmak üzere Türkiye’nin birçok yerinde anıtların onarım çalışmalarında görev aldı. Kariyerinde boyunca birçok cami projesi hazırladı ve uyguladı. Bunların başında 1947 yılında tasarladığı Feneryolu Camii gelmektedir. Ancak tasarladığı camiler arasında en önemlisi ve mimari olarak kayda değer olanı İstanbul’un Şişli ilçesinin Halâskârgazi Caddesi ve Abide-i Hürriyet Caddesi’nin kesiştiği noktasında yer alan Şişli Camii’dir. Şişli Camii İkinci Ulusal Mimarlık Akımı’nın en önemli örneklerinden birisi olarak kabul edilir. Gazne Gazne "(Farsça:" غزني), Afganistan'ın kuzeyinde, Gazni Vilayeti'nin merkezi olan şehir. Kent, Afganistan'ın en işlek karayollarının kavşağında kurulmuştur. Güneybatıdan Kalat'a, kuzeydoğudan başkent Kabil'e ve doğudan Gardez'e bağlıdır. Kelime anlamı "pırlanta" olan Gazne şehri zengin bir tarihe sahiptir. Gazne Kalesi, Gazne Minareleri, Sultan III. Mesud'un sarayı ve diğer kültürel hazineler yüzyıllardır gezginleri şehre çekmiştir. 2013 yılında ISESCO tarafından İslam dünyası kültür başkenti seçilmiştir. İslamiyet öncesi dönemde bölgede Budizm ve Hinduizm inanışlarına sahip kabileler yaşamıştır. 7. yüzyılda İslamiyeti getiren müslüman Arapları, 9. yüzyılda Seferîler takip etmiştir. 10. yüzyılda Sebük Tegin tarafından Gazneliler Devletinin başkenti yapılmıştır. Şehir Gurlular tarafından yıkılmıştır, ama tekrar inşa edilmiştir. Timurlular ve Delhi Sultanlığı dahil birçok yerel gücün eline geçmiştir. Son olarak Hotakîlere ve onun devamı olan Dürrânîlere, yani modern Afganistan'a geçmiştir. Steve Marlet Steve Marlet (d. 10 Ocak 1974, Pithivers), Fransız eski millî futbolcudur. Şu an Championnat de France amateur takımı olan CM Aubervilliers takımının formasını giymektedir. Asiatic Boy Asiatic Boy (d. 26 Ağustos 2003, Arjantin) Thoroughbred cinsi bir yarış atıdır. Safkanın babası Arjantin'de grup I yarış galibi aygır Not For Sale, annesi Polish Navy isimli kısraktır. Asiatic Boy üç yaşındayken dişi taylar için Arjantin'de düzenlenen Hipodromo de San Isidro yarışını birincilikle tamamladı. Bu yarışı kazandıktan sonra Nad Al Sheba ekürisinin sahibi Şeyh Muhammed bin Halife El Maktum tarafından satın alınarak Dubai'ye getirildi. Dubai'de Güney Afrikalı antrenör Mike de Kock nezaretinde çalışmaya başlayan Asiatic Boy BAE Derby yarışı dahil dört adet koşuda birincilik elde etti. Safkanın başarıları arasında Dubai World Cup yarışında Curlin isimli atın arksından ikinci olduğu yarış da gösterilebilir. Esedabad, Kuner Esedabad "(Farsça:" اسدآباد), Afganistan'ın doğusunda, Kuner'ın merkezi olan şehir. Peç ve Kunar nehirleri arasında, oldukça dağlık bir bölgede yer alan kent Pakistan sınırına yaklaşık 10 km. uzaklıktadır. Kentin doğusunda yer alan Nava Geçidi, Hayber Geçidi'nden sonra ülkenin kuzeyindeki dağlık Pakistan sınırındaki en önemli geçittir. Müslüman aktivist Cemaleddin Afgani bu kentte doğmuştur. Esedabad Esedabad isimli maddeler aşağıda listelenmiştir: Şefik Erensü Şefik Erensü (d. 1912, İstanbul - ö. 1989), Türk asker. 1932 yılında Harp Okulu'ndan Piyade Asteğmen olarak mezun olmuştur. Harp Akademisi'ni Kurmay Yüzbaşı olarak 1941 yılında bitirmiştir. Çeşitli askeri görevlerde bulunduktan sonra 1966 yılında Korgeneralliğe yükselerek, bu görevini asaleten 1968 yılına kadar yürütmüştür. Çeşitli komutanlık görevlerinden sonra 30 Ağustos 1970 tarihinde emekli olmuştur. Emekli olduktan sonra da bir süre ODTÜ Rektörlüğü yapmış, 1981 yılında Bakanlar kurulu kontenjanından YÖK kurucu üyesi olmuş ve 1983'e kadar bu görevi sürdürmüştür, 1989 yılında vefat etmiştir. Ousmane Dabo Ousmane Dabo (d. 8 Şubat 1977, Laval, Mayenne) Fransız eski futbolcudur. Futbola Stade Rennais'te başlayan Dabo, 2011 yılında futbolu New England Revolution takımında bıraktı. 1995 yılında Stade Rennais FC takımında profesyonel olan Dabo, genç yaşında iyi performans sergileyince İtalya'nın güçlü ve köklü kulüplerinden İnter'e transfer oldu. İnter'den ayrıldıktan sonra Vicenza, Parma, AS Monaco FC, Atalanta BC, SS Lazio ve Manchester City FC takımlarında oynadı. En son ABD takımı New England Revolution'da oynadı ve sadece 3 maç yapabildi. Futbolu 18 Temmuz 2011 tarihinde bıraktı. Dabo, Fransa formasını 3 kez giydi ama gol atmayı başaramadı. Ayrıca 2003 FIFA Konfederasyonlar Kupası'nda Fransa'nın kadrosunda yer almayı başardı ve Konfederasyon Kupası şampiyonluğu yaşadı. Pul-i Alem Pul-i Alem "(Peştuca:" پل علم), Afganistan'ın doğusunda, Lovgar Vilayeti'nin merkezi olan şehir. Kent aynı zamanda kendi adını taşıyan Pul-i Alem ilçesi'nin de yönetim merkezidir. Nüfusu 108.000 olup bu nüfusun büyük çoğunluğunu Peştunlar oluşturur. Celalabad Celalabad (, ayrıca eskiden Celalkot), Afganistan'ın doğusunda, Nangarhar Vilayeti'nin merkezi olan şehir. Celalabad, Afganistan ile Pakistan arasında ve iki ülkeyi gerçek anlamda birbirine bağlayan konumuyla bölgenin tartışmasız en önemli kentidir. Hsuan-tsang tarafından eski adı Adinapur olarak yazılan kent Kabil Nehri ile Kunar Nehri'nin birleşme noktasında, Laghman Vadisi'nde yer almaktadır. Başkent Kabil'in 153 km. doğusundaki şehir, doğu Afganistan'ın en büyük sanayi ve ticaret merkezidir. Narenciye, şekerkamışı ve pirinç başta olmak üzere, tarım ürünleri üretimi ve kâğıt fabrikaları şehrin en önemli geçim kaynaklarıdır. Kent, Afganistan ile Pakistan'ı birbirine bağlayan ana karayolu üzerinde yer alır. Kabil'i Peşaver'e bağlayan bu yol üzerindeki en büyük şehir (Pakistan da dahil) Celalabad'dır. İki ülkeyi birbirine bağlayan bu kentin önemi gün geçtikçe artmaktadır. Günden güne artan ticari faaliyetleri karşılıyabilmek için de iki ülke arasına Celalabad bağlantılı demiryolu yapılması düşünülmektedir. Ayrıca Peşaver ile Celalabad arasındaki karayolunun düzenlenmesinin ticareti ve turizmi daha da arttıracağı düşünülmektedir. 31 Temmuz 2006'da, vilayet valisinin de katıldığı bir mevlit sonrası cami dışına yerleştirilen bombanın patlaması sonucu 4 kişi öldü.. 30 Haziran 2010, Taliban militanları tarafından Celalabad Havaalanına saldırı düzenlendi. Ölen ve yaralanan olmadı. 18 Şubat 2011'de, kentte bulunan Bank Kabil'in bir şubesine Taliban tarafından düzenlenen saldırıda 18 kişi ölmüştür. 18 Mayıs 2011'de Celalabad'ın dış kesiminde bir polis minibüsüne karşı düzenlenen intihar saldırısında 13 kişi öldü. Halil NadaroÄŸlu Halil Nadaroğlu (d. 1926, İstanbul - ö. 15 Aralık 2001) Türk maliyeci, akademisyen İstanbul Yüksek İktisat ve Ticaret mektebi'nden 1946 yılında mezun olmuştur. 1958 yılında Fransa Caen Üniversitesi'nde iktisat doktorasını vermiştir. 1963'te İstanbul İktisadi ve Ticari İlimler Akademisi'nde doçent ve 1969 yılında profesör olmuştur. Marmara Üniversitesi İktisadi ve İdari Bilimler Fakültesi Maliye Bölümü başkanlığı, 1992-1993 yıllarında Marmara Üniversitesi İktisadi ve İdari Bilimler Fakültesi dekanlığı ve 1993-1997 yıllarında Bakanlar kurulu kontenjanından YÖK üyeliği görevini yürütmüştür. Ayrıca Burgazada'yı Güzelleştirme ve Kalkındırma Derneği'nin kurucu üyeliğini ve Adalar Vakfı'nın Yönetim Kurulu Başkanlığı görevini yürütmüştür. Kamu Maliyesi üzerine çeşitli eserleri de bulunan ve Fransızca bilen Nadaroğlu evlidir. Jacques Santini Jacques Santini (d. 25 Nisan 1952, Delle), Fransız eski futbolcu ve teknik direktör. DHCPv6 DHCPv6 IPv6 için Dinamik İstemci Ayarlama Protokolü (Dynamic Host Configuration Protocol) dür . IPv6 durum bilgisi olmayan adres yapılandırmada IPv6 erişim kazanmak için kullanabilse de, DHCPv6 IPv4 için DHCP ile bugün yapıldığı gibi adresleri, adsunucusu ve diğer yapılandırma bilgilerini atamak için daha uygun bir çözüm olabilir. Bir önemli durum da, bunun için diğer mekanizmalar Komşu Saptama İletişim Kuralı (Neighbor Discovery Protocol) mevcut olsa da, bir ağ üzerinde kullanılan Domain Name System sunucularıdır. Yazma sırasında, Microsoft Windows örneğin, sadece durum bilgisi olmayan adres yapılandırma ile RDNSS değil DHCPv6 kullanılan yönteme destek uygular. Sunucunun bağlantı-yerel adresinin codice_1 ve istemcinin bağlantı-yerel adresinin codice_2 olduğunu varsayalım. Zerenc Zaranc (Farsça: زرنج), Afganistan'ın güneybatısında, Nimruz Vilayeti'nin merkezi olan şehir. Kent Afganistan- İran sınırı yakınlarında yer alır. Ramazan Evren Ramazan Evren (d.1954) Sakarya Üniversitesi kurucu rektörü Türk profesördür. İTÜ Makina Fakültesi'nden 1975 yılında mezun olmuştur. 1989 yılında profesör olmuştur. İTÜ Endüstri Mühendisliği Yöneylem Araştırmaları Anabilim Dalı başkanlığı görevini yürütmüştür. 1992-1994 yılları arasında Sakarya Üniversitesi kurucu rektörlüğü görevini yürütmüştür. 1997-2001 yılları arasında Bakanlar Kurulu kontenjanından YÖK üyeliğine seçilmiş ve dönemin Cumhurbaşkanı Süleyman Demirel tarafından atanmıştır. 2004-2005 yıllarında İstanbul Büyükşehir Belediyesi Genel Sekreteri olmuştur. Halen İTÜ öğretim üyesidir. Bülent Zülfikar Osman Bülent Zülfikar, çocuk sağlığı ve hastalıkları uzmanı Türk profesör. 1958 yılında Bitlis'te doğmuştur. 1981 yılında İstanbul Üniversitesi İstanbul Tıp Fakültesi'nden mezun olmuştur. 2000 yılında profesör olan Zülfikar, 2004-2008 yılları arasında Bakanlar Kurulu kontenjanından YÖK üyeliğine seçilmiştir. 2012 yılında Türkiye Bilimler Akademisi üyeliğine seçildi.. Kurucu üyelerinden olduğu Türkiye Hemofili Derneği Başkanlığı görevini yürütmektedir. 2011-12 UEFA Åžampiyonlar Ligi 2011-12 UEFA Şampiyonlar Ligi, Şampiyonlar Ligi'nin 57. sezonudur. 19 Mayıs 2012'de Münih'teki Allianz Arena'da Bayern Münih ile Chelsea arasında oynanan final maçı 1-1 beraberlikle sonuçlanmış, penaltılarda rakibine 4-3 üstünlük kuran Chelsea şampiyon olmuştur. Ülkelerin turnuvaya katılacak olan takım sayıları 2010 UEFA ülkeler sıralaması ile belirlenir. Önceki sezon UEFA Şampiyonlar Ligi'ni kazanan takım, direkt olarak gruplara kalır. FC Barcelona 2010-11 sezonunun şampiyonu olduğu için ve ligdeki konumu itibarıyla UEFA Şampiyonlar Ligi'ni garantilediğinden, 13. sıradaki İsviçre'nin şampiyonu direkt olarak gruplardan katıldı. Grupları belirleyecek kuralar Monako'da, diğer tüm kuralar İsviçre 'nin Nyon kentinde çekilecektir. 2010-11 Süper Lig şampiyonu Fenerbahçe, yürütülen şike soruşturması sebebiyle Türkiye Futbol Federasyonu tarafından 2011-2012 sezonunda UEFA Şampiyonlar Ligi'nden men edilmiştir. Fenerbahçe yerine lig ikincisi Trabzonspor'un Şampiyonlar Ligi gruplarına direkt katılmasına karar verilmiştir. İlk maçlar 28-29 Haziran 2011, ikinci maçlar 5-6 Temmuz 2011 tarihlerinde oynandı. İkinci eleme turuna 32 takım direkt olarak, 2 takım ise Birinci ön eleme turunu geçerek katıldı. İlk maçlar 12-13 Temmuz 2011, ikinci maçlar ise 19-20 Temmuz 2011 tarihlerinde oynandı. Üçüncü eleme turuna 13 takım direkt olarak, 17 takım ise 2. eleme turunu geçerek katıldı. Üçüncü eleme turunun ilk maçları 26-27 Temmuz 2011, ikinci maçlar ise 2-3 Ağustos 2011 tarihlerinde oynandı. Bu turda elenen takımlar, Avrupa Ligi'ne play-off turundan dahil oldu. !colspan="6"|Åžampiyonlar !colspan="6"|Diğer Takımlar Bu turun ilk maçları 16-17 Ağustos 2011, ikinci maçları ise 23-24 Ağustos 2011 tarihlerinde oynandı. Bu turda elenen takımlar, 2011-12 UEFA Avrupa Ligi'ne grup aşamasından dahil oldu. !colspan="6"|Åžampiyonlar !colspan="6"|Diğer Takımlar Grup aşamasına 22 takım direkt olarak katıldı, kalan 10 takım (5 şampiyon, 5 diğer takım) ise play-off'lar sonucunda belirlendi. Gruplar 25 Ağustos'ta Monako'da çekilen kura sonucunda belirlendi. Not: Fenerbahçe SK, yürütülen şike soruşturması sebebiyle Türkiye Futbol Federasyonu tarafından 2011-2012 sezonunda UEFA Şampiyonlar Ligi'nden men edilmiştir. Son 16 turunun ilk maçları 14-15, 21-22 Şubat, ikinci maçları ise 6-7, 13-14 Mart 2012 tarihlerinde oynandı. İlk maçlar 27 ve 28 Mart, ikinci maçlar ise 3 ve 4 Nisan 2012 tarihlerinde oynandı. İlk maçlar 17 ve 18 Nisan, rövanşlar ise 24 ve 25 Nisan 2012 tarihlerinde oynandı. Final mücadelesi 19 Mayıs 2012 tarihinde Almanya'nın Münih kentindeki Allianz Arena'da oynandı. Johannes Heesters Johan Marius Nicolaas "Johannes" Heesters (d. 5 Aralık 1903, Amersfoort, Hollanda - ö. 24 Aralık 2011, Starnberg, Almanya), Hollandalı bir aktör, şarkıcı ve komedyen. Almanya ve Avusturya'da Heesters özellikle oyunculuk kariyeri ile tanınır. Avusturya vatandaşıdır ve 1936 yılından bu yana Almanya'da yaşamaktadır. Johannes Heesters dünyanın en eski aktif sahne sanatçılarından kabul edilir. Heesters Hollanda, Amersfoort'da dört oğlandan en küçüğü olarak dünyaya geldi. Babasının Jacobus Heesters (1865-1972) bir satıcı, annesi Geertruida Jacoba (kızlık soyadı van den heuvel) (1866-1976) bir ev kadınıydı. Heesters 16 yaşında bir aktör ve şarkıcı olmaya karar verdi ve şan eğitimi almaya başladı. 1934 yılında Viyana'da sahne başlangıcını yaptı. Heesters Bavyera'da Alman büyük amcasının evinde birkaç yıl yaşadığı için çok erken yaşlardan itibaren Almanca bilmektedir. Heesters kalıcı olarak 1935 yılında eşi ve kızıyla birlikte Almanya'ya yerleşti. Propaganda bakanı Goebbels Nazi kültürü için çok önemli bir sanatçı olarak kabul edilen Gottbegnadeten listesine Heesters'i yerleştirdi. Nazi Rejimi tarafından el konuşmuş varlıklı bir Yahudi aileden alınan ev Heesters'e verildi ve ailesiyle o evde yaşadı. Bunun üzerine silah endüstrisine para bağışlayarak Alman savaş makinelerini finanse ettiği bilinmektedir. Bu yüzden Heesters 1970'lerin sonunda birçok tartışmalara neden olan bir figür haline gelmiştir. Heesters her zaman ispatlanmasına rağmen bu suçlamaları reddetmiştir. Oysa Heesters'in birkaç yüksek rütbeli Nazi yetkilileri ve SS subayları ile dostça ilişkileri vardı. Heesters II. Dünya Savaşı'nın hemen hemen sonuna kadar UFA için yaygın olarak çalıştı. 5 Aralık 2003 günü, özel ARD televizyon kanalında ("Bir efsane 100 yaşında") "Eine Legende 100 wird" bir televizyon ile yaptığı 100. yaş gününü kutladı. 2005 yılında Scott Lawton yönetimindeki Deutsches Filmorchester Babelsberg bir büyük konser turnesinde solist olarak yer aldı. 5 Aralık 2006'da Heesters, Wiener Konzerthaus'da yaptığı bir konser ile 103. yaş gününü kutladı. 5 Aralık 2007'de ve Berlin'de Admiralspalast'da yaptığı bir konser ile 104. yaş gününü kutladı. Johannes Heesters halen glokom ve maküler dejenerasyon nedeniyle neredeyse tamamen kördür. Heesters'in sesi yaşına rağmen hala güçlüdür. Heesters hala şarkı söylemektedir ve müzikaller'de küçük rollerde oynamaktadır. Heesters ilk eşi Wiesje Ghijs ile 1930'da evlendi ve bu evlilikten iki kız çocuğu babasıdır. 1985 yılında eşinin ölümünden sonra, 1991 yılında 2. kez evlendi; ikinci eşi Simone Rethel (1949 doğumlu), Alman aktris, ressam ve fotoğrafçıdır. Onun küçük kızı Nicole Heesters Almanca konuşulan dünyada tanınmış bir oyuncudur. Heesters 2004'ten itibaren beş torun ve on bir büyük torun sahibidir. Johannes Heesters, 29 Kasım 2011 tarihinde aniden ateşi çıkarak hastalandı ve hastaneye kaldırıldı. Taburcu olduktan sonra tekrar 17 Aralık 2011 tarihinde Noel arifesinde bir kalp krizi geçirdi hastaneye başvurdu. 24 Aralık 2011 tarihinde öldü. Kastamonu Üniversitesi Cide Rıfat Ilgaz Meslek Yüksekokulu Kastamonu Üniversitesi Cide Rıfat Ilgaz Meslek Yüksekokulu 2008 yılında Kastamonu, Cide'de kurulmuştur. Kastamonu Üniversitesi içindeki 5 meslek yüksekokulu bölümünü içermektedir. Cide Rıfat Ilgaz Yerleşkesinde eğitim öğretim faaliyetlerini sürdümektedir. Cide Rıfat Ilgaz Meslek Yüksekokulu'nun özgörevi ülkemizin ara eleman gereksinimini karşılayacak nitelikte bilgi ve teknoloji üretmek, bilim verilerini yaymak, ulusal alanda gelişme ve kalkınmaya destek olmak, sanayi ve teknolojiye kalite kazandırmak, bünyesinde barındırdığı programlarla en iyi ve donanımlı bir şekilde eğitim öğretim ve araştırma yapmaktır. Zafer Göncüler Zafer Göncüler, (d. 22 Kasım 1950, Ankara), Türk eski millî futbolcu, teknik direktör. Gençlerbirliği, MKE Ankaragücü ve Fenerbahçe'nin esiki futbolcularındandır. Aktiv futbol kariyerinden sonra birçok 3. Lig, 2. Lig ve Süper Lig takımında teknik direktörolarak görev aldı. 2010-11 sezonunda Bölgesel Amatör Lig ekiplerinden Düzcespor'u çalıştırmaktadır. Futbola Gençlerbirliği'nin altyapısında başladı ve burada yaşı as takım oynam seviyesine geldiğinde as takım kadrosuna dahil edildi ve as takım için ilk resmî karşılaşmasına 22 Kasım 1969 tarihinde Galatasaraya'a karşı oynanan Süper Lig karşılaşmasında çikti. Ayni sezon daha başka bir karşılaşmada görev alamadı. 1969-70 sezonunun sonunda takımı Gençlerbirliği'nin Süper Lig'den düşmesiyle 1. Lig kadrosunda kısa sürede kendine yer edindi ve ilk onbirin vazgeçilmez oyuncusu olmayı başardı. Burada sergilediği performansla büyük takımların transfer listesine girdi. Neticesinde 1971-72 sezonunun başında MKE Ankaragücü'ne transfer oldu. Burada dah geniş bir kitle karşışında oynamaya başladı ve Türkiye U-21 millî takımına davet edildi. Türkiye U-21 millî takımı için ilk karşılaşmasına 14 Kasım 1971 tarihinde Arnavutluk U-21 millî takımına karşı oynan karşılaşmada giydi. Ardından kısa sürede Türkiye U-21 millî takımın düzenli olarak ilk onbirinde forma giymeye başladı. Burada sergilediği performansla dört büyüğün transfer listesine girdi ve neticesinde 1974-75 sezonunun sonunda 1997-98 sezonu için Fenerbahçe'yle anlaşarak buraya transfer oldu. Fenerbahçe'de 6 sezon oldukça başarılı görev aldıktan sonra 1980-81 sezonunda Sakaryaspor'a transfer oldu. Burada iki sezon görev aldıktan sonra aktvi futbola veda etti. 29 kez millî takımlara çağrılan Zafer Göncüler, 16 kez Türkiye U-21, ve 6 kez de Türkiye forması olmak üzere toplam 10 kez millî formayı giymiştir ve müsabakalarda 1 gol kaydetmiştir. Futbola vedasindan sonra teknik direktörlük yapmaya karar verdi ve ilk deneyimini 1982-83 sezonunda futbolu bıraktığı takım olan Sakaryaspor'u çalıştırarak edindi. Ardından 1986-87 sezonunda Marmaris Belediyespor'da teknik direktör olarak görev aldı. 19878-88 sezonunda ise Yalovaspor'u çalıştırdi. Ardından 1989-90 sezonunda Sakaryaspor'da teknik direktör olarak görev aldı. Burada yarım sezon kaldıktan sonra sezon kalan bölümünde tekrar teknik direktörü Necdet Niş ile yollarını ayıran MKE Ankaragücü'u çalıştırdı. 1990-91 sezonunda ikinci kez Marmaris Belediyespor teknik direktörlüğünü yapti. 1992-1993 sezonunda teknik direktörleri ile yollarını ayıran Sakaryaspor'da bu görevi üstlendi. 1993-94 sezonunda altyapısında yetiştiği Gençlerbirliği'nde yardımcı antrenör görevini üstlendi. Sezon ortası teknik direktör Kurban Berdiyev ile yol ayırımına gidildiğinde sezon sonuna kadar bu görevi üstlendi. Yeni sezona yine Gençlerbirliği teknik direktörü olarak başladı. Fakat besbese alınan başarısız sonuçlar neticesinde görevinden alındı ve yerine Metin Türel getirildi. Bunun üzerine uzun süre antrenör olarak görev almadı. 1997-98 sezonunda dört sezon Sarıyer'den gelen teknik direktörlük teklifine olumlu yanıt verdi. Sarıyer'de yarım sezon sonra görevini bıraktı ve Şubat 1998'den sezonuna kadar Mersin İdman Yurdu'nu çalıştırdı. 1998-99 sezonunda Aydınspor teknik direktörlüğünü üstlendi. 2000-01 sezonunda Sapanca Gençlikspor'da görev aldı. 2001-02 sezonun son haftalarında ligde kalma mücadelesi veren 3. Lig ekiplerinden Pendikspor'da görev aldi. Son haftalarda aldığı iyi sonuçlar sayesinde takımı lig'de tutmayı başardı. Bunun ardından 2002-03 sezonunda itibaren iki sezon Erzincanspor'da görev aldı. 2004-05 sezonunda ise daha önce iki kez görev aldığı Marmaris Belediyespor'un başına geçti. Burada yarım sezon kaldı ve sezonun ikinci yarısını tekrar Erzincanspor'da görev alarak geçirdi. 2005-06 sezonunu Gaziosmanpaşa'da geçirdi. 2006-07 sezonunu ise Türk futbolunun köklü ekiplerinden Adanaspor'da başladı. Burada altı hafta görev aldıktan sonra sözleşmesi feshedildi. 2007-08 sezonunda Düzcespor'u çalıştırmaya başladı. 2010-11 sezonunda Bölgesel Amatör Lig ekiplerinden Düzcespor'u çalıştırmaktadır. Özden Uzunalimoğlu Özden Uzunalimoğlu, 1931 yılında Ankara'da doğdu. Ankara Kız Lisesi ve Ankara Üniversitesi Tıp Fakültesi'ni bitirdi. Gastroenteroloji dalında uzmanlaştı, Ankara Üniversitesi bünyesi içinde Hepatoloji Enstitüsünü kurdu, 1992 yılında Bakanlar kurulu kontenjanından YÖK üyeliğine seçildi ve 1996'ya kadar görevini sürdürdü. TÃ¼rkiye'de vicdani ret Türkiye'de vicdani ret, kanunlarda hak olarak tanınmadığı ve vicdani retçilerle ilgili özel bir düzenleme yapılmadığı için vicdani retçiler, diğer tüm askerlik çağına gelmiş erkek Türk vatandaşları ile aynı şekilde muamele görürler. Türkiye'de vicdani ret kararından sonra alınan cezaya rağmen askerlik görevi için çağrının ve silah altına alınma emrinin devam etmesi sebebiyle retçiler ya retlerinden vazgeçip askerlik görevini yerine getirmekteler ya da sivil itaatsizliğe devam etmekteler. Reddinde ısrar edenler ya firari olarak yaşamakta ya da silah altına alınmalarına rağmen verilen görevleri reddettikleri için askeri cezaevlerine atılmaktadırlar. Türkiye'de ilk vicdanî ret, 1989 yılında Tayfun Gönül tarafından gerçekleştirildi. Gönül, Eski Türk Ceza Kanunu 155. maddeden yargılandı ve üç ay ceza aldı ancak bu ceza, para cezasına çevrildi. 2013 yılında 15 Mayıs Vicdani Ret Günü'nde Vicdani Ret Derneği 90 kurucu üye ile resmi olarak kuruldu. Türkiye'de vicdani reddin ortaya çıkışı ve gelişimi Yunanistan ile benzerlik gösterir. Yeşil Barış ve Sokak Dergisi'nin meselenin kamusal alana taşınması açısından öncülüğünü ettiği vicdani ret hareketi, Yunanistan'da oluşan vicdani ret hareketiyle dayanışma halinde gelişti. Günümüzde Yunanistan vicdani reddi insan hakları çerçevesinde tanırken, Türkiye'de bu yönde pek fazla ilerleme kaydedilmemiştir. Vicdani retçilere göre kendilerinin tavrı, yaşamını düşündüğü gibi sürdürmek istemenin, bütün insanlar gibi kendilerinin de en doğal hakkı olduğunu, bu meşruiyete dayalı olarak ve gizlenme gereği duymadan yaşama isteğini duyurup, bütün sonuçlarına katlanılacağı bir eylem biçimidir. AİHM kararları göz önüne alındığında Türkiye’nin vicdani ret hakkını tanımakla yükümlüdür. AİHM’in vicdani ret hakkını tanıması yönünde Türkiye’ye ışık tutan Bayatyan / Ermenistan kararının etkisi, doğrudan Türkiye için verilen Erçep /Türkiye kararı ile pekişmiştir. Bu kararla Türkiye, AİHS m. 46/1 uyarınca inanç özgürlüğü kapsamında vicdani ret hakkını tanımakla yükümlü hale gelmiştir. AİHS m. 46/1’e göre sözleşmeci devletler, taraf oldukları davalarda Mahkeme’nin vermiş olduğu karara uymayı taahhüt ederler. Türkiye, Avrupa Konseyi'ne üye olmasına rağmen vicdani reddi hak olarak tanımayı reddeden tek ülkedir. Vicdani ret aleyhine olan veya yorumlanan normlardan biri olan 21 Haziran 1927 günlü 1111 sayılı Askerlik Kanunu'nda "Askerlik hizmeti Türkiye Cumhuriyeti vatandaşı her erkek için zorunludur." ifadesi vardır. Diğer bir norma ise Türk Ceza Kanunu'nun 318. maddesidir: "halkı askerlikten soğutma". Avrupa Konseyi Parlamenterler Meclisi (AKPM) ve Avrupa Konseyi Bakanlar Komitesi, vicdani ret hakkını Avrupa İnsan Hakları Sözleşmesi'nin 9. maddesinde güvence altına alınan din ve vicdan özgürlüğünün zorunlu bir gereği olarak kabul etmiştir. Her ne kadar Parlamenterler Meclisi ve Bakanlar Komitesi'nin verdiği karar ve tavsiyeler hukuken bağlayıcı değilse de, taraf devletlerin AİHS maddelerini yorumlarken bunları dikkate almaları gerekir. Avrupa Parlamentosu da üye devletleri vicdani ret hakkını bir temel hak olarak hukuk sistemlerine dahil etmeye çağırmıştır. Nitekim günümüzde Avrupa Parlamentosu üyelerinin tamamı değilse de, Avrupa Birliği üyesi ülkelerin tamamı vicdani ret hakkını tanımaktadır. Avrupa İnsan Hakları Mahkemesi'nin içtihatlarına göre vicdani ret hakkı, askerlik hizmeti ile bağdaşmayan savaş karşıtı bir inanca mensup olanların inanç özgürlüğünü korumak amacıyla, askeri hizmet yükümlülüğüne getirilen bir muafiyettir. Türk hukukunda askerlik hizmetinin, Anayasa’nın “Vatan Hizmeti” başlıklı 72. maddesinde düzenlendiği görülür. Anayasa, vatan hizmetinin yerine getirilme biçimine ilişkin üç seçenek sıralamıştır; buna göre vatan hizmeti Silahlı Kuvvetlerde veya kamu kesiminde yerine getirilebilir veya yerine getirilmiş sayılabilir. Maddenin lafzından Anayasa m. 72’nin askerlik hizmetini zorunlu kılmadığını söylenebilir. Maddede zorunlu kılınan vatan hizmetidir ve bu hizmetin nasıl ifa edileceği üç alternatif gösterilerek sıralanmıştır. Dolayısıyla vatan hizmetinin kamu kesiminde de yerine getirilebileceğini düzenleyen Anayasa maddesi dikkate alındığında; vicdani ret hakkının tanınması ve vicdani retçilerin alternatif bir sivil hizmeti yerine getirmekle yükümlü tutulması için Anayasal bir değişikliğe gidilmesi gerekmemektedir. Yapılacak kanun değişiklikleriyle vicdani ret uygulamasının düzenlenmesi mümkündür. Bazı görüşlere göre Türklük ve askerlik kavramlarını birbirinden ayrılabilmesi mümkün değildir; bu nedenle vicdani ret, Türklük ve ulus devlet ilkelerini zedelemekte hatta ortadan kaldırmaktadır. Ancak Anayasa m. 10’a göre hangi inanca mensup olursa olsun herkesin eşit olduğu ve m. 24’e göre inanç özgürlüğünün sağladığı korumadan yararlanmaya hakkı vardır. AİHM, orduda hizmet etme zorunluluğu ile kişinin vicdanı veya derinden ve gönülden inandığı dini veya diğer inançları arasındaki ciddi ve dayanılmaz çelişkiden kaynaklanan askerlik görevine itirazın, yeterli düzeyde inandırıcılık, ciddiyet, tutarlılık ve 9. maddenin sağladığı teminatlardan yararlanmanın önemine ilişkin bir inanç veya hüküm oluşturduğuna karar vermiştir. Bu içtihat kapsamında vicdani ret hakkı sadece "dini inanç" temelli olmak zorunda değildir. Belirli bir ciddiyet ve tutarlılık taşıması kaydıyla politik, ahlaki ve benzeri inançlar da vicdani ret hakkına kaynaklık edebilir. Nitekim AİHM savaş karşıtı, antimilitarist oldukları için askerlik yapmayı reddeden Halil Savda ve Mehmet Tarhan'ın başvurularında başvurucuların reddetme sebeplerini irdelemeye gerek duymaksızın vicdan özgürlüğünün ihlal edildiğini karara bağlamıştır. Mahkeme, şu ana kadar kararlarında dini inançtan kaynaklanan davalarda objektif olarak dinin emirlerine bakmamakta, kişinin subjektif inancına göre değerlendirme yapmaktadır. Burada dini inancın kişisel olduğu gerçeği etkilidir. Bu nedenle örneğin İslam dinine mensup birinin, dini yorumlarken savaş veya askerlik karşıtı bir yorum yaparak askerliği reddetmesi durumunda mahkemenin burada bir din sorgulamasına gitmeyeceği düşünülmektedir. 14 Kasım 2011 tarihinde Adalet Bakanı Sadullah Ergin, Türkiye'de vicdani ret hakkını yasal hale getirmek için bir taslak teklif üzerinde çalışıldığı açıklandı ve Cumhurbaşkanı tarafından değişikliğin onaylanmasından iki hafta sonra yürürlüğe gireceğini söyledi. Türk hükûmeti tarafından yasallaştırılma kararı, Avrupa İnsan Hakları Mahkemesi'nin baskısı sonucunda tetiklenmişti. AİHM, Türk hükümetine 2011 yılı sonuna kadar vicdani reddi yasal hale getirmek için son tarih vermişti. Fakat daha sonra taslak geri çekildi. Aybar ErtepÄ±nar Aybar Ertepınar, 5 Ekim 1944'te doğmuştur, ODTÜ İnşaat Mühendisliği Bölümü mezunudur. Drexel University'de yüksek lisans ve doktorasını tamamlamıştır. 1972 yılında ODTÜ Mühendislik Bilimleri Bölümüde Yardımcı Doçent ve 1978 yılında yine aynı bölümde Doçent olmuştur. 1978-1981 arasında ODTÜ Mühendislik Bilimleri Başkanlığı yapmıştır. 1985-1989 yıllarında Gazi Üniversitesi'nde Profesör ve 1989-2001 arasında ODTÜ Mühendislik Bölümü'nde Profesörlük yapmıştır. 1985-1990 arasında Karadeniz Teknik Üniversitesi Mühendislik-Mimarlik Fakültesi Dekanlığı, 1990-1992 arasında TÜBİTAK Başkan yardımcılığı ve 1992-2000 yıllarında ODTÜ Rektör yardımcılığı görevini yürütmüş Ekim 2001'de Bakanlar Kurulu kontenjanından ve Ekim 2005'te Cumhurbaşkanı Ahmet Necdet Sezer tarafından YÖK üyeliğine atanmış 2001 yılında Kemal Gürüz tarafından YÖK Başkanvekilliğine getirilmiş ve bu görevini Erdoğan Teziç döneminde de sürdürmüştür. Görev süresinin bitimine 2 yıl kala 2007 yılında YÖK Başkanlığı'na Yusuf Ziya Özcan'ın getirilmesine tepki olarak aynı gün YÖK Başkanvekilliği ve üyeliğinden istifa etmiştir. İstanbul Aydın Üniversitesi Mühendislik Fakültesi İnşaat Mühendisliği Bölümü öğretim üyesidir. 2013 yılı itibarıyla İstanbul Aydın Üniversitesi Mimarlık ve Tasarım Fakültesi dekanlığını yürütmektedir. Ayrıca Aybar Ertepınar, Şair ve Eğitimci Coşkun Ertepınar'ın oğludur. Don't be evil "Don't be evil" ("Kötü olma"), Google'ın gayriresmî kurumsal sloganıdır. Bir toplantı sırasında, Google'ın ilk mühendislerinden Amit Patel tarafından bulunmuş ve Gmail'in üreticisi Paul Buchheit tarafından desteklenmiştir. Google şirket resmî kurum felsefesinde "Don't be evil" kavram olarak yer almasa da, 2004 yılında IPO (Google kurucularından bir mektup, daha sonraları "'Don't Be Evil' manifestosu olarak adlandırıldı)'da yer alan S-1 Formundaki prospektüslere eklenmiştir. Ekim 2015'te Google şirketinin Alphabet Inc adı altında yeniden yapılandırıldı. Her ne kadar Google'ın sloganı "Don't be evil" olarak kalsa da, slogan yeniden şekillendirilerek "Do the right thing" ("Doğru şeyleri yap") halini aldı. Genellikle, Google'a yapılan eleştirilerde ""Don't be evil"" sloganı referans olarak gösterilmektedir. Özellikle, Çin hükûmeti sloganı kınamış, Çin Komünist Partisi de sloganı eleştirmiştir. Ayrıca, Ocak 2010'da Apple CEO'su Steve Jobs, sloganı sert bir şekilde eleştirmiştir. Platform Garanti GÃ¼ncel Sanat Merkezi Platform Garanti Güncel Sanat Merkezi, 2001 yılında Platform adıyla İstiklal Caddesi’nde açıldı. Sergi, konferans ve etkinlikler düzenleyen kurum, İstanbul Misafirleri Programı adlı sanatçı programına ev sahipliği yaptı ve bir güncel sanat kütüphanesi ile arşivi oluşturdu. Vasıf Kortun tarafından Osmanlı Bankası desteğiyle kurulan Platform, Osmanlı Bankası ve Garanti Bankası’nın birleşmesi sonucu Platform Garanti adını aldı. Platform Garanti, 2007 sonunda sergi programına ara verdi. Kurum, Garanti Galeri ve Osmanlı Bankası Arşiv ve Araştırma Merkezi (OBAAM) ile altyapı ve birikimlerini SALT’a aktararak 2010 sonunda faaliyetlerini tamamladı. Garanti Kültür A.Ş. bünyesinde özerk bir kurum olarak kurulan SALT’ın etkinlikleri, yenileme çalışmaları 2008’de başlatılan iki tarihi binada; 9 Nisan 2011’de açılan SALT Beyoğlu (daha önce Platform Garanti’nin faaliyet gösterdiği eski Siniossoglou Apartmanı) ve 22 Kasım 2011'de açılan SALT Galata (eski Osmanlı Bankası binası) ile saltonline.org üzerinden yürütülüyor. Platform, 2001-2007 yıllarında İstanbul’da 40’tan fazla sergi düzenledi. Bu sergilerden bazıları şunlardır: "Subtracting of Zeroes" [Sıfırları Eksiltmek], Mladen Stilinović, 2007 ] Sergi, Platform’un bulunduğu binanın 1980’lerde banka olarak kullanılmış olmasından referansla ekonomiye odaklandı. Sıfırları Eksiltmek kapsamında binanın asma katında, Stilinović’in 1970'lerden bugüne ürettiği 70’in üzerinde sanatçı kitabından oluşan bir seçki de sergilendi. "Open Library" [Açık Kütüphane], 2007 "Open Library", Platform’un çok sayıda ziyaretçi ağırlayan sergi alanının bir kütüphane formunda yeniden kurgulanmasıyla tasarlandı. Beyaz duvarlı galeri ve cadde arasına hiç beklenmedik şekilde yerleştirilen eşik ile Platform’un işlevi bulanıklaştırıldı; Platform, hem bir kütüphane hem de kendine özel bir sergi salonu olarak algılanabilecek bir mekâna dönüştürüldü. "Open Library"’nin tasarımı, İstanbul’da yerleşik mimarlık stüdyosu Superpool tarafından Quinze & Milan iş birliğinde yapıldı. "Normalization" [Normalizasyon], 2005 ] P'latform Garanti, 2003’te Malmö’deki Rooseum ile Zagreb’teki WHW tarafından, çıkış noktası “normalizasyon” kavramı olan bir dizi tartışma, sergi ve yayın için iş birliğine davet edildi. "Normalization" [Normalizasyon] çeşitli anlamlarına odaklanan Platform’un programı kapsamında, terimin kullanımı ve tezahürlerinin yanı sıra günümüzdeki politik ve sosyal etkileri, yeni hazırlanan projeler, misafir programları, sergiler, halka açık konuşmalar ve seminerler ile incelendi. Küratörlüğünü Vasıf Kortun ve November Paynter’in yaptığı programda Can Altay, Yael Bartana, Mark Leckey, Aydan Murtezaoğlu, Phil Collins, Roman Ondak, Solmaz Shahbazi, Wael Shawky ve Jalal Toufic’in işleri sergilendi. Platfom, ayrıca, Uluslararası [İstanbul Bienali]’ne katılan sanatçılardan Carsten Nicolai (2001), Shahzia Sikander (2003) ve Hüseyin Bahri Alptekin ile Yael Bartana’nın (2005) işlerine ev sahipliği yaptı. Platform, aralarında Münster’deki Westfälischer Kunstverein ("Last Things" [Son Şeyler], 2008), Seul’daki Insa Art Space ("Candid Stories" video gösterimi, 2008) ve New York'taki Artists’ Space’in ("The Columns Held Us Up", 2009) yer aldığı uluslararası mekânlarda sergi ve etkinlikler düzenledi. 2008’de "Lucky Seven" [Adlı 7]. Uluslararası SITE Santa Fe Bienali’ndeki 15 uluslararası partner kurumdan biri oldu. 2006’da Frieze Projects’in davetiyle Frieze Art Fair’e katılan Platform, 2003’te Helsinki’deki Kiasma Güncel Sanat Müzesi’nde, Jens Hoffman’ın küratörlüğünde düzenlenen Institution sergisine katılan Avrupa merkezli kâr amaçsız 10 kültür kurumu arasında yer aldı. Platform, 150’nin üzerinde Türk sanatçının dosyasının yanı sıra dergiler, sergi katalogları, monografiler, nadir bulunan kitaplar ile güncel sanat teorisi ve felsefesi üzerine kitapları içeren bir güncel sanat kütüphanesi ve arşivi kurdu. 2007’de kütüphane, Açık Kütüphane adıyla Platform’un galeri alanında halka sunuldu. Kütüphane ve arşiv, 22 Kasım 2011 itibarıyla SALT Galata'da, SALT Araştırma bünyesinde hizmet vermektedir. Platform, Hou Hanru, Charles Esche, Maria Lind, Carlos Basualdo, Phillipe Vergne, Irit Rogoff, Mark Leckey, Chantal Mouffe, Maarten Hajer, Momoyo Kajima, Marcos Novak, Nikolaus Hirsch, Hans Ulrich Obrist ve Nikos Papastergiadis gibi önde gelen uzmanlarla 120’yi aşkın söyleşi ve konferans gerçekleştirdi. Platform’un düzenlediği ve ev sahipliği yaptığı projelerden bazıları şunlardır: "A Coffee-House: A Conversation on the International Art World and its Exclusions" (2001); Urban Flashes Istanbul: Cultural Patchworks in the Public Space (2003); Kunsthalle Fridericianum tarafından başlatılan "The Balkans Trilogy"’nin ikinci bölümü "In the Cities of the Balkans" çerçevesinde düzenlenen "south ... east ... mediterranean... europe" Konferansı ve Söyleşi Dizisi (2004); The Next Documenta Should Be Curated By An Artist (2004); Krist Gruijthuijsen iş birliğinde Archiving Disappearance (2006); Questioning Alternative Practices (2006); Celine Condorelli ile "On Support Lecture Series" [Destek Üzerine Konuşma Dizisi] ve 2006-2009 yıllarında Garanti Galeri iş birliğiyle "Transdisciplines Lecture Series" [Disiplinlerötesi Konferans Dizisi]. 2003’te başlatılan İstanbul Misafirleri Programı, ulusal ve bölgesel pek çok kurum tarafından desteklendi. 2004 itibarıyla program, Open Society ve American Center Foundation desteğiyle özellikle Türkiye’ye yakın coğrafyalardan sanatçıların işlerine odaklandı. Platform, 2006-2010 yıllarında, SEE Mobility Project bünyesinde Nordic Council of Ministers’in desteğiyle düzenlenen ve Balkan ülkelerinden dört sanatçının davet edildiği The Backyard Residency Program’ın ev sahibi kurumlarından biri oldu. 2009-2010 yıllarında ise, British Council tarafından desteklenen ve yine aynı coğrafyaya yönelik Accented Residencies programı kapsamında yer aldı. Türkiye’den birçok sanatçının yurtdışındaki konuk sanatçı programlarına katılmasına da katkı sunan Platform’un İstanbul Misafirleri Programı 2010 itibarıyla sonlandırıldı. Platform’un işbirlikleri aracılığıyla katkı sunduğu yayınlardan bazıları şunlardır: Revolver ve eflux eş yayıncılığında "The Next Documenta Should Be Curated By An Artist"; SMBA ve Amsterdam and the Mondriaan Foundation eş yayıncılığında "We All Laughed at Christopher Columbus"; SMART Project Space iş birliğinde Hit & Run; Céline Condorelli’nin yazdığı ve yayına hazırladığı, Sternberg Press tarafından yayımlanan "Support Structures"; Van Abbemuseum iş birliğinde "Subtracting of Zeroes" ve Londra’daki Book Works eş yayıncılığında, Ahmet Öğüt tarafından hazırlanan "Today in History" [Tarihte Bugün]. Mobius (Sonic) Mobius; (Japonca:モビアス "Mobiasu", "Mobius"), (ya da Sonic'in dünyası,Japonca:ソニックの世界 "Sonikku no sekai")) Sonic'in ana gezegenidir. Sonic Adventure'dan önceki tüm oyunların geçtiği yer olarak bilinir. Tek bir insan vardır o da o zamanki adıyla Dr.Robotnik yani Dr.Eggman'dir.(Aslında o da dünyadan bu gezegene gelmiştir.) Eggman'in asistanı Snively de çizgi filmlerde görülen bir diğer dünyalıdır.Fakat ara sıra 2006'daki Sonic The Hedgehog oyununda ortaya çıkan Soleana kenti halkı ve Tails Adventure'da görülen Cadı Witchcart (Archie Çizgiroman serisine göre o da aslında Büyücü Naugus'un kardeşi olan bir Troll'dür.) gibi yerli insanlar da görülür.(Archie Comics çizgiromanlarında Sonic ve arkadaşlarıysa Mobiuslu anlamına gelen Mobianlar olarak bilinir.Normal küçük hayvanlaraysa Mobini denir.) Sonic Cd'de görülen Little Planet adında ikinci bir uydusu vardır. Green Hill Zone,Mushroom Hill Zone ve Angel Adası gibi bölgeleri vardır.Sonic'in oyunlarında önemi kimi zaman azalsa da fakat Sonic S.R.:Zero Gravity'nin sonunda ev gezegene dönmekle ilgili bir şey söyler.Sonic Spinball da Mobius'da geçmektedir. Mobius'un her ne kadar oyunlarda önemi zaman zaman azalsa da Sonic'in Archie ve Fleetway çizgi romanlarında da çok fazla önemi vardır.Çizgi romanların bir kısmında ve bazı oyunlarda Mobius dünya'nın başka bir boyuttaki ikiz gezegeni ya da gelecekte veya paralel bir evrendeki versiyonu olarak geçer. Bu çizgi romanlarda çok az Dünya hikâyesi bulunur.Fakat geçtiğimiz son çıkan Sonic the Hedgehog 4:Ep.1 ve Sonic'in 20.yılına özel olan oyun Sonic Generations'ın geçtiği yerler Mobius'tur.Ayrıca Sonic Chornicles:The Dark Brotherhood'da Green Hill Zone ile Mobius'a gönderme yapılmıştır.Sonic Forces oyunu da Mobius'da geçmektedir. Bazı oyunlarda Sonic'in gezegeni, ya da Sonic'in dünyası olarak da geçer.Sega'nın yöneticilerinden Takheshi Izuka'ya göre Sonic'in oyunları iki farklı dünya'da geçmektedir.Biri insanlara ait olan normal dünya,diğeriyse Sonic ve arkadaşlarının dünyası (yani Mobius). 2020 yapımı film uyarlamasında,filmin başında küçük Sonic'in peşindeki Ekidna kabilesinden kaçmak için Mobius'tan ayrılıp dünyaya gelişi görülür.Sonic'in ustası baykuş Uzunpençe'ye göre Dünya ve Mobius evrenin farklı ve uzak iki ucunda yer almaktadır. 2011 Coupe de la Ligue Finali 2011 Fransa Lig Kupası Finali, Fransa'nın futbol lig kupası olan Coupe de la Ligue'in 17. finali. Bu turnuvada 20'si Ligue 1, 20'si Ligue 2 ve 4'ü Championnat National liginden olmak üzere toplam 44 takım mücadele etti. Final maçı 23 Nisan 2011 tarihinde Fransa'nın başkenti Paris'in Seine-Saint-Denis bölgesindeki Saint-Denis şehrinde yer alan ve Fransa'nın evinde maçlarını yaptığı stadyum olan Fransa Stadyumu'ndayapıldı ve finale yükselen iki takım; Marsilya ve Montpellier karşı karşıya geldi. Marsilya, geçen sezonun şampiyonu olarak finale gelirken Montpellier ise ilk kez Fransa Lig Kupası'nda final oynama deneyimini yaşadı. Maç France 2'den canlı olarak yayınlandı. Marsilya, Nijeryalı futbolcu Taye Taiwo'nun ikinci yarıda attığı golle final maçını 1-0 kazandı ve kupanın sahibi oldu. Kupa tarihinde ilk kez "En iyi oyuncu" ödülü verildi. Bu ödül, l'Institut de Cerveau et de la Moelle Epinière () sponsorluğunda verildi. Bu ödülün sahibi; Marsilyalı futbolcu Taiwo oldu. Bu ödülü, Enstitü'nün büyük elçisi olarak görülen Fransa millî takımının teknik direktörü Laurent Blanc verdi. Ancak Ligue de Football Professionnel, 24 Nisan 2011 tarihinde "en iyi oyuncu" ödülü ile ilgili soruşturma başlattı. Nijeryalı futbolcu, Marsilya taraftarlarıyla sevincini yaşarken Marsilya'nın en büyük rakiplerinden Paris Saint-Germain hakkında kışkırtıcı ve saldırgan sözler söyledi. Marsilya yönetimi ve oyuncular onun eylemlerini kınadıktan sonra Taiwo, kulübün resmi sitesinden yaptığı açıklamada söylediği sözlerden dolayı kulübünden ve herkesten özür diledi. Ligue de Football Professionnel, 20 Ağustos 2010 tarihinde Fransa Lig Kupası maçlarına UEFA Şampiyonlar Ligi ve UEFA Avrupa Ligi'nde de uygulanan "beş hakem" uygulamasının kupada yer alacağını doğruladı. Bu uygulama, 21 Temmuz 2010 tarihinde Uluslararası Futbol Birliği Kurulu (IFAB) tarafından onaylandı ve bu uygulama 24 Ağustos 2010 tarihinden itiabren 2. tur maçlarında yer almaya başladı. Marsilya, bu final ile birlikte üst üste ikinci kez Fransa Lig Kupası'nda final oynamayı başardı. Bundan önceki finalde de boy gösteren Marsilya, Bordeaux'yu 3-1 yenerek kupanın sahibi olmuştu. Bu final maçı ile önceki final maçını oynamasıyla bu kupada üst üste iki kez final oynayan dördüncü takım oldu. Montpellier ise, tarihinde ilk kez Fransa Lig Kupası'nda finale yükselme başarısı gösterdi. Tarihinde en son 1993-94 sezonunda Coupe de France'da final oynama başarısı gösteren Montpellier, 1992 yılında "Coupe d'été" () turnuvasını kazansa da turnuva resmi olarak değer kazanmadı. Bu turnuva 1994 yılında Ligue de Football Professionnel tarafından kaldırıldı ve ismi "Coupe de la Ligue" () olarak değişti. Kupa, tekrar kurulduğu dönemden beri "resmi kupa" olarak her sezon düzenlenmektedir. 26 Ocak 2011 tarihinde final maçının ev sahibi Marsilya olarak belirlendi. İki takım finalden bir hafta önce (yani 17 Nisan 2011 tarihinde) lig mücadelesinde Montpellier'in evinde oynadığı stadyum olan Stade de la Mosson'da karşı karşıya geldi. Marsilya, 1-0 geriye düştüğü maçı 2-1 kazandı ve final öncesi büyük avantaj sağlamıştı. Fransa Lig Kupası finalleri 1998 yılından beri Fransa Stadyumu'nda düzenlenmektedir. Stadyumun 81.338 kişilik kapasitesi vardır. Biletler, 2011 yılının Mart ayının 3. haftasında satışa çıkarıldı. Biletlerin fiyatları kategorilere göre belirlendi. En yüksek fiyat 90 € (Kategori 1'de), en düşük fiyat ise 45 €'dur (Kategori 4). Kategori 4'te yer alan koltuklar, finalist takımların taraftarları için ayrılmıştır. 7 Nisan 2011 tarihinde Ligue de Football Professionnel, final maçının hakemi; Nord-Pas-de-Calais bölgesinden Antony Gautier olarak belirledi. Gautier, 11 Eylül 2010 tarihinde Montpellier'in evinde Nancy karşısında 2-1 kaybettiği maçın da hakemliğini yaptı. Final maçının yardımcı hakelmeri; Atlantique bölgesinden Mickaël Annonier ve Maine bölgesinden Nicolas Pottier olarak belirlendi. Centre-Ouest bölgesinden Saïd Ennjimi ise final maçının dördüncü hakemi olarak atandı. Marsilya, Ligue 1'de mücadele ettiği için kupa mücadelesine son 16 turunda başladı ve o tur mücadelesinde Championnat National liginde mücadele eden Guingamp ile Stade du Roudourou'da karşılaştı. Marsilya, Ganalı futbolcu André Ayew'in 42. dakikada attığı golle maçı 1-0 kazandı ve çeyrek finale yükseldi. Marseille, çeyrek finalde Monaco ile Vélodrome Stadyumunda karşılaştı. Monaco, maçın 22. dakikasında orta saha oyuncusu Mathieu Coutadeur'un penaltıdan attığı golle 1-0 öne geçse de, Marsilya 42. dakikada Ayew'in attığı gol ile skoru 1-1 yaptı. İkinci yarıda ise 60. dakikada İspanyol defans oyuncusu César Azpilicueta skoru 2-1 yaptı ve Marsilya'nın yarı finale yükselmesini sağladı. Yarı finalde Auxerre ile Stade de l'Abbé-Deschamps'ta karşılaşan Marsilya, Brandão'nun 45+2. dakikada attığı golle ilk yarıyı 1-0 çnde kapadı. İkinci yarıda ise 68. dakikada André-Pierre Gignac skoru 2-0 yaptı ve Marsilya böylece finale yükseldi. Marsilya, geçen sezon da olduğu gibi bu sezon da Fransa Lig Kupası'nda finale yükselmeyi başardı. Montpellier de Marsilya ile beraber Ligue 1'de mücadele ettiği için kupa mücadelesine son 16 turunda başladı ve o tur mücadelesinde Ligue 2'de mücadele eden Ajaccio ile Stade de la Mosson'da karşılaştı. Montpellier, 32. dakikada Türk futbolcu Hasan Kabze ve 89. dakikada Bangali-Fodé Koita'nın attığı gollerle maçı 2-0 kazandı ve çeyrek finale yükseldi. Montpellier, çeyrek finalde Lille ile yine Stade de la Mosson'da karşılaştı. Türk futbolcumuz Hasan Kabze'nin 28. ve 52. dakikalarda attığı gollerle 2-0 öne geçen Montpellier'e karşılık 67. dakikada Eden Hazard'dan gelse de bu gol Lille'e yetmedi ve Montpellier maçı 2-1 kaazandı, böylece yarı finale yükseldi. Montpellier, yarı finalde Paris Saint-Germain ile yine aynı stadyumda karşılaştı. 90 dakikası 0-0 biten maçta uzatma dakikalarında maçın 117. dakikasında Olivier Giroud'un attığı golle Montpellier maçı 1-0 kazandı ve finale yükseldi. Montpellier, bu finalden önce en son 1994 yılında Coupe de France'da finale yükselmişti. Maç öncesinde şenlikler yapıldı, Cirque Mandingo ile Studios de Cirque'den 70'in üzerinde dansçılar ve akrobatlar gösteri düzenledi, kevlar halat, 18 dev balonlar, önceki finalde de olduğu gibi bu finalde de yer aldılar. Sahaya ısınmak için çıkan oyuncular, France Télévisions gazetecileri; Hervé Ghesquière, Stéphane Taponier ve diğer üç arkadaş için desteğini gösteren tişörtlerini giydi. Gazeteciler 29 Aralık 2009 tarihinde Afganistan'da France 3 dergisi "Pièces à Conviction" için röportaj yaparken kaçırıldı. Tişört'te iki gazetecinin resmi (Hervé Ghesquière ile Stéphane Taponier), "Libérez les otages!" () ve "Freedom!" () yazıları yer almıştı. Maç öncesi Fransız üç adım atlama sporcusu Teddy Tamgho, başlama vuruşunu yaptı. Tamgho, 2011 Avrupa Salon Atletizm Şampiyonası'nda üç adım atlamada dünya rekoru kırdı. Tamgho aynı zamanda Fransa Lig Kupası final maçlarında başlama vuruşunu yapan üçüncü atlet oldu. Fransa Lig Kupası final maçlarında daha önce başlama vuruşu yapanlar; 1992 ve 1996 Yaz Olimpiyat Oyunlarında altın madalya kazanan Marie-José Pérec ile 2002 Avrupa Atletizm Şampiyonası ve 2003 Dünya Atletizm Şampiyonası oyunlarında altın madalya kazanan Muriel Hurtis-Houairi idi. Marsilya'da Fransız millî futbolcu Loïc Rémy, lig maçında Montpellier karşısında gördüğü kırmızı kart nedeniyle finalde yer almadı. Montpellier'den Abdel El Kaoutari de aynı sebepten dolayı finalde yer almadı. Marsilya'da Rémy dışında César Azpilicueta'da dizinde ön çapraz bağlarında oluşan yırtık nedeniyle finalde yer almadı. Azpilicueta bu sorunu Kasım 2010'dan beri yaşıyordu. Montpellier'de ise Bosnalı millî futbolcu Emir Spahić ile El Kaoutari de cezalı durumda oldukları için final maçında yer almadılar. Ayrıca yine Montpellier'den Karim Aït-Fana ise sakatlığı nedeniyle final maçında yer almadı. 79. dakikada Montpellier oyuncusu Garry Bocaly, Marsilya oyuncusu Mathieu Valbuena'ya faul yaptı ve sarı kart gördü. Marsilya, bu faul sonucunda sol kanattan serbest vuruş kazandı. 80. dakikada Benoît Cheyrou'nun kullandığı serbest vuruşta Montpellier kalecisi Laurent Pionnier topu çift yumrukla uzaklaştırmaya çalıştı ancak ceza sahasından çıkmayan top Marsilya'nın Nijeryalı oyuncusu Taye Taiwo'nun önüne düşünce bu futbolcu da topu ağlara gönderdi ve Marsilya bu golle 1-0 öne geçti. Stephanie McMahon Stephanie McMahon Levesque (d. Stephanie Marie McMahon; 24 Eylül 1976, Hartford, Connecticut), Amerikalı iş kadını, profesyonel güreş menajeri, nadir güreşen profesyonel güreşçi, WWE CBO'su ve başkan yardımcısı. Günümüze kadar yaklaşık 15 yıldır WWE'de çalışmaktadır. WWE Başkanı ve CEO'su Vince McMahon ile CEO'dan emekli ve ABD Senatosu adayı Linda McMahon'ın kızıdır, Shane McMahon'ın ise kız kardeşidir. Şu anda "Raw" Komisyon Üyesi'dir. McMahon, WWE kariyerine 26 Nisan 1999 tarihinde The Undertaker ile başladı. Ardından Test ile yaşadığı kısa bir ilişkiden sonra Triple H ile birlikte olmaya başladı -senaryo gereği evliydiler ve sonrasında gerçek hayatta da evlendiler- ve bu ikili The McMahon-Helmsley Faction grubuna katıldı. O dönemde WWF/E Kadınlar Şampiyonluğu'nu kazandı. 2001 yılında, kardeşi Shane ile birlikte The Alliance grubunu kurdu ve kendisi, ECW'un sahibi oldu. Bundan bir yıl sonra SmackDown'ın genel menajeri oldu, fakat 2003 yılındaki No Mercy'de bir "I Quit" maçında babası Vince'e yenilince o da WWE'den ayrılmak zorunda kaldı. Birkaç yıl boyunca ortalıklarda görünmeyen McMahon, 2008 yılında Raw'ın genel menajeri olarak geri döndü. 2013 yılının ortalarında WWE başkan yardımcısı oldu ve eşi Triple H ile birlikte "The Authority" adında bir grup kurdular. Bu ikilinin birlikte grupta oluşturdukları karakterler, McMahon-Helmsley grubundaki karakterler ile hemen hemen aynıydı. Bu grup daha sonra Randy Orton, Seth Rollins, Kane ve Nikki Bella'nın katkılarıyla genişledi. Nisan 2016'da grup sessizce dağıldı. Stephanie Marie McMahon; 24 Eylül 1976 tarihinde Hartford, Connecticut'ta Linda ile Vince McMahon'ın ilk kız, ikinci ve son çocuğu olarak doğdu. Ailenin ilk çocuğu ise Shane McMahon idi. Doğumundan sonra aile Greenwich, Connecticut'a yerleşti. McMahon, 13 yaşındayken WWF şirketine katılarak tişört, şapka gibi ürünler için kataloglarda modellik yaptı. Greenwich Lisesi'nden mezun olduktan sonra Boston Üniversitesi'ne girdi ve 1998 yılında iletişim bilimleri diplomasını aldı. Aynı yıl WWF'te tam zamanlı olarak çalışmaya başladı. WWE'deki kariyerine, firmanın New York'taki satış ofisinde hesap yöneticisi olarak başladı. Şirkette ilk yıllarında resepsiyonistlik, televizyon programı yapımcılığı işlerinin yanı sıra ringlerde de yer aldı. 2002 yılında WWE'nin senaryo yazım departmanının başına geçen McMahon, 2006 yılında ise; senaryo yazım departmanında "Kıdemli Başkan Yardımcısı" görevine getirildi. McMahon, 2007 yılında WWE'nin "Yönetici Kurulu Başkan Yardımcısı" görevine getirildi. Ayrıca tüm izle ve öde programlarından ve tüm programlar için yaratıcılık sürecini denetlemekten de sorumlu oldu. Ayrıca yetenek yönetimi ve markalaşmanın yanı sıra canlı etkinlik, rezervasyon ve pazarlamanın tüm yönlerini, tüm sosyal ve dijital medya özelliklerini de yönetti. McMahon, Yönetici Kurulu Başkan Yardımcısı olarak WWE'nin mobil uygulamasını çıkarttı ve uygulamanın 11 milyon kez indirilmesini sağladı. WWE'nin büyük bir ortaklığa sahip olması için USO Washington ile ortaklık başlattı, yönetim kurulu üyesi olduğu sosyal medya şirketi Tout ve WWE'nin içeriğini geliştirmek için Yahoo! ile ortaklık başlattı. Ayrıca "Anti-Zorbalık" kampanyası için WWE'nin yaratıcı koalisyonuna liderlik yaptı. Kendi görevlerine ek olarak, WWE'nin internet sitesinin gelişmesi için günden güne operasyonlar ve çalışmalar yaptı. 4 Aralık 2013 tarihinde WWE, McMahon'ın başkan yardımcısı olduğunu açıklayan bir anons düzenledi. Kendisi, WWE'nin marka itibarını artırmak için reklam verenler, medya, iş ortakları ve yatırımcılar ile çalışmalar yapmaya başladı. Ayrıca, hizmet ve büyüyüp genişleme girişimlerini desteklemek için iş birimleri ile çalışmalar başlattı. WWE'de gençlere ve ana pazarlama programlarına da yol açmak için çalışmalar başlattı. McMahon, WWE için "General Mills'" "Totino's" ile ortaklığın devamı için anlaştı. 5 Şubat 2014 tarihinde; WWE'nin "pazarlama şefi" görevini yürüten Michelle Wilson ile birlikte, WWE ve "KaBOOM!"'un ortaklık anlaşmasına vardıklarını söyledi ve Louisiana'da WrestleMania haftası için bir oyun alanı inşa ettirdiler. McMahon, kurumsal rolü üzerinde ve 2013 yılından beri çıktığı programlardan da elde ettiği gelirle 775 bin £ maaşa sahiptir. Ayrıca WWE stok üzerinde 77 milyon £'a da sahiptir. 15 Nisan 2014 tarihinde WWE'nin "İş Ortakları Zirvesi" sırasında logonun değişeceğini doğruladı ve logo SummerSlam'den sonra değişti. 5 Ağustos 2014 tarihinde, "Needham ocakbaşı toplantısı" kapsamında McMahon, eşi Triple H, ve şirketin "mali şefi" görevini yürüten George Barrios ile birlikte WWE'in yaratıcı tarafını, WWE Network ve UFC ile WWE arasındaki farkı tartıştılar. McMahon, 2010 yılında Connecticut'taki "Fairfield County Business Dergisi"nin 40 yaşın altındaki işinde en başarılı olanlarını seçtiği "40 Under 40" listesinde yer aldı. "Cable" dergisi tarafından 2009, 2011, 2012 ve 2013 yıllarında "Televizyon Programlarında Görünen En Güçlü Kadın" seçildi. McMahon, Ekim 2013'ün ortalarında Connecticut Özel Olimpiyatları'nın onursal başkanı seçildi. McMahon, 15 Ekim 2014 tarihinde Eisenhower Fellow tarafından "2015 USA Eisenhower"'ın dünyanın daha huzurlu ve barış içinde yaşamasını sağlaması amacıyla dokuz liderden biri olarak seçilmeyi başardı. Stephanie, 26 Nisan 1999 tarihinde ekranlara ilk kez; babası Vince ile The Undertaker arasında geçen bir hikâye sırasında çıktı. Undertaker, onu gizlice takip etti ve kaçırıp bağlanmış halde ringe getirdi fakat Stone Cold Steve Austin, Stephanie'yi, Undertaker'ın elinden kurtarmayı başardı. Stephanie, güreşçi Test ile birlikte olmaya başladı ve bu birliktelik, Test ile erkek kardeşi Shane arasında kıyasıya bir rekabeti de başlatmış oldu. Test, Shane'i SummerSlam'de mağlup etti ve Shane'in izniyle Test, Stephanie ile evlenmeye hak kazandı. Stephanie, kariyerindeki ilk maçına; 20 Eylül 1999 tarihinde Test ile birlikte takım olup, Jeff Jarrett ile Debra karşısında çıktı ve bu maçı kazanmayı başardılar. Bu ikili için ringde düğün töreni yapılırken Triple H töreni böldü ve kendisinin, bir önceki gece uyuşturucu ile baygın halde olan Stephanie'yi Las Vegas'a götürüp birlikte onu ucuz bir yerde evlendirdiğine dair bir videoyu gösterdi. Bu gelişmeler üzerine babası Vince ile Triple H, 12 Aralık 1999 tarihinde Armageddon'da karşılaştılar. Eğer maçı Vince kazanırsa Triple H, gerekli işlemleri yapıp Stephanie ile evliliğini geçersiz olarak saydırmak zorunda kalacaktı. Triple H maçı kazandı ve Stephanie, Triple H ile evli olarak devam etmek zorunda kaldı. Ancak Stephanie, maç bitene kadar nefret ettiği Triple H'e sarıldı ve babasına ihanet etti. Kendisi böylece kötü karakterli birisi oldu. Vince McMahon, 1999 yılında Armageddon'da sakatlansa da 2000 yılının başlarında geri döndü. WrestleMania 2000'den sonra Triple H ile birlikte iş yapmaya başladı ve "McMahon-Helmsley dönemi" olarak da bilinen o zamanlarda, "McMahon-Helmsley Faction" grubunu kurarak hakimliği ele geçirmeye başladılar. Triple H, o zamanlarda WWF Şampiyonu idi ve Stephanie ise WWF Kadınlar Şampiyonluğunu; 28 Mart'taki SmackDown! programında, önceki şampiyon Jacqueline karşısında Tori ile D-Generation X'in yardımlarıyla kazandı. WrestleMania 2000'de ise; babasının The Rock'ın, kardeşinin Big Show'un ve aynı zamanda McMahon-Helmsley'de iyi karakter olan tek kişi; annesi Linda McMahon'nın Mick Foley'nin köşesinde destek verdiği maçta Stephanie, eşine köşede destek verdi ve Triple H, Vince'in yardımıyla kemeri korumayı başardı. Stephanie, 6 Haziran tarihindeki "SmackDown" programında Lita'ya karşı kemerini korudu. Bu ikili bir kez daha, 16 Haziran'da yine SmackDown programında karşılaştılar ve Stephanie yine kemerini korumayı başardı. Stephanie, 21 Ağustos 2000 tarihinde "Raw" programının "main event" (ana etkinlik) bölümünde WWF Kadınlar Şampiyonluğu için Lita'ya karşı maça çıktı. Kendisinin köşesinde destek verenler, eşi Triple H ile Kurt Angle ikilisiydi ve maçın özel hakemi ise The Rock olmuştu. Stephanie, Rock yüzünden maçı kaybetti ve kemerin yeni sahibi Lita oldu. Kendisi, 2000 yılının sonlarına doğru Angle'ın menajerliğini yapmaya başladı. Stephanie ile Angle'ın arası iyi olunca, Angle üstüne bir de -senaryo gereği- Stephanie'ye aşık olup onu birkaç kez dudağından öpmeye başlayınca Triple H kıskançlık krizine girdi ve Angle ile bir rekabete girdi. Unforgiven'da Triple H, Stephanie'nin de yardımıyla Angle'ı "Pedigree" ile mağlup etti ve Stephanie böylece her zaman eşine bağlı birisi olduğunu gösterdi. Stephanie yine de, No Mercy'de The Rock karşısında WWF şampiyonluğu için yer alan Angle'a köşede destek veriyordu ve Angle, The Rock'ı mağlup edip kemeri kazanmayı başardı. Ancak maç sırasında The Rock kendine gelip Stephanie'ye "Rock Bottom" yaptı ve ardından Triple H ringe gelerek Angle'a saldırdı. Maçtan sonraki günlerde Stephanie, kendisinin önceki günlerde yapılan kemer maçında sakatlanmasına en büyük sebep olarak Angle'ı suçladı. 2001 yılının başlarında Vince, eşi Linda'dan ayrılmak isteyince Linda, stresten felç geçirdi ve komaya girdi. Vince, bununla yetinmeyip Trish Stratus ile birlikte olmaya başladı. Bu durum hem oğlu Shane'i, hem de kızı Stephanie'yi kızdırdı. Stephanie ile Trish, 2001 yılında No Way Out'ta karşı karşıya geldi ve maçı William Regal'ın yardımıyla Stephanie kazandı. Bundan birkaç hafta sonra Trish, ailede yaşanan olaylardan dolayı Vince'den -Trish'in Vince'in istediğini yapması şartıyla- özür diledi. WrestleMania X-Seven'da Vince ile Shane, hardcore maçında karşı karşıya geldi ve Vince'in köşesinde Stephanie vardı. Maçı; Foley'nin yardımıyla Shane kazandı. Stephanie ise, maç sırasında ringe gelen Trish'den kaçmıştı ve babasını yalnız bıraktı. Stephanie, 2001'in ortalarında -senaryo gereği- Extreme Championship Wrestling (ECW)'i satın aldı ve WWF'i iflas ettirmek istemekteydi (gerçekte ECW'un devam edip etmediği çokça tartışıldı). Kardeşi Shane, -senaryo gereği- World Championship Wrestling (WCW)'in sahibi olmuştu ve bu iki şirket birleşince The Alliance adında "süper grup" olarak da anılan bir grup ortaya çıktı. Bu iki takım; 18 Kasım 2001 tarihinde Survivor Series'te karşılaştılar. "The Alliance" takımında kardeşi Shane, eski WCW şampiyonu Booker T, Rob Van Dam, Kurt Angle ve Steve Austin vardı. "WWE Takımı"'nda ise The Undertaker, Kane, Big Show, Chris Jericho ve The Rock vardı. Bu maçın özelliği, 5'e 5 takım maçı olmasıydı ve tuş olan elenecekti. WWE Takımı, The Alliance takımını mağlup etti ve hem grup tamamen dağıldı, hem de Shane ile Stephanie, WWF'den kovuldular. Stephanie, Ocak 2002'de sakatlıktan dönen eşi Triple H ile birlikte iyi karakterli birisi olarak WWF'e geri döndü. Triple H, sonraki günlerde Royal Rumble'ı kazandı ve WrestleMania X8'de WWF Şampiyonluğu için maç yapma hakkı kazandı. Başlarda iyi geçinen çift birbirleriyle sorunlar yaşamaya başladı. Stephanie, çok konuşan ve kocasına fazlasıyla karışan birisi olmaya başladı. Böyle devam edince de kendisi yine kötü karaktere dönüştü. Sonrasında Triple H ile hikâye gereği boşandılar ancak kendisi, Triple H ile tekrar birlikte olmak ve onunla evlilik yeminini ettirmek için ondan hamile kaldığını ona söyledi. Triple H, sonrasında hamileliğin yalan olduğunu öğrendi ve evlenecekleri sırada töreni yarıda bıraktı. Stephanie, No Way Out'ta Triple H ile Kurt Angle'ın maçında özel hakem oldu ve Angle'ın maçı kazanıp WrestleMania X8'de, o dönemlerde WWF Undisputed Şamiyonu olan Chris Jericho'ya karşı kemer için maç yapma hakkını kazanmasını sağladı. Fakat Triple H, bir sonraki gecede; Ric Flair'ın ayarladığı maçta Angle'ı yendi ve kaybettiği kemer maçı yapma şansını tekrar geri kazanmayı başardı. Stephanie de bundan dolayı, eski düşmanı olan ve aynı zamanda kemerin sahibi Jericho ile beraber olmaya başladı. 17 Mart 2002 tarihinde, WrestleMania X8'de Jericho'nun Triple H ile yaptığı WWF Şampiyonluğu mücadelesinde Jericho'ya destek verdi. Triple H, Jericho ile Stephanie'nin hilelerine maruz kalmasına rağmen kemerin yeni sahibi oldu. 25 Mart'ta ise "Raw"'da, kendisinin ayarladığı üçlü maçta WWF Şampiyonluğu mücadelesinde Jericho ve Triple H ile karşı karşıya geldi. Eğer kendisi tuş olursa WWF'den kovulacaktı. Triple H, Stephanie'yi tuş etti ve böylece Stephanie, WWF'den kovuldu. Stephanie, 18 Temmuz 2002 tarihinde ismi değişen WWE'ye "SmackDown"'ın genel menajeri olarak geri döndü. Menajer olduğu ilk haftalarda her zamanki gibi kötü karakterli birisi olsa da "Raw" genel menajeri Eric Bischoff ile bir rekabet yaşamaya başlayınca McMahon-Helmsley dönemindeki karakterinden kurtulup yavaş yavaş iyi karakterli birisi olmaya başladı. Cadılar Bayramında cadı kılığında odaya girdi ve Bischoff, Vince'in maskesini giymiş halde onun karşısına çıktı. Sonrasında maskeyi çıkardı ve öpüştüler. Stephanie, ayrıca WWE ABD Şampiyonluğu kemerini yeniden şirkete dahil etti ve WWE Takım Şampiyonluğu kemerini de oluşturdu. 2003 yılının başında ise Hulk Hogan ile sözleşme imzalayıp onun geri dönmesini sağladı ve bu anlaşma, babasıyla olan sorunun başlamasına neden oldu. Bu zamanlarda babası Vince, senaryo gereği olarak Sable ile bir ilişki yaşamaya başladı ve Vince, ayrıca Sable ile birlikte Stephanie'yi de durdurmak için girişimlerde de bulunuyordu. Bu olay sonucunda Sable ile Stephanie, Vengeance'da karşı karşıya geldiler ve A-Train, Stephanie'yi etkisiz hale getirdikten sonra Sable tuşa gidip maçı kazandı. Sonrasında babasıyla çekişmesine devam eden Stephanie, No Mercy'de Baba-Kız "I Quit" maçında karşı karşıya geldiler. Stephanie'nin köşesinde WWE'nin CEO'su ve annesi Linda, Vince'in köşesinde ise Sable vardı. Vince, onu çelik boru ile boğunca annesi buna daha fazla dayanamayıp ringe havlu attı ve Stephanie kural gereği maçı kaybetti. O da maçı kaybedince WWE'den ayrıldı ve iki yıl boyunca ekranlara çıkmadı. Bu maçın hikâyesi ise; gerçek hayatta, kendisinin Paul "Triple H" Levesque ile evlenmesi için yazıldı ve bu ikili maçtan bir hafta sonra evlendiler. Stephanie, Ekim 2005'te "Raw" programında tekrar televizyonların karşısına ailesiyle çıktı ve Raw'ın spikeri Jim Ross'u birlikte kovarak yeniden kötü karakter oldu. 6 Mart 2006 tarihinde hamilelik döneminde yine "Raw" programında, arka bölümde Shawn Michaels'ın odasına girerek onla bir süre konuştuktan sonra karın sancısını bahane olarak bulup Michaels'a inandırdı ve o da su almaya gittiği sırada Stephanie, sütyeninden ne olduğu belli olmayan tozlu bir madde çıkarttı ve Michaels'ın suyuna kattı. Michaels da, bu suyu içti ve bunun sonucunda Shane karşısında etkili olamadı ve maçı kaybetti. 1 Nisan 2006 tarihinde ise WWE Hall of Fame'de ve WrestleMania 22'de arka bölümde ekranlara geldi. Stephanie, 1 Nisan 2007 tarihinde WrestleMania 23'de ""Battle of the Billionaires (Milyarderler Savaşı)"" maçı için babasını ziyaret ederek geri döndü. Vince, Wrestlemania'dan sonra "Raw" programında babasının gayri meşru bir çocuğu olduğunu öğrendi ve o kişi de WWE listesinde yer alıyordu, fakat gayri meşru çocuğun kim olduğunu henüz bilmiyorlardı. 3 Eylül 2007 tarihindeki "Raw" programında annesi Linda, kardeşi Shane ile birlikte babası Vince'in gayri meşru çocuğunun kim olduğunu öğrenmeye çalışıyorlardı ve 10 Eylül'de -senaryo gereği- o çocuğun Hornswoggle olduğu ortaya çıktı. Bu gelişmeden sonra Stephanie tekrar iyi karakterli birisi oldu. 10 Aralık 2007 tarihinmde "Raw'ın 15. yıl dönümünde" Shane ile birlikte ortaya çıktı -ayrıca kocası Triple H ile Hornswoggle da bu bölümde vardı- ve babasını aşağılamak için eşi Triple H ile öpüştü. Vince, 23 Haziran 2008 tarihinde -senaryo gereği- ciddi bir sakatlık geçirdi ve Raw'ın menajerliğini bir süre Shane yaptı ama bu zamanlarda WWE için "çalkantılı zaman" olarak anılıyordu. "Çalkantılı zaman" olarak adlandırılan günlerde Shane ile Stephanie, birlikte dayanışmalarını göstermek için süperstarları çağırıp ringin içinde bir arada topladı. Bundan birkaç gün sonra Mike Adamle, Raw'ın yeni genel menajeri olarak seçildi. Adamle, Raw genel menajerlikten istifa ettikten sonra yeni genel menajer Stephanie oldu ve birkaç hafta sonra Chris Jericho ile tartışmaya başladı. Jericho, ondan özür dilese de Stephanie tarafından WWE'den kovuldu. Sonrasında babası Vince geri döndü ve McMahon ailesi, Randy Orton ile rekabete girmeye başladı. Vince, Orton'ı kovmak üzereyken Orton ona yumruk attı, ardından kafasına tekmeyi geçirip onu bayılttı. Bir hafta sonra Orton, The Legacy ile birlikte Shane'in kafasına tekmeyi geçirdi ve ardından Stephanie'ye "RKO" yaparak aralarındaki rekabeti iyice kızıştırdı. Legacy, ardından WWE Şampiyonu Triple H'e de saldırdı. The Legacy ile McMahon ailesi arasındaki rekabet, WrestleMania XXV'de de devam etti ve Triple H, WWE Şampiyonluğunu Orton karşısında korumayı başardı. Bundan bir ay sonra Orton, kemeri Backlash'te yapılan "6 kişilik takım maçı"nda almayı başardı. Backlash'ten sonra Stephanie yine bir süreliğine ekranlarda gözükmedi. Stephanie, 1 Kasım 2010 tarihinde "Raw" programında yine ekranlara kısa bir süreliğine çıktı. Senaryo gereği; Babası Vince hastanede yatmaktaydı. Doktor, Vince'e 50 milyon $'dan bahsedince Vince bir anda uyandı. Uyandığında da üzerinde eşi Linda'nın seçim afişlerini fark etti. Vince, eşinin seçimler için 50 milyon € harcadığını duyunca şoka girdi. Vince üzerindeki bütün kabloları çıkartıp yataktan kalktı. Kendi kendine hayal kurarken "belki ABD başkanı olurum" dedi. Vince odadan çıkarken ekran bir anda karardı ve bir çığlık duyuldu. Çığlık atıp bir anda uyanan Stephanie, bunların hepsinin rüya olduğunu anlayınca hepsini eşi Triple H'e anlatmaya başladı (Triple H sadece seslendirdi, ekranda kendisi yok) ve ona "Babam komada olsaydı ne olurdu?" sorusunu sordu. Triple H ise, "O hala komada olsaydı bir süre sonra onun beyin ölümünün gerçekleşeceğinden eminim." dedikten sonra kendisi, "Tanrıya şükürler olsun." deyip rahatladıktan sonra tekrar yattı. Bu senaryodan sonra yine bir süre ekranlardan uzak kaldı. Stephanie, WrestleMania XXVII Basın Konferansında konuk konuşmacı olarak ekranlara çıktı. 2011 yılının ortalarında SummerSlam'de CM Punk'a başarılar diledi. Elini ona uzatsa da Punk, "O elin nerelere gittiğini biliyorum." diyerek onun elini sıkmayı reddetti. Stephanie, 23 Temmuz 2012 tarihinde "Raw"'ın 1000. bölümünde ekranlara çıktı ve ringe girip Paul Heyman'a tokat attı. Ardından, Brock Lesnar ile Triple H'in SummerSlam'de yapacağı maçı da onayladı. 6 Nisan 2013 tarihinde ise Trish Stratus'u WWE Hall of Fame kürsüsüne davet edip ona ödülü verdi. Stephanie, 3 Haziran 2013 tarihinde Triple H'in kavgaya karışmasını önlemek için yine ekranların karşısına çıktı. 17 Haziran'da ise "Raw" programında ringde yeni Diva Şampiyonu AJ Lee ile konuşup tartıştılar. 8 Temmuz'da ise Vickie Guerrero'yu; iş değerlendirmesi sırasında başarısızlığından dolayı "Raw Yönetim Danışmanlığı" görevini elinden aldı ve ardından onu kovdu. Stephanie, 19 Ağustos 2013 tarihinde "Raw" programında kötü karakter olarak ekranlara geri döndü. Eşinin Daniel Bryan'a, SummerSlam'de yaptığı saldırıyı desteklerken, Bryan'ın bu şirketin yüzü olması için uygun kişi olmadığını söyledi. Sonraları Triple H ve Vince ile birlikte, WWE Şampiyonu olan Randy Orton'ı ringde karşılayıp onu kutladı. Daniel Bryan ringe gelirken The Shield ona saldırdı ve Bryan ringe gelir gelmez Orton da ona "RKO" yaptı. Stephanie, Kasım 2013'te WWE ile üç yıllık sözleşme imzaladı ve programları da kendisi düzenlemeye başladı. Stephanie ve Triple H, "güçlü çift" olarak The Authority adı altında şirketi yönetmeye devam etti. Bu grubun amacı; iyi karakterli güreşçileri küçümsemek ve onları herhangi bir durumda cezalandırmaktı. Bu amaç doğrultusunda grubun, Daniel Bryan ile girdiği ciddi bir rekabetin daha da kızışmasına sebep oldu. Triple H ile Bryan WrestleMania XXX'da, programın ana etkinliğinde yapılacak olan WWE World Heavyweight kemeri mücadelesi için bir numaralı adayın belirleneceği maçta karşılaşırken Stephanie eşine köşede destek verdi ama Bryan bu maçı kazanarak kemer maçına çıkma şansını elde etti. Bryan, daha sonra aynı gün üç kişilik kemer maçına çıktı ve Authority'nin diğer üyesi Batista'yı pes ettirip Orton'ı tuş etmeye gerek kalmadan kemeri kazanmayı başardı. Daniel Bryan, boynundaki sakatlığı nedeniyle WWE Şampiyonluğu kemerini teslim etmek zorundaydı, aksi takdirde; Bryan'ın gerçek hayattaki eşi Brie Bella şirketten kovulacaktı. Payback programında Bryan, kemeri Stephanie'ye teslim etmek üzereyken Brie araya girdi ve -senaryo gereği- Stephanie'ye şirketi bıraktığını söyledi, ardından da ona tokat attı. 16 Haziran tarihindeki"Raw" bölümünde Roman Reigns; Vickie Guerrero'nun, Triple H ile Stephanie için getirdiği kahvelere gizlice bilinmeyen bir madde koydu. Bundan hemen sonra Vickie'nin kahvelerinden birini Stephanie'ye verdi, fakat kendi kahvesini Triple H yanlışlıkla döktü. Bu kahveyi içen Stephanie, birkaç dakika sonra kusmaya başladı, ardından Vickie'nin üzerine kustu ve Triple H, onu hastaneye götürdü. Bu durumdan dolayı Vickie, 23 Haziran'da "Raw" programındaki puding maçında Stephanie ile karşılaştı. İlk olarak; Stephanie'nin çağırdığı divalar olan Alicia Fox,