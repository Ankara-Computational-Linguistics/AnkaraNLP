Allâh)" 10. Fâtımî "Üçüncü Gizlenen-İmâmı" Razî ʿAbd Allâh "(Hüseyin bin ʿAhmed)" 11. Birinci Fâtımî Hâlife/İmâmı Ebû Muhammed ‘Ubayd Allâh ibn el-Huseyn el-Medhî 12. İkinci Fâtımî Hâlife/İmâmı Kaim "(Muhammed el-Kaim bi-Emrillah)" 13. Üçüncü Fâtımî Hâlife/İmâmı Mansur "(İsmail Mansur bi-Nasrillah)" 14. Dördüncü Fâtımî Hâlife/İmâmı Mu‘izz "(Ebu Tamim el-Mu‘izz Li-Dinillah)" 15. Beşinci Fâtımî Hâlife/İmâmı Ebu Mansur Nizar el-Aziz Billah 16. Altıncı Fâtımî Hâlife/İmâmı EbûʿAlî el-Mansûr el-Hâkim bi-EmrʿAllâh "(Dürzîler'in ortaya çıkışı)" 17. Yedinci Fâtımî Hâlife/İmâmı ʿAlī az-Zāhir li-Iʿzāz Dīnillāh 18. Sekizinci Fâtımî Hâlife/İmâmı Ebû Tamîm Ma’add el-Mûstensir bil-Lâh "(Mustâ‘lîlik kolu ayrıldı.)" 19. Ebû Mansûr Nizâr el-Mustafâ li-Dîn’il-Lâh ibn el-Mûstensir bil-Lâh 20. Elemûtlar "Birinci Gizlenen-İmâmı" El-Hâdî bin el-Nizâr "(Ebû Mansûr Nizâr el-Mustafâ li-Dîn’il-Lâh'ın öz oğlu olarak tanıtılan)" 21. Elemûtlar "İkinci Gizlenen-İmâmı" El-Môhtadî bin el-Hâdî "(Ebû Mansûr Nizâr el-Mustafâ li-Dîn’il-Lâh'ın öz torunu olduğu iddia edilen - I. Muhammed)" 22. Elemûtlar "Üçüncü Gizlenen-İmâmı" El-Kahir bin el-Môhtadî bi-Kuvvet’ûl-Lâh / bi-Ahkâmî’l-Lâh bin el-Hâdî bin el-Nizâr "( I. Hasan - Hasan bin el-Muhammed bin Ali )" 23. Elemûtlar "Birinci Gözüken-İmâmı" II. Hasan "( II. Hasan - Nasıl ki İslâm inancına göre Muhammed'ın adı her zikredildiğinde veya işitildiğinde sallallahu aleyhi ve sellem ibâresinin söylenmesi dînî bir mükellefiyyet hâlini almışsa, Nizâr’îyye mezhebinin âkidesine göre de II. Hasan'ın adının duyulması veya söylenmesi hâlinde sâmimî bir Nizârî'nin ""Alâ Zikrihi’s-Selâm"" ibâresini onun peygamberliğini kalben ikrâr etmek maksadıyla tekrarlaması şarttır.)" 24. Elemûtlar "İkinci Gözüken-İmâmı" II. Muhammed 25. Elemûtlar "Üçüncü Gözüken-İmâmı" Celal’ed-Dîn Hasan-ı Sâlis "(III. Hasan)" 26. Elemûtlar "Dördüncü Gözüken-İmâmı" III. Muhammed "(III. Muhammed)" 27. Elemûtlar "Beşinci ve Son Gözüken-İmâmı" Rûkn’ed-Dîn Hûr-Şâh "(Bağımsız Elemût Nizârî Devleti 1256 yılında Hülagû tarafından sona erdirildi. 1256 yılından sonra Nizârîler inançlarını Sûfilik şemsiyesi altında devam ettirdiler.)" 28. Şems’ed-Dîn Muhammed 29. Kâsım Şâh 30. İslâm Şâh 31. Muhammad ibn İslâm Şâh 32. II. Mûstensir bil-Lâh 33. Abd’ûs-Selâm Şâh 34. Gârib Mîrzâ / III. Mûstensir bil-Lâh 35. Ebû Zer ʿAli Nûr’ûd-Dîn 36. Murâd Mîrzâ 37. Z’ûl-Fikâr ʿAli I. Halîl’ûl-Lâh 38. Nûr’ûd-Dahr (Nûr’ûd-Dîn) ʿAli 39. ʿAli II. Halîl’ûl-Lâh 40. Şâh II. Nizâr 41. Seyyid Ê¿Ali 42. Hasan Ê¿Ali 43. Kâsım ʿAli "(Seyyid Câʿfer)" 44. Ebû’l-Hasan ʿAli "(Bekir Şâh)" 45. Şâh II. Halîl’ûl-Lâh 46. Hasan ʿAli Şâh Mahallâtî "(I. Ağa Han)" 47. ʿAli Şâh Ni'metullâhî "(II. Ağa Han)" (Şâh ʿAli Şâh resmi Nizārî listesine göre) 48. Sultân Muhammad Şâh "(III. Ağa Han)" 49. Şâh Kerîm’ûl-Hûseynî "(IV. Ağa Han)" Ä°badilik İbadiyye (Abadiyye), Sıffin Savaşı sonrasında Hakem Olayı neticesinde Ali el-Mûrtezâ'nın ordusundan ayrılarak oluşan ve "Muhakkime" olarak adlandırılan grubun içerisinde Hariciler ile birlikte yer alan fırkadır. Raşidî'ye göre halkı devlete karşı isyâna teşvik eden başta Ezârika olmak üzere Muhakkime'nin Sufriyye, Necedât ve Beyhesiyye gibi diğer fırkaları Emevîler tarafından Havâric olarak adlandırılmışlardır. Ilımlı bir yol izleyen ve silâhlı mücadeleyi yöntem olarak benimsemeyen "İbâzîyye" bu tanımlamanın dışındadır. Nitekim, 9 Kasım 2004 tarihinde tüm İslâm ülkelerinin dinî önderlerinin onayı ile yayınlanan Amman Bildirgesi ile "İbâzîyye," resmen yasal bir fıkhî mezhep olarak tanınmıştır. Hariciyye mezhebinin diğer kolları kitlesel varlıklarını günümüze kadar sürdürememiş, yok olmuşken, İbadiyye varlığını sürdürebilmiştir. Bu sebeple bugün kitlesel anlamda varlığını koruyan ve Haricîler ile birlikte Muhakkime'yi oluşturan tek koldur. Hariciyye mezhebi günah işleyen Müminin katlinin helal olacağı gibi fikirleri barındırdığından dolayı genel anlamda aşırı bir mezhep olarak nitelenir. Buna rağmen "İbadilik" Hariciyye mezhebi ile kıyasandığında Muhakkime'nin içerisindeki en ılıman koldur. Bugün özellikle Umman'da varlığını sürdürmektedir. Oluşumlarının başlangıcında Hâricîler ile birlikte "Muhakkime" çatısı altında beraber olan "İbâzîler" ile Hâricîliğin diğer kolları arasında derin siyâsî ve dinî farklılıklar bulunmaktadır. Tâbi‘ûn ve Tâbi et-Tâbi‘ûn devirlerinde ortaya çıkan bu farklılık nedeniyle "İbâzîler" kendilerinin Havâric'e mensup olabilecekleri ihtimâlini asla kabul etmezler. İbâzîler'in inancına göre kendilerinin Hâricîler'in bir kolu gibi gösterilmeleri İbâzîye tarihi ve fıkhının yeterince bilinmemesinden kaynaklanmaktadır. İbâzî yazarların görüşlerine göre "Havâric," Tâbi‘ûn ve Tâbi et-Tâbi‘ûn devirlerinde ortaya çıkmıştır. İmâmları Nâfi bin el-Ezrak, Necdât ibn-i Amîr el-Hanefî ve Abdullah bin Seffâr es-Saadî et-Tamimî'dir. Bu fırkaların "Hâricîler" olarak adlandırılmaları "siyâsî" değil "dinî" nedenlerden kaynaklanmaktadır. Sünni mezhep düşünürlerine göre büyük günah işleyene şirk isnat etmeleri, kendileri gibi düşünmeyen diğer Müslümanların mallarını ve canlarını helâl görmeleri gibi nedenlerden dolayı onlar Hâkk'ın yolundan sapmışlardır. İşte bu sebeplerden dolayıdır ki, "Havâric" kelimesi Hakem Olayı'nın hemen akabinde Ali el-Mûrtezâ'nın saflarından ayrılanların tamamını tanımlamak maksadıyla kullanılamaz. "Havâric" kavramı ancak Kur'an-ı Kerîm'deki âyetleri yanlış yorumlayarak bazı hükümleri inkâr eden ve İslâm dinînden çıkanları tanımlar. "İbadiyye" adını 7. yüzyıl sonunda yaşamış Abdullah bin İbâz'dan alır. Muhakkime'nin bu kolu 7. yüzyılda Kuzey Afrika'da yayıldı. Tiaret'te bir sülale kurdular. 10. yüzyılda M'Zab'a yerleştiler. İbadiler'in büyük çoğunluğu Umman Sultanlığı'nda yaşarlar. Ayrıca Tunus'un Cerbe adası, Tanzanya ve Zengibar da belirli bir İbadi nüfus barındırmaktadır. Hipnoz (şarkı) "Hipnoz", Hande Yener'in altıncı stüdyo albümü "Hipnoz"dan (2008) bir şarkı. Yener tarafından yazılmış, Erol Temizel tarafından bestelenmiş ve düzenlenmiştir. Prodüktörlüğü Yener ile Temizel'e aittir; kayıtları T-Ekspres Stüdyoları'nda Temizel tarafından yapılmıştır. Klibi, albümünün ilk klibidir, Kemal Doğulu yönetmenliğinde çekilmiştir ve bazı tartışmalara konu olmuştur. Yasaklandığına dair çıkan haberlerin, daha sonra asılsız olduğu ortaya çıkmıştır. Müzik eleştirmenlerinden aynı yönde eleştiriler almıştır. İlk kez 15 Mayıs 2008'de Radyo D'de duyulmuştur ve yediden fazla listenin ilk 10 sıralaması içinde yer almıştır. "Hipnoz" şarkısının sözleri Hande Yener'e aittir. Bestelenmesi ve düzenlenmesi Erol Temizel tarafından yapılmıştır. Prodüktörlüğü Yener ile Temizel tarafından üstlenilmiştir. Kayıtları 2008 yılında T-Ekspres Stüdyoları'nda Temizel tarafından yapılmıştır. 5 dakika sürer. Albüm sıralamasında ilk sırada yer alır. Nakarat kısmı "Kim ne derse yalan, zamanı değilse duman. Kaderim nerede bilen var mı? Dayanamam, yalan. Dayanırım, inan. Eceli nerede bilen var mı?" sözlerinden oluşur. İlk kez 15 Mayıs 2008'de Radyo D'de dinlenmiştir. Müzik eleştirmenleri, "Hipnoz" için genellikle benzer yorumlar yaptılar. Radyocu Michael Kuyucu, şarkı için özel bir eleştiri yapmadı fakat albümde yer alan şarkıların birbirine benzediğini söyledi. Müzik sitesi Gerçek Pop, şarkıya 5 üzerinden 2.5 notunu verdi ve kalite açısından albümünün tam ortasında olduğunu yazdı; "club ortamında" başarılı olabileceğini ekledi. Ayrıca, şarkının aynı yıl Yener tarafından yazılan ve Kemal Doğulu'nun çıkış şarkısı olan "1 Yerde"'yi akla getiren bir altyapısının ve melodisinin olduğunu belirtti. "Hipnoz" albümü çıkmadan önce yayınlanan bazı haberlerde Yener'in albümün ilk klibini "Pinokyo" şarkısına Luca Tommassini yönetmenliğinde İtalya'da çekeceği yazıldı. Fakat albümün yayınlanmasından sonra çıkan haberlerde, çıkış şarkısının "Hipnoz" olduğu ve ilk klibinde bu şarkıya çekildiği yazıldı. Klibin yönetmenliği Kemal Doğulu tarafından üstlenildi, çekimlerin büyük kısmı İstanbul Büyük Londra Oteli'nde gerçekleştirildi. Takvimler 17 Haziran 2008'i gösterdiğinde, klibin gösterimi başladı. Video klip, bir hipnoz tahtasının dönmesi ile başlar. Ardından Yener, yatağında yatarken görülür ve sisler etrafını kaplar. Sislerin azalmasıyla üzerindeki kıyafetin değiştiği görülür. Şarkının sözlerinin başlaması ile, kapıyı açar ve koridorda yürüyerek şarkıyı söyler. Bu sahnelerde üzerindeki kıyafet, "Hipnoz" albümünün kapağında da yer alan kıyafettir ve kıyafete bağlı siyah balonlar vardır. "Sırlarımı sorma, beni konuşturma." sözlerinin söylendiği bölümde görüntüler iç içe geçer. Sonrasında, önüne çıkan kapıyı çalar ve içeriden tırnağını törpüleyen bir kadın çıkar. Nakarat kısmının başlamasıyla klibin başlangıcında yer alan hipnoz tahtasına bağlanmış bir şekilde döndürülerek şarkıyı söyler. Nakarat kısmından sonra iki farklı kapıyı daha çalar; kapılardan ilki yüzüne kapanır fakat ikincisinde kollarından tutularak içeriye doğru çekilir. İkinci sözlü bölümde bir banyoda şarkıyı söyler, ikinci nakarat kısmının başında karanlık bir havada, iki dansçı ile yolda dans eder. Bu sırada üzerindeki kıyafette bağlı şekilde duran rengarenk balonlar vardır. İlerleyen sahnelerde kafasına bir poşet bağlamış şekilde arabasında şarkıyı söyler. Son saniyelerde, hipnoz tahtası dönerken tekrar gösterilir ve bulanıklaşması ile klip sonlandırılır. 19 Haziran 2008'de "Hipnoz" klibinin, sadomazoşizm ögeleri içerdiği gerekçesiyle sakıncalı bulunarak Radyo Televizyon Üst Kurulu (RTÜK) tarafından yayınlanmasının yasaklandığına dair bazı haberler basına yansıdı. Yener, haberlerin doğru olmadığını, klibinin yasaklanmadığını belirtti ve haberleri "komplo" olarak nitelendirdi. Konuyla ilgili olarak MTV Türkiye'de de bir açıklama yaptı. Radyocu Mine Ayman ile yaptığı bir röportajda, klibin çıkan haberlerden sonra televizyonlarda yayınının durduğunu ifade etti. İlerleyen tarihlerde, RTÜK'ten alınan bir belge ile klibe yayın yasağı uygulanmadığı kanıtlandı. Şarkının kayıt ve personel bilgileri "Hipnoz" albüm kartonetinden alınmıştır. İlk kez 15 Mayıs 2008'de duyulan "Hipnoz", birçok radyo ve müzik televizyonu tarafından hazırlanan listelere giriş yaptı. Bunlardan yediden fazlasının ilk 10 sıralaması içinde yer aldı, Show Radyo tarafından hazırlanan İlk 40 listesinin bir numarasında yer aldı. Hipnoz (albüm) Hipnoz, Türk şarkıcı Hande Yener'in altıncı stüdyo albümü. 27 Mayıs 2008'de Erol Köse Production etiketiyle yayımlandı. Elektronik müzik tarzındadır, şarkıcının 2007 çıkışlı "Nasıl Delirdim?" sonrasında çıkardığı ilk albümüdür. Sekiz şarkının sözlerini tek başına yazan Yener, albümde en çok adı geçen söz yazarıdır. Albümde yer alan iki şarkının sözlerini ise Mor ve Ötesi grubunun solisti Harun Tekin yazmıştır. Albümdeki besteler, düzenlemeler ve kayıt işleri Erol Temizel tarafından yapılırken, albümün yapımcılığını Yener ile Temizel üstlenmiştir. Toplam 10 şarkıdan oluşan ve Yener'in "hayatta her an her şey olabilir" düşüncesini konsept olarak benimseyen "Hipnoz", Yener tarafından "Nasıl Delirdim?"e göre daha bilinçli bir deney olarak nitelendirildi. Albümdeki şarkılarda şarkıcının sesine özel ses efektleri uygulandı. Müzik eleştirmenleri, albüme olumlu ve olumsuz çeşitli eleştiriler sundular. Kimisi albümün, şarkıcının poptan uzaklaştıkça üstüne gelen piyasaya bir tepki olarak doğduğunu belirtirken kimisi şarkılarda duygusuz bir Hande Yener'e rastladı ve Amerikalı şarkıcı Madonna'nın "Confessions on a Dance Floor" (2005) albümüyle benzerlikler olduğunu kaydetti. Albümün ilk ve tek klibi, isim şarkısı "Hipnoz"a Kemal Doğulu yönetmenliğinde çekildi; ancak sadomazoşizm ögeleri içerdiği gerekçesiyle yasaklandığına dair çıkan haberler sonucunda televizyonlarda yayımlanmasıyla ilgili sorunlar çıktı. Türkiye'de D&R tarafından derlenen en çok satan albümler listesinde 5 numaraya kadar ilerleyen "Hipnoz", yayımlandığı yıl içinde ülkede 40.000 kopya satarak yılın en çok satan otuz üçüncü albümü oldu. Hande Yener ile "Sen Yoluna... Ben Yoluma..." (2002) albümünden bu yana çalıştığı yapımcı şirketi Erol Köse Production arasında yaşanan "enerji düşüklüğü ve anlaşmazlıklar" gerekçe gösterilerek şarkıcı tazminat ödeyerek şirketten ayrıldı ve 1 Kasım 2008'de Avrupa Müzik ile anlaştı. Böylece "Hipnoz", Yener'in Erol Köse Production'dan çıkan son stüdyo albümü oldu. 2006'da yayımladığı dördüncü stüdyo albümü "Apayrı" ile tarzını elektronik müziğe doğru kaydıran Hande Yener, aynı yıl çıkardığı "Hande Maxi" adlı EP'sinde house müzik tarzını kullandı. 2007'de çıkardığı beşinci stüdyo albümü "Nasıl Delirdim?" ile ise tamamıyla elektronik müzik yapmaya başladı. Aralık 2007'de, Hande Yener'in bir sonraki albümü için çalışmalara başladığı öğrenildi. Mart 2008'de şarkıcı, yeni albümünü yıl sonunda yayımlamayı planladığını ve yeni denemeler yapacağını söyledi. "Hürriyet" yazarı Onur Baştürk 7 Nisan 2008 tarihli yazısında, Yener'le bir konser öncesinde karşılaştığını ve şarkıcının Mayıs ayında yeni albümünü çıkaracağını söylediğini yazdı. Bunun üzerine Baştürk, Yener'e neden bu kadar sık albüm çıkardığını sordu. Yener ise soruya yaptığı müziğin bunu gerektirdiği, müziğini sürekli güncellemesi gerektiği şeklinde cevap verdi. 2008'in Mayıs ayı başlarında Yener, saçını pembeye boyatarak Kemal Doğulu'ya çektirdiği albüm fotoğraflarını paylaştı. Fotoğraflarda Amerikalı müzisyen Marilyn Manson'ın etkisinin olduğu konuşuldu. 27 Mayıs 2008'de Hande Yener, altıncı stüdyo albümü "Hipnoz"u Erol Köse Production etiketiyle yayımladı. ""Hipnoz"u yazarken her şeyin bir zamanı olduğunu ve o zamanı da aslında bizim belirlediğimizi düşündüm. Bazı şeylerin gerçekleşmesi için, şartların da değişmesi gerekiyordu. Anlatmak istediğim çok şey vardı. İçimi dökmeye karar verdim." ifadeleriyle albümdeki söz yazarlığından konuşan Yener, toplam on şarkılık elektronik müzik tarzındaki albümün sekiz şarkısının sözlerini tek başına yazdı. Diğer iki şarkı, "İyi Günler" ve "Kumar (Putlar)"ın sözlerini ise Mor ve Ötesi grubunun solisti Harun Tekin'den aldı. Albümün tüm besteleri, aranjeleri ve kayıt işleri Erol Temizel tarafından yapıldı, kayıt stüdyosu olarak T-Ekspres Stüdyoları kullanıldı. Yener ile Temizel, albümün yapımcılığını da birlikte üstlendi. Yener, "Gece Gündüz" şarkısını o sıralar sevgilisi olan Kadir Doğulu'ya ithafen yazdı. Gerçekliği ve yalanların insanı sadece anlık idare ettiğini anlatan "Pinokyo" şarkısının kayıtlarında ise çocukluğunun aklına geldiğini, oturup ağladığını ifade etti. "Yaban Gülü", kendisinin acı çektiği bir durumda ortaya çıktı, ancak daha sonra böyle bir şarkısının olması sayesinde sevinç olarak geri dönüş yaptı. Müzik eleştirmenlerinin Yener'in meslektaşlarına bir gönderme olarak nitelendirdiği Erol Temizel eşliğindeki "Burdayım", 17 yaşındaki Hande'yi yeniden konuşturdu ve hâlâ onun hayatla barışık olduğunu fark ettirdi. "Hipnoz", Yener'in "hayatta her an her şey olabilir" düşüncesini konsept olarak edinir. Şarkıcı bu durumla ve albümle ilgili olarak şunları söyledi: "Müziğe dair öğrendiğim birçok şeyi bu albüme yansıttım. Sözlerini yazdım, felsefesini oluşturdum. Dolayısıyla bu albüm benim iyileşme albümümdür. "Nasıl Delirdim?"den sonra artık beni tedavi edecek şeyin müzik olduğunu gördüm. Artık hayatta her şeye geniş bakıyorum. O yüzden kendi sınırlarımı çok zorlayarak yaşıyorum. Şarkıların sözlerini de bu bakış açısıyla yazdım. Dolayısıyla albümün genel konseptine 'hayatta her an her şey olabilir'i taşıdım. [...] Toplum olarak bizim pozitif müzik yapan birilerine ihtiyacımız var. Hem ritmiyle, hem sözleriyle bu insanları çok rahatlatacak bir albüm. O yüzden adı "Hipnoz". "Nasıl Delirdim?"de agresiftim, şimdi daha dingin ve huzurluyum. Müziğim de öyle. Dolayısıyla "Hipnoz"un çok depresif birisini açabileceğini düşünüyorum. [...] Bu albüm her anlamda kendimi görmeme neden oldu. Mesela şu an kendimi şarkıcı gibi hissediyorum. Meğer ben bugüne kadar sesimi çok doğru ve profesyonel kullanmamışım. Elektronik müziğin içine girince bunu gördüm, öğrendim. Çünkü elektronik müzik çok zor." Sesine özel ses efektleri uygulanan ve "Hipnoz" albümünü deneysel bir albüm olarak gören Hande Yener, bu deneyin "Nasıl Delirdim?" albümüne göre daha bilinçli bir deney olduğunu söyledi. "Nasıl Delirdim?"de tam olarak deliren bir kadın olduğunu söyleyerek "Hipnoz"un iyileşme dönemi olduğuna dikkat çekti. Albüm, Türkiye'de D&R tarafından derlenen en çok satan albümler listesine 10 numaradan giriş yaptı. Haziran 2008'in ilk iki haftasında 5 numaraya yükselerek ulaşabildiği en yüksek sıraya ulaşmış oldu. Sonraki hafta 9 numaraya, bir sonraki hafta 10 numaraya gerileyerek listeden çıktı. Bağlantılı Hak Sahibi Fonogram Yapımcıları Meslek Birliği (MÜ-YAP) tarafından açıklanan 2008 albüm satış rakamlarına göre "Hipnoz", Türkiye'de 40.000 kopya satarak yılın en çok satan otuz üçüncü çalışması oldu. "Hipnoz", müzik eleştirmenlerinden karışık geri dönüşler aldı. Müzik sitesi Gerçek Pop, albümü "[Hande Yener] poptan uzaklaştıkça üstüne gelen piyasaya bir tepki" olarak nitelendirip beş üzerinden üç yıldız verdi. Albümün en iyi şarkılarının "İyi Günler" ve "İp" olduğunu, yalnızca Yener'in hayran kitlesini memnun edeceğini yazdı. "Nasıl Delirdim?" ile bir karşılaştırma yaparak, Yener'in şarkıların söz yazımında tek başına hareket etmesinin iyi olmadığına dikkat çekti. "Radikal" için yazan Kahraman Çayırlı, olumlu bir eleştiri sundu. Albümde "kabuğunu kırmaya çalışan bir kadın" olduğundan söz etti ve albümü şarkıcının "müzik yolculuğundaki güzel duraklarından biri" olarak tanımladı. Ayrıca şarkıları üst üste defalarca kez dinlenilmesini tavsiye etti. Radyocu Michael Kuyucu, şarkıcının popüler kültürden uzaklaştığını not düşerek albümle birlikte sıcak, samimi, meydan okuyan Hande Yener'in yerini cool ve duygusuz bir Hande Yener'e bıraktığını ekledi. Kuyucu, elektronik müzik adına kaliteli bir iş yapıldığını ancak ticari başarının düştüğünü, şarkılarda melodi ve duygusal seremoni olmadığını, albümün birbirine benzeyen şarkılardan oluştuğunu yazdı. Köşe yazarı Naim Dilmener, albümü sıkıcı bularak Yener için şu yorumu yaptı: "Popun altın kızıydı. Poptan vazgeçip, daha dar bir çerçevede talep gören elektroniğe tamamen teslim olması çok tuhaf." "Billboard Türkiye" yazarı Atilla Aydoğdu ise albüm için "Şarkılar değil müzik ön planda ama bu tek başına bir şey ifade etmez. [...] Şarkı sözleri git gide didaktik oldu." şeklinde bir görüş sundu. "Akşam" gazetesi için yazan Mehmet Özdoğan, 2013 yılında paylaştığı bir yazısında, albümdeki şarkıların Amerikalı şarkıcı Madonna'nın "Confessions on a Dance Floor" (2005) albümünde yer alan şarkılarla arasında açık ve net benzerlikler olduğunu kaydetti. Albüm çıkmadan önce çıkan bazı haberlerde, Yener'in yeni albümün ilk klibini "Pinokyo" şarkısına İtalyan yönetmen Luca Tommassini yönetmenliğinde İtalya'da çekeceği yazıldı. Fakat albümün yayımlanmasından sonra çıkan haberlerde, çıkış şarkısının "Hipnoz" olduğu ve ilk klibin de bu şarkıya çekildiği öğrenildi. Her türlü kötülüğün, negatifliğin, karamsarlığın, olumsuzluğun üstesinden aşkla gelinebileceğini anlatan "Hipnoz" şarkısının klip çekimlerinin büyük kısmı İstanbul Büyük Londra Oteli'nde gerçekleştirildi, yönetmenliğini albümün sanat yönetmeni de olan Kemal Doğulu üstlendi. Klip için Yener, bir hipnoz çarkına bağlanarak döndürüldü. Klip gösterime girdikten birkaç gün sonra, 19 Haziran 2008'de sadomazoşizm ögeleri içerdiği gerekçesiyle Türkiye'de Radyo Televizyon Üst Kurulu (RTÜK) tarafından yayınının durdurulduğuna dair bazı haberler çıktı. Yener, haberlerin doğru olmadığını, klibinin yasaklanmadığını belirtti ve haberleri komplo olarak nitelendirdi. Çıkan haberlerden sonra televizyonlarda klibin yayınının durduğunu ifade etti. İlerleyen tarihlerde, RTÜK'ten alınan bir belge ile klibe yayın yasağı uygulanmadığı ortaya çıktı. Hande Yener'in 2002'de "Sen Yoluna... Ben Yoluma..." albümüyle çalışmaya başladığı müzik şirketi Erol Köse Production'a karşı enerjisinin düşmesi üzerine, şarkıcı şirketten ayrılmak istediğini belirtti. Bu sırada "Hipnoz" albümü çıktı. Yener'e göre bu sebepten ötürü albüm çıktıktan sonra albümle çok ilgilenilmedi. Yaşanan anlaşmazlıklar sonucunda şarkıcı, şirketle olan anlaşmasını tazminat ödeyerek feshetti. Ayrılık haberi Ekim 2008'de doğrulandı. Bunun üzerine birçok şirket, Yener'e anlaşma teklifinde bulundu. 1 Kasım 2008'de Hande Yener, Avrupa Müzik ile iki albümlük bir anlaşma imzaladı. Böylece "Hipnoz", şarkıcının Erol Köse Production'dan çıkan son stüdyo albümü oldu. Yapım görevlileri, "Hipnoz" albüm kitapçığından alınmıştır. Mucize (şarkı) Mucize, Demet Akalın'ın 1 Mart 2008'de çıkardığı Dans Et albümünün ilk single'ıdır. Şarkının sözü ve müziği Ersay Üner'e aittir. Şarkı radyo listelerinde kısa sürede 1 numara olmayı başararak Avrupa Radyo Listeleri'nde de çalınmayı başarmış ve Avrupa'da en yüksek 83. olarak oldukça başarılı bir şarkı olma başarısını göstermiştir. Shaker (albÃ¼m) Shaker, Kolombiyalı grup Ciclon'un Mayıs 2008'de Sony BMG'den çıkan ve Sıla ile gerçekleştirdikleri uluslararası albüm projesidir. Albümün yapımcılığını Ozan Doğulu üstlenirken, sanatçı Drum Projesi dahilinde Kolombiyalı grup Ciclon'la ortaklaşa 4 şarkı gerçekleştirmiştir. Albümün ilk single'ı Yaz Geliyor Heyoo olmuştur. Ankara Üniversitesi İletişim Fakültesi Ankara Üniversitesi İletişim Fakültesi (İLEF), Ankara Üniversitesi'ne bağlı bir fakültedir. Basın sektöründe çalışacak nitelikli eleman yetiştirme amacıyla bir gazetecilik okulu kurma fikriyle yola çıkan gazeteci Metin Toker, Dr. Hıfzı Topuz ile birlikte çalışmalara başladı. Kasım 1965'te UNESCO ve Gazeteciler Cemiyeti'nin de katkılarıyla Ankara Üniversitesi Siyasal Bilgiler Fakültesi'ne bağlı yüksekokul olarak kuruldu. Basın ve Yayın Yüksek Okulu (BYYO) adıyla kurulan okul, Türkiye'de basın yayın alanında lisans düzeyinde değitim veren ilk kurum oldu. Gazetecilik ve halkla ilişkiler bölümü ile radyo ve televizyon bölümü olmak üzere iki bölümde eğitim verilen kurum, 1988 yalında "gazetecilik ve halkla ilişkiler bölümü"nü, "gazetecilik" ile "halkla ilişkiler ve tanıtım bölümü" şeklinde ikiye ayırarak üç bölüm ile eğitime vermeye başladı. 6 Kasım 1982'de Siyasal Bilgiler Fakültesi'nden ayrılarak Ankara Üniversitesi Rektörlüğü'ne bağlı bir fakülteye dönüştü ve "Ankara Üniversitesi İletişim Fakültesi" adını aldı. 1986 yılında ise lisans üstü eğitimine başladı. İletişim Fakültesi, akademik faaliyetlerini hâlen 3 bölüm ve bu bölümlere bağlı 12 anabilim dalında sürdürmektedir. Bölümler ve anabilim dalları şöyledir: İletişim Fakültesi zaman içinde ortaya çıkan eğitim ve öğretim ihtiyaçlarına paralel olarak mevcut binanın sınırlarını zorlayarak çeşitli eğitim ve uygulama alanları oluşturmuştur.Fakülte eğitim ve uygulama alanlarının önemli özelliklerinden biri de, her dersliğe önceki yıllarda okulda faaliyet göstermiş ancak çeşitli nedenlerle hayatlarını kaybeden öğretim üyelerinin isimlerinin verilmesidir. Fakültenin iki büyük dersliği her ikisi de suikast sonucunda hayatını kaybeden Muammer Aksoy ve Ahmet Taner Kışlalı'nın isimlerini, diğer derslikler ise okulun eski dekanlarından Erol Mutlu ve Reşat Aktan, eski öğretim üyeleri Metin Toker ve Mahmut Tali Öngören'in isimlerini taşımaktadır. Ankara Üniversitesi Radyosu, "Radyo İlef" adıyla Ankara civarında 91.0 frekansında kesintisiz yayın yapan yerel bir radyo istasyonudur. Ayrıca internet üzerinden dinlenebilmektedir. Yayın, fakültede yer alan Esin Öngören Stüdyoları'ndan yapılmaktadır. Fakültenin uygulama gazetesi olan "Görünüm", 1981 yılından beri basılı olarak yayınlanmaktadır. Öğrenciler tarafından hazırlanan gazetede haber, röportaj, makale gibi metinsel çalışmalara ek olarak haber fotoğrafçılığı, gazete tasarım, internet haberciliği başlıklarda da uygulamalar yapılmaktatır. Paul-Jacques Bonzon Paul-Jacques Bonzon, (d. 31 Ağustos 1908 Manche - ö. 24 Eylül 1978) Fransız yazar. "Altı Arkadaş" adlı eserler dizisi ile tanınır. 1908 yılında Sainte-Marie-du-Mont'da doğdu. Saint-Lo'da eğitim gören Paul-Jacques Bonzon, Saint-Lo öğretmen okulunun öğretmenlerinin göz bebeğiydi.(1924-1927) Kökleri önceleri Normandie olarak adlandırılan bölgeye dayanmaktadir. 1935'te Drome'lu bir öğretmenle evlenip 25 yıl boyunca öğretmenlik ve müdürlük yaptığı bölgeden taşındı. Espeluche ve sonra Chabeuil görevleriyle Saint-Laurent-in-Royans'a 1949'da ve Valence'e 1957'de katıldı. 1961'de kariyerini sonlandırdı. 1961'de Valance'da kariyerini noktaladıktan sonra kendini çocuk kitapları yazmaya adadı. Dromois bölgesindeki yazarları, bilim adamlarını ve sanatçıları bünyesinde toplayan bir dini organizasyon olan Dromoise akademisine katıldı. O'nun çocuk literatürünü oluşturan çalışmaları, bu literatürün oluştuğu zaman içinde bir takım kırılmalar yaşar. Bu kırılmaların kaynağı ise kimi toplumsal olguların gerçekçi -ve bazen de hazin- karakteridir: yapıtlarında yarattığı çocuk karakterler sefaletle, engellerle ve terk edilmişlikle karşı karşıyaydılar. Paul-Jacques Bonzon, yapıtlarında « dayanışma »yı betimler ve bunu yaparken de dayanaşma duygusunu, bu çocukların mensup oldukları mütevazı çevreyi hayata bağlayan duygu olarak ele alır. Bonzon'un yapıtlarının büyük çoğunluğu Hatchet Kitabevi'nde basılmıştır. Hatchet kitabevi'nin popülerliği, Bonzon'un, gençler tarafından « zamanın tüm yazarlarının temsilcisi » olarak görülmesini sağlamıştır. Yazdığı başlıca eserler Cotentin ve -romanlarında Barneret ve Carteville olarak bahsettiği- Barneville-Carteret'tir. HLM Ailesi'nin «kuzenler»i de köklerini buradan alırlar. Sudel'de basılan Denizci Delph, -tıpkı İstiridye Tüccarı, Denizlerin Şövalyesi ya da Hayalet Gemi gibi- Carteret'in içinde barınırlar ve oradan doğmuşlardır. Yazar bölgeyi iyi bilmekteydi. Oraya düzenli olarak gelirdi. Eğitim bakanlığı müfettişi Bay Pedoja ile birlikte ana dili Fransızca olanlar için "Pompom, small ass of the tropiques" adlı bir okuma kitabı yazdılar. 24 Eylül 1978 tarihinde Valence, Drôme'de öldü. Freeman Dyson Freeman John Dyson FRS (15 Aralık 1923 - 28 Şubat 2020) İngiltere doğumlu Amerikalı teorik fizikçi ve matematikçi. Kuantum mekaniği, katı hal fiziği ve fütürizm konusundaki çalışmaları ve özellikle dünya dışı zeki varlıkların araştırılması da dahil olmak üzere bilimkurgu kavramlarına yönelik ciddi kuramsal eserleri ile ünlüdür. Kendisi tüm yaşamı boyunca milliyetçilik karşıtı ve nükleer silahsızlanma ve uluslararası iş birliği savunucusu olmuştur. Dyson Atom Araştırmacıları Bülteni sponsorlar kurulu üyesiydi. Büyükşehir belediyesi Büyükşehir belediyesi, il merkezi birden fazla belediyeye bölünmüş ve kalabalık nüfuslu illerde belediye hizmetlerinin sağlıklı bir şekilde sürdürülmesi ve belediyeler arasında eşgüdüm sağlanması amacıyla ve kanunla oluşturulan belediye. Türkiye 6360 sayılı Büyükşehir Belediyesi Kanunu'na göre, nüfusu 750.000'den fazla olan il belediyeleri, kanunla büyükşehir belediyesine dönüştürülebilir. Organları büyükşehir belediye başkanı, büyükşehir belediye meclisi ve büyükşehir belediye encümenidir. Åžeyhilik Şeyhî (Arapça: الشيخية al Shaikhīyya, Farsça: شيخی Shaikhī), Caferiliğin müctehidi Şeyh Ahmed'in teolojisine bağlı ekol. ""Şeyhîlik"", 19. yüzyıl başlarında Kaçarlar döneminde yayılarak, Bâbîlik ile Bahâîlik dinlerinin oluşumuna yol açan bir Şiî fıkıh ekôlü olmuştur. Babiler ve daha sonra da Bahailer önce Bab'a daha sonra da Bahaullah'a yol hazırlayan Şeyhiliği kendi hareketlerinin ruhani ataları olarak kabul ederler. Bu görüşe göre "Şeyhîlik" kendi eskatolojik amacından daha uzun yaşamış olup, bundan böyle artık onlarla alâkalı değildir. NAMSA NAMSA, 1958 yılında kurulan NATO'nun lojistik destek birimidir. İngilizce açılımı NATO Maintenance and Supply Agency'dir. NAMSA'nın başlıca görevi NATO milletler topluluğuna genel donanım ve yedek parça tedariğini organize etmek ve hali hazırda var olan silah sistemlerinin bakım ve onarım faaliyetlerini düzenlemektir. Söz konusu destek, iki ya da daha fazla milletin aynı sistemi kullanmaları ve NAMSA destek birimlerinden yararlanma kararı vermeleri ile söz konusu olmaktadır. Filiz Taçbaş Filiz Taçbaş (d. 1964, İstanbul), Türk sinema ve dizi oyuncusu, eski millî tenisçi. İlk kez 10 yaşındayken, Bilge Olgaç'la kamera karşısına geçti. Uzun bir süre ara verdikten sonra sinema ve dizi çalışmalarına devam etti. Geniş izleyici kitlelerince tanınması, 1992 yılında "Mahallenin Muhtarları" dizisiyle oldu. Taçbaş, sanat hayatının yanı sıra, profesyonel bir tenis oyuncusudur. 2007 yılında yüksek puan elde ederek, millî takım elemelerine girmiş, millî forma giymiş olup, aynı zamanda gazetelerde tenisle ilgili yazılar yazmaktadır. Müstalîlik Mustâlîlik (Arapça: مستعلية Must'aliyya, Farsça: مستعلوی Most'alī), Şiîliğin İsmâilîyye mezhebinin Mustâ‘lî fıkhını tâkip eden kolu. Fatımiler'in Sekizinci halifesi hâlife Ebû Tamîm Ma’add el-Mûstensir bil-Lâh'ın ölümünden sonra büyük oğlu Ebû Mansûr Nizâr el-Mustafâ li-Dîn’il-Lâh'ın yerine küçük oğlu olan ʿAhmed el-Mustâ‘lî, Ebû Tamîm Ma’add el-Mûstensir bil-Lâh'ın veziri olan El-Melik el-Efdâl ibn Bedr el-Cemâli Şehenşâh tarafından dokuzuncu hâlife olarak ilân edilince 1094'te İsmâilîlik, Nizârîlik ve Mustâlîlik olmak üzere ikiye ayrılmıştır. Yemen'de yayılmış olan Tâyyibî kolunda, İmamın Gayba halinde olduğu sırada Dâ’îler imâmın temsilcisi olarak görevini sürdürmüştür. Hindistan'da Buhra olarak hitap edilmiştir. 0. Ali "(Mustâlî İmâm olarak sıralandırır fakat numaralandırmaz; Nizarîlik'te ise Birinci'dir.)" 1. Hasan el-Mûctebâ 2. HÃ¼seyin ibn Ali 3. Ali Zeyn el-Âb’ı-Dîn 4. Muhammed el-Bakır 5. Cafer-i Sâdık 6. İsmâil bin Câ'fer el-Mûbarek 7. Muhammed bin İsmâ‘îl eş-Şâkir 8. Vâfî ʿAhmed "(ʿAbd Allâh bin Muhammed)" 9. Takî Muhammed "(ʿAhmed bin ʿAbd Allâh)" 10. Razî ʿAbd Allâh "(Hüseyin bin ʿAhmed)" 11. Birinci Fâtımî Hâlife/İmâmı Ebû Muhammed ‘Ubayd Allâh ibn el-Huseyn el-Medhî 12. İkinci Fâtımî Hâlife/İmâmı Kaim "(Muhammed el-Kaim bi-Emrillah)" 13. Üçüncü Fâtımî Hâlife/İmâmı Mansur "(İsmail Mansur bi-Nasrillah)" 14. Dördüncü Fâtımî Hâlife/İmâmı Mu‘izz "(Ebu Tamim el-Mu‘izz Li-Dinillah)" 15. Beşinci Fâtımî Hâlife/İmâmı Ebu Mansur Nizar el-Aziz Billah 16. Altıncı Fâtımî Hâlife/İmâmı EbûʿAlî el-Mansûr el-Hâkim bi-EmrʿAllâh "(Dürzîler'in ortaya çıkışı)" 17. Yedinci Fâtımî Hâlife/İmâmı ʿAlī az-Zāhir li-Iʿzāz Dīnillāh 18. Sekizinci Fâtımî Hâlife/İmâmı Ebû Tamîm Ma’add el-Mûstensir bil-Lâh 19. Dokuzuncu Fâtımî Hâlife/İmâmı ʿAhmed el-Mustâ‘lî 20. Onuncu Fâtımî Hâlife/İmâmı El-Âmir bi'Ahkâmi’l-Lâh "(Kendisinden sonra kuzeni El-Hâfız'ın halife olmasıyla "Hâfızîlik" dalı teşekkül etmiştir.)" 21. Et-Tâyyîb Ebû’l-Kâsım "(Davudî İsmailîlik, Alavî Buhra ve Süleymânîlik'te "Gayba halinde Gizlenen Son İmâm" olarak bilinir. İsnâaşerîyye'deki Muhammed Mehdi'nin rôlünü üstlenen İmâmdır.)" Henri Langlois Henri Langlois (d. 13 Kasım 1914, İzmir - ö. 13 Ocak 1977, Paris), filmlerin korunması ve onarımı konusunda çalışmış bir öncüdür. Fransız Sinematek'inin (Cinémathèque Française) kuran ve geliştiren kişidir. İzmir, Türkiye'de doğdu. Özel fonlarla arşivini oluşturmaya başladı. Önceleri az sayıda filme sahipken, sonraki on yıllarda koleksiyonu birkaç bin parçayı aştı ve koleksiyonu Fransız devleti finanse etmeye başladı. Henri Langlois, Georges Franju ve Jean Mitry 1936'da "Cinémathèque Française"'yi kurdu. Başlangıçta on olan film sayısı 1970'lerin başında altmış bine ulaştı. Langlois bir arşivciden öte, bozulma tehlikesi altında olan birçok filmi yenilemekle de ilgilendi ve bunları gösterime sundu. Filmlerin yanında, kamera, projeksiyon makinesi, kostüm ve seçkin gösterim programlarının muhafazasına da yardımcı oldu. Bu unsurlar Langlois'nin iki millik bir alana yayılan film sergisi ile Palais de Chaillot'daki değerli hatıra eşyalarından oluşan müze koleksiyonunu da yavaş yavaş geliştirecekti. 1997'deki bir yangından gördüğü hasar nedeniyle bu koleksiyonun yeri değiştirildi. Langlois ve arkadaşları, aralarında Chaplin'in Büyük Diktatör filmine ait makaraların da bulunduğu pek çok filmi, II. Dünya Savaşı döneminde Fransa'nın Nazi işgali altında olması dolayısıyla karşı karşıya kaldığı yok edilme tehlikesine karşı korudu. Langlois 1960'lar Fransız sinemasını, özellikle aralarında François Truffaut, Jean-Luc Godard, Jacques Rivette, Claude Chabrol ve Alain Resnais'in de bulunduğu Fransız Yeni Dalgası yönetmenleri ile onların takipçilerini önemli ölçüde etkiledi. Bu sinemacıların bazıları, çoğunlukla kalabalık gösterimlerde sıranın en önünde yer aldıklarından, "les enfants de la cinémathèque" ("sinematek çocukları") olarak anıldı. 1968'de Fransa kültür bakanı Andre Malraux, Langlois'i "küstahlığı ve çok sıkı kuralları" nedeniyle kendisine ayrılan fonu keserek kovmak istedi. Bunun üzerine epeyce tepki gösterildi; hatta prestijli Cannes Film Festivali protestolar nedeniyle durduruldu. Paris'teki protestocular arasında Yeni Dalga sinemacıları ile aktivist Daniel Cohn-Bendit de bulunuyordu. Hitchcock'tan Kurosawa'ya ve Fellini'ye kadar tanınmış yönetmenlerden destek telgrafları geldi. Sonunda Malraux bu şiddetli tartışmalar üzerine geri adım atarak, Langlois'yi görevine iade etti; ancak, müze fonunu da azalttı. 1970'te, yaşamı boyunca yaptığı çalışmalar üzerine Ingrid Bergman, Lillian Gish, François Truffaut, Catherine Deneuve, Jeanne Moreau gibi sanatçılarla yapılmış söyleşileri de içeren ve "Henri Langlois" adını taşıyan İngilizce bir belgesel çekildi. Langlois 1974'te, yaşamı boyunca Cinémathèque'te yürüttüğü çalışmaları nedeniyle Akademi Onur Ödülü aldı. Ayrıca, Paris'teki 13. bölgeye adı verildi. 2004-2005'te Jacques Richard Langlois'nin kariyeri üzerine "The Phantom of the Cinémathèque" adında bir belgesel çekti. Film, Simone Signoret, Godard, Chabrol ve Truffaut gibi isimlerin de aralarında olduğu birçok arkadaşı, meslektaşı ve akademisyenle söyleşiler içerir. Langlois'nin mezarı Paris'te, Montparnasse Mezarlığı'ndadır. Otokatalitik küme Bir otokatalitik küme / kendi kendini tezgenleyen küme her biri küme içindeki diğer üyeler tarafından katalizleme / "tezgenleme" ile üretilebilen varlıklar topluluğudur; bir bütün olarak küme kendi üretimini katalize edebilir / "tezgenleyebilir". Bu yolla kümeye "bir bütün olarak" [[otokatalitik]] / "kendi kendini tezgenleyen" denebilir. Otokatalitik / kendi kendini tezgenleyen kümeler ilk olarak ve en kesin bir biçimde moleküler varlıklar düzeyinde tanımlanmıştır ancak yakın zamanlarda sosyoloji ve ekonomi alanlarında sistemlerin çalışmasını açıklamada meczaen kullanılmaya başlanmıştır. Otokatalitik / kendi kendini tezgenleyen kümeler aynı zamanda eğer fiziksel olarak iki ayrı uzaya ayrılırsa kendilerini kopyalama konusunda gizemli bir yetenek göstermektedir. Bilgisayar modelleri, yayılan otokatalitik / kendi kendini tezgenleyen kümelerin ayrılan her kısımda, aynen hücresel mitoz gibi ilk kümenin tüm reaksiyonlarını / "tepkimelerini" üreteceğini göstermektedir. Uygulamada, otokatalizin / "kendi kendini tezgenlemenin" ilkelerini uygulayarak küçük bir metabolizmanın kendini biraz daha yüksek seviyedeki bir organizasyonu kopyalayabilir. Bu özellik otokatalizin / "kendi kendini tezgenlemenin" karmaşık evrim için neden kurucu mekanizma olarak düşünüldüğünü açıklamaktadır. Karamanlar, Domaniç Karamanlar, Kütahya ilinin Domaniç ilçesine bağlı bir köydür. Karamanlar Köyü Domaniç'e 28 km, Tavşanlı'ya 35 km, Kütahya'ya 92 km uzaklıktadır. Köyde yaşayan nüfusun geçim kaynakları ise tarım ve hayvancılıktır. Trabzon'daki kütüphaneler listesi Trabzon'daki kütüphanelerin kuruluş yılı ve kitap sayıları aşağıdadır: 1943-1974 yılları arasında vefatına kadar Trabzon Lisesi'nde görev yapan çok değerli Hocamız İsmail Hakkı Berkmen Beyefendi adına tesis edilen ve her derecedeki halk tarafından yoğun kullanılan "Tarih Kütüphanesi" 2009 yılında alınan bir kararla "Tarih Merkezi" haline dönüştürülmüş ve işlevselliği kaybettirilmiştir. Bu Kütüphanedeki kitapların nerelere dağıtıldığı veya depolandığı öğrenilememiştir. Yaklaşık 16000 kitabı olan güzel bir Okul Kütüphanesi örneği. Ancak bilgisayar sistemi olmadığından kataloglar el yordamıyla taranabiliyor.Osmanlı dönemine ait az bir miktar yazma ve nadir basma eser de mevcuttur. Adil Nuri Erkoç Adil Nuri Erkoç (eserlerinde kullandığı imzası Eflatun Nuri, bazı kaynaklarda Eflatun Nuri Erkoç şeklinde de anılır, d. 1927 - ö. 3 Mayıs 2008) Türk karikatürist. 1927 yılında doğdu. Bir süre Devlet Güzel Sanatlar Akademisi'nde sanat eğitimi gördükten sonra 1942 yılında Akbaba dergisinde ilk eserini yayınladı. Elli yılı aşkın sanat hayatı boyunca, ilk dönemlerde Medet, Marko Paşa, Melun Paşa gibi dergilerde, son dönemlerde Leman, Öküz, Yeni Harman ve Kaçak Yayın dergilerinde çalıştı. Karikatürleri yurt dışında da yayımlanan ve ödüller alan Erkoç, anılarını 2005 yılında "Benim adım Eflatun" başlığı altında kitaplaştırdı. 3 Mayıs 2008 günü, kalp krizi sonucu yaşamını yitirdi. KarmatÃ®lik Karmatîlik, (Arapça: قرماطة Qarāmita) Şiîliğin İsmâilîyye mezhebinin Fâtımîler'in imâmlığını kabul etmeyen ve ""Yediciler"" olarak da bilinen koluna ait olan köktendinci "(ghulat)" bir mezhep. Karmatilik, İsmailliyye mezhebi içerisinde ortaya çıkmış ve her ne kadar Fatımilerin ortaya çıkısından sonra onlara bağlanmayı reddetmişse de, eski İsmaili öğretiye sadık kalmaya devam etmiş bir harekettir. Adını Kufe’li Hamdan Karmat'tan alan, Bahreyn'nin başkenti Hajr ile Doğu Arabistan'ın Lahsa kentlerinin 899 yılında fethini gerçekleştiren ve aslen İran Buşehr Eyaleti Ganaveh şehristanından olan "Ebû-Saʿid Hasan bin Behrâm Cennâbî" tarafından İsmailî öğretileriyle birlikte Zerdüştlük ve İran milliyetçiliğinini harmanlayarak önceleri Ubeydullah Mehdi Billah’ın Fatımiler Devleti’ne karşı bir tepki olarak kurulan, daha sonra ise 930'da Cennâbî'nin oğlu "Ebû Tâhir Süleyman el-Cennâbî"’in devlet başkanlığı döneminde Mekke'yi yağmaladıktan sonra Hacerü'l-Esved’i çalan ve ardından da bir yıl geçtikten sonra 931'de Ebû’l-Fadl el-İsfahanî adlı genç bir mahkûmu Mehdi ilân ederek kurdukları Ütopya Cumhuriyetin başına seksen gün süresince geçirerek yüzyıl boyunca devam edecek olan bir terörizm döneminin kıvılcımını ateşleyenlerin ortaya çıkarmış oldukları hareket. 890'de Kûfe'de İsmailîliğin El-Savad "(bugünkü Güney Irak)" bölgesi temsilcisi ""Hamdan Karmat"" daha sonra adı ""Karmatîlik"" olacak olan ilk örgütlenmeyi oluşturmuştur. 899'da Ubeydullah'ın kendisini imâm - halife ilan ederek Fâtımîler hanedanlığını kurduğunda İsmailîliler'in çoğunluğu tarafından kabul edilmiştir. Fakat, ""Hamdan Karmat"" ve taraftarları bunu kabul etmeyerek isyan etmiştir. Karmatîlik, 10. yüzyılın başlarına kadar el-Savad ve Suriye'ye yayılmış ve 903'de Şam'ı kuşatmıştır. Ancak 907'de Abbasiler tarafından bastırılmıştır. Bahreyn'de ise "Müminî’yye" kentini inşa etmişler, haccın batıl bir itikât olduğunu ileri sürerek 930 yılında Mekke'ye saldırmışlar, 20,000 hacıyı katlederek cesetlerini zemzem kuyusuna doldurmuşlar, Kâbe'den Hacerü'l-Esved'i çalarak geri dönmüşler ve 11. yüzyıla kadar bağımsızlıklarını kormuşlardır. İmâmların numaralandırılması "(İsnâaşerîyye)" ile aynıdır, fakat İmâmet son peygamber, Mehdi ve İmâm olarak kabul edilen Muhammed bin İsmâil el-Mektûm "(Yedinci Ali)" ile nihâyete erdirilmektedir. Çankırı'daki kütüphaneler listesi Çankırı'daki kütüphanelerin kuruluş yılı ve kitap sayıları aşağıdadır: Sonsuz Çöl Sonsuz Çöl 1971 Avustralya yapımı dramatik filmdir. Özgün adı Walkabout tur. Senaryosunu James Vance Marshall'覺n 1959 tarihli ayn覺 adl覺 roman覺ndan Edward Bond'un uyarlayıp yazdığı filmi İngiliz yönetmen Nicolas Roeg yönetmiştir. Başlıca rollerinde Jenny Agutter, Luc Roeg, David Gulpilil ve John Meillon oynamışlardır. Filmde küçük okul çocuğu rolündeki Luc Roeg (Tanıtım yazılarında Lucien John olarak yazılmıştır) yönetmen Nicolas Roeg'in oğludur. "Sonsuz Çöl" Nicolas Roeg'in tek başına yönettiği ilk filmidir. Yönetmenliğe kameramanlık ve görüntü yönetmenliğinden geçen Roeg bu filminin görüntülerini de bizzat kendisi çekmiştir. 1973 yılında yönettiği Karanlığın Gölgesi (Don't Look Now) filminin de kameramanlığını yine kendisi yapmıştı. Filmin özgün müziğini John Barry bestelemiştir. Avustralya'nın ıssız çölllerinden birinde mahzur kalan genç bir kız ve onun küçük erkek kardeşinin hayatta kalma mücadeleleri sırasında karşılarına çıkan, gelenekleri gereği kabilesinden bir süreliğine uzaklaştırılarak tabiatın koynuna "yabana gönderilmiş" ("walkabout") bir Aborjin gencinden yardım görmeleri anlatılmaktadır. Filmin özgün adı da bu Aborjin geleneğinden kaynaklanmaktadır. Bu geleneğe göre ergenlik dönemine ulaşan bir Aborjin, vahşi tabiatla bütünleşebilmesi ve gerekirse dostları olarak kabul ettikleri hayvanları bile öldürerek hayatta kalmayı öğrenebilmesi için ıssızlığın içine aylar sürecek bir yolculuğa gönderilir. Bu geleneksel ritüel'e "yabana gönderme" veya "walkabout" (gezinti,dolaşma) adı verilmektedir. "Sonsuz Çöl" Aborjin genci oynayan David Gulpilil'in ilk filmidir. Daha sonra profesyonel olan oyuncu Crocodile Dundee dahil olmak üzere birçok Avustralya filminin aranılan oyuncusu olmuştur. Film 1971Cannes Film Festivali'nde Altın Palmiye ödülüne aday gösterilmişti. Çankırı İl Halk Kütüphanesi Çankırı İl Halk Kütüphanesi, Çankırı İli Merkez ilçesinde faaliyet gösteren halk kütüphanesidir. Türkiye Cumhuriyeti'nin ilanından sonra il merkezi haline gelen Çankırı'da 1925 yılında "Umumi Kütüphane" adı altında kurulan ve daha sonra halk kütüphanesi ismini alan Çankırı İl Halk Kütüphanesi, çocuk kütüphanesinin de kurulmasıyla birlikte yıllarca değişik mekânlarda ayrı ayrı hizmet verdikten sonra, 1981 yılında bugünkü yeri olan Kültür ve Turizm Bakanlığı'na ait 100. Yıl Kültür Merkezi binasının 3. katına taşınmış ve o tarihten beridir yetişkin, çocuk ve bilgisayar odası bölümü olarak aynı yerde hizmet vermektedir. Kütüphane toplam 765 m² alanı sahip ve 40 000'den fazla kaynak barındırmaktadır. Resmi internet sitesi www.cankirikutup.gov.tr olarak belirlenmiştir. Paul Reiser Paul Reiser (d. 30 Mart 1957), Amerikalı stand-upçı, komedyen, oyuncu, yazar. Amerikalı Yahudi bir aileden gelir. Türkiye'de TNT kanalında gösterilen Mad About You dizisiyle tanınmaktadır. Dizinin yaratıcısı ve oyuncusudur. Dizinin final sezonunda başrolü paylaştığı Helen Hunt ve Paul Reiser'a bölüm başına 1 milyon dolar ödenmiştir. Kastamonu'daki kütüphaneler listesi Kastamonu'daki kütüphanelerin kuruluş yılı ve kitap sayıları aşağıdadır: Kastamonu Üniversitesi Bilgehan Bilgili Merkez Kütüphanesi Arpacık Walkabout Denizli'deki kütüphaneler listesi Denizli'deki kütüphanelerin kuruluş yılı ve kitap sayıları aşağıdadır: Arpacık (hastalık) Arpacık, göz silleri enfeksiyonlarından biridir. Hastalık, 1-2 gün içerisinde oluşur ve gözdeki batma, gözkapağındaki gerilmelerle beraber kendini gösterir. Başta bir nokta halinde olan bozulum, 1-2 gün içinde ağızlaşma ("püstül") durumuna geçer. Göz kapaklarındaki dış gözyaşı bezlerinin iltihabı sonucu dış arpacık, iç gözyaşı bezlerinin iltihabı sonucu iç arpacık ortaya çıkar. Erken teşhiste damlalar, antibiyotikler ve merhemler arpacık oluşumunun önüne geçebilirken, tanıların genelde 1-2 günü aşması nedeniyle, hastalık daha geç düzelmektedir. Arpacıklı hastalar, ışık korkusu ("fotofobi") barındırmaktadır; ışığa bakan arpacıklı gözde yaşarmalar meydana gelmektedir. Bu aşamada, hasta göze sıcak kompres yaparak arpacığın yayılmasını önleyebilir. Bir kaşığa sarılı pamuk, gözü acıtmayacak kadar sıcak bir suya batırılarak gözde 10 dakikalık aralarla tutulduğunda, arpacığın sebebi olan mikroorganizmaların, bulundukları yağ keseciklerinden dışarı çıkmasına yardımcı olmaktadır. Halk arasında olgun dış arpacık tedavisinde sarımsak da kullanılmaktadır. Bir diş sarımsak ortadan kesilerek, etli kısmı arpacık olan bölgeye sabah akşam ovularak uygulanır. Sarımsak her bünyeye iyi gelmeyebilir. Uzman bir göz doktoruna muayene olmak gerekir. Bazen arpacık kronikleşerek geç dönemde şalazyon'a (halk arasında it dirseği denir) dönebilir. Nargis kasırgası Nargis kasırgası, Myanmar'da 2 Mayıs 2008'de meydana gelen kasırga. Kasırga sonrası uydudan çekilen fotoğraflarda ülkenin haritasının değiştiği gözlenmiştir. Ölü sayısı 80.000 aşmıştır ve kayıplar ise 56.000 civarındadır. Kasırga Kuzey Hindistan Okyanus Havzasının son yıllardaki en öldürücü kasırgasıdır. 1975'teki Nina Tayfunu ve 1991'deki Bangladeş Kasırgası ile birlikte sekizinci büyük kasırga olmuştur. Kasırgadan sonra dış ülkelerin yardımları politik sebeplerden oldukça yavaş gelmiştir. 6 Mayıs 2008'de New York'ta bulunan Myanmar temsilciliğine Birleşmiş Milletler'den resmi yardım teklifinde bulunuldu.7 Mayıs 2008'de Burma hükûmeti yardımlara vize verdi ancak yardımların hükûmet kontrolünde yapılacağını belirtti. Ülkelerin isimleri ve yaptığı yardımların tablosu: Rubicon Rubicon ("Rubicō", İtalyanca: "Rubicone") İtalya'nın kuzeyinde bulunan, 29 km uzunluğundaki nehir. Nehir Apenin Dağlarından doğar ve Emilia-Romagna bölgesinde bulunan Rimini ve Cesena şehirleri arasından geçerek Adriyatik denizine akar. "Rubicon'u geçmek" deyimi, "geri dönüşü olmayan noktadan ileri gitmek" anlamında kullanılır ve Jül Sezar'ın MÖ 49 yılında Lejyonu ile nehri geçmesine atıfta bulunur. Nehir, nehir yatağını zaman içerisinde birkaç kez değiştirdiği için Sezar'ın geçtiği orijinal nehrin nerede olduğu söylemek mümkün değildir. Ancak, Rubicon orijinal nehir yatağını değiştirdiği için bu tarihi su yolunun genellikle şimdiki Pisciatello nehri olduğu kabul edilir. Nehir, Roma Cumhuriyeti döneminde generallerin ordularıyla geçmesinin yasak olduğu sınır çizgisi olması nedeniyle önemlidir. Rubicon, kuzeyde bulunan Cisalpina Galya eyaleti ve İtalyanın güneyi arasında bir sınır çizgisi olarak kabul edildiğinden kanunlarla Cumhuriyeti tehdit edebilecek askeri girişimler engellenmeye çalışılmıştır. MÖ 49 yılında Jül Sezar ordusuyla nehri geçince bu yasağı çiğnemiş ve bir iç savaşa neden olmuştur. Tarihçi Suetonius'a göre Sezar, "ālea iacta est" ("ok yaydan çıktı" manasına gelen harfiyen tercümesi "zarlar atıldı") olarak bilinen ünlü sözünü bu sırada söylemiştir. Sezar'ın nehri geçtiği tarihi noktayla ilgili günümüzde çok az kanıt vardır. Savignano sul Rubicone bir endüstri kasabasıdır ve nehir Emilia-Romagna bölgesinin en kirlenmiş nehirlerinden biri haline gelmiştir. Nehrin yukarı kesimlerinde yer altı sularının aşırı kullanılması sonucu nehri besleyen kaynaklar kurumaya başlamıştır. Ancak nehrin Roma döneminde de küçük bir nehir olduğu bilinir. Rubicon, yukarı bölgelerde bulunan alçak ve ağaçlı tepeler hariç doğal akış yolunu kaybetmiştir. Karkın, Çumra Karkın Konya ili Çumra ilçesine bağlı bir mahalledir. Konya merkeze yaklaşık 40 km mesafededir. Kargın adının kaynağı Oğuz boyundan gelen Yıldızhan'ın 4 oğlundan en küçüğüdür. Onun boyundan gelenlere de Karkınlı/Kargınlı denir. Türkler Ortaasya'dan yeni bir yerleşke bulmak üzere cıktığında Kargın boyuda bunların arasındadır. Bugünkü Anadolu'ya gelirler ve farklı bölgelere yerleşirler ve bunlardan bir kısmı da bugünkü Cumra'daki Karkın'a yerleşir. Türkiye'de 8'e yakın ilimizde bu isimde ilçe ve belde bulunmaktadır. Filinta Filinta, 1570'li yıllarda Amsterdam tersanelerinde icat edilen sıradışı gemi. Öncekilerinden çok daha yetkin olan bu tekne seri halde üretilebilmekte, beşte bir oranında daha az mürettebat gerektirmektedir. UlubatlÄ± Hasan Anadolu Lisesi Ulubatlı Hasan Anadolu Lisesi, Bursa'nın Yıldırım ilçesindeki ilk Anadolu lisesidir. Okul, 1988-1989 eğitim-öğretim yılında üç hazırlık sınıfıyla öğretime başlamıştır. Bursa merkezde eğitim-öğretime başlayan ikinci Anadolu lisesidir. Geçici binalardaki yerleşimden sonra 1993-1994 eğitim-öğretim yılında Mesken semtindeki kendi binasına taşınmıştır. Okul, adını İstanbul’un fethindeki kahramanlığıyla tarihe geçen Ulubatlı Hasan’dan almıştır. 1988-1989 öğretim yılında 3 hazırlık sınıfıyla Akıncı Türk İlköğretim Okulu binasında eğitim-öğretime başlamıştır. 1991-1992 öğretim yılında “Selçuk Hatun İlköğretim Okulu” olarak yapılan binaya geçici olarak taşınan okul, bugünkü kendi binasına 1993-1994 öğretim yılı başında geçmiştir. UHAL'da gündüzlü – karma ve tam gün eğitim yapılmaktadır. Eğitim-öğretimin sürdürülmekte olduğu bina 4 katlı tek blok halinde olup 17.513 m² tapulu alan içinde yer almaktadır. Okulun bahçesi 16.547 m² 'dir. Toplam inşaat alanı 3.410 m²'dir. Okulda 25 derslik, 1 biyoloji ve kimya laboratuvarı, 1 fizik laboratuvarı, 120 kişi kapasiteli bir konferans salonu bulunmaktadır. Okul bahçesinde, ayrı bir bina şeklinde olan büyük bir spor salonu mevcuttur. Okulun öğrenim süresi 4 yıldır. Resmi Anadolu lisesidir. Okulda asıl yabancı dil İngilizcedir. 2. yabancı dil olarak Almanca dersi verilmektedir. Dersler Türkiye Cumhuriyeti Millî Eğitim Bakanlığı tarafından düzenlenen "Haftalık Ders Programı Çizelgesi" doğrultusunda müfredata uygun olarak okutulmaktadır. 2010-2011 eğitim öğretim yılından itibaren 9 ve 10. sınıf öğrencilerin haftalık ders saatleri 37'den 35'e düşürülmüş, 11 ve 12. sınıf öğrencilerinin haftalık ders saatinde bir değişiklik yapılmamıştır. 2012-2013 eğitim öğretim yılında Millî Eğitim Bakanlığının çıkarmış olduğu yeni kanun doğrultusunda okulda 37 saat ders gören öğrenci grubu kalmayacak, tüm öğrenciler 35 saat ders görecektir. Okulda sayıları devamlı artmakta olan 15 farklı öğrenci kulübü bulunmaktadır. Basketbol, futbol, voleybol, scrabble, satranç gibi birçok alanda turnuvalar düzenlenmektedir. Bu kulüpler ve okul takımları, Bursa ve Türkiye çapında başarılı faaliyetler yürütmektedir. "Kardeş Okul" ilişkileri çerçevesinde Almanya'nın Ravensburg kenti okullarından, eş düzeydeki Albert Einstein Lisesiyle kardeşlik ilişkileri karşılıklı öğrenci gezileri ve konaklamalarıyla her sene daha da güçlenmektedir. Okul mezunları,mesleğinde deneyimli kişiler "Meslek Tanıtımları" kapsamında okul konferans salonunda öğrencileri bilgilendirmektedir. Nacer Barazite Nacer Barazite (d. 27 Mayıs 1990, Arnhem), Fas asıllı Hollandalı futbolcudur. Yeni Malatyaspor'da forma giymekte olan Nacer Barazite, orta sahanın ortasında görev yapmaktadır. İlk olarak Hollanda'nın NEC takımında oynayan Barazite, Eylül 2007'de nıjmegen forması altında ılk profesyonel oldugu maça çıkmıştır. 2007 Avrupa Gençler Şampiyonası'nda Belçika'yla 2-2 berabere kalınan maçta oynamıştır ve gruptan çıkamamışlardır. 31 Aralık 2007 tarihinde Arsenal'a transfer olan Barazite, Arsène Wenger'in son keşfi olarak gösteriliyor. 18 yaş altında Southampton'ı 5-2 yendikleri maçta hat trick yaparak yıldızlaşmıştır. Trenton, New Jersey Trenton ABD eyaletlerinden New Jersey'in başkenti ve "Mercer Kontluğu" idare merkezidir. 2010 nüfus sayımı itibarıyla nüfusu 84 913 kişidir. Trenton'un geçmişi 3 Temmuz 1719'a uzanır. Bu tarihte "Hunterdon Kontlugu"'nun]] bir parçası olan Trenton'un hudutları belirlenmiştir. 25 Kasım 1790'da New Jersey'in başkenti olan Trenton etrafındaki daha küçük yerleşimlerle birleşerek 19. yüzyıl sonlarında çevredeki en önemli yerleşim merkezi haline geldi. Josef Fritzl Josef Fritzl (d. 9 Nisan 1935), Avusturya'nın Amstetten şehrinde kızını 24 yıl boyunca bodrumda tutan ve ona tecavüz eden, kızından yedi çocuk sahibi olan Avusturyalı suçlu. Elisabeth Fritzl polise başvurarak babası Josef Fritzl tarafından cinsel yönden kötü muameleye maruz kaldığını belirtti. 1977'den bu yana babası tarafından cinsel saldırıya maruz kaldığını, 1984'ten bu yana ise hapsedildiğini söyledi. Avusturya polisi tarafından yapılan açıklamada Elisabeth ve üç çocuğunun ses yalıtımı yapılmış, üç odalı, banyosu olan ve dört yataklı küçük bir bodruma hapsedildiği açıklandı. Elizabeth Fritzl bodrumda yedi çocuk doğurdu, bu çocuklardan biri öldü. Çocuklardan 2008 yılında 5, 18 ve 19 yaşında olanlar anneleriyle beraber tüm yaşamlarını sözü edilen bodrumda geçirmişler, gerçek hayatla olayın gün yüzüne çıktığı 2008 yılının nisan ayında tanışmışlardır. Diğer üçü Josef ve karısı Rosemarie ile birlikte üst katta yaşamışlardır. Josef Fritzl 1935 yılında Amstetten'da doğdu. 1956 yılında Rosemarie ile evlendi ve yedi çocuk sahibi oldu. Emekli bir elektrik mühendisi olan Josef şehirde ve çevre bölgelerde çeşitli mülklere sahiptir. 1960'lı yıllarda tecavüz suçundan bir buçuk yıl boyunca hapis cezası çektiği, ancak bu durumun, Avusturya yasaları gereğince, olayın gerçekleşme tarihinin üzerinden on beş sene geçmesinden sonra kayıtlardan silindiği belirlenmiştir. Fritzl 1977’de kızını taciz etmeye başladığında Elizabeth yalnızca 11 yaşındaydı. Elizabeth 15 yaşına geldiğinde garson olmak için bir kursa başladı. 28 Ocak 1983 tarihinde bir arkadaşıyla birlikte babasından kaçarak Viyana'nın 20. Bölgesinde saklandı. Üç hafta içinde polis kızı bularak ebeveynlerine geri verdi. Elizabeth'in dönüşüyle beraber babasının cinsel saldırıları devam etti. Bu durum bir buçuk yıl sürdü. Garsonluk kursunun bitişiyle Elizabeth, Linz şehrinde işe başladı. 29 Ağustos 1984'te babası tarafından evlerinin bodrumuna hapsedildi. Nisan 2008'e kadar burada hapis kaldı. Elizabeth'in kayboluşunun ardından annesi kayıp kişiler formunu doldurdu. Eylül 1984'te Elizabeth'in kendi el yazısıyla yazılmış bir mektup ortaya çıktı. Mektupta ailesinin kendisini aramaması, bir arkadaşıyla beraber yaşadığı, eğer kendisini aramaya devam ederlerse ülkeyi terk edeceği yazılıydı. 1993'e kadar Fritzl, Elizabeth'e üç günde bir uğruyordu. Elizabeth ardından çocukları bodrumda doğurmaya başladı. Aralık 1994'te Monika doğdu. Monika biraz büyüyünce üst kata çıkarıldı. Elizabeth Rosemarie’ye telefon etti ve Monika'yı üst kata bıraktığını söyledi. Rosemarie telefon numaralarının değişmesine ve telefon rehberinde yer almamasına karşın numaralarını nasıl bulduğunu anlayamadığını belirtmiştir. Elizabeth'in ebeveynleri Lisa ve Monika'nın (Elizabeth'in çocukları) ebeveynleri haline geldiler. Bu çocuklar Sosyal Servisler Bölümünde evlatlık olarak gözükmektedir. 1996 yılı Mayısında Elizabeth ikiz çocuklarını bodrumda doğurdu. İkizlerden biri üç günlükken öldü. Ölen çocuk Josef Fritzl tarafından yakıldı. Diğer çocuk yine Elizabeth tarafından yazılmış bir notla birlikte üst kata bırakılmıştı. 2003 yılında oğlu Felix'i doğuran Elizabeth diğer çocukları Kerstin ve Stefan ile bodrumda hapis hayatı sürdü. Rosemarie'nin yeni bir çocuğa bakamayacağından dolayı Josef Fritz ,Felix'i üst kata bıraktırmadığını polisteki sorgusunda söylemiştir. Fritz'lerin evi 1890 yapımı eski bir binadır. Fritz bu binayı evliliğinin ardından satın almıştır ve daha sonra binaya eklentiler yapmıştır (1977 ile 1983 arası). Elizabeth ve çocuklarının kaldığı bodrum, 1993'te eklenen bir odayla beraber iki oda ve iki yataktan oluşmaktaydı. Esir kaldıkları bodrumda TV, video kaydedicisi ve yemekleri ısıtmak için küçük bir ocak bulunmaktaydı. Çizim için boya, kâğıt ve kıyafetler bulunmaktaydı. Elizabeth çocuklara konuşmayı öğretti. Rosemarie’nin kardeşi, Josef Fritzl’nin Rosemarie (Josef Fritzl'in karısı)'ye bodruma makine çizimleri yapmak için indiğini söylediğini ve karısının kendisine kahve getirmek için bile bodruma inmesine izin vermediğini Avusturya’daki bir gazeteye açıkladı. 19 Nisan 2008'de Elizabeth'in oğlu Kerstin rahatsızlandı. Durumu çok ağırdı ve ölebilirdi. Josef Fritzl Kerstin’ı hastaneye götürmeye karar verdi. Onu dışarı taşırken Elizabeth Josef'e yardım etti ve böylece yıllar sonra ilk defa bodrumdan dışarı çıktı. Ardından yeniden son haftasını geçirmek üzere bodruma döndü. Kerstin bir ambulans ile hastaneye kaldırıldı. Elizabeth Kerstin'in cebine kendine yardım edilmesini isteyen bir kâğıt yazıp koymuştu. Bu kâğıt Avusturya polisine verildi ve yıllar önce kapanan Elizabeth'in araştırması tekrar açıldı. Polis ve medya kayıp annenin durumunu araştırmaya yeniden başladı. 25 Mart 2008'de Josef Fritzl, Elizabeth ve çocuklarının bodrumdan çıkıp yukarıya dönmesine izin verdi. Fritzl karısına kızlarının 24 yıllık yokluğunun ardından geri dönmeye karar verdiğini açıkladı. Elizabeth ve babası oğullarının hastanedeki ziyaretinde polis tarafından alındı ve karakola götürüldü. Elizabeth babası çıkarılıp kendisini güvende hissettiğinde polise yaşadıklarını anlatmaya başladı. Fritzl cinsel yönden kötü muamele şüphesiyle tutuklandı. Ertesi gün Elizabeth ve çocukları bakıma alındı. Josef Fritzl, 28 Nisan 2008 tarihinde 7 çocuğun kendinden olduğunu ve 24 yıl penceresiz bodrumda hapsettiğini itiraf etti. Bodrumun kapısının gizli, anahtarsız kilit sistemiyle açıldığını söyledi. Elizabeth ve çocuklarından alınan bilgiye göre Josef Fritzl onlara beton kapının tellerle bağlı olduğu patlatılınca zehirli gazın içeriye gireceğini ve bunun güvenlik sisteminde yer aldığının belirtti. Fritzl'in karısı Rosemarie Elizabeth'in durumunda habersizdi ve mektuplara inanarak kızının dini tarikata katıldığını sandığını belirtti. 29 Nisan 2008'de DNA testiyle çocukların ve Elizabeth'in Josef Fritz'in çocukları olduğu doğrulandı. Avusturya polisinin 1 Mayıs 2008'de yaptığı günlük basın toplantısında, mektupların Elizabeth'e Josef Fritz tarafından zorla yazdırıldığı açıklandı. Soruşturmanın birkaç ay daha süreceği ve binada 20 yıldır oturan yüzü aşkın kişiyle görüşmeler yapılacağı söylendi. Araştırmacılar bodrumda yaptıkları araştırmada oksijen eksikliğinden yalnızca bir saat çalışabildiler. Avusturya yeni bir kampanya yaparak dünyada genişce yer tutan bu skandalın ardından ülkenin imajının yeniden düzeltilmesi için çalışmalar yapılacağını belirtti. Morristown, New Jersey Morristown; ABD eyâletlerinden New Jersey'deki Morris ilçesi sınırları dahilinde bir kasabadır. 2000 yılı itibarıyla nüfusu 18,544'tür. Morris ilçesinin merkezi olan Morristown aynı zamanda Amerikan Bağımsızlık Savaşının da askeri başkenti olarak anılmaktadır. Avrupalıların gelişinden önce bölgede 2.800 yılı aşkın bir süredir yerli yerleşimleri bulunduğu kaydedilmektedir. Bölgeye ilk yerleşen Avrupalılar İsveç ve Hollanda'dan gelmişlerdi. Daha sonra İngiltere'nin hakimiyetine geçen bölge New Jersey kolonisinin bir parçası oldu. 1895'te belediye statüsü kazanan Morristown genellikle isim benzerliği bulunan Moorestown ile karıştırılmaktadır. Mjölby Mjölby, İsveç'in güneyinde bulunan bir kenttir. Kent, Göller Yöresi'nin güney kuşağında yer almaktadır. Mjölby kentinin adı fabrika anlamına gelen "Mölloby"'den gelmektedir. Kentin tarihi hakkında çok az bilgi vardır. Sanayi dallarıyla ünlü olan şehirde 11,000'den fazla insan yaşamaktadır. Günlük olarak Linköping ve Norrköping şehirlerine yoğun trafik veren şehirde 2007 yılında İsveç'in en büyük turizm festivallerinden "O-Ringen" düzenlendi. Bu kapsamda şehre 20,000 turist geldi. Kentte işlek bir Demiryolu hattı mevcuttur. Change (albüm) Change, İngiliz grup Sugababes'in beşinci stüdyo albümü. Island Records etiketiyle 1 Ekim 2007 tarihinde İngiltere'de yayımlanmıştır. Albümde yer alan yapımcılar arasında Dr. Luke, DEEKAY, Dallas Austin, Novel, Xenomania ve Jony Rockstar yer aldı. Sugababes, yapımcılığını Dr. Luke'nin yaptığı tekli "About You Now"ın çıkışı ile, İngiltere listesi'nde sadece internetten indirme sonucunda bir numaraya ulaşan, kızlardan oluşan ilk grup oldu. Şarkı, en iyi kırk şarkının içinde bir numaraya en büyük sıçrama rekorunu da kırdı ve dört hafta boyunca zirvede kaldı. "About You Now", 2008 BRIT Ödülleri'nde En İyi İngiliz Teklisi dalında aday gösterildi. "Change", İngiltere albüm listesine bir numaradan girerek ve tekliler, albüm ve internetten indirme listelerinde aynı anda bir numara olmalarını sağlayarak, 2007 yılının Ekim ayında grubun İngiltere'deki ikinci bir numaraya ulaşan albümü oldu. Bir sonraki tekli "Change", 2007 yılının Ekim ayında piyasaya çıktı ve İngiltere'de on üç numaraya kadar yükseldi. "My Love Is Pink" parçası üçüncü tekli olarak yayımlandı. "Change" albümünden gelen dördüncü ve son tekli de on beş numaraya kadar yükselen "Denial" oldu. Termal buharlaştırma biriktirme PVD kaplama teknikleri arasında en basit olanıdır. Kaplanacak malzeme, herhangi bir şekilde ısı etkisi ile buharlaştırılır ve buharlaşan atomlar, substrat(kaplanan malzeme) üzerinde giderek yoğuşurlar. İşlem 10-5 – 10-6 ton basınçlı vakum ortamında yapılır. Kaplanan malzemeyi buharlaştırmak için çeşitli teknikler vardır bu teknikler; a) Buharlaştırılacak malzemenin, doğrudan konduğu potaya direnç olarak bağlanması, b) İndüksiyon ocağı ile ısıtma, c) Bir elektron tabancası ile elektron ışını bombardımanı, d) Elektrik arkı oluşturulması, e) Lazer ışını uygulanarak ısıtma ile, buharlaştırma işlemi yapılabilir. Bu tekniklerde, doğrudan direnç, indüksiyon, elektron tabancası ile ışın bombardımanı ve vakum ark en önemlileridir. Buharlaştırıcı potaları refrakter metallerden(Mo,W,Ta), oksitlerden(Al2O3,SiO2,M2O,ThO) veya grafitten yapılır. 1700 C’nin üzerindeki sıcaklıklarda, su soğutmalı bakır potalarda kullanılabilir. Termal buharlaştırma işlemi sırasında, substratın, kaynağa en yakın bölümünün daha kalın olması, substrata dönme hareketi verilmesiyle önlenebilir. Başka bir çözüm ise, vakum odasında 0.005-0.2 Torr basınçlı bir soygaz vererek, buhar atomlarının birbirleriyle çarpışarak, substratın üzerinde eşit miktarda dağılmasını sağlamaktır. Bu yöntem ile çok düzgün bir kaplama elde edilebilir. Termal buhar kaplama işlemi, buharlaşan atomların kinetik enerjileri düşük olduğu için, kaplamaların ana malzemeye yapışma yetenekleri düşüktür. Bunun yanında, sistemin oldukça basit olması ve buhar veriminin yüksek, kaplama malzemesi seçiminde geniş olanaklar sunması, termal buharlaşma tekniğinin avantajlarıdır. Buharlaşmanın ısı rezistansı ile sağlandığı durumda, etrafına rezistans teli sarılmış, yüksek sıcaklığa dayanıklı pota içerisinde malzemeler ısıtılmaktadır. Buharlaştırma, indüksiyon akımı ile yapıldığında ise su soğutmalı bakır tel sarılmış, sıcaklığa dayanıklı potalara akım uygulanarak buharlaştırma sağlanır. Bu yöntem diğer tekniklere göre daha ucuzdur ancak bazı dezavantajları vardır. Geometrik faktörler sebebiyle büyük çaplı üretimler çok zor veya mümkün değildir. Düşük ergime sıcaklığına sahip malzemeler için kullanılabilir. Bazı durumlarda, potada sıcaklıktan etkilenerek buharlaşır ve kaplama bozulabilir. Termal buharlaştırma işlemi, 1.10-6 T’nun altındaki vakumlu ortamda, buharlaştırılan kaplama malzemesi ve substrat üzerine yoğunlaşacak olan parçalar ile kaplama oluşturulan prosestir. Termal buharlaştırma işlemi, “vakum katmanlama” olarak da adlandırılabilir. Rezistansla ısıtma işlemi, ince film kaplamalarında sıkça kullanılır. Kaplanacak olan malzemeler, W, Mo, Ta gibi ısıya dayanıklı, ergime noktası çok yüksek olan metallerden imal edilmiş potaların içinde veya direkt olarak ısıtılmış rezistans üzerinden buharlaştırılır. Quartz, grafit, alüminyum, berilyum, boron-nitrit ve zirkonyumdan imal edilmiş potalar direkt ısıtmada kullanılmaktadır. Isıya dayanıklı, yüksek ergime noktasına sahip metaller, elektron demeti katmanlama işlemi ile buharlaştırılır. Çünkü bu özelliklerdeki metaller, basit rezistanslı ısıtıcılarda buharlaştırılamamaktadır. Buharlaştırma için bir başka teknikte Lazer katmanlamadır. Lazer katmanlama, kontrol edilebilen kimyasal karışım ve bileşiklerin, veya alaşımların buharlaştırılmasında kullanılır. Lazer buharlaştırma tekniğinde, yüksek güçte atım yapılarak, KrF lazeri gibi lazerler, quartz cama ışınlanır. Kaplanacak malzeme üzerine düşen lazer yoğunluğunu artırmak için quartz bir lens kullanılır. Yüzeyden buharlaştırılan atomlar, vakumlu ortamda hareket edip, substrat yüzeyinde film oluşturmak üzere toplanırlar (PLD – Pulsed Laser Deposition). PLD işlemi, kompleks metal kaplamalarında, süperiletkenlerde ve ferro-elektrik ince filmlerde kullanılır. Moleküler demet epitaksi işlemi(MBE), termal buharlaştırmada en çok kullanılan ve en güvenilir işlemdir. Sistemde, kaplanacak malzemenin buharlaştırma oranı bilgisayar ile kontrol edilmektedir. MBE sistemi, alaşım ya da bileşiklerin kaplamalarında asıkça kullanılır. Sistem, büyütme çemberi, analiz çemberi ve numune çemberinden oluşur. Son bulunan teknolojilerde kaplama malzemelerinin buhar fazında olduğu sistemler oluşturulmuştur. MBE sistemi, atom veya molekül demetlerini çok büyük alanlara, tek kristal katman halinde, film oluşturmakta kullanılır. MBE sistemi, yarı iletken yapımında kullanılmaktadır. Organik-metal bileşik kaplama yapmak için kullanılan türün adı OMVPE’dir (Organometallic vapor phase epitaxy). Daha fazla bilgi iÃ§in: Menkul kÄ±ymet Varlığa dayalı menkul kıymet ya da kısa adıyla menkul kıymet, değiş tokuş edilebilir, devredebilir finansal değer taşıyan enstrümanlara verilen genel ad. Saçtırma biriktirme İnce film kaplamalarda, buhar kaynağı olarak, genellikle saçtırma yöntemi kullanılmaktadır. Diğer yöntemlere göre birçok avantaj sunan bu yöntemde, katı malzeme pozitif iyonlarla bombardıman edilerek, atomlar yüzeyden kopartılır. Kaplanacak olan malzeme, hızlandırılmış iyonlar gibi enerjik parçacıklarla bombardıman edilirse, saçılan atomlar substrat (alttaş) yüzeyinde film tabakası oluştururlar. Saçtırma işlemlerinde, en çok kullanılan yöntem, DC saçtırma işlemidir. DC saçtırma işlemi şöyle çalışır. İki tane düzlem halinde elektrot vardır. Bu elektrotlardan birincisi soğuk katot, diğeri ise anottur. Katodun ön yüzeyi, kaplanacak hedef malzeme ile örtülmüştür. Substatlar (alttaşlar) ise anot üzerine yerleştirilir. Saçtırma çemberi, argon gazı ile doldurulmuştur. Işıldama deşarjı, elektrotlar arsında uygulanan dc gerilim ile oluşturulmuştur. Ar+ iyonları, substrat (alttaş) üzerinde ince bir film tabakası oluşturmak üzere hedef malzemeyi saçtırır. DC saçtırma sayesinde, metal kaynak yerine bir yalıtkan hedef olarak kullanıldığında, saçtırma deşarjı oluşmaz. Yalıtkan hedefle, ışınlama deşarjının devamı için RF voltaj kullanılır. Bu sisteme RF-diyot saçtırma adı verilir. Reaktif saçtırma tekniğinde ise, saçtırma çemberine verilen reaktif gazlar (oksijen, nitrojen vb.), hedefle reaksiyona girerek saçtırır ve film oluşmasını sağlarlar. Böyle reaktif gazlar bazen vakum çemberini temizlenmesindede kullanılmaktadır. Reaktif saçtırma , pek yaygın olmasa da optik kaplamalarda ve tantalum nitrit kaplı dirençler yapımında kullanılmaktadır. Magnetron saçtırma işleminde, manyetik bir alan, katotla üst üste bindirilir ve katot yüzeyine paralel bir ışıldama deşarjı oluşturur. Dairesel bir hareket gösteren ışıldama deşarjı içerisindeki elektronlar, manyetik alanla birlikte katotta plazma yoğunluğunu artırır. Plazma yoğunluğunun artması, akım yoğunluğunuda artırır. Düz magnetronun kullanımı, yarı iletkenlerin üretilebilmesi için bir zorunluluktur. 1936 yılında Penning tarafından bulunmuştur. Penning deşarjı adı verilen bu yöntemde, elektrik ve manyetik alanın kombinasyonu ile yüzey yakınında bir plazma oluşturulur. Saçtırma işleminde diğer malzemeler ile reaksiyona girmeyecek gazlar kullanılmalıdır (Ör: Ar+). İyon kaynağı olarak iyon tabancası ya da plazma kullanılabilir. Elde edilen iyonlar yüksek hızlarda, kaplayıcı malzeme yüzeyine çarptırılarak, buhar oluşturulur. Çarptırılan iyonlar malzeme latisi içerisine girip kalabilir, enerjilerini bırakarak geri saçılabilir veya yüzeyden atom koparabilirler. Diyot sıçratmada iki yüzey arasına bir potansiyel uygulanarak, elektron akışı elde edilerek sıçratma gerçekleştirilebilir. Ortama gaz verildiğinde ise yoğun atom çarpışmalarından dolayı, bir elektron çarptığı atomdan elektron koparabilirse atom iyon haline geçmektedir. Sıçratma işleminde, iyonun yüzeyden atom koparması için kütlelerin oldukça büyük olması gerekir. Bunun için, argonla yapılan sıçratma işlemi diğer inert gazlara (He) göre daha verimli olmaktadır. Sıçratma yönteminde, iyon oluşturmak için, negatif plazma, pozitif yüklü veya yüksüz parçacıklar, x ışınları veya bunların çarpışmaları sonucu oluşan iyonlar kullanılır. Diyot sıçratma, sıçratma etkisinin düşük olması sebebiyle fazla tercih edilmemektedir. Konvansiyonel ve dengesiz manyetik alanda sıçratma sistemleri, manyetik alanla birlikte kullanılır. Bunun için mıknatıslardan yararlanılır. Gelişimi ile birlikte, iyonizasyonlu manyetik alan sistemler ve mikronüstü kaplama teknolojisinde büyük gelişmeler sağlanmıştır. Manyetik alan ve kendi kendine sıçratmalı manyetik alan sistemleri, 200W-3 ve üzerindeki çok büyük hedef güç yoğunluklarında çalışırlar. Ferromanyetik malzemelerin saçtırılmasının güç olması sebebiyle, geliştirilen hiçbir sistem, endüstriyel üretim için uygun olmamıştır. Manyetik alanda saçtırma tekniğinde, plazma kullanılarak katottan ayrılan elektronlar, anot yüzeyine doğru ilerlerken ortamdaki gaz atomları ile çarpıştırılarak iyonizasyon sağlanır. Bu iyonizasyon, katot yüzeyine yakın yerlerde çarpışmalara sebep olur. Manyetik alanda saçtırma işlemleri önceleri çok başarılı olamasada, zaman içerisinde geliştirilmiş ve günümüzde en çok kullanılan sıçratma sistemi haline gelmiştir. Manyetik alan yönteminde, hedef malzemesi su soğutmalı mıknatıs veya elektromıknatıslardan oluşmuş tutucunun üzerine yerleştirilmiştir. Hedefin merkez ekseni, mıknatısın bir kutbunu oluşturur. İkinci kutbu ise, hedefin kenarlarına yerleştirilen mıknatıslar tarafından halka şeklinde oluşturulur. Mıknatısların bu şekilde düzenlenmesi, elektrik ve manyetik alanların hedef üzerinde birbirine dik olmasını sağlar. Manyetik alanlar dairesel ve dikdörtgen şeklinde düzenlenebilir. İki tip manyetik alan vardır. Birincisi, Konvansiyonel manyetik alanda sıçratmadır. Bu teknikte, hedef metalin önünden itibaren yaklaşık 60 mmlik çok yoğun bir plazma bölgesi vardır. Yoğun plazma bölgesi içine yerleştirilen altmetaller, film büyümesi sırasında yeterli miktarda iyon bombardımanına uğradıklarından filmin fiziksel ve kimyasal özelliklerini istenildiği gibi değiştirebilir. Film özelliğindeki değişimler, yüzeye çarpan iyon enerjisi, birikme hızı ve alt metalde ölçülen iyon alan yoğunluğu ile kolayca kontrol edilebilir. Bu yönetemde, eğer alt metal plazma bölgesi dışına itilirse, burada plazma yoğunluğu düşük olacağından, iyon bombardımanı oranı düşük olacaktır. İyon bombardımanı oranın az olması, filmin özelliklerini ve mikroyapısını olumsuz yönde etkiler. Bu nedenle konvansiyonel manyetik alanda saçtırma yönteminde, büyük ve karmaşık parçalar üzerine, kaliteli ve çok yoğun kaplamalar yapmak çok zordur. Ancak bu yöntemin bir avantajıda, altmetal fazla ısınmadığından, plastik gibi ısıya dayanıksız malzemeler üzerinde kaplama yapılabilmesidir. Konvansiyonel manyetik alanda sıçratma yönteminde, film birikmesi sırasında iyon bombardımanını artırmak için altmetale negatif potansiyel uygulanır. Ancak iyon bombardımanını daha fazla artırmak amacıyla negatif potansiyelin fazla seçilmesi, hem tane içi hataların oluşumuna, hem de film içindeki gerilmeyi artıracağından, özellikle sert kaplamaların birikmesi sırasında istenmeyen etkiler ortaya çıkabilir. Altmetale iyi yapışmayan kötü kalitede kaplamalara neden olur. Kaplama kalitesini artırmak amacıyla yeni sıçratma sistemleri geliştirilmiştir. Sıçratma sistemlerinde plazma iyonizasyonunu artırmak için iki yöntem geliştirilmiştir. Bunlar, ilave gaz iyonizasyonu ve plazma kapanmasıdır. İlave gaz iyonizasyonu, sıcak katot elektron emisyon kaynağı ile mümkün olmuştur. Plazma kapanması ise, dengesiz manyetik alanlar ile mümkün olmuştur. Windows ve Sawdes, 1986 yılında konvansiyonel manyetik alan sistemlerindeki mıknatısların manyetik alan konfigurasyonunu değiştirerek, dengesiz manyetik alanlar yöntemini geliştirmişlerdir. Dengesiz manyetik alan yönteminde, manyetik alanın dış mıknatısları, merkezdeki mıknatısa göre daha kuvvetli seçerek, plazmanın manyetik alan çizgilerini takip etmesi ve alt metale kadar yayılması sağlanabilir. Manyetik alanın dengesini bu şekilde bozarak, plazmanın hedef ve altmetal arasında, manyetik alan yardımıyla kapanması sağlanır. Böyle bir konfigürasyon, saçtırma sırasında üretilen ikincil elektronlardan çoğunun, manyetik alan çizgileri boyunca hedef metalden alt metale doğru gitmesini sağlar. Pozitif iyonlarda elektrostatik çekimle elektronları takip edeceğinden altmetale yakınında iyonizasyon gelişir ve alt metal yüzeyindeki iyon bombardımanı artar. Günümüzde en çok kullanılan tekniktir. PVD yöntemindeki gelişmeler, diğer kaplama yöntemleri ile yapılamayan veya istenen kalitede olmayan ince film kaplamalarının yapılabilmesini sağlamıştır. Dengesiz manyetik alanda sıçratma gibi teknikler, iletken, yalıtkan ve süper kafes kaplamalar yapılabilmesini sağlamıştır ve çok iyi sonuçlar elde edilmiştir. Daha fazla bilgi iÃ§in: Çütre Çütre, ispinozgiller (Fringillidae) familyasının "Carpodacus" cinsinden ötücü kuş türlerinin ortak adı. Katodik-ark biriktirme Katodik-ark biriktirme. Bu yöntemde buharlaştırılacak malzeme (katot) ve vakum çemberinin duvarları arasında düşük voltaj (20-300 V)- yüksek akım (100 A-200 A) özelliğine sahip potansiyel uygulanır. Başlangıçta, tetikleme ile kısa devre yapılarak, anot ile katot arasında akım geçişi oluşturulur. Katot yüzeyindeki çok küçük alanlarda sıcaklığı 2500 °C civarında olan ark izi oluşturulur. Bununla beraber, katotun önünde oluşturulan yüksek elektron akışı ile buharlaşan atomların iyonizasyonu sağlanmaktadır. Buharlaştırma işlemi sırasında, kaplama malzemesinin (katot) iyi soğutulmadığı durumlarda, film kalitesini bozan ve droplet adı verilen büyük sıvı kütlelerinin yüzeyden kopması söz konusudur. Katodik ark yöntemi ile, metalik, seramik veya kompozit filmler oluşturulabilir. Katodik arkla oluşturulan, ark izinin boyutu birkaç mikrometre boyutlarındadır. Bu bölgedeki sıcaklık 15000 C gibi aşırı yüksek değerlere ulaşabilir. Katot üzerinden inanılmaz bir hızla, buharlaştırma yapılabilir(10 km/s) ve ark izinin bulunduğu yerde daha sonra bir krater meydana gelir. Arkı, yüzey üzerinde hareket ettirmek için, elektromanyetik alandan yararlanılır. Eğer ark buharlaştırma prosesi sırasında katot spotu, buharlaştırma noktasında çok uzun süre kalırsa, makropartiküllerin veya dropletların oluşmasına sebep olunur. Böyle bir durumda, kaplamanın istenilen özellikleri kaybolur. Eğer silindirik katot kullanılırsa, işlem sırasında katodunda pozisyonu değiştirilebilir. Katodik ark yönteminin ilk endüstriyel uygulaması, 1960'lı yıllarda Sovyetlerde gerçekleştirilmiştir. L.P. Sabrev'in yaptığı birçok tasarım ancak 1980'lerden sonra batı dünyasına taşınabilmiştir. Sovyetler örneğin, ark buhar biriktirme yöntemi ile TiN kaplama yaparak altın görünümü elde edebilmeyi başarmıştır. Katodik ark yöntemi, kesici takımların üstüne aşırı sert film kaplamalar yapılmasında, günümüzde yaygın olarak kullanılmaktadır. Karbon kaplayıcı olarak kullanılırsa yüzeyde elmasvari karbon filmler oluşturulabilir. Bu teknoloji ile TiN, TiAlN, CrN, ZrN ve TiAlSiN gibi nanokompozit kaplamalar yapılabilmektedir. Katodik ark yöntemi ile yapılan kaplamaların yüzeylerinde, droplet oluşumunu azaltmak için katotların arkasına kuvvetli mıknatıslar yerleştirilmektedir. Katotların arkalarına yerleştirilen mıknatısların, dropletların azalmasına olan etkisi şu şekilde açıklanabilir. Mıknatısların oluşturduğu manyetik alan, iyon gibi yüklü partiküllerin üzerinde etkili olurken, yüksüz makropartiküller üzerinde etkisi yoktur. Bu farklılık ile manyetik alan sistemde iyonlar ile makropartiküller arasında filtre görevi görür. Manyetik alanın iyonlar üzerindeki etkisi, iyonların hızını artırır ve bununla orantılı olarak film biriktirme hızlarıda artarak, kaplama süresi kısalır. Sonuç olarak kısalan kaplama süresi ile film yüzeyine düşen makropartikül sayısıda azalacaktır. Sistem içindeki makropartiküller, nötral bir buhar kaynağı olarak da tanımlanabilir. Plazma içerisinde bulunan makropartiküllerden, bu partiküllere çarpan elektronlar vasıtasıylada buharlaşma meydana gelebilmektedir. Oluşturulan manyetik alan, plazma içerisindeki elektron yoğunluğunu artırarak makropartiküllerin buharlaşmasını artırmaktadır. Daha fazla bilgi iÃ§in: Ä°yon kaplama İyon kaplama, vakum kaplama işlemlerinin bir versiyonudur. İyon kaplama, substrat yüzeyinin periyodik bombardımanı ile, atomik boyuttaki partiküllerin yüzeyde biriktirilmesi ile gerçekleştirilir. Vakum iyon kaplama, reaktif iyon kaplama, kimyasal iyon kaplama gibi çeşitli teknikleri bulunur. İyon kaplama, saçtırma işlemindeki gibi, soy gaz deşarj sistemleri ile kullanılabilir. Bu yöntemde substrat yüzeyinin şekillenmesi için substrat öncelikle "inert" gaz bombardımanına maruz bırakılır. Film katmanlama işlemi, iyon bombardımanına ara verilmeksizin devam eder. Filmin oluşturulması için, katmanlama oranının, saçtırma oranından fazla olması şartı vardır. İyon kaplama, genellikle yüzey ile film arasında yüksek bir adezyon kuvveti istenilen durumlarda uygulanır. İyon kaplama işleminin, adezyon bakımından avantajları şu şekilde açıklanabilir. Büyüyen filmin iyon bombardımanı, biriktirilen filmin morfolojisinde, iç gerilimde ya da diğer fiziksel ve elektriksel özelliklerde değişikliklere sebep olabilir. İyon tabancası Manyetik olarak desteklenmiş düşük voltajlı deşarj sistemi ile 250 eV-2000 eV arasındaki enerjilerde iyon koparılmasını sağlayarak vakum çemberi içinde hareket etmesini sağlar. Koparılmanın ardından iyonlar, vakum sisteminde, çok delikli, eleğe benzer bir ekran üzerinden substrat üzerinde etkili olurlar. Ticari olarak kullanılan iyon tabancası sistemleri, 2000 eV enerjide 1 mA/cm2 akım yoğunluğunda ve 10 inch çapında argon iyon demeti sağlayacak kapasitede sistemlerdir. İyon tabancası sisteminin en büyük avantajı, katmanlama parametrelerinden bağımsız olarak iyon bombardımanı parametrelerinin kontrol edilebilmesidir. Diğer bir iyon bombardımanı tekniği olan gaz deşarjlı saçtırma işlemleri için bu bir dezavantajdır. Daha fazla bilgi iÃ§in: Gaz deşarjı Çok düşük basınçlarda gaz içeren vakum çemberinde, iki elektrot arasına dc voltajı uygulanırsa, aralarında küçük voltajda bir akım geçer ve çember üzerinde düzgün bir potansiyel oluşur. Voltaj arttıkça ışıldama deşarjı oluşur. Katot akım yoğunluğu, katot üzerinde sabit kalır ve katot bölgesi, saçılan malzemenin uyarılma spektrumundan dolayı katot malzemesinin karakteristiğini gösteren renkte hafif bir ışıldamaya sahip olur. Bu renk yüzeyin saçılarak temizlenmesiyle ortaya çıkan değişim ile gözlenebilir. Daha yüksek basınçlarda, katot bölgesinin tüm katodu kapattığı görülür. Bu normal bir ışıldama bölgesidir ve iyon kaplama, saçtırmanın yapıldığı bölgedir. 1000 dc voltajda kendi kendine devam eden dc diyot gaz deşarjını elde etmek için 10 µm Argon basıncı gerekir. İyon kaplamada, film atomları direnç şeklinde ısıtılan filamandan oluşan deşarja enjekte edilir. Film atomlarÄ± burada; a) Filamandan geri saçtırılabilir b) Nötral olarak substrat üzerine katmanlanabilir c) Elektron-atom çarpışmaları ile iyonize edilebilir ve substrata hızlandırılabilirler. d) Buhar fazından negatif yüklü küçük parçacıklara yoğunlaştırılırlar ve pozitif yüklü yüzey üzerinde toplanırlar veya sistem duvarlarında kaybolabilirler. 3.4.2) İyon Bombardımanında Katmanlama Gaz deşarjı sırasında oluşturulan film atomları yabancı parçacık gibi davranırlar ve deşarj parametrelerinde değişiklik gösterirler. Saçtırma, gelen atomun, yüzey atomunu sökmesidir. Yüksek kütle ve enerjili parçacıklar saçtırma oranını artırırlar. Parçacıkların 60º -70º açı ile yüzeye gelmeside saçtırma oranını artıracaktır. Eğer düşük saçtırma oranına sahip bir malzeme hedef yüzeye taşınırsa, bu malzeme üzerinde koni şeklinde bir ada oluşur. Kusurların konik şekle gelmesi ile, bombardımana maruz kalan yüzey bölgesinde noktasal kusurların artan bir konsantrasyonu görülür. Bu kusurlar, düşük enerjili helyum iyonlarının bırakılması ve tuzaklama ile incelmiştir. Eğer yapı atomuna verilen enerji 25 eV’u aşarsa, yapı atomu bir ara yapıya geçer ve nokta kusuru oluşur. Eğer enerji 25 eV’un altında ise, tüm enerji ısıya dönüşür. Isısal enerji ve yer değiştirme kombinasyonu, atom kafesinde araya girmelerin ve boşlukların difüzyonunu sağlayacaktır, dolayısıyla kayma şebekesinin oluşumu gözlenecektir. İyon bombardımanı ile oluşan kusurlar yeteri kadar hareketsiz ise yüzey kristalografisi amorf yapıya doğru bozulur. Bir yüzeyin iyonlarla bombardıman edilmesi, hem kristallerde hem de amorf yüzeylerde saçtırma oranını değiştiren ve sertliği artıran topografik değişimlerin geniş bir çeşitliliğini gösterir. Gazların, oluşturulan filmde ya da yüzey yapısında birleşme yeteneği, mobiliteye, tuzak merkezlerine ve sıcaklığa bağlıdır. Genel olarak amorf malzemelerdeki gaz bileşimi yeteneği, kristal malzemelerden daha fazladır. Substrat üzerine gönderilen parçacıklarının büyük bir kısmı yüzeyde ısı olarak açığa çıkar. Sisteme giren kütle sıcaklığını belirler ve enerji 25 eV’un üzerine çıkmasıyla denge konumlarından uzaklaşmaya başlarlar. İyon bombardımanı, geri