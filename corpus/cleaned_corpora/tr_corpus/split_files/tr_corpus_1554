değildi. Zaferden üç gün sonra (18 Ağustos) Belgrad teslim oldu. Hacı Halil Paşa'nın Belgrad'a geri dönmesi, o güne kadar yiğitçe savaşan müdafaa kıtalarının cesaretini kırmıştı47. Belgrad muharebesi'nin bir diğer sonucu, Böğürdelen, Splenyi'nin kolayca girdiği Orsova ve terk edilmiş bulunan Mehadiye'ye gibi bir dizi önemli kalelerin Almanların eline geçmesi oldu. Ancak Petraş'ın Bosna üzerine yaptığı bir sefer, Petraş'ın İzvornik'e yapılan taarruz sırasında ağır bir yara48 almasından başka bir işe yaramadı ve Heister'in yönetimi altına Bosna'daki Novi'ye yapılan saldırı, Türklerin bu bölgede kaybettikleri yerleri tekrar geri kazanmalarını sağlayan büyük bir mağlubiyet ile sonuçlandı49. Savaş, 1717 yılının sonbaharında sona erdi. Tımışvar'ı ve Banatı tekrar geri kazanabileceğine dair boş hayallere kapılmayan yeni Sadrazam Nişancı Mehmed Paşa ile barış görüşmeleri başlatılabilirdi. Diğer taraftan Prens Eugen, Türk ordusunun hâlâ 30 bin kişiden oluştuğunun ve Kasım ayının başlarına kadar Niş'te konuşlandığının50 Belgradlıların buna yakın güçte olduğunun ve Osmanlı İmparatorluğu'nun yeni bir baharda bitmek tükenmek bilmez kaynaklarından tekrar 100 bin kişiyi bir araya getirebileceğinin pekala bilincinde idi. Ne kazandığı zaferin gerçek anlamı konusunda kendini kandırıyordu, ne de Türk kalelerinin kendilerini hiç savunmadan ayaklarına kapanacaklarını ya da kendisi tarafından kurtarılmayı beklediklerine dair hayallere kapılıyordu. Bourbon İspanyası'nın yöneticisi Kardinal Alberoni'nin Kralı V. Philipp'in değerli bir müttefiki olarak gördüğü51 Franz Rakoçi, Türklerin büyük bir panik içinde olduğu bir zamanda bir ağa tarafından çağrılarak, sonbaharda Fransa'dan İstanbul'a geldi ve derhal Esterhazy'nin ve Bercsenyi'nin planını geniş kapsamlı olarak yürütmeye ve Tatarların yardımı ile Tökeli'nin Kuruçenlerinin kahramanlıklarını Macaristan'ın tamamında yenilemeye hazır olduğu bildirdi52. Ayrıca Batıda çıkan yeni tehlikeler, artık kazanılacak hiçbir şeyi kalmadığı Doğudaki düşmanlıkların kesilmesini gerektiriyordu. Barış kongresi 1718 yılında iyi şartlar altında toplanabiliyordu. Belgrad'ın eski komutanı Hacı Mustafa Paşa, 1717 yılının Eylül ayında yeni ve oldukça avantajlı barış teklifleri getirmişti Sınır, Morava Nehri'nin Tuna'ya aktığı yerden başlayarak Tuna Nehri üzerindeki köprüye kadar uzanacaktı53. Prens Eugen, Banat'ın tamamını, Belgrad ile birlikte Sırbistan'ı, Bihaç'ı ve Bosna'da başka birkaç yer ile Tuna Nehri üzerinde egemenlik hakları istiyordu. Ancak, Tuna Nehri'nin ötesindeki bölgeyi Türkler adına kurtarmak için İngilizler derhal müdahale ettiler ve İngiliz temsilci Montague ile kısa bir süre sonra arabulucu olarak faaliyet gösteren Hollandalı Collier ile şartları diplomatik seviyede görüşme misyonu, bu amaçla Belgrad'a gönderilen Talman'a düştü54. Tırgovişte ve Fethülislâm dışında toplantı yeri olarak Sırbistan'daki Pasarofça köyü teklif edildi55. Alman Kayser, 13 Ekim'de kendisine daha önce verilen yetkiye istinaden Prens Eugen tarafından bizzat yürütülecek barış görüşmelerine onayını verdi. Almanlar aslında elçileri Türk dostu olarak bilinen İngiltere ve Hollanda'nın56 arabuluculuğundan kaçınmak istiyorlar ve sultanın elçilerini hediyeler ile kazanabileceklerini umuyorlardı. Amaç, Türklerin elinden sadece işgal edilen yerleri değil, barışı Türkler ihlal ettiği gerekçesi ile daha fazlasını kopartmaktı. Belgrad Sırbistan'ın başkenti olduğundan, Türk-Sırbistan Eyaleti'nin tamamı Kayser'e kalacaktı. Ayrıca Hırvat Krallığı'na ait olan toprakların tekrar bir araya getirilmesi ve Unna Nehri'nin kurtarılması söz konusu idi. Eflak'ın Aluta Nehri'nin bu taraftaki kısmına kadar Avusturya'ya ait olması gerektiği hiç şüphe götürmezdi İmparatorluk Kamuleryası tarafından sadece taht üzerinde hak iddia eden biri ve yönetici olarak kabul edilen Ioan Mavrokordato, o bölgeyi ne de olsa devretmişti bile. Kayser ayrıca Eflak'ın kalan kısmında ve Boğdan'da – bunu bir ön şart hâline getirmeden – voyvodaları tayin etmek ya da en azından bu iki prenslik üzerindeki egemenlik haklarını kendisi ile Osmanlı Sultanı arasında bölüşüldüğünü görmek istiyordu. Rakoçi ve diğer asiler teslim edilecekti. Özellikle Tuna Nehri olmak üzere, tüm nehirlerde serbest geçiş, gümrük vergisinin indirilmesi ve avantajlı bir ticaret antlaşmasının yanında Türkiye'nin Ülgün ve Berberî korsanlarını baskı altında tutmaya dair vaatleri ile Avusturyalılar ticaretlerini Doğuya doğru genişletmek için yeni temeller atabileceklerini düşünüyorlardı57. Uzunca bir süre ne belirli bir yere, ne de belirli temsilcilere bağlı olmayan görüşmeler, işte bu şartlar altında başladı. Savoylu Eugen'in bir elçisi, barışsever58 sadrazamı Edirne'de ziyaret ettikten sonra59 Viyanalı diplomatlara Bâbıâli'nin Belgrad'ı istediğini ve sadece üç veya beş yıllık bir barış yapacağına dair rahatsızlık verici bir cevap aldılar. Türklerin tekrar savaş havasına girmelerinin sebebi, Fransızların müdahalesi olmuştu Fransa Kralı'nın temsilcisi Desalleurs, kısa bir süre sonra Ren Nehri kenarında gerçekleşecek savaşa istinaden, Türklerin Tımışvar'ı bile tekrar geri alabileceklerinden bahsediyordu. Rus Çarı, barıştan yana idi ve şimdilik Bâbıâli'ye herhangi bir temsilci atamış olmasa da böyle bir hakkının kendisine tanınmış olması ile yetiniyordu60. Bâbıâli, Alman karargâhına gönderilen iki elçisi Silahdar İbrahim Ağa ve Topçubaşı Mehmed Efendi'nin yanı sıra Reis Ahmed Efendi'yi ve öncelikle tercüman olarak faaliyet gösterecek Eflak Prensi'ni61 temsilci olarak atamıştı. Niş'te Reis Ahmed Efendi62 sadrazamın hiçbir ön şartı kabul etmeden kongreyi açma başvurusuna Bâbıâli'den gelecek cevabı bekliyordu63. Diğer taraftan Almanlar da, kesin bir karara varabilmek için Venedik'in cevabını bekliyorlardı64. Şubat ayının ortalarında sadrazama, kayserin uti possidetis (o anda sahip olunanlar/ alâ hâlihî) şartını muhafaza ettiği, Virmond ve Talman Kontlarını65 temsilci tayin ettiği ve Orsova veya Türkler için Tuna Nehri'nin diğer kıyısındaki Kladova'yı (Fethülislâm) toplantı yeri olarak tercih ettiği bildirildi66. Venedik temsilcisi Carlo Ruzzini Viyana'ya vardıktan Hollanda, çardan da ücret alan şüpheli Collier'i Osmanlı Sarayı'ndaki elçisi Hamel-Bruyninx ile ve İngiltere Montague'yu Sutton ile değiştirdikten sonra, bu arada yeni bir sefer için hazırlıklar yapmış olan67 Savoylu Eugen, toplantıları fazla uzun sürmeyecek ve ilk olarak en önemli soruyu, bölgelerin devrini ele alacak olan toplantılarının başlatılması için ısrar ediyordu. 20 Nisan'da kayser vekillerine son talimatları veriyordu68. Uzun vadeli ateşkes geri çevrildi ve Türkler, barış görüşmelerine ciddi biçimde yönelmek zorunda kaldılar. Ama görüşmeler yine de oldukça uzun sürecekti. Temsilcilerin hepsi Mayıs ayı başlarında gelmelerine rağmen, barış kongresi Avusturyalıların teklif ettiği gibi Eflak'ın sınır şehri Cerneti'de69 değil, Morava Nehri kenarındaki Pasarofça'da 5 Haziran tarihinde açıldı70. Zemun'de güçlü bir ordu duruyor ve Vidin veya Niş'e yapılacak olası saldırılara karşı hazır bekliyordu71. Ahmed'in eniştesi olan Kaymakam İbrahim Paşa ile 9 Mayıs'tan beri yeni bir sadrazama72 kavuşmuş olan Türklerin emrinde, bunun Sofya'ya73 gittiği Haziran başlarına kadar önemli bir ordu yoktu. Sarayın musahiblerinden olan İbrahim Paşa barış istiyordu74 ve bunu Eugen ile bizzat görüşerek gerçekleştirebileceğini umuyordu75. Böylece Bâbıâli toprak terkini uti possidetis esasına dayanarak kabul etmek zorunda kaldı. Bu bölgenin tamamı Avusturyalı birliklerin işgali altında olmamasına rağmen, Almanlar Olt bölgesinin tamamını Sırbistan'ı Paraçin, Stolaç, Çaçak ve Byelina'ya kadar giden bir hatta kadar, yani bugünkü krallığın kuzeydeki yarısını ve Dubiça ve Novi ile birlikte Sava Nehri'nin her iki kıyısını talep ediyordu. Bundan böyle sadece Alman değil, aynı zamanda Roma İmparatoru da olan kayserin76 elçilerine efendilerinin emperyal majesteleri unvanını açıkça kullanma hakkı verildi. Osmanlı Sultanı'nın hakimiyetinde yaşayan Katolikler, Küdüs'teki Fransiskenler kültürlerini serbestçe yaşayabilecek ve kilise yapımları engellenmeyecekti77. Aradaki kutsal ittifakın Osmanlılara resmen bildirilmesinden ve protokolde kayda geçirilmesinden başka bir onura nail olmayan Venedik'in çıkarları büyük ölçüde ihmal edildi78. En önemli hadise, yeni bir ticaret antlaşmasının yapılması idi. Avusturya'nın temelde taleplerinin kabul edilmesi ile yetinen Prens Eugen'in ısrarları üzerine 21 Temmuz'da79 Hicrî sene hesabıyla 24 yıllık ateşkes imzalandı80. Anlaşma imzalanmadan birkaç gün önce Prens Eugen, emrindeki ordunun bir kısmını sabırsızca beklendikleri İtalya'ya göndermek zorunda kalmıştı81. Bu yüzden oldukça iyi saydığı bu barışı bir an önce sonuca götürmek için tüm nüfuzunu kullanmıştı82. Altı gün sonra yapılan ve bir Romen bilgininin Prens Eugen'in askerî alandaki zaferlerinin ticaret diline dökülmesi 83 diye adlandırdığı ticaret antlaşması özel bir öneme sahipti. Avusturyalı tüccarlara Osmanlı'nın egemenlik alanlarındaki tüm nehirlerde mal taşıma izni verildi, ancak gemileri Tuna Nehri'nden Karadeniz'e geçmeyecekti. Gümrük vergisi yüzde 3 olarak belirlendi ve gemiler sadece 3 bin akçe tutarında bir selâmet resmi ödeyeceklerdi. Transit mallar için ihracat sırasında gümrük vergisi ödenmeyecekti. Piyasada mevcut tüm para türleri kabul edilecek ve malların değerine dair anlaşmazlıklarda ödemeler aynî (in natura) olarak yapılacaktı. Para ve değerli metallerden gümrük alınmayacaktı. Avusturya gemilerine hiçbir şekilde el konulmayacak olup, geminin karaya oturması hâlinde sahil kenarında oturan halk, mallardan sorumlu tutulacaktı. Türkler, açık denizlerde kayserin uyruklarıyla aynı anda yapılacak top atışlarıyla birbirlerini selamlayacaktı. Almanlar, korsanlıklar için hiçbir sorumluluk taşımıyorlardı. Türkiye içinde özel hanlara sahip olacaklardı ve hacılara tüm yollar açık olacaktı. Bir Avusturyalının din değiştirmesi, tüccar olarak konumunu etkilemeyecekti. Yahudi simsarlara Avusturyalılara fahiş fiyatlarla mal satmaları, aralarına girmeleri veya hizmetlerinin geri çevrilmesi hâlinde, onlara hainlik etmek üzere bir araya gelmeleri yasaktı. Avusturyalılara, planlanan bir barış ihlalinden zamanında haberdar edileceklerine dair garanti verildi. Son olarak İranlı tüccarlar, yüzde 5 oranında gümrük vergisini ödedikleri sürece, Avusturya üzerinden serbestçe ticaret yapabileceklerdi. Türklere tanınan, şehbender diye adlandırılan ticarî temsilciler bulundurma hakkı karşılığında Avusturya, Fransızlara ve çeşitli İtalyan ülkelerine tanındığı gibi tam bir konsolosluk organizasyonu kurma hakkını sağladı. Viyana Sarayı, daha önce Hristiyan konsolosların bulunmadığı yerlere de temsilci gönderebilecekti. Bu temsilciler ayrı bir ibadet yerine, yargı yetkisine ve kendi yasakçılarına sahip olacaklardı. Gerekli olduğu veya konsolosun yerine geçtikleri yerlerde tercümanlar aynı haklara sahip olacaklardı84. Bu önemli anlaşmayı hazırlayanlar Fleischmann ve eski reisülküttap, Nişancı Seyfullah Efendi idi*. Alman temsilciler, Venedik için adil bir tazminat talep etmiş ve böylece barış antlaşması yapıldığı sırada çok fazla hesaba katılmayan müttefikine karşı yükümlülüğünü yerine getirmiş oldu. 1718 yılının Haziran ayında Venedik komutanı Schulenburg, aralarında birçok Morlak ve Karadağlının bulunduğu85 6 bin kişilik bir ordu ile Dalmaçya'ya geldi. Böylesine yüksek bir konumun üstesinden gelecek bir hâlde olmayan Kaptan Pisani, güçlü bir filoya komutanlık ediyordu. Barış antlaşması yapıldıktan iki gün sonra, Schulenburg, Draç üzerine bir saldırının yapılmasını talep ederken, Pisani'nin gemileri Ülgün'e saldırdılar. Korsanların bu önemli sığınağını savunmak üzere Hacı Mustafa Paşa derhal buraya geldi. Avusturya'nın, Osmanlı ile barış yaptığı ve Venedik'in Osmanlı'yı tahrik etmesini istemediği için, Venedik Docu iki kez harekâtın durdurulması için emir verdi. Venedik paralı askerleri nihayet 10 Ağustos'ta sadece sahile kadar gelebildiler. Diedo, Temmuz ayının sonunda Modon'da Türk Donanması'na saldırmış, ama başarısız olmuştu86. Mora'yı ebediyen kaybetmiş olduğunu uzun zaman önce idrak etmiş olan Venedik, 21 Temmuz'da Suda ve Spinalonga, Tine, Hanya ve Ülgün'ü geri alamadı, ama Çuha, Butrinto, Vonitsa, Preveze ve İmoski Venedik'e verildi87. Gümrük vergisi Venedik için de yüzden 5'ten yüzde 3'e indirildi. Avusturya ile yapılan ticaret antlaşmasının diğer şartlarından bazıları değiştirilerek Venedik ile yapılan ticaret antlaşmasına dahil edildi ve Venedik tüccarlarını Osmanlı memurlarının suiistimallerinden koruyordu. İmtiyazlar belki yeni değildi, ama Karlofça barışında kaleme dökülmemişti. Bunlar bir kez kabul edilen uti posseditis prensibinin doğal sonuçları idi. Türkler, tazminatı istedikleri gibi belirleyebiliyorlardı. Bunun karşılığında Venedik, Türklere Ragusa'ya serbest geçiş tanımak zorundaydı88. Ahmed'in o güne kadar içe kapanık ve değişken2 olup, bundan böyle biraz daha yumuşayan kişiliğine ve 1730 yılındaki ayaklanma sırasında hayatını kaybedecek ikinci damadı3 İbrahim Paşa'nın üzerinde yarattığı olumlu etkisine dayanmakta idi4. Ahmed 1722 yılında Paşa'nın Boğaz kenarındaki sarayında uzun bir süre kaldı ve damadının organize ettiği müzik, eğlence gösterileri ve bahçede yapılan ışık oyunlarıyla vakit geçirdi5. Bu yeni tutumu anlayabilmek için, son 50 yılda Osmanlı toplumunda meydana gelen ve ister istemez siyasî hayat, devletin en üst yönetimi ve Avrupa ile Asya'daki komşuları ile ilişkileri üzerinde güçlü, hatta devrimsel bir etki yaratan değişimlerin hesaba katılması gerekmektedir. Bu değişimler sadece genel olarak tarih ve teoloji hakkında binlerce eser hazırlayan ve bunun dışında mantık, ahlak, tıp, geometri, coğrafya, astronomi, vs. üzerine eğitim gören6 Türkleri veya Müslümanları değil, her ulustan Hristiyan'ı, hatta elçilere kadar uzun süre Türkiye'de kalan Batılıları da etkisine alıyordu. Köprülüzâde Fazıl Ahmed Paşa'nın teoloji ve hukuk okuması ve daha sonra da etrafında sadece bilginlere izin vermesinde muzaffer generaller, kurnaz ve entrikacı kızlarağaları veya sarayın gözde kadınları yerine nişancıların ve reis efendilerin devleti yönetmesinde basit bir yazar olan Rami'nin yükselmede olan yeni bilginler sınıfının temsilcisi olarak, sonunda azlini bile isteyen savaşçı sınıfından daha üstün bir konuma sahip olmasında, devrin bu güçlü akımı kendini başarılı bir şekilde gösteriyordu. Baştercüman Aleksander Mavrokordato'nun bilgisi ve iyi eğitimi sayesinde yıllarca devletin dizginlerini elinde tutabilmesi, oğlu Nikolas'ın Romen prensliklerinin başına getirilmesi ve rakibi Dimitri Kantemir'in hizmetlerinden dolayı terfi ve teveccühe mazhar olması dönemin ruhundan kaynaklanıyordu. İstanbul'da Nointel, Chateuaneuf ve birçok Fransız ve İngiliz diplomatların Rami, Viyana'da bir elçilik hizmetini yerine getiren eski Sadrazam Hazinedar İbrahim Paşa*, astrolog Nefioğlu, matematikçi Sadi Efendi, müzisyenler Kemani Ahmed, Mehmed Ağa, Sanık Mehmed, Bardakçı Mehmed Çelebi, Darul İsmail, Latif Çelebi, Rum asıllı felsefeci Yakomi ve Yeremias Kakavelas, Artalı Meletios, Van Helmont'un öğrencisi Asarias Cigala ve Rallakis Eupragiotes ile Boğaz'daki7 yalılarda bir kadeh şarap eşliğinde dostça sohbetler yürüttükleri bilgin çelebilerden oluşan uluslararası bir dünya oluştu8. Eski parlamento üyesi Pere Besnier 1704 yılında sultanın kütüphanesinde çalışma iznini almıştı9 ve Fransız elçi Feriol misafirlerine senfoniler dinletiyordu10. Türkçe, Arapça, Farsça, eski Yunanca, yeni Yunanca, Romence, Latince, İtalyanca, Fransızca ve daha sonra Rusça konuşan ve yazan, aynı zamanda tarih, müzik, felsefe, coğrafya, arkeoloji ve siyaset ile uğraşan ve Doğu'nun düşünce tarzını Batı'nın bilginliği ile birleştiren Kantemir, yeni bir şeyler yaratmak değil, o güne kadar savaşlar ve fetihler yapmakla meşgul olan veya uyuşturan bir lüks ve eğlence atmosferinde yaşayan bir toplumu ahlak açısından yükseltmek ve Batı stilinde bir medeniyetin özellikleri ile süslemek için birçok değişik etkinin bir araya geldiği yeni bir kültür idealinin en bariz temsilcilerinden biri idi. Bilinmeyen bir ressamın genç Kantemir'in İstanbul'da yaptığı resminde11, peruğunun üzerinde müslüman sarığı taşıyan ve elçiler arasında moda olduğu üzere elbiseler giymiş ve kılıç kuşanmış, ama Doğu geleneklerine göre belinde hançerinden ve ince işlemeli sarı çizmelerinden vazgeçmeden duruşunda geleneklerin, örf ve adetlerin ve eğitimin ilginç karışımı en karakteristik şekilde ortaya çıkmaktadır. İstanbul'da uzun bir süre kalan Dalmaçyalı Dadich12, Türklerin toplumsal hayatındaki bu önemli değişikliği fark eden ilk Doğulu oldu. Türk büyükler, özellikle de hukuk bilenler diye yazıyor, bir süredir bilimleri incelemekten hoşlanmaya başladılar ve bu konulara eğildiler. Aynı zamanda, daha önceleri de huzuru bozan askerlere karşı çıkan ve yeniçeriler ile sipahiler arasındaki anlaşmazlıkların ortadan kaldırılmasını sağlayan İstanbul halkında emeklerinin meyvelerini huzur içinde toplamasını13 sağlayacak bir değişim oldu. Eski zanaatların yanında yeni zanaatlar gelişti ve paranın Avrupa'ya akmasını engelledi. Her zaman ayaklanmaya meyilli olan aylaklar, kısa bir süre içinde gerek içte, gerekse sınır boylarında barışı koruyan huzurlu ve çalışkan insanlar hâline geldiler14. 485 cami, 4495 mescid ve 515 medreseye15 sahip devasa başkentte, mühtedi ve devşirmelerin ikiyüzlülüğü ve Köprülü Mehmed Paşa devrinde baş gösteren kibirli dünya görüşü ile hiçbir ortak özellik göstermeyen gerçek bir dindarlık hüküm sürüyordu16. Marsigli, bu bağlamda Sakız Adası'nda ipek ve brokar fabrikalarından17 ve İstanbul'da bir kağıt fabrikasından18 bahseder. Rami, Selanik ve Boğdan'dan gelen işçiler ile sadece dört yıl varlık gösterse de19 İstanbul'da büyük bir kumaş fabrikası kurmuştur. Artık büyük sayıda sadece Tatarların kendi ev ve tarla işleri için kullanmadıkları sürece Kefe ve Mingrelya'dan20 gelen kölelerin sayısındaki azalış, devletin eskiden kaçaklara karşı uyguladığı ağır tedbirlerin yumuşatılması – ki Köprülüzâde Ahmed Paşa, kuşun kafesten kaçmak istemesi gayet doğal demiştir21 - ve 1690 yılında 4 bin kürekçiye ihtiyaç duyan donanmanın gitgide artan ihtiyacı22 her yerde istihdamın artmasına ve imparatorluğun her köşesinde orta direğin güçlenmesine katkı sağlıyordu. Sultan İbrahim devrindeki lüks yaşam bitmişti23, ama sanatsal değerde arabeskleri ve ince işlemeli camları24 olan güzel yapılar, güzel köşkler, rengarenk bahçeler Türk şehirlerini süslemeye başlamıştı. Magni, özellikle Mehmed Ağa'nın İzmir'deki köşkünden övgü ile bahseder25. Kahvehanelerde, günlük dedikoduların yanında artık devlet meselelerinden de bahsedilir olmuştu26. Arapların teoloji bilgisini ve İranlıların şiir sanatını yaşatan bilginler dünyasından yeni yönetici sınıfı olarak ortaya dairelerinde yazıları ile yaşayan ve yazıları ile yöneten kalemiyye sınıfı çıktı27. Bu sınıf genelde Efendiler sınıfı olarak adlandırılırdı. Ahmed'in damadı ve feylosof ve okumaya düşkün biri olarak bilinen Ali Paşa da bu sınıfa aitti28. Amcazâde Hüseyin Paşa ise 250 öğrencilik bir medrese kurdu29. Nasıl ki ulema sınıfı artık ruhban sınıfına değil, bilginler sınıfına ait kabul ediliyorsa, kiliselerinin itibarı tamamen çökmüş (İstanbul'da azledilen 6 patrik yaşıyordu30) ve neredeyse tamamen Frenklerin elinde olan ticarette sadece birkaç temsilcisi bulunan Rumlar da kurnazlıkları, ve kültürlerinin Doğu kültürü ile karışması ve Latin, İtalyan ve Fransız dillerine hakimiyetleri sayesinde siyaset dünyasını ve Osmanlı'nın diplomasisini kendi çıkarları doğrultusunda çoğu yabancı ticarethanelerin yönetme imtiyazlarını kaybetmişlerdi. Kariyerlerine (dil oğlanı/Jeunes de langues/Sprach Knaben) tercüman31 olarak başlıyorlardı, Hristiyan temsilcilerinden oluşan renkli toplumu ve onların Levanten ajanlarını ve casuslarını tanıyorlar ve Hristiyan kalem erbabı olarak yeni bürokrasinin üyeleriydiler. Örneğin yaşlı Mavrokordato'nun kız kardeşinin oğlu olup, Romenleştirilmiş bir Arnavut olan Grigore Gika gibi ancak isimleri Rum olduklarına işaret ediyordu. Bir zamanlar Lukaris gibi ulusal gelecek hayalleri kurmuyorlardı ve halkları ile ulus olarak bağlı hiçbir şeyle ilgilenmiyorlardı. Kariyerlerinin sonunda sırasıyla hüküm sürdükleri Bükreş ve Yaş'da32 yüksekokullar kurdular ve Helenistik incelemelere destek verdiler. Kendilerinin gözünde bu okullar Batılıların Cizvitlere ait Latin okullarına verdikleri önem kadar önemliydi. Romen prensliklerinde kimi zaman tıpkı Mavrokordato'nun oğulları Johann ve Konstantin gibi üç yıl içinde terk ettikleri tahtta oturdukları sürece hüküm sürdükleri halk için, İstanbul'da boy gösteren zamanın felsefe akımına uygun olarak, ister Paris'te, ister daha sonra Berlin'de olsun, her bilgin ve asil düşünceli olgun prensten beklenen insan sever duygusundan başka bir şey hissetmiyorlardı. Eskimiş ve karanlık sarayları ile bir zamanların görkemini ve kimi zaman trajik geçmişini hatırlatan Fener Mahallesi'nde yaşadıkları için genelde Fenerliler olarak adlandırılıyorlardı ve adı taşımaya hakları vardı, zira nasıl ki Pera'da oturanlar Peralılar olarak anılıyorsa, onlar da Fener'de oturan insanlar olarak Fenerli'ydiler ve kendilerini hiçbir mağlubiyetin, bahtsızlığın ve Tanrının insanların işledikleri günahlara kızarak gönderdiği felaketin temelinden sarsamayacağı kadar güçlü bir imparatorluğun memurları olarak hissediyorlardı. Kendi refahları ve hayatları, uzun yıllar yaşamalarını diledikleri sultanlar devletinin devamı, yenilenmesi ve gelişimine bağlı idi. Fenerliler, aralarından tercümanların, baş tercümanların, diplomatik temsilcilerin, casusların, piskoposların, metropolitlerin, patriklerin, İstanbul Patrikhanesinin ileri gelenlerinin, ruhbanların ve nihayet Eflak ve Boğdan prenslerinin çıktığı, kendi içinde kapalı bir sınıftı. Osmanlı İmparatorluğu'nun tüm Hristiyan unsurlarını Rum, Slav ve Romen eyaletlerini yöneten artık adı sanı bilinmeyen ve herhangi bir yetenekten ve bilgiden veya uzun yıllar boyunca verdiği hizmetlerden dolayı yükselen insanlar değil, Fenerliler'di. Aralarına giren yabancıları barındırmıyorlardı ve Aleksander İpsilanti (Hipsilantes) veya Kostaki Muruzis gibi adamlar, Hristiyanların erişebileceği en yüksek makamlara geldiğinde, önce Mavrokordato'nun soyundan gelen kadınlar ile evlenmek zorundaydılar. Makamlarında gösterdikleri hizmetler veya atalarının hizmetleri esas alınan bu Rum aristokrasisinin karşısında, imtiyazlarını yine verdikleri hizmetler sayesinde elde eden bir Müslüman aristokrasisi33 duruyordu. Batılı ülkeler ile yapılan anlaşmalara göre, dinini değiştirmek isteyen bir kimse önce o ülkenin elçisi önünde niyetini beyan etmek zorunda olduğundan34, mühtediler artık çok fazla görülmüyordu. Mühtediler artık değersiz ve yeteneksiz maceraperestlerden oluşuyorlardı. Dinini değiştiren birinin alayı görkemli bir biçimde İstanbul sokaklarından geçerken, dinini değiştirerek şansını aramaya çıkan sahtekarın arkasından sadece gülünüyordu35. Köleler, dinlerini değiştirerek artık ağır görevlerden kaçamıyorlardı36. Hristiyanlığı sadece korkudan dolayı inkâr ettiği şüphesini uyandıran savaş esirlerinin İslâm'a geçmelerine izin verilmiyordu Nasıl olsa neyseler öyle kalacaklardı. Yani bir domuz37 . Yine de 17. yüzyılın sonlarında devlet mühürleri Gürcü asıllı, Çerkes asıllı ve Kazak asıllı sadrazamlara teslim edilmişti38 ve 1704 yılının kaptan-ı deryası Marsilya'daki bir kasabın devşirme oğlu idi39. Ancak, efendilerin ünvanları artık, daha önceleri sahip oldukları mütevazi mesleklerine işaret eden unvanlarıyla tarihteki yerini alan eski devlet ricalinde olduğu gibi sade değildi. Hiçbir İstanbullu aristokrat artık eski mesleğine uygun olarak Baltacı veya geldiği yere göre Köprülü, Macaroğlu, Moldovancı gibi sıfatlarla anılmıyordu ve adlarının yanında bu gibi ekler ile anılan, en az kendileri kadar soylu olmayan ve aynı ismi taşıyan Türklerden ayrılıyorlardı. Genelde devrin zevkine ve yüksek makamlı bu insanların kültürel kalitelerine uygun Said, Semiz, Ladis gibi retorik, şiirsel veya sembolik isimler kullanılıyordu. Kimi bilgin, ince ayrıntısına kadar belirlediği soy ağacı ile övünüyordu40. Bu yeni aristokrasiye ait ailelerin tarihçesi kimi zaman siyasî amaçlar için de kullanılıyordu. Kimisi imzalarında atalarının da adını anarak itibar kazanmaya çalışıyordu41. Barış sanatını sabır ve fedakârlıklarla muhafaza etmesinden ötürü barışsever olan bu halk, fetih zamanlarının kahramanlıklarını hatırlatan kimi isimleri yeniden canlandırmaya çalışıyordu. Halkın kahramanı hâline gelecek derecede sevilen42 Boşnak asıllı Köprülüzâde Numan Paşa, sadece hiçbir zaman yenilmediği ve yönettiği Bosna Eyaleti – daha önce de Girit'i yönetiyordu – her zaman nefret edilen Almanların üzerine yürümeye hazır güçlü bir orduya sahip olduğu ve tehdit altındaki İmparatorluk onu en son umudu olarak gördüğü için değil, özellikle bir Köprülü olduğu için bu kadar çok seviliyordu. Köprülü ailesi , diye yazıyor bir elçi, sadrazamlık makamının miras bırakılacak bir makam olduğunu iddia ediyor ve diğer sadrazamların sadece makama zorla sahip olan işgalciler olarak görülmesi gerektiğini söylüyor43 . Batı dünyasının kitaplarını da inceleyerek44 özgürlük ve hukuk isteği yüzünden yapılan iç devrimler hakkında eski ve yeni bilgiler edinen ve bazılarının sadece Viyana'yı değil, 1708'de Ömerbeyoğlu gibi Paris'i de gören45 bilgin efendiler arasında sultanlar artık İmparatorlukta bahtı ve bahtsızlığı, erdemi ve erdemsizliği, yeteneği ve yeteneksizliği, bilginliği ve çılgınlığı önünde herkesin boyun eğmek zorunda olduğu tek hak sahibi, Tanrının yeryüzündeki gölgesi olarak görülmüyordu. Hatta Köprülüzâde Mustafa Paşa'nın Osman Bey'in dejenere olmuş soyunu ortadan kaldırmayı bile düşündüğü söylenmektedir46. Efendiler sınıfı aynı şekilde ne sadrazam hanedanları barındırmaya, ne de bunların ya da sarayın karanlıklarında nüfuzlarını konuşturan gizli danışmanların çaresiz veya eğlence düşkünü bir sultanın adına hareket etmesine göz yummak niyetinde değildiler. Mümkün olduğunca Venedik usulü yönetim stilini Türkiye'ye aktarmaya çalışıyorlardı ve ülkenin menfaati açısından nihayet erdemi ve nefse hakimiyeti tekrar sağlamak için, önemsiz ve ağzını açmaktan korkan vezirlerden ve etrafı kethüdalar, reis efendiler, nişancılar, vs. ile sarılı zavallılardan oluşan Divân'ı gücü elinde tutan kişilerin birbirini dengelediği bir meclis hâline getirmek isterlerdi47. Ahmed'i tahttan indirmek isteyen halk, çökmekte olan eski rejimin ahlaksızlıklarına ve zayıflıklarına karşı besledikleri nefreti bölüşüyorlardı. Bu büyük imparatorluğun barışçıl bir şekilde gelişmesi için gerekli ön şartlar hiçbir zaman 1720 yılında olduğu kadar uygun değildi. Gerek içteki, gerekse dıştaki şartlar Osmanlı Devleti'nin benimsediği yeni yönün daha da güçlenmesini sağlıyordu. Daha önce de belirtildiği gibi, ulusal anlamda kiliseleri artık önemini iyice kaybetmiş olan ve gerek ticarî, gerekse kültürel önemlerini önemli ölçüde yitiren Rumlar, artık 1453 yılında sona erdirilen Bizans İmparatorluğu'nu gelecekte canlandırabileceklerine dair hayaller kurmuyorlardı. Ayrıca kurtarıcı Rusya için sempatileri de henüz gelişmemişti. Kantakuzenler, Rosettiler gibi Boğdan ve Eflak prensliklerinde yaşayan Rumlar, elinde kılıcı ile ilerleyerek, dindaşları için savaştığını iddia eden ve Rusya'nın Doğudaki politikasının son hedefi olarak İstanbul'un fethini öngören koyu bir Ortodoks olarak Rus Çarı'na fazla itibar göstermiyorlardı. Helladius, Ortodoks Kilisesi'nin çara ithaf ettiği savunma yazısında, Rus Çarı'nı Ortodoks İmparatorluğu'nun kurucusu olarak görmüyordu. İskender Bey'in adını taşıyan Georg Kastriota ve Krizantos Notaras, Çar I. Petro'ya Bizans İmparatorluğu'nun yaşatılmasını talep etmek için değil, kâfir sultanın elçileri olarak barış teklif etmeye gelmişlerdi. 1711 yılında Rumlara da başvuran, ancak hiçbir sonuç alamayan49 Çar I. Petro'nun, Osmanlı'nın durumu hakkında bilgi edinmek için İstanbul'da Hollanda konsolosluğu üyeleri arasında maaşlı elemanları bulunuyordu. Ne Romen başkentlerinde, ne de Fener'de Thomas Kantakuzen ve Kantemir'in Rusya'ya kaçışlarından sonra, Ortodoks inancın veya Rumların yüz yıllar boyunca umutlarının taraftarı olan hiç kimseyi bulamamıştı. Osmanlı İmparatorluğu'nun artık çoğunlukla Türkçe konuşan50 Rum asıllı nüfusu, Osmanlı'nın devamı ile çelişebilecek hiçbir ideale sahip değildi. Eyaletlerde 16. ve 17. yüzyıllarda hüküm süren anlayış tamamen ortadan kalkmıştı. Venedik, parasını ödediği Liberakis'i bile elinde tutamamıştı. Şehid Ali Paşa, tekrar geri kazanmak üzere Mora'ya saldırdığında, Katolik propagandacıların çabaları ve vergi tahsildarlarının maddî baskısı altında acı çeken Rum halkından daha iyi bir müttefik bulamazdı51. Sakız Adası da, kısa süren Venedik hakimiyetini en kötü şekilde hatırlıyordu52. Türklerin idaresi her zaman daha esirgeyici olmuştu ve daha uygun olduğunu kanıtlamıştı. Cizvitlerden ve Fransiskenlerden fetihlerin önlenemez sonuçları olarak nefret eden Ortodoks ruhban sınıfında, özellikle bunlar Türk kurumları çerçevesinde halkın doğal liderleri olarak kaldıkları sürece bu enbüyük düşmanları daha da tehlikeli olarak yaşamaya devam ediyordu. Propagandalar, onlarca yıl önce gösterilen yoğunlukta devam etmiyordu, ama Roma'nın yönetici çevreleri ve Doğudaki ajanları, varlıkları bile Rum ruhbanlar için sürekli bir tehdit ve meydan okuma oluşturan kiliseler, manastırlar ve okullar kurmuşlardı. İzmir'de birden fazla Katolik Kilisesi vardı ve kadınlar Cizvit Papazlarının ayinlerini dolduruyordu. İstanbul'da Fransız ve Avusturyalı elçilerin himayesi altında Kapusen, Minorit ve Cizvit rahipleri, Katolik inancı yaymak üzere faaliyet gösteriyorlardı. Sakız Adası'nda, Ortodoksların intikamına rağmen birçok Frenk asıllı keşiş önemli mevkilerde kalmıştı. Batılı güçlerin temsilcileri tarafından desteklenen53 eski rakipler, Osmanlı toprağında önemli bir rol oynamaya devam etmek istedikleri sürece Türkler, tüm vergilere, para sızdırmalara ve gittikçe azalan zorlamalara karşın Rum-Ortodoks etkisi altında olan ve genelde Rumlar tarafından yönetilen Doğu Kilisesi'nin yandaşlığından emin olabilirdiler. Rumlar, Boğdan'da metropolit Nikeferos ve Eflak'ta Neofitos ve Filaretos aracılığıyla kilise hiyerarşisini kendi hizmetlerine çekmeye çalışıyorlardı, ama özellikle Boğdan'daki ruhban sınıfında Fenerli prense boyun eğmeyen korkusuz rakipler buldular54. Katolik propagandalar Ermeniler arasında huzursuzluklar yaratmıştı. Geniş kapsamlı ticarî ilişkiler ve İtalya ile Fransa'ya kadar uzanan seyahatler sayesinde Ermeni tacirler Batı'nın düşünce tarzı ve gelenekleri ile tanışmışlardı. Rumlar ve Osmanlı maliyesi ile anlaşmazlıklarında Fransız elçilerin ve konsolosların desteği yararlı olacağından, Ermeni geleneklerine dokunmamayı vaat eden Roma tarafından teklif edilen birleşmeyi kabul ettiler55. Feriol, Ermenilerin tamamını bu din değişikliği için kazanabileceğini umut ediyordu. Gerçekten de Patrik Avedik'i bu yönde etkilemeyi başardı. Ama patrik herşeye rağmen kendi inancından yine de vazgeçmek istemediği için, Fransız elçi 1706 yılında sadece Ermenileri değil, Türk büyüklerini de karşısına almasına neden olacak bir tedbir uygulamaya karar verdi. Patrik, bir ticaret gemisi ile Sakız Adası'ndaki sürgün yerinden zorla Fransa'ya götürüldü. Feriol'un kendisine karşı bir şey yapamayan Bâbıâli, bu harekete Katolik dinine geçen ve asi olarak muamele ettikleri Ermenilere karşı ağır yaptırımlar uygulayarak cevap verdiler. Katolik patrik ve yandaşlarından yedi kişi, kendileri hakkında çıkartılan ölüm fermânından sadece kıl payı kurtuldular ve birkaç ay sonra barışsever, çalışkan ve yararlı bu tebaanın dinlerini değiştirmesine ilişkin bir yasak çıkartıldı56. Eski Vezirhanı'nda kısa bir süre önce açılan Ermeni matbaası kapatıldı57. Aynı yüzyılın altmışlı yıllarında Yahudiler arasında da derin ve mantıksız bir huzursuzluğa neden olup, silahlı ayaklanmaya kadar gidebileceği endişesini yaratan bir hareketlenme görüldü. Sabetay Sevi'nin Yahudi halkının uzun zamandır beklediği mesih ve kurtarıcı olduğu ve mucizeler yarattığı dedikodusunun yayılması üzerine birçok Yahudi işini bıraktı ve üzerlerine vacib olan işlerin peşine düştüler. Zenginler fakirlere bakıyordu, çocuklar evlendiriliyordu, haca gidiliyordu, insanüstü acılar, işkenceler çekiliyor, oruçlar tutuluyordu – kimisi kendini canlı canlı gömdürtüyor ya da denize veya kara attırıyordu – eski ayinler ihmal ediliyordu kısacası Yahudi halkı kaderin kaçınılmaz kıldığı büyük değişim ve kâfirlere ait tüm mallara el koymak58 için gerekli tüm hazırlıkları yapıyordu. Mesih ve Kralların Kralı Sabetay Sevi, değerli halılar üzerinden geçerek Yahudi mahallelerine giriş yapıyordu ve her yerde hükümdarlığının tüm halklar üzerine, hatta denizin dibindeki tüm canlılara kadar genişleteceğini ilan ediyordu59. Marazî bir sevinç gösterisi ile sözleri alkışlanıyordu. Hayal görmeler, bayılmalar ve isteri nöbetleri görülüyordu. Yeni Mesih'in annesinin mezarı dindar Yahudilerin hedefi hâline geldi. Sahtekâr Sabetay, İlyas Peygamber'e sofralar hazırlıyordu. Leh asıllı bir Yahudi olan yardımcısını Efraim'in oğlu olarak tanıtıyordu. Bâbıâli nihayet bu sahtekarı tutuklattı ve Sabetay derhal Müslümanlığa geçti. Bu gülünç ve utanç verici hadiseden sonra gerçek dindarlar arasında sadece birkaçı, mühtedi Sabetay'ın Davud'un oğlu değil, onun sadece bir gölgesi olduğunu ve tanrısal misyonunun eninde sonunda gerçekleşeceğini söyleyecek kadar saftı60. Yahudiler, bundan sonra da siyasî açıdan önemi olmayan bir halk olarak kaldılar. Onlar, daha çok arabuluculuk görevlerinde bulunuyorlardı örneğin esirlerin kurtarılmasından kazanç elde ediyorlardı61. Ayrıca tefecilik yapıyor ve Türk büyüklerin evlerinde ev Yahudileri olarak çeşitli, kimi zaman yasal olmayan işler gerçekleştiriyorlardı62. Bunun dışında üst sınıflara yetenekli rakkaslar ve yakışıksız kukla oyunlarıyla para kazanan hayasız hokkabazlar gönderiyorlardı63 ve gün ışığına çıkmak istemeyenler için gizli randevu evleri işletiyorlardı. Rusların ve Avusturyalıların Balkan Yarımadası'ndaki Slav halkları arasında müttefik bulma çabaları, daha önce de belirtildiği gibi sonuçsuz kalmamıştı64. Arsenius çara bizzat mektup yazıyordu. Sırp kiliselerinde genelde tüm gerçek dine inananların hükümdarı olarak Çar I. Petro için de dua ediliyordu. Birçok genç Sırp, çarın ordusunda görev alıyordu ve bunlardan biri olan Sava Ragusinski, Rus yazar olarak isim yaptı65. Petersburg'dan kilise araçlarının yanı sıra Türk Sırbistan'a, hatta Banat'ın Sırpların yerleşik olduğu bölgelerine birçok kilise kitabı gönderildi. 1722 yılında Çar Petro, Moskova'daki imparatordan çok şey, ancak etrafı nefret ettikleri Cizvitlerle sarılı olan Viyana Sarayı'ndan hiçbir şey beklemeyen66 Slav halkının ricaları üzerine Kiev ve Paris'te eğitim almış iki öğretmen gönderdi. 1727 yılında Rus Suvorov Belgrad'ta bir okul açtı, ama fazla öğrenci toplayamadı. Banat'ta Sloven kökenli halk öğretmenleri faaliyet gösteriyordu. Bu gibi dinî ve kültürel ilişkiler kısa bir süre sonra, eski efendileri olan Türklere karşı değil de, yeni Alman Katolik baskıcılara67 karşı bir meylin oluşmasına neden oldu. Diğer taraftan bazı Sırplar son savaşta Avusturya tarafına geçmiş ve Manastır'dan gelen Makedon asıllı Manastırlı ve Pivodalı Dettine emrinde özellikle Erdel, Eflak ve Boğdan'da çok iyi hizmetler gösteren gönüllü bir birlik kurmuşlardı68. Sürekli hareket hâlinde çingenelere ve dilencilere benzeyen bu gibi savaşçıları Lady Wortley Montegü seyahati sırasında görmüştü69. Osmanlıların yerleşik oldukları bölgelerden Banyaluka ve Pravişte'de mühimmat depoları kurdukları Müslüman Boşnaklar ise sadık bir şekilde İmparatorluğa hizmet etmeye devam ediyorlardı70. Arnavutluk'un zaman içinde Türkleştiği71, doğru değildi. Arnavut klanlarının 1660-1670 yıllarından beri Köprülülerin ve haleflerinin oluşturdukları ordulara gitgide daha güçlü ve iyi birlikler sağladığı doğru idi – en iyi askerler ve yeniçerileri dizginleyecek tek unsur72 . O güne kadar barışseverlikleri ile bilinen bostancılar, korku saçan kahramanlar hâline gelmişti73. Bu vahşi bölgelerden gelen binlerce cesur dağ insanı olmadan yapılacak bir savaş düşünülemiyordu. Ancak kendi de Arnavut kökenli olan Sadrazam Ahmed Paşa'nın vefatından ve Türk ordusunun Viyana önlerinde bozguna uğramasından sonra Arnavutlar arasında gittikçe artan bir huzursuzluk ve düzensizlik baş gösteriyordu. 1689 yılında Sultan IV. Mehmed'in tahttan indirilmesinden sonra Kosova'da Osmanlı soyundan geldiği iddia edilen74 Yeğen Mehmed Paşa'nın ayaklanması, yeteneksiz vezirlerin ve seraskerlerin emrinde Almanlara karşı gitgide kötüye giden savaşa katılmak istemeyen75 bu gibi Arnavut birliklerine dayanıyordu76. 1692 yılında Arnavut çeteler, komşu Sırplar ile birleşerek, sadrazamın Belgrad'a götürülmekte olan hazinesini soydular77. Yine de Almanların Arnavut klanlarının Osmanlı rejimine karşı ayaklanacaklarına dair umutlarının78 sadece boş bir hayal olduğu anlaşıldı. Malta korsanlarının korsanlıkları ve sadece bahar aylarında haracı toplamak79 için denizlere inen kaptan-ı deryanın olağanüstü ziyaretleri azaldıktan sonra, adalarda değerli elbiseleri ve müzik, dans ve eğlencenin her türlüsüne düşkün80 Rumlar hüküm sürüyorlardı. Lucas'ın seyahat notlarında ayrıca ayrıntılı olarak anlatılan Sakız Adası hakkında Du Mont şöyle demektedir Rumların ve Hristiyanların burada nasıl yaşadıkları göz ardı edilmemelidir Öyle farklı bir hayat tarzı ki, arada sırada birkaç türban görmesem, Türkiye'de olduğuma inanmayacağım81 . 200 kilise ve aralarında rahibe manastırlarının da bulunduğu 20 manastır82, adayı çan sesleri ile dolduruyordu ve âyin alayları hiç rahatsız edilmeden sokaklardan geçiyordu. Burayı yöneten paşanın – Köprülüzâde Fazıl Mustafa Paşa da burada birkaç yıl kalmıştı83 - kethüdanın, kadının, voyvodanın84 ve gümrük memurunun dışında Rum halkının temsilcisi olarak bir konsolos bulunuyordu. Sivri külahlı eski geleneksel kıyafetler muhafaza edilmişti ve Frenklere özel ilgi gösteren kadınlar İtalyan stilinde güzel evlerinin önünde toplanıp, sohbetler ediyordu85. Venediklilerin savaş boyunca bir yönetici bulundurdukları Değirmenlik, hemen hemen aynı görüntüye sahipti86. 14 bin Rum'un oturduğu Sisam Adası'nda Türkler üç memur ile temsil ediliyorlardı87. Avrupa kıtası dışında Osmanlılar öncelikle Berberistan88 veya Trablusgarp Eyaleti üzerinde biraz belirsiz ve etkisiz egemenlik haklarına sahipti. Burada, miras hakkı olan savaşçı sınıfının arasından yeteneklerinden ve devlet yönetimi bilgisinden çok, sahtekarlık ve cinayet ile yükselen tiranlar hüküm sürüyordu. Hakimler sınıfının en üst temsilcisi olan kadı, burada hüküm süren askerî sınıfın tam erdemlerini ve erdemsizliklerini bir arada barındıran ve barış zamanlarında gününü hayat kadınları ile meyhanelerde geçiren beyin karşısında tıpkı çöküş devrinde Halifenin Türkmen asıllı hamisi olan asıl efendisinin karşısında durduğu gibi duruyordu89. İbrahim Paşa en azından kendini hem kadı, hem bey ilan ettirme cesaretini göstermişti90. Özellikle Tunus olmak üzere, burada her gün inanılmaz sahneler görülebiliyordu. Kulak ve burun kestirmek, canı sıkılan bir bey için olağan bir eğlence hâline gelmişti. Esirler ve mahkum edilenler gözler önünde parçalanıyor, işkence görüyor ya da sokaklarda vahşi atların arkasına bağlanıp, sürükleniyordu. Bir bey ailesinin üyelerinin gözleri dağlanıyor, kulelerin tepelerinden elleri ayakları bağlı insanlar atılıyordu. Asiler top atışları ile öldürülüyor91, kadınlar ve çocuklar da esirgenmiyordu. Eğlencelerden biri, fakir adamların eşlerini çıplak bir şekilde sokaklara atmaktı92. Kadılar ve müftülere saygı gösterilmiyor, üzerlerine su atılıyordu. Bey, kiliseleri ziyaret edip, ayinler ile alay ediyordu. Düşmanların bedenleri tekrar mezarlarından çıkartılıyor, kazığa çakılıyor, yakılıyor veya parçalara ayrılıyordu ve Tunus Beyi ile yandaşlarının önüne yemek olarak getiriliyordu93. Büyük ziyafetler, işkence sahneleri ve idamlar ile bitiriliyordu. İşkence görenlerin topukları yakılıyor veya kasları kopartılıyordu94. Toplar ateşlenip, neşeli müzikler çalarken, çocuklar kimi zaman sokaklarda kesik başlar ile oynayabiliyordu95. Bu acımasızlıkların binlercesi sahneye konulduktan sonra, veba hastalığına yakalanan insanların pipolarını ağzına sokarak96 ölüme meydan okuduğunu gösteren Tunus Beyi, nihayet azledildi, işkence gördü, öldürüldü, parçalandı ve parça parça halka dağıtıldı97. Bu haberleri aktaran Fransız gezgin, bu acımasız sahnelerin günlük hayatın bir parçasını oluşturduğu dünyanın bu köşesini haklı olarak centre de l'abomination , yani rezilliklerin merkezi diye adlandırmaktadır98. Beylerin emrinde yeniçeriler, iyi giyimli bir atlı birliği, sayısız Berberî sipahiler ve vergiden muaf, ganimet düşkünü dağ insanları bulunuyordu. Sadece Tunus, tek başına 30 top ile 20 bin kişilik bir ordu toplayabiliyordu99. Kendi adlarına konsoloslar tarafından temsil edilen ve kiliseler, hastaneler, vs. kuran Hristiyan güçleri ile ilişki hâlindeydiler. Özellikle İngilizlerin itibarları yüksekti. 1703 yılında beylerden biri, limanına giren tüm gemilerin göndere İngiliz bayrağını çekmelerini istiyordu100. Ancak öfke nöbetleri sırasında aynı beyler ne Frenk temsilcileri, ne de esir alınan Katolik keşişleri esirgemiyorlardı ve Kralların tebaanı da kötekten geçiriyorlardı. Talep edilen bir kredi reddedildiğinde, ilgili ülkenin temsilcisi, sonuçları düşünülmeden esir alınacağından emin olabiliyordu101. Fransız bayrağının gönderden indirilip, hakaretler yağdırıldığı oluyordu102. Barışın, beyler, Divân, subayları ve Hristiyan kanına susamış halk tarafından bu şekilde ihlali o kadar sık görülüyordu ki, intikam aramak boşuna idi103. Gelir kaynakları Moritanyalı çobanların soyulmasının dışında korsanlıktı (Faire le Cours). Hafif gemileri, tüm tüccarların korkulu rüyası idi ve sadece rakipleri olan Maltalılar, Goletta'ya kadar uzanıp, beylerin karşısına geçmeye cesaret ettiler104. Bey ile pazarlığa oturan bir elçinin emrinde her zaman küçük bir filo bulunmak zorunda idi – İngiltere 1703 yılında beş gemi gönderdi105 - ama suiistimallere karşı hiçbir çare yoktu. Cezayir, Tunus ve Trablus'ta ayaklanmalar sık görülüyordu. Kimi zamanlar beyin tayfası halka karşı savaşıyordu ve kaleden halkın fıçılar ile barikatlar kurduğu şehri top atışına tutuyordu106. Nüfuzlu insanlar arasındaki ufak anlaşmazlıklar, çalınan atlar ve ara sıra yapılan tehditler ve hakaretler bile bu üç korsan yatağı arasında savaşlara neden olabiliyordu. 1700 yılında Tunus, daha önce fethedildiği Cezayir'den para ödeyerek özgürlüğünü satın almak zorunda kaldı107 ve 1704 yılında Tunus Beyi, Trablus Beyi ile savaşa girdi108. Bâbıâli, böyle savaşları boşuna yasaklıyordu. Berberistan şehirlerini yöneten paşa etkisiz bir rol oynuyordu burada hiçbir nüfuzu yoktu109. 50 kişiden oluşan muhafız kıtası, zengin bir tayinat ve yıllık 6 bin akçe maaşı tek tesellisi idi110. Bunun karşılığında iktidara getirilen beye Osmanlı Sultanı adına resmî bir merasimle kaftanı teslim ediyordu111. Ara sıra padişah tarafından gönderilen bir de kapıcı geliyor ve tek bir top atışı ile karşılanıyordu112. Gönderilen kapıcı, Berberîler arasındaki düşmanlıkları sona erdirme, aksi takdirde deniz güçlerinin batırılacağı ve yedi yaşından büyük tüm nüfusun ölümle cezalandırılacağı emrini getirdiğinde, cüretkâr korsanlar bu emirlerin ne anlama geldiğini çok iyi biliyor ve savaşlarına aynen devam ediyorlardı113. Anlaşmazlıklar sırasında İstanbul'un belki de hiç görmediği sahte kapıcıları kullanmaktan çekinmiyorlardı114. 1690 yılı dolaylarında 300-400 Berberî İzmir'de Fransızları kovaladı, Rumları ve Yahudileri dövdü, İngiliz ve Hollandalı meslektaşlarından destek görmeyen Fransız konsolosun müdahalesini reddetti, evini kuşattı ve Bâbıâli'nin tehditlerine bile kulak asmadı. Düzeni sağlamak için kaptan-ı derya yedi gemi ile buraya gelmek zorunda kaldı, ama Berberilere çok büyük bir ceza vermedi115. 1694 yılında beylerden biri, Koron'dan gelen 1.000 kadar Türk'ü hiçbir gerekçe göstermeden geri gönderdi116. Saraya ara sıra yine köleler, vahşi hayvanlar, vs. gönderiliyordu117. 1707 yılında Osmanlı Sultanı'na fethedilen Oran'ın anahtarlarını getiren Cezayirli elçiler, Fas'a aslında hiçbir nüfuzu olmayan ve Berberilerin Venedik ve Avusturya'ya karşı korsanlıklarını bastırma vaatlerine önem verilmeyen Bâbıâli'nin Güney Akdeniz'deki korsan devletlerin yine de hamisi olduğunu bariz bir şekilde göstermek için başkente büyük bir törenle girdiler118. Komşu Mısır, kendi organizasyonuna sahip olmasına rağmen, Osmanlı İmparatorluğu'na daha az üzüntü yaratıyor ve daha fazla yarar getiriyordu. Mısır birlikleri, Memlükler, yeniçeriler, tüfekçi olarak ünlü 2 bin sipahi119, ve diğerleri, Girit savaşından beri Osmanlı'nın tüm seferlerine kullanılıyorlardı. Son savaşta Mısırlı lakabı ile anılan bir paşa, Almanlara karşı önemli bir rol oynamıştı. Bâbıâli'ye gerçi artık toplam 6 bin keselik bir gelirde120 600 bin skudi yerine 400 bin skudi ödeniyordu121, ama Mısır Beylerbeyi 40 bin skudi ödeyip, kaftanını aldığında, uzaktaki Kahire'de bir kral gibi hareket edebiliyordu. Azil fermânını getirmek için bir kapıcının veya mirahurun gönderildiği çok ender görülüyordu122. Mısır, bu yarı bağımsız rejim altında gittikçe daha verimli hâle geliyordu. Mısır sikkeleri, akçeleri, cedidleri ve paralarına büyük talep vardı123. Yerel hizipler, İstanbul'daki güç sahibi insanlardan daha güçlü idi. Hükümeti üç yıllığına yürüten beylerbeyi, onlara karşı çaresizdi124. Örneğin Ahmed Paşa 1664 ylında uzunca bir süre mahpus tutuldu ve kardeşi tutuklu olarak kalırken, 600 kese ödeyerek özgürlüğünü satın almak zorunda kaldı125. Silahdar Ağa, meseleyi ortadan kaldırmak için Kahire'ye gelmek zorunda kaldı126. Sultan İbrahim'in kızının oğlu olan Canbulatzâde'nin uzunca bir süre yönetimde127 olduğu Diyarbakır, Bağdat128 ve Halep'e kadar – ki paşalık unvanı büyük ölçüde artık miras bırakılabiliyordu129 - Anadolu'nun tüm eyaletlerinden her yıl muhteşem atlar130 üzerinde, tıpkı Arnavutlar gibi sonbaharda karargâhtan ayrılan131 yararlı birlikler geliyordu ki, sonunda sürekli olarak sancağın altında bulundurmak üzere Bâbıâli'nin bundan böyle sadece Avrupalı birlikleri çağıracağı dedikoduları yayılmaya başladı132. Bazı şehirlerde yapılan fedakârlıklar, sokaklara kadar taşan huzursuzluklara neden oluyordu133. Doğu sınırında Türkmenler zorluk çıkartmaya başlamışlardı134 ve Osmanlılar, tehlikeyi bertaraf edebilmek için İranlılar ile işbirliği yapmak zorunda kaldılar. Aynı zamanda 1697 yılında Cidde, İda ve Suvakim müdafaa kıtaları tarafından artık denetlenmeyen ve Kahire'deki hazine tarafından az para alan135 Araplar, hac kervanlarının Mekke yolunda güvenliklerini sağlamak için para talep ediyorlardı. 1690 yılından beri Türk sınır askerleri ile çatışmalar yaşanmış ve hac kervanları birlikler eşliğinde seyahat ediyorlardı136. 1700 yılında sayısız Arap çeteleri Suriye sipahileri ile karşı karşıya geldiler ve Mezopotamya'daki Basra da için için kaynıyordu. Daltaban Mustafa Paşa'ya güneyde huzuru sağlama görevi verildi137. Yine de Osmanlı hakimiyetinin Asya'nın bu bölgelerinde tehlikeye girdiğinden bahsedilemez, zira açgözlü komşuları tarafından bölüşülmesi beklenen fakir ve anarşi içinde bir devletten bahsetmek yanlıştır. Aksine Kont Marsigli gibi buraları çok iyi bilen biri içte ve dışta, maliyede ve esas idarede hüküm süren düzenden büyük bir övgü ile bahsetmektedir Dünyanın hiçbir ülkesinde, herhangi bir dış güç ile yapılan anlaşmalar, araziler, protokoller ve görevleri, emirlerin ve kararların aktarılması, hizmette bulunan subaylar ve maliye ile ilgili herhangi bir şey hakkında bu kadar kesin kayıtların tutulduğunu sanmıyorum138 . Sultan'ın bir temsilcisi olarak kendisine borçlu olduğu saygıya karşı doğuştan gelen bir his ve devlet işlerine ilişkin doğuştan yetenek, gelişigüzel atanan memurların eksikliklerini kısmen kapatıyordu139. İstanbul'daki çehrayin (donanma) gösterilerinden ve yabancı elçiler tarafından organize edilen eğlencelerden hoşlanan bir gezgin140, Türkiye'nin Avrupa kısımlarında her yerde iyi döşenmiş yollar, büyük kervansaraylar, Kanuni Sultan Süleyman zamanında sayıları 947'yi bulan temiz tutulmuş çeşmeler141, gezginlere para karşılığında veya bedelsiz142 erzak veren güler yüzlü Bulgar, Sırp ve Rum köylüler ve neşeli, hayat dolu kadınlar görebiliyordu143. Bazı bölgelerin yaşlıları kimi yerlerde paşaların bile boyun eğmek zorunda kaldıkları bir nüfuza sahiptiler144. Gezginler, hiçbir yerde tahrip edilmiş bir toprağa, yıkılmış yerleşim yerlerine145 ve en son dilenci ya da eşkıya olarak hayatını kazanmak zorunda kalan fakir insanlara rastlamazlardı. Aksine doğanın her türlü zenginliği bahşettiği bu bölgeler, sayısız sürüler ile dolu idi, insanların teri ile yoğruluyordu ve içlerinden kimi zaman oldukça büyük kervanlar geçiyordu. Her ne kadar her yerde eşkıyalar da görülse, bunlar artık uzun yıllardan beri ülkenin karakteristik özelliklerinden biri hâline gelmişlerdi. Yabancılar, Rumluğunu henüz kaybetmemiş şehirlerde ve köylerde daha iyi durumda olan papazlar146 ve yörüklerin147 insan içine çıkmaya çekinmeyen kadınları tarafından, Tevrat'ta anlatılan pederşâhî muhabbetin hüküm sürdüğü zamanlarda olduğu gibi karşılanıyordu. Dinlenmek isteyenlere şilteler ve battaniyeler getiriyorlardı. Her yerde ücretsiz yatak, ekmek, peynir ve atlar için yem sağlayan kervansaraylar ve zengin kütüphanelere sahip tekkeler görülebiliyordu. İngiltere'de basılmış Türkçe İncilleri ve İstanbul'da kiliseleri olan Karamanlılar148 bir kelime Rumca bilmeseler de iyi birer Hristiyan olarak kalmışlardı. Şehirlerde paşalar, Frenk bir hekimin gelmesine seviniyorlardı. Böyle bir hekim her yerde az paraya dost ve koruyucular bulabiliyordu. Herşey ucuz ve en iyi kalitededir149 Zengin İzmir'den uzaktaki Ankara'ya kadar Fransız ve Hollandalı tüccarlar görülebiliyordu. Suriye'nin özellikle Sayda'da olmak üzere, konsolosları vardı150. Frenkler sıkça hanedan içerisinde sevinçli bir hadise, Hristiyanlara karşı Macaristan'da veya Sırbistan'da kazanılan gerçek veya sözde zaferler yüzünden düzenlenen halk şenliklerini seyretme fırsatı buluyordu151. Böyle günlerde dükkânlar renkli kumaşlar ve parlak eski silahlar ile süslenir, zanaatkârlar kalabalıklar önünde geçit törenleri düzenler ve maskeli sanatkârlar dans ederken, müzikler çalardı. Bazen top atışları da duyulurdu. Gece vakti her yerde fenerler yanar ve insanlar zevk içinde eğlenirlerdi. Hayat kolay, neşeli ve oldukça güvenlidir Anadolu'da herhangi bir asi ayaklanmadığı sürece, düşman Doğudaki ele avuca sığmaz Türkmenler idi ve yeniçeriler birçok kez esir alınmış göçebeler ile geri dönüyorlardı152. Zaman zaman bozkırların eşkıyalarına karşı mücadele etmek üzere askerî yollar üzerine güçlü karargâhlar kuruluyordu153. Osmanlı İmparatorluğu'nun Hristiyan güçler ile ilişkilerine gelince, yorgun Fransa son savaşta Bâbıâli'ye, Fransa ile Alman Kayser'e İtalya'da saldıran İspanyol Alberoni'nin de katılacağı bir ittifak teklifinde bulunmakla yetinmişti. Ama muzaffer Avusturya, İstanbul'da ilk sıraya geçme fırsatını kaçırmaya niyetli değildi. Avusturya elçisi Virmond'un başkente törenle girişi oldukça dikkat çekici idi. Çift başlı kartalın bayrakları, İstanbul sokaklarında dalgalanıyordu ve elçinin askerî marşları duyuluyordu. Bu merasime izin vermeye hazır olduğunu bildiren vezire, meydan okuyacak şekilde buna artık gerek kalmadığı cevabı verildi154. Virmond, esirlerin özgürlüklerini satın almak isteyen Kutsal Teslis ve Peres de la Mercy tarikatı üyelerine izin verilmesini sağladı ve sultana hediyeler sundu155. Doğuda özellikle ticarî çıkarların birinci sırada yer aldığı bir dönemde, Avusturya 1718 tarihli anlaşmadan tam anlamı ile yararlanamadı. Osmanlıların temsilcisi olarak, özellikle Viyana'da konsoloslara izin vermek istemiyordu156, ne Doğu Akdeniz ticaretini yürütecek bir şirket kurabildi, ne de Tuna Nehri için bir filo oluşturabildi ve Türkiye'deki rakiplerini alt edemedi. Ayrıca bariz bir biçimde, yapılan son barış antlaşmasında bir kısmını eline geçirdiği Sırp ve Romen ülkelerini yakın gelecekte tamamen sahiplenmeye çalışan ve barıştan sonra bile olağanüstü elçisinin yanına, İstanbul'a giderken yolda stratejik olanakları incelemek üzere bir mühendis gönderen bir düşman olarak kaldı157. Arşidüşes Maria Josefa'nın Lehistan veliahtı ile evlenmesi, Osmanlıları Avusturya'ya yakınlaştıracak bir hadise değildi, zira Lehistan sürekli olarak, iâşe bölgesi olması hasebiyle reayası mevcut anlaşmalara aykırı olarak Avusturya ile yapılan savaş esnasında oluşturulduğu için Hotin'de kurulan istihkâmların yıkılmasını talep ediyordu158. Henüz bütün umutlarından vazgeçmemiş olup, Romen prensliklerinden birini isteyen Rakoçi'nin faaliyetleri, barışın güvenli olmadığı izlenimini yaratmaya katkıda bulunuyordu159. Ruslar, Rakoçi'ye Lehistan tahtını vaat etmiş ve sultandan bu büyük teşebbüsü desteklemesini istemişlerdi160. Avusturya diplomasisi sadece sevmediği Boğdan'ın enerjik Prensi Rakoviça'yı devirmeyi başardı. Halefi Grigore Gika, iyi para ödendiği takdirde, elçiliklerinde büyüdüğü Avusturyalıların taraftarı idi ve kardeşi Aleksandru, o güne kadar sürdürdüğü baş tercümanlık görevini devraldığında161 Viyana Sarayı'nın emrinde bazı avantajlar sağlayacak nüfuzlu iki yardımcıya sahip oldu. Eflak Prensi Nikolas Mavrokordato (1730 yılına kadar), ülkesinin ve efendisinin menfaatlerini Virmond ve halefi Dirling'e karşı enerjik bir biçimde savunmaya cesaret edemedi162. 1721 yılında Vidin Kalesi daha iyi duruma getirildi163 ve Avusturya Belgrad'ı tahkim etti164. İngiltere'nin Bâbıâli'de bir temsilcisi 1719 yılında şöyle yazıyordu Ne denirse densin, Türklerin Fransızlara diğer Hristiyan güçlerinden daha fazla güvendiğini görüyorum165 . Şarl dönemlerinde ve bu İsveçli kahramanın kız kardeşinin iktidarda olduğu dönemlerde İstanbul'da Fransa'dan daha fazla sempati topluyordu. Ama kuzeydeki bu güç, Osmanlı çevreleri üzerinde doğrudan veya dolaylı bir etkiye sahip olamayacak kadar çaresizdi. 1720 yılında İsveç lehine Rusya'dan taleplerde bulunmakla yetindiler167. Fransa elçisi de Bonnac'ın şüpheli Rus Daşkov ve temsil ettiği tehlikeli politika lehine faaliyetleri de Fransa ile Bâbıâli arasındaki dostane ilişkileri bozamadı168. Fransız diplomasisi, kimi zaman tamamen durma noktasına gelen Katolik propaganda üzerindeki eski nüfuzunu tekrar kazanmayı başaramadı. İtalyan Dominiken ve Fransisken rahiplerinin yanı sıra Fransız Cordelierlerin ve Türklerin Kara Papazlar diye adlandırdıkları Cizvitlerin önemlerini yitirmediği İstanbul'daki Fransız ruhban, elçilerin şarap ithal edip, dağıtma imtiyazını suiistimal etmek ve gizlice meyhane açmakla suçlandı. San Francesco Kilisesi yandığında, arazisi Valide Camii'nin inşası için kullanıldı169. De la Croix tarafından teklif edilen Katolik ruhban okulu Türkiye'de yapılamadı170. Kutsal topraklarda ve Sakız Adası'nda Rumlar, yüksek meblağlar ödedikleri haklarını muhafaza ediyorlardı171. İstanbul'da Gallani ve Mauri gibi patrik vekilleri Avusturya elçisi adına casusluk yapıyorlardı ve Fransız Cizvit rahibi Cachod, bu hizmetler için Almanlardan yardım paraları alıyordu172. 1724 yılında İstanbul Patriği, Latin dostu olması yüzünden Rumlar tarafından devrildi173. Halep'te, Fransızları dikkate almadan, Katolik Patrik Stefan tutuklandı. Patrik Stefan, kapatıldığı zindanda hayatını kaybetti174. 1722 yılında175, Latin inancına dönen Sidon Piskoposu Fransız konsolosun tahrikleri ile Ortodoks Kilisesi'nin taraftarları arasında dinî yazılar dağıtmaya başlayıp, Ptolemais piskoposluğunu zorla ele geçirdiğinde ve İspanyol bir keşiş Nazaret'teki Ortodoks Kilisesi'ni ateşe verdiğinde176, Anadolu'daki Rumları Latin inancına döndürmeye çalışma yasağı yenilendi. Fransızlar, Marsilya'nın müteşebbis tüccarlarının tüm çabalarına rağmen177, ticarî açıdan önemli bir gelişme göstermemişlerdi. Fransız gemiler, İngilizlerin aynı türdeki mallarından daha ucuz olup, halk ve paşaların etrafındaki insanlar arasında büyük bir talep yaratan kağıt, süs eşyaları, özellikle de yün kumaşlar ithal ediyorlardı. Hatta 17. yüzyılın sonlarına doğru birkaç Hollandalı tüccar bu rekabet yüzünden iflas etti178. İzmir'de179 birçok Fransız tüccar bulunuyordu ve Katolik ayinleri burada Fransız karakteri taşıyordu. Ünlü yününü satın almak için Ankara'da Hollandalıların dışında Fransızlar da vardı180. Kudüs ile ticaretin kapısı sayılabilecek Yafa'daki en nüfuzlu Avrupalı temsilci, kutsal şehirde bulunan Fransisken rahiplerini tek başına koruyabilecek güçte olan Fransız konsolosuydu181. Gezginler, Selanik, Volo ve Eğriboz'da bir Fransız evi buluyorlardı182 Midilli'de Fransız tüccarlar yün satın alıyorlardı183 ve Sakız Adası'nda Katoliklik, özellikle konsolosun evinde yapılan ayinlerden beri Fransız Kralı'nın inancı olarak kabul ediliyordu. Cizvitlerin, Capuchinlerin ve Zoccolantilerin yaklaşık 30 Latin Kilisesi ve okulu camiye çevrildikten veya yıkıldıktan sonra bile, bilgin Fransız Peder Tarillon 1700 yılı civarlarında yine de Türklerin birçoğu arasında büyük bir itibara sahipti184. Kırım'da hanın hekimi Fransız'dı ve Rakoçi meselesi ile ilgili olarak Kırım Hanı'nın sarayına yine Fransız elçinin ulakları gönderiliyordu185. Macaristan tahtı müddeisinin yandaşlarından birinin oğlu olan de Tott siyasi temsilci186 olarak atandıktan sonra Peyssonel, Kırım konsolosu olarak Karadeniz'deki ticarete ilişkin ilginç eserini yazdı187. Eskiden Tökeli'nin etrafındaki Fransız birliklerini komuta eden188 ve 1700 yılında huzura kabul merasimi için hazırlanan merasim başlayıp, sultan kendisini beklediğinde subay ve elçi olarak kralının kendisine verdiği kılıcı belinden çıkartmayı reddeden189 ve evine dönüp, Fransız kolonisinin üyelerine burada bir ziyafet çeken190 elçi Feriol'un aptalca davranışları Fransa için dezavantaj yaratıyordu. Osmanlı Sultanı'nın huzuruna çıkamadan İstanbul'da tam 10 yıl kaldı191. 1704 yılında Feriol'e açıkça Fransız ulusal bayramlarından birinde elçilik sarayında yapılan aydınlatmanın ve top atışlarının kamu düzenini bozduğu ve rahatsızlık verdiği bildirildiğinde vezir ile kavga etmekten, hatta bir nevi polis şefi görevini yürüten bostancıbaşını tehdit etmekten hiç çekinmemişti192. Draç'ta, Sakız Adası'nda ve Selanik'te Fransız gemilerine yapılan bir saldırıdan sonra ve Katoliklere karşı alınan tedbirlerden193 dolayı Paris'te karar yetkisine sahip bazı çevrelerin, geberesi köpekler Avusturyalılara karşı kazanılan zaferden sonra şimdi İstanbul'da bunlara gelin kardeş olalım194 diye teklifte bulunan eski Osmanlı dostlarının elinden, İstanbul'a kadar tüm eyaletleri195 alması beklenen Alman Kayser ile bir saldırı ittifakı oluşturmayı düşündükleri göz önüne alınır ve sultanın fevkalade elçisi olarak Beyzâde Ömer'i sırf bu kayguyla 1705'te Fransa'ya göndermesi düşünülürse196, kralın elçisinin aşikâr olan tüm dengesizliklerine rağmen kendisinin neden görevden alınmadığı daha iyi anlaşılır. Fransa'dan çok, Rusya'nın temsilcisi olan Bonnac'ın daha sonraki zamanlarda Ayastefanos'taki (Yeşilköy) evinde kaçak mallar sakladığı iddia edildi ve bu evin daha önceki sahibi Stefan Kantakuzen'in sakladığı hazineleri arama bahanesi ile gümrük memurları inceleme yapmak üzere buraya geldiler197. Fransız elçi, top atışları altında Fransız gemileri ile sadrazamın ya da devletin başka bir yöneticisinin huzuruna çıkmak üzere yola çıktığında, İstanbul halkı altın işlemeli kırmızı elbiseli 16 hizmetkârı memurların, hizmetlilerin ve subayların oluşturduğu uzun sırayı elçiliğin yeniçerileri eşliğindeki altı tercümanını ticarî temsilcilerin değerli giysileri ve atların güzel örtülerini şaşkınlıkla izliyordu198. Elçinin eşinin altın kaplamalı arabasına 24 hizmetkâr ve birkaç refakâtçı kibar kadın eşlik ediyordu199. Fransız elçiliğindeki merasimlerin görkemi görülmeye değerdi Fıskiyelerden şarap fışkırıyordu, salonlar çiçeklerle donatılmıştı, ışıklar şehri ve denizi aydınlatıyordu ve değişik uluslardan yüzlerce misafir katılıyordu200. İzmir'deki Fransız konsolosu da altı tercüman kullanmaktaydı ve kiliseye meslektaşlarının önünde olarak giriyordu201. Venedik, Türkiye'deki konumunu tamamen kaybetmişti202. Osmanlı endüstrisine has ürünleri, altın brokar kumaşları, yün kumaşları, kağıt ve cam ürünlerini203 ihraç etmek üzere gelen Venedik gemileri çok daha nadiren görülmeye başlanmıştı. Venedik'in itibarı o kadar azalmıştı ki, Bâbıâli önemsiz bir anlaşmazlıkta Preveze'yi ve Vonitsa'yı işgal etmekle tehdit ediyordu ve Venedik tazminat ödedikten sonra Venedik Balyosu'na olayın şimdilik affedildiğini bildirdi204. Hollanda, yine ticarî çıkarları açısından son barışta arabuluculuk yapmasına rağmen, sadece ticarî güç olarak itibar görüyordu. Hollanda gemileri 1718 yılından sonra da büyük miktarlarda kumaş, baharat ve sikkeler ithal ediyordu. Türkiye'de yaşayan Kalvinistler, İngiltere'nin yanı sıra Hollanda tarafından korunuyorlardı ve İstanbul'daki Hollanda elçiliğinin bahçesinde genelde Protestan ayinleri yapılıyordu205. Fransa, koruma altına aldığı ve aralarında saray için de çalışan saatçilerin bulunduğu Kalvinistleri bir seferinde zorla bir gemiye bindirip götürmek istemiş, ama Türkler tarafından engellenmişti. Hollanda ve İngiltere, denizlerin sürekli bir Venedik tehdidinden temizlenmesi açısından itibar görüyorlardı, zira 1717 yılında Venedik gemileri İzmir'i bloke etmişlerdi. Hollanda elçileri ve konsolosları buna rağmen siyasî konulara karışmıyorlardı206. Buna karşın İngiltere Page ve Stanyan207 gibi elçilerin akıllıca davranışlarından dolayı Bâbıâli'de Doğu Akdeniz'deki ticaretine uygun belli bir itibar kazanmıştı. İzmir ve İstanbul, Suriye208 ve adalarda yerleşik olup, kredili alışveriş yapmaları ve ülkenin kızları ile evlenmeleri yasaklanmış tüccarlar, en iyi ailelerden geliyorlardı. Türkiye'deki İngiliz toplumunu temsil eden elçiler ve konsoloslar prensler gibi yaşıyorlardı209. Şehirlerde sarayları, açık arazide kır evleri, bahçeleri, atları ve köpekleri vardı. Şarl'ın davasını sonuna kadar destekleyen Funk'tur210. Ankara yününden kumaşların yanı sıra yabancı Frenkler arasında en zengin ve eli açık olan İngilizler, pamuk, İran ipeği ve Takımadalardan buğday alıyorlardı. Buğday ihraç etmelerine izin veren eski anlaşmalar211 1722 yılında yenilenmişti212. Sık dokumalı ince kumaşları Türk büyükleri arasında büyük rağbet görüyordu213. Genelde Almanlar tarafından ithal edilen kurşun ve diğer metalleri de getiriyorlardı214. İngiliz elçi kendini zorbalık, yağcılık, rüşvet ve adî yalanlarla iş yürüten Moskova temsilcilerinin nüfuzuna karşı kimi zaman korumak zorunda kalıyordu215, ama tüm çabaları boşuna idi, zira Rus Çarı, elçisi Aleksei Daşkov şahsında, bu şüpheli, kıskançlık yaratan ve kimi zaman ciddi tehditler ile karşı karşıya kalan konuma çok uygun bir adam bulmuştu216. Çar'ın temsilcilerine ülkede altı aydan fazla kalma izni verilmediği için, sadrazam, Daşkov'dan efendisinin yanına dönmesini talep etti ve günlük tayınatını kesti217. Ancak birkaç ay sonra Daşkov yetkili temsilci olarak çar adına yeni bir anlaşma yapmasını sağlayan yetki belgesini aldı ve bu anlaşmaya dair görüşmeleri sonuna kadar yürütmeyi başardı. Tatar Hanı'ndan istenen vergiden bu seferlik vazgeçildi ve sadrazam bir saldırı ittifakı yapılmasını kabul etmedi. Ama 16 Kasım 1720218 tarihinde imzalanan belge ile Lehistan'daki çıkarları tehdit altına girdiği takdirde219 Rus ordusunun, hâlâ Hotin'in tahkim edilmesini protesto eden220 Lehistan'a girmesine izin verildi. Yeni kurulan Rus İmparatorluğu, bundan böyle gelecekteki hayallerini süsleyen221 İstanbul'da sürekli bir temsilci bulundurabilecekti. 17 Haziran 1721 tarihinde Daşkov, sergilenen şatafat itibariyle Virmond'un görkemini aratmayacak şekilde nihayet sultanın huzuruna kabul edildi222. O ve merasimlerde donanma ve ziyafet konularında başarılı bir şekilde Fransızların görkeminin üstüne çıkmaya çalışan halefi Nepluyev İstanbul'da kaldıkları sürece, Rusya subayı Mariasy'yi bu amaçla Moskova'ya gönderen bahtsız veliaht Rakoçi'nin davasını Avusturya'ya karşı desteklemeye hazırmış gibi görünüyordu ve Bâbıâli bu amaçla bir anlaşma yapmak için elinden gelen çabayı gösteriyordu223. Şah Hüseyin1, başvezirinin gözlerini dağlatmıştı dolayısıyla İran'daki bazı güçler ve Mir Üveys'in yeğeni Mir Mahmud komutasındaki Afganlar Şah Hüseyin'e karşı ayaklandı. Mir Mahmud, 1722 yılının Ekim ayında şah olarak İsfahan'a girdi. İran İmparatorluğu'nu neredeyse üç yüzyıl boyunca başarı ile yöneten bir hanedan olan Safevilerin beklenen çöküşü o güne kadar ağır baskısı altında yaşamış Hristiyanlarda ve Sünnilerde özgürlüklerini geri kazanabileceklerine dair büyük bir umut yarattı. Gürcüler, Kral Georg zamanında naiblik yapan IV. Vahtan (Vahtang) şahsında iyi bir lider bulmuşlardı. IV. Vahtan, Eflak Prensi Brinkoveanu'nun kendisine gönderdiği matbaacılara bir İncil ve bir ayinler kitabı ile, ayinler için gerekli iki kitap daha bastırmış ve bu fırsattan istifadeyle matbaayı halkı arasında Gürcü dilinde yazılmış ünlü bir epik eseri bastırmak için kullanmıştı. Onun sayesinde artık bilgin olmayanlar da okuyabiliyordu2. Bu kitaplardan birinde bir köle kılıcını tutarken, kendisi görkemli kıyafetler içinde elinde haçla süslenmiş bir âsâ ile görünmektedir3. Vahtan'ın savaşçılarından daha sabırsız olan Lezgiler, daha 1720 yılında Dağıstan'a girmişler ve kısa bir süre sonra Şirvan'ı işgal etmişlerdi4. Ülkenin başkenti Şemahi'de dört milyon değerinde mal depolamış 300 kadar Rus tüccar buldular ve onları en acımasız biçimde öldürdüler5. Çar, derhal barışı bozanları tedib etmek üzere bir sefer yapmaya karar verdi. Astrahan'da böyle durumlar için uzun zamandan beri hazırlıklar yapmıştı ve bölgeyi, özellikle Rusya'ya kaçan Boğdan Prensi Dimitri Kantemir'in tariflerinden biliyordu6. 1720 yılının Haziran ayında Rus askerî harekâtı başladı ve Eylül'de başarılı bir şekilde bitirildi. Petro, Hazar Denizi'nde çok istediği Bakü'ye ulaşamamış olsa bile, en azından ünlü Demirkapı 'yı barındıran Derbent'i fethedebilmişti7. Bâbıâli, bu esnada Dürri Efendi'yi şahın ülkesine göndererek, durumlar hakkında bilgi almakla yetindi8. Dürri Efendi'nin ardından Bâbıâli'ye bir İran elçisi gönderildi. Ama İranlılar daha İstanbul'dan ayrılmadan (Nisan 1722) Serasker Ali Paşa'ya ve Tatar Deli Sultan Han, Osmanlı İmparatorluğu'nun sınırlarını Rusların Dağıstan'a yapacakları muhtemel saldırılarına karşı koruma emrini aldılar9. Nepluyev, Bâbıâli'ye Dağıstan'daki Lezgilerin sultanın himayesinde olup olmadıklarına dair bir başvuruda bulunduğunda, kaçamak bir cevap aldı10. Çar bu arada İran'a başında bizzat bulunacağı ikinci bir sefer düzenlemeye karar verdi. Dul eşi Tamaris'in, 13 yaşındaki mirasçısı için Osmanlı'nın himayesini talep eden11 Kral Georg'un vefatı, gücü Kafkasya sınırlarına kadar dayanan Rus hükümdarın fetih hırsını daha da körükledi. Artık sadece Kabartaylar ve Çerkesler Kırım Hanı'nın vasalları olarak kalmışlardı. Rus Çarı, Astrahan'da sultanın Kazakların ve Kalmukların akınlarına dair şikayetlerde bulunup, karşılığında Rusların Tatarların davranışlarına dair şikayetleri dinlemek zorunda kalan12 elçisini kabul ettikten sonra, Rus Çarı, Türkleri oyalamak için, uzun zamandır gündemde olan ittifak projesine hız kazandırdı13. Aldığı tek sonuç ise sınır meselesi yerinde görüşecek Türk elçilerin tayini oldu14. Bunun üzerine iki kıtanın yeni hükümdarı, Büyük İskender gibi şan kazanmak üzere Doğu'da İran üzerine bizzat yürümeye karar verdi. Sekiz gün boyunca Ruslar ıssız bozkırları aştılar. Hristiyanlar ile beklenen irtibatlar gerçekleşti Ermeni Patriği huzura kabul edildi, her yerde çarın resmini taşıyan madalyonlar dağıtıldı ve birçok Gürcü gönüllü orduya alındı. Dağıstan'da Lezgilerin Osmanlılar tarafından desteklenen şeyhleri Davud, ülkeden kovuldu. Rus temsilci Tolstoy, Çerkesleri de Bâbıâli'den uzaklaştırıp, Rusların çıkarları için kullanmayı denedi15. Nepluyev ise yenilenlerin kaderlerine terk edilmesini istiyordu16. İstanbul halkı, savaş istiyordu, ama barışsever sadrazam buna onay vermedi, dolayısıyla Erzurum Beylerbeyi İbrahim Paşa da Rusların seferini durdurmak için yeniçerilerini harekete geçirmedi. Ahmed tarafından Derbent Hanı olarak tanınan Şeyh Davud, vaatler ile yetinmek zorunda kaldı17. Sultan'ın bir elçisi, Astrahan'a Rus Çarı'nın yanına geldi. Rus Çarı bu sayede öfkeli Osmanlıları biraz olsun teskin etme fırsatı buldu18. 1723 yılında İranlıların tehdidi altında bulunan Afgan Hanı ile anlaşma içerisinde yapılan sefer, Rusların Hazar Denizi'ndeki sınırlarını iyileştirip, sağlamlaştırdı. Çok önemli bir yer tutan Bakü Şehri ellerine geçti ve Gilan Eyaleti işgal edildi. Gürcülerde yeşerttikleri umutların etkisi sürüyordu19 ve Bâbıâli'nin Rusların cüretkârlıkları ve işgalleri hakkında şikayetleri çara yeni bir elçi heyetinin gönderilmesine neden oldu (Şubat)20. Yerel Hristiyan halkın yeterince işlendiği ve kâfirlere karşı ayaklandırıldığı sürece, şeyhülislâmın fetvasında İran'ı sahipsiz bölge21 ilan etmesi üzerine Osmanlıların gelip Tiflis'e (Haziran 1723) yerleşmeleri, gelecek için kaygı uyandıracak kadar önemli değildi. Gürcüler, ilhak görüşmeleri sırasında Vahtan hanedanının miras hakkını ve bir hana yakışır şekilde muamele görmesini sürekli bir verginin ödenmesini Gürcistan Sarayı'nın geçimini temin eden bölgelerin kurtarılmasını prenslerin sınırsız yargı yetkisini Türk ordularının kaleleri boşaltmalarını ve kesin otonomi hakkı talep etmişlerdi22. Gürcüler ve Lezgiler ile ittifak hâlinde olup, İran'ın gerçek mirasçılarının menfaatlerini koruyan Revan Hanı arasında kısa bir süre sonra çıkan savaş, Bâbıâli'nin Vahtan'a daha kolay müdahale edebilmesine neden oldu23. Osmanlıların, Ruslara karşı yapılacak sefer sebebiyle topraklarından geçeceklerini bildirdikleri Revan Hanı Mehmed Kulu Han, derhal buradan ayrıldı ve 30 bin asker ve yeniçeri ağası ile Gürcistan'a gelen Erzurum Beylerbeyi İbrahim Paşa, ne bir hükümdar, ne de ordu ile karşılaşmadı, aksine burada karşısında terk edilmiş ve savunmasız bir ülke buldu24. Yeni han, Eylül ayında Rusya ile bir anlaşma imzaladı. Bu anlaşma ile Rusya'nın son zamanlarda aralarında Mazenderan ve Esterâbâd eyaletlerinin de bulunduğu fetihlerin mülkiyeti onaylandı25. Ahmed arasında İran'ın sınır eyaletleri konusundaki anlaşmazlıkları sona erdirildi. 1724 yılı başlarında Van Beylerbeyi, Tebriz'i olmasa da Azerbaycan'da en azından Hoy'u ve büyük bir direniş ile savunulan Revan'ı eline geçirdi. Aynı tarihlerde Gürcistan Beylerbeyi Kara Mustafa Paşa Şirvan üzerin yürüdü. Gürcistan'da, Vahtan'ın Müslümanlığa geçen oğlu İbrahim, tıpkı Romen prensleri gibi iki tuğ ile onurlandırılarak han olarak tanınmıştı27. Tebriz, başarılı bir şekilde direndi, ama Hemedan, aslında İsfahan'a saldırmak niyetinde olan Bağdat Beylerbeyi'nin eline geçti. Mehmed Kulu Han, Gence'de tedbil-i kıyafetler içindeki Rus humbaracılar yardımı ile İbrahim Paşa'nın ancak Gürcistan sınırında tekrar bir araya gelebilen birliklerini dağıttı28. Lezgilerin de şansı yaver gitmedi ve başkentleri Şemahi tehlikeye girdi29. 24 Haziran'da Bâbıâli, Kur Nehri deltasından Türk Hemedan üzerinden Kirmanşah'a kadar giden bir sınır hattına sahip oldu. Böylece iki yüzyıldır elde etmeye çalıştığı bölgenin tamamını eline geçirmiş oldu. 8 Temmuz'da anlaşma imzalandı30. Bu anlaşmaya göre, Şah Tahmasb anlaşmaya katıldığı takdirde, Osmanlılar ve Ruslar onu savunacak ve Afganların işgali altındaki İsfahan'ı geri almasını sağlayacaklardı aksi takdirde yerel başka bir melik atanacaktı31. Bu anlaşma ile Osmanlı diplomasisi, İran toprağının hiçbir zaman Rusların eline geçemeyeceği, aksine Safevilerin doğal mirasçısı olarak sadece Osmanlı Sultanı'nın olabileceği teorisinden vazgeçmişti. Bâbıâli, Şah Tahmasb'ı Tanrı tarafından lanetlenmiş, halkını rafızîliğe sürüklemiş, gerçek inançtan sapmış bir dizi kâfirin ve rafızî'nin başı kabul ediliyordu32. Yine de bu anlaşma ile Şah Tapmasb'ı İran'ın yasal hükümdarı olarak tanıdı33. Mir Mahmud, 1725 yılında amansız bir akıl hastalığına yakalandı ve Nisan ayında şah olarak İsfahan'a giren halefi Mir Eşref, birkaç ay sonra Mir Mahmud'un boynunu vurdurdu. Rakibi Şah Tahmasb'ın elinden Tahran'ı alamadı, ama İranlıları Rus sınırına kadar geri çekilmeye zorladı. Bu arada Türk Ermenistan Eyaleti'nin yeni beylerbeyi, Köprülü soyundan gelen Abdullah Paşa, İran'da birkaç kaleyi fethetti ve bu sayede Osmanlı-Rus antlaşmasından Osmanlı'ya bırakılan Tebriz'e giden yolu açtı. O dönemlerde zengin bir ticaret şehri olan Tebriz, kısa süren bir kuşatmadan sonra teslim oldu. Erdebil ve Urmiye, İran'daki Türk topraklarına katıldı ve Erzurum ile Bağdat beylerbeylerinin birlikleri Kafkasya'daki Luristan'a saldırdılar. Luristan komutanı derhal misilleme olarak Irak üzerine bir saldırı düzenledi34. Mir Eşref, 1726 yılının ilk aylarında İstanbul'a gelen bir elçi heyetiyle Osmanlı tarafından işgal edilen tüm bölgelerin geri verilmesini talep etti35, hatta padişah olarak görevlerini yerine getirmeyen sultanın yerine, kutsal savaşın ikinci imamı olarak İran'daki mu'tezil Şiilere karşı cihâdın yürütülmesini devralacağını beyan etti. Osmanlıların Nisan ayındaki savaş ilanına, bu arada Kasbin'i ele geçiren ve zayıf Şah Tahmasb'ı iyice kenara iten Mir Eşref'ten gelen cevap, 30-40 bin kişiden oluşan yeni bir ordu oldu36. 20 Kasım'da Hemedan Beylerbeyi Ahmed Paşa, Bağdat'a yaptığı bir saldırıda 12 bin kayıp ile geri püskürtüldü. Yiğit Afganlı Mir Eşref, dinin savunucusu ve intikam alıcısı olarak ortaya çıkarak, doğru yoldaki tüm Müslümanları kendi tarafına çekmeye çalıştı. Ancak bir yıl sonra, 3 Ekim 1727 tarihinde, Ahmed Paşa güçlü bir ordu ile geldiği aynı eyalette, Mir Eşref ile Osmanlı Sultanı'na sadece o güne kadar İran'da sahip olduğu toprakların mülkiyetini güvence altına almasını değil, halifeliği ve savaşta ele geçirilen ordu ganimetlerini de geri kazandıran bir anlaşma yapmayı başardı37. 12 Aralık tarihinde Rusya ile sınırlar kesin olarak belirlendi38. Çariçe Katerina – I. Petro 1725 yılında vefat etmişti – Mir Eşref'i Safevilerin mirasçısı olarak tanımıştı. Tıpkı Cengiz Han ve Timurlenk gibi halktan bir çoban olan Tahmasb Kulu Han, sözde İran'ın gerçek mirasçısının adına Afganlara karşı ayaklandı. Horasan ordusunda Türkistan hükümdarlarına karşı ün kazanmıştı ve kendi adına 1727 yılında önce Kelat'ı, belki daha sonra da Kandahar'ı fethetmişti39. 1728 yılında başarılı bir şekilde Nişabur ve Meşed'de hükümdar olarak tahta çıkarttığı efendisi Şah Tahmasb'ın sadık hizmetçisi rolünü oynadı. Kulluğunu belirtmek için kendine Tahmasb Kulu Han adını vermişti. Bir sonraki yılın sonbaharında üzerine yürüyen Mir Eşref'i Dangun'da büyük bir bozguna uğrattı. İkinci bir mağlubiyet, Afganların İsfahan'da kuşatılmasına neden oldu ve Mir Eşref, çaresizlik içinde, zindanda çürümekte olan yaşlı Şah Hüseyin'i kendi bahtsızlığına kurban etmekten başka çare görmedi. Yılın sonuna kadar fetih başarılı bir şekilde tamamlandı ve 1730 yılının Ocak ayında Belucistan'daki Türkmenler, bir zamanlar Mir Eşref olarak bütün İran'a hükmetmiş bir kaçağı, oradan geçerken yakaladılar40. Tahmasb Kulu Han'ın asıl niyeti, Şah Tahmasb'ı sonunda ortadan kaldırmak, Safevilerin tahtına istediği gibi yönetebileceği bir kukla çıkartmak ve Nadir Şah adı ile saltanat naibi – gerçekten de tarihteki yerini böyle aldı- olarak, tıpkı 13. ve 15. yıllarda iki İran hükümdarının yaptığı gibi, karakter yumuşaklığı içindeki Rum Sultanının Avrupalılaşmış bu uyruklarına Batı Türklerine karşı büyük bir intikam seferi düzenlemekti. Osmanlılar kısa bir süre sonra Hemedan, Tebriz, Erdebil ve Kirmanşah'tan vazgeçmek zorunda kaldılar. Nadir Şah'ın kuvvetlerine karşı çıkan Köprülüzâde Abdullah Paşa yenilmişti. Ahmed'in mutlak güce sahip sadrazamı ve damadı olup, oğlunu da kısa bir süre önce sultan kızlarından biri ile evlendiren41 barışsever Damad İbrahim Paşa, 18 yıldır başarılı bir şekilde yürüttüğü barışa yönelik siyasetten vazgeçmek zorunda kaldı. Bozkırların cüretkâr eşkıyalarına büyük bir sefer sayesinde hadleri bildirilecekti. Bu, şimdi hararetli bir canlılık gösteren kamuoyunun da isteği idi, zira en önemli kararlar artık sadece sultan, sırdaşları, sadrazam ve iyice unutulmaya yüz tutmuş diğer vezirler tarafından değil, sivil ve askerî idarenin tüm üst sınıflarından gelen 400 kişinin katıldığı bir kurul tarafından veriliyordu42. Verilen karar sonucunda Üsküdar'da karargâh kuruldu ve sultan bizzat oraya gitmek zorunda kaldı. Çoğu insan, bunun da sadece tıpkı Ruslar ile olduğu gibi, düşmanla kısa zamanda anlaşmaya varmak için yapıldığına inanıyordu43, ama efendilerin kalemi aracılığıyla İmparatorluğu asıl yöneten İstanbul halkı, İran'da yeni kazanılan yerleri hiçbir şey yapmadan Kelat'taki eşkıyaya bırakma utancını bu ayaklanmaya teşebbüs etmeden kesinlikle sineye çekmek istemiyordu44. Bu isyan daha ileride gerçekleşecek Fransız Devriminin karakterini taşımakta olup, bu ihtilalin aynı şekilde gözler önüne serilen sade ve safdil taraflarını, söylem olarak Jakobenlerin beyanlarını ve zorbalıklarını çağrıştırmaktadır. Damad İbrahim Paşa'nın bencil niyetlerini, yapay olarak yaratılan bir isyan ile gizlemek istediğine dair belli bir amaçla yayılan dedikodular bir kenara bırakılır ise1 felaket dolu o günlerin akışı aşağıda belirtildiği gibi gerçekleşmişti. Arnavut asıllı Patrona Halil, sadece gönüllülerden oluşan ve barış zamanlarında İstanbul'un diğer avamı gibi küçük ticârî işleriyle uğraşan yeni tip yeniçerilerdendi. Patrona Halil, eski giysiler satarken, yandaşlarından biri manav, bir üçüncüsü ise İzmir'de halkı tahrik eden biri olarak oldukça isim yapmış biri idi2. Patrona Halil ve kendisi gibi ayak takımından olan üç arkadaşı, hukuk bilginlerinin hüküm sürdüğü bu devirde yasal taleplerini kabul ettirmek zorunda olduklarını hissettiler3. Yeniçerileri yanlarına çektiler, hapishanelerin kapılarını açıp, mahpusları serbest bıraktılar. Halktan insanlar etrafına toplandı ve bedesten tüccarları da davetlerine karşı koymayıp, dükkânlarını kapattılar ve asilere katıldılar. Dört asi, bir anda 150 asi oldu ve birkaç saat sonra binlerce insandan oluşan, silahlı ve silahsız bir kalabalık bu anlamda iyi bir şöhreti olmayan Et Meydanı'nda toplandı. Bahçesinde, bahçe bakımı, lale yetiştirmek veya satranç oynamakla meşgul4 üst düzey yöneticiler, hadiseyi sadrazama haber verdiler. Sadrazam ise o anda Üsküdar'daki karargâhta bulunan sultanı bundan haberdar etti. Kısa sürede toplanan bir Divân bunun üzerine sultanın Üsküdar'dan geri dönmesine ve başkente birliklerin gönderilmesine karar verdi. Ahmed, geceyi sarayda geçirerek, subayları ve ulema ile toplantılar yaptı ve sancak-ı şerifi çıkartma kararı verildi. Ahmed'in her iki damadı ve şeyhülislâm teslim edilecek ve savaşa engel olup, yeniçerilerin kazancını engelleyen hainler olarak cezalandırılacaktır. Toplanan ordu, asilerin tarafında olmamış olsa idi, bu cüretkâr topluluk tüfekler ve toplar ile kolayca dağıtılabilirdi, ama hiç kimse ilk darbeyi vurmaya niyetli olmadığından önce kethüda [Mehmed Paşa] ve kaptan-ı derya kurban edildi. Sadrazam, istenildiği gibi makamından hemen alınmayınca, asiler sultana zorla kabul ettirmek istedikleri yeni üst düzey yöneticiler seçtiler Yeniçeri yoklamacısı reis efendiliğe ve bir eğerci yeniçeri ağalığına getirildi ve emirlerine aynı tipte subaylar verildi. Gücünün doruğunda olan Damad İbrahim Paşa, sarayda tutuklandı. 1 Ekim sabahı idam edilen bu üç kişinin cesetleri öküz arabaları üzerinde saraya getirildi ve parçalanmak üzere halka teslim edildi. Ahmed kendisi ve ailesi için güvence talep etti ve bunun karşılığında tahttan feragat etmeye hazırdı. Sultan II. Mustafa'nın oğlu Mahmud'u huzuruna getirtti ve babacan bir şekilde