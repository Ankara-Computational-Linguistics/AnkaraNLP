ana hormondur. Kandaki glukoz seviyesinin düşmesi, hem pankreastan salgılanan insülin miktarının azalmasına hem de glikojenin parçalanarak glukoza dönüşmesine neden olur. Bu işlem esasen glukagon hormonu tarafından kontrol edilir. Glukagon insülinin etkisine ters etki gösteren bir hormondur. Glikojenin parçalanmasıyla oluşan glukoz tekrar dolaşıma verilerek kan glukoz seviyesi arttırılır. Bu mekanizma kas hücrelerinde mevcut değildir. Kas hücrelerinde depolanan glikojen glukoza dönüştürüldükten sonra sadece kas hücreleri tarafından acil ihtiyaci karşılamak için kullanılır. Yüksek insülin seviyeleri hücre büyümesini ve hücre bölünmesini arttırmak, protein sentezini ve yağ depolanmasını arttırmak gibi bazı anabolik (Özümleme ya da yapım) etkiler yapar. İnsülin pek çok iki yönlü metabolik yolakta işlemin katabolizma’dan (Yadımlama ya da yıkım) anabolizma ya doğru olması için gerekli sinyali sağlar. Bu durumda insülin yokluğu sözü edilen metabolik işlemlerin anabolizmadan katabolizmaya doğru olmasına yol açar. Yani düşük insülin düzeyleri vücudun yağ moleküllerini yakmaya başlamasına neden olur ve bunun sonusunda vücut ketozis denilen metabolik durum içerisine girer. Eğer mevcut insülin miktarı yeterli değilse, hücreler insülinin etkisine zayıf derece yanıt veriyorlarsa (insülin duyarlığının azalması ya da insülin direnci) ya da insülin molekülünde herhangi bir bozukluk varsa, hücreler ihtiyaç duydukları glukozu hücre içerisine alamazlar ya da sonra kullanılmak üzere karaciğer ve kasta depolayamazlar. Bu durumun net sonucu olarak, kan şekeri yükselir, protein sentezi azalır ve asidoz gibi metabolik bozukluklar ortaya çıkar. Pankreasın Beta hücrelerinden insülinin salgılanması glukoz metabolizması tarafından uyarılır. Glukozun metabolize olmasıyla sentezlenen ATP hücre içindeki ATP / ADP oranı artırır. Bu durum ATP-duyarlı Potasyum (K) kanallarının (K) kapanmasına neden olur. Hücre dışına çıkamayan K hücre içindeki potansiyelin yükselmesine ve hücre membranının depolarize olmasına yol açar. Bu durum voltaj-duyarlı Kalsiyum (Ca) kanallarını açar ve hüçre içine giren Ca insülinin depo edildiği granüllerden egzositoz yoluyla hücre dışına çıkmasına neden olur Tip 1 diyabetin ve çoğu tip 2 diyabet vakasının teşhisi, hastaların aşırı miktarda idrara çıkma ve aşırı susamanın yanında çoğunlukla kilo kaybetmeye başlamaktan şikayet etmeleri sonucunda konur. Bu belirtiler gün geçtikçe şiddetlenir. Yeni diyabet teşhisi konmuş hastaların yaklaşık %25’i, diyabet teşhisi konulduğunda diyabetik ketoasidoz da gelişmiştir. Diyabetin öteki tiplerinin teşhisi ise farklı yollarla yapılır. Sıradan bir sağlık taraması sırasında, başka bir tıbbi test sırasında kan şekerinin yüksek bulunması ve görme bozukuluklarının ya da açıklanamayan yorgunluk hissinin ortaya çıkması bunlara örnek olarak verilebilir. Diyabet teşhisi çoğunlukla, hastanın diyabetin sebep olduğu bazı bozukluklardan yakınması ile yapılır. Bunlara örnek olarak, kalp krizi, inme, nöropati, yara iyileşmesinin gecikmesi ya da ayak yaraları, çeşitli görme bozuklukları, çeşitli mantar enfeksiyonları ya da aşırı kilolu ve hipoglisemili çocuk dünyaya getirmek sayılabilir. Diyabet tekrarlayan ya da kalıcı hiperglisemi ile karakterizedir. Teşhisi aşağıdaki ölçütlere göre yapılır; Alınacak herhangi bir pozitif sonuç, eğer ortada belirgin bir hiperglisemi yoksa, yukarıda sayılan testlerden birinin başka bir gün tekrar yapılmasıyla doğrulanmalıdır. Pek çok doktor hem ölçülmesinin kolay olması hem de yaklaşık iki saat kadar süren oral glukoz torans testiyle karşılaştırıldığında çok kısa sürece sonuç verdiği için sadece açlık kan şekerini ölçmeyi tercih eder. Şu an yürürlükte olan diyabet tanımına göre açlık kan şekeri değerinin iki kere 126 mg/dL (7,0 mmol/l) değerinden yüksek olması tip 2 diyabet için teşhis konulmasını gerektirir. Açlık kan şekeri değeri 100 ile 125 mg/dL (6,1 ile 7,0 mmol/l) arasında olan hastalardaki durum “bozulmuş açlık glukozu” olarak tanımlanır. Ağızdan 75 g glukoz yüklemesini takip eden 2 saatin sonunda kan şekeri değerleri 200 mg/dL’yi geçmeyen ancak 140 mg/dL ya da üzerinde bir değere sahip olan hastaların ise “glukoz toleranslarının bozulduğu” kabul edilir. Bozulmuş açlık glukozu ve bozulmuş glukoz toleransı “gizli şeker” olarak da isimlendirilmektedir. Bu iki “prediyabetik” (diyabet öncesi) durumun ikisi de ama özellikle bozuk glukoz toleransı, hem diyabet oluşumu hem de çeşitli kardiyovasküler hastalıkların oluşması için ana risk faktörüdür. Her ne kadar diyabetin teşhisinde kullanılmasa da, kandaki yüksek glukozun alyuvarlarda bulunan hemoglobine yaklaşık %6 ya da daha fazla oranda geri dönüşümsüz olarak bağlanması (bu hemoglobine “glikozillenmiş hemoglobin” adı verilir ve HbA ile gösterilir) pek çok laboratuvar tarafından olağan dışı bir durum olarak değerlendirilir. Alyuvarların ortalama yaşam süreleri 120 gün olduğu için bu değerin ölçülmesi geriye dönük üç aylık ortalama kan glukoz değerlerinin tahmin edilmesi için kullanılır. HbA değeri ile ortalama kan glukoz seviyesi arasında pozitif bir orantı vardır. Başka bir deyişle, kan şekeri yükseldikçe glikozillenen hemoglobin miktarı da o oranda fazla olacaktır. Çok sayıda doktor, kan glukoz değerlerinin zaman içerisindeki değişimini takip etmek için, hemen diyabet teşhisinin başlangıcında bu testin yapılmasını isteyebilir. Şu an geçerli olan düzenlemelere göre diyabet hastalarının HbA değerinin %7’den düşük olmasını önerilmekte ve bu değer iyi bir glisemik kontrolün göstergesi olarak kabul edilmektedir. Ancak öteki bazı kuruluşlar bu değerin %6,5 olması gerektiğini savunmaktadırlar (Pek çok hasta için, Uluslararası Diyabet Federasyonu (The International Diyabetes Federation) ve Amerikan Endokrinoloji Enstitüsü %6½’tan, ve Amerikan Diyabet Birliği ise %7’den düşük değerleri önermektedirler). HbA değeri bu değerlerin altında olan diyabet hastalarında retinopati ve diyabetik nöropati de dahil olmak üzere diyabetin pek çok komplikasyonunun oluşma sıklığı anlamlı olarak azdır. Hayatın çeşitli dönemlerindeki herkesin ve diyabet için risk faktörlerine sahip kişilerin diyabet taraması yaptırılması önerilir. Tarama testleri koşullara ya da bölgesel politikalara göre değişiklik gösterebilir ve rastgele bir zamanda ölçülen kan şekeri, açlık kan şekeri, ağızdan 75 gr glukoz alımını takip eden 2 saat sonundaki kan şekeri değeri ölçülerek ya da yine glukoz yüklemesini takip eden ancak belirli zaman aralıklarında birçok kez kan şekeri değerinin ölçülmesiyle yapılır. Pek çok sağlık kuruluşu 40-50 yaş arasındaki kişilerin sürekli olarak, bu yaştan büyük kişilerin ise daha sık aralıklarla taranmasını önermektedirler. Daha erken yaştaki taramalar, diyabet için risk faktörü (obezler, ailesinde diyabet hikâyesi olanlar ve çeşitli etnik kökenlerden gelen kişiler gibi) taşıyan bireyler için önerilmektedir. Diyabetin eşlik ettiği pek çok hastalık da tarama yapılmasını gerektirir. Yüksek kan basıncı (hipertansiyon), yüksek kolesterol, koroner kalp hastalığı, geçirilmiş gestasyonel diyabet, polikistik over sendromu, knonik pankreatit, yağlı karaciğer, hemokromatoz, kistik fibrozis, çeşitli mitokondrial nöropatiler ve miyopatiler, miyotonik distrofi vebazı kalıtsal hiperinsülinemi vakaları bu hastalıklara örnek olarak verilebilir. Uzun süreli ve yüksek dozda glukokortikoidler, bazı anti-kanser ilaçlar (özellikle L-asparajinaz), bazı antipsikotik ilaçlar (özellikle fenotiyazinler) gibi ilaçların kullanımı diyabet gelişme riskini arttırdığı için, bu ilaçları kullanan kişiler için de düzenli diyabet taraması önerilir. Diyabet teşhisi konmuş kişiler ise diyabetin yol açtığı komplikasyonlar için düzenli aralıklarla test edilirler. Yılda bir kere yapılan mikroalbüminüri için idrar testi ve retinopati için göz muayenesi bu testlerden bazılarıdır. Tip 1 diyabet oluşma riskinin, kişilerin sahip oldukları HLA (İnsan Lökosit Antijeni – Human Leucocyte Antigen. İnsanlarda bağışıklık sisteminin işlevi ile ilgili çok sayıda geni barındıran belirli bir kromozom bölgesine verilen ad) tipleri (özellikle DR3 ve DR4 tipleri) baz alınarak tespit edilen genetik yatkınlıkları, bilinmeyen bazı çevresel faktörler (henüz kanıtlanamamış olsa da bir enfeksiyon olabileceğinden şüphenilmektedir) ve pankreasın insülin üreten beta hücrelerine karşı gelişen kontrolsüz otoimmün (özbağışıklık) yanıta bağlı olduğu bilinmektedir. Bazı araştırıcılar, bebeklerin anne sütü ile beslenmelerinin sonraki hayatlarında diyabet riskini azaltacağını savunmaktadırlar. Diyabet oluşumunu tetikleyebileceği düşünülen çok sayıda besin üzerinde araştırma yapılmış ancak kesin bir kanıt elde edilememiştir. Bebeklere bir yaşlarına kadar günde 2000 IU (ünite) vitamin D verilmesinin ileride diyabete yakalanma olasılıklarını azalttığı gösterilmiş ama aradaki bağlantı açıklanamamıştır. Tip 2 diyabet riski ise pek çok vaka için beslenme düzeninde değişiklik yapılması ve fiziksel aktivitenin arttırılması ile azaltılabilir. Amerikan Diyabet Birliği, ideal kilonun korunmasını, haftada en az 2½ saat egzersiz yapılmasını (tempolu yürüyüş yapmak yeterli gibi görünmektedir) yağ alımının azaltılmasını ve lifli gıdalar tüketilmesini önermektedir. Amerikan Diyabet Birliği, diyabeti önlemek için alkol tüketilmesini önermemektedir, ancak hafif alkol tüketimi diyabet riskini azaltabilir (Aşırı alkol tüketiminin vücut sistemlerine anlamlı derecede zarar verdiği kesin ve açıktır) Buna benzer tartışmalı bir durum düşük seviyede alkol tüketimi ile kalp hastalıkları arasında da vardır ve buna “Fransız Paradoksu” adı verilmektedir (Fransızlar görece fazla doymuş yağlı besinler tükettikleri halde koroner kalp hastalığından yine görece daha az etkilendikleri için bu isim verilmiştir) Çeşitli diyet rejimleri tarafından tavsiye edilmesi ve ısrarla vurgulanmasına karşın, düşük glisemik indeksli yiyeceklerin tüketilmesinin klinik açıdan bir yarar sağladığına ilişkin yeterli bir kanıt yoktur. Pek çok çalışmada belirli bir takım yiyeceğin tüketilmesi ya da ilacın kullanılması ile tip 2 diyabetin bazı özellikleri arasında bağlantı olduğunu ileri sürülmüştür. Yine bazı çalışmalarda diyabete yatkınlığı olan kişilerin profilaktik olarak (hastalığı önlemek ya da geciktirmek amacıyla (profilaksi)) metformin, rosiglitazon, ya da valsartan kullanmalarının hastalığın ilerlemesini geciktirdiğini göstermiştir. Romatoid artrit tedavisi için hidroksiklorokin kullanan hastalarda, diyabet ortaya çıkma sıklığının %77 oranında azaldığını gösterilmiştir ama aradaki nedensel mekanizma açık değildir. Bebeklerini emziren annelerde tip diyabet riskinin azaldığı gösterilmiştir. Besinler ve ilaçlar ile diyabet arasında yukarıda sayılanlar ya da öteki pek çok bağlantıdan herhangi biri için kesin bir kanıt yoktur. Bu bağlantılardan hiçbiri, standart bir klinik yaklaşımı gerektirecek kadar iyi ve yeterli derecede saptanmamıştır. Diyabet kronik bir hastalıktır ve kesin bir tedavisi yoktur ve hem uzun vadede hem de kısa süre içerisinde ortaya çıkabilecek diyabete bağlı sorunlar için gereken tıbbi önem verilmelidir. Kan şekeri seviyesinin hem kısa hem de uzun süre içerisinde kabul edilebilir sınırlarda tutulabilmesi için hasta eğitiminin, diyet desteğinin, yeterli egzersizin ve hastanın kendi kan şekerini kontrol etmesinin olağanüstü önemi vardır. Hastalığın dikkatlice kontrol edilmesi uzun sürede ortaya çıkan komplikasyon riskinin azaltılması için gereklidir. Bu hedefe teorik olak, diyet, egzersiz ve zayıflama (tip 2 diyabet), çeşitli antidiyabetik ilaçlar (sadece tip 2 diyabet) ve insulin tedavilerinin (tip 1 diyabet ve artık ağızdan alınan ilaçlara cevap vermeyen tip 2 diyabet hastalarında) kombinasyonları ile ulaşılabilir. Buna ek olarak, diyabete eşlik eden yüksek kardiyovasküler hastalık riskini azaltmak için, diyabetli hastaların egzersiz yapmak, az sigara tüketmek ya da daha iyisi hiç sigara kullanmamak, uygun besinlerle beslenmek, diyabetli hastalar için yapılmış özel çoraplar ve ayakkabılar kullanmak ve eğer gerekliyse kan basıncını düşürmek için çeşitli ilaçlar kullanmak gibi, hayat tarzlarında yapacakları değişiklikler ile kan basıncı ve kolesterol seviyelerini kontrol altında tutmaları zorunludur. Çoğu tip 1 diyabet vakasında, insulin tedavisi “regüler” ya da “NPH insulin” ya /ya da bir insulin analoğu ile (insulin lispro (Humalog®), insulin aspart (Novolog®) ya da insulin glulisin (Apidra®)) ya da bu insulin analoglarının insulin glargin (Lantus®) ya da insulin detemir (Levemir®) ile kombinasyonları yapılarak uygulanır. Tip 1 diyabet için başka bir tedavi yaklaşımı da insülin pompası (örneğin, Deltec Cozmo®, Animas One Touch Ping®, Medtronic Minimed®, Insulet Omnipod®) kullanmaktır. Bir tedavi yöntemi olmayan ama hastaların kendi kan glukoz seviyelerini ölçmelerine ve onlara uyguladıkları tedavinin etkinliği hakkında fikir sahibi olmalarına olanak sağlayan kan glukoz ölçüm cihazları da tedavinin bir parçası olarak değerlendirilebilir. Bu aletleri kullanmak için hastaların bir lanset yardımıyla genellikle parmaklarından alacakları bir damla kan ölçüm için yeterli olmaktadır. Tip 1 diyabet hastaları için henüz pratik bir kesin tedavi yöntemi yoktur. Tip 1 diyabet, görece basit bir fonksiyonu olan tek bir organın yine tek bir çeşit hücresinin fonksiyonunun bozulması sebebiyle (pankreasın Langerhans adacıklarında bulunan Beta hücreleri) ortaya çıktığı için, çoğunlukla ya tüm pankreasın ya da sadece beta hücrelerinin değiştirilmesi şeklindeki kesin tedavi yaklaşımı pek çok kez denenmiştir. Sadece pankreas ya da böbrek ve pankreasın birlikte nakli yapılıp artık dışarıdan insülin kullanmaya ihtiyacı kalmayan tip 1 diyabet hastalarının kesin tedavi oldukları düşünülebilir. Diyabete çoğunlukla böbrek ile ilgili komplikasyonlar eşlik ettiği için (diyabetik nefropati) pankreas ve böbreğin aynı anda değiştirilmesi ortaya umut verici sonuçlar çıkarmaktadır. Böbrekle birlikte pankreasında değiştirildiği vakalardaki hayatta kalma oranı, sadece böbreğin değiştirildiği vakalara benzer ya da bu orandan daha yüksektir. Ancak, nakilden sonra bu hastalar uzun süreli bağışıklık baskılayıcı ilaçlar kullanmak zorundadırlar ve vücudun nakledilen yeni organı reddetme ihtimali vardır. Mikroskopik ya da nanoteknolojik tedavi yaklaşımları da araştırılmaya devam etmektedir. Önerilen bir sistemde insulin depolanmış bir implant hızlı açılıp kapanan bir valf vasıtasıyla içerdiği insulini kandaki glukoz seviyesine göre kana vermektedir. Buna benzer en az iki farklı yaklaşım canlılar üzerinde yapılan deneylerle gösterilmiştir. Bunlar benzer mantıkla kapalı devre insülin pompası görevi görmektedirler. Tip 2 diyabet için de kesin bir tedavi yöntemi yoktur. Aşırı obez diyabet hastalarına uygulanan gastrik baypass ameliyatı ile kan şekeri seviyeleri %80 ile %100 oranında normale döndürülebileceği gösterilmiştir. Bu işlemin mekanizması ayrıntılı bir biçimde incelenmiş ve sağlanan yararın basitçe işlem sonrasındaki kilo kaybına bağlı olmadığı gösterilmiştir. Bu tedavi yöntemi yakın bir gelecekte bazı tip 2 diyabet hastaları için standart bir tedavi olabilir. Bu ameliyat ayrıca aşırı obez insanların ölüm oranlarını %40 kadar azaltmaktadır. Aynı ameliyat daha az sayıdaki normal kilolu ya da hafif obez tip 2 diyabet hastasına da başarıyla uygulanmıştır. Kan şekeri seviyeleri iyi kontrol edilmiş hastalarda diyabetin sebep olduğu komplikasyonlar çok daha az sıklıkta ve daha az şiddette ortaya çıktığı için hasta eğitimi, hastanın durumu hakkındaki bilgisi ve kendi hastalığı ile ilgilenmesi hayati önem taşımaktadır. Hastanın sahip olduğu öteki sağlık sorunları diyabetin bu zararlı etkilerini daha da hızlandırır. Bunlara örnek olarak, sigara kullanımı, yüksek kolesterol seviyeleri, şişmanlık, yüksek kan basıncı (hipertansiyon) ve düzenli egzersiz yapılmaması sayılabilir. Yapılan bir çalışmaya göre, yüksek kan basıncı olan kadınlarda diyabetin ortaya çıkma olasılığı normal bireylerden üç kat fazladır. Düzenli olarak egzersiz yapan, zayıflayan ve sağlıklı bir diyetle beslenen tip 2 diyabet hastalarının, hastalığın kendisini ya da hastalığın yolaçtığı komplikasyonlardan bazılarını “duraklama” aşamasında tutabilecekleri gösterilmiştir. Şüphesiz, yukarıda sayılan bu önlemler insülin duyarlığını iyileştirerek, insanları tip 2 diyabet için bir aday olmaktan çıkarabilir ya da diyabet öncesi durumlarının gerçek hastalığa dönüşmesini önleyebilir. Ancak, hastalar bunları uygulamaya başlamadan önce mutlaka doktorlarıyla beklenilen faydalar hakkında görüşmelidir. Bu özellikle hastaların hipoglisemi risklerini azaltmaları ve bu uygulamaların yol açabileceği sorunlardan sakınabilmeleri için önemlidir. Gerçekte pek az insan hastalığını “duraklama” aşamasında tutabilmektedir. Ancak, bazı hastalar egzersiz sonrasında vücudun insülin gereksinimi azaldığı için daha az insüline ihtiyaç duyabilirler. Gerçekte uygulanan bu önlemlerin bir faydası olsun ya da olmasın, bu sağlıklı hayat biçiminin hem diyabetik hem de sağlıklı bireyler için sağladığı pek çok fayda vardır. Diyabetin ilerleyişi yaşlanma ile birlikte değişir. Pankreasın insülin üreten beta hücrelerinin yaşlanma ile birlikte bozulmaya başlaması insülin üretimi azaltır. Buna ek olarak, yaşlanma ile kas dokusunun azalması ve özellikle iç organların çevresinde olmak üzere yağ birikiminin artması, insülin direncini arttırır ve dokuların insüline yanıt vermesini azaltır. Glukoz toleransı yaş ile birlikte gittikçe azalır ve bu yaşlı nüfusta tip 2 diyabet görülme sıklığını arttırır. Yaşlanmaya bağlı glukoz intoleransına sıklıkla insülin rezistansı eşlik eder ama bu kişilerin dolaşımlarında bulunan insülin miktarı daha genç kişilerdeki insülin seviyesi ile benzer ya da aynıdır. Yaşlı hastalar için belirlenen tedavi hedefleri kişiden kişiye değişkenlik gösterir ve hastanın genel sağlık durumu, hayat beklentisi, verilen tedaviye olan bağlılığı ve istekliliği göz önünde bulundurularak belirlenir. Diyabetik ketoasidoz (DKA) hiperglisemi, ketonemi (Kanda keton cisimlerinin miktarının artması) ve metabolik asidoz (kan pHının düşmesi) ile karakterize bir durumdur. DKA her zaman acil tıbbi müdahale gerektiren akut (hızlı gelişen) ve tehlikeli bir komplikasyondur. Düşük insülin seviyeleri yüzünden glukozu yeterince kullanamayan karaciğer, enerji kaynağı olarak yağları kullanmaya başlar; bu metabolik yolaktaki ara substrat keton cisimleridir. Bu durum periyodik olduğu sürece normaldir, ama kalıcı olduğunda ve enerji üretiminde devamlı olarak bu yolak kullanıldığında ciddi bir sorun halini alabilir. Kanda keton cisimlerinin yükselmesi kanın pHının düşmesine ve diyabetik ketoasidoz oluşmasına neden olur. Genellikle insülin tedavisi şemasına uymayan hastalarda görülür (insülin enjeksiyonunu unutmak ya da gerekenden az insülin kullanmak gibi). Diyabetik ketoasidozun belirtileri arasında hastaların nefesinde belirgin bir aseton kokusunun olması, Kussmaul solunumu adı verilen çok hızlı ve derin soluma, poliüri, mide bulantısı, kusma ve karın ağrısı, çeşitli tiplerde mental (saldırganlık, mani, zihin karışıklığı, ya da halsizlik gibi) bozuklular sayılabilir. Hastalar genellikle aşırı sıvı kaybederler (dehidratasyon). Karın ağrısına çok sık rastlanır ve çok şiddetli olabilir. Hastanın bilinç durumu başlangıçta normaldir ama ilerleyen safhalarda komaya kadar ilerleyebilir. Ketoasidoz kolaylıkla kan basıncının aşırı şekilde düşmesine (hipotansiyon), şoka ve ölüme neden olabilicek kadar ciddileşebilir. İdrar tahlili ile keton cisimcikleri tespit edilebilir (kandaki keton cisimleri genellikle DKA belirtileri ortaya çıkmadan önce böbrek eşik değerini aşarak idrara geçer). Hızlı ve yerinde müdahale ile tam bir iyileşme sağlanabilir. Ancak müdahalenin gecikmesi ve yetersiz tedavi ya da DKA’nın yol açtığı sorunlar (beyin ödemi) ölümle sonuçlanabilir. Diyabetik ketoasidoz tıbbi bir acil durumdur ve hastaların derhal hastaneye kaldırılmaları gerekir. Diyabetik ketoasidoz çoğunlukla tip 1 diyabet hastalarında ortaya çıkan bir komplikasyondur ancak tip 2 diyabet hastalarında da görülebilir. Hiperglisemik hiperozmolar sendrom (eski ismiyle Hiperglisemik hiperozmolar nonketotik sendrom (HHNS) ya da bazı kaynaklarda sadece Hiperozmolar Sendrom), diyabetik ketoasidoz belirtileri ile pek çok açıdan benzerlik gösteren ancak tamamen farklı bir sebeple oluşan ve yine tamamen farklı şekilde tedavi edilen metabolik bir durumdur. Hiperglisemik hiperozmolar sendrom, belirgin ketoasidoz olmaksızın, aşırı hiperglisemi, plazma hiperozmolaritesi ve aşırı su kaybı (dehidratasyon) ile karakterize bir sendromdur. Kan şekeri çok yüksek (genellikle 300 mg/dl (16 mmol/l) ve üzeri değerler yüksek kabul edilir) kişilerde, kandaki glukoz kanın ozmotik basıncının yükselmesine ve hücre içindeki su moleküllerinin kana doğru çekilmesine neden olur. Yine yüksek glukoz böbreklerden suyun geri emilmesini engelleyerek üretilen idrar miktarını da arttırır (Buna ozmotik diürez adı verilir). Eğer kaybedilen sıvı yerine konmazsa (ağızdan ya da damar yoluyla), hücrelerin devamlı olarak su kaybetmeleri ve aşırı idrar ile suyun atılması sonucunda hastaların sıvı kaybetmelerine neden olur (dehidratasyon). Sıvı kaybına genellikle elektrolit dengesizlikleri eşlik eder ve bu her zaman tehlikelidir. Eğer müdahale edilmezse dolaşımdaki sıvı miktarının çok azalması sonucunda böbrekler fonksiyonunu yitirmeye başlar. Bu durum zaten yüksek olan glukozun böbrekler yoluyla atılamamasına, kandaki glukozun daha da yükselmesine ve kanın ozmotik basıncının iyice artmasına neden olur. Kanın ozmotik basıncı 320–330 mOsm/kg değerini aşarsa beyin hücrelerinden su kaybedilmeye başlanır ve tablo komaya kadar gidebilir. Hiperglisemik hiperozmolar sendromda, diyabetik ketoasidozda olduğu gibi, acil tıbbi müdahale gereklidir. Müdahaleye genellikle kaybedilen sıvını yerine konması ile başlanır. Hiperglisemik hiperozmolar sendrom tip 2 diyabet hastalarında daha yaygın olarak görülür. Hipoglisemi ya da anormal derecede düşük kan şekeri, diyabet tedavisinde kullanılan pek çok tedavi yönteminin akut bir komplikasyonudur. Özellikle insülin tedavisi gören tip 1 ve tip 2 diyabet hastalarında görülür. Ancak beta hücrelerinin insülin salgısını arttıran ilaçları kullanan (oral sülfonilüreler, meglitinid ya da fenilalanin analogları gibi), yaşlı ve böbrek bozukluğu olan hastalarda da rastlanır. Bu durum hem diyabetik hem de diyabetik olmayan kişiler arasında nadir görülse de hâlen insülinle tedavi edilen hastalarda görülen komanın bir numaralı sebebidir. Hastada ajitasyon, terleme ve sempatik sinir sisteminin aktivasyonuna bağlı pek çok belirti (korku ve panik gibi) görülür. Hastanın bilinç durumu devamlı değişiklik gösterir ve şiddetli vakalarda komaya, nöbetlere hatta beyin hasarı ve ölüme sebep olabilir. Diyabet hastalarında görülen bu duruma zamanlaması yanlış ve çok fazla insülin kullanmak, çok fazla ve yanlış zamanda yapılan egzersiz (egzersiz yapmak insülin gereksinimini azaltır), yeterince besin alınmaması (özellikle glukoz içeren karbohidratlar) ya da bir öğünün kaçırılması neden olabilir. İyatrojenik (Uygulanan bir tedavi ya da ilacın istenmeyen yan etkilere ya da komplikasyonlara neden olması) hipoglisemi, basitçe aşırı miktardaki (ya da görece yüksek) insülininin gösterdiği etkiler ve tip 1 ve tip 2 diyabette bozulmuş karşıt glukoz düzenlemesinin bir sonucu olarak ortaya çıkar. Normal bireylerde glukoz seviyesinin aşırı miktarda düşmesine yanıt olarak derhal insülin salgılanması azaltılır ve glukagon ve adrenalin salgılanarak kan şekeri yükseltilmeye ve hipoglisemi düzeltilmeye çalışılır (Buna glukoz metabolizmasının karşıt-düzenlenmesi adı verilir ve glukagon ve adrenalin glukoz metabolizması için karşıt-düzenleyici hormonlar olarak anılır). Ancak, İnsülinin mevcut olmadığı diyabette (tip 1 diyabet) hipoglisemiye yanıt olarak dışarıdan alınan insülinin seviyesi düşürülemez, ve buna ek olarak yetersiz glukagon ve adrenalin yanıtları glukozun karşıt-düzenleme mekanizmasının bozulmasına yol açar. Diyabet hastalarında görülen azalmış sempatoadrenal yanıt hastanın hipoglisemi belirtilerinin (titreme, terleme, panik vs) farkına varmasını zorlaştırır (buna “hipoglisemi habersizliği” (hypoglycemia unawareness) adı verilir). Diyabetik hastalarda gözlenen otonomik nöropati, beyinin art arda geçirilen hipoglisemi nöbetleri yüzünden hipoglisemiye karşı “hassasiyetini” yitirip gerekli yanıtı oluşturmaması ve hastanın hipoglisemi belirtilerini maskeleyecek çeşitli ilaçlar kullanıyor olması hipoglisemi habersizliğinin sebepleri arasında sayılabilir. Pek çok vakada bu kısa süreli hipoglisemi nöbetlerinden kaçınmak hipoglisemi habersizliğini düzeltebilir ancak bu her vaka için geçerli değildir. Çoğu vakada hipoglisemi şekerli yiyecek ya da içeceklerle tedavi edilir. Diyabetik hastaların hipoglisemi riskine karşı yanlarında şekerleme, kesme şeker ya da glukoz tabletleri bulundurmaları gerekir. Hasta eğer hipoglisemi belirtilerini hissederse hemen 15 gram kadar şeker tüketmeli (örneğin, 1 çorba kaşığı kadar şeker) ve 15 dakika beklemelidir. 15 dakika sonra eğer hala kendini iyi hissetmiyorsa tekrar 15 gram şeker alıp 15 dakika daha beklemelidir. Buna 15/15 kuralı adı verilir. Ciddi vakalarda, tedavi için glukagon enjeksiyonu (glukagon insülinin etkilerine tamamen ters etki oluşturan bir hormondur) ya da damar yolundan dekstroz infüzyonu ile yapılır, ancak genellikle hastanın bilincinin kapalı olduğu vakalarda bu yola başvurulur. Glukagon karaciğerde glikojen olarak depolanmış halde bulunan glukozu serbest bırakarak (glikojenoliz) kan glukoz düzeyini yükseltir. Bu yüzden glukagon enjeksiyonu yapıldığı durumlarda, glukagon yalnızca bir kez kullanılabilir. Karaciğerde yetersiz miktarda glikojen olması ya da hiç olmaması glukagonun etkisini büyük oranda azaltır. Hastanelerde genellikle dekstroz infüzyonu yapılır. Kan şekerinin uzun süre yüksek seyretmesi kan damarlarına zarar verir (anjiyopati). Kan damarlarının iç yüzeylerini kaplayan endotel hücreleri normalden daha fazla miktarda glukozu hücre içine alırlar çünkü bu hücrelere glukoz girişi insülinden bağımsız olarak gerçekleşir. Hücre içine giren yüksek miktarda glukoz bu hücrelerde proteinlerin glikozillenmesine (protein molekülleri ile glukozun enzimatik birleşimi) ve yüzey glikoproteinlerin birikmesine yol açar. Sonuçta damarların bazal membranı kalınlaşır ve zayıflar. Diyabette bu durumun yol açtığı sorunları tanımlamak için mikrovasküler hastalıklar (küçük damarlarda oluşan hasarlar sebebiyle oluşan) ve makrovasküler hastalıklar (arterlerde oluşan hasarlar sebebiyle oluşan) tabirleri kullanılır. Küçük çaptaki kan damarlarının hasar görmesi sonucunda oluşan mikroanjiyopati aşağıda sayılan komplikasyonlara yol açabilir; Makrovasküler hastalıklar (arterlerde meydana gelen hastalıklar) ise çeşitli kardiyovasküler hastalıklara neden olurlar. Bunun başlıca sebebi ise diyabete bağlı olarak gelişen aterosklerozdur. Bu hastalıklardan başlıcaları; Diyabetik ayak, genellikle nöropati (uyuşukluk ya da hissizlik ile karakterize) ve damarlarda oluşan hasarların birleşimi sonucunda oluşur. Bu durum ayak derisinde yaralar oluşmasına ve bu yaraların enfekte olmasına yol açar. İleri vakalarda doku nekrozu ve kangren görülebilir. Diyabetik ayak, gelişmiş ülkelerdeki yetişkinlerde travma (yaralanma] sonucu oluşmamış ampütasyonların (parmak ya da ayakların cerrahi olarak kesilip alınması) başlıca sorumlusudur. Karotid arter stenozu ve abdominal aorta anevrizmaları diyadette çok sık olarak görülmez ancak, diyabet bu hastalıklara sahip olan kişilerdeki ölüm oranını, morbiditeyi ve bunların tedavisi için yapılan ameliyatların riskini artırır. Dünya Sağlık Örgütü verilerine göre, 2000 yılında tüm dünyada en az 171 milyon diyabet hastası (toplam dünya nüfusunun %2,8’i) vardır. Tüm dünyada diyabetin görülme sıklığı hızla artmaktadır ve 2030 yılında yaklaşık 330 milyon kişinin diyabet hastası olacağı tahmin edilmektedir. Diyabet tüm düm dünyada görülen bir hastalıktır ancak, gelişmiş ülkelerde daha sık (özellikle tip 2 diyabet) görülür. Bununla birlikte, diyabet görülme sıklığındaki en büyük artışın, bu bölgedeki nüfus artışı ve toplam nüfus göz önüne alındığında Asya ve Afrika ülkelerinde görüleceği tahmin edilmektedir. 2030 yılında en fazla diyabet görüleceği tahmin edilen ülke yaklaşık 80 milyon kişi ile Hindistandır ve bu ülkeyi 40 milyon kişi ile Çin ve 30 milyon kişi ile de Amerika Birleşik Devletleri izlemektedir. Gelişmiş ülkelerde diyabet görülme sıklığının artması ile kentleşme eğilimi ve hayat tarzı değişiklikleri arasında bir paralellik vardır. Belki de en önemli etken “batılı tarzı” beslenme alışkanlığı ve obezitedir. Son 20 seneden beri Kuzey Amerika’da diyabet oranları devamlı artmaktadır. 2008 yılı verilerine göre sadece Amerika Birleşik Devletleri’nde 17,9 milyon diyabet hastası vardır ve henüz diyabet teşhisi konmamış 5,7 milyon insan ile birlikte bu sayı yaklaşık olarak 24 milyon kişidir. Buna ek olarak yaklaşık 57 milyon kişinin diyabet oluşma sıklığını büyük ölçüde arttıran pre-diyabet (gizli-şeker) hastası olduğu tamin edilmektedir. ABD Hastalık Kontrol ve Korunma Merkezleri diyabeti salgın (epidemik) hastalıklar sınıfına sokmuştur. Hastalığın yıllık maliyetinin 132 milyar dolar olduğu tahmin edilmektedir. Kuzey Amerika’da görülen toplam diyabet vakalarının yaklaşık %5-10’unu tip 1 diyabet vakaları oluşturmaktadır. Bu oran tüm dünyadaki tip 1 diyabet görülme sıklığından biraz farklıdır ancak bu değişikliğin sebebi tam olarak anlaşılamamıştır. Amerikan Diyabet Birliği, ABD Hastalık Kontrol ve Korunma Merkezleri tarafından, 2000 yılından sonra doğan her Amerikalı erkeğin 3'te 1’i ve her kadının 5'te 2’sinin hayatları boyunca diyabete yakalanacakları değerlendirmesine dikkat çekmektedir. Amerikan Diyabet Birliği’ verilerine göre, 60 yaşından büyük Amerikalıların yaklaşık %18,3’ü (8,6 milyon kişi) diyabet hastasıdır. Diyabetin görülme sıklığı yaş ilerledikçe artmaktadır ve yaşlı nüfusun sayısının artmasına paralel olarak diyabetik hasta sayısının artacağı tahmin edilmektedir. Yapılan bir klinik çalışmaya göre, 65 yaşın üzerindeki nüfusun %18-20’sinde diyabet vardır ve %40’ında da diyabetin erken safhası sayılan glukoz toleransı bozukluğu vardır. Diyabet terimi (Yunanca: διαβήτης, diabētēs) Aretaeus of Cappadocia tarafından bulunmuştur. Bu terim, dia- yani “ayrı” ya da “boydan boya” ön eki ve bainein yani “yürümek” ya da “ayakta durmak” fiilinin birleştirilmesiyle oluşturulmuş eski Yunanca διαβαίνειν (diabaínein) kelimesinden türetilmiştir. Diabaínein “bacakları ayırarak yürümek”, ya da “ bacakları ayırarak oturmak” anlamına gelir. Bu durumda, bu kelimeden türetilen diabētēs kelimesi ise “bacaklarını ayırarak yürüyen” ya da daha spesifik olarak kullanıldığında “pergel gibi ya da sifon” anlamlarına gelmektedir. Diabētēs kelimesinin ”sifon” anlamı taşıması, aşırı derecede idrara çıkmanın eşlik ettiği bir hastalığı isimlendirmekte kullanılmasının asıl nedenidir. Diyabet 1425 yılında yazılan bir tıbbi belge ile İngilizceye “diyabete” şeklinde geçmiştir. 1625 yılında Thomas Willis tatlı ya da bal anlamına gelen Latince mellis kelimesini, bu hastaların idrarlarının tatlı olduğunu belirtmek için “mellitus” şeklinde eklemiştir. İdrarın tatlı olması, Eski Yunan, Çin, Mısır, Hint ve Pers uygarlıkları tarafından da fark edilmiştir. 1776 yılında Matthew Dobson idrarın tatlı olmasının diyabet hastalarının kanlarındaki ya da idrarlarındaki bir tür aşırı şeker yüzünden oluştuğunu kanıtlamıştır. Diyabet eski devirlerde bir tür ölüm cezası şeklinde görülüyordu. Hipokrat muhtemelen bu hastalık için bir tedavi olamayacağını düşündüğü için bu hastalıktan hiç söz etmemiştir. Aretaeus hastalığı tedavi etmeye çalışmış ancak bir ilerleme sağlayamamıştır ve “diyabetli bir hayat kısa, berbat ve acı içinde geçer” şeklinde bir yorum yapmıştır. Sushruta (MÖ 6. yüzyıl) diyabeti medhumeha olarak sınıflandırmış ve diyabeti şişmanlık ve hareketsiz yaşam biçimi (sedanter) ile ilişkilendirmiş ve hastalarına tedavi için egzersiz yapmalarını önermiştir. Eski Hintler diyabeti teşhis etmek için hastanın idrarının çevresine karıncaların toplanmasını kullanmışlar ve bu hastalığa “tatlı idrarlı hastalık” anlamına gelen “medhumeha” ismini vermişlerdir. Kore, Çin ve Japonlar bu diyabete, benzer şekilde idrarın tatlı olduğunu belirten isimler vermişlerdir. Orta Çağda Fars’ta İbn-i Sina (980-1037) El-Kanun fi't-Tıb adlı eserinde diyabetten oldukça ayrıntılı şekilde bahsetmiş ve hastalığı aşırı iştah artışı ve cinsel işlevlerin azalması şeklinde tanımlamış ve idrarın tatlı olmasından da bahsetmiştir. Ondan önceki Aretaeus gibi, İbn-i Sina’da birincil ve ikincil diyabetleri tanımlamıştır. İbn-i Sina ayrıca diyabetik kangreni tanımlamış ve diyabeti Acı bakla, Çemen otu ve bir tür Zerdeçal tohumunun karışımı ile tedavi etmiştir. Bu karışım ile idrardaki glukoz miktarı belirgin şekilde azalmaktadır ve hala bazı hekimlerce kullanılması önerilmektedir. İbn-i Sina ayrıca “diyabetes insipidus”u tarihte ilk defa eksiksiz bir biçimde tanımlamıştır. Diyabet ve diyabetes insipidus tanımları ise Johann Peter Frank (1745-1821) tarafından ayrılmıştır. Her ne kadar diyabet antik çağlardan beri biliniyor ve hastalığın tedavisi için yararlı olan çeşitli yöntemler Orta Çağdan beri biliniyor olsa da hastalığın patogenezi ancak 1900’lü yıllarda deneysel olarak anlaşılabilmiştir. Pankreasın diyabette oynadığı rolün keşfedilmesi, genellikle 1889 yılında pankreası çıkarılmış köpeklerin diyabetin tüm belirtilerini gösterdiklerini ve kısa bir süre sonra da öldüklerini bulan Joseph von Mering ve Oskar Minkowski’ye atfedilir. 1910 yılında Sir Edward Albert Sharpey-Schafer diyabet hastalarında normalde pankreasın ürettiği tek bir kimyasal maddenin eksik olduğunu ileri sürmüş ve bu maddeye insülin adını vermiştir. İnsülin Latince “ada” anlamına gelen “insula” kelimesinden türetilmiştir ve pankreasın insülin üreten hücrelerinin bulunduğu Langerhans adacıklarını belirtmek için bu ad verilmiştir. Pankreasın metabolizmada oynadığı endokrin fonksiyon ve insülinin gerçekten var olduğu, 1921 yılına kadar açıklığa kavuşturulamamıştır. 1921 yılında Sir Frederick Grant Banting ve Charles Herbert Best, Joseph von Mering ve Oskar Minkowski’nin yaptıkları deneylerini tekrarlamışlar ve bu deneyi bir adım daha ile götürerek, pankreası çıkarılan köpeklere, sağlıklı köpeklerin pankreaslarının Langerhans adacıklarından hazırladıkları ekstreyi vererek tüm diyabet belirtilerinin ortadan kalktığını göstermişlerdir. Sonrasında Banting, Best, and öteki meslektaşları (özellikle kimyacı James Collip) Toronto Üniversitesinde domuz pankresından insülin hormonunu ayırıp saflaştırmaya başladılar. Bu uğraşları sonucunda diyabetin etkin bir şekilde tedavi edilmesinin (yani insülin enjeksiyonunun) yolu açılmış oldu ve ilk hasta (Leonard Thompson) 1922 yılında tedavi edildi. Bu buluşları için Banting ve laboratuvarın yöneticisi olan John James Richard Macleod’a 1923 yılında Nobel Tıp Ödülü verildi. Bu iki araştırıcı da ödülden aldıkları parayı başta Best ve Collip olmak üzere tüm takım arkadaşları ile paylaştılar. Banting ve Best insülin üretim yöntemi ile ilgili olarak aldıkları patent için para talep etmediler ve insülinin ticari olarak üretilmesini kontrol etmeye çalışmadılar. Bu kararlarının sonucunda insülin üretimi ve tedavisi hızla tüm dünyaya yayıldı. Banting daha sonra doğum günü olan 14 Kasım tarihinin “Dünya Diyabet Günü” olarak belirlenmesi ile onurlandırıldı. Şu gün tip 1 ve tip 2 diyabet olarak adlandırılan hastalıklar arasındaki fark ilk kez Sir Harold Percival (Harry) Himsworth tarafından, Ocak 1936 tarihinde ortaya konmuştur. Tedavisinin bulunmasına karşın, diyabet en önemli ölüm nedenleri arasında kalmıştır. Örneğin, istatistiki araştırmalar Malta’da 1927 yılı içinde ölüm nedeni belli olan ölüm oranının (diyabete bağlı) her 100.000 kişide 47,7 rakamına ulaştığını göstermiştir. Diyabet ile ilgili öteki önemli keşifler; Hodgkin lenfoma Hodgkin hastalığı, Hodgkin lenfoma ya da Hoçkin lenfoma (İngilizce: Hodgkin's lymphoma), lenf nodüllerinde tümöral büyüme biçiminde başlayarak gelişen hastalık. 1832'de Thomas Hodgkin tarafından tanımlandığı için onun adıyla anılır. Ayrıca lenfogranülamatoz; lenfadenom, malin granuloma gibi adlarla da tanımlanır. Nedeni bilinmemektedir. En sık genç erişkinlerde (15-35 yaş) ve 55 yaş üzerinde görülür. Hodgkin lenfomada hastanın yaşı, cinsiyeti ve hastalığın evresi, tümör yükü, histopatolojik alt tipine bağlı olarak radyoterapi, kemoterapi ya da hematopoietik kök hücre nakli tedavi için uygulanabilir. Hodgkin lenfoma, bir lenf nodu grubundan diğerine sırayla yayılır ve sistemik belirtilerin gelişmesiyle hastalık ilerler. Hodgkin hücreleri mikroskopla incelendiğinde, histopatolojik bulgu olarak karakteristik çok çekirdekli Reed-Sternberg hücreleri görülür. Geçmişinde, Epstein-Barr virüsünün neden olduğu Enfeksiyöz Mononükleoz hastalığı bulunanların Hodgkin lenfomaya yakalanma riski artmıştır. Hodgkin lenfoma insidansı bölgeden bölgeye değişmekle birlikte 100000'de 2,7 civarındadır. Erkeklerde kadınlardan bir miktar daha fazla görülür. Hodgkin lenfomanın kesin nedeni henüz bilinmemektedir. Serolojik ve moleküler biyolojik araştırmalar enfeksiyöz mononükleozus etkeni olan Epstein-Barr (EBV) virüsünün rolü olabileceğini düşündürmektedir. Diğer tümörlerden farklı olarak Hodgkin hastalığında tümör dokusunun çoğunluğunu normal hücreler oluşturur. Neoplastik hücreler ise Reed-Sternberg hücresi adı verilen kökeni belirsiz iki veya daha fazla çekirdeğe ve belirgin çekirdek membranına sahip, geniş hafif bazofilik sitoplazmalı, belirgin tek eozinofilik nükleoluslu hücrelerdir. Çekirdeğin tipik görünüşü baykuş gözüne benzetilir. Bu hücrenin tek çekirdekli varyantları Hodgkin hücresi olarak adlandırılır. Yoğun sitoplazma ve piknotik çekirdek içeren hücreler mumsu hücreler(mummified cells) olarak adlandırılır. Laküner hücre varyantı karakteristik olarak nodüler sklerozan Hodgkin hastalığında bulunur. Nodüler lenfosit predominant Hodgkin lenfomada ise patlamış mısır (popcorn) hücreleri izlenir. Reed-Sternberg hücreleri immunohistokimyasal olarak neredeyse tüm vakalarda CD30 ve çoğu vakada CD15 pozitifliği gösterirler. Hodgkin lenfoma(HL) "Nodüler lenfosit predominant HL" ve klasik HL olarak 2 ana gruba ayrılır. Klasik HL kendi arasında nodüler sklerozan HL, miks sellüler HL, lenfositten zengin HL ve lenfositten fakir HL olarak 4'e ayrılır. Boyundaki lenf bezlerinin ağrısız şişmesi ile ilk belirtiler başlayabilir. Zamanla komşu lenf bezlerinde de şişmeler görülür. Lenf bezleri orta sertlikte ve lastik kıvamındadır. Ateş, gece terlemesi, zayıflama gibi sistemik belirtiler olabilir. Kaşıntı genellikle ilerlemiş olgularda görülür. Dalak ve karaciğer de şişerek karında rahatsızlık duygusu yaratabilir. Ann Arbor evrelemesinin Cotswold revizyonuna göre: Evre 1: Tek lenf nodu bölgesi ya da lenfoid yapı tutulumu (Dalak, timüs, Waldeyer halkası gibi) Evre 2: Diyafragmanın aynı tarafında 2 ya da daha fazla lenf nodu bölgesinin tutulumu Evre 3: Diyafragmanın her iki tarafında 2 ya da daha fazla lenf nodu bölgesinin ya da yapısının tutulumu Evre 4: Ekstranodal tutulum (Örneğin kemik iliği tutulumu) Not: Evre 3 kendi içinde 2'ye ayrılır. Evreler A, B, X, E, kısaltmaları ile kendi içlerinde ayrıca gruplandırılırlar. Patolojik evreleme PS, klinik evreleme CS kısaltmasıyla belirtilir. Tanı dokudan yapılacak biyopsi incelemesi ile konulur. Hastaların doğru evreleme ve doğru tanı ile tam iyileşme şansları bulunmaktadır. Hastalığın evresine göre radyoterapi ve kemoterapi birlikte ya da tek başlarına uygulanabilir. Hastalığın histolojik tipinin prognoz üzerinde etkisi vardır. En kötü prognoz lenfositten fakir HL alt tipindedir. Evre, tümör kitlesinin büyüklüğü, ileri yaş, B semptomlarının varlığı gibi durumlar hastalığın gidişatını belirler. Günümüzde 10 yıllık sağkalım %70'leri geçmiştir. Ä°mmateryalizm Berkley'in idealizmine verilen addır. Materyalizmin tersine alemin kendi kendine hiçbir gerçekliğinin olmadığı; maddenin de, dış alemin de, nesnelerin ve her türlü madde çeşitlerinin de hayallerimiz ve fikirlerimiz dışında var olmadıklarını ileri sürer. Ona göre ancak ruh vardır. Maddenin varlığı ancak "idrak edilmiş" olmaktan ibarettir. Addison hastalığı Addison hastalığı, böbreküstü bezlerinin salgılama yetersizliğinden kaynaklanan hastalık. Hipoadenokortisizm olarak da bilinir. Thomas Addison'un 1855'te tanımladığı Addison hastalığı, böbreküstü bezlerinin kabuk korteks bölümünün, otoimmün, verem ya da mantar enfeksiyonu nedeniyle zarar görmesine bağlıdır. Güçsüzlük, kansızlık, kilo yitimi, mide-bağırsak rahatsızlıkları, kan basıncı düşüklüğü, deride kararma, bazı hastalarda da aşırı sinirlilik ve aşırı duyarlılıkla gelişir. Eskiden ölümle sonuçlanabilirken, günümüzde sentetik hormonlarla büyük ölçüde tedavi edilmektedir. Böbreküstü bezi ile ilgili kortikal (üst katmansal) körelme/sakatlıktır ve işlevsel düşüş (hypofunction) yani yetersizlik vardır. Görünürdeki idiyopatik (sebebi bilinmeyen veya aniden çıkan) biçiminde, hasarlı (atrophic) böbrek corteksinin (organı sarmalayan üst tabaka; kabuğu ya da zarı) lenfosit sızdırması gözlemlenmiştir ve böbrek üstü bezine ait dış katmansal dokunun (cortical tissue) özgül antijenlerine karşı kendiliğinden harekete geçen antikorlar/karşıkorlar (antibodies) vakaların büyük bir oranında serumda mevcuttur. Deneysel alerjik böbreküstü bezleri şişmesine (adrenalitis), deneysel hayvanlara böbrek üstü bezi dokusu zerk edilerek, neden olunmuştur. Not: Arenal cortical tissue specific antigens yani böbrek üstü bezlerinin üst tabakasal dokusunun özgül antijeni, steroid hormonu üreten hücrelerdir. Mannesmann Mannesmann AG merkezi Almanya'nın Düsseldorf kentinde olan bir bir Alman anonim şirketidir. Vodafone ve Salzgitter AG tarafından devralınmadan önce 2000 yılına kadar ünlü Alman borsası DAX bünyesinde hisse senetleri bulunuyordu. Almanya'nın en köklü kuruluşlarından biri olan Mannesmann sanayi şirketinin geçmişi 1856 yılına dayanır. Reinhard kardeşler ve Remscheidın tanınmış tüccarlarından Max Mannesmann bir araya gelerek bir anonim şirket kurarlar. 1885 yılında sanayi fabrikalarında kulanılmak üzere ilk delikli metal boruyu üretirler. Babasının ölümünden sonra firmanın hisse senetleri oğlu Arnold Mannesman'nın üzerine geçer ve adı A.MANNESMANN Maschinenfabrik GmbH olur. 1886 yılına kadar çeşitli tüccarların da aralarına katılmasıyla firma gelişerek Almanya çapında isim yapar. İkinci dünya savaşından sonra firma Mannesmann AG, Consolidation Bergbau AG ve Stahlindustrie ve Maschinenbau AG adını alan üç ayrı şirkete bölünerek varlığını sürdürür. Üç ayrı şirkete bölünen şirket 1960 yılında Almanya dışında oluşan yan kuruluşlarıyal birlikte 76.700 kişinin çalıştığı dev bir kuruluş haline geldi. 1970 yılında yine Almanya'nın inşaat devlerinden biri olan Thyssen ile iş ortaklığı yapmaya başladı. Birkaç yıl içinde 4,57 milyar DM ciro yapmayı başardılar. 1990 yılında Mannesmann AG telekomünikasyon alanına da el atarak ürünler çıkarmaya başladı. Alman D2 hattını kurarak milyonlarca kişiye cep telefonu hattı açtılar. D2 cep telefon hattı daha sonra Avrupa çapında iş yapmaya başladı. 2000 yılında İngiliz telefon şirketi Vodafone tarafından devralındıklarında 23,27 Milyar € ciro ile 130.860 kadar çalışanları vardı. Özbağışıklık Özbağışıklık, otoimmünite, otoimmunite, bağışıklık sisteminde aşırıduyarlıkla oluşan tepkilere genel olarak verilen genel addır. Olağan koşullarda organizma kendi hücrelerinin antijenik yapılarına karşı tepki göstermez; buna “immun tolerans” ya da “doğal hoşgörü” tanımı yapılır. Bu toleransın aksadığı olağanüstü koşullarda otoimmun hastalıklar belirir; bağışıklık sisteminin tüm savunma sistemleri kendi antijenlerine karşı savaşım konumuna geçer. Otoimmun hastalıklardaki doku zararları II, III ve IV tiplerde aşırıduyarlık reaksiyonlarının sonucu olarak belirir. Bağışıklık sisteminin kendi öz antijenlerine karşı tepki göstermesinin temel nedeni, kendi öz antijenleri ile yabancı antijenlerin ayırdına varabilme yeteneğini yitirmesidir. Bağışıklık sisteminin düzenli çalışabilmesinde etkin olan faktörlerden biri de immunoglobulinlerin antijen bağlayan komponentlerine karşı oluşan antikorlardır; bunlara anti-idiotip antikorlar (anti-idiotype antibodies) adı verilir. Gerektiği kadar üretildiğinde immun sistem regülasyonuna önemli katkıları olan anti-idiotip antikorların aşırı düzeylerde üretimi ya da hücrelerin “kendinden olanı” tanıma yetisinin bozulması ve immun toleransın yitirilmesiyle otoimmun hastalıkların belirmesine neden olur. Sayıları 50’ye yaklaşan otoimmun hastalıklarda saptanan otoantikorlar hücresel ya da sıvısal reaksiyonları tetikleyerek doku zararlarına neden olurlar. Bu tür hastalıklarda meydana gelen zararlar organa-özgü nitelik gösterebilir; örnekler: Hashimoto tiroiditi, tip 1 Diabetes mellitus. Otoimmunite olgusunun belirmesinde çeşitli görüşler vardır: Otoimmun hastalıkların ilginç seçimleri vardır: Otoimmun hastalıklarda bir antijen ve bu antijene tepki gösteren bir antikor vardır. Ustahasan Şaşkın Hırsızlar Saşkın Hırsızlar (), yönetmenliğini Benny Chan'in yaptığı ve başrolde Jackie Chan'in yer aldığı 2006 yapımı aksiyon-komedi filmidir. Ren Zituo (Jackie Chan), sıra dışı Kung Fu tekniğine sahip biridir. Ancak Ren, bu Kung fu hareketlerini yanlış yerlerde hırsızlık yaparak kullanmaktadır. Ren, doğru dürüst geleceği olmayan bir yaşam sürmekte, günlerini kumar oynamakla geçirmektedir ve ailesinden günden güne uzaklaşmaktadır. Bu sırada bir bebek, başını büyük belaya sokar. Bu bebek, şehirdeki en zengin kadının tek torunudur ve Ren Zituo, Bao Zugong ve Ba Datong'dan oluşan hırsız grubu tarafından kaçırılarak mafya şefine verilecek ve büyük miktarda fidye parası istenecektir. Ancak, grup ve mafya şefi arasında aracılık yapan kişi, bir olay nedeniyle hapse girer. Bu nedenle bebek, Ren'ın evine bırakılmak zorunda kalır. Böylece Ren ve Ba bir anne gibi bebeğe hiç de alışık olmayarak çeşitli zorluklarla bakmaya başlarlar. Onunla her gün en ince ihtiyacına kadar ilgilenirler, güzel ve hoş vakitler geçirirler. Böylece bebeğe iyice bağlanırlar. Bu arada Mafya şefide, intikam için bir katil göndererek bebeği ele geçirmek ister. Ren ve Ba ilk başta mafya liderinden bebeği kaçırmaya başlarlar fakat en sonunda bebeği teslim etmek zorunda kalırlar ve kendilerine çantalar dolusu para yani ödülleri verilir fakat Ren ve Ba bebeğn hayatı tehlikede olduğu için parayı geri çevirirler ve bebeği mafyanın elinden ne pahasına olursa olsun kurtarmak için hayatlarını tehlikeye atarlar. 45. Altın Portakal Film Festivali 45. Antalya Altın Portakal Film Festivali, 10 - 19 Ekim 2008 tarihleri arasında Antalya'da düzenlenen film festivalidir. "Ana madde: 4. UluslararasÄ± Avrasya Film Festivali" 4. UluslararasÄ± Avrasya Film Festivali 4. Uluslararası Avrasya Film Festivali (İngilizce: "4th International Eurasia Film Festival"), 10 – 19 Ekim 2008 tarihleri arasında, 45. Antalya Altın Portakal Film Festivali ile paralel olarak düzenlenen film festivalidir. Türkiye Sinema ve Audiovisuel Kültür Vakfı (TÜRSAK) ve Antalya Kültür Sanat Vakfı (AKSAV) iş birliğiyle gerçekleştirilen festival Uluslararası Avrasya Film Festivallerinin sonuncusudur. Ä°mplantoloji İmplantoloji, ortopedi, oftalmoloji ve dişhekimliği alanlarında kullanılan implantların uygulama yöntemlerini kapsayan bilgi disiplinidir. “İmplant” latince "in=icerisine, icerisinde" ve "planto=ekme, dikme, yerlestirme, gomme" anlamina gelen sozcuklerin bilesiminden olusmus bir sözcük olup, tıpta “bedene yerleştirilen yapay nesne” anlamını taşımaktadır. İmplantolojinin dişhekimliğine yönelik uygulamaları “oral implantoloji” olarak adlandırılmaktadır. Diş implantları "eksik dişlerin yerine çene kemiklerine uygulanan ve protezlere destek veren unsurlar" olarak tanımlanabilir. Diş implantı ile kemik dokusu arasındaki sıkı adaptasyona osseointegrasyon adı verilir. Başlangıçta total dişsizlik vakalarının rehabilitasyonuna yönelik olarak ortaya çıkan osseointegre diş implantları, zaman içerisinde saptanan başarılı sonuçların ışığı altında endikasyon alanını genişleterek, tüm diş eksikliği biçimlerinin tedavisini kapsar hale gelmiştir. Tedavi planlaması aşamasında takip edilmesi gereken bir dizi kural ve tetkik aşaması bulunmaktadır. Bunlar sırasıyla genel anamnez, ağıziçi muayene ve radyografik tetkiktir. Daha sonra anatomik oluşumlar ve kemik topografyası incelenerek olgunun dişsizlik durumuna göre implant tedavisi detayları saptanır. Olguya özgü anatomik-sistemik durum, implant sayısı, implant çap ve boyu, implant lokalizasyonu, intermaksiller aralık, mevcut dişlerin periodontal sağlığı, implant-diş bağlantısı, ataşman tipleri tedavi planlamasında dikkate alınan unsurlardır. Nate Funk Nate Funk (d. 7 Kasım 1983) Amerikalı basketbolcudur.1 ve 2 pozisyonlarında oynar. Kolej basketbolu kariyerini öğrencisi olduğu Creighton Üniversitesi'nde bitirmiştir. Nate Funk, oynadığı kolej sezonunda 17.7 sayı, 3.5 ribaunt ve 3.1 asist ortalamalarıyla mezun olmuştur. Amerika'daki kariyerinden sonra Almanya'nın Eisbären Bremerhaven takımında; takımın en skorerlerinden biri olarak bir sezon oynamıştır ve Almanya'da 11.7 sayı, 2.5 ribaunt ve 2.9 asist ortalamalarını tutturmuştur. 2008-2010 yılları arasında Türkiye Basketbol Ligi takımlarından Erdemir'da oynamaktadır. Sayı ortalaması 18.80'dir. Timm ve Jean Funk'ın çocuğudur. Justin ve Sara adında iki kardeşi vardır. Cansın Özyosun Cansın Özyosun (d. 18 Temmuz 1976, İzmir), Türk oyuncu. İş hayatına İstanbul Bebek S Restaurant'ta asistan olarak başladı. Daha sonra Betül Mardin'in yanına imaj halkla ilişkilere geçti. Yaklaşık 3 yıl boyunca imaj halkla ilişkilerin Entertaiment departmanında müdür yardımcısı olarak görev yaptı. 1999- 2000 yılında MMC Tv de istek hattı programını hazırlayıp sunduğu ve Ajans’ta Abdullah Oğuz’la organizasyon yaptığı dönemde Tv dizilerinden teklif almaya başladı. 1997 yılında dizi setlerine merhaba diyen Cansın Özyosun, 2002 yılında "En Son Babalar Duyar" dizisi ile oyunculuğa profesyonel anlamda adım attı. Cansın Özyosun oyunculuk dersleri aldıktan sonra özel tiyatroya girmeyi başardı. Daha sonraki yıllarda "Gümüş", "Kadın Her Zaman Haklıdır", "Daha Neler", "Genco", "Melekler Korusun" , "Kılıç Günü", "Yer Gök Aşk", "Hayatımın Rolü" adlı dizilerde roller üstlendi. William Daniels William David Daniels (d. 31 Mart 1927), Amerikalı oyuncu, seslendirme sanatçısı ve görüntü yönetmeni. William Daniels Knight Rider / Kara Şimşek dizisinde KITT'i seslendirmişti. Peter Cullen Peter Cullen (d. 28 Temmuz 1941), Kanadalı oyuncu, Seslendirme Sanatçısı Transformers filminde Optimus Prime, Knight Rider /Kara Şimşek dizisinin 1. sezon 8. bölümünde (bölüm ismi Trust Doesn't Rust / sarsılmaz güven) KITT'in kötü versiyonu KARR'ı seslendirmişti. 2008 Golden Spin of Zagreb 2008 Golden Spin of Zagreb (Zlatna pirueta Zagreba) Golden Spin of Zagreb yarışmalarının 2008-2009 buz pateni sezonunda düzenleneni. Düzenlenen 41. Golden Spin of Zagreb yarışmasıdır. Golden Spin of Zagreb geleneksel olarak büyükler düzeyinde Zagreb, Hırvatistan'da düzenlenir. Patenciler 4 disiplinde kadınlar, erkekler, çiftler ve buz dansında yarışır. 2008 yılında yarışma Dom Sportova'da 13-16 Kasım 2008 tarihleri arasında düzenlenmiştir. Zorunlu dans Paso Doble'dir. NeuquÃ©n Neuquén, Arjantin'de aynı isimli eyaletin başkenti olan şehir. Yaklaşık 265.000 kişilik bir nüfusu vardır. Ülkenin Patagonya bölgesinde yer almaktadır. Neuquén şehrinde iç hatlar seferi yapan bir havaalanı, dört adet kumarhane, bir üniversite ve birçok müze bulunmaktadır. Şehir daha çok iş imkânına sahip olduğu için General Roca ve Cipoletti şehirlerinden göç görülmektedir. Torricelli kanunu Torricelli yasası, bir kaptaki sıvının çıkış hızının, sıvı yüksekliğiyle ilişkisini açıklayan, akışkanlar dinamiği yasasıdır. Bu yasa akmaz olmayan sıvılar için geçerlidir. "h" derinliğindeki bir sıvının çıkış hızı "v", "h" yüksekliğinden bırakılan bir cismin yere düştüğü andaki hızıyla aynıdır, ve formula_1 dir. İtalyan bilim adamı Evangelista Torricelli, bu yasayı 1643'te keşfetmiştir. Daha sonra ise bu formülün, Bernoulli ilkesinin özel bir sonucu olduğu anlaşılmıştır. Bernoulli ilkesi'ne gÃ¶re: "v" akışkanın hızı, "g" yerçekimi ivmesi, "z" akışkanın seçilen herhangi bir referans noktasına göre yüksekliği, "p" basınç ve "ρ" yoğunluktur. Çıkış noktasını referans seçersek burada "z" 0'dır. Kabın üstünde ve çıkış noktasında basınç atmosfer basıncına eşittir. Kabın üst kısmı, çıkış noktasına göre çok geniş kabul edilirse burada akışkanın hızı 0 alınabilir. Bu bilgilere göre Bernoulli denklemini üst kısım ve çıkış noktası için eşitlersek: "z", ilk kısımda bahsettiğimiz "h"'ye eşittir. Ralph Strait Ralph Strait, (8 Temmuz 1936 — 31 Temmuz 1992) Amerikalı televizyon ve film oyuncuüdür. 1992 yılında New York'ta kalp krizinden ölmüştür. Strait, 1982 tarihli bir kült film olan The Beastmaster'da Sacco rolünü canlandırmıştır. Aynı yıl filminde Buddy Kupfer rolünü canlandırmış ve They Call Me Bruce? adlı filmde rol almıştır. 1985 ile 1986 yılları arası bir pembe dizi olan Search for Tomorrow'da oynamıştır. Strait; The Incredible Hulk, Eight Is Enough ve Magnum gibi televizyon programlarında konuk oyuncu olarak rol almıştır. Circus (şarkı) "Circus", Amerikalı pop şarkıcısı Britney Spears'ın bir şarkısı. Şarkı Dr. Luke ve Benny Blanco tarafından Spears'ın aynı isimli altıncı stüdyo albümü için yazılmıştır. Spears'in resmî internet sitesinde, parçanın ikinci tekli olarak yayınlanacağı açıklanmış ve 2008 sonlarına doğru albümün ikinci teklisi olarak yayınlanmıştır. Parça, Spears'ın Billboard Hot 100 listesine ilk üç sıradan giriş yapan ilk şarkısı olmuştur. 2009 sonunda toplamda 5,5 milyon satarak bu yılın en çok satan onuncu tekli çalışması durumuna gelmiştir. "Circus", Spears'ın 27. doğum günü olan 2 Aralık 2008 tarihindeki Good Morning America programında canlı olarak seslendirilmiştir. Şarkı, Amerikan radyo istasyonlarına resmi olarak 9 Aralık 2008 tarihinde gönderilmiştir. Fakat bu tarihten önce de çeşitli istasyonlarca çalınmıştır. Parça, medyadan genellikle olumlu eleştiriler almıştır. Şarkı, 212,000 adedin üzerindeki dijital satışları sayesinde Billboard Hot 100 listesine üç numaradan girerek Spears'ın bugüne kadar listeye en yüksek sıradan giriş yapan parçası olmuştur. Aynı şekilde, Kanada'da da yüksek dijital satış rakamları sayesinde "Circus", tekli listelerine 2 numaradan giriş yapmıştır. Müzik videosu, 28 Ekim - 2 Kasım 2008 tarihleri arasında, yönetmen Francis Lawrence tarafından çekilmiştir. Britney Spears, 6 Kasım 2008 gecesi MTV Avrupa Müzik Ödülleri'nde, parça için bir video klip çekmekte olduğunu belirtmiştir. Video, 3 Aralık 2008 tarihinde Çinli video paylaşım sitesi Toduo'ya sızdırılmış, fakat daha sonra sızdırılan videonun, videonun tamamlanmış hali olmadığı yönünde açıklama yapılmıştır. Daha önceden video klibin resmî tanıtımının Entertainment Tonight'ta, 5 Aralık 2008 tarihinde yapılması kararlaştırılmasına rağmen video klibin internete sızması nedeniyle tanıtımı 4 Aralık 2008 tarihine alınmıştır. Tropik Fırtına: Al Bakalım Tropik Fırtına: Al Bakalım - (Tropic Thunder), 2008 yapımı, yönetmenliğini ve başrolünü Ben Stiller'ın üstlendiği güldürü filmi. Ben Stiller, filmi yönetmesinin yanı sıra başrolde oynamış, senaryosuna katkıda bulunmuş ve yapımcılarından biri olmuştur. Filmde birçok tanınmış aktör kameo rollerde oynamıştır. Jack Black, Robert Downey, Jr. ve Nick Nolte'ninde rol aldığı filmde, bir Vietnam gazisinin hayat hikâyesini filme alan yapım ekibinin ve aktörlerin başından geçenler anlatılmaktadır. Tom Cruise, Les Grossman rolüyle, Robert Downey, Jr. ise Kirk Lazarus rolüyle Altın Küre ödülüne En İyi Yardımcı Erkek Oyuncu Altın Küre Ödülü - Sinema dalında aday olmuşlardır. Downey aynı rolle BAFTA ödülüne aday oldu. Downey, 81. Akademi Ödülleri için En İyi Yardımcı Erkek Oyuncu dalında ödüle aday oldu. Film, 27 Ekim 2008 tarihinde 12. Geleneksel Hollywood Film Festivali'nde "Hollywood Yılın Komedi Filmi" ödülünü kazandı. Downey aynı yıl SAG ödülüne aday gösterildi. Vietnam gazisi John "Dört Yonca" Tayback'in "Tropic Thunder" adlı kitabı, Les Grossman'ın yapımcılığında sinemaya aktarılmaktadır. İngiliz yönetmen Damien Cockburn ve yıldız oyuncular Tugg Speedman, Kirk Lazarus, Jeff "Fats" Portnoy film setinin kurulduğu Vietnam'dadır. Film çekimleri yıldızların konsantre olamaması nedeniyle aksamaktadır. Grossman, yönetmen Cockburn'dan film çekimlerinin hızlandırılmasını ister. Ne yapacağını bilemeyen Cockburn'da Dört Yonca'nın verdiği fikri uygulamak ister. Buna göre aktörler ormana bırakılacak film gizli kameralarla çekilecektir. Yönetmenin mayına basarak havaya uçmasını özel efekt sanan oyuncular ormanda yol almaya henüz başladıklarında uyuşturucu kaçakçıları ile karşılaşır ama onları püskürtürler. Ormanda ilerleyen aktörler filmin çekilip çekilmediğinden şüphe duymaktadır ama Speedman buna inanmaktadır. Gruptan ayrılarak yola devam eder ancak Ateş Saçan Ejderhalar çetesine esir düşer. Birliğin geri kalanı tesadüfen Speedman'ın durumunu görür ve onu kurtarmak için plan yapar. "Dört Yonca" ve Cody Underwood daha önce çetenin eline düşmüştür. Bu arada Dört Yonca'nın bir sahtekâr olduğu ortaya çıkar. Çete ile çatışmaya giren aktörler bir yandan kendi özgüvenlerini sorgularken diğer yandan canlarını kurtarmak derdindedir. Çeteden kurtulmaları tuhaf bir şekilde çektikleri filmin konusuna benzeyecek ve Speedman filmdeki rolüyle olmasa da hayalindeki Oskar ödülüne kavuşacaktır. Apollonios Ebu Said GerdizÃ® Ebu Said Gerdizî, (Farsça: ابوسعید عبدالحی بن ضحاک بن محمود گردیزی, "Abu Saʿīd Abdul-Hay ibn Dhaḥḥāk ibn Maḥmūd Gardēzī") (ölüm 1061) Fars asıllı bir coğrafyacı ve tarihçidir, erken 11. yüzyılda Gardez (günümüz de Afganistan'da bir şehir)'de "Zeynü'l-Ahbâr" ismindeki kitabını yazdı. Gerdizî'nin bu eseri doğu İran'da İslam tarihi için çok önemlidir. Gerdizî serinkanlı bir dürüstçe dikkate değer olan tarihe bakışı vardı. Onun Farsça yazı biçimi kolay ama olgun ve bir klasik örnek, Farsça düzyazı yazan biridir. Gaznelilerin kurucu yöneticisi olan Alp Tégín (Farsça: الپتگین, "Alp Tegīn") ve Sebük Tégín (Farsça: ابو منصور سبکتگین, "Abu Mansur Sebüktegīn")'den, sadece kabataslak olarak, Abbasi Halifesi Kadir (Arapça: القادر, "al-Qadir"‎)'in 391/999 yılında Gazneli Mahmut (Farsça: محمود غزنوی, "Maḥmūd-e Ghaznawī"; tam ismi "Yāmīn al-Dawlah Abd al-Qāṣim Maḥmūd Ibn Sebük Tegīn")'a Sultan unvanını verdiği törenden bahseder. Gerdizî, tarihi "Zayn ul-Akhbār " adlı eserini, Sultan ʿAbd-al-Rašīd bin Maḥmūd'a (tahminen 440 - 43/1049 -52 yıllarında), o belki de yaşlı bir adam olunca adamıştır. Overton Charles Ernest Overton Charles Ernest Overton (25 Şubat 1865-27 Ocak 1933) Britanyalı biyofizikçi ve farmakologtur. Mutilation Mutilation, Death'in 1986'da yayınlamış olduğu 6'cı demodur. Bu demodan sonra ilk stüdyo albümü olan Scream Bloody Gore çıkmıştır. Beyazperde (web sitesi) Beyazperde.com, 1998 yılında Young New Media bünyesinde yayın hayatına başlayan; Temmuz 2006 yılında Mynet tarafından, Mayıs 2010'da Fransız Allociné grubu tarafından ve 2013'te FIMALAC Holding'e bağlı tarafından satın alınan sinema web sitesi. Türkiye'de en çok ziyaret edilen sinema sitelerinden biridir. Sadece sinema ve diziler üzerine oluşturulmuş web sitesinde yazarlar kadrosu Serdar Kökçeoğlu, Ali Ercivan, Ayşegül Kesirli, Oktay Ege Kozak, Orkan Şancı, Murat Tolga Şen, Funda Sularöz ve Murat Özer'den oluşmaktadır. Site ziyaretçileri filmlere puan vererek sitedeki en iyi film sıralamasının belirlenmesinde aktif rol oynayabilmektedir. Marjinal fayda Bir mal veya bir hizmetin marjinal faydası, ekonomi biliminde neoklasik değer kuramının ana kavramıdır. Bu kavram, eğer diğer her mal ve hizmet tüketiminin ve ilgili verilerin sabit kaldığı varsayılırsa, incelenmekte olan bir mal veya hizmetin tüketiminde bir marjinal çok küçük bir artışının (veya eksilisinin), yani matematik notasyonla x malının (formula_1) değişmesinin, toplam fayda seviyesine yaptığı etki, yani matematik notasyonla formula_2, arasındaki bağlantıya verilen isimdir. Formel olmayan bir açıklama ile marjinal fayda bir mal veya hizmet için son küçük bir birim tüketim artışının sağladığı pozitif faydadır. Daha formel matematik kullanarak şöyle tanımlanabilir: Bir karar veren kişinin fayda fonksiyonu n-sayıda mal ve hizmet miktarlarının, yani i=1,2...,n x miktar değişkenlerinin sağladığı faydaları gösteren bir fonksiyon olarak ifade edilebilir: Herhangi bir x malının marjinal faydası, bu fayda fonksiyonunun x değişkenine göre "kısmi türevi" ile ifade edilir; yani Marjinal fayda kavramının birinci prensibine göre, genel olarak bir ekonomik mal veya hizmetin marjinal faydası pozitiftir; yani Bu ifadeye göre eğer herhangi bir mal veya hizmetinin tüketim miktarı artarsa tüketicinin faydası da artacaktır ve aksi ifade de doğru olup bir malın tüketim miktarı azalırsa tüketicinin faydası da azalacaktır. Bu neoklasik ekonomi kuramının baş varsayımlarından biridir. Bu varsayım kullanılarak hangi objenin "ekonomik mal" olduğu tanımlanır: Eğer bir objenin marjinal faydası pozitif ise o bir "ekonomik mal"dır. İngilizce "mal" "goods" sözcüğü ile ifade edilir ve (good=iyi) anlamı da verdiği için marjinal faydanın pozitif olması "iyilik" ile anlamlaştırılır. Buna karşılık bazı objeler için marjinal fayda negatiftir. Eğer bir objenin marjinal faydası negatif ise bu obje "ekonomik mal" değildir. Örneğin "atık sular" veya "çöpler" gibi objelerin "ortaya çıkışı" tüketici faydasını azaltır. Bunlara da bazen "bads =kötüler" adı da verilmiştir. Bir tüketici için bir malın marjinal faydasının pozitif olması yeterli ve uygun bir değer kuramı ortaya çıkartmak için yeterli değildir. Ekonomide neoklasik kurama göre marjinal fayda kavramının ikinci ve daha güçlü bir prensibe uyduğu kabul edilir. Bu prensibe "azalan marjinal fayda kanunu" adı verilir ve bu kuram neoklasik kuramın temelidir. Bu kanuna göre bir tüketici bir malın tüketim miktarını artırırsa o mal miktarının marjinal faydası azalır. Yani tüketim miktarı arttıkça o mal tüketiminden marjinal fayda azalma gösterir. Bunu geometrik olarak açıklamak için, ancak ("küçük artışlar" la değil) eşit artışlarla göstererek eğri grafiğini çizmek imkânı vardır. Yandaki grafikte tek bir malın miktarları q yatay ekseninde ve fayda U dikey eksen de gösterilir. q eşit miktarlarda formula_6 arttığı yatay eksende görülen eşit kısımlarla gösterilir. Görülmektedir ki ilk artışta fayda artışı formula_7; ikinci artışta formula_8,; üçüncü artışta formula_9 ve dördüncü artışta formula_10 olarak ortaya çıkmakta ve her 1 artışında formula_2 azalmaktadır. Ortaya çıkan eğriye "marjinal fayda eğrisi" adı verilir. "Azalan marjinal fayda" bu marjinal fayda eğrisinin artmakta ama eğrinin eğiminin değişip küçüldüğünü gösterir. "Azalan marjinal faydalar kanunu" marjinal fayda eğrisinin eğiminin küçüldüğünü varsayar. Esasında bu eğri sadece teorinin anlamını göstermek için çizilmiştir ve bu grafikte q artışları "küçük" olmadıkları için matematiksel olarak bu grafik kavramı tam doğru olarak ifade edemez. Bu prensibi daha pratik olarak da açıklamak imkânı bulunur. İncelediğimiz "mal" para olan TL ve birimi de "1TL" olsun. Bir tüketiciye her sefer bir 1 TL daha fazla verildiği kabul edilsin. Verilen ilk 1 TL'den tüketicinin aldığı tatmin, bu ek bir liranın faydasıdır. Bu tüketiciye 1 TL daha verelim ve bu ek 1 TL'nin tatmine (yani faydasına) ekini yani marjinal faydasını görelim. Bu deneyi tekrar tekrar yapalım yani her seferde 1 TL ek verip ortaya çıkan fayda eklenmesini ölçelim. "Azalan marjinal fayda prensibi"ne göre verdiğimiz 1 TL artıkça tüketicinin fayda eki azalacaktır. Deneyin sonlarına doğru verilen 1 TL'nin verdiği tatmin ve fayda deneyin başlarında verilen 1 TL verdiği ek tatmin ve faydanın altında olacaktır. Burada yaptığımız, aynı grafikte görüldüğü gibi, bir kavramı anlayabilmek için bir "düşünce deneyi"dir; kimse gerçekte bu deneyin yapılacağına inanmaz! Marjinal fayda kavramı fiyat ortaya çıkma mekanizmasını sübjektif olarak açıklamak için 18. yy ve 19. yy'da ortaya atılmıştır. Daha önceki "klasik ekonomi teorisi" ve bunların bir parçası olan "Marxist ekonomi teorisi" fiyat ve değer ortaya çıkmasını objektif olarak ölçülebilen istihdam ve emek kullanımı ile açıklamaktaydılar. Bir malın birim fiyatını onu üretmek için gereken direkt ve dolaylı emek kullanımı tayin ettiğini kabul etmekteydiler. Marjinal fayda ve azalan marjinal fayda prensibi ilk defa 18. yy'ın ilk yarısında Daniel Bernoulli tarafından St. Petersburg Paradoksu'nu açıklamak için ortaya atılmıştır. Bu kavramları İngiliz faydacılık filozofları ve başta Jeremy Bentham (1789-1802) ve Nassau William Senior (1790-1864) kullanılmıştır. Ama bunlar formel olarak bu kavramları açıklamamışlardır. Fransız mühendis ve bilim adamı Jules Dupuit (1804-1866) ilk defa marjinal fayda ve azalan marjinal faydalar prensibini talep eğrisi'nin negatif eğimini açıklamak için kullanmıştır. Dupuit'in açıklamaları daha formel bir şekilde ve daha ayrıntılı olarak Hermann Heinrich Gossen (1854) tarafından geliştirilmiş ve bu çalışmalar marjinaist teorinin başlangıcı olmuştur. Ama onun çalışmalarının önemi kendi zamanında pek anlaşılmamış ve gözden kaçırılmıştır. Marjinal faydaya dayanan sübjektif, marjinal değer kuramı daha sonra 19. yy sonlarının en önemli ekonomicileri olan William Stanley Jevons, Carl Menger ve Leon Walras'ın birbirinden bağımsız çalışmaları ile zirveye erişmiştir. Bu arada Alman ekonomici Friedrich von Wieser (1851-1926) "marjinal fayda" anlamını veren "Grenznutzen" terimini ilk ortaya çıkartan ve geliştiren ekonomici olmuştur. Kırım-Rus Savaşı (1571-1572) Kırım-Rus Savaşı (1571-1572), Rusya'ya karşı Kırım Hanlığı'nın yaptığı bir savaştır. 1551 senesinde I. Devlet Geray Kırım hanı olarak tayin edildi. Taht kavgalarını sonlandırmak için Devlet Geray Han, amcası Sahib Geray'ı (1532-1551) ve onun ailesini öldürdü. Kırımdaki bu kanlı olaylardan faydalanarak IV. "Korkunç" İvan (1533-1584) çok uzun süren bir kuşatmadan sonra 1552 yılında Kazan'ı, 1556'da ise Hacı Tarhan'ı zapt etti. (“Kazan'ın düşmesiyle Edil nehri boyunca yaklaşık MS 920 yılında kurulan bir İslâm devleti yok edilmiş oldu). 1558-1559 senelerinde Rus orduları Kazaklarla birlikte Kırım ve Azaq'a akın yaptı. Bu da sadece Kırım ile değil Osmanlı ile doğrudan doğruya çatışmaya girmek demekti. Kazan ve Hacı Tarhan'ı savaşıp geri almak için Kırım'ın kendi gücü yoktu. Ama 1568 yılında Osmanlı Devleti başka devletler ile yaptığı savaşlara biraz ara verdikten sonra Kazan ve Hacı Tarhan'ı geri almak için harekete geçti. Edil ile Don nehirlerini birbirine ve üzerinden gemilerin geçebilmesine elverişli olan bir kanalın yapılması mecburi göründü. Türk donanması bu kanaldan geçerek Edil nehrine ulaşacak, Kazan ve Hacı Tarhan'ı geri aldıktan sonra, Hazar Denizine ulaşacaktı. 1568 yılında kanalın üçte biri kazıldı. Fakat Osmanlı-Kırım ordusu kışın çetin ayazından kaçınıp, kazma işlerini gelecek seneye bıraktı. Ne var ki, bu plan hiç tamamlanamadı. Bu olay hakkında Rus tarihçi Piskaröv şöyle yazdı: Devlet Geray Han, kaçan IV. İvanğ'a elçilerini yolladı. Kırım elçileri, Rus çarını Moskova'ya kaçacakken Bratovtşçina köyünce bularak Han'ın mektubunu ilettiler. Mektupta şöyle deniliyordu: Böylece 24 Mayıs 1574'te Kırım-Osmanlı orduları tarafından, Moskova'nın zapt edilmesi sonucu Kırım ile Rus devleti arasındaki karşıtlık zirveye ulaştı ve 200 yıl devam etti. Earl Boykins Earl Antoine Boykins (d. 2 Haziran 1976) Amerikan emekli basketbolcudur. 165 cm'lik boyu ile NBA tarinde Muggsy Bogues'dan sonra en kısa oyuncudur. Muggsy Bogues 160 cm'dir. Aynı zamanda 60 kg'lık ölçümü ile NBA tarihinde en zayıf basketbolcular arasında yer almaktadır. NBA'de bir maçta 30 sayı barajını aşan en kısa oyuncudur. Ayrıca 18 Ocak 2005 tarihinde oynanan Seattle Supersonics - Denver Nuggets NBA normal sezon maçının sadece bir uzatma periyodunda Denver forması ile attığı 15 sayı ile bu daldaki rekoru da elinde bulundurmaktadır. Söylendiğine göre zayıf olmasına rağmen 140 kg'lı bench press yapabiliyor. Baytop Matthew McConaughey Matthew David McConaughey (d. 4 Kasım 1969), Amerikalı Oscar ödüllü sinema oyuncusu. McConaughey, Mary Kathleen "Kay"'in "(kızlık soyadı; McCabe)" üç oğlundan biri olarak, Uvalde, Teksas'ta dünyaya geldi. Annesi bir öğretmen, babası James Donald McConaughey ise akaryakıt istasyonu sahibi idi, babası iş hayatına atılmadan önce "Green Bay Packers" futbol takımının bir oyuncusuydu. McConaughey, İrlandalı kökene sahiptir ve hristiyan dini mensubudur.. McConaughey'nin annesi ve babası boşandıktan sonra birkaç kez yeniden evlendiler. McConaughey bunu ""Aşk ama istikrarsız bir ilişki"" olarak yorumladı. McConaughey, Longview Teksas'a yerleşti. Bir yıl öğrenci değişimiyle Gorokan/New South Wales Avustralya'da yaşadı. McConaughey oyunculuk kariyerine 1991 yılında başladı. Richard Linklater'in 1993 yapımı "Dazed and Confused" filminde rol alana kadar öğrenci filmlerinde ve bir takım televizyon yapımlarında oynadı. Bu sırada country şarkıcısı Trisha Yearwood'un "Walkaway Joe" klibinde, "Unsolved Mysteries" televizyon dizisinde ve "Angels in the Outfield", "", "Boys on the Side" filmlerinde görünmesi tanınmaya başlamasını sağladı. Daha sonra John Grisham'ın aynı adlı romanından uyarlama olan 1996 yapımı "A Time to Kill" filminde avukat "Jake Brigance" rolüyle büyük bir çıkış yakaladı. Bundan sonra McConaughey birçok filmde önemli roller almaya başladı; "Contact", "Amistad", "The Newton Boys", "Edtv" ve "U-571". 2000'li yılların başlarında romantik komedi filmlerinin aranılan oyuncusu oldu. "The Wedding Planner" ve "How to Lose a Guy in 10 Days" filmleri eleştirmenlerce başarılı bulundu. Bu dönemde düşük bütçeli "Tiptoes" filminde bir itfaiyeciyi, "Two For The Money" filminde bir kumarbazı, "Frailty" filminde ise bir seri katili canlandırdı. McConaughey 2005 yılında 130 milyon $ bütçeli "Sahara" filminde Steve Zahn ve Penélope Cruz'un karşısında başrol oynadı. Aynı yıl "People" dergisi tarafından 2005 yılı için "Yaşayan En Seksi Adam" seçildi. 2006 yılında yine bir romantik komedi olan "Failure to Launch" filminde Sarah Jessica Parker ile birlikte rol aldı. Film eleştirmenlerce başarılı bulundu. 2008 yılında Ben Stiller'ın filminde bir menajeri canlandırdı. 2009 yılında Thomas Magnum rolüyle "Magnum, P.I." filminde rol almak üzere anlaştı. 2013 yılında True Detective adlı dizide başrol oynamaktadır.Oynadığı rol :Eski ajan rolündedir.Dizinin yapımcılığını HBO yapmaktadır. 2014 yılında HBO'nun suç draması antoloji dizisi True Detective'de Woody Harrelson ile çalıştı. Rust Cohle rolüyle Drama Dizisinde En İyi Erkek Oyuncu dalında Eleştirmenlerin Seçtiği Televizyon Ödülü'nü kazandı. Aynı zamanda Bryan Cranston'a ve En İyi Erkek Oyuncu - Mini Dizi ya da Televizyon Filminde Altın Küre Ödülüne kaybettiği Drama Dizisi'nde En İyi Başrol Oyuncusu için Primetime Emmy Ödülü'ne aday gösterildi. McConaughey, Christopher Nolan'ın bilim kurgu filmi Interstellar'da (2014) Anne Hathaway, Jessica Chastain, Michael Caine, Mackenzie Foy ve Casey Affleck ile birlikte dul bir baba ve astronot olan Cooper'ı canlandırdı. Gus Van Sant'in 2015 filmi Ken Watanabe ile Ağaçlar Denizi'ni bitirdikten sonra, 2016 yılında McConaughey iki filmde oynadı, Free State of Jones ve Gold ve iki animasyon filmi olan Kubo ve İki Strings ve Sing'te başrol karakterleri . McConaughey, eleştirmenlerden olumsuz tepkiler alan 2017 Stephen King uyarlaması The Dark Tower'da Walter Padick olarak rol aldı. 2018 yılında, karışık eleştiriler kazanan gerçek yaşam gangster draması White Boy Rick'te rol aldı. 2019'da Diane Lane ve Anne Hathaway'in de oynadığı erotik gerilim Serenity'nin başrol erkek oyuncusuydu. Film 25 Ocak'ta gösterime girmesinden sonra hem eleştirmenler hem de izleyiciler tarafından büyük beğeni topladı. McConaughey daha sonra Zac Efron ve Jonah Hill'in de yer aldığı Harmony Korine's The Beach Bum'da başrol oynadı. Film 29 Mart 2019'da gösterime girdi. McConaughey'nin genç insanlara yardım etmek üzere kurulmuş "JK Livin Foundation " vakfı bulunmaktadır. Bu vakıf oyuncuün "JK Livin Company" adlı yapım şirketinin bir uzantısıdır. "JK Livin" kelimesinin açılımı "Just Keep Livin" yani "Yaşamaya Devam Et" demektir. Sanatçı film setlerinden arta kalan zamanda vakfın ve şirketin işleriyle meşgul olmaktadır. McConaughey, 24 Ekim 1999 tarihinde polis tarafından tutuklanmıştır. Komşuların gürültüden şikayeti üzerine evine gelen polisler, oyuncuü marihuana almış durumda çıplak olarak dans edip, arkadaşı oyuncu Cole Hauser ile birlikte bongo çalarken bulmuşlardır. Polise direnen oyuncu hakkında, uyuşturucu suçlamaları düşmüş ama gürültü çıkarmak suçundan 50 $ cezaya çarptırılmıştır. McConaughey, tam bir hayvanseverdir. Kedi, köpek, hamster vs hayvanların bakımı ile uğraşmaktadır. New Orleans'a Katrina kasırgası sonrası yiyecek yardımında bulunmuştur. 2006 yılında Sherman Oaks/Kaliforniya'da bir kediyi boyayan ve yakmaya çalışan gençlerden kurtarmıştır. McConaughey aktrisler Sandra Bullock, Kate Hudson, Ashley Judd, Salli Richardson ve Penelope Cruz ile birliktelik yaşamıştır. McConaughey ve Brezilyalı Süpermodel kız arkadaşı Camila Alves'in, 7 Temmuz 2008 tarihinde Los Angeles'ta "Levi Alves" adında bir oğlu dünyaya gelmiştir. Sabadell HavalimanÄ± Sabadell Havalimanı (IATA: QSA , ICAO: LELL) İspanya'nın Sabadell şehrinde bulunmaktadır. Sabadell ve Madrid-Cuatro Vientos Havalimanı İspanya'da genel havacılık alanındaki en önemli havalimanlarıdır. Bu havalimanında 200'den fazla uçak kayıtlıdır ayrıca bir yılda 150.000 civarında işlem meydana gelmektedir. Havalimanı İspanya'daki en eski havacılık kulübüne ev sahipliği yapmaktadır. Havalimanı faaliyetinin %70'si pilot eğitimine ayrılmıştır (uçak ve helikopter). Diğer %30'luk kısım ise reklamcılık uçuşları, özel ve kurumsal uçuşlar içindir. Ä°zak Karasu İzak Karasu (ya da Isaac Carasso) (d. 1874, Selanik, Osmanlı İmparatorluğu - ö. 19 Nisan 1939, Fransa), doktor ve Osmanlı idaresi altında Selanik'te yaşayan Sefarad Yahudisi Carasso ailesinin üyesidir. Kurduğu yoğurt fabrikası daha sonra Danone Grup adını almıştır. Osmanlı siyasetçi Emanuel Karasu'nun yeğenidir. 1912 yılında, Balkan Savaşları sırasında yaklaşan Yunan birlikleri ateşi altında, ailesi ile Barselona'ya göç etti ve Isaac Carasso ismini aldı. Doktor olarak çalışırken, birçok genç hastanın sindirim ve bağırsak problemleri yaşadığını fark etti. Çözüm olarak Balkanlardan bildiği yoğurdu bölgeye taşıdı. Batı Avrupa'da fazla bilinmediği için önceleri eczanelerde ilaç olarak satmıştır. 1919 yılında, Danone Grup şirketini kurmuştur. "Danone" ismi Katalan dilinde oğlu Daniel Carasso'nun lakabının bir değişik biçimidir. Empire of the Sun Empire of the Sun, ÅŸu anlamlara gelebilir: Georges Franju Georges Franju, (12 Nisan 1912, Fougéres - 5 Kasım 1987, Paris, Fransa), Fransız sinema yönetmeni. Filmleri, geleneksel Fransız sineması ile 1950'lerin Yeni Dalga akımı arasında önemli bir köprü oluşturmuştur. Eğitimini tamamladıktan sonra kısa sürelerle bir sigorta şirketinde ve bir gıda maddeleri fabrikasında çalıştı. Askerlik görevini Cezayir'de tamamladı. 1932'de Fransa'ya döndükten sonra tiyatro dekoru konusunda eğitim gördü. Aynı sırada Folies-Bergere ve Casino de Paris müzikhollerinin sahnelerinde çeşitli işler yaptı.1934'te tanıştığı Henri Langlois ile birlikte, Langlois'nin ailesinden alınan borç para ile "Le Métro" (1934) adlı ilk kısa filmi çekti.İkili ertesi yıl bir sinema dergisi çıkardılar ve Sinema Çevresi adlı bir sinema kulübü oluşturdular. Franju ve Langlois 1937'de Fransız Sinemateki'ni (Cinémathèque Française) kurdular. Franju bir yıl sonra, Uluslararası Film Arşivleri Federasyonu'nun (FIAF) genel sekreterliğine getirildi.Paris mezbahalarını konu alan Le Sang des bétes (1949; Hayvanların Kanı) adlı filminin gösterime girmesiyle birlikte Franju'nun adı Fransa'nın önde gelen yönetmenleri arasında anılmaya başladı. Franju'nun sonraki 10 yıl içinde bir düzine kadar kısa belgesel film çekti. Franju'nun daha sonra çektiği filmler, değişik yapılardan dolayı belirli bir türün içine sokulamazlar.Daha az başarı kazanan bu filmler, Franju'nun anarşist ve kimi zaman da nihilist dünya görüşünü yansıtır. Molly Maguires Molly Maguires İrlandalı gizli bir örgüttür. Tarihçilere göre “Mollie”lerin ABD Pennsylvania’daki kömür madenlerinde Amerikan İç Savaşından itibaren 1876 yılında başlayan davalarına kadar örgütlü oldukları düşünülmektedir. Molly Maguires örgütünün bu dönemdeki madenlerde yaşanan suç teşkil eden olaylardan, adam kaçırmalardan vb sorumlu oldukları, bir tek Pinkerton ajanının şahitliğiyle iddia edilmiştir. Diğer örgüt üyelerinin ifadeleri ve itiraflarının baskı altında alınmış olması kuvvetle muhtemeldir. Suçlamalara dayanak olarak bir takım İrlandalı madencinin suç işlemek için bir araya gelmiş olabileceği iddiasının doğru olabileceği mümkündür ancak mahkemelerde tüm suç olaylarının arkasında Molly Maguires örgütü olduğuna dair kuvvetli bir basınç oluşmuştur. Bunun sebebi işçiler arasındaki ekonomik mücadelenin içinde çekirdek halinde militan işçilerin bulunuyor olması olarak açıklanabilir. Bahsedilen tarihsel dönemde şiddetin çok yaygın olduğu da unutulmamalıdır. Soruşturmanın, duruşmaların ve infazların bazı ayrıntıları çok nahoştur. Bölgedeki en güçlü sanayici için ajan olarak çalışan Pinkerton mensubu, yürüttüğü takip sırasında Molly Maguires üyesi olduğundan şüphelendiği işçileri elinde delil olmaksızın takip ettirmiş, pusuya düşürmüş ve hatta öldürmüştür. Bu takiplerden ve cinayetlerden işçilerin aileleri