the Living Dead 3D, üç boyutlu olarak çekilmiş 2006 yapımı korku filmidir. 1968 yapımı korku klasiği Yaşayan Ölülerin Gecesi'nin ikinci yeniden çevrimidir. İlk yeniden çevrimi Tom Savini George A. Romero'nun gözden geçirilmiş senaryosuna dayanarak çekti ve film 1990 yılında gösterime girdi. Bu ilk yeniden çevrimin aksine, Night of the Living Dead 3D'nin yapımında ilk filmin ekibinden kimse yer almadı. Yaşayan Ölülerin Gecesi hiçbir zaman uygun şekilde telif hakkı koruması altında olmadı ve kamu malı haline geldi. Bu da bu yeniden çevrimin özgün filmin yaratıcılarından izin alınmaksızın yapılabilmesine imkân tanıdı. (Hatta bu versiyonda özgün film TV'de oynarken gözülmektedir.) Film 9 Ekim 2007'de iki ayrı versiyonla DVD'de piyasaya sürüldü. Bunlar dört çift anaglif (kırmızı/mavi) 3D gözlüğü içeren orijinal 3D formatı ve 3D gözlük içermediği gibi buna ihtiyaç da bırakmayan 2D (iki boyutlu) versiyonudur. 2006'da gösterime girmesiyle üç boyutlu yeniden yapım dünya çapında kült statüsü edindi ve Rusya'da 2007'de sınırlı gösteriminde gişe hasılatı bakımından beşinci sırada gösterime girdi. Filmdeki hikâyenin öncesini anlatan "" filminin 15 Ocak 2012'de Los Angeles, Kaliforniya'da bir gizli gösterimi yapıldı. Filmde Cristie Forrest'ı Sarah Lieving, Gerald Tovar, Jr.'ı Andrew Divoff, Gerald'ın erkek kardeşi Harald Tovar'ı Jeffrey Combs ve Sara'yı Denice Duff canlandırdı. Filmi Jeff Broadstreet yönetti. Morihiro Hosokawa Morihiro Hosokawa(細川 護煕), 9 Ağustos 1993- 28 Nisan 1994 tarihleri arasında görev yapmış olan 79. Japonya başbakanıdır. Kendisinin başbakanlık yaptığı koalisyon hükûmeti 1955 yılından beri Liberal Demokrat Parti'nin yer almadığı ilk hükûmettir. Hosokawa Morihiro 1938'de Tokyo'da doğmuştur ve Marquis Morisada Hosokawa'nın en büyük oğludur. Ayrıca 1940-1941 tarihleri arasında Japonya başbakanlığını yapmış olan Fumimaro Konoe'nin torunudur. 1961 yılında Sofya Üniversitesi'nden hukuk alanında lisans diplomasını almıştır. Birkaç yıl boyunca Asahi Shimbun adlı gazetede çalışan Morihiro 1971 yılında Liberal Demokrat Parti sıralarından Kumamoto şehrini temsilen milletvekili seçilmiştir. 2 dönem boyunca Japonya Ulusal Dieti'nde görev yapan Morihiro Hosokawa, 1993 yılında Kumanoto valiliği görevine atanınca bu görevinden ayrılmıştır. Valilik görevini 1991 yılına dek sürdürmüş 1992 yılında ise LDP içindeki yolsuzluğa artık tahammül edemeyeceğini bildirerek istifa etmiş ve daha reformcu bir çizgide olan Yeni Parti'yi kurmuştur. 1993 yılı yazında LDP Japonya Ulusal Dieti'ndeki 38 yıldır sürdürdüğü çoğunluğunu kaybetmiş ve yerine 8 partinin yer aldığı bir kolisyon hükûmeti kurulmuştur. Kurulan bu yeni hükûmet, Japon halkına sosyal, siyasal ve iktisadî alanda yeni reformlar vadediyordu. Hosakawa bu koalisyon içindeki önemli isimlerden biri idi ve yeni kabinenin başbakanı olarak seçildi. Yeni seçilen Hosakawa'nın ilk yaptığı işlerden biri geçmişte 38 yıl boyunca iktidara gelen hiçbir partinin ve Japon İmparatorunun da hiçbbir şekilde dile getirmediği şeyleri söylemek olmuştur. 15 Ağustos 1993 tarihinde yaptığı konuşmada İkinci Dünya Savaşı'ından "nefretin savaşı, hatalı savaş" gibi ifadelerle bahsetmiş, savaş boyunca hem Japonya'da hem de Japonya'nın komşusu olan Asya ülkelerinde ve bütün dünyada çeşitli halkların çektiği acılar için savaşın sorumluluklarını kabul ettiğini belirtmiştir. 6 Kasım 1993 tarihinde Güney Kore'yi ziyaret etmiş, 19 Mart 1994 tarihinde Çin'e gerçekleştirdiği ziyarette çevrenin korunması konularında iki ülke arasında iş birliği yapılmasına ilişkin bir anlaşma imzalamıştır. Her ne kadar başında bulunduğu koalisyon hükûmeti seçim sistemini revize etmek istemiş olsa da Hosokowa'nın başbakanlığı uzun sürmediğinden kimi alanlardaki reformlar yapılamamıştır. Ayrıca bu dönemde kendisine 1980'li yıllarda bazı kişisel fonları yanlış şekilde kullandığı suçlaması yöneltilmiştir. Bu suçlamanın ardından istifa etmek zorunda kalan Hosokawa'nın başbakanlığı 8 ay sürebilmiştir. İstifasının ardından koalisyon Shinseito başkanı Tsutomu Hata tarafından devralınmıştır. Şamlı (etnik grup) Şamlu; Oğuz Türkleri'nin Avşar koluna bağlı bir oymak. Selçuklu Devleti'nde önemli bir yer tutan Avşarların çoğunluğu, Rum tarzı yönetime geçiş sırasında iskana yönelirken bazı Avşar aşiretleri Halep'e göç ederek Yörük yaşam tarzını sürdürmüşlerdir. Bundan dolayı bu Türkmenler'e "göçebe" de denilmektedir. Safevî devletinin kurulması sırasında öncülük eden Selçuklu ardılı Oğuz Türk boylarından biri olan Şamlu oymağı başlıca Beğdili, İnallu (İnanlı) ve Harbendelu (Harmandalı) aşiretlerinden oluşmaktadır. İskan politikaları öncesi Şamluların genelde yayla olarak Sivas-Uzun Yayla, kışla olarak da Halep-Antep yörelerini kullandığı tahmin edilmektedir. …Selçuklular devrinden beri Halep-Antep arasında kışlayan ve Sivas-Gürün-Gemerek arasında yaylayan Türkmen oymaklarına Farsça tarihlerde Etrâk-i Şâm veya Türkmân-ı Şâm, Türk halkı arasında ve Türkçe eserlerde de Şamlu deniliyordu. Osmanlı devrinde resmi vesikalarda Haleb Türkmenleri denilen Haleb-Antep arasındaki topluluk başlıca Avşar (Afşar), Beğdili, İnallu, Harbendelu, Bayat gibi oymaklara ayrılmıştı. Şamlu yörüklerinin önemli bir bölümü Kanuni döneminde İçel yöresine yerleştirilmiştir. Ayrıca Toroslar, Karaman ve Aydın yörelerinde iskan edilen Şamlu toplulukları da bulunmaktadır. Genel itibarıyla bilinen Şamluların iskan bölgeleri şunlardır: Şamlu aşiretlerine bağlı kişiler Safevî Devleti'nin ilk dönemlerinde Alevi yörük aşiretlerine öncülük etmiş ve devlet kademelerinde önemli görevler üstlenmişlerdir. Ã‡im Çim ("Lolium"), buğdaygiller familyasından tek ya da çok yıllık çimen oluşturan bitki cinsi. Avrasya ile Kuzey Afrika'da doğal olarak yayılım gösteren çimler diploid yapıdadır. 50–100 cm boylarında, dik gövdeli otsu bir bitkidir. 5–40 cm uzunluğundaki başaklarında 10-20 basakçık bulunur. Olgun meyveler 4–7 mm boyutlarındadır. Akdeniz Bölgesinde en çok arpa tarlalarında yabani ot olarak büyür. İpek Tanrıyar İpek Tanrıyar (d. 25 Ekim 1980, İstanbul), Türk oyuncu ve manken. 1980 Doğumlu, Trakya Üniversitesi Turizm Bölümü mezunu oyuncu ve manken. 2002 Yılında Brindar Adlı Bir Filmde Oynadı. Milano'da Bir Türk'ün Sahibi Olduğu Mankenlik Ajansinda Çalıştı. Daha Sonra Bir Tatlı Huzur, Karaoğlan ve Serseri Gibi Çeşitli Dizilerde Rol Aldı. AltostratÃ¼s Altostratüs, genellikle gri ya da bu rengin maviye çalan tonlarında görünen bulut cinsi. Su damlacıklarından ve bazen de buz kristallerinden oluşur. Tabakalar halinde bir örtü gibi tüm gökyüzünü kaplar. Güneş'in ve Ay'ın görünmesini engelleyecek kadar kalın olabilir. Hafif yağmur getirir. Illinois'daki Ã¼niversiteler listesi ABD, Illinois eyaletinde bulunan üniversitelerin listesidir. 9 devlet üniversitesi, 41 özel üniversite vardır. Herbert Spencer Gasser Herbert Spencer Gasser (5 Temmuz 1888 - 11 Mayıs 1963) Amerikalı fizyolog. Platteville, Wisconsin'de doğdu. Sinir liflerinde ki aksiyon potansiyelleri ile ilgili çalışmalarından dolayı 1944 yılında Nobel Fizyoloji veya Tıp Ödülü'nü St.Louis'deki Washington Üniversitesi'nde çalışırken kazandı. Ödülü Joseph Erlanger ile paylaştı. 1915 yılında Baltimore'daki Johns Hopkins Üniversitesi'nden doktora derecesi aldı. Daha sonra Rockefeller Tıbbi Araştırma Enstitüsü'nde fizyoloji profesörü olarak çalışmalarını sürdürdü. Ahmet Yıldız cinayeti Ahmet Yıldız cinayeti, 15 Temmuz 2008 tarihinde, İstanbul'un Üsküdar ilçesinde işlenen nefret cinayeti. Babası Yahya Yıldız tarafından işlendiği iddia edilen cinayet, kimilerine göre Türkiye'nin ilk gey namus cinayetidir. Marmara Üniversitesi Fizik Bölümü öğrencisi Ahmet Yıldız, cinayetten yaklaşık 1 yıl önce ailesinden tehdit aldığı gerekçesiyle savcılığa suç duyurusunda bulunmuştu. Yıldız, 15 Temmuz 2008 gecesi dondurma almak için gittiği kafede saldırganı görerek otomobiline binip kaçmaya çalıştığı sırada kendisine 5 el ateş edildi ve göğsüne isabet eden 3 kurşun nedeniyle öldü. Kurşunlardan biri dönemin AK Parti'den milletvekili adayı olan Ümmühan Daraca'nın sol bacağını sıyırdı. Olayın ardından açıklama yapan, Yıldız'ın kuzeni Ahmet Kaya, "Yıldız'ın Şanlıurfa'daki son derece dindar ve varlıklı bir Kürt ailesinin tek oğlu olduğunu" söyledi. Ahmet Yıldız'ı öldüren baba Yahya Yıldız henüz yakalanmadı. Yıldız'a geçmişte danışmanlık yapmış olan Lambdaistanbul'un insan hakları avukatı Fırat Söyle, cinayetten üç ay önce Yıldız'ın, ailesinden ölüm tehditleri aldığı için bölge savcılığına bir şikayette bulunduğunu ancak savcılığın soruşturma başlatmayı ya da Yıldız'a koruma sağlamayı reddettiğini iddia etti. Yıldız'ın öldürülmesi olayı yerli ve yabancı basında geniş yankılar buldu. İngiliz "The Independent" gazetesi ise namus cinayeti sorununun sadece Türkiye'ye özgü bir sorun olmadığını belirtti. Ahmet Yıldız cinayeti için dava süreci 8 Eylül 2009 tarihinde başlamış olup Yahya Yıldız'ın firari sanık olarak yargılanması ile sürmektedir. Ailesinin terketmesinin ardından Yıldız'ın beraber yaşadığı İbrahim Can, olayla ilgili olarak; ""Sevgilim adına mücadele etme konusunda çok sayıda kuruluşun desteğini gördüm. Olayda yaralanan Ümmühan Hanım da davayı açarak bize çok yardımcı oldu. Kendisine teşekkür ediyorum. Sevgilim Ahmet Yıldız’ın katillerinin yakalanmamış olması hayret vericidir. Ailesinin ölüm tehditlerinde bulunduğunu birlikte savcılığa giderek bildirmiştik. Bir eşcinsel ayrımcılığı yaşadığımızı düşünüyorum. Benim sevgilim, bayan olsaydı durum böyle olmazdı. Ancak bu da benim tercihim, kimseyi ilgilendirmez."" demiştir. Dava delillerin toplanması için ileri bir tarihe ertelenmiş, 6. duruşmadan sonra Can, ""Katiller bir türlü ortaya çıkarılamıyor. Uluslararası boyutta bir tutuklama kararı henüz çıkmadı. Bir sonraki duruşmada bu tutuklama emrinin çıkarılmasını istiyorum. Mahkeme homofobik tavrını terk etmeli. Bu artık siyasi bir dava halini almıştır. Mahkeme, babanın yakalanması için irade, azim ve gayret göstermemektedir. Homofobik bir ülkede bu vakanın aydınlatılması da istenmeyecektir."" diyerek AİHM sürecini başlatacağını ifade etmiştir. Sanık baba hâlâ firari olarak aranmaktadır. Ahmet Yıldız cinayetinden esinlenerek yazılan bir hikâyeden uyarlanan ve yönetmenliğini Ahmet Yıldız'ın arkadaşları Caner Alper ve Mehmet Binay'ın yaptığı Zenne filmi, 13 Ocak 2011 tarihinde vizyona girdi. 1968 Yaz Olimpiyatları'nda güreş 1968 Yaz Olimpiyatları'nda güreş müsabakaları Grekoromen ve serbest stil olmak üzere iki disiplinde düzenledi. Her iki sınıfta sekizer ayrı kilo branşında sporcular mücadele etmiştir. 1964 Yaz Olimpiyatları'nda güreş 1964 Yaz Olimpiyatları'nda güreş müsabakaları Grekoromen ve Serbest stil olmak üzere iki disiplinde düzenledi. Her iki sınıfta sekizer ayrı kilo branşında sporcular mücadele etmiştir. 1960 Yaz Olimpiyatları'nda güreş 1960 Yaz Olimpiyatları'ndaki güreş müsabakaları grekoromen ve serbest stil olmak üzere iki disiplinde düzenledi. Her iki sınıfta sekizer ayrı kilo branşında sporcular mücadele etmiştir. Jack Dorsey Jack Patrick Dorsey (d. 19 Kasım 1976) Amerikalı yazılım mimarı ve iş adamı. Birçok kişi tarafından Twitter ve bir mobil ödeme şirketi olan Square'un kurucusu kimliği ile tanınır. 2008'de MIT Technology Review tarafından "35 yaşın altındaki en yenilikçi 35 kişi"den biri seçildi. Lidar Höyük Lidar Höyük, Şanlıurfa linin kuzeybatısında, Bozova ilçesinin 23 km kuzeyinde yer alan bir höyüktür. Atatürk Baraj Gölü suları altında kalan Lidar Köyü'nün kısmen altında, kısmen güneybatısında bulunmaktaydı. Adının Bizans belgelerinde görülen Ltar Kalesi'nden geldiği düşünülmektedir. Su altında kalmadan önce 200 x 240 metrelik bir tepe olup, oldukça geniş bir yerleşme alanına sahipti, tepenin teraslarına yayılarak 650 metre çapında bir yayılma göstermişti. Fırat üzerinde bir geçitte bulunması, Gritille Höyük'e ve Samsat Höyük'e yakınlığıyla kervan ve ticaret hattı üzerindeydi. Doğal olarak önemli bir yerleşme görünümündedir. Höyük, Aşağı Fırat Havzası Yüzey Araştırması Projesi kapsamındaki çalışmalar sırasında 1979 yılında saptanmıştır. Aynı yıl başlayan kazılar, Alman Arkeoloji Enstitüsü İstanbul Şubesi ve Heidelberg Üniversitesi adına Prof. Dr. Harald Hauptmann başkanlığında, höyüğün Atatürk Barajı Gölü altında kalacağı 1987 yılına kadar sürdürülmüştür. Kazı sonuçlarına göre höyük Erken Tunç Çağı ortalarından Ortaçağ, MS 13. yüzyıla kadar kesintisiz olarak iskan edilmiştir. Türkiye'de yapılan çok önemli kazılarda bile bir ""final yayını"" olmadığı gerçeği bir yana bu kazıyla ilgili olarak Kazı Sonuçları Toplantıları'nda sunulmuş bir bildiri bile yoktur. Höyükte iskanın Kalkolitik Çağ (MÖ 5500 – 3200) yerleşimiyle başladığı düşünülmektedir. Kazılarda ele geçen buluntular arasında Asur oturan keçi heykeli, Geç Demir Çağı bronz küvet, sikkeler, takılar, çeşitli devrelere ait çanak çömlekler sayılabilir. Buluntular Şanlıurfa Müzesi'nde sergilenmektedir. Bölgenin en önemli ve büyük höyüklerinden biri olan Lidar Höyük, Erken Tunç Çağı'nda ve özellikle MÖ 2. binde önem kazanmıştır. Ortaçağ'da giderek küçülmüş, bir köy haline dönüşmüştür. Osman Üstünel Osman Üstünel (d. 1 Aralık 1972, Samsun, Türkiye) eski Türk futbolcudur. Beşiktaş'ta forma giymiştir. Futbola Bafraspor'da başladı. 1991 yılında 19 yaşında profesyonel oldu. 2. Lig'e yükseldikleri 1991-92 sezonunda forma giymeye başladı. 1992-93 sezonunda takımının küme düşmesine engel olamadı. Ancak yaz dönemi yine 3. Lig'den yeni yükselen 2. Lig ekiplerinden Giresunspor'a transfer oldu. Bir sezon sonra ise yeni durağı Erzurumspor oldu. Play-off'lara kalsalar da 1. Lig'e çıkamadılar. 1995-96 sezonunda ise Adıyamanspor forması giydi. Sonraki sezona da Adıyamanspor'da başlasa da 4 maç sonra Şekerspor'a transfer oldu. Şekerspor ile play-off'lara kalan futbolcu, ilk ikisinde forma giydi. Final maçında forma giyemese de penaltılar ile 1. Lig'e çıktılar. Şekerspor'un 1. Lig'e çıkmasıyla dikkat çeken futbolcu, 1997-98 sezonu öncesi Beşiktaş'ye transfer oldu. John Toshack'ın takımında Almanya kampına götürüldü. Beşiktaş ile ilk resmi maçına eski takımı Şekerspor ile oynadıkları ilk hafta maçında çıktı. 60. dakikada Ali Günçar'ın yerine dahil oldu. Sezonun ilk yarısı 9 maça çıkan futbolcu, Çanakkale Dardanelspor karşısında ilk ve son kez ilk 11'de sahaya çıkıp, devre arasında oyundan alındı. Kariyerinin ilk kupası o sezon kazandıkları Türkiye Kupası oldu. Üstünel, 2 maçta forma giymişti. Bunun yanında UEFA Şampiyonlar Ligi gruplarında iki maçta oyuna sonradan dahil oldu. Ancak sezonun ikinci yarısı performansı yeterli bulunmadığı için forma şansı bulamadı. 2002'ye kadar Beşiktaş'ın sözleşmeli futbolcusu olan Üstünel, farklı takımlara kiralandı. 1998-99 sezonunda Çaykur Rizespor'a kiralanarak ikinci lige geri döndü. Sezonun sadece ilk yarısı forma şansı bulan futbolcu, klasman grubu birinciliği gördü. Ancak yükselme grubunda forma giyemedi. Sonraki sezonun ikinci yarısı Amasyaspor'a kiralandı. Burada sadece üç maç forma giyebildi. 2000-01 sezonunda Kırklarelispor'a kiralandı ama burada ise 4 maç oynadı. 2001-02'de ise bu sefer 3. Lig'de oynayan eski takımı Adıyamanspor'a kiralandı. 2002-03 sezonunda 3. Lig ekibi Pendikspor'a transfer oldu. Devre arasında aynı ligden Kastamonuspor'da forma giydi. 2003-04 sezonu kariyerinin son sezonu oldu. Futbola başladığı Bafraspor'a geri dönen futbolcu, Amatör Lig'de mücadele etti. Beşiktaş Yurt (gazete) Yurt, Türkiye'de basılan ulusal günlük bir gazetedir. 29 Ocak 2012'de yayına başladı. Fiyatı 1,5 liradır. Gazetenin Genel Yayın yönetmeni Ali Avcu, Yazı İşleri Müdürü ise Serdar Yüce'dir. "Yurt"'un yazar kadrosunda Ergün Poyraz, M. Ülkü Caner, Osman Koray Kapan, Tayfun Özkaya, İsmet Orhan, Esin Gedik, Uğur Cilasun ve Süleyman Kılıç gibi isimler bulunmaktadır. SÃ¼reyya Turgut Süreyya Turgut, (d. 1951 Artova, Tokat) Türk maliyeci. 1973 yılında Ankara Üniversitesi Siyasal Bilgiler Fakültesi'nin bitirdikten sonra devlet kurumlarında çalışmaya başladı. Türkiye Zirai Donatım Kurumu'nda şef olarak çalıştı, Maliye Müfettişliği, Başmüfettişliği görevlerinde bulundu. 1988-1993 yıllarında Çay İşletmeleri Genel Müdür Yardımcılığı yaptı, 1993-2001 yılları arasında Maliye Başmüfettişliği yaptı, 2001-2008 arasında Cumhurbaşkanlığı Devlet Denetleme Kurulu üyeliğinde bulundu. Halen Park Elektrik Yönetim Kurulu üyesidir, evli ve bir çocuk babasıdır. Escaldes-Engordany Escaldes-Engordany, Andorra'da yer alan şehirlerden biridir. Şehrin nüfusu 2005 sayımlarına göre 16.078 kişidir. Sant Julià de Lòria Sant Julià de Lòria, Andorra'da yer alan şehirlerden biridir. Şehrin nüfusu 2005 sayımlarına göre 9,207 kişidir. Ordino, Andorra Ordino, Andorra'da yer alan şehirlerden biridir. Şehrin nüfusu 2005 sayımlarına göre 3,309 kişidir. Encamp Encamp, Andorra'da yer alan şehirlerden biridir. Şehrin nüfusu 2005 sayımlarına göre 13.225 kişidir. Canillo Canillo, Andorra'da yer alan şehirlerden biridir. Kentin nüfusu 2005 sayımlarına göre 4,663 kişidir. Türk tarihinin zaman çizelgesi Türk tarihinin zaman çizelgesi, Türkiye ve ondan önce kurulmuş devletlerde politik olaylar, bölgesel değişimler ve önemli yasal değişiklikleri içeren bir çizelgedir. Bu çizelgeden başka Türkiye tarihi, Osmanlı padişahları listesi ve Türkiye cumhurbaşkanları listelerine bakabilirsiniz. Qualia (şarkı) Qualia, Japon rock müzik grubu Uverworld'ün 16. teklisi. 15 Eylül 2010'da piyasaya sürülen tekli, "" filminin kapanış tema müziği olarak da kullanılmıştır. Yahudiliğin evliliğe bakış açısı Yahudilikte evlilik, Tanrı'nın müdahil olduğu bir erkek ile bir kadın arasında yapılan birleşme anlaşmasının belgelenmesidir. Evliliğin tek koşulu çocuk yapmak olmamasına rağmen bu emrin yerine getirilmesi beklenir. Esas merkezi odak kadın ile erkeğin ilişkisidir. Ruhani anlamda evlilik, kadın ile erkeğin ruhlarının bir bütün olmasıdır. Bu sebeple evlenmemiş adam "tam" sayılmaz çünkü ruhu henüz tamamlanmamıştır ve yarımdır. Yahudi kanunlarına göre sözlenme ("şiduhin"), bir kadın ile erkeğin gelecek bir tarihte evleneceklerini ve şartları belirleyen bir anlaşmadır. Sözlenme, evlenecek iki kişi arasında, onların ebeveynleri veya onların adına bir akraba tarafından yapılabilir. Sözlenme, "Şartlar Belgesi" anlamına gelen "Ştar Teanim" belgesiyle resmileştirilir ve bu "badekin"den önce okunur. Okumadan sonra gelin ile damadın anneleri tabak kırarlar. Bugün sözlenme eylemi, düğünden önce bir tören ile yapılabildiği gibi düğün günü de yapılabilir; bu eylemi yapmayanlar da mevcuttur. Haredi cemaatlerinde evlilikler, "şadhan" denen profesyonel arabulucular tarafından ayarlanır ve kişi, işlem karşılığında bir komisyon alır. Ebeveynler arabuluculukta aktif rol alabilirler fakat gençlerin evlenme zorunluluğu yoktur dolayısıyla Şiduh'un görevi görücü usulü evlilik düzenlemekten ziyade görücü usulü buluşma ayarlamaktır. Yahudi kanunlarına göre evlilik iki aşamadan oluşur; bunlardan ilki "erusin" (veya "kiduşin" yani "takdis") denen nişan törenidir. Bir sonraki aşama ise "nissuin" veya "hupa" denen evlilik törenidir. "Erusin", çiftin birbirine karşı olan statüsünü, "nissuin" ise statü değişikliğindeki yasal yaptırımları belirler. Talmud zamanında bu iki tören birer sene arayla yapılmaktaydı; düğün gerçekleşene kadar gelin ebeveyninin evinde kalmaktaydı ve gelinin kaldığı oda damat tarafından hazırlanmaktaydı. Orta Çağ'dan beri bu iki tören bir arada halka açık olarak yapılmaktadır. Talmud'a göre "erusin", damadın geline bir nesne uzatmasıyla gerçekleşir; bu nesne yüzük gibi değerli bir nesne olabileceği gibi gelinin damada nişanlandığını belirten bir belge de olabilir. Bu eylemin geçerli olabilmesi için akraba olmayan iki erkek şahidin önünde gerçekleşmesi gerekmektedir. "Erusin"den sonra zina kanunları yürürlüğe girer ve dini boşanma gerçekleşmeden nişan bozulamaz. "Nissuin"den sonran çift birlikte yaşayabilir. "Şalom bayit" denen evlilik uyumu konsepti Yahudi geleneğinde değer verilen bir unsurdur. Talmud'da anlatıldığına göre, adam karısını kendisini sevdiği kadar sevmelidir ve karısını kendisini onurlandırdığından "daha çok" onurlandırmalıdır. Klasik rabbiler, karısını onurlandıran kişinin varlıklanacağını bildirir. Kocanın, hayatta başına gelen dünyevi olayları karısıyla paylaşması beklenir. Zorba aşk hoş karşılanmaz; Talmud, kocanın aile kontrolünü hepten eline almasını ve aile içi şiddet uygulanmasını kınar. Dendiğine göre "Tanrı onun [kadının] gözyaşlarını sayar". Talmud rabbileri, kocasının dileklerini yerine getiren kadını büyük ölçüde över. Midraşta kadının "sıkça" kocasının yanından ayrılmaması gerektiği belirtilir. Yanında sadece kocası olsa dahi kadının alçak gönüllü olması beklenir. Antik zamanlardan gelen inanışa göre saf ve sevgi dolu bir evde Tanrı'nın varlığı mevcuttur. Evlilik yükümlülükleri ve hakları, en nihayetinde Ahit baz alınarak yaratılmıştır. Bu hak ve yükümlülükler tarih boyunca yetkili rabbiler tarafından filtrelenip genişletilmiştir. Geleneksel olarak kocanın görevi eşine ihtiyaçları tedarik etmektir. Koca, karısının faydalanacağı yiyecek gibi şeyler tedarik etme yükümlülüğü bulunurken bunun karşılığında karısının gelirinde söz hakkı bulunur. Bu hak kadının kontrolündedir; eğer kadın kocasına kendisi için yemek tedarik etme zorunluluğundan feragat ederse gelirini kocasıyla paylaşmak zorunda değildir. Bu durum ketuba isimli evlilik belgesinde açıklanır. Bu belgede ayrıca kadının istediği kişiyle evlenme hakkı olduğu belirtilir. 'da da yazdığı üzere Ahit evli kadına bazı haklar sunar ve bu haklar rabbilerin arzusu doğrultusunda genişletilebilir. Talmud'un "Ketubot" kısmında karı ve kocanın hakları tanımlanır ve rabbiler bu hakları karı ve koca arasında dengelemişlerdir. Gelenek dışı görüşe göre Ahit kadını kocasının malı olarak ele alınır, fakat Yahudilik ilerleyen zamanlarda kocaya yükümlülükler vererek kadına bazı haklar ve özgürlük bahşetmiştir; evli Yahudi bir kadın olmak diğer kültürlerdeki evli kadın olmaya kıyasla daha olumluydu. Örneğin, Talmud'da karının kocasıyla aynı şeref ve sosyal statüde olduğu belirtilir ve evlilik öncesi sosyal statüsünün avantajlarını da kullanmaya devam eder. Ahitsel İbranice'de "koca" anlamına gelen iki isim kullanılmaktaydı; bunlardan biri aynı zamanda "usta" anlamına gelen "baal" diğeri ise ayrıca "adam" anlamına gelen "iş" kelimesiydi (buna paralel olarak "karı" için "işa" kelimesi kullanılır). Bu iki kelime 'da kıyaslanmıştır: "'Ve o gün gelecek' diyor RAB, Bana, 'Koca[m]' ("iş") diyeceksin; Artık, 'Efendim' ("baal") demeyeceksin." Kadınlar toplumdan soyutlanmamıştır. Ahit'te şölenlerde kadınların varlığından bahsedilir. Bu kadınlar kutlamalarda yer almakta, şarkılar söyleyip dans etmektedir. Karı'ya yüksek değer verildiğinden özellikle göz kulak olunurdu. Erken göçebe cemaatlerde "bina evliliği" uygulanırdı; bu usul evliliklere göre kadınların kendilerine ait çadırı bulunur ve burada kadın kocasından bağımsız ve özgürdür. Bu ilkenin erken İsrailoğulları toplumuna yansıdığı görülür; Ahitte bazı karıların kendilerine ait çadırları olduğundan bahsedilir (özellikle, Yael, Sara, ve Yakup'un karıları). Sonraki zamanlarda ahitin tanımına göre, karı, kocasının evindeki en iç odanın sahibidir ve buraya erkekler giremez; eğer koca varlıklıysa bir oda tahsis etmek yerine karısı için başlı başına yeni bir ev yaptırabilir. Bu yaşam tam anlamıyla özgür değildi. Ahit'teki tanımlara göre karının bazı ev görevleri olduğu ima edilir ve bunların başlıcaları iplik eğirme, dikiş yapma, kıyafet üretme, su çekme, ekmek yapmak ve hayvancılıktı. Özdeyişler kitabı erdemli bir kadının yapması gereken görevlerini akrostiş bir şekilde anlatır. Kocanın da karısına karşı sorumlulukları olduğu ima edilir. Ahit Kodu, iki karısı olan erkeklerin ilk karılarını yemekten, giysiden ve cinsel aktiviteden yoksun bırakmamasını emreder. Koca sorumluluklarını yerine getirmezse, ilk karısına maddi sorun çıkarmaksızın kadın kocasını boşayabilir. Talmud bunu, kocanın kaç eşi olduğuna bakmaksızın, hatta tek karısı olsa bile, kocanın tüm karılarına yemek, giyecek ve cinsel ilişki sorumlulukları olduğu şeklinde yorumlar. Polijin toplum olarak İsrailoğulları erkeklerine evliliğe sadakat kuralları empoze edilmemiştir. Öte yandan, zina işleyen evli veya nişanlı bir kadına verilecek olan ceza (ilişkiye girdiği erkekler de dahil olmak üzere) idamdır. Sayılar kitabındaki Ruhbani Kod'a göre eğer hamile bir kadının zina yaptığından şüphelenilmişse "Acı su çilesi" adı verilen olayı gerçekleştirmelidir. Adlarına kitap olan peygamberler, yasal yaptırımlar olmasına rağmen zinanın sıkça yaşandığını belirtir. Talmud, bir kocanın karısına sunması gereken asgari koşulları sıralamaktadır: Eğer koca bu koşulları gönüllü olarak karşılamazsa, Rabinik mahkeme kocayı koşulları karşılaması için zorlayabilir. Reform Yahudiliğin önde giden muhaliflerinden Moses Sofer, eğer koca karısına asgari koşulları sağlayamıyorsa karısından boşanmaya mecbur olmalı görüşünü savunur. Diğer bazı hahamların görüşüne göre ise koca kendisini işçi olarak kiraya çıkarmalıdır. İleri gelen ortaçağ Yahudi yazarları, eğer koca karısından uzun süre uzak kalmışsa, karının hayatını idame ettirebilmesi için kocasının mallarını satabileceği görüşünü savunur. Buna benzer bir şekilde, kocanın yokluğunda kadın hayatını idame ettirmek için borç almışsa, bu borç koca döndükten sonra koca tarafından ödenmelidir. Talmud, kocanın karısı için ağır çalışmasını dengelemek adına kadının gelirlerinin kocasına verilmesini buyurur. Eğer kadın, kocası tarafından bakılmaktan feragat ederse kendi gelirini saklama hakkı bulunur. Bu durumdaki bir kadın vefat ederse, Talmud'a göre tüm malvarlığı kocasına geçer. Bu görüş ortaçağda çeşitli kereler derlenmiştir. Yahudi geleneğine göre kocanın, statüsüne uygun olarak döşenmiş bir evi karısına tedarik etmesi ve çiftin bu evde birlikte yaşaması beklenir. Eğer kocanın işi evde kalmasına mani oluyorsa Talmud bu durumdaki kocaları istisnaya tabi tutar. Yine geleneksel olarak eğer koca ikamet yerini değiştirmişse karısının görevi kocasının yeni yerine yerleşmektir. Orta Çağ'da eğer kişi eşiyle birlikte kalmaktan kaçınıyorsa bu eşe boşanma hakkı doğmaktaydı. Çoğu Yahudi dini yetkili, her ne kadar koca karısına yeterince haftalık vermişse de, kocanın karısının aynı yemek masasına oturmasına izin vermesi gerektiğini savunur. Buna zıt olarak, eğer koca karısına kötü davranıyorsa veya yaşanan ev itibarsız bir muhitteyse karının başka bir eve geçmesine izin verir ve koca karısının ihtiyaçlarını maddi açıdan karşılamak zorundadır. Ahit'te anlatılan ev görevleri genişletildiğinde rabinik edebiyat tüm ev işlerini kadına yükler (örneğin, pişirme, yemek yapma, yıkama, çocuğa bakma vs); buna tek istisna evlilikte kocaya yüklü bir çeyiz verilmesidir; bu durumda kadına düşen görev "sevgi gösterme" üzerinedir, örneğin, yatak yapmak, yemek servisi yapmak vs. Yahudi geleneğince yatak çarşafları ve mutfak eşyaları koca tarafından tedarik edilir. Eğer kadının ikiz çocuğu olmuşsa çocuklardan birine bakmak kocaya düşer. Talmud, ahitte anltılan kocanın karısına sunması gereken giyecekleri ayrıntılarıyla açıklar. Koca her karısına senede bir defa 50 "zuz" (para birimi) değerinde giyecek almalıdır ve bunun içinde her mevsime uygun giysi olmalıdır. Talmud hahamlarının dediğine göre bu giyecekler içinde en az bir şapka, bir kemer ve Şaloş Regalim'deki her bayramda giyilmek üzere üç çift ayakkabı bulunmalıdır. Klasik hahamların görüşüne göre, eğer yaşanılan yerin geleneğinde yer alıyorsa, koca karısına mücevher ve koku almalıdır. Talmud'a göre kocanın karısının bedenini koruma sorumluluğu vardır. Karının hastalığının iyileştirilmesi için koca hiçbir masraftan kaçınmamalıdır; Talmud, karıya bakımı zorunlu kılar. Her ne kadar kocanın karısını boşama hakkı olsa da, bu "insani" bir hareket olmadığından hoş karşılanmaz. Sebebi hastalık olmasa dahi kadın vefat etmişse, Talmud gömü işlemlerinin masraflarının koca tarafından karşılanmasını zorunlu kılar. Talmud'a göre, gömü işlemi yerel geleneklere ve kocanın toplumsal statüsüne uygun olarak yapılmalıdır. Ortaçağın ileri gelen rabbileri, kocanın matemli adam bulma ve mezartaşı dikme gibi Talmud şartlarının yerine getirilmesi gerektiğini belirtir. Talmud ve ardından gelen klasik yazarlar, kocanın ortada olmaması durumunda veya gömü işleminin gerçekleştirilmesini reddetmesi durumunda rabinik mahkeme tarafından kadının defnedilmesinin ve masrafların kocasının satılan mallarından elde edilmesinin gerekliliğini yazar. Eğer kadın esir alınmışsa, Talmud ve ardından gelen yazarlar, kocanın fidyeyi ödemesi gerektiğini belirtir. Fakat kadın için ödenecek fidyenin bir kölenin piyasa değerine göre mi yoksa kocanın tüm malvarlığını satması pahasına fidyenin tamamının mı ödenmesi gerektiği tartışma konusudur. Eğer karı ve koca birlikte esir alınmışsa rabinik mahkeme kocanın mallarını satıp fidyeyi karşılamaya çalışır; paranın yetişmediği durumlarda, sadece bir kişiyi kurtaracak para varsa öncelik kadına verilir. Klasik dönemde rabbinik uzmanların zinaya olan tavırları ılımlıydı; Her ne kadar Talmud, zina ile suçlanan kişilerin içinde bulunduğu durum ele alınmalı dese de bazı özel durumlardaki suçlamaları reddeder: Bu kurallar kadınların zina ile suçlanmalarını hemen hemen imkânsız hale getirdi, ve hemen hemen her suçlamadan kadınlar beraat etti. Fakat bir Kohen, dinen kirlenmemesi gerektiği için, karısı tecavüze uğramışsa onu boşamalıdır. Kadının suçlu bulunduğu durumlarda dahi cezalar nispeten yumuşaktı; tüm suçlara karşı idam cezası 40 yılında kaldırıldı, bunun muhtemel sebebi Romalıların baskısıydı, ve dolayısıyla idam cezası yerine zina işleyen kadınlara kamçı cezası uygulandı. Talmud'a göre, karısı suçlu bulununan bir koca karısını boşamalıdır. Rambam'a göre, zina işleyen kadın, ketubada anlatıldığı üzere boşanma sırasında alması gereken tazminatı almaya hakkı yoktur. Talmud yazarları, zina işleyen kadının, boşanmadan sonra yasak ilişki yaşadığı kişiyle evlenmesini yasaklar. Abba ben Joseph bar Hama ve Abba Arika'nın Talmud'daki ifadelerine göre evli bir kadınla zina yapan adamın mekanı Gehena'dır. Ortodoks Yahudi evliliklerinde önemli bir konu olarak görülen "aile saflığı" kanunlarına bağlılık, evlilik için önkoşullardan biridir. Bu kurallar içinde regl nida kanunları bulunur. Ortodoks gelin ve damatlar genelde düğünden önce konuyla ilgili kurslara katılırlar. Nida kurallarının, evlilik hayatının özünü oluşturduğuna inanılır. Erkeklerin cinsel boşalmasıyla ilgili kuralları da barındıran bu kanunlar için topluca "aile saflığı" terimi kullanılır. Karı ile koca arasında düzenli bir cinsel ilişki yaşanması beklenir. Yahudi geleneğine göre cinsel ilişki, kocanın karısına sunma yükümlülüğü olan bir hizmettir; bu yükümlülüğe ""onah"" denir. Cinsel ilişkiye girme tamamiyle kadının isteğine bırakılmalıdır. Kadın, cinsel ilişkiye girmeyi (veya girmemeyi) bir manipülasyon aracı olarak kullanmamalıdır. Ortaçağda Aşkenaz Yahudi cemaatlerinde kızlar genç yaşta evlendirilirdi. Talmud'daki bazı hahamlar bir oğlanın ergenlik çağına girmesinin ardından hemen evlendirilmesine sıcak bakmaktaydı. Yirmi yaşını geçmiş fakat hala evlenmemiş kişilere Tanrı tarafından lanetlenmiş gözüyle bakılmaktaydı. Evliliği ertelemenin tek geçerli yolu Tora çalışmaktı fakat ne pahasına olursa olsun ömür boyu romantik ilişkiden ırak kalmak teşvik edilmemekteydi. Kişilerin genç yaşta evlenmelerinde sorun görülmezken yüksek yaş farkına karşı çıkılmaktaydı. Modern zamanda Yahudi cemaatlerinde küçük yaşta evlilik çok ender görülen bir hadise olup çoğu ülke tarafından yasaklanmıştır. İsrail dışındaki ülkelerde Yahudilerin, Yahudi olmayanlarla evliliğinde artış görülmektedir. 2000-01 Ulusal Yahudi Nüfus Anketi'ne göre ABD'de 1996 ile 2001 yılları arasında gerçekleşen Yahudi evliliklerinin %47'si Yahudi olmayanlarla yapılmıştır. Farklı mezheplerdeki Yahudi liderler asimilasyonun bir kriz olduğuna dair hemfikirken karışık evliliğe karşı olan tav覺rlar覺 farkl覺d覺r. Ayrıca, karışık evliliklerde kimin Yahudi olduğuyla ilgili mezhepler arasında fikir ayrılıkları mevcuttur. Ortodokslar ve Muhafazakârlar Yahudi bir anneden doğmayan ve kendilerinden daha liberal mezheplerde Yahudiliğe geçenleri Yahudi olarak tanımaz. İsrail'de sivil evlilik mevcut değildir; Yahudi evliliğinin kurumsallaşmış tek şekli dini olandır. İsrail Yahudilerinin evlilikleri, Ortodoks bakış açısıyla halaha'ya uygun olarak yapılmalıdır. Fakat bu yaklaşımın getirdiği bazı sorunlar vardır; örneğin bir kohen ile boşanmış bir kadın veya bir Yahudi ile Halaha'ya göre Yahudi olmayan biri evlenememektedir. Bu nedenlerle ülkedeki laik kesim sivil evliliğin kurumsallaşmasını istemektedir. Çoğu insan bu kısıtlamalardan etkilenmektedir. 20.yy'ın başlarında İsrail'de yaklaşık 300.000 kişi Yahudi olmadığı veya Yahudiliklerini ispatlayamadıkları için bir Yahudiyle yasal olarak evlenememiştir. Bazı laik İsrailliler, ya Ortodoks düğün istemediklerinden ya da "halaha"ya göre evliliğin geçerli olmayacağını bildiklerinden, yurtdışına çıkıp evlenmektedir. Bu evlilikler İsrail'de yasal olarak tanınmaktadır fakat hahamlık tarafından Yahudi evliliği olarak kabul edilmemektedir. İsrail'de her yasal evlilik, kişinin kendi dinine uygun olarak dini bir yetkili tarafından yapılmaktadır. Vatandaş olsun veya olmasın, farklı dindeki veya dinsiz çiftler İsrail'de yasal olarak evlenememektedir. Yahudi kanunları boşanmaya izin verir. Boşanma belgesine "get" adı verilir. Boşanma işleminin sonunda koca "get" belgesini kadına veya temsilcisine verir, boşanma davası kadın tarafından başlatılabilir. Boşanma davası açabilmek için kocanın çeşitli yükümlülüklerinden bazılarını yerine getirmemesi gerekir; eğer bu gerçekleşirse geleneksel olarak kocaya verilen ceza dayak veya maddi cezaydı. 12.yy'dan beri Yahudilik, fiziksel veya psikolojik zarar gören kadına boşanma hakkı verir. Muhafazakârlar Halaha'yı kabul etmelerine rağmen Ortodokslardan farklı takip ederler. Raformistler ise ketubalarında eşitlikçi bir tutum sergiler. Bu mezhebe göre sivil boşanma kafi olmasına rağmen bazı hahamlar dini boşanmayı da tavsiye eder. Muhafazakâr ve Ortodokslar sivil boşanmayı kabul etmemektedir. Dolayısıyla Reformistlere göre boşanmış sayılan bir çift muhafazakârlar tarafından boşanmış sayılmayabilir. Ortodoks Yahudilik Reform evliliklerini kabul etmez çünkü kadının ikinci evliliğinden doğacak çocuklar "mamzerim" (piç) kabul edilir. Geleneksel olarak kocası kaçan veya her ne sebeple olursa olsun nerede olduğu bilinmeyen kadın "aguna" (anlam: "demir atmış kadın") kabul edilmekteydi ve tekrar evlenmesine izin verilmemekteydi; geleneksel Yahudilikte sadece koca boşanma işlemini başlatabilirdi. Modern iletişim olanaklarından önce, kocanın uzak diyarlarda ölmesi bu duruma en çok sebep olan örnekti. Modern çağda, maddi nedenler veya vesayet nedeniyle boşanmak için "get" belgesi vermeyen kocanın karısına "aguna" değil "Mihuseres Get" denir. Bet Din, get belgesinin kocası tarafından verilmesini buyurmadığı sürece kocaya "Misarev Get" (anlam: "boşanma belgesini vermeyi reddeden") denmez. Aguna terimi bazen bu bahsedilen örnekte de kullanılmasına rağmen teknik açıdan doğru bir terim değildir. Hem muhafazakâr hem ortodoks cemaatler, kocasından boşanmaya çalışan fakat bunda engeller bulunan kadının durumuna çözümler üretmeye çalışmıştır. Bu gibi sorunlarla yüzleşilirken Yahudi metotları ve laik yasal metotlar kullanılır. Yasal yaklaşımlardan hiçbiri, kocasının kayıp olmasıyla "aguna" durumuna düşen kadına çözüm bulamamaktadır. Krıvıy Rih Kryvyi Rih, Ukrayna'nın Dnipropetrovsk Oblastı bölgesinde yer alan bir şehirdir. Kentin nüfusu 2001 senesi sayımlarına göre 710,400 kişidir. Atatürk Kupası (1955) Atatürk Kupası, Millî Türk Talebe Birliği tarafından 1955 yılında düzenlenen özel bir futbol turnuvası. İstanbul Profesyonel Ligi'nin 1954-55 sezonundaki ilk beş takımının mücadele ettiği turnuva, 7-19 Mayıs 1955 tarihleri arasında gerçekleştirildi. Turnuvada şampiyonluğa ulaşan takım Adalet oldu. Makiyivka Makiivka, Ukrayna'nın Donetsk Oblastı Bölgesinde yer alan bir şehirdir. Şehrin nüfusu 2001 senesi sayımlarına göre 389,589 kişidir. Horlivka Horlivka, Ukrayna'nın Donetsk Oblastı bölgesinde yer alan bir şehirdir. Kentin nüfusu 2001 senesi sayımlarına göre 289,872 kişidir. Kamyanske Kamyans'ke (1936-2016 - Dniprodzerjins'k). Ukrayna'nın Dnipropetrovsk Oblastı Bölgesinde yer alan bir şehirdir. Kentin nüfusu 2001 senesi sayımlarına göre 252,100 kişidir Atatürk Kupası (1963-1964) Atatürk Kupası, Cumhuriyet Halk Partisi'nin 40. yılı dolayısıyla Türkiye'nin İstanbul ilinde düzenlenen özel bir futbol turnuvası. Beşiktaş, Fenerbahçe ve Galatasaray'ın katıldığı ve lig usulüyle düzenlenen turnuvada her takım diğer ikisiyle birer maç yaptı. 9 Eylül 1963, 2 Ekim 1963 ve 2 Temmuz 1964 tarihlerinde, Mithatpaşa Stadyumu'nda oynanan maçlar sonunda her iki rakibini de yenen Fenerbahçe turnuvayı şampiyon olarak tamamladı. 1963'ün Ağustos ayında, 1923 yılında kurulan Cumhuriyet Halk Partisi'nin kuruluşunun 40. yılı dolayısıyla İstanbul merkezli üç futbol takımı Beşiktaş, Fenerbahçe ve Galatasaray'ın katılımıyla bir futbol turnuvası yapılması kararlaştırıldı. Parti tarafından organize edilen turnuvanın beş sene boyunca devam etmesi, sezonu şampiyon olarak tamamlayan takımın bir yıl boyunca kupayı elinde bulundurması ve beş yıllık süre sonunda en çok şampiyonluk yaşayan takımın kupayı tamamen alması planlanmıştı. 10 Ağustos günü belirlenen 1963 yılındaki turnuvanın fikstürüne göre 9 Eylül günü Beşiktaş-Fenerbahçe, 2 Ekim günü Beşiktaş-Galatasaray ve 14 Ekim günü Fenerbahçe-Galatasaray maçları yapılacaktı. İlk iki maç belirlenen tarihlerde gerçekleştirilirken, üçüncü maç çeşitli sebeplerden ötürü belirlenen tarihte oynanamadı. Ocak 1964'te bu maçın 21 Ocak günü oynanacağı açıklansa da, daha sonraları çeşitli sebeplerden ötürü birkaç kez ertelenen maçın son olarak 2 Temmuz 1964 gününde oynanması kararlaştırıldı. En başta planlanan beş yıllık turnuva düşüncesi ise gerçekleştirilmedi ve 1963-1964 yıllarında oynanan turnuvayı şampiyon olarak tamamlayan Fenerbahçe kupanın daimi sahibi oldu. 9 Eylül günü oynanan turnuvanın ilk maçında Beşiktaş ile Fenerbahçe karşılaştı. 13 dakikada Birol Pekel'in golüyle Fenerbahçe 1-0 öne geçse de, 20 dakikada Güven Önüt'tek gelen golle Beşiktaş beraberliği yakaladı. İkinci yarının ilk dakikasında, Beşiktaşlı Suat Mamat'ın rakibi Atilla Altaş'a yaptığı müdahaleye Altaş'ın karşılık vermesi üzerine her iki oyuncu da hakem tarafından oyundan ihraç edildi. 60 dakikada Selim Soydan'ın attığı golle Fenerbahçe 2-1 öne geçti. 4 dakika sonra ise Soydan'ın asistini gole çeviren Şenol Birol skoru 3-1'e getirdi. Birkaç dakika sonra Birol ile çarpışan Necmi Mutlu başından sakatlanarak sahayı sedyeyle terk etti ve yerine Özcan Arkoç oyuna dahil oldu. Kalan dakikalarda gol olmadı ve maç Fenerbahçe'nin 3-1'lik galibiyetiyle sona erdi. Galatasaray, oyuncuları Metin Oktay ve Tarık Kutver'in sakatlıklarını gerekçe göstererek 2 Ekim'deki maçın ertelenmesi talebinde bulunsa da bu teklif Beşiktaş tarafından reddedildi. 2 Ekim günü oynanan maçın ilk yarısı golsüz sonuçlanırken, 62. dakikada Uğur Köken'in attığı golle Galatasaray 1-0 öne geçti. 71. dakikada Tarık Kutver ve 87. dakikada Ergun Ercins'in kaydettiği gollerle maç 3-0 Galatasaray lehine sonuçlandı. 2 Temmuz 1964 günü turnuvadaki son maç olan Fenerbahçe-Galatasaray maçı oynandı. Galatasaray Metin Oktay'ın 38. dakikadaki golüyle ilk yarıyı 1-0 önde kapatmıştı. İkinci yarıda Fenerbahçeli Ogün Altıparmak'ın 54 ve 65, Şeref Has'ın ise 83. dakikada gelen golleriyle rakibini 3-1 yenen Fenerbahçe, ikinci galibiyetini alarak turnuvayı şampiyon olarak tamamladı. Fenerbahçe kupayı, Başbakan Yardımcısı Kemal Satır'ın elinden teslim aldı. 2 Temmuz'daki son maçın ardından Fenerbahçe futbol şube sorumlusu Halit Deringör ile Fenerbahçe başkanı İsmet Uluğ şampiyonluktan ötürü duydukları memnuniyeti dile getirirken, kulübün ikinci başkanı Müslim Bağcılar kazanılan kupayla ilgili olarak "Atatürk adına konulan kupayı başkasına veremezdik zaten" ifadesini kullandı. Anonymous (hacker grubu) Anonymous, çeşitli siyasi olayları, genellikle devlet teşkilatlarına ait sitelere saldırılar düzenleyerek protesto eden hacktivist grubu. Konsept önceleri esnek bir uzlaşmayla belirlenmiş bir amaca doğru, koordineli bir şekilde öncelikli olarak eğlence odaklı, herhangi bir ad kullanmayan bir çevrimiçi topluluk tarafından da kabul edilmiştir. 2008 yılından itibaren, giderek işbirliği ile yapılan uluslararası internet saldırıları, önceden bildirilmiş protestolar ve genellikle sinema ve telif hakkıyla korunan diğer eserlerin ticaretini yapan firmaların korsan yayın karşıtı kampayanlarına karşı diğer eylemler ile anılır hale geldi. Eylemler, kendilerini "Anonim" olarak tanıtan kimliği belirsiz kişiler tarafından yapılmaktadır. 4chan, ilgili wiki, Encyclopadia Dramatica ve bazı forum sayfaları gibi pek çok web sitesinin Anonymous ile güçlü bağlantıları bulunmaktadır. 2008 yılındaki tartışmalı, kamuoyunda yankılanan DDoS saldırılarından sonra, grup üyeleriyle bağlantılı olay sayısı artmıştır. CNN, uluslararası arenadaki gücü göz önüne alındığında Anonymous'tan WikiLeaks'in üç büyük halefinden biri olarak bahsetmiştir. Anonymous geniş isimsiz bir kolektif olarak her türlü insan kavramını temsil eder. Grup, kullanıcılarının kolektif, kolayca, basit tanımına giremez olduğu gerçeğini vurgulamak eğilimindedir. Bunun yerine sık sık algılanan nitelikleri açıklayan aforizmalar ile tanımlanır. Grubun kendileri hakkında yaptığı kamuoyunca en çok bilinen tanım: "Biz Anonymous'uz. Orduyuz. Affetmeyiz. UnutmayÄ±z. Bizi bekleyin." Atatürk Kupası (1998) Atatürk Kupası, 1998 Cumhurbaşkanlığı Kupası sahibi Beşiktaş ile 1998 Başbakanlık Kupası sahibi Fenerbahçe arasında oynanan tek maçlık organizasyon. Türkiye'nin 75. yılı kutlamaları dahilinde, Atatürk'ün 60. ölüm yıldönümü olan 10 Kasım 1998'de oynanmıştır. Maçı 2-0 kazanan Fenerbahçe, kupayı kazanan takım oldu. Atatürk Kupası (2000) Atatürk Kupası, 1998-99 Türkiye 1. Futbol Ligi şampiyonu ve 1998-99 Türkiye Kupası sahibi Galatasaray ile lig ve kupa ikincisi Beşiktaş arasında oynanan tek maçlık organizasyon. Cumhurbaşkanlığı Kupası'nın önce ertelenip, sonra kaldırılmasıyla birlikte 1999'da oynanması gereken bu mücadele, önce 1999-2000 sezonu sonuna, sonra da 2000-01 sezonu başına ertelenmiştir. Maçı 2-1 kazanan Beşiktaş, kupayı müzesine götüren taraf oldu. Müslümanların Maveraünnehir'i fethi Müslümanların Maveraünnehir'i fethi ya da Arapların Maveraünnehir'i fethi, günümüzde Özbekistan'ı, Tacikistan'ı, Kazakistan'ı ve Kırgızistan'ı kapsayan Orta Asya'nın tümünün ya da bazı bölgelerinin 7. ve 8. yüzyıllarda Müslümanlar tarafından fethedilmesidir. İran'ın Müslümanlar tarafından fethedilmesinin ardından Müslümanlar Maveraünnehir'deki şehir devletleri ile komşu olmaya başladılar. Maveraünnehir, Türkistan olarak adlandırılan bölgenin içinde yer almasına karşın buradaki şehir devletlerinde yalnızca yönetici kesim Türk idi. Yerli halk ise Soğdlular, Toharlılar gibi çeşitli İranî halklardan oluşmaktaydı. Sasani İmparatorluğu'nun Müslümanlar tarafından yıkılmasından sonra, Sulu Kağan komutasındaki Türgiş ve Barcık Kağan komutasındaki Hazar orduları İpek Yolu ticaretini denetim altında tutan ve ekonomik açıdan büyük önemi olan Maveraünnehir'in şehir devletlerini ele geçirmek için Müslüman komşularıyla savaşmaya başladılar. Maveraünnehir'in bazı bölgeleri Arap komutan Kuteybe bin Müslim tarafından 706 ile 715 yılları arasında fethedilmişti ancak yine de Müslümanlar, bu bölgeleri tam anlamıyla ele geçirememişlerdi. Türgiş kağanı Sulu Kağan'ın amacı bütün Maveraünnehir'i Müslüman işgalcilerden temizlemekti. Sulu Kağan, Türgişler'in batısında yer alan Hazarlar'ın Müslümanlar'a karşı yaptığı saldırılarla eşzamanlı olarak Müslümanlar'a saldırdı. Kül Çor tarafından komuta edilen Türgiş ordusu, 721 yılında Halifelik ordusu komutanı Sa'id ibn Abdülaziz'i Semerkant yakınlarında yenilgiye uğrattı. Bu yenilgi üzerine görevinden alınan Sa'id ibn Abdülaziz'in yerine gelen El-Haraşi, Hucend'de Türkler'i ve Soğdlu sığınmacıları katletti. Bu durum Türgiş Kağanlığı'na doğru yoğun bir sığınmacı akınına neden oldu. 724 yılında Emevî Halifesi Hişam bin Abdülmelik, Müslim bin Sa'id'i, Türkler'i kesin olarak yenilgiye uğratması emriyle birlikte Horasan'a vali olarak atadı ancak İslam ordusu Sulu Kağan'ın komutasındaki Türgiş ordusunun sert direnişiyle karşılaştı. Araplar'ın "Yawm al-'atash" (Türkçesi "Susuzluk Günü") olarak andıkları bu günde yalnızca bir avuç Müslüman, Semerkant'a ulaşmayı başardı. Daha sonra Emevî halifesi Hişam bin Abdülmelik'in Semerkant'a atadığı diğer valiler de Sulu Kağan komutasındaki Türgiş ordusu karşısısında bir dizi yenilgiler aldılar. 728 yılında Buhara'yı ele geçiren Sulu Kağan daha sonra birtakım taktiksel yanlışlıklar nedeniyle Defile Savaşı'nda İslam ordusu karşısında yenilgi aldı. Türgiş Kağanlığı, Soğdiana ile Fergana Vadisi'ni denetim altına alarak en parlak dönemini yaşadı. 732 yılında Müslümanlar, Semerkant üzerindeki Emevî hakimiyetini pekiştirmek adına iki büyük askeri harekât gerçekleştirdiler. Bunun üzerine Sulu Kağan, Semerkant üzerindeki emelllerinden vazgeçti ve kuzeye doğru çekilerek Buhara'dan ayrıldı. 734 yılında El-Harit ibn Suray, Emevî hakimiyetine karşı ayaklandı ve Belh ve Merv'i ele geçirdi ancak daha sonra yenildi ve üç yıl sonra da Türgişler'e sığındı. 737 kışında Sulu Kağan, müttefikleri El-Harit ibn Suray, Gürek (Türk-Soğdlu önder) ve Usruşana'dan, Taşkent'ten ve Kutal'dan topladığı adamlarla Emevî Halifeliği'ne karşı son genel saldırıyı başlattı ve Cüzcan'a girdi ancak bir yıl sonra Emevî valisi Esad tarafından Haristan Savaşı'nda yenilgiye uğratıldı. Sonraki yıl Sulu Kağan, Çin entrikaları yüzünden komutanlarından biri tarafından öldürüldü. 739 yılında da bu komutan Çinliler tarafından öldürüldü ve Maveraünnehir'e Çin etkisi geri geldi. Göktürk Kağanlığı'nın da Emevî Halifeliği'ne karşı askeri harekâtları oldu. Göktürk Kağanlığı, 705 yılında Maveraünnehir'deki İslam hakimiyetini tehdit edecek biçimde sınırlarını Semerkant'a doğru genişletti. Kuteybe bin Müslim'in askeri harekâtları sonucunda Gürek'in Müslümanlar tarafından kuşatılması üzerine Göktürk Kağanlığı, Maveraünnehir'deki müttefiklerine yardımcı kuvvetler gönderdi. İslam kaynaklarının bildirdiğine göre bu yardımcı kuvvetler Kapgan Kağan, Kül Tigin ve Bilge Kağan tarafından komuta edilmekteydi. Göktürk Kağanlığı ile Emevî Halifeliği 712 ile 713 yıllarında doğrudan bir dizi savaş yaptılar ancak bu savaşları Müslümanlar kazandı. Göktürkler'in bu savaşlarda başarısız olmasının nedeni kağanlığın doğusunda çıkan boy ayaklanmaları ve Çin entrikalarıdır. Müslümanlar'ın Orta Asya'daki son zaferi 751 yılında gerçekleşen Talas Savaşı'dır. Emevî Halifeliği ile Tang Hanedanlığı'nın karşılaştığı bu savaşta Tibet İmparatorluğu, Müslümanlar ile müttefik idi. Bu savaşta Müslümanlar Xinjiang'a tam olarak ilerleyemedi, savaşın stratejik açıdan ise bir önemi yoktur çünkü Orta Asya'da Çin hakimiyetini sona erdiren olay An Luşan İsyanı'ydı. Savaştan sonra Karluk Türkleri'nin bir bölümü din olarak İslamiyet'i seçse de Karluk Türkleri'nin çoğunluk olarak İslamiyeti benimsemesi Karahanlı Devleti zamanında, 10. yüzyılın ortalarında gerçekleşmiştir. Türkler, Maveraünnehir'i geri almak için birkaç yüzyıl daha beklemişlerdir. 999 yılında da Karahanlılar, Samanoğulları'nı yıkarak Buhara'yı geri almışlardır. Denis Siner, Orta Asya'daki Çin üstünlüğünü sona erdiren en önemli etkenin Talas Savaşı değil, Batı Göktürk Kağanlığı'nın yıkılışı olduğunu iddia etmektedir. Batı Göktürk Kağanlığı'nın yıkılışıyla birlikte Müslümanlar bu bölgedeki en büyük düşmanlarından kurtuldular. Ortaçağ Arap yazarları Türkler'i, kendi açılarından fiziksel olarak oldukça değişik ve ilginç görmüşlerdir. Ve Türkler'i "yüzleri demirde dövülmüş kalkanlar gibi ve küçük gözlü" olarak tanımlamışlardır. Yine Ortaçağ Arap yazarları Türkler'i ve Tibetliler'i birbirine benzetmiştir hatta birbirlerinden ayırt etmekte zorlandıklarını belirtmişlerdir. Bu kayıtlar Türkler'in dış görünüşünü Turani tipte tanımlamıştır. 2008 Copa del Rey Finali 2008 Copa del Rey, 16 Nisan 2008 tarihinde Madrid'de Vicente Calderón Stadyumu'nda düzenlendi. Bu finalde Getafe ile Valencia takımları karşı karşıya geldi. Valencia maçı 3-1 kazandı ve kupanın sahibi oldu. Çamlıca Kız Anadolu Lisesi Üsküdar Çamlıca Kız Anadolu Lisesi, İstanbul’un Üsküdar ilçesi Acıbadem mahallesinde hizmet veren yatılı okuldur. İkinci Meşrutiyet devrinde açılan “"Çamlıca İnas Sultaniyesi"” (sonraki adıyla “"Çamlıca Kız Lisesi"”) adlı okulun devamıdır. 1913 yılında “"Çamlıca İnas Sultaniyesi"” adıyla “"Ahmet Ratip Paşa Köşkü"”’nde hizmete giren okul, Osmanlı İmparatorluğu’nda açılan ilk yatılı kız okullarından birisidir. Köşkün sahibi Ahmet Ratip Paşa, 1892-1908 arasında Hicaz Umum Valisi olarak görev yapmış Osmanlı devlet adamı idi ve devrin en zenginlerindendi. Dört katlı, 54 odalı binayı, yazlık köşk olarak Mimar Kemaleddin Bey’e yaptırmıştı. Bina 1908’de II. Meşrutiyet’in ilanından sonra Maarif Vekaleti tarafından satın alındı. Meşrutiyetin ilk senesinde binada bir kız lisesi hizmete girdi ve Almanya’dan getirilen eğitmenlere görev verildi. Ancak, bu kurum uzun ömürlü olmayıp kapandı. 1913’te köşkte “Çamlıca İnas Sultaniyesi” hizmete girdi. İnas Sultaniyesi, açılışından kısa bir süre sonra I. Dünya Savaşı başlayınca kapandı, savaştan sonra yeniden açıldı; sultanîlerin “lise”ye dönüştüğü sırada “"Çamlıca Kız Lisesi"” adını aldı ve İstanbul’un Kurtuluş gününe kadar faaliyetine devam etti. Lise, cumhuriyetin ilanından sonra ortaokula dönüştürüldü 1923-1934 arasında “"Çamlıca Kız Ortaokulu"” olarak hizmet verdi. 1934’te kapanan Çamlıca Kız Ortaokulu, liseye dönüştürülerek 1939’da “"Çamlıca Kız Lisesi"” adıyla yeniden açıldı ve yatılı olarak hizmet vermeye başladı. Tarihi lise, 2008 yılında ""Çamlıca Kız Anadolu Lisesi""’ne dönüştürüldü. Eğitim faaliyetleri tarihi köşk binasında değil, modern okul binasında devam etmektedir. Rıfat Ilgaz’ın romanında uyarlanmış Hababam Sınıfı filmleri Çamlıca Kız Lisesi’nin tarihi binasında gerçekleşmiştir. Çamlıca Kız Lisesi web sitesi Okulun Akademik Başarıları GeraylÄ± Geraylı aşık şiirinde kullanılan türlerden biridir.Sekizli hece vezni ile söylenir. Yapısı Anadolu'daki semaileri hatırlatan bir şekildir.Türkçenin konuşulduğu bazı yerlerde "sekizli" diye de adlandırılır.Hece sayısı sekize uymayan bazı geraylıların ise bir derleme hatası olduğu açıktır. Tarihte Türk boylarından birinin adı olan Geray kabilesinden geldiği anlaşılan geraylı, Azerbaycan âşık edebiyatında bir şiir şeklinin de adı olmuştur. Türkiye sahasında görülmeyen geraylı, sadece âşık edebiyatında ya da halk edebiyatında değil, yazılı ve çağdaş Azerbaycan edebiyatında da kullanılmıştır. Azerbaycan âşıkları arasında ‘geraylı çağırmak’, ‘geraylamak’, ‘geraylı okumak’ vb. şekillerde deyim olarak da kullanılır.Ayrıca, Azerbaycan âşıkları tarafından adından âşık havası / âşık makamı da icat edilmiştir. Durak sistemi 4+4 veya 5+3 dür. Dörtlük sayısı 3-5 arasında değişir. "Sallama geraylı", "negaratlı geraylı" ve "geraylı rubai" gibi çeşitleri vardır. Uzunkaş, Yenişehir Uzunkaş, Mersin ilinin Yenişehir ilçesine bağlı bir mahalledir. Mersin il merkezine 22 km uzaklıktadır. HacÄ± Gabidullin Hacı Gabidullin (1897-1937) Tatar tarihçi, Türkolog ve devlet insanı. Başkurdistan'ın Buzdyaksk Rayonu Savidibaşev köyünde (bazı kaynaklara göre Perm Guberniyası'na bağlı Kungur kentinde) doğdu. Tami Hoag Tami Hoag (tam adı Tami Mikkelson) 20 Ocak 1959 doğumlu Amerikalı yazar. Hemen hemen bütün kitapları 22 milyona yakın okunan, gerilim yazarı. Liseyi bitirdikten sonra lisedeki erkek arkadaşı Daniel Hoag ile evlendi. (1977). Liseden sonra eğitimine devam etmedi. 10 yılını daktilo yazıcılığı, fotoğrafçı asistanı, at eğitmenliği, satış elemanı olarak geçirdi. Birçok romantik kitap yazdıktan sonra gerilim türünde eserler vermeye başladı. İlk romanı 1988'de basılan yazar, halen Kaliforniya'da yaşamını sürdürmektedir. Poales Poales takımı Liliopsida bölümüne bağlıdır. Åženol Tiryaki Şenol Tiryaki (d. 26 Eylül 1944, Amasya), Türk tiyatro oyuncusu, sanat ve fikir insanı. İlkokulu Merzifon’da, ortaokulu Amasya’da, liseyi Ankara Gazi Lisesi’nde okudu. Ankara Üniversitesi Dil ve Tarih Coğrafya Fakültesi Tiyatro Bölümü’nden mezun oldu. 1992 yılında başladığı Devlet Opera ve Balesi Genel Müdür Yardımcısı görevinden, Eylül 2009’da emekliye ayrıldı. Görevi süresinde, sahne sanatlarının yeniden yapılanması ve DOB’nin daha işlevsel olabilmesi için çalışmalarda bulundu. Kurumun ülke ölçeğinde bölgesel dağılımını sağlayabilmek amacıyla; Samsun, Antalya, D il Müdürlüklerinin kurulabilmesi için gerekli çalışmaları yürüttü ve Ankara DOB İl Müdürlüğü’nün oluşturulması için yoğun çaba gösterdi. Genel Müdürlüğün, süreç içindeki gelişimine uygun yeni bir yapılanmanın gereğini ve zorunluluğunu dile getirdi, mevcut yasanın sınırlarını zorladı, öneriler geliştirdi, yayınlar gerçekleştirdi. Ankara Büyükşehir Belediyesi’ndeki görevi süresinde ‘kültür Başkenti Ankara’ yaklaşımı çerçevesinde ‘Özel ve Amatör Tiyatrolara Destek’, ‘Okullar Arası Tiyatro Şenliği’, ‘Tiyatro Günleri’, ‘1.Uluslararası Ankara Gençlik Festivali’, ‘Yeni Müzik Festivali’, ‘Hipodrom Konserleri’, ‘Park Konserleri’ gibi projelerin gerçekleşmesine katkıda bulundu. Amatör tiyatrolara özel önem ve emek verdi. Bu yapıların işlevi, gelişimi ve örgütlenmeleri konusunda yoğun çalışmalarda bulundu. Türkiye’de ilk defa kooperatif yapılanması olarak örgütlenen Amatör Tiyatrolar Birliği ATÜK’ün (1999) kurucu üyesi olup, ilk başkanlığını yaptı. Üyesi bulunduğu Ankara Deneme Sahnesi’nin (1956), 1979-2000 yılları arasında yönetim kurulu başkanlığını yürüttü. Ankara Deneme Sahnesi'nin kuruluşundan itibaren gerçekleştirdiği tüm çalışmaları "Amatör" adlı eseriyle kitaplaştırdı. Genel Başkanlığı’nı da yaptığı Tiyatro Bölümü Mezunları Derneği’nin (1993) kurucularından oldu, Sanat Kurumu (1952), İşçi Kültür Derneği (1976), Kadının Sosyal Hayatını Araştırma ve İnceleme Derneği KASAİD (1953) ve Tiyatro Opera ve Bale Çalışanları Vakfı TOBAV’da (1980) yönetim kurulu üyeliği yaptı. 2002-2006 yılları arasında 23. Dönem UNESCO Milli Komisyonu yönetim kurulu üyeliğinde bulundu. Sahnelenen birçok oyunun dramaturgi çalışmasını yürüttü. Oyunculuk yaptı. Reji denemelerinde bulundu. Sanatsal yaklaşımlar, örgütlenme ve yapılanma tartışmaları üzerine yazılar kaleme aldı. Sahne oyunları yazdı, şiir denemelerinde bulundu. Şenol Tiryaki, Ankara Deneme Sahnesi, Sanat Kurumu, TAKSAV, Nazım Kültür Merkezi ve Ankara tiyatroları ile sürdürdüğü ‘Bilim-Sanat’ sarmalındaki ‘merhaba’ çalışmalarına devam etmektedir. Sekelistan bayrağı Sekelistan bayraÄŸÄ± Sekelistan'dan temsil eden bayrak. Macon, Georgia'daki en yÃ¼ksek binalar listesi Macon, Georgia'daki en yüksek binalar listesi Amerika Birleşik Devletleri'nin Georgia eyaletinde yer alan Macon şehrindeki en yüksek binaların listesidir. Ammophila (bitki) Beyazımsı yeşil, salkımı sarım­sı beyaz, uzun rizomlu, deniz kumsalında yaşayan, buğdaygillerden bir bitki türü. Kıyıda büyüyen ot buğdaygillerin yaprak ve saplı ürünlerindendir. Ekonomik değeri vardır. Bisavad Teymur Teymur Bisavad halk ÅŸairi. Teymur Bisavad 1903 yılında Gasım İsmayılov bölgesinin(Goranboy Rayonu), Tap Garagoyunlu köyünde doğmuştur. Asıl adı Teymur Esger oğlu Ehmedov'dur. Küçük yaşlarında babasını kaybeden Bisavad, annesinin himayesinde büyümüştür. Yaklaşık sekiz dokuz yıl hoca yanında tahsil yapmış, iki yıl kadar da Molla Veled'in köy mektebine devam etmiştir. Vagif ve Elesger'in şiirlerini çok seven Bisavad, 1926 yılında şiir yazmaya başlamıştır. O, daha çok bir halk şairidir. Muhammes, koşma, geraylı, divani, tecnis gibi şekillerin güzel Örneklerini vermiştir. Tahminen 300 kadar şiiri vardır. Şiirlerinin birçoğu el yazması şeklinde olup evinde muhafaza edilmektedir. Macon, Georgia Macon ABD'nin Georgia eyaletinin merkezinde (Merkez Georgia veya Central Georgia) yer alan bir şehirdir. Ocmulgee Nehiri'nin kenarında kuruluan Macon aynı zamanda Bibb County'nin de idari merkezidir. 2010 nüfus sayımına göre 91.351 kişilik nüfusuyla eyaletin en kalabalık yedinci kentidir. Cynodon Cynodon, hızlı gelişen çok yıllık bir sıcak iklim bitkisidir. Poaceae buğdaygillerdendir. Türkiye'de köpek dişi ayrığı olarak adlandırılan Bermuda grass çimi Akdeniz iklim kuşağında yaygın olarak kullanılır. Bermuda grass ortalama yıllık sıcaklığı 20 derece civarında olan hemen her yerde yetişebilir. Sıcaklık derecesinin bu ortalamadan 5-7 derece düşmesi halinde çimin toprak üstü organları sararır. Çok ince ve küçük olan tohumlarının l gramı 3.300-4.000 adettir. Hemen hemen her toprakta yetişebilir. Drenajı iyi, bol gübreli, orta bünyeli topraklarda iyi gelişir. Diğer tarafta ağır bünyeli topraklar ile kumlu kıyı kısmında, alkali topraklarda ve pH'sı 5.5 olan fazla asit topraklarda da yetişebilir. Bermuda grass sıcağı ve tam güneşi sever. Gölgeden hoşlanmaz. Gölge yerlerde ince, uzun ve zayıf bir doku kazanır. Normal sulama rejiminin yansı kadar sulama ile de yeterli güzellikte çim dokusu oluşabilir. Yaz aylarında gelişmesi sıcaklık, sulama ve gübrelemeye paralel olarak hızlı olur. Bol gübre ve iyi biçim ile çok yeşil ve düzgün çim yüzey yapar. Üzerinde dolaşma yoğunluğuna bağlı olarak yılda 5-10 kez gübre uygulanır. Yazın gelişme devresi süresince nemi sever. Uzun ömürlü ve dayanıklı yapısıyla gösterişli bir çim yüzey yapar. Kısa biçime dayanıklıdır. Kışın toprak sıcaklığının 15 derecenin altına düşmesiyle birlikte rengi yeşilden sarıya doğru bir değişim gösterir. Bu değişim akdeniz kıyısında kasım ayından nisan ayı ortasına kadar devam eder. Çim bu devrede uyku halindedir. Hiçbir gelişme göstermez. Hava sıcaklığının artmaya başlaması ile birlikte tekrar yeşerir. Élisée Reclus Jean Jacques Élisée Reclus (15 Mart 1830 — 4 Temmuz 1905) Fransız coğrafyacı, tarihçi, yazar, vejetaryen, anarşist, üyesi. 20 yıla yakın bir sürede (1875–1894) yazdığı "La Nouvelle Géographie universelle, la terre et les hommes" adlı başyapıtı ile tanınır. 4 Temmuz 1905 tarihinde Belçika'nın Brugge şehri yakınındaki Torhout şehrinde yaşamını yitirdi. Yeşil anarşizm Osmanlı padişahlarının nikâhlanması Osmanlı Devleti'nin kuruluş yıllarında nikâh geleneği vardı. Orhan Gazi, I. Murat, I. Bayezid gibi bazı padişahlar siyasi nedenlerle bir tekfurun, Bizans İmparatoru'nun ya da Anadolu'dan bir beyin kızıyla evlilik yapmıştır. I. Bayezid, 1402 yılında Ankara Savaşı'nda Timur'a esir düşmüştür. Timur'un I. Bayezid'in eşine hizmetçilik yaptırdığı rivayet edilir. Osmanlı padişahları, bir daha böyle bir lekeyle karşılaşmamak için I. Süleyman'a kadar eşlerine nikâh kıymaktan kaçınmıştır. Osmanlı padişahlarının, Ankara Savaşı'ndan sonra eşleriyle nikâh kıymama geleneği 1531 yılında I. Süleyman tarafından bozulmuştur. Kanuni, çok sevdiği ve 5 çocuğunun annesi olan eşi Haseki Hürrem Sultan'a nikâh kıymıştır. Hürrem Sultan, cariyelikten gelip bir Osmanlı padişahıyla nikâhlanan ilk hanım sultandır. Bu nikâh vesilesiyle haseki sultanlar büyük bir güç elde etmişlerdir. I. Süleyman'dan sonra II. Selim eşi Nurbanu Sultan'a nikâh kıymıştır. III. Murad çok sevdiği eşi Safiye Sultan'a nikâh kıymak istediği ancak bunu Nurbanu Sultan'ın engellediği düşünülür. I. Ahmed'in çok sevdiği ve 13 çocuğunun annesi olan Kösem Sultan'a nikâh kıydığı düşünülmektedir. Henüz kanıtlanmamış olsa da, bir tasavvuf ehli olan I. Ahmet'in Allah'ın isteğini yerine getirmek istemesi, Kösem Sultan'ın çok çocuk sahibi olması ve Topkapı Sarayı arşivlerinde bulunan Kösem Sultan ve I. Ahmet arasındaki küçük mektuplaşmaların aşklarının büyük olduğunun bir kanıtı olması nedeniyle I. Ahmet'in Kösem Sultan'a nikâh kıydığı düşünülür. II. Osman, Şeyhülislam Esad Efendi'nin kızı Akile Rukiyye Hanım ile evlenmiştir. Bundan başka Osmanlı Padişahı İbrahim, eşi Hüma Şah Sultan'a nikâh kıymıştır. Abdülmecit, eşi Bezmara Kadın Efendi'ye nikâh kıymıştır. Suriye İç Savaşı'nın Lübnan'da yayılması Suriye İç Savaşı'nın Lübnan'da Yayılması, Lübnan'da Hizbullah ile IŞİD ve El Nusra'nın başını çektiği Sünni radikal gruplar arasındaki çatışmalardır. İlk başlarda çatışmalar muhalifleri ve rejimi destekleyenlerin arasında olsa da, çatışmalar zamanla mezhepler arasında gerilimi arttırmıştır. Sünni ve Nusayri gruplar arasında gerilim sürmektedir. Lübnan güvenlik güçleri olayları yatıştırmak için müdahalede bulunmuştur. 3 Ağustos tarihinde IŞİD, Lübnan'da yeni bir cephe açmıştır. Böylece, Irak ve Suriye'deki IŞİD tehlikesi Lübnan'a da sıçramıştır. IŞİD'in Hristiyan-Şii-Sünni dengeleri açısından çok hassas bir ülke olan Lübnan'a da girmesi, savaşın Orta Doğu'da iyice yayılmasına ve Sünni-Şii çatışmasını körüklemesine zemin hazırlamıştır. Suriye İç Savaşı'nın en çok etkilediği ülke Lübnan olmuştur. Geçmişinde kanlı bir iç savaş olan Lübnan'da rejim destekçileri ile rejim karşıtları zaman zaman kanlı çatışmalara girmiştir. Trablus şehrindeki Alevi ve Sünni gruplar arasında 2012 ve 2013 yıllarında çatışmalar yaşanmıştır. Haziran 2014'te Lübnan'ın doğusundaki Arsal şehri ve çevresi IŞİD ve El Nusra Cephesi'nin eline geçmiştir. 2-7 Ağustos tarihleri arasında yaşanan çatışmalarda ise Lübnan Ordusu, Arsal şehrinden radikal örgütleri çıkarmayı başarmıştır. Haziran 2015'te Hizbullah, IŞİD'e savaş ilan etmiştir. Monotheist (single) "Monotheist", İsviçreli grup Celtic Frost'un son single'ıdır. 2006'da satışa sunulan Monotheist albümü için reklam ve numune olarak piyasaya çıkarılmıştır. Single'da, grubun albümündeki ilk iki şarkı yer almaktadır. Üretim ve dağıtımı Century Media Records üstlenmiştir. Weilheim in Oberbayern Weilheim in Oberbayern, Almanya'nın Bavyera eyaletinde yer alan bir şehirdir. Kentin nüfusu 31 Aralık 2010 sayımlarına göre 21,649 kişidir. Weilheim an der Teck Weilheim an der Teck, Almanya'nın Baden-Württemberg eyaletinde yer alan bir şehirdir. Kentin nüfusu 31 Aralık 2010 sayımlarına göre 9,431 kişidir. Weil der Stadt Weil der Stadt, Almanya'nın Baden-Württemberg eyaletinde yer alan bir şehirdir. Kentin nüfusu 31 Aralık 2010 sayımlarına göre 18,864 kişidir. Weilburg Weilburg, Almanya'nın Hessen eyaletinde yer alan bir şehirdir. Kentin nüfusu 31 Aralık 2010 sayımlarına göre 13,093 kişidir. Arnavutluk şehirlerinin kardeş şehirleri Arnavutluk şehirlerinin kardeş şehirleri listesi aşağıda sıralanmıştır. Kardeş şehir, coğrafi olarak uzakta olan yerleşim yerlerinin, kültürel ve ticari alışveriş amacıyla oluşturdukları birlikteliktir. Kaydedilmiş ilk çağdaş kardeş şehir antlaşması Birleşik Krallık'ın Keighley şehri ile Fransa'nın Poix-du Nord şehirleri arasında 1920 yılında imzalanmıştır. Arjantin şehirlerinin kardeş şehirleri Arjantin şehirlerinin kardeş şehirleri aşağıda sıralanmıştır. Kardeş şehir, coğrafi olarak uzakta olan yerleşim yerlerinin, kültürel ve ticari alışveriş amacıyla oluşturdukları birlikteliktir. Kaydedilmiş ilk çağdaş kardeş şehir antlaşması Birleşik Krallık'ın Keighley şehri ile Fransa'nın Poix-du Nord şehirleri arasında 1920 yılında imzalanmıştır. Hıristiyan bayrağı Hristiyan bayrağı, 20. yüzyılda Hristiyanlığı ve Hristiyanların yaşadığı bölgeleri temsil etmek için tasarlanmış bayrak. İlk olarak, Amerika Birleşik Devletleri'nde New York, Brooklyn'de Coney Island'daki Brighton Şapeli'nde 26 Eylül 1897'de tasarlandı. Bir Pazar okulunun müfettişi olan Charles C. Overton, toplanan öğrencilere hazırlıksız bir konuşma yaptı, çünkü planlanan konuşmacı etkinliğe gelmeyi başaramadı. Öğrencilere, Hristiyanlığı temsil eden bir bayrağın nasıl görüneceğini soran bir konuşma yaptı. Overton, doğaçlama konuşmasını uzun yıllar boyunca düşündü. 1907'de, Metodist Gençlerin Misyoner Hareketi'nin sekreteri olan Ralph Diffendorfer, bayrağı tasarladı ve geliştirmeye başladı. 1942'de Federal Kiliseler Konseyi'nin onayından sonra, birçok Hristiyan geleneğinin Protestan olanlarınca kullanılagelmiştir. Kuzey Amerika, Afrika ve Güney Amerika bayrağın popülerliğini koruduğu yerlerdir, Avrupa'daysa daha az yaygındır. Bayraktaki haçın kırmızısı, İsa'nın çarmıhta çektiği eza neticesinde döktüğü kanları; mavi, vaftiz sularını ve İsa'nın imanını; beyaz ise İsa'nın saflığını simgeler. SavaÅŸ Kaya Savaş Kaya (d. 20 Temmuz 1979; Göle), Türk eski futbolcudur. Savaş Kaya, futbola Beşiktaş'ta başladı. Alt seviyelerde forma giyen futbolcunun, Beşiktaş PAF takımına yükselmesi 1996-97 sezonu ile oldu. Sonraki sezona da PAF takım ile başlasa da devre arası John Toshack'ın isteği ile A takım ile antrenmanlara çıktı. 24 Ocak 1998'de Beşiktaş ile ilk resmî maçına Gençlerbirliği karşısında oynadığı lig maçıyla çıktı. 78. dakikada Zlatko Yankov'un yerine oyuna dahil olmuştu. Üçüncü maçı olan Samsunspor karşılaşmasında sahaya ilk kez ilk 11'de çıktı. O sezon kazandıkları iki kupanın hiçbir maçında forma giymeyen futbolcu, 6 maç görev yapmıştı. 1998-99 sezonu başında Türkiye Spor Yazarları Derneği Kupası'nda bir maç şans bulsa da sezon içinde çok tercih edilen futbolculardan olmadı. Karl-Heinz Feldkamp'ın gelişi ile kadronunu önemli isimlerinden oldu. İlk kez Fenerbahçe ile oynanan derbi maçında 90 dakika forma giydi. Sezon içinde Atatürk Kupası ve Türkiye Kupası finallerinde forma giyse de kupaların sahibi olamadılar. 28 Mayıs 1999'da Çanakkale Dardanel'u 3-1 yendikleri maçta ise Beşiktaş kariyerinin ilk ve son golünü kaydetti. 1999-2000 sezonu öncesi Hans Peter Briegel tarafından TSYD Kupası maçlarında oynatıldı. Sezon başında da iki lig maçında forma giydi. Ancak bir diğer 1. Lig ekibi olan Adanaspor tarafından istenen futbolcu bu takıma satıldı. Nejat Biyediç'in Adanaspor'unda çoğu ilk 11 olmak üzere 19 maç forma şansı buldu. İlk kez 90 dakika oynadığı maç, eski takımı Beşiktaş'ı 1-0 yendikleri maçtı. Adanaspor'la sözleşmesi sezon sonu bitince, yine bir Süper Lig takımı olan Yimpaş Yozgatspor'a transfer oldu. İlk sezon takımın önemli futbolcularından olsa da ikinci sezonunda yerini kaybetti. Sezon sonunda küme düştüler. 2002-03 sezonunda 2. Lig A kategorisindeki ekipte forma şansı bulamadı. Devre arasa başka bir Süper Lig takımı olan Kocaelispor'a transfer oldu. Burada da kadroya giremedi. Sezon sonunda küme düştüler. Sonraki sezon da forma giyemeyip sezon sonu sözleşmesi feshedildi. 2004-05 sezonunu takımsız geçirdi. 2005-06 sezonuna Lig B takımlarından Anadolu Üsküdar'de forma giyerek başladı. Devre arasında Lig A takımlarından Akçaabat Sebatspor'a geçti ve kariyerinde ilk kez bu seviyede forma giydi. Sonraki sezon Lig B ekibi Mersin İdman Yurdu'na geçti. 2007-08 sezonuna da takımsız başladı. Devre arası Diyarbakırspor'a transfer olsa da forma giyemedi. 2008-09 sezonu ilk yarısını da boş geçen futbolcu devre arasında Beylerbeyi'ne transfer oldu. Yarım sezon futbol oynadıktan sonra 30 yaşında futbolu bıraktı. GenÃ§lik dili Gençlik dili, yaş grubuna bağlı olarak toplumdaki belirli grup ya da kesimlerin kendi kimliklerini ortaya koydukları dilsel bir yapı. Genel bir tanımla "gençlik jargonu" denilebilir. Günümüzde dilbilimciler tarafından karmaşık bir yapı olarak değerlendirilmektedir. Sevag Şahin Balıkçı'nın öldürülmesi Sevag Şahin Balıkçı'nın öldürülmesi, Türk Silahlı Kuvvetlerinde askerlik hizmetini yerini getirmekte olan Er Sevag Balıkçı'nın (1 Nisan 1986, - 24 Nisan 2011, Batman), terhisine 23 gün kala, Er Kıvanç Ağaoğlu tarafından tüfekle vurularak öldürülmesi olayıdır. Olayın 24 Nisan 2011'de, Ermeni Soykırımı'nı Anma Günü'nde gerçekleşmesi, Balıkçı'nın da bir Türkiye Ermenisi olması bunun kaza değil cinayet olduğu yönünde görüşlerin oluşmasına ve buna bağlı tepkilere yol açmıştır. Olayın ırkçı hislerle gerçekleştiği fikrinde birleşen, içinde eski milletvekili Ufuk Uras, Mor ve Ötesi grubunun üyelerinden Kerem Kabadayı, Hrant Dink'in eşi Rakel Dink ve oğlu Arat Dink'in de bulunduğu bir topluluk "Sevag İçin Adalet Girişimi" adlı grubu kurmuştur. Kıvanç Ağaoğlu ırkçılık iddialarını reddetmiştir. Diyarbakır Askerî Mahkemesi olayın dikkatsizlik sonucu gerçekleştiği hükmüne vardı. Balıkçı ailesinin itirazıyla yeniden görülmek üzere dava yerel sivil mahkemeye gönderildi. Ocak 2020'de Kozluk Asliye Ceza Mahkemesi kararıyla "olası kastla öldürme" suçlamasıyla Kıvanç Ağaoğlu 16 yıl 8 ay hapis cezası aldı ve duruşmada tutuklandı. Olay Ermeni Soykırımının yıldönümü olan 24 Nisan gününde, Batman Kozluk İlçe Jandarma Komutanlığı'na bağlı Gümüşörgü Jandarma Karakolu'nda vuku bulmuştur. Eskisinin yerine inşa edilmiş ve 55 askerden oluşan bir karakoldu. Olay gününden önce son üç ayda askerlerin iki temel görevi (1) günde tam altı saat nöbet tutmak ve (2) eski karakoldan sökülen tel örgüleri yeni binanın çevresine örmekti. Tel örgü işinin devam etmesi için emir verilip, dokuz asker seçildi. Başlarında çavuşluğa terfi edilen Abdullah Irmak ve astsubay Sadrettin Ersöz'ün durması gerekirken, erlerin içinden, Er Kıvanç Ağaoğlu, grubun sorumlusu olarak görevlendirildi. Nöbetçi Astsubay Talimatı'nda, nöbetçilerde karakol komutanının bilgisi olmadan değişiklik yapılamayacağı bildirilmiştir. Böylece nöbetten sonra askerlerin istirahate çekilmeleri gerekip başka işlere gönderilmeleri yasaktı. Ama yine de bazıları, örneğin Er Sevag Balıkçı, bu talimatlara aykırı olarak, saat 10'da nöbeti olduğu halde, arkadaşıyla yer değiştirerek, tel örgü işine gönderildi. Nöbetçi Astsubay Talimatı'nın 8. maddesine göre, askerler nöbete giderken veya nöbetten dönerken mutlaka doldur-boşalt istasyona uğramalı ve nöbetçi astsubay gözetimi ve denetiminde silahını boşaltmalıdır. Zorunlu olan bu işlemi sadece Er Sevag Balıkçı ve Er Halil Ekşi yapmıştı. Tel örgü alanına yürürken, Er Kıvanç Ağaoğlu ve Er Naim Çelikbaş doldur-boşalt istasyonuna hiç uğramadan gittiler. Kıvanç Ağaoğlu, tel örgü bölgesinde, makinalı tüfek taşıyan Er Naim Çelikbaş'ı 50 metre uzaklıktaki bir mevziye gönderdi. Bir grup askeri de tel örgünün diğer ucuna gönderdi. Sevag'ın da içinde bulunduğu grubu ise tam kendisinin bulunduğu noktaya yerleştirdi. Görgü tanıklarından Er Halil Ekşi'nin verdiği ilk ifadeye göre, yaklaşık bir saat çalıştıktan sonra olanlar şu şekildedir: Er Ömer Korkmaz da kurşun sesinden hemen önce, Ağaoğlu'nun silahını havaya doğrultup doldur-boşalt yaptığını gördü. Çalışmak için kafasını yere eğince silah patladı diye ifade vermiştir. Batman ilinin Kozluk ilçesi Gümüşgörü Jandarma Karakolu'nda askerliğini yaparken 24 Nisan 2011 günü Er Kıvanç Ağaoğlu'nun silahından çıkan kurşunla yaşamını yitiren Jandarma Er Sevag Şahin Balıkçı davası ‘Bilinçli taksirle adam öldürme’ suçlamasıyla 3 yıldan 9 yıla kadar hapis istemiyle Diyarbakır Askeri Mahkemesinde görüldü. Görgü tanığı Halil Ekşi talimatla ifadesinin alınacağı Aydın'daki 3. Asliye Ceza Mahkemesi'ndeki duruşma öncesinde kendisini katil zanlısı Ağaoğlu'nun dayısı Bülent Kaya olarak tanıtan kişi tarafından telefonla arandığını, adı geçenin kendisine "Kıvanç lehine ifade versen daha iyi olur." dedikten sonra Ekşi ile Aydın'da buluştuğu ve Ekşi'nin, kendi yazdığı ifadeyi Kaya'ya teslim ettiği, Kaya'nın bir saat sonra Ekşi'ye değiştirilmiş bir metin ile gelip bu metni imzalamasını istediği basına yansımıştır. 9 Eylül 2011'deki duruşmada sözlü ifade yerine bu yazılı ifadeyi mahkemeye veren Ekşi, ifadesinde "Olay öncesi orada sözlü olarak şakalaşıyorlardı. Birbirleriyle çok samimiydiler. Silah sesi geldikten sonra baktım Kıvanç şoktaydı. Eğik vaziyette çalıştığım için silahını Şahin'e doğrultup doğrultmadığını göremedim. Kıvanç'ın silahı doldururken kazayla bu işin olduğu kanaatindeyim. Kesinlikle silahla şakalaşma yapılmadı." dedi. Bu ifadesinden sonra Ekşi, sanık Ağaoğlu'nun ailesince yönlendirildiğini belirtti ve ifadesini değiştirip Ağaoğlu'nun Balıkçı'yı kasten öldürdüğünü ifade etti. Ekşi, sanık Ağaoğlu’nun aile dostu Bülent Kaya tarafından kendisine imzalattırılan yazılı belgeyi delil olarak mahkemeye sundu. Balıkçı'nın avukatı İsmail Cem Alavut, tanıkların ifadesinin sonradan değiştirildiğinin, tanık Ekşi'nin mahkemeye sunduğu delille belgelenmiş olduğunu belirterek "Süreç kapanmış değil. Sanığın aile dostu olan Bülent Kaya isimli bir şahıs tanığa yazılı bir belge imzalattırıyor. Mahkemeye bu belge de sunuldu. Bununla ilgili suç duyurusunda bulunduk. Delillerin toplanması talebimiz var. Olayı daha net bir şekilde ortaya koyduktan sonra sanığın yeniden tutuklanmasını talep edebiliriz, süreç kapanmış değil. Tanıkların daha sonra baskı altında yönlendirilerek ifade verdiği ortaya çıkmıştır." dedi. 26 Mart 2013'te Diyarbakır 2. Taktik Hava Kuvvet Komutanlığı Askeri Mahkemesi'nde görülen karar duruşmasına sanıklar Kıvanç Ağaoğlu ve Sadrettin Ersöz, olayda yaşamını yitiren Sevag Balıkçı'nın anne-babası ve avukatlar katılmıştır. Müdahil avukatı İsmail Cem Halavut, asker ölümlerine ilişkin ihmal iddialarının daha ciddi ve komplike şekilde bir sistem sorunu olarak ele alınması gerektiğini düşündüklerini savunarak: "Ersöz, bu davada olay günü nöbetçi olduğu için karşımızda bulunuyor. Karakolda daha tecrübeli olan 1988 yılında orduda göreve başlamış Kenan Üzyetici'nin de sorumluluğu vardır. Hatta karakolda denetim görevlerini yapan sıralı amirler de yargılanmalıdır. Sevag olayı olduktan sonra duruşmaların devam ettiği sıralarda Türkiye'de iki olay oldu. Bu olaylardan biri Uludere olayıdır. Diğer olay ise Afyon'daki patlamadır. Demokratik bir ülkede bunların yaşanması durumunda Genelkurmay Başkanı'nın ve hatta Savunma Bakanı'nın istifa etmesi beklenir. Bu kişilerin istifa etmediği ülkemizde bu olayın sadece Sadrettin Ersöz'ün üzerine yıkılması sistemin kendisini aklama çabasıdır. Bu nedenle Ersöz ile ilgili tüm takdiri ve yasal indirimlerin uygulanması gerektiğini düşünüyorum." demiştir. Sanık Avukatı İbrahim Gök ise müvekkilinin olaydan sonra antidepresan ilaçlar kullandığını belirterek "Olay nedeniyle kendisi ve ailesi ruhen çöküntü yaşıyor. Olayın Ermeni Soykırımı'nın yıldönümü olan 24 Nisan günü yaşanması üzüntü vericidir. Müvekkilimin içinde bulunduğu durum farklı şekilde yansıtılmaya çalışılmıştır. Müvekkilim olaydan sonra tutuklanmıştır. 3 ay boyunca cezaevinde kalmıştır" ifadesini kullanmıştır. Kıvanç Ağaoğlu: "Biz ırkçı bir aileysek annem ve babam nasıl bunca farklı din, dil ve ırkta bulunan kişilere öğretmenlik ve başkanlık yapabilir? Bu hayatta bir kardeşimi kaybettim. Bu olaydan dolayı üzgünüm. Sevag bir kez öldü. Ben her gün ölüyorum. Söyleyecek fazla bir şey yok. Takdir mahkemenindir." demiştir. Garabet Balıkçı: "Olay, mahkemede kaza olarak nitelendiriliyor. Olay kaza ise mahkemenizden aydınlatılmasını istiyorum. Bu bir trafik kazası değil herhalde. Herhalde orada ışıklar vardı. Sevag kırmızı ışıkta geçti araba çarptı ve kaza oldu. Bu olayın kaza olmadığını sizler de tanıkların verdiği ifadeler ve CD'lerde seyrettiğinizde anlıyorsunuz. Ben olayın kaza olduğunu hiçbir zaman düşünmedim. Sonuna kadar mücadelemi sürdüreceğim" demiştir. Ani Balıkçı: "Bir insan suçsuzsa kazara bir insanın canına kıydıysa neden şahitleri etki altına alır ki? Etki altında olmadan verilen ilk ifadeler neden göz ardı edilir? Bu olayı kaza olarak nitelendirip görevimiz bitti diyebilir misiniz? Bunları anlamakta zorlanıyoruz." demiştir. Kıvanç Ağaoğlu, "silahıyla dikkatsizlik sonucu bir kişinin ölümüne sebebiyet vermek" suretiyle "taksir ile öldürme" suçunu işlediği gerekçesiyle 4 yıl 5 ay 10 gün hapis cezasına çarptırıldı. Astsubay Çavuş Sadrettin Ersöz ise "ihmal suretiyle görevi kötüye kullanmak" suçunu işlediği gerekçesiyle 5 ay hapis cezasına çarptırıldı. Ayrıca Ersöz'ün, mahkûmiyet hükmünün açıklanmasının geri bırakılmasına ve 5 yıl süreyle denetim süresine tabi tutulmasını da kararlaştırıldı. Tanık Halil Ekşi hakkında ‘yalancı tanıklık’ yapmak suçundan Aydın’da açılan davada Ekşi’yi tehdit eden Bülent Kaya da yargılandı. 16 Aralık 2015’te Aydın 3. Asliye Ceza Mahkemesi’nde görülen duruşmada mahkeme, Halil Ekşi’yi ‘yalancı tanıklık’ yapmaktan 2 yıl 1 ay, Bülent Kaya'yı da ‘birden fazla kez yalan tanıklığa azmettirme’ suçundan 2 yıl 13 ay hapis cezasına çarptırdı. Balıkçı ailesi karara Askeri Yargıtay’da itiraz etti ve yerel mahkemenin kararı usul yönünden bozularak yeniden yerel mahkemeye gönderildi. Bu süreçte askeri yargının 668 sayılı Kanun Hükmünde Kararname ile kaldırılması üzerine dosya, Balıkçı’nın öldürüldüğü Batman’ın Kozluk ilçesine gönderildi. Dosya, Kozluk Asliye Ceza Mahkemesi’nde 8 Şubat 2018'de yeniden görülmeye başlandı. Ocak 2020'de Kozluk Asliye Ceza Mahkemesi kararıyla "olası kastla öldürme" suçlamasıyla Kıvanç Ağaoğlu 16 yıl 8 ay hapis cezası aldı ve duruşmada tutuklandı. Gazeteci yazar İsmail Saymaz'ın, zorunlu askerlik yaparken, tahkir, kötü muamele, dayak, eziyet, intihar ve cinayet sonucu hayatını kaybeden askerlerin durumuna açıklık getirmeyi amaçladığı Esas Duruşta Cinayet kitabında Sevan Balıkçı'nın öldürülmesi davası da yer aldı. Kitabında Balıkçı'nın sanık Kıvanç Ağaoğlu ile birlikte bir fotoğrafına da yer veren Saymaz fotoğrafı izinsiz kullandığı gerekçesiyle soruşturmaya uğradı, ancak kışlada çekilen fotoğrafın özel yaşam kapsamında değerlendirilmeyeceği gerekçesiyle takipsizlik kararı verildi. Kitaptaki röportajda Balıkçı'nın annesi ve babası Ani ve Garbis Balıkçı ölümünden önceki 24 günü söz konusu ederek olayın kaza olmadığı hakkındaki düşüncelerini paylaşıyor. Gençlerbirliği'nde oynayan yabancı futbolcular listesi Güzir Höyük Güzir Höyük, Siirt ilinin güneyinde, Eruh ilçesinin batısında yer alan bir höyüktür. Yerleşim, Dicle'nin kolu Botan Dere'sine katılan Kavaközü Çayı'nın oluşturduğu küçük bir gölün kıyısında kurulmuştur. Höyüğün adı bu gölün adından gelmektedir. Yapılan araştırmalarda yerleşimin 2-3 hektarlık bir alana yayılmış olduğu düşünülmektedir. Dicle ve kollarında yapılması planlanan barajlardan biri olan Ilısu Barajı Gölü suları altında kalacak Botan Vadisi'nde Guillermo Algaze başkanlığında yürütülen yüzey araştırmalarında bulunmuştur. ODTÜ, TAÇDAM'ın ""Ilısu ve Kargamış Baraj Gölleri Altında Kalacak Arkeolojik Kültür Varlıklarını Kurtarma Projesi"" kapsamında, "Botan Vadisi ve Çaltepe Yüzey Araştırmaları" çerçevesinde 2000 yılında incelemeler yapılmıştır. Araştırma ekibi başkanlığını Jale Velibeyoğlu yapmıştır. Bir kazı çalışması yapılmadığı için tabakalanma konusunda bir bilgi yoktur. Yapılan araştırmalarda Çanak Çömleksiz Neolitik Çağ buluntuları ele geçmiştir. Başka bir dönemde yerleşme olup olmadığı anlaşılamamıştır. Höyüğün göle bakan yamacında bulunan yontma taş malzemenin büyük çoğunluğu çakmak taşı olup obsidiyen kullanımı çok azdır. Yeni sürülmüş alanlarda ise çok sayıda çakmak taşı ve obsidiyen malzeme