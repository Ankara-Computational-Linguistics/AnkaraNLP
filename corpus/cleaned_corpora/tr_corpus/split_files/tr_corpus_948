başka ne kaybım olur ki. Evet, hayatımın kumarını oynamak üzereyim. Tamam, diyorum. Ama benim de bazı şartlarım olacak. Heyecanla yerinden fırlayıp, sımsıkı kucaklıyor beni, öpücüklere boğuyor. Biliyordum, diyor. Beni böyle bırakıp gidemeyeceğini biliyordum. Yaptığımın yalnızca kendim için olduğunun ayrımında bile değil. Dur lütfen, diye uzaklaştırıyorum. Şartlarımı söylemedim henüz. Dinliyorum... Düğün istemiyorum. Sade bir nikâh yeter de artar bile... Sevdiklerimin, arkadaşlarımın gelemeyeceği bir Diyarbakır düğünü mutlu etmez beni. Kısa bir duraklamanın ardından, Tamam, diyor. Sen istemedikten sonra... Önemli değil. İkincisi... En az bir yıl çocuk bekleme benden. Senin ve bana yaşatacaklarının denenme süresi bu. Bir tür sınav yani. diye gülüyor. Nasıl yorumlarsan... Sınavı geçtin, geçtin. Geçemezsen, şu andaki konumumuza döneceğiz. Küçük bir farkla ayrılma arifesindeki nişanlı bir çift değil de, ayrılma arifesindeki evli bir çift olarak.. Bu tehlike her zaman için geçerli, mi demek istiyorsun. Öyle. Tamam, diyor. Hepsi kabulüm. Bu kararı aldığına pişman etmeyeceğim seni. Haşim'le aramızdaki kırıklığın düzelmesi, evdekilerin gözünden kaçmıyor. Hoş geldin demek için uğrayan Reyyan ablayla, Lamia Hanım ve Naran'ın bir bana, bir Haşim'e bakarak, neler olup bittiğini çözmeye çalışmalarını sessizce izliyorum. Haşim fazla merakta bırakmıyor onları. Nikâh günü için gelininle konuşabilirsin anne, diyor. Sevinçle bana dönüyor Lamia Hanım. Haşim'den duyduğunun tersini söylememden korkar gibi. Tüm şartlarının kabul edildiğinden kuşkulu... Başımı hafifçe onaylıyorum. Açılıştan sonra sallayarak İstanbul'a Haşim'i döneceğim, diyorum. Sonra, nikâh tarihine annemlerle beraber geliriz artık... göre, Ne gerek var. diye araya giriveriyor Reyyan abla. Gelmişsin işte... İstanbul'a dönüp de ne yapacaksın. Tam ona yakışan bir davranış. Evinden kaçmış, zorunlu olarak yavuklusunun ailesine sığınmış, yeniyetme, cahil bir kız yerine koyuyor beni. Hem de hiç sıkılmadan... O da ne demekmiş. diye sertçe susturuyor Lamia Hanım. Gidecek, hazırlıklarını yapacak sonra da çeyizini alarak, baba evinden anlı şanlı çıkıp buraya, evimize gelecek. Bizim gelinimize de ancak böylesi yaraşır. Beni daha fazla aşağılanmaktan kurtaran bu sözler için, minnet borçluyum Lamia Hanıma. Sevgili kızını azarlama pahasına, bana arka çıkması bekleyebileceğimin çok ötesinde bir davranış. Haydi gel, diyor Lamia Hanım. Seni yeşil odayla tanıştıralım artık. Dillerde dolaşan, benim de için için merak ettiğim gelin odasını görmenin zamanı geldi galiba. Hep beraber, merdivenlerden üst kata çıkıyoruz. Bizim kaldığımız konuk odasının ilerisindeki koridoru adımlayıp kemerli bir kapıdan, evden bağımsızmış gibi duran bölüme geçiyoruz. Karşımıza küçük bir hol daha çıkıyor. Lamia Hanım holün sağındaki kapıyı açıyor, bir adım geri çekilip, önce benim, ardından de diğerlerinin içeriye girmemizi bekliyor. Yüksek tavanlı, alabildiğine geniş, loş bir oda. Lamia Hanımın, kalın kadife perdeleri çekmesiyle içeri dolan ışık, tüm belirsiz çizgileri aydınlatıveriyor. İlk gözüme çarpan karşıdaki duvarı ortalayacak şekilde yerleştirilmiş, normal boyutların üzerinde, geniş bir karyola. Karyola başlığı ile yatak takımının odaya serpiştirilmiş diğer parçalan tuvalet masası, komodinler, soldaki duvarı boydan boya kaplayan gömme dolap beyaz lake. Lake zeminin üzerinde, uçuk renklerde mineli ve sedef kakmalı işlemeler var. Yerdeki duvardan duvara halı, duvarlarla aynı renkte, açık yeşil. Yeşil murattır, diyor Lamia Hanım. Benim en büyük muradım da oğlumun bu odada damat olmasıydı. Yatak takımının, halıların ve perdelerin duvarlarla oluşturduğu renk uyumu göze hoş görünüyor. Ama benim en çok ilgimi çeken, odanın birbiriyle kesişen iki duvarının boydan boya cam olması. Kapının girişinde, sağ taraftaki duvar boyunca uzanan pencere dizisi, bitişiğindeki duvarda yerini, balkona açılan geniş, sürgülü bir cam kapıya bırakıyor. Karyolayla balkon arasında büyücek bir alan var. Karşılıklı yerleştirilmiş iki berjer koltuk, aralarındaki yuvarlak sehpayla beraber, küçük bir oturma grubu oluşturuyor. Buraya televizyon gelecek, diye köşedeki boş yeri gösteriyor Lamia Hanım. Koltukların arkasından geçip, yatak odasının neredeyse yarısı büyüklüğündeki, korkuluğunu boydan boya uzanan mermer bir çiçekliğin oluşturduğu, çiçek yoğunluğuyla daha çok bir bahçeyi andıran balkona çıkıyoruz. İşte Diyarbakır. gururla. diyor Lamia Hanım Gerçekten de harika bir manzara. Ama bunu itiraf etmek pek de işime gelmiyor. Bir zamanlar bu odayı görmemek için o kadar direnmişken... Güzelmiş, Hanıma. diye gülümsüyorum Lamia Beğenimi, gerekenin alt sınırlarını zorlayan tek bir sözcükle dile getirmeyi yeterli buluyorum. İçeri giriyoruz. Bu kez de odanın hemen yanındaki kapıyı açıyor Lamia Hanım. Geniş, ferah mermerle fayansın uyumla dans ettiği, düş gibi bir banyo... Burası da özel banyonuz. Geldiğimiz koridorun sağ köşesinden aşağıya doğru kıvrılan merdivenleri gösteriyor Lamia Hanım. Buradan doğruca bahçeye inilir, diyor. Ya da aşağıdan üst kata bu yolla çıkılabilir. Ama biz, evin içindeki yolu kullanırız genellikle... Tüm anlatılanlar, aynı çatı altında olsak da, birbirimizden bağımsız yaşayabileceğimizi vurgulamaya yönelik. Koridoru geçip, şu anda kaldığım konuk odasının önüne geliyoruz yeniden. Gelin, diyor Lamia Hanım. Bu kez sağ tarafa doğru uzanan küçük koridoru geçip bizim odamıza ters konumda, ama tıpatıp ikizi olan, kendi yatak odasının kapısını açıyor Lamia Hanım. Binanın üst katı simetrik olarak yapıldı, diye açıklıyor. Orta bölümdeki konuk odalarının bir yanında bizim, diğer yanında Haşim'in odası olacak şekilde düşünüldü. Tek farkı, bizimkinin yeşil değil, mavi oluşu. Bu düzenleme hiç de fena değil doğrusu. Koca konağın bir yanında biz, bir yanında onlar... Aklımdan geçenleri Lamia Hanıma sıcacık bir gülümseme olarak yansıtırken, İyi düşünmüşsünüz, diye mırıldanıyorum. Merdivenlerden inerken, Çok iş var, çok... diye kendi kendine söyleniyor Lamia Hanım. Odayı tepeden tırnağa elden geçirmek gerek. Geride kalmayı fırsat bilen Haşim kulağıma eğilip, Nasıl, diye soruyor. Beğendin mi. Beğenileceğinden öylesine emin ki... Tersi bir yanıtı hiç beklemiyor. Harika, diyorum. Artık alışageldiğim, Lamia Hanım oldubittilerinin en güzel örneği. Tüm ayrıntıları düşünülmüş, benim en ufacık bir katkım olmadan, fikrim alınmadan hazırlanmış bir gelin odası... O odada, senin için özenle seçilmiş, özel bir aksesuardan başka neyim ben. *** Haşim'in yaşamındaki en nadide aksesuar rolünü hiç yük-sünmeden, kolayca benimseyiveriyorum. Kendi kurguladığım yeni oyunun başrol oyuncusu kimliğiyle... Açılış günü konumum. daha da belirginleşiyor bu Muayenehane bir yana, gelen konukların tüm ilgisinin benim üzerimde yoğunlaştığını görmekten garip bir zevk duyuyorum. Haşim'in gölgesinde kalmış silik bir gelin adayı değil hayranlık içeren bakışların odak noktasında ışıl ışıl parlayan bir tek taş... Ama gene, Haşim'e ait bir mücevher. Lamia Hanım masanın üzerindeki sumenin arasına, konuklara göstermemeye çalışarak, karınca duası yerleştiriyor. Müşterisi bol olsun diye. Aman anne, diyorum. Karıncalar basmasın her yanı... Adettendir, diye gülüyor. Bak gör karınca yuvası gibi hasta kaynayacak burası. Ona ne şüphe. Kenan Ağanın oğlu Haşim Beyin hastası olmayı kim istemez ki. Diyarbakırlıların, bu ayrıcalığı en iyi şekilde değerlendireceğinden hiç kuşkum yok. Annemle babam çiçek göndermişler. Kırmızı ve beyaz güllerin uyumla kaynaştığı harika bir tanzim. Kalabalığın dağılmaya yüz tuttuğu bir sırada da kutlama telefonu açıyorlar Haşim'e. ... Teşekkür ederim, diyor Haşim cıvıl cıvıl bir sesle. Ama asıl kutlamamız geride. Ahizeyi bana uzatıyor. Buradaki işim bitti, diyorum Haşim'inkine benzer bir cıvıltıyla. Yarın dönüyorum. Şimdiden hazırlanmaya başlayın siz de. Hem beni karşılamaya, hem de nikâhımız için... Karşı taraftaki sessizliğe aldırmadan devam ediyorum. Bir ay sonrasına gün almayı düşünüyoruz. Sizin için uygun mu. Sen nasıl istersen öyle olsun, diyor babam. Sesi mi titriyor, bana mı öyle geliyor, kestiremiyorum. Onlara yansıtmaya çabaladığım abartılı neşenin ne kadarının gerçek, ne kadarının yapay olduğunu bilemediğim gibi... *** İstanbul günlerim, telaşlı bir koşuşturma içinde geçiyor. Önce gelinlik annem. işini halletmeliyiz, diyor Lamia Hanım Diyarbakır'da diktirelim, diye ısrar etti, diyorum. Ben de bilmiş bilmiş, 'Yatak odasını hazırlamak kız tarafına düşer. Madem o işi siz üstlendiniz, gelinlik konusunu da bize bırakın,' dedim. İyi etmişsin. Sahipsiz bir kız verir gibi, her şeyi onlara mı bırakacaktık. Oturacağım ev yaşayacağım, kocamla birlikteliğimi paylaşacağım odam bile onların eseri. Benim zevklerim, isteklerim göz önüne alınmadan, hazır bir lokma halinde sunuldular bana. Benim diyebileceğim tek şey bu gelinlik. Biricik özgürlüğüm o benim. Gönlümce, dilediğimce seçimini yapabileceğim bir tek o var avuçlarımın içinde. Parlak taşlarla ya da incilerle işlenmiş süslü gelinlikler bana göre değil. Tülle organzeyi uyumla buluşturan, kabarık eteği üzerine serpiştirilmiş küçük çiçekler dışında abartısı olmayan, sade bir model beğeniyorum. Yanı sıra kısa olmasını istediğim duvağım, elimde tutacağım çiçek buketi ve yüksek ökçeli gelin ayakkabıları... Yıllardır özenle hazırladığı çeyiz bohçalarını ortaya döküyor annem. İğne oyası dantel takımlarını, Çin iğnesi işli masa örtülerini Lamia Hanımın evinin neresine sereceğimi bilemiyorum. Kalsın bunlar, gerektiğinde alırım, diye geri çevirmeye kalkıyorum. Olur mu hiç. diyor annem. Kızımızı çeyizsiz mi göndereceğiz. Bu durumu kabullenmem gerekiyor galiba. Yalnız Lamia Hanım değil, annem de benim fikirlerimi hiçe sayıyor. Ardı ardına açılan bohçaları, temizleyiciye gönderilen ya da evde yıkanıp ütülenen yatak takımlarını, örtüleri, dantelleri sesimi çıkarmadan izlemekle yetiniyorum artık. Bununla da kalmıyor. Üstümü başımı, yeni geline yakışır tarzda donatmaya girişiyor annem. Nerede, ne zaman giyineceğimi kestiremediğim, tarzıma hiç uymayan döpiyesler ağır havalı elbiseler, pantolonceket takımlar... Bana ters gelen bu sıkıcı uğraşlardan uzak durmamı sağlayacak, zevkli bir işi üstleniyorum ben de Davetiyelerin dağıtılması. Babamla beraber, göndermemiz gereken kişilerin listesini yapıyoruz önce. Sonra da bir kısmını elden, diğerlerini postayla, sahiplerine ulaştırmaya çalışıyoruz. Davetimize ilk yanıt Esin'den Telefondaki sesi heyecanlı. geliyor. Gelinlerin en güzeli, diyor. Uzaklara gitsen de, hep yanımda olacağını düşüneceğim senin... Yapma, diyorum. Ağlatacaksın beni. Sakın ha. Hep o gülen yüzünle, cıvıl cıvıl sesinle kalmalısın aklımda. Dur bakalım, daha buradayım. Asıl onun için aradım ya... Arkadaşlarla, seni aramıza alıp son kez güzel bir geceyi paylaşmak istiyoruz. Cumartesi akşamı boş musun. Harikasınız, diyorum. Hepinizi bir arada görmek için sabırsızlanıyorum. ** Cumartesi akşamı, Esin'le Korhan beni evden alıyorlar. Elinizi bizden çabuk tuttunuz, diyor Korhan. Bizim düğün, benim askerliğimden sonraya kaldı. Özgürlüğün keyfini biraz daha süreceğim anlayacağın, diye gülüyor Esin. Yemek için Boğaz'a karşı, şık bir restoranı seçmiş bizimkiler. İçeriye girer girmez, öğrencilik günlerimi paylaştığım can arkadaşlarım, yerlerinden kalkıp beni kucaklama yarışına giriyorlar. Sibel, Ali, Turan, Ayşe. Ve Ömer... Nişanıma gelmekten bile kaçınan Ömer'i veda yemeğimde görmek, tam bir sürpriz benim için. İşte bu gecenin gösteriyor Turan. mimarı, diye Ömer'i Eğlence ve gezi konusundaki etkinliklerini hâlâ sürdürüyor demek, diye gülüyorum. Bu son, diyor Ömer. Bu gece istifamı veriyorum. Ne kadar özlemişim bu havayı solumayı... Bir daha kim bilir ne zaman görebileceğim bu dost yüzleri beynime, seslerini yüreğime kazıyorum bir bir... Yemeğin ardından, kahvelerimizi içmek üzere yan taraftaki Boğaz manzaralı bölüme geçiyoruz. Esin'le yan yana oturmuş kahvelerimizi yudumlarken, Ömer gelip aramıza giriveriyor. Yarı şaka, yarı ciddi, Demek sonunda Diyarbakır gelini olmaya karar verdin, diyor. Öyle, diye gülümsemeye çabalıyorum. Bu saatten sonra derin konulara girmeye niyetim yok. O ise üzerime gelmeye kararlı. Ne büyük aşkmış böyle. Özgürlük âşığı Pirayemizi İstanbul'dan Diyarbakırlara gelin götürecek kadar... Kendimi savunma güdüsü, kararıma baskın çıkıyor. konuşmama Sandığın gibi değil Ömer, diyorum. İçimde ukde kalmasın diye... Sonradan kendimi suçlamamak için... Denemem gerekiyordu. Deneme ha... diyor sertçe. Evliliğin denemesi mi olurmuş. Göle yoğurt mayalamak gibi bir şey desene şuna... Ya tutmazsa. Tutmazsa dönerim, diyorum kararlılıkla. Bak, diyor sakin bir sesle. Bu söylediğin neye benziyor, biliyor musun. Billur, kırılgan, el sürmeye kıyılamaz güzellikte bir köşk düşün... Doğduğun günden bu yana, yavaş yavaş, her seferinde küçük bir billur tanesi ekleyerek emekle, sabırla oluşturduğun, göz kamaştırıcı güzellikte bir köşk... Ve sen bunu bir anda yerle bir etmeye karar veriyorsun. Geride kalacak enkazı diriltmeye gücün var mı. Aynı görkemdeki bir köşkü yeniden inşa etmek olası mı. O köşkü yıkmıyorum ki. Yalnızca olduğu yerden alıp uzaklara taşıyorum. Oraya yakışıp yakışmadığını görmem gerek. Temeli İstanbul'da kalmış bir yapının ayakta durabileceğini düşünmek, hayalcilik değil de nedir. O anda, Ömer'i susturmak için dayanılmaz bir istek duyuyorum içimde. Kimsenin düşünmediği, aklına bile getirmediği bu ilginç yorumlan dinlemek istemiyorum artık. Yüreğimi acıtan bir şeyler var söylediklerinde. Benliğimin derinliklerinde, üstünü örtmeye çabaladığım gizli yaralarıma tuz basıyor sanki. Hem de bile bile... Beni herkesten iyi tanımanın ayrıcalığını sonuna kadar kullanarak. Esin'in yerinden kalkıp karşımda durması ve ne anlama geldiğini anlayamadığım alkışlarla bölünüyor konuşmamız. Esin elindeki kutuyu açıp ortasına küçük, tek taş bir pırlanta yerleştirilmiş, kalp şeklinde bir kolyeyi boynuma takıyor. Yüreklerimizin seninle attığını unutmaman için... Can arkadaşlarım benim. Gözlerimden inen yaşları engelleyemiyorum. Onların olmayacağı bir nikâh töreninin yavanlığı, şimdiden içimi kavurmaya başladı bile... Dönüş yolunda, Korhan'ın arabasının arka koltuğunda oturuyoruz Esin'le. Sımsıkı tutuyor elimi. Güçlü olacaksın. diyor. En çok altı ay sonra döner Piraye, diyorlar arkandan. En azından onları haklı çıkarmamak için, güçlü olmak zorundasın. Gerçekten de altı ay sonra döner mi Piraye. Ya da temeli İstanbul'da kalmış, billur bir köşkü yerle bir edip yıkıntısı üzerinde ağıtlar mı yakar. Bir bilebilsem... *** Ablam ve çocuklar yalnız geliyorlar Diyarbakır'a. Eniştem, iş bahanesiyle sıyrılmayı becermiş gene. Nusret amcayla Nevin yengenin katılımıyla İstanbul grubumuz tamamlanıyor. Kenan Bey babama telefon açıp, Gelin almaya gelelim, demiş. Artık unutulmaya yüz tutmuş eski âdetlerden biri daha. Babam da gerek olmadığını söylemiş zaten. Gelin almaya gelmeseler de, büyük bir kalabalıkla gelin karşılaması yapmaktan geri kalmıyorlar. Hem de davul zurna eşliğinde... Havaalanındaki yolcuların, yakınlarını uğurlamak ya da karşılamak için orada bulunan herkesin gözü üzerimizde. Haşim, kocaman bir gül demetiyle kucaklıyor beni. Konvoy halindeki arabaların susmayan korna sesleri, Diyarbakır'a gelin oluşumu, Haşim'in hemşehrilerine müjdeliyor sanki. Konağın kapısından adımımı atarken, Lamia Hanım yardımcılarından birinin getirdiği testiyi yere atıp kırıyor. Göksel'le Gökçe, korkuyla ablamın arkasına saklanıyorlar. Bizde âdettir, diyor Kenan Bey. Gelinin ayağı uğurlu gelsin diye... Bereket, bolluk için. Benim artık kanıksadığım yöresel âdetler karşısında bizimkilerin sergilediği şaşkın tavırlar görülmeye değer. Üst kattaki konuk odalarının tümü açılmış. Daha önce annemle kaldığımız odayı bu kez ablamla ve çocuklarla paylaşacağız. Sağ yanımızda annemle babam, tam karşımızda da Nusret amcayla Nevin yenge kalacaklar. Eşyalarımı geçici olarak konuk odasına yerleştiriyorum. Şehriban her zamanki gibi yanı başımda, bana yardım ediyor. Gelin abla, diyor usulca. Haşim Ağam seni çok, ama çok seviyor. Nereden biliyorsun. diye gülüyorum. Gözlerinden belli. Bana, anasına, babasına, bacılarına bakışları başka sana bakışı başka. Senin gözlerinde eriyor sanki Haşim Ağam... Bu kızda beni şaşırtan, çözemediğim farklı bir şeyler var. Anlamak ister gibi, dikkatle yüzüne bakıyorum. O ise ellerini açmış, gözleri yumulu, kendinden geçercesine dua ediyor. İnşallah hep bugünkü gibi. böyle sürer... Hep böyle, Konuşanın Şehriban değil de Ayişe bibi olduğu duygusuna kapılıyorum bir an. Bunları söyleyen oymuş, duaları benimleymiş gibi garip, açıklanması güç bir seziyle ürperiyorum. Odanın son halini görmek istersin sanırım, diyor Lamia Hanım. Bu kez önde ben, arkamda ailem Haşim'le paylaşacağımız, geçiyoruz. evin bize ait bölümüne Çok beğeniyorlar. Deli kız, diye kulağıma fısıldıyor ablam. Bunca şeyi tepip İstanbul'a dönecektin ha... Söylediği gibi, odayı baştan sona elden geçirmiş Lamia Hanım. Her yer pırıl pırıl. İlk gördüğüm tablonun üzerine, bir fırça darbesiyle parlak bir cila çekilmiş gibi. Gelinlik kutusunu getirip odanın ortasına bırakıyor ablam. Haşim'in gelinliğimi görmek isteğini geri çeviriyorum. Damadın önceden görmesi iyi sayılmaz, diyorum. Bizim âdetimiz de böyle... Burada bir arkadaşım var, diyor amcam. Turan. Harp Okulu'nda aynı devredeydik. Arayıp nikâha davet edeyim. Tabii, diyor Kenan Bey. Memnun oluruz. Nikâhta, ailem dışında, kız tarafından bir yakınımızın daha |bulunacak olması, benim yönümden sevindirici. Kalabalık yüzüyle görmeye alışık olduğum konak, bir de düğün evi sıfatını kazanınca, neredeyse tüm şehri barındırdığını düşündüğüm bir yoğunluğa ulaşıyor. Salon düğünü istememekle, tüm ağırlığı konağa yüklediğimin, Lamia Hanımın başına çok daha zahmetli bir iş açtığımın ayrımındayım. Ama, yalnız nikâh dense de, hazırlıkların düğün havasında geliştiğini de görebiliyorum. Nikâh gündüz kıyılacak. Ardından beş günlük kısa bir balayı için önce İstanbul'a, oradan da İzmir'e gideceğiz. Böyle olmasını ben istedim. Yani, Lamia Hanımın dediği gibi, yeşil odada damat olamayacak Haşim. Bunca kalabalığın arasında kız tarafı, oğlan tarafı karmaşasının içinde özellikle de kendi ailemin bulunduğu ortamda bir de gerdek olayını kaldıramayacağımı düşündüm. İstanbul'un benim için taşıdığı anlam, ilk gece seçimimizde belirleyici oldu. İzmir ise Haşim'in önerisi. Askerlik günlerinin unutulmazları arasına balayı günlerimizi de katmak istemesini seve seve onayladım. Düğünden kıyılıyor. önceki gece, dini nikâhımız Lamia Hanımın verdiği eşarpla başımı örtüp, Haşim'in yanında yerimi alıyorum. Hocanın, pek çoğunu anlayamadığım sözlerinin ardından, bana dönerek Kaç akçe. diye sormasıyla irkiliyorum. Güven akçesi, diye alçak sesle açıklıyor Haşim. Senden boşanırsam, vermem gereken bedel. Sembolik bir miktar olmalı, diye düşünürken Kenan Bey yardımıma yetişiyor. İki yüz altın, diyelim. Bana son derece gülünç gelen bedel saptamasından sonra, karı koca olduğumuzu söylüyor hocamız. Tanrı'nın huzurunda Haşim'le... karı kocayız artık *** Düğün sabahı, her zamankinden de kalabalık ve hareketli bir güne uyanıyoruz. Sen bu telaşın dışındasın, diyor Lamia Hanım. Tek işin kendini hazırlamak. Eve özel olarak kuaför gelmiş. Bir kuaför, üç de yardımcısı... Ağırlık benim üzerimde haliyle. Ama önce annem, ablam, yengem, Reyyan abla ve Naran'ın saçları yapılıyor. Sonunda sıra bana geliyor. Karışık dalgalar halinde omuzlanma dökülen saçlarımı, tepede serbest topuz şeklinde topluyorlar. Buklelerin arasına gelinliğimdeki minik çiçeklerden yerleştiriliyor. Her zamanki doğallığımın biraz üzerine çıkan, abartısız bir makyajla noktalıyoruz bu faslı. Yeşil odada ablamın yardımıyla gelinliğimi giyiyorum. Başımda duvağım, elimde çiçekler... Çok güzel bir gelin oldun, diyor ablam. Merdivenlerin başında Haşim'le buluşuyoruz. Açık renk smokininin içinde, her zamankinden de yakışıklı. Bir süre tepeden tırnağa süzüyor beni. Gözlerinde, Şehriban'ın söylediği, bana özel bakışları yakalıyorum o an. Su perisi gibi olmuşsun Piraye, diye fısıldıyor kulağıma. Merdivenlerden alt kata, oradan da konağı çepeçevre saran bahçeye iniyoruz. Yemyeşil çimenlerin üzerine atılmış çok sayıda masa, kaç kişi olduklarını asla kestiremeyeceğim, yoğun bir kalabalığı ağırlıyor. Alkışlar arasında bahçenin tam ortasına, herkesin görebileceği şekilde yerleştirilmiş nikâh masasına doğru yürüyoruz. Şimdi sıra, kul huzurundaki nikâhta, diye fısıldıyor Haşim. Kenan Beyin yol gösterdiği nikâh memuru karşımıza oturuyor. Benim şahitliğimi Nusret amcam, Haşim'inkini de Halit enişte yapacak. Gerçekte değil de sisler arasında, inanılmaz bir düşte yaşıyor gibiyim. Nikâh memurunun, Sizi karı koca ilan ediyorum, demesiyle kendime geliyorum. Ama beni daldığım düş âleminden ayıran, onun ağzından dökülen bu sözler değil babamın hıçkırıkları... O ana kadar kendini tutmuş, bir tanecik Piraye'sinin özgür kanatlarıyla uçmasına seyirci kalmayı yeğlemiş babam, hıçkıra hıçkıra ağlıyor. Daha önce yaşanmış, buna benzer hiçbir sahne yok belleğimde. Nikâh memuru evlenme cüzdanımızı bana veriyor. Ardından da babama dönerek, Kız babası olmak zor iş, diyor. Ama bilmenizi isterim ki, çok iyi bir yere gelin verdiniz kızınızı... Bu aileyi yakından tanırım. Kalabalıkları çoktur. Her hafta en az bir nikâhlarını kıyarım. Akraba gibi olduk artık... Bu esprili sözlerin etkisi mi, yoksa toparlanması gerektiğini düşündüğünden midir bilmem bu beklenmedik eylemini noktalayıveriyor babam. Nikâhın bitmesiyle, masanın önünde uzun bir kuyruk oluşuveriyor. Kutlama ve takı töreni için... Nişandakine benzer, ama çok daha abartılı bir tören bu. Haşim'in, ceketinin üzerine attığı, bu iş için özel dikilmiş enli saten kumaş, altın liraların altında kayboluvermiş. Bense, takılan bileziklerin ağırlığından, kollarımı hareket ettiremiyorum. Lamia Hanım, altın bir kemer takıyor belime. Üç parmak eninde, balıksırtı desenli, özel bir takı. Lamia Hanıma yaraşır görkemde... Amcamla yengem, yanlarında tanımadığım bir çift, kalabalığın arasından güçlükle sıyrılarak yanımıza geliyorlar. İşte Diyarbakır'daki can dostum, diyor amcam. Turan. Ve eşi Ümran Hanım. Bizim yerimize onları amca ve yenge olarak görebilirsin. Ümran Hanım uzun zamandır tanışıyormuşuz gibi, candan tavırlarla kucaklıyor beni. ve sevecen Ben de kızımı İstanbul'a gelin verdim, diyor. Gurbet acısını iyi bilirim. Sen annenden, ben kızımdan uzakta birbirimize destek oluruz artık... Evet, diyor Turan Bey de. Kapımız her zaman açık sana. İçime su serpiyor bu sözler. Şu anda içinde kaybolduğumuz kalabalık dağılıp da kendi başıma kaldığımda, böyle bir yakınlığa gereksinim duyabilirim. Bahçenin arka tarafında, kazanlar içinde pişirilen yemekler, ev çalışanları tarafından masalara taşınıyor. Ağa evine yaraşır bir ikram bolluğu içinde, bugüne kadar gördüğüm, yeme fırsatı bulduğum, neredeyse tüm yöresel yemeklerin konuklara sunulduğunu uzaktan uzağa izliyorum. Bizim masamıza da tepsi içinde, küçük tabaklarda bir şeyler getiriyorlar. Dokunmuyorum bile. Yalnızca bir bardak limonata içiyorum o da kuruyan boğazımı yumuşatmak için. Haşim'in durumu da benden farklı değil. Yemek tepsisini öylece geri götürüyorlar. Yeme içme faslı sürerken, eğlenceyi de unutmuyorlar ama. Davul zurna eşliğinde çalınan Diyarbakır ezgilerinin yerini yavaş yavaş oyun havalan, halaylar almaya başlıyor. Gördüğüm kadarıyla halay, Diyarbakır kültürünün vazgeçilmez bir parçası. Eğlencenin ötesinde, onlara varolduklarını duyumsatan, sevdikleriyle kaynaşmalarını sağlayan, içlerindeki ortak coşkuyu dışa vurmanın en iyi yolu. Beni asıl şaşırtan, haremlik-selamlık tarzında ayrı oturdukları zamanlarda bile, halay sayesinde ortak bir noktada buluşmaları kadın-erkek ayrımı gözetmeden, omuz omza, kendilerinden geçercesine halay çekmeleri. Kenan Bey, düğün sahibi olarak, halay başı olma görevini üstlenmiş. Başı dik, gururla ve kabul etmeliyim ki ince ve zarif hareketlerle, çok güzel oynuyor bu oyunu. Lamia Hanım da, topluca bedeninin yükünü yadsırcasına, kalabalığın coşkusuna kendini kaptırmış, tüy gibi hafif kâh çömelerek, kâh zıplayarak halayın hakkını vermekte. Haşim'i de aralarına almalarıyla, kadınların gırtlağından yükselen tilili sesleri koro haline dönüşüveriyor. Bu da, coşkularını farklı bir yolla ifade ediş biçimleri. Az kaldı uçağa, diyor Reyyan abla. Ancak hazırlanırsınız. Can simidi gibi sarılıyorum bu uyarıya. Kalabalığın içinden güçlükle yol açıp, konağa çıkıyoruz. İlk işimiz, kilolarca altını Lamia Hanıma teslim etmek oluyor. Üstümüzü değiştirip, hazırlanabiliriz artık. yolculuk için Gelin karşılamasından çok daha kalabalık bir konvoyla havaalanına ulaşıyoruz. Garip bir ikilemin ortasındayım. Bir an önce bu karmaşadan kurtulmakla, ailemden kopuşumu geciktirmek arasında gidip geliyorum. Annemler bizden sonra, iki gün daha Artukoğlu ailesinin konuğu olacaklar. Ama, döndüğümüzde onları burada bulamayacağımı düşünmek, dayanılmaz bir acı veriyor bana. Annemle ablamın, gizli gizli gözlerini sildiklerini görebiliyorum. İşimi zorlaştırmak istemediklerinden olsa gerek, dudaklarına yerleştirdikleri iğreti bir gülüşle maskelemeye çalışıyorlar üzüntülerini. Çok iyi anlıyorum, hepsi bitik durumda. Bunun tek sorumlusu benim. Babamın yüzüne bakmaya cesaretim yok. Hem de hıçkırıkları hâlâ kulağımdayken... Onu ilk kez ağlarken gördüm bugün. Bir daha yinelemese de, bundan sonraki gözyaşlarını yüreğine dökeceğini çok iyi biliyorum. Hüzünle sevincin yoğrulmasıyla oluşmuş, tatlıyla tuzlunun karışmışı gibi, tatsız bir veda bu. Annem, babam, ablam... Eksikliğimle oluşuverecek büyük boşluğa yuvarlanmaya hazırlanıyorlar. Güçlükle kopuyorum kollarından. Koşar adımlarla kapıya doğru yürüyorum. Usulca elimi tutuyor Haşim. Avucundan tüm bedenime yayılan sıcaklığı duyumsamaya çalışıyorum. Ondan alacağım iletinin mucizevi gücüne sığınmaktan başka umarım yok... *** Büyük Tarabya Oteli... İlk gecemizde, balayı odasında ağırlayacak bizi. Önce güzel bir yemek yiyelim, diyor Haşim. Yalnızca gelinle damadın bulunacağı, iki kişilik bir düğün yemeği, diye gülüyorum. Böylesi daha iyi değil mi. İki kişilik dünyamızda, herkesten uzak, baş başa... Benim hiç şikâyetim yok. Yaşamımızdaki belki de en özel gece bu. Mum ışığı altında, kulaklarımıza dolan hafif müziğin kollarında, yinelenmesi güç bir düşü paylaşıyoruz Haşim'le. Balık ısmarlıyoruz. Yanı sıra beyaz şarap. Balık kısmettir, diyor Haşim. Berekettir... Uğur getirecek evliliğimize. Masanın üzerinden uzanıp elimi tutuyor. Gözlerinden taşıp beni içine alıveren sıcacık dünyasına dalıp gidiyorum. Şarap, buğusunu damarlarıma bırakırken, ben de üzerimdeki tutukluğu sıyırıp atmaktayım, tik gecelerini yaşayacak yeni evliler gibi değil de, eski günlerdeki Piraye'yle Haşim gibi, konuşup gülmeye başlıyoruz. Takıları anneme bırakmayacaktın, diyor Haşim. Bozdurup kaçıverirdik seninle. Böyle de kaçabiliriz, diyorum. Yeter ki sen iste. Kaçtık işte diyemiyorum. Bir geceliğine de olsa, İstanbul'u yaşamanın, yaşamımdaki en güzel kaçamak olduğunu söyleyemiyorum ona. Boğazın, üzerine inen ışıklarla harelenen sularına dalıp gidiyor gözlerim. Kocaman bir sepet içinde, çiçeklerin arasına gömülmüş bir şişe şampanya ve çikolata. Otelimizin balayı çiftine gönderdiği armağanlar... Şampanyayı açıp kadehlere boşaltıyor Haşim. Mutluluğumuza, diyor. Mutluluğumuza, diyorum. Elimdeki kadehi alıp sehpanın üzerine bırakıyor. Omuzlarımdan tutup kendine çekiyor beni. Güzel karım benim, diye fısıldıyor kulağıma. Bu yepyeni hitap şeklini yadırgıyorum. Utanıyorum nedense... Bir ürkeklik tülü gelip oturuveriyor gözkapaklarıma. Beni bu halimle görmesin diye, başımı omzuna gömüyorum Haşim'in. Ondan kaçmak isterken, ona sığınmak gibi bir çelişkiye düştüğümü bile bile... Başım dönüyor. Şarapla şampanyanın el ele verip bana oynadıkları oyundan belki. Ya da Haşim'e ilk kez bu kadar yakın olmanın sarhoşluğu. Bilemiyorum... Bilmem de gerekmiyor zaten. Haşim'in güvenli kollarına bırakıveriyorum kendimi... *** Ertesi sabah İzmir'e geçiyoruz. Oradan da Çeşme'ye, Altın Yunus'a. Bana kalsa, halayımızın tümünü İstanbul'da geçirmeyi isterdim. Ama Altın Yunus'u görünce Haşim'in seçiminde ısrarcı olmasına hak veriyorum. Maviyle yeşili kucaklaştıran doğasıyla, konukları memnun etmek için gereken tüm ayrıntıların düşünüldüğü modern ve konforlu yapısıyla, cennetten fırlayıp gelmiş, kusursuz bir tatil ortamı burası. Bu kez balayı çifti olduğumuzu söylemiyoruz. Meraklı bakışların merceğinden kurtulmanın en iyi yolu bu. Uzun bir çalışma döneminin ardından tatile çıkmış iki yaramaz çocuk gibi Çeşme'nin billur kumlu plajıyla Altın Yunus'un havuzu arasında bölüştürüyoruz zamanımızı. Her suya girişimde, Ayağını suya bile sokmayasın. Yumurtalıklarını üşütürsün. Havuz da deniz de yasak sana, diyen Lamia Hanımın kulaklarım tatlı tatlı çınlatıyorum. Şaşılacak derecede iyi yüzüyor Haşim. Neredeyse denizin içinde büyüyen beni bile yarı yolda bırakabiliyor. Bir kara çocuğundan beklenmeyecek basan, diyorum. Nerede öğrendin yüzmeyi. Dicle'de, diye gülüyor. Dicle, yüzme öğretmenimizdir bizim. Nehir suyunda kulaç atabilen biriyle, denizde ya da havuzda yarışılmaz. Türklerden çok yabancı turist var çevrede. Güzelliklerimizi» bizden önce keşfedip, kilometrelerce öteden kalkıp gelmişler. Düzenlenen Türk gecesinde de yabancılar çoğunlukta. Damak tadımızı, eğlence kültürümüzü çarçabuk benimsediklerini görmek hoşumuza gidiyor. Rakıyı meyve suyu niyetine içiyorlar. Yudumlarken, yapacağı etkiyi kestiremediklerinden, önce gevşeyen bedenlerini ardından da beyinlerini milli içeceğimizin ellerine teslim ediyorlar. Bize de yerinde duramayan, kulaklarının yeni tanıştığı oyun havalarına içgüdüsel olarak ayak uyduran konuklarımızı keyifle izlemek kalıyor. Türk gecesinin temel taşlarından biri olan dansözün çıkışı, coşkuyu doruğa ulaştırıyor. Karşısına geçip, benzer hareketlerle aynı kıvraklığı yakalamaya çalışanlar, kolundan tutup masalarına çıkaranlar... Simsiyah uzun saçları, ateş gibi gözleri, dolgun vücuduyla tam bir Türk güzeli görünümündeki genç kadının orasına burasına para basma yarışındalar. Bu arada, verdikleri paranın bedelini almak istercesine elleriyle, ateş fışkıran bedenin derinliklerini yoklamayı da ihmal etmiyorlar. Masa masa dolaşıp yanımıza gelen dansöze, bizim de para takmamız gerektiğini düşünüyorum. Haşim'e bakıyorum... Dansözle aynı karede yakalanma korkusuyla kendini saklamaya çabalayan devlet büyüklerimiz gibi, oturduğu yerde büzüşmüş bakışlarını nereye koyacağını bilememenin şaşkınlığı içinde. Cüzdanından çıkardığı yeşil banknotu bana uzatıyor. Dansözün sutyeninin arasına sıkıştırıveriyorum. Kıvrak, kıpır kıpır bedenin yanımızdan uzaklaşmasıyla belirgin bir rahatlama yaşıyor Haşim. Gülüyorum içimden. Hep böyle kal Haşim, diyorum. Hep böyle kal... Başka türlüsünü kaldıramaz Piraye'n. Bitti. Düşlerimizden sıyrılıp gerçeklere dönme zamanının geldiğini biliyoruz ikimiz de. Nedenini tam olarak çıkaramasam da, Diyarbakır dışındaki Haşim'in bana çok daha yakın olduğunu görebiliyorum. Sıcak, sevecen, yüreğini alabildiğine açmış sevgi dolu bakışlarıyla beni taçlandıran, önceliğimi duyumsatan benden bir parça sanki... Ayaklarım geri geri gitse de, yarın sabah Diyarbakır'a dönüyoruz. Beklendiğim, artık ait olduğum yer orası. Çocukluğumu, genç kızlığımı temellerimi İstanbul'da bırakıp, yepyeni bir sayfa açıyorum yaşamıma. Pırıl pırıl, yeni doğmuş bir bebek gibi tertemiz... Benim ve benim dışımdakilerin yazılarıyla, çizileriyle, karalamalarıyla şekillenecek gerçek kişiliğini zaman içinde görebileceğim, şu an için belirsiz, gizem dolu bir sayfa... Onu ilk günkü pırıltısıyla yaşatmanın zorluğunu biliyorum. Temellerinden koparılmış billur köşkümü ayakta tutabilmenin zorluğunu bildiğim gibi. Yolun açık olsun Piraye. Kolay gelsin... İkinci Bölüm Diyarbakır... Dar bir eşikten geçip geldim sana. Huzurundayım. Hoşgörü kapını açık tut. Bil ki, direnmem sana değildi. Altın tepside sunulan acı şerbetti beni ürküten. Devrimci ruha sahip Piraye'nin İstanbul'dan kopmak istememesini yadırgama. Anadolu'nun en ücra köşelerine bile koşarak gidecek yüreğe sahipti o. Ona ters düşen Diyarbakır değil, Diyarbakır konaklarına gelin olmak. Ağalığa, beyliğe kulaklarını tıkamış, halktan yana, özgürlük âşığı, yüzü insana dönük ama deneyimsiz, toy, gencecik bir kız... Anlamaya çalış onu. Küçücük bir kum tanesi, bedenine yerleşen. Ya özümseyeceksin ya da irinleşecek derinliklerinde. Sancılı kıvranışlarla atıvereceksin uzaklara. Geldiği yere, belki de bambaşka diyarlara savrulup gidecek. Onun sende kalmasını sağla. Kol kanat ger gurbetten gelmiş konuğuna. Kendinden bil, benimse... Seviyorum seni Diyarbakır. Tanıdığım kadarınla etkiledin beni. Kültürünün derinliklerinde gizlenmiş farklı bir şeyler var. Onları bulup çıkarmama yardım et. Ki, seninle bütünleşebileyim. Kayıtsız şartsız dost olalım... Güçlüsün sen. Yanımda atan yürekleri yumuşak kıl. Beni örselemelerine izin verme. Art niyetsiz, silahsız, savunmasız öylece geldim huzuruna. Düşman gibi belleme beni. Efsaneler kenti, güzel Diyarbakır... Yaşanası sevdalardan mahrum koyma bizi. Başka diyarlarda filizlenmiş yabancılamak yakışmaz sana. sevgileri Beklentilerimi boşa çıkarma. Anlı şanlı Diyarbakır, bir barındıramadı, dedirtme kendine. Piraye'yi Kollarındayım artık. Dostun olmaya geldim. Gülen yüzünle bak bana. Kuş kanadının rüzgârıyla bile savruluverecek, narin bir beden var karşında. Bir fisken yıkar onu... Acı sözün kavurur. Sana yaraşır ondan. konukseverliğini esirgeme Her şey senin ellerinde... Unutma. Artukoğlu konağında çok iyi karşılanıyoruz. Tüm aile salonda oturmuş, bizi bekliyor. Çaylarımızı içerken, çektiğimiz fotoğrafları gösteriyor Haşim. Benim havuzdaki pozlarımı gören Lamia Hanımın yüzü asılıyor. Suya girdin ha. diye hafiften azarlıyor beni. Umarım üşütmemişsindir. Naran'a dönüyor. Büyük dolabın alt çekmecesinde yün çoraplar olacak... Yengene getir de ayaklarını sıcak tutsun. Yaz günü, Diyarbakır sıcağında, yün çorapların düşüncesi bile sırtımdan ter boşanmasına yetiyor. Ne sanıyor bunlar beni. Arızalanırsa, ürün vermeyi aksatacağından korkulan bir kuluçka makinesi mi. Naran'ın getirdiği yün çorapları alıp, Eşyalarımı yerleştireyim, diye kapıya doğru yürüyorum. Haşim de peşimden geliyor. Aldırma, diyor merdivenleri çıkarken. Aklı fikri, doğacak bebekte onların. Dinler görün, ama duyma... Yeşil gelin odasında, bundan sonraki günlerimizi, gecelerimizi paylaşacağımız biricik sığınağımızda, ilk kez baş başayız Haşim'le. Henüz bavulları açmaya fırsat bulamadan kapıyı tıkırdatıyor birileri. Kim olabilir, gibisine bakıyorum Haşim'e. Bilmediğini anlatır bir ifadeyle omuz silkiyor. Kapıyı aralıyor... Reyyan ablayla kocası. Cevdet enişte, bir baş işaretiyle Haşim'i dışarıya çağırıyor. Reyyan abla da içeri girip kapıyı kapatıyor. Cevdet, Haşim'in sağdıcı, diyor. Diyarbakır'da önemli bir görevi yüklenir sağdıçlar. Susuyor. Sağdıç karısı olarak, ona düşen görevler de var galiba. Nasıl geçti ilk gece. İyi, diyorum gerektiği gibi. başım önümde. Olması Sorun yok yani. Yok. Umursamazlıkla yaşıyorum. kızgınlık arasında gelgit Buna da şükür, diye düşünüyorum. Gerdek odasının kapısında kanlı çarşaf bekleyen bir zihniyetin temsilcilerinin, konuya bu denli yumuşak yaklaşmaları övgüye değer. Reyyan abla, beklediği huzuruyla odadan çıkıyor. yanıtı almanın Az sonra, kıpkırmızı bir yüzle içeri giriyor Haşim. Onun sınavı, benimkinden daha çetin geçmiş anlaşılan. Erkek erkeğe, iki kişi arasındaki en özel dakikaların konuşulmasının ne anlamı var beklenenin dışında bir durum yaşanmış olsa bile, bundan kime ne. Bunları beynime sığdırmakta zorlanıyorum. *** Yarın gelinimin yedisi, bekliyorum. Piraye'nin yedisi, öğleden sonra konağa buyurun... Lamia Hanım sabahtan beri, kaçıncı kezdir aynı şeyleri yineliyor telefonda. Bana da açıklamasını yapıyor. Gelinin yedisi, yani gerdeğin üzerinden geçen yedinci gün çok önemlidir bizde. İkinci bir düğün de diyebilirsin buna. Ya da gelinin yüz akının kutlanması... Eş dost, akraba düğüne gelen, gelmeyen herkes çağrılır. Geline mutluluk dilemek için toplanılır, yemekler yenilir, kadın kadına doyasıya eğlenilir. İlginç. Ama bu tür ilginçliklere çoktan alıştım artık. Bir haftalık aradan sonra, muayenehaneye gidiyor Haşim. Kenan Bey de bir arkadaşının dükkânında oturmak üzere, zorunlu olarak evden ayrılıyor. Bugünün özelliği, erkeklerinden arınmış bir evi gerektiriyor çünkü. Tüm ilginin benim üzerimde toplanacağını göz önüne alarak, ne giyeceğime karar vermeye çalışıyorum. Lamia Hanımın sözleri beni bu zahmetten kurtarıyor. Gelinliğini giyeceksin. Demek âdet böyle... Düğünün üzerinden yedi gün geçtikten sonra, yeniden saflığın, temizliğin, yüz akının simgesi olan beyazlara bürünmenin, amaçlarına ters düştüğünün ayrımında bile değiller. Onların düşüncesi bu doğrultuda olunca, ben de karşı çıkamıyorum haliyle. Kendileri bilirler... Gelinlikli, duvaklı, gerdeğe yeni girecek bir gelin gibi hazırlayıp, salonun ortasındaki sandalyeye oturtuyorlar beni. Çevrem koltukların kaldırılıp yerine sıra sıra dizilmiş sandalyelere oturan onlarca kadınla sanlı. Lamia Hanımın mutfağının üç günlük çalışma ürünü olan yiyecekleri hızla, sabırsız bir iştahla tüketiyorlar. Ki, sıra eğlenceye gelsin... Salona dalga dalga yayılan Diyarbakır oyun havaları, kanlarını kaynatmaya yetiyor. Kendilerinden geçercesine, coşkuyla halay çekiyorlar. Tilili sesleri yeri göğü inletiyor. Zaman zaman beni de aralarına alarak, İstanbullu toy geline kadın kadına eğlenmenin inceliklerini öğretmeye çalışıyorlar. Herkesin yerine oturduğu, yorgun düştükleri için durulduklarını sandığım bir ara, salonun kapısına çevriliyor gözler. Naran ve Şehriban, ellerinde tuttukları, üzerlerine mum dikilmiş tabaklarla içeriye giriyorlar. Önce ikisi, sonra diğerlerinin de katılımıyla koro halinde, ilk kez duyduğum bir türküyü söylüyorlar. Bir mumdur, iki mumdur, üç mumdur Dört mumdur, on dört mumdur Bana bir bade doldur Bu ne güzel düğündür, ha ninna Ha ninna, hayra ninna... Naran'ın ve Şehriban'ın devinimleriyle hareketlenen mum alevi, oyunlarına bambaşka bir güzellik katıyor. Naran elimden tutup karşısına çekiyor beni. Kulaklarımdan bedenime yayılan ezginin yarattığı etkiyle ona eşlik ediyorum. Ayaklarımı ne yöne hareket ettireceğimi bilmesem de... İçimden geldiği gibi. Yüzü gülüyor Lamia Hanımın. Gözleri ışıl ışıl. Gelininin, ortama uyum sağlamasının sevincini yaşıyor. *** Düğün ve gelin yedisinin üzerinden günler geçmesine karşın, evin kalabalığında azalma yok. Hayırlı olsuna, gelin görmeye gelenlerin ardı arkası kesilecek gibi değil. Arada, Lamia Hanımla ve Naran'la beraber, bazen Reyyan ablanın da katılımıyla el öpme ziyaretleri yapıyoruz. Önceleri, kendimi, oyun gibi görmeye şartlandırdığım bu gidip gelmeler, dayanılmaz bir hal almaya başladı. Haşim'le değil de onun yakın ve uzak çevresiyle evlenmiş gibiyim. Birbirimizin yüzünü öylesine az görüyoruz ki... Kahvaltının ardından muayenehaneye gidiyor Haşim. Akşam yemeğinde de evin kalabalığıyla paylaşıyorum onu. Baş başa kaldığımız tek yer odamız. Ve son derece kısıtlı bir süre... Lamia Hanımın Naran'la beraber mutfak işine daldığı, nadiren yakaladığım sakin zamanları odama sığınarak geçiriyorum. Şehriban ise hep yanımda. Sessiz, rahatsız etmeyen rahatsız etmek bir yana, tüy gibi hafif varlığıyla içime huzur veren, biricik dostum, yoldaşım o benim... Ben kitap okurken, karşımda nakış işliyor. Geceleri Haşim'le paylaştığımız berjer konuklarda seve seve ağırladığım tek konuğum Şehriban. Hemen hemen her gün konuşuyoruz annemlerle. Ya onlar arıyor ya da ben. İyiyim, diyorum telefonu açar açmaz. Bu sözcüğün onlar için ne anlama geldiğini biliyorum. Telefonu kapattığımda, önüne geçemediğim bir hüzün sarıyor her yanımı. Elim kolum iki yanıma düşmüş, koltuğa çöküveriyorum. Şehriban ne zaman, nasıl davranacağının içgüdüsel bilinciyle avutmaya çalışıyor beni. Sessizce, sıcaklığını bakışlarıyla olsun bana ileterek. Gene böyle bir konuşmanın hüznüyle sarmaş dolaş, gözlerimi sabit bir noktaya kilitlemiş, öylece oturuyorum. Şehriban yerinden kalkıp, önümde diz çöküyor. Sımsıkı tutuyor elimi. Billur gibi bir sesle, bildik ama o güne kadar hiç ilgimi çekmeyen bir türküyü mırıldanmaya başlıyor. Yüksek yüksek tepelere ev kurmasınlar Aşrı aşrı memlekete kız vermesinler Annesinin bir tanesini hor görmesinler Uçan da kuşlara malum olsun Ben annemi özledim Hem annemi özledim... hem babamı İstanbul'u Gözlerinde benimle paylaşmak istedikleri, dilinde yarama tuz basan dizeler... Sus, diyorum. Ne olur, sus. Dinlemiyor beni. Babamın bir atı olsa, binse de gelse Annemin yelkeni olsa, açsa da gelse Kardeşlerim yolları aşsa da gelse... Yanaklarımızdan süzülen yaşlar, ikimizin sımsıkı kenetlenmiş ellerinin üzerinde buluşuyor. Göz göze ağlamanın, beraberce acıya bulanmanın paylaşımı içindeyiz. Ona katılmaktan kendimi alamıyorum. Uçan da kuşlara malum olsun Ben annemi özledim Hem annemi hem babamı İstanbul u özledim Birden, elimi elinden çekiyorum. Neden yaptın bunu. Beni daha da üzmek için mi. Yeniden tutuyor elimi. Yanağına bastırıyor. İçine gömdüklerini dışarıya ver diye... Orada kalırlarsa zehirleyeceklerdi seni. Bir kez daha şaşırtıyor beni Şehriban. Bilgeliğiyle, üzerinde iğreti bir emanetmiş gibi duran felsefi yaklaşımlarıyla içimi okuyan sevecen bir psikiyatrı çağrıştırmasıyla çözmeyi başaramadığım, başlı başına bir dünya sanki... Hemen o gece, içinde yuvarlandığım boşluğu anlatıyorum Haşim'e. Sıkılıyorum. Bir şeyler yapmam gerek. Böyle boş oturmak bana göre değil. Muayenehaneye gel istersen, diyor. Bana yardım edersin. Dudaklarından dökülen sözcüklerin, gönlünden geçenleri yansıtmadığını sezebiliyorum. Beni avutmak, içine düştüğüm çıkmazdan kurtarmak için aklına geliveren tek çözüm bu. Geçici gözüyle baktığı, kısa sürelik bir öneri belki de. Başka umarım yok. Yarım ağızla dile getirilmiş bu daveti sevinçle kabul ediyorum. Ertesi sabah, Lamia Hanımın pek de hoşnut kalmamış tavırlarını görmezden gelerek, Haşim'in peşine takılıveriyorum. Muayenehane, önüme açılan yepyeni bir pencere benim için. Günlerdir bunaldığım ev ortamından kurtuluşumun müjdecisi. Hem, bu ilaç kokan havanın yabancısı değilim ki. Diş doktoruyum ben de. Burada bulunmamdan doğal ne olabilir ki. Çalışma masasını gösteriyor bana Haşim. Randevu defterini aç. Bak bakalım, ilk hastanın randevusu kaçtaymış. Beni sekreterin olarak kullanmayı düşünmüyorsun herhalde, diye gülüyorum. O ise gayet ciddi. Bu da bana yardım etmenin bir parçası değil mi. Beraberce karşıladığımız ilk hastayı alıp muayene odasına geçiyor Haşim. Beni kapının dışında, sıradan bir görevli gibi bırakarak. İkinci hastada içeriye çağırıyor. Dişetine vurulacak uyuşturucu iğneyi hazırlamam için. Jetokain, diyor, bu hemşireye seslenir gibi. kez de yardımcı Üçüncü hastada, dolgu maddesini dolaptan çıkarıp eline veriyorum. Telefonla arayan birkaç kişinin adını randevu defterine yazarak, günlük çalışmama noktayı koyuyorum. Hastalarının yanında Haşim'in bana eşiymişim gibi davran-I madiği, onlarla tanıştırmaya gerek bile duymadığı, beni sıradan I bir çalışan konumunda tutmaya çalıştığı gözümden kaçmıyor. Ne zamandır sezinlediğim, ama yakıştırmak istemediğim | içimi acıtan bir tutum sergiliyor... Yabancı birilerinin varlığı değiştiriyor Haşim'i. Bana yakın durmayı, sevecen davranmayı yakıştırmıyor kendine sanki. Ailece oturulan akşam yemeklerinde, özellikle benden en uzak noktayı seçiyor. Bakışlarından bana ulaşacak sıcaklığın ayıp hanesine yazılacağından korkuyor gibi. Gerçek Haşim'e ancak, baş başa kaldığımız biricik yerde, odamızda kavuşabiliyorum. Bu da benim yönümden son derece incitici bir durum ne yazık ki... Annemle babamın otuz yıla ulaşan evliliklerini getiriyorum gözümün önüne. Eksileceğine, katlanarak artan sevgilerini birbirlerine sunmalarını... İçinde boy verdiğimiz o sıcacık ortamı... Daha bir ayını doldurmayan evliliğimizde duyumsayamadığım sıcaklığı, ilerleyen zaman içinde yakalayabilecek miyim acaba. Haşim'in belki de beni muayenehaneye gelmekten vazgeçirmek amacıyla, bilinçli olarak sergilediği ters tavırları görmemeye çalışıp mesleki yönden aşağılayıcı bir konuma düşmeyi göze alarak, inatla, bana sunduğu sekreter-hemşire arası görevimi sürdürüyorum. Azla yetinmeyi öğrendim artık. Üzerimdeki beyaz doktor önlüğünden aldığım güçle, karşılaştığım tüm olumsuzluklara hoş görüyle yaklaşmayı başarabiliyorum. Kendi çabalarımla yarattığım çalışma ortamında yaşadığımız hoş bir gelişme, muayenehane günlerime canlılık getiriyor. Her zamankinin üstünde bir hasta yoğunluğuyla geçen günün ardından, Kevser Hanımın getirdiği çayları yudumluyoruz Haşim'le. Ziyaretçiniz var, diyor Kevser Hanım. Genç bir çift. Hayırlı olsun, diye içeri girip kendilerini tanıtıyorlar. İkisi de doktor. Ankaralılar. Emir cerrah Diyarbakır'da askerliğini yapıyor. Askeri hastanede görevli. Nurgül ise göz hastalıkları uzmanı. Bizim üst katımızda muayenehanesi var. Ofis'te ev tutmuşlar. Geçici bir süre için de olsa, Diyarbakır'da bulunmaktan mutlular. Birbirlerine baktıklarında aralarında oluşuveren sıcaklık, karşılıklı sevecen davranışlar, söz ettikleri mutluluğun aslında, beraberliklerinden kaynaklandığını düşündürüyor. Onlarla tanışmak, farklı bir renk katıyor yaşamıma. Nurgül'ün muayenehanesine ilk kez, Haşim'le beraber, Emir'in de orada olduğu bir akşamüzeri gidiyoruz. Bizimki kadar olmasa da, zevkle döşenmiş, sıcacık bir yer burası. Daha sonra, sık sık birbirimize gidip gelmeye başlıyoruz Nurgül'le. Çöl ortasında, hiç ummadığım bir anda, buz gibi bir kaynak bulmuş gibiyim. Saatlerce konuşuyoruz. Ortak noktalarımızın çokluğu, bizi birbirimize daha da yaklaştırıyor. Duruşunda bana Esin'i anımsatan bir şeyler var Nurgül'ün. Haşim de hoşnut görünüyor bu yeni arkadaşlığımdan. Onunla geçirdiğim zamanın azalmasından da hiç şikâyetçi görünmüyor. Evle olan ilişkilerimi en aza indirgemek, benim yönümden büyük başarı. Yalnızca Lamia Hanımın önemli bir konuğu olduğunda, o da gelin görmeye geleceklerini söylediği günlerde evde kalıyorum. Diğer zamanlarda yerim belli. Muayenehanede, Haşim'in yanında arta kalan zamanlarda Nurgül'le beraberim. Yorucu bir gündü, diyor Haşim. Çene kemiğine gömülmüş bir kökü ameliyatla çıkardığımız, gerçekten de zorlu bir gündü yaşadığımız. Yemeğin ardından, yorgun argın odamıza çıkıyoruz. Birden, yatağın üzerindeki nevresim takımının, sabah bıraktığımdan farklı olduğunu ayrımsıyorum. Evet, eskisi kaldırılmış, yerine yeni bir çarşaf takımı serilmiş. Bu da ne demek oluyor. diye yüksek sesle söyleniyorum. Nedir olan. diyor Haşim. Benim yokluğumda, bana sorulmadan çarşaflarım toplanıyor, seriliyor... Olacak iş mi bu. Daha ne istiyorsun. Yıkamaya götürmüşler besbelli. Alaylı bir dudak büküşle gülüyor. Çalışan kadının arkasını toplamak, başkalarına düşüyor haliyle... Ellerine sağlık. Böyle bağırıp çağıracağına teşekkür etmelisin onlara. Nerede kaldı bizim mahremiyetimiz. Üzerinde yattığım çarşaf bile bana ait değil bu evde... Ben yokken odama girilmesi ne kadar doğru sence. Ne olur girilirse. Açıkta bıraktığım özel eşyalarım, kişisel kalması gereken, en azından benim öyle istediğim, hiçbir şeyim olamayacak mı. Yalnızca bize ait şu odada bile... Sen de görülmesini ya da dokunulmasını istemediğin eşyalarını açıkta bırakmayıver. Söyleyeceğini söylemiş olmanın rahatlığıyla, benim isyan dolu çırpınışlarımı zerrece umursamadan sırtını dönüp yatıyor Haşim. Bu kadar basit demek... Açıkta bir şey bırakma, olsun bitsin. Özel yaşamımıza yapılan, görünürde masum, gerçek yüzüyle ürkütücü saldırının ayrımında bile değil. Çarşaflarıma kadar uzanabilen elleri nerede ve nasıl durduracağımı bilememenin sıkıntısıyla yatağa süzülüyorum. Huzursuz, öfkeli bir o kadar da umarsız... Hafta sonu Nurgül'le çağırıyorlar bizi. Emir yemeğe Seviniyorum. Diyarbakır'a geldiğimden bu yana ilk kez bir arkadaş sofrasını paylaşacak olmak, heyecan veriyor içime. Bu haberi evdekilere iletmek Haşim'e düşüyor. Cumartesi akşamı yokuz, diyor. Arkadaşlar yemeğe davet etti. Lamia Hanımla Kenan Bey, alışık olmadıkları bu durum karşısında, şaşkınlıklarını susarak maskelemeye çalışıyorlar önce. Lamia Hanım dayanamıyor. Yaşayacağımız bir gecelik ayrılıktan sorumlu tuttuğu kişileri yargılayan bir ifadeyle, Kimmiş bu arkadaşlarınız. diye soruyor. Anlatıyor Haşim. Nurgül'le Emir'i onların gözünde temize çıkarmak ister gibi, hoşlarına gideceğini düşündüğü ayrıntılara girerek zararsız, kendi halinde insanlar olduklarını kanıtlamaya çalışarak, çiçeği burnunda arkadaşlarımız hakkında bildiği her şeyi sayıp döküyor. Bir yere gitmek için annesiyle babasından izin koparma çabasındaki küçük bir çocuk gibi... Sessizce izliyorum onları. Ortak sorunumuzu çözmek, yalnızca Haşim'in işi. Bir türlü koparamadığı göbek bağını gevşetmek de ona düşüyor haliyle. Nurgül'le Emir'in oturduğu ev, küçük bir apartman dairesi. İki oda, bir salon kutu gibi, ama çok şirin. Zevklerini birbirine katarak, gönüllerince döşedikleri evin her köşesi, ikisinden ortak izler taşıyor. Modern çizgilerdeki koltuklar, büfenin üzerine serpiştirilmiş sevimli biblolar, vitrin raflarına sıralanmış kristal bardaklar, mineli fincan takımları seçimlerinde yaşanan heyecanı gözler önüne seriyor. Elimde olmadan, böyle bir coşkuyla tanışamamanın ezikliğini duyuyorum içimde. Haşim ise kayıtsızca süzüyor çevreyi. Hatta, konaktaki eşya kalabalığının yanında, bu mütevazı evin yalınlığını küçümsüyor gibi. Buradaki her bir nesnenin ayrı ruh taşıdığının ayrımında bile değil. Salonun yan tarafındaki yuvarlak masada hazırlanmış dört kişilik, zevkli sofraya oturuyoruz. Nurgül muayenehaneden erken gelmiş bugün. Birbirinden güzel, bana eski damak tadımı anımsatan, harika yemekler hazırlamış. Yorulmuşsun, diyorum. Ellerine sağlık. Emir'in yardımları olmasa altından kalkamazdım, diye gülüyor. Salatalar ve mezeler onun eseri... Taban tabana zıt iki çiftin buluşması, diye geçiriyorum içimden. Haşim'le ben, beraberce mutfağa girmedik hiç. Güle söyleye salatalar yapmadık. Ortaya, ortaklaşa bir yemek çıkarmanın sevincini paylaşmadık. İkimiz bir yana, tek başıma ben bile giremiyorum ki mutfağa. Orası Lamia Hanımın kalesi. Asla paylaşılamaz. Yalnızca onun yaptığı yemekler yenir, üzerine övgüler düzülür hepsi o kadar... Hem, ağa oğlu Haşim Beye mutfaklarda iş görmek, kadınlara yardım etmek yakışır mı hiç. Kahvelerimizi içip izin istiyoruz. Daha erken değil mi. diyecek oluyor Emir. Bizimkiler merak eder, diye gülüyor Haşim. Böyle durumlara pek alışık değiller de... Bu güzel gece için teşekkür edip ayrılıyoruz. Benzeri bir sofraya onları davet edemeyecek olmanın hüznü sarıyor içimi. Bu hüznü Haşim'le paylaşabilsem rahatlayacağım belki. Ama öylesine uzak duruyor ki benden... Avuç içi kadar ev, diye dudak büküyor. Düşünme yetisinin, başkalarınca çizilmiş sınırlı bir çerçevede kaldığını görmek üzücü. Ama buna aldıracak halde değilim ben. Kafamın içindeki, bir türlü söz geçiremediğim, aykırı sayılabilecek, ama gerçekte masum düşünceleri ona açmakla açmamak arasında kararsızım. Kendi yiyeceğimiz yemeği pişirmek, üzerinde yattığımız çarşaflan gerektiğine inandığım zamanda değiştirmek, istediğim yere birilerinden izin almadan gidebilmek, dostlarımı evimde ağırlayabilmek... Bu en sıradan işleri bile yapamamanın, özlemini çekmenin verdiği burukluğu dile getirsem, anlar mı beni Haşim. Boşuna yorma kendini Piraye. Nurgül'ün iki kişilik özgün dünyasına imrenmekten bir adım öteye geçemezsin sen... İş konusundaki olumlu gelişmeler, ev cephesinde yaşadığım sıkıntıları biraz olsun hafifletiyor. Haşim'in randevu defterinin, son saate kadar dolu olduğu, yoğun bir gün... Çermik'ten bir karı koca geliyor önce. Haşim'e, köy imamı olarak tanıştırdığı iriyarı hastanın dişini oluyorum. doldurmasında yardımcı Koltuktan kalkarken, kapının önündeki sandalyeye oturmuş bekleyen, başı örtülü, yerlere kadar uzun bir pardösü giyinmiş kadını gösteriyor imam. Bizim hanımın da dişlerine bir baksanız. Tamam, diyor Haşim. İçeri gelsin. Yalnız, diyor biraz mahcup. İznin olursa, gelin ağam baksın ona. Sorun belli. Erkek doktorun mahremine el sürmesini sakıncalı buluyor. Haşim kararsızlık içinde, düşünüyor bir süre. ne yapacağını Sonunda bana dönüyor. Sen al hastayı. Kulaklarıma inanamıyorum. Aslında hakkım olan, ama uzak tutulduğum, ne zamandır özlemini çektiğim bu müjdeyle kapıya koşuyorum. Gel bacım, diyorum. Otur şöyle. İki dişi neredeyse köke kadar inen çürüklerle oyulmuş. İçlerini temizleyip, hazırladığım geçici dolguyla kapatıyorum dişleri. Tamam, diyorum kocasına. Bugünkü işimiz bu kadar. Ancak, gelecek hafta yeniden gelmeniz gerekiyor. Esas dolguyu o gün yapacağız. Sonraki gelişlerinde, yaşlı bir kadın daha var yanlarında. Bu da anam, diyor imam. Onun da ağzına bakacaksın. Seviniyorum. İçim içime sığmıyor. Bana doktor olduğumu duyumsatan bu insanlara minnet borçluyum. Önce imamın karısının geçici dolgularını çıkarıp, esas dolguları yerleştiriyorum. Sonra sıra anneye geliyor. Sol alt çeneye protez yapmak gerek, diyorum. Uzun ve masraflı bir iş... Yapalım mı. Yapalım, diyor imam. Anam sana emanet. Köyden gelip gitmelerinin zorluğu ortada. Hiç değilse bir başlangıç yapmam gerektiğini düşünüyorum. Umduğumdan dayanıklı çıkıyor Ümmü teyze. Üç jetokaini dişetine boşaltıp, uyuştuktan sonra, alt çenedeki beş dişi birden kesiveriyorum. Hiç sesi çıkmıyor. Ölçüleri alıp kalıba döktükten sonra, açıkta kalan dişlerin üzerini geçici kaplamayla kapatıyorum. Bunları yaparken, bir yandan da Haşim'in, dışarıda, benim eski konumumda, yardımcım rolünü oynamasını hınzırca bir zevkle izliyorum. Hafta başı bekliyorum. Proteziniz hazır olacak. Allah senden razı olsun gelin ağam, diye elimi öpmeye çalışıyor imam. Haşim kendisi dışında oluşan, engelleyemediği gelişmeleri sessizce izlemekle yetiniyor. Yüzündeki hoşnutsuzluğu görmezden geliyorum. Artukoğlu ailesinin yakın çevresi ve akrabaları dışında, aldığımız ikinci yemek daveti, Turan amcayla Ümran teyzeden geliyor. Seviniyorum. Daha doğru dürüst bir araya gelememiş olsak da, Diyarbakır'da, yakınım diyebileceğim belki de tek aile onlar. Lamia Hanımla Kenan Beye de gelmelerini öneriyoruz. Ümran teyze telefonda, sizi de beklediğini söyledi, diyorum. Tanımadığımız yere gitmeyiz kestirip atıyor Lamia Hanım. biz, diye Gelin, tanışmış olursunuz, diye üstüne gitmiyorum. Beni tanımadığım onca yere götürdünüz ama, da demiyorum. Nurgül'le Emir'in davetinin izleri daha silinmeden yaşanan benzeri durumdan hiç de hoşnut olmadıklarını açıkça belli ediyorlar zaten. Haşim de pek gönüllü durmuyor ama, sesini çıkarmadan eşlik ediyor bana. Turan amcayla Ümran teyze Yenişehir'de, Lise Caddesi'nin üzerinde çok katlı bir apartmanda oturuyorlar. Çocuklarını uzaklara gönderince, çekirdek aile konumuna dönmüşler yeniden. Uzun yılları geride bırakmış bir evliliğin nasıl ayakta tutulacağının canlı kanıtları olarak, zorlamasız bir sevgi ve saygı iletişimi içindeler. Bize olan davranışlarındaki sıcaklık, hem bana hem de Haşim'e, ilk kez aynı ortamı paylaştığımızı unutturuveriyor. Turan amca, devamlı, konuşacak bir şeyler bulabiliyor. Yaptığı ince esprilerle, neşeli tavırlarıyla kısa sürede, Haşim'in çevresine ördüğü kalın duvarı yıkmayı başarıyor. Ümran teyzenin de kocasından kalır yanı yok. Gülmeyi yüzüne oturmuş, iğreti bir dudak bükülüşünden çok ötelere taşıyabiliyor. Gözbebeklerinin derinliklerine kadar, yürek dolusu gülüyor, gülünce. Kısa sürede kaynaşıveriyoruz bu güzel insanlarla. Diyarbakır'daki biricik akrabalarım gözüyle bakıyorum onlara. Ümran teyzenin yaptığı birbirinden nefis yemekler, özenle hazırladığı sofra, bizi memnun etmek için çırpınışı ailemden gelen bir hareketmiş gibi mutlu ediyor beni. Yemeğin ardından, mutfağa taşıyoruz. tabakları Beni buradaki annen gibi sevinirim, diyor Ümran teyze. beraberce düşünürsen Siz de beni kızınız gibi göreceksiniz ama. Hiç kuşkun olmasın. Gülüyor. Madem seni kızım yerine koyuyorum o halde söyle bakalım, evdekilerle aran iyi mi. Her şey yolunda mı. İyi sayılır. En azından şimdilik. Diyarbakırlılar iyidir, hoştur ama konu gelin-kaynana oldu mu işler farklılaşabilir. İstanbullardan kalkıp buraya, hem de aynı eve gelin gelmeni özveri olarak algılamalarını bekleme onlardan. İçimi okuyor sanki. Gene de, daha ilk günden gizlerimi ortaya döküvermeyi yakıştıramıyorum kendime. Önemli değil, diyorum. Bunları bilerek geldim ben. Seni böyle güçlü görmek güzel. Ama unutma ne sıkıntın olursa, rahatça paylaşabilirsin benimle. Ümran teyzenin ağır ateşte pişirdiği köpüklü kahveleri içip kalkıyoruz. Arabadan inerken, salonun ışıklarının yanık olduğunu ayrımsıyorum. Onlar için geç bir saat. Yatmamış, gelişimizi beklemişler. Bahçe kapısından içeriye girdiğimizde ışıklar sönüyor. Hole adımımı atarken, merdivenlerin üst basamağındaki ayak seslerini duyabiliyorum. Minik kuşları kafeslerine döndü huzuruyla uyuyabilirler artık... ya, iç Kalıpları diş laboratuvarına gönderelim, diyor Haşini. Onun da protez ölçüsü alınmış, Ümmü teyzeyle eşzamanlı bir hastası var. İki gün sonra protezler geliyor. Öncelik Haşim'in hastasında. Gel, diyor bana. Gözünü iyi aç, nasıl takılıyor, öğren. Protez kliniğindeki başarılı çalışmalarımı, hatta kürsüde asistan kalma çabalarımı anımsıyorum o an. Susuyorum. Varsın Haşim bilmediklerimi öğrettiğini sansın. bana O ise, gitgide kırıcı, hatta aşağılayıcı olmaya yüz tutan davranışlarını sürdürüyor. Protez, dişetinin üzerine fazla binmeyecek, diyor. Tam oturmayıp havada kalması da sorun yaratır. Senin gibi deneyimsiz bir çömezin yapacağı iş değil ya, neyse... İlgimi yetersiz bulmuş olmalı ki, haylaz öğrencisini azarlayan öğretmen gibi, iyiden iyiye yükleniyor üstüme. Yaptıklarımı beynine kazı ki, yarın imamın anası geldiğinde yüzümü kara çıkarmayasın. Kimse, Piraye Hanım yapmış demez... Haşim Beyin muayenehanesinden çıkan her dişin günahı benim boynumadır. Ertesi gün Ümmü teyze, oğluyla beraber geliyor. Allah razı olsun senden gelin ağam, diyor imam. Bizim hanım yatıp kalkıp dua ediyor sana. Dişlerinden pek memnun. Ümmü teyzenin geçici kaplamasını çıkarıp protezi takıyorum. Seviye kontrolünü yapıyorum yükseklik yok. Dişetine uyumu tam. Haftaya bir kontrol muayenesi yaparız, diye yolcu ediyorum hastamı. Önce Haşim'in protezli hastası geliyor kontrole. Hem de söylenenden iki gün önce. Dayanamadım Haşim ağam, diyor. Bu taktığın şey, iki numara küçük ayakkabı gibi vuruyor dişetlerimi. Sabahlara kadar uyuyamıyorum. Aç bakalım ağzını, diyor Haşim. Başarısızlığa alışık olmayan insanların, yenilgiyle tanıştıklarında üstlerine yapışıveren sıkıntılı hali yansıtıyor yüzü. Dişeti davul gibi şişmiş hastanın. Protez, yarısına kadar yumuşak dokunun içine gömülmüş. Çıkaracağız, diyor Haşim. Dişetleri aşırı duyarlı hastalarda böyle durumlarla karşılaşabiliyoruz. Hatasını kabul etmiyor. Protez seviyesini ayarlayamamışım, demiyor. Mesleki konudaki en ufacık başarısızlığı bile ağalığına yakıştıramıyor belli ki. Ağalığının geçersiz kalacağı yerlerin de olabileceğini aklına bile getirmiyor. Bundan sonrasını görmemin gereksizliği ortada. Usulca, muayene odasından dışarıya süzülüveriyorum. Hatasını yüzüne vurmak ister gibi yanında durmanın, varlığımla onu rahatsız etmenin anlamı yok. Hastanın, bir kesilip bir yükselen seslerinden protezin çıkışını, sonra yeniden takılışını, gözlerimin önündeymişçesine, dışarıdan da izleyebiliyorum nasılsa. Ümmü teyzeyle oğlu, kontrol muayenesine, yanlarında bir genç kızla beraber geliyorlar. Genç kızı, Bacım, diye tanıştırıyor imam. Ellerinden öper. Anamdan sonra ona da bir bakıversen... Tamam, diye gülüyorum. Ama öncelik Ümmü teyzenin. Haşim'in bir gün önce yaşadığı türden bir olumsuzlukla karşılaşmanın korkusu içindeyim. Daha ağzını açmadan, Allah senden razı olsun kızım, diyor Ümmü teyze. Dünyaya yeniden geldim sanki. Anamdan doğduğum dişlerime kavuşturdun beni. Bakıyorum. Protezin konumu, gerçekten de kusursuz görünüyor. Şükür Tanrıma, utandırmadın beni. diyorum içimden, Genç kızın, ağrısından nicedir kıvrandığı azı dişini çekmek gerek. Ama sırada Haşim'in hastası var. Bir on dakika izin verir misin bana. diyorum. Tamam, diyor iyice asılmış yüzüyle. Hemen, dişin olduğu bölgeyi uyuşturuyorum. Benim bile şaştığım, olağanüstü bir güç ve beceriyle çekiveriyorum dişi. Köyün bütün kadınları sırada, diyor imam. Hepsi gelin ablalarının elini öpmeye gelecekler. Böyle olmaz ama, diyorum. Önceden randevu almanız gerek. Haşim'in kartlarından bir tomarını eline tutuşturuyorum. Telefon edin, sonra gelin. Bu davranışımla Haşim'in hastasını bekletmemin bağışlanmasını bekliyorum bir bakıma. Ama tüm umutlarım, Haşim'in eskisinden de uzlaşmaz, sert bakışlarına çarpıp gerisingeriye dönüveriyor. Hastasını alıp neden kaynaklandığını bir türlü çözemediğim, ama yalnızca bana yönelik olduğundan da kuşku duymadığım, gizleyemediği hatta bilerek dışavurduğu garip bir öfkeyle muayene odasına doğru yürüyor. Tanıyamıyorum onu. Eski Haşim olsa, ilk deneyimimde yakaladığım başarıyı paylaşmaz mıydı benimle. Övgüyü fazlasıyla hak etmiş Pirayesi'yle gurur duymaz mıydı. Neden böyle davranıyor, anlayamıyorum. Evet, açık açık söylemese de baştan beri muayenehanede çalışmama karşı olduğunu seziyordum. Ama evde oturup, gelin ziyaretleriyle zaman öldürecek bir eş istiyorduysa, farklı özelliklerde birisini seçmesi gerekmez miydi. Onu huzursuz eden, yalnızca mesleğimde yaşadığım olumlu gelişmelerse eğer kıskançlık demeye bile utanç duyacağım bu yakıştırmayı nasıl mal edebiliyor kendine. Hem de, onun konumunda ben olsam, başarısını göklere çıkarmaya hazırken... İçinde bulunduğum şartlarda, mutluluğa yakın durduğum tek zamanın, hastalarımla geçirdiğim sayılı dakikalarla sınırlı olduğunu göremiyor mu. Bana bu yaptıkları ya da yapması gerektiği halde bilinçli olarak yapmadıklarının iç dünyamdaki yansımalarını bir bilse... Aynı tutumunu sürdürür müydü acaba. Kahvaltı masasını bahçeye hazırlamışlar bu sabah. İlk günlerini süren bahara merhaba der gibi... Gözlerini açmış doğa. Kirpiklerinin arasına sakladığı katmerli gülleri, öbek öbek papatyaları, salkım saçak menekşeleri döküvermiş dörtbir yana. Derin derin soluyorum mis gibi havayı. Uzun süre içimde tutuyorum bırakmaya kıyamıyorum. Bahara uyanışın hatırına, kahvaltımızı her günkünden uzun tutuyoruz. Şehriban'ın getirdiği son çaylarımızı içip, muayenehaneye gideceğiz Haşim'le. Altı ay oldu, değil mi. diyor Lamia Hanım. Dilinin altındakinin merakıyla yüzüne bakıyorum. Siz evleneli, diye tamamlıyor sözünü. Öyle, gibisine başımızı sallıyoruz Haşim'le. Ama bir bebek haberi alamadık henüz... Daha erken, diye gülüyor Haşim. Erken diye oyalanırken, dövünmeyesiniz sakın... geç kalıp da Oturduğum yerde huzursuzca kıpırdanıyorum. Hiç ummadığım bir anda, kendimce tabulaştırdığım konuda, hazırlıksız yakalanmanın sıkıntısı içindeyim. Elini elbisesinin cebine sokuyor Lamia Hanım. Bir süre kapalı tuttuğu parmaklarını açıp, avucunun içindekini masanın üzerine bırakıveriyor. Bunlar ne. diyor ikimizi de azarlar gibi. Doğum kontrol haplarım. Ne işi var onların burada. diye ister istemez tepki veriyorum. Lamia Hanım beni umursamadan devam ediyor. Bu doğum kontrol hapı denen meret var ya... Kadının rahmini kavurur kaskatı, küçücük, işe yaramaz bir top haline getirir. Baştan beri, konuşulanları duymamış gibi, ilgisiz kalmayı yeğleyen Kenan Bey de, bu ağzı yüzü açık konuşmalar sırasında bile orada bulunmayı sürdürmekle, karısına destek verdiğini gösteriyor. Bu kez doğrudan bana dönüyor Lamia Hanım. Bir gün gelir, dölyatağın döl tutmaz olur. İşte o zaman ayıkla pirincin taşını... Bir kez küstürdün mü dölyatağını, iflah olmazsın artık. Çocuk istemezken, çocuk dilenir hale gelirsin. Kapı kapı, doktor doktor dolaşırsın da, gene de çare bulamazsın derdine. Ne yanıt vereceğimi bilememenin sıkıntısıyla, oturduğum yerde iyice büzüşüyorum. O sırada hiç beklemediğim bir şey oluyor. Dur anne, yavaş ol biraz, diye araya giriyor Haşim. Bu, Piraye'yle benim ortak kararımız. İzin verin de çocuk konusundaki zamanlamayı biz yapalım. Hiç ummadığı bu yanıt karşısında bir an için şaşalıyor Lamia Hanım. Ne haliniz varsa görün, diyor. Yalnız, bilmiş olun ki, Artukoğlu namını yaşatacak bir oğlunuz olmadıkça, yüzünüzü yerden kaldıramazsınız. Hapları önüme doğru fırlatıyor. Al, bildiğin yolda yürümeye devam et. Ama Haşim'i ve bizi körocak bırakacak gelin, karşısında önce beni bulur. Bunu da iyice sok o kafana... Hapları çantama attığım gibi, yerimden fırlıyorum. Haşim de arkamdan... İkimiz de konuşmuyoruz yol boyunca. Özel eşyalarını ortada bırakma, demişti bırakmadım. Ama önce çarşaflarıma uzanan eller, şimdi çekmecelerin derinliklerindeki ilaç kutularına bile ulaşabiliyor artık. Haşim'e bunları söylemenin gereği yok. Başkalarının yaptıklarıyla suçlayamam onu. Hem de bu önemli konuda bana destek vermişken... Evet, Haşim ilk kez ailesine karşı savundu beni. Diyarbakır'a gelmeden önce öne sürdüğüm şart üzerindeki uzlaşmamıza sadık kaldı. Verdiği sözün arkasında durdu. Az şey mi bunlar. Sorgulamak bir yana, bu son davranışı için minnet borçluyum ona. *** Elini çabuk tut, diyor Haşim. Yoğun bir gün bizi bekliyor. Randevu listesi kalabalık... Tıraş olmak üzere banyoya doğru yürüyor. Keyifsizim bu sabah... Benden sonra odama kimlerin girip çıkacağını, nereleri karıştıracağını düşünmek, saplantı haline dönüştü bende. Bundan kaynaklandığını sandığım, garip bir isteksizlik var üzerimde. Yatağı toplamakla işe başlıyorum. Bugün hangi elin değeceğini merak etmekten kendimi alamadığım çarşafı gerginleştirip, altına katlıyorum. İstemim dışında toplanıp götürülmesini önlemek istercesine, çarşafın ucunu daha derinlere yerleştirme çabasıyla yatağın köşesini hafifçe kaldırıyorum. Ve... Karyolayla yatak arasına serpiştirilmiş, ne olduğunu anlayamadığım siyah taneciklerle yüz yüze geliveriyorum. Eğilip dikkatle inceliyorum. Kara çörekotuna benziyor, ama değil. Fare pisliği desem, farenin bu dar yerde ne işi var. Haşim'in tıraş makinesinin sesi beni kendime getiriyor. Elimi çabuk tutmalıyım. Tuvalet masasının üzerindeki makyaj pamuğundan büyücek bir parça koparıyorum. Kolonya şişesini üzerine boca ediyorum. Islak pamuğu taneciklerin üstüne sıkıca bastırıyorum. Beyazın üzerine yapışmış kara noktalara, tanımak istercesine, bir kez daha bakıyorum. Uzun uzadıya inceleyecek zamanım yok... Pamuğu içe doğru katlayıp, çantama atıveriyorum. Hızlı devinimlerle yapıyorum. giyinip makyajımı Haşim banyodan çıktığında yatağını toplamış, odasını düzeltmiş, kocasının yanında işe gitmeye hazır bir Piraye bulmalı. İçindeki yeni fırtınanın, en cılız esintisini bile dışarıya sızdırmayan hatta, yaşadığı çalkantılı ruh haline inat, gülümsemeyi becerebilen bir Piraye... Randevu defterine göre, öğlene kadarki hastalar bana ait. Hiç ara vermeden, saatlerce çalışıyorum. Öğlen yemeğinin ardından, Haşim'in ilk hastasının ediyorum. tedavisinde de ona yardım Yoruldun, diyor. Çay, kahve bir şeyler iç... Benim beklediğim de bu zaten. Kahveyi Ümran teyzede içerim, diyorum. Bir saatlik bir kaçamağa izin var mı. Neden olmasın. diye gülümsüyor. Benden de selam söyle Ümran Hanıma. Ardından de alaycı bir ifadeyle ekliyor. Konuşacak ne çok şeyiniz vardır kim bilir... Ümran teyzenin evde olmasına dualar ederek kapıyı çalıyorum. Şükürler olsun, evde. Piraye, bu ne hoş sürpriz. diye sevinçle karşılıyor beni. Ben de seni arayacaktım, diyor. Sesin soluğun çıkmıyor. İyi misin. İyiyim, diyorum. Biraz duraklıyorum. Başın sıkıştığında bana gel, demiştiniz ya... Geldim işte. Anlat bakalım, neymiş seni sıkan. Çantamdan pamuk yumağım çıkarıyorum. İçini açıp kolonyanın uçmasıyla, kuru zeminin üzerinde daha belirgin hale gelmiş siyah tanecikleri gösteriyorum. Nedir bunlar Ümran teyze. Taneleri eline alıyor, dikkatle bakıyor parmaklarının arasında ovalıyor, kokluyor. Anlayamadım, diyor sonunda. Bitki tohumuna benziyor ama, emin değilim. Bu kez, aynı dikkatli bakışlarını benim yüzüme çeviriyor. Bu kadar yolu sırf bunu sormak için gelmedin herhalde, diyor. Nerede buldun bunları. Yatağımın altında. Sonra birden ciddileşiveriyor. Bak Pirayeciğim, bu tür şeyleri olağan karşılayacaksın. Yaparlar... Hiç kafana takma, görmezden gel. Yapılan nedir. Büyü. Muhabbet için, iki kişiyi yakınlaştırmak ya da aralarını soğutmak amacıyla, nazara karşı... Ben inanmam. Senin bu konudaki inancın nedir bilemem ama burada önemli olan büyünün etkisindeki gerçeklik payı değil, neden ve ne amaçla yapıldığı. Bunu bilirsen, yapan kişilerin sana yönelik iyi ya da kötü niyetleriyle yüz yüze gelme şansın olur. Bunun iyi niyetle yapılmış olduğunu hiç sanmıyorum. En iyisi hiç görmemiş ol bunları... Elimde sıkı sıkı tuttuğum pamuğu alıp avucunun içine hapsediyor. Ne yapacaksınız onları. Temiz, akan bir suya atacağım. Belki dualı falandır... Ya yenilerini yaparlarsa. Aklına bile getirme. İçini temiz tut. Korkma böyle şeylerden. Ha... Bir de, annenlere anlatayım deme sakın. Boş yere, onları da üzmüş olursun... Neden ve hangi amaçla. Yol boyunca kendi kendime yineliyorum bu soruyu. Nedeni belli aslında. Hiçbir saygısızlığım, ters davranışım olmasa da anlayış farkımızdan kaynaklanan çelişkili bir beraberlik yaşıyoruz. Onların ölçülerine göre dik başlı bile sayılabilirim. Evde hanım hanımcık, eteklerinin dibinde oturacağıma kocamla muayenehane köşelerinde, çalışma adı altında doktorculuk oynamayı yeğliyorum. Tanımadıkları insanlarla görüşüp, onlara ters gelen dostluklar kuruyorum. Hoşlanmadıkları gece gezmelerine götürüyorum oğullarını... Üstelik, hepsinden de önemlisi onları özlemle bekledikleri bir erkek evlattan mahrum etme, Artukoğlu ailesini körocak bırakma yolunda elimden geleni yapıyorum. Hem de bu konuda, Haşim'i bile yanıma alarak. Bu durumda amacın ne olduğu ortada değil mi. Benim katilim. Gerçek anlamda olmasa da, Haşim'in cephesinde varlığımı sona erdirmek... Bizi ayırmak. Bunun ilk adımı olarak da Haşim'i benden soğutmak... İşte yaptıkları büyünün nedeni ve yapılış amacı. Niyetlerini biliyorum artık... *** Haşim'le aldığımız yeni karara göre, randevularımızı yarımşar günlük bölümler halinde paylaşıyoruz. Böylece ikimizin de kendimize ayıracağımız zamanı oluyor. Birbirimize yardım etmemizi gerektirecek durumlar dışında, yalnızlığın tadına varıyoruz. Bol bol kitap okuyorum bu sayede. Nurgül'e çıkıyorum ya da o bana geliyor kahve içiyoruz, çarşıya inip vitrinlere bakıyoruz, alışveriş yapıyoruz. Böylesi, belirgin bir rahatlama getirdi beraberliğimize. Her an, yapışık ikizler gibi bir arada olmak, en iyi geçinen çiftler için bile bıkkınlık tehlikesi içerirken bizim gibi gelgitlerin koynunda, salınımlardan başı dönmüş bir ikili için katlanılması zor bir durumdu zaten. Öğlene kadar boşum bugün. Biraz kitap okuyup Nurgül'e çıkıyorum. Hastası yok. Kahve içip sohbet ediyoruz. Öğleden sonra muayenehane benim. Sen de çık biraz dolaş istersen, diyorum Haşim'e. Evet, diyor. Epeydir köşke gitmedim. Psikoterapi zamanım geldi. Gazi Köşkü'ne ilk gidişimizde, oradaki ferahlatıcı ortamın tüm sıkıntılarını aldığını söylemişti anımsıyorum. Onu kapıdan uğurlayıp, işime başlıyorum ben de Kevser Hanımın arada bir elime tutuşturduğu çayı yudumlamak için verdiğim kısa molalar dışında, akşam saatlerine dek aralıksız çalışıyorum. Son hastamı yolcu ederken bir kan koca geliyor. Önceden randevu almamıştık ama... diyor kadın. Önemli değil. diyorum. Zamanlamanız iyi. Randevulu hastalarımı yeni bitirdim. Sizi alabilirim. İkimiz de öğretmeniz, diyor kadın. Bu tür işlere, ancak okul çıkışı fırsat bulabiliyoruz. Ağzında eski bir kaplama var. Özellikle geceleri, sancısından duramadığını söylüyor Ayten Hanım. Önce film çekmek gerek, diyorum. Altında ne var, görelim. Filmde, diş kökünde kist çıkıyor. Kist sözcüğü Ayten Hanımı ürkütüyor. Önemli bir şey değil, diye gülüyorum. İltihap kisti. Apse. Ama bu durumda hiçbir şey yapamayız. Önce iltihabı kurutmalıyız. Güçlü bir antibiyotik yazıyorum. Beş gün sonra gelin, bakalım. Çekilecek mi. diye korkuyla soruyor Ayten Hanım. En son çare çekmek. Dişi kurtarmak için elimizden geleni yaparız, merak etmeyin. Benim de şikâyetlerim var, diyor Ercan Bey, kocası. Sıcak ya da soğuk bir şeyler yiyip içtiğimde, sol alt taraftaki dişler etkileniyor. Sizi yorduk ama, bir de benim dişlerime bakar mısınız. Tabii, buyurun, diye koltuğu gösteriyorum. İki dişinde yüzeysel çürük var Ercan Beyin. Sizin işiniz kolay, diyorum. İki basit dolguyla rahata kavuşabilirsiniz. Yapalım hemen, diyor. Derine inmemiş küçük oyukları uyuşturmaya bile gerek duymadan temizliyorum. Geçici dolgu da yapmayacağız size, diyorum. Tam zamanında yakalamışsınız. Geç kalınca iş büyüyor. Dolgu malzemesini hazırlarken kapı çalmıyor. Kevser Hanımın ayağını sürüye sürüye gidip kapıyı açtığını uzaktan uzağa görebiliyorum. Haşim elinde kocaman bir gül buketiyle içeriye giriyor. Muayene odasının kapısında birden duraklıyor. Sonra, gerisingeriye dönüp uzaklaşıveriyor. Tedavi sırasında beni rahatsız istemediğini düşünüyorum. etmek Ercan Beyin dişini doldurup, yüksekliğine bakıyorum. Sorun yok. Ayten Hanımla geldiğinizde, cilasını da yaparız, diyorum. İkisi de gayet memnun, tekrar tekrar teşekkür ederek çıkıp gidiyorlar. Ben de gidebilir miyim. diyor Kevser Hanım. Elinde çantası, işimin bitmesini beklemiş. Gidebilirsin, akşamlar... diyorum. İyi Bekleme odasında Haşim. Elinde çiçekler, koltukların birine oturmuş, öylece bekliyor. Beni görür görmez, elindeki gül buketini ayaklarımın dibine fırlatıyor. Sana getirmiştim, arasından. diyor dişlerinin Eğilip alıyorum. Bu şekilde vermeni gerektirecek ne oldu ki. Birden fırlıyor yerinden. Omuzlarımdan tutup sarsmaya başlıyor beni. Ne yaptığını sanıyorsun sen, ha. Deli mi edeceksin beni. Daha önceleri hiç görmediğim boyutlarda, doruklara tırmanmış bir öfkenin pençesinde, çıldırmış gibi. Ne yapmışım, söyle de bileyim. Omuzlarımdan aşağılara inen elleri, birer mengene gibi, bilinçsizce, kollarımı sıkıyor. Elin adamının ağzının içine giriyorsun sonra da utanmadan, ne yaptım diye soruyorsun. Birden si İkini veriyorum. Var gücümle iteliyorum üstüme abanmış bedenini. Unuttun mu, diyorum. Doktorum ben. Elin adamı dediğin de hastam. Sana o hakkı kim verdi. Hem de maske bile takmadan, ağız ağıza... Adım adım krize sürüklendiğini görebiliyorum. Ama bunu önlemek için çaba gösterecek halde değilim. Kırılan onurumun, aşağılanmamın isyanıyla, benim de ondan aşağı kalır yanım yok. Senin gibi bir insan doktor olamaz. diye haykırıyorum. Demek ki kadın hastalarının üzerine eğildiğinde, farklı şeyler düşünebiliyorsun... Yeniden geliyor üstüme. Sırtımı duvara yaslayıp, boşta kalan eliyle çenemi kavrıyor. Var gücüyle sıkıyor, sıkıyor... Konuşma, diyor. Konuşma... Öldürürüm seni. Ateş fışkırıyor gözlerinden. Delice bir güçle alabildiğine hırpalıyor beni. Ne var ki, istediği etkiyi yaratamıyor üzerimde. Birbirine kenetlenmiş dişlerinin arasından dökülen lav kavurgan-lığındaki sözleri korkutmuyor beni. Hatta içimdeki, her saniye gitgide devleşen öfkeyi daha da kamçılıyor. Tüm gücümü toplayıp, çılgın bedenini, bir kez daha uzaklaştırıyorum üzerimden. Kolumdan tutup rasgele savuruyor beni. Yere kapaklanıyorum. Eğilip ayağa kaldırıyor hırsla. Yüzünü yüzüme yaklaştırıyor. Haşim Ağanın karısı erkeklerin ağzına düşüyor, dedirtmem ben. diye bağırıyor. Senin ağalığın bana sökmez, diye haykırıyorum. Kapındaki yanaşman değilim ben. Ağaysan, ağalığını bil. Eli havada. Son darbeyi indirmekle geri çekmek arasında bir an duraklıyor. Vur, diyorum. Yakışır sana. Ve... Havada asılı kalmış eli kırbaç gibi, tüm öfkesini boşaltırcasına iniveriyor suratıma. Bir an önce oradan kaçıp uzaklaşmak... Bu zehirli havayı solumaktan kurtulmak... Tek isteğim bu. Banyoya koşuyorum önce. Aynadaki yüzüm korkunç. Saçım başım darmadağın. Yanağımda, Haşim'in beş parmağının izi öylece duruyor. Yüzüme su çarpıyorum. Avuç avuç... Ardı ardına. Yetmiyor. Başımı suyun altına sokuveriyorum. Saçlarımı gelişigüzel toplayıp banyodan fırlıyorum. Çantamı kaptığım gibi, kapıyı açıp kendimi dışarı atıyorum. Ne yapacağım şimdi ben. Nereye gideceğim. Kurşun gibi ağırlaşmış ayaklarım beni üst kata, Nurgül'ün yanına taşıyor. Ne bu halin. diye çığlık atıyor Nurgül. Bense, fırtına yaşamaktayım. sonrasının dinginliğini Pençe pençe yanaklarımı, ıslak saçlarımı usul usul okşuyor Nurgül. İyi misin sen. İyiyim, diyorum. Bir şeyim yok. Ne oldu. diye çekine çekine soruyor. Kavga ettik Haşim'le. Kötü bir kavga... Başka bir şey sormuyor. Ben de anlatmıyorum. Ayrıntılara girmenin ne gereği var ki. Her şey ortada değil mi. İstanbul'a döneceğim, diyorum. En kısa zamanda. Ne yapabilirim senin için. Hiçbir şey. Sağ ol... Yalnız, izin verirsen İstanbul'a bir telefon açmak istiyorum. İzin de ne demek. Ama... Şu anda onlarla konuşmasan... Daha iyi olmaz mı. Merak etme, bir şey söylemem. Ama onlardan alacağım sıcaklığa ihtiyacım var... Alo... Piraye, sen misin. Benim anne... Sesini duymak istedim. İyi ettin. Ben de seni arayacaktım. Ama yalnız olduğun zamanı kestiremedim bir türlü. Ne oldu bilmediğim bir şey mi var. Sorma Piraye. Ablanla enişten boşanıyorlar. Her zamanki hikâye desene... Yok, bu sefer iş ciddi. Ahmet sekreterine ev tutmuş, beraber yaşıyorlarmış. Ablan çocukları alıp bize geldi. Daha önce de kaç kez gelmişti... Ama bu kez mahkemeye başvurdular. Avukatları karşılıklı dava açtı. Tek celsede sonuçlanacakmış. Bitti bu iş anlayacağın. Sesi titriyor annemin. Ağlıyor galiba. Çok perişanız Piraye. Ablana da babana da belli etmemeye çalışıyorum ama, içim daralıyor. Kolay mı, gencecik kadın iki çocukla baba evine dönüyor... Nasıl avutacağım onları, bilemiyorum. Baban için de endişeleniyorum. Üzüntüden, ikide bir tansiyonu yükseliyor. Bir yerlerde yığılıp kalmasından korkuyorum. Böyle sürmesinden iyidir anne. Ayrılmayı neden gözünüzde bu kadar