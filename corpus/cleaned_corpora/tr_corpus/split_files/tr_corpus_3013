ve araştırmalar yapan, bütün hevesi bunu yapmak ve duyurmak olan mağrur, enerjik, Kopernikusçuluğa karşı olmayan entelektüel din adamlarının derdini anlama da belirli bir anlamda toy ve rakiplerini alayla küçümseyen bir zaaf topu olarak lanse ediliyor. Başka bir ifade ile Galileo bilimin Che Guevara’sı veya İsa’sı şeklinde idealeştirilmiş bir figür olarak değil; zaman zaman tıpkı evrenin yapısı ve epistemolojisi konusunda tartıştığı rahipler ve Aristocular gibi görmek istediğini görmek isteyen “palavracı birisi” olarak gösteriliyor. Sözgelimi, kuyrukluyıdızların katı fiziksel varlığını reddetmesi, onlara neredeyse keyfi şekilde sırf rakiplerine zıt düşmek için elinde bir argüman veya varsayım olsun diye yansımalar veya optik olaylar demesi, gerçek olduğunu düşündüğü Kopernicusçu güneş merkezli evren teorisine kuyrukluyıldızları sığdıramamış oluşu bana garip geldi. Astronomik anlamda yaptığı gözlemlere bu kadar önem veren birisinden, Ay’ın engebeli yüzeyini, Güneş lekelerini ve Jüpiter’in uydularını görebilmiş; matematiksel ölçümlere adeta taptığı hissedilen Galileo’dan bunu beklemiyorsunuz. Galileo’nun sivri alaycılığının yanlış anlaşılmalara yol açıp papa VIII.Urban gibi eski hayranlarını bile kendisine düşman ettiğini görmek oldukça eğlenceli görünüyor bence. Yazar bence bunu çok ustaca anlatıyor. Kitapta bu yanlış anlaşılmalara ve Galileo’nun içten bir saygı duyduğu kiliseyi zamanında Copernikusçu sistemin gerçekliğine ikna etmeyi heves etmiş alışılmışın dışında bir Katolik oluşuna bakınca Galileo için de biraz üzülmedim de değil. Galileo kilisenin yolu kapanınca “dürüst ve eğitimli okumuşları” yani kültür sahibi halkı seçiyor ve diyalog yazma gibi çok kurnaz bir yolla sansür ve yasaklı içerik bariyerini geçip matematikçi mühendis bir tanrının eseri olduğuna inandığı evrenin insan aklı ve bilimin “özerkliğinde” teolojiden ve onlarla evlendirilmiş antik otoritelerden bağımsız olarak kavranabileceğini duyuruyor. (Tabii Kopernikus evreninin doğruluğunu oldukça güçlendirerek.) Yazar da bilhassa bu kısımda özellikle durmuş ve bence kesinlikle iyi yapmış. Galileo aslında o diyaloğu yazarak hantal, köhne ve bağnaz türden bir otoriteye meydan okuyor doğrudan herhangi bir belirli dine veya dinin interpretasyona açık dogmatik yapısına değil. Galileo bence saydığı kuruma yani kiliseye ve dine dahi meydan okumuyordu; kurumu oluşturan adamların taş kafalılığı ile derdi vardı. Tek hatası, yazarında yer yer benzer şekillerde dile getirdiği gibi kurumu ve kurumu oluşturan insanları farklı şeyler zannetmesiydi belki de. Kurumun doğası ile tabii olan insanları arasındaki bağı tam olarak algılayamıyordu belki de. Yine de kendi mahkumiyetini öngörmüş (hiç olmazsa sezmiş) ve cezayı göze almış da olabilir. Hangi açıdan bakılırsa bakılsın Galileo’nun inandığı bir davaya kendisini adamış bir adam olduğu aşikar görünüyor ve tüm zaaflarına rağmen doğabilime muazzam bir hizmeti dokunuyor. Yazar da Galileo’nun mahkum edilmesinde dini doğrudan yargılayan ve suçlayan bir tavır takınarak Katolik kilisesinin gösterdiği kısmen çelişkili karaktersizliği eleştiriyor ve Galileo’nun daha o zamandan popüler bilim yazınına katkı yapabilecek kadar “modern” kafalı olduğu iddiasını diyalog eserinin yasaklanmasına rağmen Avrupa’da elde elden dolaşmasını göstererek kanımca gerçekten ispatlıyor. Lafı toparlarsam, zevkleri uğruna ailesini genellikle fazla umursamamış hatta hiçe saymış bir anti-kahramanı bütünlüklü şekilde anlatan güzel bir kitap arıyorsanız aradığınız bu. Bunu ne ben ne de ebeveynlerim yapamayız heralde. Ancak Galileo bencilce bunu yapmış. Kimi olası dünyaların yıkılması pahasına gerçekliğine ve mükemmelliğine inandığı bir dünyayı hepimizin adına kurtarmış. Kurtardığı dünyaya güneş merkezli de diyebiliriz. Georges Minois, Galileo, Dost Kitabevi Yayınları - Kültür Kitaplığı, 2010 – Kaan Seyrek Senem SafiHer Çöküşün Bir Kalkışı VardırŞu an masaya ilk defa ödevimi yapmak için değil de rahatlamak için oturdum, çünkü sabah kendimce bir “çöküş” yaşadım ve bu yazıyı bitirdiğimde kendimi tam olarak “kalkmış”hissedeceğim, hissetmeliyim. Her güzel şeyin bir sonu varsa kötü şeyler de güzel sonlanmalı, ışığa açılmalı. Yoksa insan nasıl yaşar ki?Kitap listesine bakarken Bir Çöküşün Öyküsü (Zweig, 2017) dikkatimi çekti, her ne kadar yazarın soyadının nasıl okunduğunu bilmesem de dilinin güçlü olduğunu ve insanı içine çektiğini bilirim. Bu yüzden, kitabımı seçerken hiç tereddüt etmedim. Hayattaki seçimlerimizin de bize bir şekilde yol gösterdiğine, ışık olduğuna ve bir tesadüften ibaret olmadığına inanırım. Nitekim bu seçimim, düşündüklerimi bir kez daha kanıtladı. Okumayı sürekli erteledim ama ani bir kararla yaklaşık bir saat önce öyküyü bitirdim ve kendimi bu masada buldum. Beklenmeyen kararımın nedeni, bu sabah annemle kuvvetli bir tartışma yaşadıktan sonra kendimi yaklaşık altı saatlik bir çöküşün içinde bulmam oldu. Bizim ilişkimiz, küçüklüğümden beri inişli çıkışlı olmuştur ama bu sefer ki beni bir hayli etkiledi vebunu birileriyle paylaşamadığım için çareyi Madame de Prie’nin yaşadıklarında hatta çöküşünde buldum. Etrafımızla paylaşmakta çekindiğimiz kötü olayları, başkalarının da deneyimlediğini bilmenin bizi bir şekilde rahatlattığını düşünüyorum. Bu kulağa ilk başta çokbencilce geliyor, biliyorum ama karşılaştığımız kötü olayların bizi bulduğu kadar diğer insanlara da uğradığını bilmek, insanlığın utana sıkıla da olsa sık sık başvurduğu bir kaçamak. Bu kitabı böyle hızlıca karar verip keyifle okumamın nedeni, kendime çok itiraf edemesem de bencilce gözüken bu kaçamağı tadıp kendimi biraz daha iyi hissetmek istememdi açıkçası. İlk başta, kendimi Madame de Prie’ye karşı mahcup hissederken kitabın sonunda kendimi ondan daha güçlü buldum. Çöküşüm, tam da o an bir kalkışa dönüştü, çünkü oyuncusu olduğum “Hayat” filminin sonundaki beyaz ışığı değil de güneş ışığını tercihettim. Küllerimden doğdum da denebilir.Madame de Prie gibi insanları, etrafındaki kalabalığın dağılması yoğun üzüntüye sürüklerken benim gibileri, tek bir kişi bile üzebiliyor, yıkabiliyor. Yalan yok, iki taraf da hassas işte. Bir yarımız mutluluğu çok kişide bulurken diğer yarımız tek kişide arıyor. Şöyle bir sorun var ki, mutluluğu ne tek kişi de ne de çok kişide bulabiliriz. Orta noktayı bulmak, kendi değerini başkalarının gözünde veya sözünde değil de kendi kendimize oluşturmak en sağlıklısı bana kalırsa. Gönül isterdi ki, Madame de Prie’nin kulağına bunları fısıldayabilecekyakınlıkta olsaydım, onu düştüğü durumdan kurtarabilseydim de öykü intiharla sonlanmasaydı. Böyle kolaymış gibi dile getiriyorum ama pek de kolay bir şey değil, çünkü Senem Safiher yaşadığımız iniş bize daha güçlü bir kalkış getirse bile içimizden bir parça alıp götürüyor.Belki de bu yüzden, Madam de Prie gibilerimizin yüzüncü çöküşü, yüzüncü kalkışla sonuçlanamıyor. İntihar tartışmasız kötü, yıkıcı ama intihar edenleri bu dünyada kırdığımız, üzdüğümüz, kızdırdığımız yetmiyormuş gibi öbür dünyada da ne yaşadığını bilip bilmeden arkalarından ettiğimiz laflarla rahatsız etmek de doğru değil, olmamalı. Belki Madame de Prie gibi ben de sarayımdan alınıp ıssız bir kasabaya yerleştirilsem, bütün ihtişamımın elimden kaydığını görsem ona hak verebilirdim. Bize hafif veya gereksiz görünen bir acı başkası için önemli ve zor olabilir. Diyeceğim o ki, acılar büyük veya küçük diye sınıflandırılamaz; kişiye ve yaşadıklarına göre değerlendirilebilir. Bu yüzden, bana kalırsa sırf intihar etti diye bir kişiyi “güçsüz” diye zihnimizde konumlandırmak doğru değil. Yaşadığı şeyin ondaki gerçek etkisini nereden bilebiliriz ki?Öyle bir yaradılışımız var ki, en ufak şey dahi bizi hayata bağlayabiliyor. Mesela, bir çocuğun kahkahası, son yükleme tarihi gittikçe yaklaşan blog yazımız ya da yeni keşfettiğimiz şarkıyı biraz daha dinleme isteğimiz bizi hayata bağlayan şeylerden sadece birkaçı. Bunların yanında, içimizdeki bir yere veya kişilere yetişme isteğimiz, merak duygumuz bizi hep bir adım daha atmaya itiyor. Üniversite sınavına hazırlanırken yorulup çalışmaya devam etmek istemediğimde kendime hep “Beş tane daha Senem!” derdim. Bu, beş dakika daha kitap okumak da olabilirdi, ilaveten beş soru çözmek de. Hayat da aynı şekilde, büyük veya küçük bir sorunla karşılaştığımızda bize öyle şeyler sunuyor ki, her seferinde önümüzdeki beş adımı, beş dakikayı ya da sevdiklerimizin ağzından çıkacak olan beş kelimeyi bekliyoruz, arıyoruz, peşlerinden koşuyoruz. O yüzden yaşanılan bir düşüşte içimizden beş saniye sayıp kendi ivmemizle kalkmayı denemek bizi tekrardan hayata bağlayıp devam etmemizi sağlayabilir. Beş saniyeyi sayıp da kalkamadığımız olmuyor mu? Oluyor, olsun. O zaman da beş arkadaşımızı çağırırız yanımıza, tabiri caizse küllerimizden doğmasını da biliriz onların desteğiyle ve eskisinden daha da güçlü kalkarız, yürümeye devam ederiz.Genelde bir kitabı bitirdiğimde kitabın ilk sayfasına döner, o günün tarihini yazarım ve imzamı atarım ama bu öykünün sonunda attığım imza ve tarih, diğerlerinden farklıydı. İmzam normalde kitabın bitişini gösterir ama bu sefer çöküşümün bittiğini hissettirdi bana, kalkışımın simgesi oldu. Bencilliğim yüzünden Madame de Prie’ye karşı mahcubiyetimle başlayan kitap, dediğim gibi sonunda kendimi daha güçlü bulmamla noktalandı ama imzayı atışımdan sonra da Madame de Prie gibileri anlamamı sağladı. Senem SafiYaşamak bir sanat ama her ressam harika işler çıkartamayacağı gibi her insan da güzel yaşayamıyor. Peki, başlanılan resmi yarıda bırakıp gidince o resim, sanat olmaktan çıkar mı? Çıkmaz, çıkmamalı. Ben de ara verdiğim resmimi tam olarak bırakmadım da altı saat ara verdim ama devamını yapmaya da kararlı, istekli ve daha da heyecanlıyım bu saatten sonra. Her ressam bir sanatçıdır ama her resim yapan bir Dali veya Picasso değildir ama ben bir Van Gogh olmaya talibim bundan sonra. Öyküyü okudum, yazımı bitirmek üzereyim, annem de özür diledi hem. Ben de çökmüştüm aslında ama kalktım şimdi.KaynakçaZweig, Stefan. Bir Çöküşün Öyküsü. Türkiye İş Bankası Kültür Yayınları, 2017.Saros Körfezi’nde Şarkılara Boğulmak Yazın boğucu sıcağında, deniz ve şarkıların altında ruhunu dinlendirmek kadar güzel bir şey olmasa gerek; en azından Saros Körfezinin şirin bir kasabasında yapılacak olan bu festivalle ilgili haberi duyunca aklıma gelen ilk düşünce buydu. Bir yıl kadar önce Zeytinli Rock Festivali’nde yaşanılan izdihamı düşününce yazı biraz müzik ve eğlenceyle doldurmak için aklıma daha iyi bir alternatif gelmiyordu zaten, bu fırsatı kaçıramazdım. Lisedeki yakın dostumu aradım ve ona teklifimi sundum, Ağustos’umun ilk haftasını başka bir şeye ayıramazdım. Planlar yapıldı, çadırlar alındı; geriye bir tek bir hafta daha beklemek kaldı. Spontane gelişen bu kararın ardından 2 Ağustos’ta çıktık yola. Bir günü arkadaşımın evinde geçirdikten sonra sabırsızlıkla kamp alanına kendimizi attık. Uzunca bir sıra, biraz izdiham derken çadırları kurup kendimizi serin sulara attık. Bu noktaya kadar izdiham ve kalabalıkla geçen festival daha başlamadan bizi yeterince yormuştu. Tek umudumuz konserin coşkuyla başlayıp bizi yorgunluğun kollarından çekip çıkartmasıydı. Konserin ilk gününde bizim tüm bu beklentilerimizi bir anda karşılayacağını öncesinde hayal bile edemezdim. Müzik tek sahneden tüm kollarını kumsalın etrafına atmış, tüm dinleyenleri her dakika biraz daha kendine çekiyordu. Cuma gününün sakinliğini Cumartesi aramak imkansızdı. Her gün saat 4’te başlayan bu müzik şöleni bizi her gece 2’ye kadar hiç yalnız bırakmadı. Hafta sonu kasabanın civarındaki yerleşimlerden gelen insanlarla kalabalık biraz daha arttı. İkinci günün akşamında kumsalın öteki ucunu görmek artık imkansızlaşmıştı. Başlangıçta rahatlatıcı ve sakin olacağını düşündüğüm bu festival bir anda insanın tüm enerjisini bir akşamda çıkartıp ertesi güne hiçbir şey bırakmayan bir şoka dönüştü. Heyecanı ve coşkuyu yaşamak güzeldi ancak ertesi günün sabahı asla bir önceki akşam kadar güzel olamayacaktı. Sabahları akşamın coşkusu, kendisini tüm herkesle birlikte sakin ve soğuk denize atarken; biz de kendimizi kasabayı dolaşırken bulduk. Her zaman gelmediğimiz bir yerdeydik sonuçta, hevesimizi alalım diye çıktık yola. Ancak geç de olsa fark ettik ki böyle bir festival için uygun bir yer değildi Erikli. Müzik güzel ve Erikli’nin denizi rahatlatıcı olsa da kasaba altyapı açısından 3 günde berbat bir hale gelecekti. Bir ucunda festival yapılsa da bu kasaba yazlık bir mekan olmaktan çok sakin bir kasabaydı. Her ne kadar belediyenin niyeti bu festivale destek vermekle burayı daha ilgi çekici bir yer haline getirmekse de beklentiler gerçeklerle örtüşmüyordu. Sık sık yaşanan elektrik ve su kesintileri bizi her gün biraz daha yorsa da akşamın gelişi bizi bu dertleri düşünmekten biraz daha uzaklaştırıyordu her seferinde. Tüm coşkunun ve eğlencenin ötesinde, bu 3 günde neler yaşanmadı ki... İlk gün Bülent Ortaçgil nostaljik şarkılarıyla eskinin müziğini ve kendi hamurunda yoğurduğu tüm duyguları herkese bir kez daha yaşattı. Manga da keza daha yakın dönemdeki sanatçılardan biri olmasına rağmen en eski albümlerinden sevilen parçalarla ve yeni albümündeki hareketli şarkılarla bizi kendimizden geçirdi. Leman Sam gerek kendi performansı gerekse Selçuk Balcı ile birlikte düetiyle festivalin tüm coşkusunu bambaşka bir seviyeye çıkardı. Duman her zamanki gibi gecenin en geç saatine kadar bizi müziğinden mahrum bırakmadı. Son gün ise öncesinde Yeni Türkü, sonrasında Moğollar ve Hayko Cepkin; sakin geçen bir akşamüstünü tüm şarkılarıyla renklendirdi. Önce sakin bir nostaljiye boyadılar kumdan tuvali, ardından rock müziğin coşkulu heyecanına. Moğolların kurucu üyesinden Cahit Berkay’ın doğum gününü de kutlamadan olmazdı. Yorucu ama güzel geçen 4 günün ardından Trakya Fest bize çok güzel anılar bıraktı. Denizi ve havası diğer sahillerden biraz daha farklı olan güzel Erikli kasabasında bu festivalin gelenekselleşmesinden daha iyi güzel bir dileğim olamaz, yaz adına. Festivalin tüm enerjimizi bizden almasına rağmen bize yaşattıklarından sonra bir kez daha o anlara dönmek için daha güzel bir yol olamazdı, bir kez daha Saros’un sularında müziğe boğulmaktan başka. Onur Mermer İSİM: Berkay Can Baydar NO:21302217 BAŞKA BİR DÜNYA Yine sıradan bir geceydi benim için. Yalnızlığıma gömülmüş, mutsuzluğun alışagelmiş sıradanlığı içerisinde her akşam yatmadan önce dinlediğim arabesk müziğin verdiği mazoşist mutlulukla uyuyakalmak üzereydim. Çok karanlıktı ve soğuktu, önümden neşeli insanlar geçiyordu. O kadar mutlulardı ki onlara katılmak istedim ama hareket edemiyordum. Adım atmak istedim, koşmak istedim fakat olmuyordu, yapamıyordum. Bir çıkmaz içindeydim, bütün vücudum kaskatı kesilmişti, ağlamak istedim onu da yapamadım. Aniden el ele tutuşan bir çift üstüme gelmeye başladı, bağırmaya çalıştım, yardım istemeye yeltendim, o da olmadı. Leyla diye sesleniyordu, gözlerinden kız arkadaşına ne kadar aşık olduğu belli olan esmer çocuk. Uzun boylu, kahverengi gözlü sert görünümlü biriydi, gözlerinin altındaki kırışıklıklardan genç yaşta olmasına rağmen çok şey yaşamış gibi görünüyordu. Turuncu saçlı çok güzel bir kızdı Leyla. Çocuk hızlı adımlarla üstüme geldi, sanırım sesimi duymuştu. Ama bir anda üstüme oturdu, fakat hiç acı çekmemiştim, nedense ayaklarıma bir ağırlık çökmemişti. Ne oluyordu, neydim ben, nasıl bir oyun içerisindeydim? Rüya mıydı yoksa bunların hepsi? Leyla bir anda ağlamaya başladı, olmaz diyordu çocuğa, yapamam bunu diyerek ağlıyordu. Çocuk ısrar ediyordu ama Leyla yanaşmıyordu bu duruma. Ne tartışıyorlardı acaba, neydi dertleri? Leyla kalktı sonra uzaklaştı oradan. İsmini duyamadığım çocuk kalktı sinirle, deniz kenarına gitti, haykırmaya başladı yaşayamam ben, olamam onsuz dedi ve sigarasını yaktı. Çok sigara içen görmüştüm ama o çare arıyordu yükselen dumanlarda, yardım edin bana der gibi bakıyordu. Sigarasını attı denize, ters tarafa doğru gitti. Ben hala duruma anlam verememişken başka bir çocuk geldi ve üstüme oturdu. Neden üstüme oturuyordu herkes, neydim ben? Kafayı yemek üzereydim, bağırmak haykırmak istiyordum ben de ama olmuyordu, içime ağlıyordum sessizce. Çocuk küfretmeye başladı, kendi kendine kızıyor gibiydi. Bir çıkmaz içine girmiş gibiydi, insanların bencilliğine kızıyordu. Kızma demek istedim ona, kızma sakın onlara. Bencillik yaratılışımızda yok muydu? Nasıl kızarız insanlara insan oldukları için. Bencil olmayana kızmak lazımdı aslında dünyanın en iyi oyuncuları oldukları için. Sonra farkına vardım, ben bir banktım deniz kenarında duran. Sevmiştim bank olmayı zamanla, bir sürü insanın derdine ortak olmuştum onlar hiç farketmeden. Birçok arkadaşı vardı eski benin ama çok yalnızdım, yalnızlık kusuyordum. O kadar sahteydi ki her şey mutsuzluğum spontanlaşmış hayatımın bir parçası olmuştu, mutluymuş gibi rol yapıyordum hayata. Şimdi ise hayat güzeldi, insanlar benle herşeyini paylaşıyorlardı, hepsinin en yakın arkadaşıydım. Bazen yakın bir dostları, bazen çok değer verdikleri sevdikleri oluyordum. Doğallardı bana karşı rol yapmıyorlardı. Tam mutluluğun gerçek anlamını bulmuş, hayatta ilk kez olduğum kişiyi sevmişken bir adam geldi sessizce. Ağlamıyordu ama her halinden belliydi büyük sıkıntıları olduğu. Yeter diyordu, yaşamak istemediğini söylüyordu. İsimler sayıyordu, kaybetmiş gibiydi hepsini. Nasıl giderler, nasıl bırakırlar beni diyordu. Yaşamanın anlamı kalmamış onun için, bunu sayıklıyordu. Bir yandan dur demek geliyordu içimden, ama diğer tarafım haklı diyordu, niye yaşıyoruz ki bu yalan dünyada diyerek bastırıyordu adamı durdurmak isteyen tarafımı. Sonra kalktı adam denize doğru yürüdü. 60 yaşlarında, bembeyaz saçlı uzun sakallı biriydi. Elinde gazeteye sarılı şişesinden bir yudum daha aldı, yere sert bir şekilde fırlattı daha sonra şişesini, kırılmıştı şişe. Sonra yavaşça denize bıraktı kendini. Şaşırmıştım, kolay mıydı bu kadar? Bekledim çıkmasını. Dakikalar geçtikçe bir ses yükseliyordu ama farklı bir yerdendi sanki. Adam çıkmıyordu denizden, o çıkmadıkça ben de vücudumu hareket ettirebiliyordum. Çıkmadı o hüzünlü adam. Bende dönmüştüm eski dünyama. Bulamamıştım mutluluğu yine, bir bank olsam bile mutsuz olabiliyordum, gözlerimi açıp beni dürten arkadaşımı görünce anladım ki gerçek mutluluk diye bir şey yokmuş. Ömer Mesud Toker 21302479 Türkçe 101 – 3 Ali Turan Görgü 6. Ödev – Final PLÜTON ÖĞRETMENİM! DERS: SEVGİ KONU: SEVGİNİN GÜCÜ Merhaba Dünyalılar. Benim adım Plüton. Uzun bir süredir “Sevgi” öğretmeniniz sizlerle birlikte değildi. Ben de birkaç haftalığına onun yerine size öğretmenlik yapacağım. Bugünkü konumuz uzun süredir hasret kaldığınız ve en büyük eksikliğiniz “sevgi”nin gücü. … * onedio.com * - Oo Dünya duydun mu, seninkiler bizim Plüton’a uğramışlar. - Duydum tabii de bizimkilerin boş işleri işte ya. - Öyle deme oğlum, sen adamı küçük gör, gezegeden sayma, her fırsatta ez falan ama o hala sana küsmemiş ve sevgisini gösteriyor. Bu iş öyle herkesin yapabilceği iş değil; harbiden babayiğit gezegenmiş bizimki. … Birkaç gün önce NASA’nın dokuz yıl önce uzaya gönderdiği “New Horizons” adlı uzay aracı, hep küçümsediğimiz hatta gezegen bile saymadığımız Plüton gezegenine en yakın mesafeye ulaşarak bu “cüce gezegen”in fotoğraflarını çekti. Bu fotoğraflar sosyal medyada büyük ilgi gördü. Bu ilginin sebebi ise gezegenin üzerinde görünen kalp. Olan bunca şeye rağmen hala bize gönlünü açmasıyla Plüton herkesin sevgisini kazandı. Düşünsenize. Eğer bize sevgisini göstermemiş olsaydı hiç bu kadar popüler olabilir miydi? Tabii ki hayır. Aslında Aşık Yunus olayı çok güzel özetlemiş “Sevelim sevilelim!” diyerek. Sadece seversen sevilirsin ve sevilirsen seversin. Plüton bunu bize birkaç gün önce öğretti ama bu Dünya’yı güzel ve herkesin mutlu olabileceği bir yer haline getirebilmemiz için ondan öğrenmemiz gereken daha çok şey var. Herkesin mutlu olabileceği bir yer demişken dünyayı yaşanamaz, insanların nefret ettiği kötü bir yer haline getiren şeyler nelerdir sizce, savaşlar mı, kıtlık mı, ırkçılık mı veya daha başka sorunlar mı? Peki bu problemlerin temel sebebi ne sizce; empati yapmamak mı, bencillik mi? Bence asıl neden sevgisizlik. Bir insan severse sevdiğinin duygularını anlamaya çalışır yani empati yapar. Kendinden geçer, sevdiği için yaşar ve bencillikten eser kalmaz. Eğer biz de Plüton gibi tüm Dünya’ya kalbimizi açabilirsek, gerçekten seversek işte o zaman her renkten, her dinden çocuklar uçurtmalarını beraberce uçurabilecekler ve ne savaş, ne açlık, ne fakirlik kalacak; hepsi yeryüzünden silinecek ve Morgan Freeman’ın “İnsanlık Afrikalı bir anne çocuğuna ‘Tabağındaki yemek bitecek!’ diye bağırdığında kurtulacak” sözü sözde ve hayallerde kalmayacak, gerçekleşecek. Bu yazdıklarımın sadece hayallerden ibaret süslü sözler olduğunu düşünenler varsa eğer lafım onlara. NASA’nın bazıları tarafından “boş iş” olarak görünen bu fotoğraflama işi bence sadece bir başlangıç. Dokuz yıldır Plüton bize en büyük eksikliğimizi göstermeyi bekliyordu ve birkaç gün önce bize ilk dersini verdi. Bize “Sevginin Gücü”nü gösterdi, sevgi o kadar güçlüydü ki tek fotoğrafla tüm dünyanın gönlünü fethetti. Tek fotoğrafı bile bu kadar güçlü olan sevgi niye bizi değiştiremesin ki ya da neden herkesin mutlu olabileceği bir dünyanın temeli olmasın? Dediğim gibi Plüton öğretmenimizden öğreneceğimiz çok şey var ama başlamak bitirmenin yarısıdır derler. Plüton bize ilk dersini verdi devamı da gelecek. Ha bu arada unutmadan, Plüton öğretmenimiz “Öğretmenim bayramda ödev mi yapılır hiç!” dememize rağmen “Bu ödev için en güzel zaman bayram zamanı…” dedi ve bayram tatili ödevi verdi. Hepimizden dini, dili, ırkı, rengi ne olursa olsun Dünya’daki tüm insanları hatta evrendeki canlı cansız tüm varlıkları sevmemizi istedi. Mutluluğun anahtarının burada gizli olduğunu söyledi. Ve eğer bu ödevden on üzerinden on alırsak “İnsanlık” dersinden direkt geçiyormuşuz; bence bu fırsatı kaçırmamalıyız. Andaç Ünal Yalnızlık Hapishanesi Bir an için size en yakın insanın elli milyon kilometre uzakta olduğunu hayal edin. Doğduğunuz gezegene bir daha asla ulaşamayacağınızı düşünün. Yaşamak için sınırlı kaynaklarınızın kaldığını hesaba katmıyorum bile. Korkunç değil mi? Andy Weir’in romanı Marslı’nın ana kahramanı Mark Watney’nin başına gelen de tam olarak bu durum. Mark, Mars’a ​giden bir araştırma ekibinin botanikçi üyesi. Mars’ta beklenmedik bir fırtına çıktığında, öldü sanılıp Mars’ta bir başına bırakılıyor. Romanın devamında Mark düştüğü bu bahtsız duruma rağmen şaşırtıcı bir şekilde sakinliğini koruyor ve yaşaması için gerekli olan mantıklı hamleleri yapmaya devam ediyor. Tabii ki zaman geçtikçe hem fiziksel hem psikolojik olarak yıpranıyor. Yaşadığı en yıpratıcı duygunun ölüm korkusu olduğunu düşünebilirsiniz. Fakat zamanla yalnızlık duygusu baskın geliyor. Yalnızlığın bir insanı ne kadar etkileyebileceğini, nasıl insanın psikolojisini değiştirebileceğini ve yaşama isteğini zehredeceğini görüyorsunuz. İnsanın sosyal bir canlı olduğunu düşünürseniz, yalnızlığın insanı bu kadar kötü etkilemesi hiç şaşırtıcı gelmiyor. Fotoğraf: Marslı 2015 Yalnızlığın psikoloji üzerine etkisini incelemek için çok uzaklaşmanıza, marsa gitmenize, gerek yok. Y jenerasyonu olarak yalnızlığın 21.yy’da insana olan etkisini her köşe başında görebiliyoruz. İnsanlar artık kalabalık içinde yalnız bireyler. Bilgi çağı insanların yalnızlıklarını azaltmak yerine şaşırtıcı bir şekilde insanlar arasına büyük duvarlar örüyor. Peki artan yalnızlık insanlık için kötü bir hadise mi? Bence durumun iyiye gitmediği kesin, ama öncelikle yalnızlığın tek bir birey üstüne etkisini incelemek istiyorum. Bu konuda incelenebilecek en iyi örnek yani yalnızlığın psikoloji üzerine kötü etkisine en büyük gerçek hayat örneği Genie takma isimli kız olabilir. Genie yirmi aylıkken babası(!) tarafından bir odaya kapatılıyor. On üç yaşına kadar hiç kimseyle iletişim kuramıyor (Reynolds, 428). Şans eseri yetkililer durumunu fark ediyor ve insan denilemeyecek babasının elinden kurtarıyorlar. Fakat iş işten geçmiş oluyor. Sosyal olarak izole bir şekilde çocukluğunu geçiren Genie geri dönülemez hasar alıyor. İnsanlardan uzak bir şekilde yaşayan zavallı kız düzgün konuşamıyor, düzgün yürüyemiyor, zihinsel ve fiziksel gelişimini hiçbir zaman tamamlayamıyor. Tabii ki Genie uç bir örnek ve günlük hayatta yalnızlık her insanı bu kadar etkilemiyor. Ama Genie sosyalliğin insana etkisiyle ilgili önemli bir ders veriyor: İnsan, insan olmadan yaşayamıyor. En basitinden insanlar olarak bir şeyi başardığımızda anlatabileceğimiz birisini arıyoruz; bizi tebrik edecek, mutluluğumuzu paylaşacak birisini. Ya da üzgün olduğumuzda yaslanabileceğimiz bir omuz, bazen fikir danışabileceğimiz bir akıl arıyoruz. Bazen de sadece eğlenmek, vaktimizi geçirmek için bir dost arıyoruz. Bu aradıklarımızı bulamadığımızda hayatlarımız monotonlaşıyor. Hayatımızı paylaşabileceğimiz birisi olmayınca, hiçbir şeyden keyif alamıyoruz. Rus bir yazarın da dediği gibi, "Kendini yalnız hisseden kimse için her yer çöldür.". Hayat yalnız yaşandığında çölde susuz kalmak gibi bir eziyete dönüşebilir. İnsan uzun süre kimsesiz kalınca zihninin içinde bir hapishanede yaşıyor olduğunu düşünebilir. Nasıl hapishane insanın psikolojisini kötü yönde etkileyebilirse yalnızlık da insanı öyle etkileyebilir. Yalnızlığı hapishaneye benzetiyorum çünkü ben de bu kodese hayatımın kritik anlarından birinde bilerek girdim. Etrafımdaki insanları bilerek uzaklaştırdım. Kendimi diğer insanlardan koruduğum bir surdayım sandım. Aslında bubi tuzağının içindeymişim. Tuzaktan kurtulup özgürlüğüme kavuştuğumda ise aynı Esaretin Bedeli’indeki Brooks gibiydim; uzun süre ​ ​hapisten sonra çıktığında yaşama uyduramayan birisiydim. Brooks alışamadığı dünyada yaşamaktan vazgeçti, şanslıydım ki benim problemlerim oldukça küçüktü ve yaşamıma rahatlıkla geri döndüm. Her insan benim kadar şanslı olmayabilir, bazı insanların problemleri oldukça büyük olabilir yalnızlık sadece bu problemleri kötüleştirir. Yine de bir süre tek başına kalmayı, sonuçlarını öğrenmesi için herkese tavsiye edebilirim. Bir şeyin değerini ancak kaybettikten sonra anlayabilirsiniz. Başka insanların değerini de ancak onları kaybettikten sonra anlayabiliyoruz. Fakat yalnızlığı hep kayıp olarak düşünmek karamsarlığa girebilir. Bazen ona ihtiyacımız olabilir. Ben sakinliğe ihtiyacım olduğu için yalnızlığın hapsine girmiştim. İnsanlardan uzaklaşmaya ihtiyacım vardı dolayısıyla kendimi yalnızlaştırdım. Başlarda da mutlu etti, rahattım. Sonunda kafamı dinleyebilmiştim. Bazı insanlar ıssızlığı bu sebeplerden sevebiliyor. Her insan yalnızlıktan aynı derecede etkilenmiyor. İnsanlara harcayacağı vakti; kitaplarını okumaya, hobilerini geliştirmeye, bilim yapmaya veya sanata harcamayı tercih edebiliyor. Mutlu oldukları sürece oldukça tercihleri hakkında kötü yorum yapamam. Yalnızlık böyle durumlarda özgürlük olabiliyor. Yalnızlık insanlara ihanet etmiyor. Yalnızlık hayal kırıklığı yaşatmıyor. Yalnızlık aldığınız kararlara karışmıyor. Yalnızlık sırtınızdaki sorumlulukları azaltıyor. Eğer yalnızlık sizi kötü etkilemiyorsa, yalnız yaşamaktan gocunmuyorsanız; bu bir problem değil. Yalnız yaşamanın da kendine göre avantajları var. Yakın bir arkadaşım sinemaya yalnız gittiğini söyledikten sonra onunla “Aaa! Kıyamam yalnız mı gidiyorsun?”, diye şakalaşmıştım. O da beni “En azından keyifle filmimi izleyebiliyorum ve iki bilet parası vermek zorunda değilim.” diye susturmuştu. Kendince haklıydı, ikimiz de halimizden memnunduk. Yalnızlıktan memnun olabilirsiniz, ama bu yalnızlığın dipsiz bir çukur olabileceğini değiştirmiyor. Kontrol edilmediğinde insanlar içine bir kara delik gibi çekilebilir. Ne olursa olsun insanlar tamamen yalnız bırakılmamalı. Genie’nin yaşadıkları başka bir insanın başına gelmemeli. Aynı zamanda insanlar sıkboğaz edilmemeli. Bazı insanlar sosyal ilişkilere diğerlerinden daha az ihtiyaç duyabilir. Her insan birbirinden oldukça farklı ama hiçbir insan tamamen yalnız değil, olmamalı. Kaynakça: Darabont, Frank. Esaretin Bedeli. Film. 1994. ​ ​Reynolds, Cecil R. ve Elaine Fletcher-Janzen. Concise Encyclopedia of Special Education: A ​Reference for the Education of the Handicapped and Other Exceptional Children and Adults. NJ: ​ ​John Wiley & Sons. Scott, Ridley. Marslı. Film. 2015. ​ ​Weir, Andy. Marslı. Roman. 2014. İthaki Yayınları. ​ ​Montaigne; Kendinizi Bulabilmek Montaigne Denemeler’i okurken insan düşünmüyor değil “ bu kitabı acaba ben mi yazdım” diye. Denemeler’de görüp hissedebildiğiniz çoğu şeyi Montaigne’de değil kendinizde bulabiliyorsunuz. Aynı zamanda kitap okuyucuya oldukça sıcakkanlı ve içten mesajlar içerebiliyor ki bu durum kendinizi büyüklerinizin anlattığı hikâyeleri dinlerken girdiğiniz moda sokabiliyor. Mesela kitabın başında okuyucuya diye bir bölüm var ve şöyle bir cümle içerir; “Kitabımın özü benim: boş zamanlarını bu kadar sudan ve anlamsız bir konuya harcaman akıl kârı olmaz.”(33) Bence muazzam bir şekilde samimiyet kokan bir cümle okurken tebessüm etmiştim. Montaigne’in denemelerini okuduktan sonra fark ettim. Her zaman kendimden söz etmekten sakınıp kaçınmışımdır toplum içinde hep başkalarının benim hakkımda konuşmasını beklemişimdir. Neden mi? Çünkü ne zaman kendimden bahsetsem, sanki kendimi övüyormuşum gibi hissederim ki bu toplumumuzda pek hoş karşılanacak bir şey değil. Bu yüzden hayatımız boyunca tıpkı benim yaptığım gibi “ben” demekten kaçınırız bir çeşit adet. Oysa ne kadar hoş bir zamirmiş “ben”. Kendinden söz etmek bencillik olarak algılansa bile, ben bu kitabı okuduktan sonra kendimden söz etmeyi sevdim çünkü şunu fark ettim; hayatımı duyduğum gördüğüm ve yaşadığım gibi anlatamayacaksam ne anlamı var ki nefes almamın? Birileri bir şeyleri etik olarak yasakladı diye ben de böyle düşünmek zorunda mıyım? Ayrıca siz bir doktora sen hastalarından kendine göre değil başkasına göre, kendi bilginle değil başkasının bilgisine göre söz edeceksin diyebilir misiniz? Diyemezsiniz aynı mantık bu konuda da geçerli… Bu “bencillik” toplumsal yapıdan kurtulmamı, birey olarak hayatı sorgulamamı ve kendimi bazı şeyleri yapmaya programlanmış ve o bazı şeylerin ötesine geçemeyen bir makineden çok insan gibi hissedebilmemi sağladı. Zaten Montaigne’in anlatmak istediği şey de tam olarak bu. Ben sadece biraz daha modern bir dille söyledim kısaca özeti şu: Kendinizi olduğunuz gibi gösterin: Mesela sararma, aksırma tıksırma bedenin bir kısmını, onu da şöyle böyle, gösterebilir. Önemli olan bunları gösterebilmek değil, kendinizi, öz benliğinizi gösterebilmek. Montaigne denemelerinin her birinde ünlü yazarların veya düşünürlerin sözleriyle kendini doğrulamayı çalışmış ve bence başarmışta. Aynı zaman da bir konudan diğerine çok iyi geçişler yapmış. Mesela aşktan bahsedip onu mantıklı bir şekilde din ile harmanlayabilmek her baba yiğidin harcı değil gibi. Bu şunu benziyor; balığın ağaca tırmanma yeteneğine göre onu değerlendirmek gibi fakat Montaigne balığa önce karada nefes almayı öğretmiş sonra ağaca tırmanmayı öğretmiş en son ise değerlendirebilmiş ve bunu hakikaten yapabilmiş. Bu verdiğim örneği çok uç bir nokta olarak görebilirsiniz lakin kelimelerle dans edebildikten sonra balığı ağaca da tırmandırabilirsiniz. Dostluğu Montaigne kadar iyi açıklayabilen birini daha ne gördüm ne duydum. Öyle saf ve orijinal bir anlatımı var ki dostluğu en uç nokta yaşamış biri olsa gerek diye düşünülebilir lakin dostluğun tanımını ruhların derinden uyuştuğu karıştığı ve kaynaştığı tek bir beden olarak yapıyor yani; birini söylediğin zaman diğeri hemen aklına gelir “rakı ile balık” gibi. Aristoles’in de dediği gibi “Ey dostlarım dünyada dost yoktur…” Her hangi birini düşünün ki onsuz bezgin ve yorgun ve hissedin kendinizi, siz onun ile bir elmanın yarısı gibiydiniz. Onun yokluğunda kendinizi yeryüzünde varlığınızın yarısından en aziz parçasından yoksun gibi hissedin. İnsanlar kendilerini Montaigne’in denemelerinde çok kolay bulabileceklerdir lakin kaçımız yazdıklarını uygulayabiliyoruz? Kaçımız benciliz veya kaçımız böyle bir dostluğa sahibiz? Montaigne hayallerimizi ve istediklerimizi bize sunan bir yazar düşünceleri hayalperest ama güzel. Mertcan Yılmaz21201138 Kaynakça Montaigne. Denemeler. Beyoğlu-İstanbul: Cem Yayınevi, 1994. Not: Hocam kitabın içinde bulunan Aristoles’in sözünü kullandım. Hayatın Getirdikleri Üzerine Hayattaki yaşama amacımız sorulsa eminim pek çoğumuz mutlu olmak cevabını verecektir. Bu cevaba ulaşamasak bile başarılı bir kariyer, düzenli bir aile hayatı gibi alternatif cevapların da en nihayetinde mutlu sonları hedeflediğini söyleyebiliriz. Peki kaçımız bu hedefi gerçekleştirebiliyor? Kaçımızın hayatta her istediği yolunda gidiyor ve mutluluğu yakalayabiliyor? Evet, pek çoğumuz yakalayamıyor ama neden? Yetişkinliğe adım atıp da mutluluk ve mutsuzluk kavramını ayırt edebilen herkesin ilk talebi iyi bir iş bulup hayatını daha iyi bir şekilde idame ettirmek oluyor. Kapitalist sistemin bir cilvesi olan “Para her şeyi satın alabilir, mutluluğu bile.” algısı ile her şey tüketim odaklı planlanmaya başlıyor. Birtakım objelerin bizi çok daha berrak ve parlak bir hayata çıkaracağı inancına sığınılıyor. Bu da insanları tatminsizliğe sürüklüyor. Her zaman daha iyi ve daha yeni olan hedefleniyor. Son model bir cep telefonu, pahalı bir markanın özel tasarım çantası veya afilli bir spor araba mutluluğun kapılarını açan birer anahtar olarak zihnimize kodlanıyor. Bu anahtara ulaşmanın yolu ise tabii ki dolgun maaşlı bir işte yatıyor. İşler bulunuyor, hedeflenen paralar kazanılıyor, hayalleri süsleyen ürünler satın alınıyor ama bu sefer de insanlar monotonluktan dert yanıyor. Her gün aynı saatte uyanılıp işe gidilen, eve dönülüp yine aynı saatte uykuya dalınan “memur tipi” düzenler pek çok insanı sıkıyor. İlk başta mutluluğu getirmesi hedeflenen o düzenden artık aynı düzeyde haz alınamıyor, kazanılan yüksek miktarda paralar da eskisi kadar işe yaramıyor. Pek çok insan bu noktada tekrar yaşama amacını sorgulamaya başlıyor ve bir şeyleri kaçırdığı kanısına varıyor. Psikolojik olarak yetersizlik ruh haline bürünüldüğü için kendini başkalarıyla kıyaslama evresine geçiliyor. Sağ olsun bize mutluluk getirmekte de mühim bir rol üstlenen son model cep telefonu bu konuda da imdadımıza yetişiyor. Sosyal medya sitelerine giriliyor önce. “Herkes ne kadar çok geziyor, herkesin ne kadar çok arkadaşı var, herkes ne kadar mutlu!”. Yalnızlığın yüze bir tokat gibi çarptığı bu kıyas süreci yetmiyor ve biraz da başarısızlık tadılmak isteniyor. Hemen kariyer siteleri kontrol ediliyor. “Herkes ne kadar iyi okullarda okumuş, herkesin her işi yolunda gitmiş, herkes ne kadar da mutlu!”. Gerçeklikten uzak “ideal” yaşam biçimleri ile sabah 9 akşam 5 mesaisi itinayla karşılaştırıldıktan sonra çoğunlukla depresyona merhaba deniyor. Depresyona yenik düşmeyip hayatın iş bulma bölümünü başarıyla tamamlayan nadir bir kesim ise bir sonraki hedefe, aile kurmaya geçiyor. Burada da işler hislerin öncelik taşıdığı değil daha çok mantığın devreye girdiği bir biçimde ilerliyor. İnsanların kendilerine seçtikleri eş adaylarında aradığı kriterler uyuşan manevi değerler yerine sosyal statü gibi daha somut etiketler olmaya başlıyor. Pek çok kişi meslek hayatında olduğu gibi özel hayatında da mutluluğu tüketime bağladığı için ekonomik gelir düzeyi açısından kendilerine denk veya kendilerinin biraz yukarısında olan adayları seçiyor. Aynı sosyal çevre, aynı refah düzeyi ve benzer geçmişler birleşince mutluluğun garanti olduğu bir tablo ortaya çıkıyor. İlk başta her şeyin yolunda gittiği bu güzel tabloda, yıllar geçtikçe çiftlerin paylaştığı ortak değerler azalıyor ve renkler solmaya başlıyor. Karşılıklı oturup birkaç saat sohbet bile edemediğin birinin düzgün geçmişi sana bir yere kadar huzur getirebiliyor. Sevgi ve saygının da bitmesiyle mutsuz ve hatta paramparça bir aile hayatı ortaya çıkıyor. Bunca hayal kırıklığının sebebi ise bence hayatı olduğu gibi kabullenememekten kaynaklanıyor. Mutluluk kıssasa kıssas kavramlara bağlanarak en büyük hata başta yapılıyor. Bununla da yetinilmiyor ve mutluluk hedeflenirken mutlu olmak dışında başka bir şey hissetmeye hakkımız yokmuş, hep stabil bir neşe içinde olmalıymışız gibi davranılıyor. Halbuki her şey her zaman istediğimiz gibi gitse hayatın ne anlamı kalır? Bütün hırslarımızdan, tutkularımızdan arınırsak ne için yaşarız? Mutluluğu yukarıda verdiğim örneklerdeki gibi bir formülün sonucu olarak görenler bu durumda tutunacak bir dal aramayabilir ama durum bende çok farklı. Şahsen ben çabalamadan, çalışmadan yaşayamam. Dolayısıyla tökezlemeden hatta düşmeden de yaşayamam. Kulağa biraz mazoşistçe gelse de zaman zaman mutsuz olmayı ve belki de biraz acı çekmeyi sevdiğimi itiraf edebilirim. Beni hayattaki hedeflerime karşı motive eden en büyük gücün bu çalkantılı his olduğunu düşünüyorum. Başka bir şekilde ifade etmek gerekirse ben mutsuzluğuma bakıp onun içine hapsolmaktansa onu olduğu gibi kabullenip yoluma devam etmeyi seçiyorum. 19 yaşında bir genç olarak en büyük mutsuzluk nedenimin hoşlandığım kişinin bana yüz vermemesi ya da sınavdan aldığım düşük bir not olması da bunu kolaylaştıran bir faktör olabilir tabii ama aynı taktiğin daha ciddi meselelerde de işe yarayacağını ümit ediyorum. Yola devam edilemese bile en azından mutsuzluğun da yaşanılması gereken doğal bir duygu olduğunun kavranmasını istiyorum. Lafı daha fazla dolandırmayıp esas meramıma geçecek olursak, hayatın belirli bir prospektüsü ne yazık ki yok. Şunu yaparsak mutlu oluruz, bunu yaparsak mutsuz oluruz gibi sığ öngörülerle bir yere varamayız. Belirli şeylerin mutluluğu getirdiğine dair katı tahminler de yapamayız. Ucu belli olmayan bu tünelde kendimize karşı yapabileceğimiz en iyi şey ise hata yapıp düşmeyi de, doğru adımları atıp başarmayı da aynı derecede normal karşılamak. Ha belki bir de bocaladığımız zamanlarda Rıfat’ın şu sözüne kulak asmak: ”Hayatın yalnızca yaşadıklarımız olmadığını, yaşamadıklarımızın, yaşayamadıklarımızın da hayatın ta kendisi olduğunu anlarsın.” (Bıçakçı, 2016) İmge Şahin Kaynakça Bıçakçı, B. (2016). Seyrek Yağmur. İstanbul: İletişim. Bartu ÖzcanBEŞ DUYU Hepimiz bu dünyada duyularımız sayesinde yaşıyoruz. Benzin istasyonlarının boğaz yakan kokusuyla, gece içine girdiğimizde içimizi üşüten yorganın soğukluğuyla, çikolatanın o dilimize mutluluk saçan tadıyla, her duyduğumuzda bizi hüzünlendiren o şarkının tınısıyla, o çok güzel küçük çocuğun gözlerinin görüntüsüyle varız. Hayatımıza anlam katan, devam etmemizi sağlayan duyularımızla algıladıklarımız aslında. Bizi mutlu eden şeyler de bunlar. Mesela ben kendimi koku duyusu olmadan hayal edemiyorum. Bütün anılarım, aşklarım, hissettiklerim ve geride bıraktıklarım hep kokuyla kayıtlı zihnimde. Duyduğum her koku bana farklı bir zamanı, anıyı hatırlatıyor. Aynı şekilde geçmişte yaşadıklarımı düşündüğümde o kokuları hissediyorum. Ben tek bir duyuma bile bu kadar bağlıyken tüm duygularımdan birden vazgeçmek çok korkutucu bir fikir. Yeryüzündeki Son Aşk filmi işte bahsettiğim, bütün duyuları kaybetme durumunu ele alıyor. Ben kokulara bağımlı bir insanım. Ama bence aslında herkes biraz öyledir. Koku duygusunun hafızayla çok güçlü bir bağlantısı var. Mesela sevdiğinizin kokusu sizi duygudan duyguya sürükler. Hem en mutlu olduğunuz hem de en çok acı çektiğin zamanları hatırlatır. Midendeki kelebek, boğazındaki düğüm karnına atılmış o yumruk duygusunu sana hatırlatan hem o insanla ya da anılarla özdeşleştirdiğin kokulardan kaynaklanıyor. Filmde bütün duygular sırayla, parça parça yok oluyor. İlk kaybolan duyu da koku oluyor. Belki de en yıkıcı etkiyi yapan da bu oluyor. Koku duyularını kaybetmeden hemen önce insanlar onları çok etkilemiş olan anılarını hatırlayıp sinir krizine giriyor. Aşık olduğun kişinin, annenin, çocuğunun ya da en sevdiğin çiçeğin, çikolatanın kokusunu son kez duyuyor olma fikri insanı dehşete düşürüyor. Belki de kokusunu kaybetmek sevdiğimiz o şeyleri de kaybedebileceğimiz yanılgısına düşürüyor bizi. O kokuyu kaybetmekten korkuyor, sevdiklerimizin kokusundan uzaklaşmak istemiyoruz. Mesela âşık olduğun insanın yüzü senin için yeryüzündeki en güzel görüntü olabiliyor bir anda. Gerçekte nasıl göründüğünün, toplumun onu nasıl algıladığının ve başka insanların onu güzel bulup bulmadığının hiçbir önemi olmuyor senin için. Sevdiğin için çok güzel geliyor o sana. Gözlerini kapattığında gördüğün görüntülerdir aslında seni etkilemiş olanlar. İşte sevdiklerinin yüzü, aldığın bir demet çiçeğin görüntüsü, dalıp gittiğin o manzara gece uyurken bile gözünün önüne gelenlerdir. Filmde görme duyusu ancak sevdiğin insanı gördüğünde yok oluyor. Bir bakıma, gördüğün en son şeyin sevdiğinin yüzü olması çoğu insanın hayali. Ama bir yandan dünyada veda etmesi en zor olan görüntüye kapatıyorsun gözlerini. Kaybedilen başka bir duyu da dokunma. O kadar zor ki karşındakine sarılamamak., ihtiyaç duyduğunda birinin seni kollarına aldığını hissedememek. Karşındakine dokunmak, eline küçük bir dokunuş bile olsa samimi olduğunun, yanında olduğunun önemli bir göstergesi bence. Bundan mahrum kalmak oldukça zor. Tam karşında duran insana dokunmak Bartu Özcanisteyip dokunamamak, sarılmak isteyip sarılamamak insanın içine oturur. Sevdiğin insanı öpememek aynı anda hem çok yakın hem çok uzak olmak gibi. Birbirine güven ve huzur verememek demek. Bütün duyuların birer birer kaybolduğu bir dünyada iki ruh tanışıyor. Susan ve Michael duyularını yavaş yavaş kaybederken bile aşkı var olduğunu kanıtlarcasına seviyorlar birbirlerini. Kokusunu sürekli alamadığın, gözlerindeki ışığı göremediğin, sesini duyamadığın, ortak şarkılar paylaşamadığın, dokunamadığın birine de delicesine âşık olabileceğini, paylaşacak bir şeyler bulabileceğini gösteriyor. Varlığımızı sağlıyor dediğimiz o duyular olmadan da tutunabildiğini gösteriyor film. Ben hala kendimden emin değilim. Hala bana sanki duyularımı kaybettiğimde aynı insan olarak kalamayacağım gibi geliyor. Ama demek ki duyularının yokluğuna bile katlanmanı sağlayacak insanlar girebiliyormuş hayatına. Bartu ÖzcanÖğrencinin adı: Yunus Umeyr Kılıç Öğrenci Numarası: 21301404 TURK 101-10 09.12.2014 BİTMEYEN ÇİLE Adanmış bir ruhun bitmez, tükenmez şiirleri... Okumakla bitirilemeyecek kadar derin ve tekrar tekrar okumakla yeni manalara açılan tükenmez şiirler... Onun şiirleri ne bir hayal ve ne de bir rüyanın parıltısı , onlar yalnızca hakikatin ta kendisi. Çekirdeğinden doğduğu bir fikrin hakikatleri ve uğrunda yazılan bir davanın yalnızca nazma dönüşmüş gerçeklerdir Çile. Kelimeler satırlara sığmaz da taşar, içindeki manalar fazlaca gelir de taşınmaz yalnızca bire satırda. Aklın , hayalin, ruhun ve de kalbin ortasına yerleşir ancak ondaki manalar. Bu sıkleti de ancak bunlar kaldırabilir. Bir fikir uğruna dünyalara meydan okumuş, bundan vazgeçmesi uğruna ona sunulanları elinin tersiyle itmiş bir şair Necip Fazıl. Bir dava ki uğrunda girilen zindanlar, çekilen çileler Necip Fazıl'a bir deste gül gibi olmuş. Davası uğrunda çektiği çilelerin hepsi ona hoş gelmişti. O bütün varlığıyla adamıştı kendini bu yüce davaya, otuzundan sonra şereflenmişti bu davayla. Lakin onun için yeni bir doğuş olmuştu bu dava. Hayatının bundan önceki kısmını bir lahzada silmiş ve de çöplük olarak nitelendirmişti. Hayatının çilesi de bundan sonra başlamıştı. Fakat ne zindanlar ve ne de çekilen çileler onun ruhuna sıklet vermemişti. O davası uğrunda bunların hepsini göze almıştı. Çünkü onun bedeni azap çekse de, ruhu gül gülistan olurdu bu davada. Hayatı ona zindan, yaşamayı ona çile yapmışlardı kalemle ona karşı gelemeyenler. Bu acılar onun iliklerine kadar işlemişti ki Zindandan Mehmed'e Mektup'ta bunu okuyucuya dahi en derin duygularla hissettirebilmiştir. Zindanı âdeta yaşatırcasına anlatan ve çektiği acıları içine bürüyen Necip Fazıl şiirin sanatsallığından da hiç taviz vermemiştir. Bu çilesini bu şiirde şiirin nazmına öylesine işlemiştir ki çekilen bu acılar okuru dahi şevke getirmiştir. Bu zindan dünyaları ona kapatmışsa da Allah'a ulaşan bu yüce yolu asla kapatamamıştır. Üzerlerine koca duvarlar, kalın demirler çekilse de bunların hiçbiri onu Rabb'ine ulaştıran yol olan duadan alıkoyamamıştır. Çektiği bunca çileye dayanağı da gönlündeki iman ve yüce Rabb'iydi. Sakarya Türküsü bir başkadır onun dilinde. Şiirin ve sanatın belki de zirve yaptığı bir şiir... Lakin bir sanat ki Allah davasının topluluğuna bağlı bir sanat... Yalnız kulağa hoş gelen bir şiir değil aynı zamanda ihtiva ettiği manalarla da bir farklıdır Sakarya Türküsü. Sakarya onun dilinde âdeta Necip Fazıl'ın ruhunun tecessüm etmiş bir hali gibidir. Öz yurdunda garip bir Sakarya Necip Fazıl'ın ta kendisidir. Sakarya onun ruh ikizi olmuştur şiirde. Onu anlamak da Sakarya'yı anlamaktan geçer. İstanbul'u sevmek ve tanımak ancak Canım İstanbul'u okumakla mümkündür. Onu okumayan ne İstanbul'u sevdiğini ve ne de onu hakkıyla tanıdığını iddia edebilir. Öylesine içten anlatılmış ki İstanbul, şayet İstanbul'dan bihaber bir insan dahi okusa Canım İstanbul'u, İstanbul'a hayran olmaması imkân dâhilinde değildir. Bu şiir her yeni okunuşunda insanı İstanbul'a bir kez daha hayran eder. Onu okudukça ne bir bıkkınlık gelir ve ne de bir bezginlik. O yalnızca yeniden okumaya şevk ve iştiyak verir ve İstanbul'u bir kez daha insanın gönlünün başköşesine oturtur. Böyle bir şehre de böyle bir şiir yakışırdı zaten. Bu şiirleri ne kadar anlatmaya çalışsak da yine onlardaki sanatın ustalığını dillendirmeyi başarmış sayılamayız. O ustalığı görmek ancak o şiirleri yüzünden okuyup o sanatı tadabilmekle mümkündür. Her bir şiir farklı bir âleme açılan bir pencere gibi insana yeni yeni dünyaların kapısını aralar ve şiiri tekrar tekrar okudukça o dünyalar çok daha net anlaşılır. Fakat ne kadar çok okusak da bu Çile'yi okumakla bitiremeyiz çünkü bir sonraki okuyuşta anlaşılacak bazı manalar kalacaktır elbet. Ama tek çare ise bir daha okumaktır bu şiirleri. OLASI HAYATLAR Kader birçok kutsal sayılan dinde de olduğu gibi insanlar için önceden belirlenmiş olaylar dizisi midir yoksa insanların kendi verdikleri kararlarla çizdikleri yol mudur? Bu iki seçenek günümüz insanının yaşama şeklini belirliyor. İnsanlar bu seçeneklere göre ikiye ayrılıyor, ilk seçeneğin doğru olduğunu düşünenler her şeyin önceden belli olduğuna inandıkları için hiç sitem etmeden şükrederek mütevazı bir şekilde hayatlarına devam ediyor. Ben de geriye kalan insanlar gibi kaderin ikinci seçenekteki şekilde tıpkı Jared Leto'nun başrolü olduğu Mr.Nobody isimli filmdeki gibi olduğuna inanıyorum, yaptığım her şeyin sonucu iyiyse de kötüyse de tamamen benden kaynaklı olduğunu ve bazı olayların gerçekleşmesi gerektiğini, bu olayların kimlerin başından geçeceğini insanların verdiği kararların belirleyeceğin düşünerek yaşıyorum tıpkı filmdeki araba kazası olayı gibi. İkinci seçeneği biraz daha net anlatmak gerekirse bu tür bir kader inancını bir ağaca benzetmek hiç de yanlış olmaz. Kökten gövdeye doğru yükselerek giden dalsız kısmı bilinçli kararlar alamadığımız bebeklik ve çocukluk dönemine yani değiştirilemez her şeyin olması gerektiği gibi yaşandığı döneme, ağacın dallandığı kısmı ise ergenlik ve sonrasındaki bilinçli aldığımız kararlarla kendimize çizdiğimiz yola benzetebiliriz ve aynı zamanda sonbahar geldiğinde yapraklar dökülecek ilkbahar geldiğinde açacak ancak hangi dalın neresinde açacağı ise tamamen gelişen olaylarla yani ne kadar yağmur yağdığı, ağacın ne kadar güneş aldığı gibi değişkenlerle ilgilidir. Verdiğimiz karar bizim yönümüzü belirleyip hayatımızı şekillendiriyor ve en sonunda dalın bittiği yere kadar gelip ölüyoruz. Ama ölmeden önce kendimize hep pişmanlıklarımızla ilgili “ya o olay farklı gelişseydi o zaman nasıl bir durumda olurdum” gibi ve benzeri sorular sorup hayal ediyoruz tıpkı filmde son ölümlü insan olan Nemo’nun yaptığı gibi. Aynı zamanda bir başka açıdan da bakarsak yaptığımız olayların hep bir sonucu olduğunu görüyoruz ve bu da bizi yine pişmanlıklarımıza itiyor ve bize kaderimizi sorgulatıyor, bunun filmdeki örneği de Nemo karakterinin pantolonların fiyatlarını değiştirip iki pantolondan pahalı olanı daha ucuza satın alması sonucunda bir işçinin kovulması ve onun işsiz olması nedeniyle evde oturup kaynattığı yumurtadan dolayı oluşan yağmur damlasının düşüp telefon numarasını silmesi olarak görüyoruz. Bazıları bu olaydan karma olarak bahsediyor ve hayatlarını buna göre şekillendiriyor. Ben bu tip bir kader inancı ve karma arasında aslında pek bir fark görmüyorum. İkisinde de yaptığımız işlerin sonucu bizim hayatımızı şekillendiriyor, karmaya göre iyilik yapıp iyilik, kötülük yapıp kötülük bulurken, diğer inanca göre iyilik yapmamızın bizi büyük ihtimalle iyi yönde etkileyecek bir sonucu olacağını düşünüyoruz. Bu filmde karmaya uyup bu tip bir kader inancına uymayan şey ise filmin son sahnesidir. Son ölümlü olan Nemo’nun satrançta bazen en iyi hamle hamle yapmamaktır demesi üzerine bir ailenin parçalanışının tam ortasında kalan Nemo’nun seçim yapmamayı tercih etmesidir. Yapabileceği her seçimden doğacak her türlü sonucu göz önünde bulunduran Nemo hiçbir şeyi seçmemenin onun için en doğrusu olacağını seçiyor çünkü bazı şeylerin gerçekleşmesi gerekir. Düşündüğü, ihtimal verdiği olaylar onsuz da gerçekleşecek ama o bunların hiçbirinin içinde yer almak istemedi çünkü bazen belirsizlik hayata yol vermek için en doğru yoldur. Tahmin edilemez şeyler bu uzun hayat yolunda insanlara heyecanı ve merakı tattırır. Bu filmde işlenen kader inancı gibi bir inanca sahip olan insanlar hayatta hep beklenmedik şeyleri isterler bu yüzden ihtimalleri düşünüp kendilerini hazırlarlar ama gerçekleşen şey farklı olduğunda şaşırıp mutluluğu veya hüznü tatmaya çalışırlar bu onların yaşamlarına anlam katan şeydir. İnsanlar hep bir şeye tutunmak ister bazıları dine, bazıları düşüncelerine, bazıları kadere tutunur ve ona uygun yaşarlar. Önemli olan hangisinin doğru veya hangisinin yanlış olduğu değil insanın yaşadığını hissetmesidir. Furkan YÜCEL AYLAN Fakirliğin toplumda yarattığı sorunları George Orwell'in Paris ve Londra'da Beş Parasız adlı eserini okuyunca, kafamda her gün dönüp dolaşan ama hesaplaşamadığım, hep tanık olduğum yoksulluğa dair görüntüler canlanıp durdu. Alışmış mıydım yoksulluğa tanık olmaya? Yoksa kendi duygularımı koruma altına mı almıştım? Orwell, yoksulluğun ağır koşullarını kitabıyla bana yaşatmıştı. Hayatımda tutunduğum şeylerin aslında ne kadar kolay yok olabileceğini hissettirmişti.Oysa her gün yaşadıklarım benim için aynı kararlılıkla devam ediyor. Yarın temel ihtiyaçlarımı karşılayabilecek miyim? Hiç öyle bir kaygım yok. Sadece kendime ait daha uzak geleceğe dair kaygılar yaşıyorum ama yarın için değil. Kendimi diğer yaşamlardan, sorunlardan, gazetelerden yalıttığım zaman her şey güllük gülistanlık benim için. Ama öyle değil, çünkü biliyorum içimde bir ağırlık var ve ben her gün bu ağırlıkla yaşıyorum. Bazen tam gülemiyorum bazen tam ağlayamıyorum. Her gün kafamın içinde dönüp durmasa da beni üzen bir şeylerle mutlaka karşılaşıyorum. Erkekler tarafından öldürülen kadınlar. Anlam veremiyor ve kafamda bir yere oturtamıyorum. İşsizlik yüzünden kendini ve ailesini öldürenler, kendisini canlı bomba yapabilecek kadar yaşamdan kopmuş insanlar, evleri bombalanan ortada kalan çoluk çocuk. Daha bir sürü şey... Hepimiz eşit doğmuştuk. Bu eşitlik bence rahme düştüğümüz anda yok edilmişti. Dünyanın bir tarafı yakılıp yıkılırken eşitlikten söz etmek ikiyüzlüce geliyor bana. Bu ikiyüzlülüğün içinde ise en çok çocukları görüyorum. Her gün sokaklarda ve caddelerde karşımıza çıkan yoksulluğa mahkum edilmiş çocuklar. Her gün dilenciliğe zorlanan refüjlerde avuç açarak mesai yaptırılan çocuklar haber olmaya bile layık değiller. Göz göze gelemiyorum. İşte o zaman bütün duygularım, güvenli iç dünyam tepe taklak oluyor. Baksam da görmesem mi, yoksa görüp de duymasam mı veya yok sayıp devam mı etsem? Hayır yapamıyorum. Yoksulluğu içimin derinliklerine kadar hissediyorum. Tüm dünya liderlerinin dayattığı bu yoksulluğu hep birlikte görerek bilerek bize yaşattıklarını ve bizi bu duruma alıştırmaya çalıştıklarını da biliyorum. Sürekli suçluluk duygusu ile arabama binmek, rahat yaşamak ve yoksul çocuklarla göz göze gelmek. Bu çelişkiden kurtulmaya çalışmak kolay değil. Kolay değil suçluymuş gibi yaşamak, kadere bağlamak, ben de insanım, aynı koşullarda ben de olabilirdim, ama değilim demek. Hepimiz alıştırıldık işte, arkamızı dönüp kendi hayatlarımızı yaşamaya. Suriyeli mültecilerin deniz yoluyla kaçmaya çalışırken sürekli ölüleri kıyıya vuruyordu. Yarın gene, ertesi gün gene. Tüm dünya ile birlikte ben de bakıyordum. Beni hipnozdan çıkaran Aylan bebeğin kıyıdaki cansız bedeninin fotoğrafı olmuştu. Ben kalbimin derinliklerinden vurulmuştum işte o an. Aynı anda tüm dünya fark etmişti ölümü. Avrupalılar sokmamışlardı mültecileri kendi ülkelerine. Aylan bebek kafamın içindeki bu zırıltıyı daha çok ortaya çıkarmıştı. Bu gibi olayları duymak hiç Aylan bebeğin görüntüsü kadar etkilememişti beni. Böylesine acı bir sona doğru hangi aile bebeğiyle denize açılır. Demek ki son umuttu. Yalnızca hayatta kalabilmenin en son çaresiydi bu çürük tekneler. Aylan bebek kıyıya vurmuştu işte. Şimdi gözlerimin önünde ve hepimiz ortağız bu çaresizliğe. Kendime soruyorum. Ben bu yoksulluğun bu sefaletin ne kadarından sorumluyum? Ne yapmam gerekiyor. Artık görmemek duymamak istemiyorum. Yoksulluğun sefaletin sonlandırılması için benim duygularımın bir yararı yok. Daha fazla acımam bu insanları çaresizlikten ve yoksulluktan kurtarmıyor. Yeter artık diyerek haykırmak istiyorum. Ama nereye kime...Bütün ülkeyi kana bulayıp sonra da ölen insanları bize seyrettirenlere... Nasıl bir insanlıktır bu. Bu insanlık beni yaşama yabancılaştırdı. Demek ki kendine yabancılaşmak buymuş. Kabuğuma çekilmemin, sadece kendi yaşamımdan sorumlu olmanın ve olan biten her şeye kulaklarımı tıkamamın sebebi işte. İstemiyorum yoksulluğu, savaşı ve masum çocukların ölmesini… Kaynak ORWELL, George. Paris Ve Londra'da Beş Parasız. Çev. Berrak Göçer. İstanbul: Can Sanat Yayınları, 2015 sözcü gazetesi. aylan-bebegi-tasiyan-jandarma. 6 eylül 2015. Aylan bebeğin fotoğrafı Defne Ceren Ergen 21602950 EDEBİYATIN GELİŞTİRİLMESİ Nezih Oktar’ın Denizin Tadı Tuzunda adlı şiir kitabı genel olarak bende bir yüzeysellik duygusu oluşturdu. Bir Egeli olarak gerçekten denizin, deniz kenarı kasabasının yerlisi oluşumdan dolayı bir utanç oluşturduğunu söylesem sanırım abartıyor olmam... Sadece genel hayatınızda rahatça, bir eliniz yağda bir eliniz balda bir halde, hayatınızın zorluğunun sadece gazetelerden okuduğunuz ve bunun çevresinde geliştirdiğiniz bir siyasi görüş ve sosyal hayatınızda aldatıldığınızı zannettiğiniz durumlar dışında oluşturmadığınız bir derinliği olmayan hislerden oluşan şiirlerden başka bir şey göremedim. Her insanın derdi kendine büyüktür. Başkalarına anlattıklarında da onlarda oluşan hislerin ve öfke ya da sevincin oluşmasını beklerler. Biri sizi bıraktığında, biri size ihanet ettiğinde, biri hislerinize karşılık verdiğinde çevrenizdeki herkesin sizinle oluşturduğu duyguları paylaşmasını beklersiniz. Bu gayet doğaldır. Bireyselcilerin bile çoğu bu genel hissi bulundurur içlerinde. En azından benim “hayat tecrübemde” hatta kendi içimde bile bunu yaşadığım çok olmuştur. Bir tutarsızlık da almış başını gidiyor. Aynı hayatta olduğu gibi. Bir şiirinde bulunan iktidara kötü şeyler söylerken, bir yandan da bireyselci yanını konuşturarak sevgilisinin onu aldatmasından dolayı oluşan üzüntüsünü belirtmiş. Ben pek bir şey anlayamadım. Pek bir duygu oluşturduğunu da, edebiyatın oluşturması gerektiğine inandığım, söylemem pek mümkün değil. Öyle hızlı bir biçimde okudum ki, sanırım kendi rekorumu kırmış oldum. Bende oluşturduğu yegâne his yine şiirin kaybolduğu, insanların gerçek hislerden arındığı bir edebiyat oluşmakta olduğu hatta oluştuğu. Bunun nedenlerini daha fazla düşünmeye başladım bu kitap sayesinde. Eğitim, okutulan eserler ve sosyal çevre. Bunlardan kaynaklanan entellektüel ayrımlar da olayı daha farklı boyutlara taşıyor. Daha fazla konudan konuya atlamaktansa kitaba geri dönelim. Oktar’ın dili sanki oturup şiirlerinde de belirttiği gibi rakı masasında otururken dostlarıyla konuştuğu kısa cümlelerden oluşmuş gibi. Aklına gelen gelişigüzel cümlelerin birleşimi ve kâfiyelerin de eklenmesiyle yazılmış birkaç şiirden ibaret. Eğer gerçekten elle tutulur ve gerçek duyguları içeren eserlerin oluşturulmasını istiyorsak, üstüne oturup daha fazla düşünülmeli, sadece entellektüel birikimlerden kaynaklı değil ancak hayatın çoğu yönüne değişik perspektiflerden bakılması gerektiğine inanıyorum. Edebiyat sadece günlük hayattan toplanacak duygular ve olaylardan kaynaklanmamalı, dile de dikkat edilmeli. Gündelik konuşmalardan oluşan değil, gündelik konuşmalardan bazılarını barındıran eserler üretilmeli. Buna gerçekten gönülden inanıyorum çünkü Oktar’ın karaladığı dörtlükler kimsede bir duygu, bir farkındalık oluşturacak yazılar değiller. Edebiyatın insanlarda farkındalık oluşturması, onları etkilemesi gerekir. Geçmişte yaşadıkları ya da hayal ettikleri yerlere götürmesi gerekir. Rakı masasında oturup lümpence düşüncelerini yazmaktansa tek bir duygunun oluşturduğu binlerce hayallerden bahsedilmeli. Ama elbette bu sürecin de biteceğine inanmak lazım. Çiçekler de baharda açar, kışın solar. Her zamanın bir geçişi vardır. Ancak akıntıya karşı çıkanların da olması vazgeçilmezdir. Geçmişte de bu böyle olagelmiştir. Bazılarınızın edebiyat özneldir dediğini duyar gibiyim. Buna tüm benliğimle katılıyorum. Bunlar da benim düşüncelerimdir. En azından Oktar’ın kitabı gibi kitaplar okuduğumda oluşan düşünceler. Böyle kitaplardan kaçınmak için elimden gelen her şeyi yaptım ve yapmaya devam edeceğim. Çünkü hatalarının (kendi gözümde) düzelmesi için eleştirilmeleri ve geliştirilmeleri gerektiğine inanıyorum. Gerçekten insanları etkileyen, topluma bir şeyler katan nesnelerden oluşur sanat. Tek bir insana değil sadece, öznel algılayışlarıyla binlerce kişiye dokunmalıdır. Ben bu kitabın öyle olabileceğine inanmadım. Bunlar da benim öznel görüşlerim. Umarım bu süreçten çıkar, günümüz yazarlarında bir farkındalık oluşturulabilir. Bunu yapacak olanlar da edebiyat ile derinden ilgilenen tarihine kendilerini adamış insanlardır. Kaynakça: - Nezih Oktar, Denizin Tadı Tuzunda, Etki Yayınları, 2015 - Resim: http://www.dr.com.tr/Kitap/Denizin-Tadi-Tuzunda/Nezih-Oktar/Edebiyat/Siir/Turk-Siiri/urunno=0000000642488 İçimizdeki Ölen Kuşlar Cik cik, cik cik. Hiç bitmeyecek gibi bir ses bu. Dünya var olduğundan beri gökyüzünün fonunda çalan bir müzik sanki. Hatta dünya var olmaya devam ettikçe de hiç susmayacak olan en doğal müzik aletlerinin tınısı. Mini mini kuşların sesi! Cıvıltılarıyla ne kadar mutlu olduklarını dünya âleme duyurmaya çalışan, küçücük tanelerle yetinmeyi bilen, kimsenin yoluna taş koymayan, yüksekten uçmak varken alçakta kalmayı tercih eden minicik kuşların sesi… Peki, böyle hoşumuza gitmelerine rağmen bu güzel sesler korosundan bir üye ayrılıp bu dünyadan göçtüğünde hangimiz fark ediyoruz? Bu soru The Office isimli Amerikan komedi dizisinde bir ofisin müdürü olan Michael Scott karakterinin sahnelerini izlerken yavaş yavaş aklımda yer edindi ve dallanıp budaklanmaya başladı. Müdür Michael Scott, iş yeri arkadaşlarından birinin çalıştıkları ofisin camına çarpıp ölen bir kuş gördüğünü kendisine anlatmasıyla çılgına döner. Koşarak kuşun yanına gider, ölü olduğuna inanmaz ve onu baygınlığından kurtarmak için her şeyi yapar. Minik kuş uyanmaz; zira gerçekten ölmüştür. Bunun üzerine Scott, ofiste çalışan herkesten yasa gömülmelerini bekler fakat görünen odur ki hiç kimsenin bu göçmüş kuş için tutacak bir yası yoktur. Scott, büyük ve abartılmış bir sorumluluk duygusuyla ölen kuş için cenaze töreni düzenlettirir ve ofis çalışanlarına cenazeye katılmalarını zorunlu kılar. Törende kuşun ardından gözyaşı akıtmayı, hakkında güzel sözler sarf etmeyi de ihmal etmez. Karakteri canlandıran Steve Carell’in on dakikalık bu performansının bende on günlük etki bırakmasını bir kenara bırakalım, güldürü amaçlı yazılmış bu senaryoya neden amacının aksine tepki vermiş olmam bana düşündürücü geliyor. Kim bilir, belki ben de Michael Scott’la aynı hisleri taşıyorum içimde; zira bir kuş cenazesini izlemek, içimizdeki sayısız kuşun nasıl öldüğünü ve onların cenazesinin dahi kaldırılmadığını imâ ediyor bana. Cik cik, cik cik. Bu sesler içimizdeki kuşların sesi. Cik cik. Sessizlik. Her geçen gün artıyor sanki içimizdeki kuşların sessizliği ve ölümü. Bir taşla çok kuş düşüyor iç gökyüzümüzden. İşin en kötü yanıysa dışarıdaki seslerden içimize odaklanamıyoruz bir türlü. İçimizde kuşlarımız olarak düşündüğümüz ne varsa, onlara gerektiği gibi bakamıyoruz. Oysa bir insanın mutluluğu için içinde kuş korosu bulundurması elzem bir şeydir çünkü hayatta her an içimizden gelen sese ihtiyaç duyabiliriz. Bizdeki bu kuş korosu hayallerden, amaçlardan ve ucu bucağı görünmez isteklerden oluşur. Ne zaman bir hayalimiz suya düşse, işte o zaman içimizdeki cıvıltılı bir küçük kuş boğulur o sularda. Ne zaman ki bu dünyaya bir iz bırakamayacağımız düşüncesi kafese kapatır zihnimizi, işte o zaman o kafeste bir ötüşken kuşumuz daha veda eder bizlere. Zavallı bizler, dışarıdan gelen kuş cıvıltılarının varlığından kendi içimizdeki kuşların azlığını fark edip de ne üzülmeye zaman bulabiliriz ne de bir anma töreni düzenlemeye. Elbette bu koronun günbegün azaldığını fark edip yine de harekete geçmeyi düşünmeyen insanlar da vardır aramızda. Bana kalırsa onlar hâlâ kuş ölümlerine inanmayıp kuşların başına biraz su akıtınca uyanacaklarını düşünen kesimdendirler. Ne yazık ki hayaller, amaçlar ve istekler bir kere öldüler mi asla dirilemezler. Ancak ve ancak yerlerine yenileri koyulabilir, aynı yeri tutmasa da. Tüm bu düşüncelerden sonra birçok kez aynı sahneleri izledim ve şimdi tek düşündüğüm Michael Scott’ın olayları kabullenip bir cenazeyle işin içinden çıkarak kendini rahatlatmış olması. Peki, biz ne zaman içimize ayna tutup ölüsü ortada kalan kuşlarımızı gömeceğiz? Ranâ Ahsen AK Kaynakça: Daniels Greg, The Office, NBC Universal Television, 2005. Ceren EĞİLLİ21201889TURK101-Section54Vedat YAZICIKATIKSIZ AŞKOrtaokul zamanlarıma denk gelir Nâzım Hikmet ile tanışmam.Babamın çok geniş birkütüphanesi vardır.Sanırım üniversite yıllarından beridir biriktirdiği,özenle sakladığı kitaplarbunlar.O zamanlar en büyük zevkim her defasında yeni bir kitap keşfetmekti.Bir gün NâzımHikmet kitapları ilgimi çekti.Elime Piraye’ye Mektuplar kitabını aldığımda ne doğru düzgünNâzım Hikmet’i tanıyordum ne de Piraye’nin kim olduğu hakkında bir fikre sahiptim.NâzımHikmet’i biraz araştırınca ne büyük bir şair olduğunu keşfettim.Tam bir aşk adamı olduğunugördüm.Sadece bir kez değil defalarcaâşık olmuş bir adam.Yazdıkları yüzünden başı belayagirmiş bir adam.Çok büyük aşklar yaşayan bir adam.Ama şüphesiz ki en büyük aşkıPiraye’yeydi.En güzel şiirlerini Piraye’ye adadı.Nâzım Hikmet hapishaneye girdiğinde bu büyükaşk yine aşk dolu mektuplarla doludizgin devam etti.Bir kadın düşünün ki on üç yıl boyunca iki çocuğuyla sevdiği adamı sabırlabekleyen,sevmekten hiç vazgeçmeyen.Bir aşk düşünün,bir aşk ve birbirini deli gibi seven ikiinsan.Tek iletişim araçları bu mektuplar.Saf aşkı anlatan,dünyada sayılı yapıtlardan.Hatta banagöre bir başyapıt.Özlemi,kocaman bir özlemi anlatan mektuplar.Bu devirde birbirinden uzak ikiinsan iki ay bile ilişkilerini sürdürecek çabayı,özveriyi gösteremezken,koskoca on üç yıl.Sefaletiçinde geçen on üç yıl…Nâzım’ı hapishanedeyken ayakta tutan şey buydu belki de.Yazmak…Nâzım Hikmet gibi bir adam ancak yazarak hayata tutunabilirdi zaten.Nâzım hayatıboyunca çok kadın sevdi,onlarca şey yazdı bu kadınlara ama kendisinin de söylediği gibiPiraye’ye yazdığı mektuplar,bu mektuplara eklediği şiirler yazdıklarının en ustası değilse de enyalansızlarıdır.Yalansız,süssüz,sanatsız ama en sahici.Nasıl seviyorsa öyle.Sadece aşkmektupları olarak düşünmeyin bunları.Bir mahkûm ve çaresizliğini haykırışı hersatırda.Özlemini,umutsuzluğunu,umudunu…Sadece güzel şeyler de söylemedi Piraye’ye bumektuplarda.Gün geldi ve kendisini hapishanedeyken sık sık ziyarete gelen halasının kızıMünevver’e âşık oldu.Gururlu adamdı,bunu Piraye’ye kendisi söylemeliydi ve öyle deyaptı.Yine bir mektupla her şeyi itiraf etti Piraye’ye.Onca aşk mektubu,özlemin yakıpkavurduğu onca mektuptan sonra böyle bir mektup almak nasıldır kim bilir…Adına onca şiirleryazdığı kadını bir mektupla terk etmek peki?Piraye bozguna uğrar.Nâzım pişman olur tabi sonrave pişmanlığını da mektuplarla dile getirir.Gel der Piraye’ye.Gelmezse kendisini öldüreceğinisöyleyecek kadar ileri götürür işi.Piraye dayanamaz ve gider.Her aşk gibi bu aşkın da sonu varelbet.Nâzım Hikmet hapishanedeyken açlık grevi sırasında durumu kötüleşir ve hastaneyekaldırılır.Piraye yine yanındadır tabi.Ama hastaneye Münevver’in gelmesiyle Piraye orayı derhalterk eder ve bir daha birbirlerini asla görmezler…Piraye yıllarca kocasını sabırla,aşkla hep beklemiştir.Belki de bu aşkı efsaneyapan da aralarındaki bu mesafelerdir.Sürekli özlemek ama söyleyemeyip bunu mektuplaradökmek.Bu aşk bu şekilde bitmeyi hak etmemiştir bana göre.Ama bize bu aşktan geriye öylegüzel mektuplar kaldı ki,insan Nâzım’ın hapishanede olmasına biraz da sevinmedenedemiyor.Nâzım Hikmet’le ve onun büyük aşkı Piraye’yle tanışmam böyle oldu işte.Ben şiiri bukitapta mektuplara iliştirilen şiirler sayesinde sevdim ve Nâzım Hikmet benim de şiir yazmamavesile oldu.O şiirleri okuduktan sonra şair olmamak ne mümkün zaten?Onun için Nâzım Hikmetbenim için gerçekten önemlidir ve ben aşkın nasıl bir şey olduğunu bu mektuplar sayesindeöğrendim.Öyle bir aşk ki ne mesafeler,ne kanunlar,ne başka insanlar engel olabilmiştir banagöre.Piraye Nâzım’dan sonra bir daha evlenmemiştir ve ne olursa olsun adına böyle büyük birşair tarafından böyle güzel şiirler,mektuplar yazıldığı için çok şanslıdır.Nâzım’a gelince onaböyle şiirler yazdıran bir kadına sahip olabildiği için asıl büyük şansa sahip olan odur.BİR UMUT Yer Arnavutluk’ta bir göçmen kampı ve aynı zamanda yüzbinlerce masum insanın savaştan kaçıp gitmek istediği yer. Belki sadece sıcak bir yemek için, belki sadece barınmak için ama kesin olan bir şey var ki bütün bu çabanın arkasında sadece kocaman bir umut ve o umutun arkasında ise barış ve huzur var. O zaman iki yaşında olan Agim Shala sadece o tel çitleri aşmakla yükümlü insanlardan biri değildi. O savaşın bizlere, aslında ülkelere ve o ülkelerin halklarına zararını göstermekle beraber, biz büyüklerin, çocukların hayatını yani, kendi ırkımızın geleceğini nasıl tehlikeye attığımızın bir göstergesiydi. Kendime bazen soruyorum biz ne yapıyoruz ? Ya da ben bu korkunç ve rahatsız edici olan olayları dünyamızdan silmek için ne yapıyorum ? Belki fazla kötümserim ama ne zaman televizyonu açsam, ne zaman gazete okusam kesinlikle yaşadığımız yüzyılın bu tür olaylara yakışmadığını ve ivedilikle son bulmalarını diliyorum. Sadece bir dilekte de bulunuyor olabilirim. Çünkü sizin de bildiğiniz üzere insanlık, yani bizler daima bir umudun arkasında yaşamaya alışmış durumdayız. Sürekli içinde bulunduğumuz bu tarz olayların bitmesi için çabalıyor, ya da sadece umuyoruz.Bu fotoğraf çekildigi zaman büyük ihtimalle küçük Agim’in olan bitenden haberi yoktu. İşin bir kötü ve üzülesi tarafı ise kuşkusuz onun ve onun gibilerin ailelerinin olan olaylardan ya da kaybedilen canlardan hiçbir şekilde bir bilgilerinin olmayışı. O anda muhtemelen sadece kendilerinin ve çocuklarının hayatını savaştan kurtardıkları için mutluydular. Başka bir deyişle, belki onlar umudun bir basamağının tırmanılmasının vermiş olduğu haz ve sevinçle yaşanan facianın boyutlarını görmekte zorluk çekiyorlardı ama bir umut sayesinde geleceklerine bakabiliyorlardı. Dünyanın hemen hemen her noktasında umudu bir tarafından yakalayabilmiş insanların Dünya’ya bakış açılarının diğerlerine kıyasla daha farklı ve aynı zamanda daha iyimser olduğunu görmemek için kör olmak gerekir. Fakat buna ne sebep oluyor ? Biz insanları, geçmişe ve diğer insanlara göre ne daha iyi hissettiriyor ? Bütün bu soruların cevabı “UMUT” denen o kelimenin altında yatıyor ve toplumlar o kelimenin vermiş olduğu rahatlama ve gevşeme haliyle kendilerini dış dünyadan bir nebze de olsun soyutlayabiliyorlar; ya da kendilerini öyle yapmış sanıyorlar. Bu, tüm insanlar arasında olan yanlış bir yargı olabilir. Çünkü toplumlar eğer kendi problemlerini kendi uğraşılarıyla çözebilirlerse, ﬁkrimce, umudun getirmiş olduğu o rahat ama bir o kadarda geçici duygudan daha kalıcı bir rahatlığı ve huzuru ellerinde bulabilirler. Kim bilir ? Belki ben yanılıyorumdur. Tabii, insanın avuçlarının içinde ufacık da olsa bir umut barındırması hiç de kötü bir şey olmasa gerek. Milyonlarca insan o duyguyu tadabilmek veya tutunacak bir dal bulabilmek için günümüzün stresli, işyeri ve ev arasında kalmış ortamında çabalamakta ve kendini yormakta.Peki neden bunca insan bu duyguyu arıyor sorusunun bir cevabı var. O da kendi işimizi kendimizin yapamayacağı korkusu olmalı. Çünkü insan doğal olarak bir şeye tutunmak ve ona bağlanmak ister ve geri kalan tüm çalışmalarını da geri plana iterek kendisini bir kulvara sokma çabasıyla daha iyisini aramaya başlar. Tüm bu çaba ile birlikte elbette bir gün başarının, ya da başarısızlığın kapısını çalmak mümkün olacaktır ama mühim olan mesele, o kapıyı geç çalmamakta yatıyor. Aslında ne zaman bir umut bizim hayallerimizi süslese, kendimizi o anki durumumuzdan kurtarıp başka düşuncelere, hayallere kapılmamıza ve o anki durumu geçici bir süreliğine ortadan kaldırmamıza yardımcı oluyor.Oytun Ege AYTAÇKAYNAKÇAGuzy, Carol. The Plight of Kosovo Refugees. 1999. Fotoğraf. Kosova-Arnavutluk Sınırı.Tolga Talha YILDIZ TOPLUM VE MÜZİKAL Geçtiğimiz haftalarda Bilkent Müzikal Topluluğu’nun müzikal gösterisine katıldım. Hayatımda daha önceden canlı müzikal gösteri görmemiştim. Müzikale dair bilgim sadece izlediğim müzikal filmlerden elde ettiğim bilgi kadardı. Kısacası bu konuda fazla bir bilgim yoktu. Ama müzikali izledikten sonra sahne sanatları arasında en güzeli ve en zahmetlisinin müzikal olduğunu anladım. Çünkü müzikaller diğer sahne sanatlarından daha çok takım işi gerektiriyor. Mesela bir müzikal koro kendi içinde bir uyumludur, her birey korodaki diğer insanların ne yapacağını bilir ve kendi hareketini de elinden geldiğince yapmaya çalışır. Koronun dansına eşlik eden orkestrada da böyle bir ahenk gözlenir. Her orkestrada olduğu gibi müzik enstrümanlarının uyumu vardır. Bu uyumun sayesinde müzikalde mükemmeliğe yaklaşılır. Herkesin kendi üzerine düşen işi elinden geldiği kadarıyla yapması müzikal eserin ortaya çıkmasını sağlar. Müzikallerde de tiyatroda olduğu gibi anlatılan bir konu olur ama bu konu dans ve müzik çevresinde işlenir ve seyirciye sunulur. Benim gittiğim müzikalde birden fazla müzikalden alınmış parçalar vardı, müzikalin genel bir konusu yoktu ama her parçanın kendine ait bir konusu vardı. Mesela parçaların birinde bir genelevin polisler tarafından basılmasını anlatıyor. Devamında ise genelev çalışanlarının ve müşterilerinin genelevi bir yardım kuruluşu gibi göstermeye çalışarak durumu kurtarmalarından bahsediyor. Başka bir parça ise Amerika Birleşik Devletleri’nin kurucu başkanlarından Alexander Hamilton’ın hayatını anlatıyor. Ama ilk paragrafta da belirttiğim gibi bu parçaların başarı ile işlenmesi için müzikale katılan her bireyin birlik içinde hareket etmesi ve kendi sorumluluğunu yerine getirmesi lazımdır. Bu müzikal konsepti, hayatla benzerlikler bulundurmaktadır. Bir toplumun refah seviyesinin artmasını sağlamak için toplumu oluşturan her bireyin kendi sorumluluğunu yerine getirmesi buna bir örnektir. Belirli toplumsal fonksiyonların yerine getirilmesi için bireylerin takım işi yaparak işleri bölüşmesi de buna benzerdir. İsterseniz bu benzerlikleri biraz açalım. Mesela yaylı çalgıların telli çalgılarla uyumundan çıkan ses orkestranın bir kısmını oluşturur. Ama müzikaldeki müzik sadece bu iki grubun sentezinden oraya çıkmaz. Toplumda benzeri bir uyum herkesin birlikte çaba verdiği toplum kuruluşlarında gözlenir ve bu kuruluşlar toplum fonksiyonlarının bir kısmını oluşturur. Müzikal, orkestra ve koro gibi iki ayrı ögenin uyumundan ortaya çıkar. Toplumda ise toplumu oluşturan ögeler ikiden fazla olabilir. Mesela toplumu oluşturan her birey, bireylerin özel hayatı, toplum kuruluşları gibi kısaca söyleyebiliriz. İşte bütün müzikal ögelerin uyumundan muhteşem bir eser oluşur, toplumda ise ideal bir toplum ortaya çıkar. Herkesin kendi üzerine düşen görevi yerine getirmesi ve refah seviyesinin yükselmesinden bahsetmiştik. Peki bir bireyin görevi nedir, daha doğrusu bir ögenin görevi nedir? Çünkü toplumda ögeler daha önceden dediğimiz gibi sadece tekil bireylerden ibaret değildir, bireylerden oluşan kuruluşlar da birer ögedir. Bir ögenin görevi o ögenin hangi işte en iyi olduğuna göre belirlenir. Mesela bir bireyin özel konularda –enstrüman çalmak, bilimsel düşünmek gibi- bir yeteneği varsa o bireyin görevi yeteneğini kullanabileceği bir iştir. Müzikalde de öyle ya, insanlar kendi yeteneklerine göre iş bölümü yaparlar. Kurumlara ise belirli işlevi yerine getirebilmesine göre görev verilir. Mesela bir sağlık kuruluşu insanları barındırabilir, hastaları iyileştirebilir ve bu yüzden sağlık kuruluşu ünvanını almıştır. Orkestra, bir orkestranın gerektirdiği koşulları sağladığı için orkestra görevini üstlenmiştir. Sonuç olarak nasıl müzikalde bir görev dağılımı yapılıyorsa aynı şekilde toplumda da bir iş bölümü vardır. Müzikalin her bir ögesi kendi görevini yerine getirdiğinde eser mükemmelliğe yaklaştığı gibi toplumda da her bir öge kendi üzerine düşen sorumluluğu yerine getirdiğinde toplum da ideale yaklaşır. Umarım çoğu insan yakın zamanda bu basit mantığın farkına varır ve herkesin kazanması için kendi üzerine düşen görevi yapar. İrem Aylin DURU KADIN OLMAK Kadının toplumdaki yeri nedir ve daha önemlisi ne olmalıdır? Bu soru tüm zamanların en çok tartışılan, üzerine milyarlarca kitap, makale yazılan konusu olsa da sanırım uygulaması sadece sözde kalan bir konu. Özel olarak konuşmak gerekirse ülkemizde kadının önemi ve erkeklerle eşit olması gerekliliği sadece 8 Mart Dünya Emekçi Kadınlar Gününde hatırlanır ve daha ertesi gün olmadan tekrar unutulur. Bir kadın olarak üzülerek söyleyebilirim ki çoğumuz ne kendi haklarımızın, toplumda asıl olmamız gereken yerin tam olarak farkındayız ve oraya ulaşmak için çabalıyoruz ne de erkekler bizi orada görmek için istekli. Peki, istenmiyoruz diye bize yüzyıllardır dayatılan, erkeklerin –olmayan- üstünlüğünü kabul edip topluma mal edilmeye çalışılan eril düzene boyun mu eğmeliyiz? Cevap tabii ki kocaman bir hayır! İnsanoğlu başka hiçbir hayvanda olmayan ilginç bir kusura sahip: Dişisini hor görmek, ona zulmetmek... Kaynağını ta milattan önce, insanoğlunun tarımla tanışmasıyla fiziksel gücün avantaja dönüşmesinden aldığını tahmin ettiğim bu kusur maalesef modern