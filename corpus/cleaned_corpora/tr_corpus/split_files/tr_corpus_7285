kaynağını Vergi Müfettişleri oluşturur. Maliye Bakanlığı'nın farklı denetim birimlerini tek çatı altında toplayan 646 sayılı "Kanun Hükmünde Kararname"'nin Resmi Gazete'de yayınlanması ile 10 Temmuz, 2011'de kurulmuştur. Dönemin Maliye Bakanı Mehmet Şimşek VDK'nın vergi incelemelerinde çok başlılığı önlemek, uzmanlaşmayı sağlamak ve Maliye Bakanlığı'nın denetim ihtiyacını karşılamak amacıyla kurulduğunu kaydetmiştir. Kurulun başkanı, Vergi denetmeni kökenli olan Suat SARIGÜL'dur. VDK'nın kurulmasından önce Maliye Teftiş Kurulu, Hesap Uzmanları Kurulu, Gelir İdaresi Başkanlığı'nın merkezi denetim birimi Gelirler Kontrolörleri Başkanlığı ve taşra denetim birimi Vergi Denetmenleri Büro Başkanlıklarından oluşan çoklu bir denetim yapısı söz konusuydu. Türkiye'de Maliye Bakanlığı’nın fonksiyonlarının artması ve yaygınlaşması gerekçesiyle arttırılan denetim birimlerinin sayısı, bir yandan mükerrer denetime ve kaynak israfına, diğer yandan da denetim kargaşasına ve denetim birimleri arasında koordinasyonsuzluğa sebep olduğu gerekçesiyle eleştirilmekteydi. Dokuzuncu Kalkınma Planı Vergi İhtisas Komisyonu Raporunda vergi denetiminin etkinsizliği, kayıt dışı ekonomiyi besleyen faktörlerden biri olarak gösterilmiş ve vergi idaresinin denetim etkinliğinin güçlendirilmesi gerektiği görüşüne yer verilmiştir. Vergi denetiminde etkinliği arttırma ve koordinasyonu sağlama amacına dönük olarak 2010'da Vergi İnceleme ve Denetim Koordinasyon Kurulu kurulmuştur. Düzenlemeyle oluşturulan kurulun dışında bırakılan Vergi Denetmenleri, yeni yapıya karşı çıkmıştır. 646 sayılı Kanun Hükmünde Kararname'nin 27990 sayılı Resmi Gazete'de yayınlanması ile 10.07.2011 tarihi itibarıyla Maliye Teftiş Kurulu, Hesap Uzmanları Kurulu, Gelir İdaresi Başkanlığı Gelirler Kontrolörleri Başkanlığı ve Vergi Denetmenleri Büro Başkanlıkları lağvedilerek VDK kurulmuştur. Lağvedilen birimlerde görev yapan denetim elemanları VDK çatısı altında toplanmıştır. Birleşme sonucu Gelirler Kontrolörleri, Maliye Müfettişleri, Vergi Denetmenleri ve Hesap Uzmanları kadroları kaldırılarak Vergi Müfettişliği adı altında tek bir kadro oluşturuldu. VDK, Maliye Bakanlığı merkez teşkilatında ""danışma ve denetim birimi"" olarak doğrudan bakana bağlanmıştır. Kurul faaliyetlerini merkezde Başkan, Başkana bağlı 6 Başkan Yardımcısı ve Başkan Yardımcılarına bağlı toplam 21 şube müdürlüğü vasıtasıyla yürütmektedir. Diğer taraftan Kurula verilen görevlerin yerine getirilmesinde, uzmanlaşma ve işbölümünün sağlanması amacıyla Bakan onayı ile doğrudan Başkanlığa bağlı olmak üzere 29 ilde toplam 41 adet Grup Başkanlığı oluşturulmuştur. Yeni yapı, bir kısım denetim elemanlarınca denetimde etkinliği sağlayacağı, meslek taassubunu ve bürokratik kast sistemini ortadan kaldıracağı düşünülerek savunulmuş ve zihniyet devrimi olarak nitelendirilmiş; başka bir kısım tarafından ise eğitimi, bilgi birikimini ve deneyimi göz ardı ettiği, merkez ve taşra arasında yetki kademelendirmesine gidilmediği gibi gerekçelerle eleştirilmiştir. Vergi incelemesi, ödenmesi gereken verginin doğruluğunun araştırılması, tespit edilmesi ve sağlanmasına yönelik faaliyetlerdir. Türkiye gibi beyan esasına dayalı vergi sistemlerinde mükelleflerin beyanlarının doğruluğunun araştırılması gerekmektedir. Devletin kamu hizmetini sunmak üzere ihtiyaç duyduğu mali kaynaklara ulaşabilmesi, piyasayı düzenlemesi, gelir dağılımında adaleti sağlaması, piyasada eşit koşullarda rekabeti sağlaması ve güvence altına alması gibi ekonomik, mali ve sosyal amaçları gerçekleştirebilmesi için düzgün işleyen bir vergi sistemi gerekmektedir. Vergi denetimi, sağlıklı işleyen bir vergi sisteminin sağlanması açısından önem arz etmektedir. Bu doğrultuda VDK'nın temel amacı, etkin ve verimli vergi denetimi yapmak, kayıt dışı ekonomi ve yolsuzlukla mücadele etmek, teftişlerde etkinliği artırmaktır. Aşağıda yer alan tablolarda VDK'nın kurulmasından sonra gerçekleştirilen vergi incelemelerine ilişkin istatistiki bilgiler yer almaktadır. Yukarıdaki tabloda, son üç yılda yapılan vergi incelemelerin sonucuna yer verilmiştir. İstatistiklere göre; 2012 yılında, bir önceki yıla göre incelenen mükellef sayısında %188, tarhı önerilen vergi tutarında %15, kesilmesi önerilen ceza tutarında %34 artış sağlanmıştır. 2013 yılında ise incelenen mükellef sayısında %52, tarhı önerilen vergi tutarında %88, kesilmesi önerilen ceza tutarında ise %117 artış sağlanmıştır. 2014 yılında, VDK tarafından gerçekleştirilen vergi incelemelerinde, incelenen mükellef sayısında azalma görülmekle birlikte; bulunan vergi farkı neredeyse bir önceki yılla aynıdır. Bunun nedeni, incelemeye tabi tutulan mükelleflerin yüzde %25'inin, bir hesap dönemine ilişkin tüm hesap ve işlemlerinin kontrol edilmiş olmasıdır. Yukarıdaki tabloda, VDK'nın kurulması sonrasında incelenen mükellef sayısının, gelir vergisi ve kurumlar vergisi mükelleflerinin toplamına oranı yer almaktadır. Oran ne kadar yüksek olursa, mükelleflerin incelenme olasılıkları da o kadar yüksek olmaktadır. İncelenme oranının makul bir seviyede olması, denetimlerin caydırıcılığı açısından önem arz etmektedir. Teftişin amacı, teftişe tabi birimin, gerek asli ve mali işlemlerini, gerekse teşkilat yapısı ile insan ve maddi kaynaklarını; yerindelik/amaca uygunluk, hukuka uygunluk ve performans bakımından, risk analizleri çerçevesinde değerlendirmek, sorunların çözümü ve iyi yönetişimin başarılması konusunda idareye yardımcı olmaktır. VDK tarafından yapılan teftişlerde, otomasyon programları üzerinden yapılan "e-teftiş" uygulamalarına ağırlık verilmektedir. 178 sayılı Maliye Bakanlığının Teşkilat ve Görevleri Hakkında Kanun Hükmünde Kararname'nin 646 sayılı KHK ile değişik 20. maddesine göre VDK'nın görev ve yetkileri şunlardır: Vergi Denetim Kurulu, faaliyetlerini merkezde Başkan, Başkana bağlı 6 Başkan Yardımcısı ve Başkan Yardımcılarına bağlı toplam 21 şube müdürlüğü vasıtasıyla yürütmektedir. Diğer taraftan Kurula verilen görevlerin yerine getirilmesinde, uzmanlaşma ve iş bölümünün sağlanması amacıyla Bakan onayı ile doğrudan Başkanlığa bağlı olmak üzere 29 ilde toplam 41 adet Grup Başkanlığı oluşturulmuş ve her Grup Başkanlığına bir Başkan ve yeterli sayıda Başkan Yardımcısı görevlendirmesi yapılmıştır. Yıllık brüt satışlar ile aktif büyüklüğünün aritmetik ortalaması 50.000.000 TL veya öz sermaye büyüklüğü 15.000.000 TL’nin altında olan mükellefler, Küçük ve Orta Ölçekli Mükellefler Grup Başkanlıkları'nda görevli Vergi Müfettişlerince incelenir. Maliye Bakanlığı bu hadleri %300'üne kadar arttırmaya ve %50'sine kadar indirmeye yetkilidir. 29 ilde 34 Küçük ve Orta Ölçekli Mükellefler Grup Başkanlığı kurulmuştur: Adana, Ankara ("Üç adet"), Antalya, Aydın, Balıkesir, Bursa, Denizli, Diyarbakır, Edirne, Erzurum, Eskişehir, Gaziantep, Hatay, İstanbul("Dört adet"), İzmir, Kahramanmaraş, Kayseri, Kocaeli, Konya, Malatya, Mersin, Manisa, Muğla, Sakarya, Samsun, Şanlıurfa, Tekirdağ, Trabzon, Zonguldak. Yıllık brüt satışlar ile aktif büyüklüğünün aritmetik ortalaması 50.000.000 TL veya öz sermaye büyüklüğü 15.000.000 TL'nin üstünde olan mükellefler ile bu hadlere bakılmaksızın bankalar, sigorta şirketleri, finansal kiralama şirketleri, faktoring ve finansman şirketleri, sermaye piyasası kurumları ile bireysel emeklilik veya sermaye piyasası faaliyetlerinde bulunan 19/10/2005 tarihli ve 5411 sayılı Bankacılık Kanununda yer alan faaliyet konularından en az birini yürütmek üzere kurulan kuruluşlar ve finansal holding şirketleri nezdinde tam ve sınırlı vergi incelemeleri; Büyük Ölçekli Mükellefler Grup Başkanlıklarında görev yapan Vergi Müfettişleri tarafından yapılmaktadır. Üç ilde Büyük Ölçekli Mükellefler Grup Başkanlığı kurulmuştur: Ankara, İstanbul, İzmir. Vergi kayıp ve kaçağı ile mücadele kapsamında; Vergi kayıp ve kaçağına neden olabilecek riskli alanlar ile risk unsurlarının tespiti yönünde araştırmalar yapılması, Vergi kayıp ve kaçağının önlenmesine ilişkin olarak mevzuat ve uygulamaya yönelik öneri geliştirme çalışmaları yapılması, raporlar hazırlanması, Organize ve sistematik vergi kayıp ve kaçağına neden olan alanlara ilişkin inceleme yöntem ve teknikleri geliştirme faaliyetlerinde bulunulması, bu amaçla rehberler ve inceleme rapor örnekleri hazırlanması, Vergi inceleme raporları ve vergi suçu raporları üzerinde yapacağı çalışmalarla vergi kaçırma türleri ve bunlarla mücadele yöntemleri konusunda tipoloji raporların oluşturulması gibi çalışmalar Organize Vergi Kaçakçılığı ile Mücadele Grup Başkanlıklarında görevli Vergi Müfettişleri tarafından yerine getirilmektedir. İstanbul ve Ankara'da olmak üzere iki ayrı Organize Vergi Kaçakçılığı ile Mücadele Grup Başkanlığı mevcuttur. Mükelleflerin ilişkili kişilerle olan işlemlerinin transfer fiyatlandırması yönünden incelenmesi, yurtdışı faaliyetler ile ilgili kazanç ve iratların incelenmesi ve örtülü sermaye incelemeleri esas olmak üzere, Başkanlıkça belirlenen konularda her türlü inceleme yapmak görevi; Örtülü Sermaye, Transfer Fiyatlandırması ve Yurtdışı Kazançlar Grup Başkanlıklarında görevli Vergi Müfettişleri aracılığıyla yürütülmektedir. Üç ilde mevcuttur: İstanbul, Ankara ve İzmir. 2014 FIFA Dünya Kupası elemeleri (konfederasyonlararası play-off) 2014 FIFA Dünya Kupası elemeleri kıtalararası play-off maçları, kupaya katılacak son iki takımı belirlemek için farklı konfederasyon takımlarının karşılaştığı eleme aşamasıdır. Dört konfederasyondan (AFC, CONCACAF, CONMEBOL ve OFC) dört takım, ikişerli olarak eşleşti. Konfederasyou eşleşmeleri 30 Haziran 2011'de, Brezilya'nın Rio de Janeiro kentinde yapılan Dünya Kupası elemeleri ana kurası sırasında belirlendi. Daha önceki organizasyonlarda konfederasyonlar arası play-off maçları için herhangi bir kura çekimi yapılmıyor, bu maçlarda karşılaşacak konfederasyonlar FIFA tarafından belirleniyordu. Dört takım iki eşleşmede iki maç üzerinden karşı karşıya geldi. Toplam skorda üstünlük sağlayan ülke 2014 FIFA Dünya Kupası'na katılma hakkı kazandı. İlk karşılaşmalar 13 Kasım, ikinci karşılaşmalar ise 20 Kasım 2013'te oynandı. iki maç sonunda 5-0 kazanarak 2014 FIFA Dünya Kupası'na katılma hakkı kazandı. Yanka Kupala Yanka Kupala (), eserlerinde kullandığı mahlasıyla İvan Daminikaviç Lutseviç (), (d. 7 Temmuz 1882 - ö. 28 Haziran 1942), Beyaz Rus şair ve yazar. Kupala 20. yüzyılın en önemli Beyaz Rus yazarlarından biri olarak kabul edilmektedir. Tuva vadisi Tuva vadisi (Arapça: الوادي المقدس طوى) (İngilizce: Valley of Tuwa, Vale of Tuwa, Valley Tuwa), Mısır'da Sina yarımadasında bulunan Kuranı Kerimde iki yerde iyi bir şekilde bahsedilen mukaddes bir vadidir. Tuva: Ya bir vâdinin özel ismi veya: "“Gecenin ilerleyen vakti”" manâsınadır. (Müfessirlerin çoğu “Tuva” kelimesinin bir vadi ismi olduğunu söylemişlerdir. Tuva vadisi iki kez kutsallığa mazhar olmuştur; ilki, Allah'ın Musa ile yanan ağaç vasıtasıyla burada konuştuğunda, diğeri ise, Musa'nın Mısır’dan çıktıktan sonra bu vadiye geldiğinde olmuştur. Mısır'da Sina Yarımadasında güneyinde Sina dağında (Tur-i Sina) yer alır. Tek tanrılı dinler (Musevilik, Hristiyanlık, İslam) tarafından mukaddes kabul edilir. Tuva vadisinden Kur'an'da iki yerde anlatılır. Ta-Ha Suresi 12. ayetinde ve Nazi'at Suresinde 16. ayette geçer. ذكره في القران (وَهَلْ أَتَاكَ حَدِيثُ مُوسَى(9) إِذْ رَأَى نَاراً فَقَالَ لِأَهْلِهِ امْكُثُوا إِنِّي آنَسْتُ نَاراً لَّعَلِّي آتِيكُم مِّنْهَا بِقَبَسٍ أَوْ أَجِدُ عَلَى النَّارِ هُدًى(10) فَلَمَّا أَتَاهَا نُودِي يَا مُوسَى(11) إِنِّي أَنَا رَبُّكَ فَاخْلَعْ نَعْلَيْكَ إِنَّكَ بِالْوَادِ الْمُقَدَّسِ طُوًى(12) وَأَنَا اخْتَرْتُكَ فَاسْتَمِعْ لِمَا يُوحَى(13) إِنَّنِي أَنَا اللَّهُ لَا إِلَهَ إِلَّا أَنَا فَاعْبُدْنِي وَأَقِمِ الصَّلَاةَ لِذِكْرِي) سورة طه Şok (anlam ayrımı) Aransas County, Teksas Aransas County Amerika BirleÅŸik Devletleri'nin Teksas eyaletinde yer alan bir countydir. Aransas County'nin adı bu mevkiide İspanyollar tarafından kurulan "Rio Nuestra Senora de Aranzazu" adlı bir İspanyol koloni yerleşkesinin isminden gelmektedir. Bu county arazilerini ilk gören Beyaz Avrupalı 1519 yazında Meksika Körfezi'nin (günümüzdeki Teksas) kıyılarında gemisi ile keşifler yapan Alonso Álvarez de Pineda olmuştur. Bu keşif seyahatinde Aransas Körfezi'de beyazlar tarafından bulunmuştur. Aransas County 1872 yılında o zamana kadar Refugio County yönetimi altında bulunan bazı arazilerin bu kurulan yeni county'ye verilmesi ile kurulmuştur. Aransas County 20. ve 21. yüzyıllarda tümü ile Corpus Christi şehrinin metropoliten alanı içinde girmiş ve bu topraklar bu kentin varoşları ile dolmuştur. Ağustos 2017'de ortaya çıkan "Harvey" adı verilen büyük kasırga Aransas County'ın arazilerinde büyük maddi zayiata neden olmuştur. US Census Bürosu verilerine göre Aransas County'nin toplam yüzölçümü 1,368 km olup bunun %52 oranı yani 715 km kısmı sular yüzeyi alanıdır. Arancas County'ye komşu olan Teksas countyleri ve bunların yönleri şu göstergede görülebilir: Arancas County toprakları kısmen 1937'de Meksika Korfezi'ne bağlı San Antoio Körfezi'nin güneybatısında kurulan "Arancas Ulusal Vahşi-hayvanlar doğa sığınma alanı" olarak federal devlet koruması altındadır. Aransas County'nin nüfusu 2010 yılı US Census Bürosu Nüfus Sayımı verilerine göre, 23,158 kişidir. ABD Nüfus Bürosu tarafından Aransas County'nin tümü "Corpus Cristi Metropoliten İstatistiksel Alanı" içinde bulunduğu kabul edilmektedir. Bu metro alanın nüfusu toplam nüfusu (2020 itibarıyla) 442,600 kişidir. Aransas County'nin merkezi Rockport şehridir ve bu kent Aransas County'nin nüfus itibarıyla en büyük şehridir. Bu county'de bulunan diğer şehirsel alanlar kısmen bu county kısmen de Nueces County'de bulunan "Aransas Pass" kenti ve bir kısmı Arancas County'ye ait; büyük bir kısmı Nueces County'ye küçük kısımları Kleberg County ve San Patricio County'ye bağlı olan, Corpus Christi şehridir. Aracas County'de "Fulton" adlı bir kasaba da bulunmaktadır. Fulton kasabası yanında 1830'lu ve 1840'lı yıllarda "Live Oak" adlı yarımadanın burnunda "Aransas City" adlı bir liman kasabası bulunmaktaydı. Bu liman kasabası Teksas Cumhuriyeti'nin hüküm süresinde devletin burada bir gümrük rejimi kurmaması nedeniyle ve Teksas Cumhuriyeti politikacılarının aksine gittiği için yıllar geçtikçe boşaldı. Günümüzde bomboş harabeler kenti haline geldi. Amerikan terminolojisine göre Aransas City bir "Hayalet Şehir (Ghost Town)" oldu. Aransas County arazilerinde iki eyalet kara yolu bulunmaktadır. Bunlar güneydoğu ve güney Teksas'a görev veren sahile parallel "Teksas Karayolu SH 35" ve genellikle doğu-batı yönlü "Teksas Karayolu SH 188" dir. Aransas County'ye hizmet veren bir ufak hava alanı olarak Rockfort kentinin 7 mil kuzeyinde olan iki pistli "Aransas County Havaalanı" bulunmaktadır. Randall County Randall İlçesi veya Randall Kontluğu, ABD'nin Teksas eyaletinde yer alan bir ilçedir. İlçenin nüfusu 26 Kasım 2009 tarihi itibarıyla 120,725'tir. Bu ilçe, 1876'da kurulmuştur. İlçenin en büyük şehri Amarillo, Teksas'tır. 2010 nüfus sayımına göre bu ilçenin nüfusu 104,312 kişiden, 41,240 evden ve 28,785 aileden oluşmaktadır. Kelenderis Kelenderis (, ), günümüzde Mersin'e bağlı Aydıncık ilçesinde yer alan antik kent ilk kez 1987 yılında kazılmaya başlanmıştır. Antik kaynaklara göre kent Kilikya'nın en eski antik tanrılarından Sandon tarafından kurulmuştur. Kentin ilk halkı Luvilerdir. Akdeniz'in doğusu ve batısı ile Kıbrıs arasında deniz yolu üzerine kurulan kent bölgenin en elverişli limanlarından birine sahiptir. Kentin bu önemli konumu nedeniyle MÖ 10. yüzyıldan itibaren ilk olarak doğudan gelen Fenikeliler, MÖ 8. yüzyıl sonlarında Batı Anadolu'dan gelen İyonyalılar buraya yerleşerek koloni kurmuşlardır. MÖ 6. yüzyılda Dağlık Kilikya'da kurulan Pirindu Krallığı'nın en eski başkenti Kirşu'nun limanı olan Kelenderis yüzyılın ortalarında önce Babilliler daha sonra da Persler tarafından işgal edilmiştir. Kent asıl gelişimini MÖ 5. yüzyılda gerçekleştirmiştir. MÖ 547 yılından MÖ 330 yılına kadar süren Pers egemenliğine rağmen kent ticari bağımsızlığını korumuştur. Büyük İskender'den sonra Mısır'da kurulan Ptolemaios Hanedanı ile yakın ilişkiler kuran Kelenderis MÖ 100 yılına kadar bağımsız bir kent devleti olarak varlığını sürdürmüştür. MS 1. yüzyılda kısa bir süreliğinie Kommagene Krallığı hakimiyetine giren kent Roma İmparatorluğu hakimiyetine girdiği Vespasian döneminde Kilikya eyaletine bağlı yarı bağımsız bir kent olmuştur. 275 yılında Part İmparatorluğu'nun işgali altında kalan kent 4. yüzyıldan itibaren yeniden gelişmeye başlamıştır. 6. ve 7. yüzyıllarda süren Arap saldırıları neticesinde kent surlar içine sıkışmış ve küçülmüştür. 13. yüzyıl ortalarından 15. yüzyıl ortalarına kadar Selçukluların ve Karamanoğullarının egemenliğine giren Kelenderis 15. yüzyıl sonlarına doğru Osmanlı Devleti hakimiyetine girmiştir. Kurulduğu günden günümüze dek yerleşim gören kentten bu nedenle günümüze çok az kalıntı kalmıştır. Liman surları, liman hamamı, amfitiyatro, kentin çeşitli yerlerindeki sarnıçlar ve bu sarnıçlara su taşıyan kanallar günümüze kalan birkaç yapıdır. Ayrıca kentine çevresindeki mezarlar Klasik antik dönemden Roma dönemi sonuna kadar kullanılmıştır. Alfonso Cuarón Alfonso Cuarón Orozco (d. 28 Kasım 1961, Meksiko), Akademi Ödülü sahibi Meksikalı film yönetmenidir. En İyi Yönetmen Akademi Ödülü'nü kazanan ilk Latin Amerikalı'dır. Tuva Özerk Bölgesi Tuva özerk bölgesi (Rusça: Тувинская автономная область (Тувинская АО), İngilizce: Tuvan Autonomous Oblast) — Güney Sibiryadaki Sayan Dağları dolayında 11 Ekim 1944 tarihinde Sovyetler Birliği'nin II. Dünya Savaşı yıllarındaki rejim ihracıyla ve yöneticilerini kendi tarafına çekmesiyle Rusya Sovyet Federatif Sosyalist Cumhuriyeti içine kattığı 10 Ekim 1961 tarihine kadar süren özerk bölge. İdari merkezi — Kızıl şehri. 11 Ekim 1944'te Tuva Halk Cumhuriyeti topraklarının Sovyetler Birliği'nin rejim ihraç ederek işgaliyle oluşturulan Tuva Özerk Bölgesi veya Tuva Otonom Oblastı (Tuva OO) Rusya Sovyet Federatif Sosyalist Cumhuriyeti dahilinde kalmıştır. 10 Ekim 1961'de Tuva OO yönetim biçimi ve adı değiştirilip Tuva OSSC yapılır. 1945 yılı Ağustos tarihinde Tuva OO 16 bölge (kojuun) ve 1 başşehir şeklinde idi. Başşehir — Kızıl: 23 Şubat 1953 tarihinde Möngün-Tayga ve Tere-Höl kojuun (rayon) alanları kaldırıldı. 28 Mart 1957 tarihinde Kızıl bölgesi kaldırıldı. 11 Nisan 1961de Süt-Höl, Çaa-Höl idari yerleri kaldırıldı. Tuva ÖSSC şekline dönüştürmeden önce 11 bölgeden oluşuyordu: Sende… Uzadı Geceler Sende… Uzadı Geceler, Necla Nazır'ın albümüdür. sıralaması Kısım A Kısım B Aydın Gün Aydın Gün (d. 1917, Adana - ö. 30 Kasım 2007 - Berlin), Türk opera sanatçısı, rejisör. Türkiye'de operanın kurucusu olarak kabul edilir. Ankara Operası'nı ve İstanbul Şehir Operası'nı (bugünkü İstanbul Devlet Opera ve Balesi) kurdu. İstanbul Kültür Sanat Vakfı'nın kurucuları arasında yer aldı; yirmi yıl süreyle Uluslararası İstanbul Festivali'nin sanat yönetmenliğini yaptı. 1988 yılında devlet sanatçısı unvanı ile onurlandırıldı. 1917 yılında Adana'da doğdu. 1937'de Ankara Devlet Konservatuvarı'na girdi. 1941'de bu okulun ilk mezunları arasında yer aldı. On yıl boyunca Devlet Tiyatrosu'nda Carl Ebert'in asistanı olarak görev yaptı. 1942'de Türkiye'de sahnelenen ilk opera eseri olarak Carl Ebert'in sahneye koyduğu Puccini'nin "Madame Butferfly" operasında Teğmen Pinkerton rolüyle sahneye çıktı. Bu ilk sahne deneyiminin ardından Beethoven'in Fidelio ve 9.Senfonisi'nde tenor partilerini söyledi. 1944 yılında Konservatuvar temsillerinde, Halkevinde oynanan Mozart'ın ""Figaro'nun Düğünü"" operasında tenor partisi olan Don Curzio karakteri ile sahneye çıktı. Cumhurbaşkanlığı Filarmoni Orkestrası ve Gazi Eğitim Enstitüsü Korosu ile şef Ahmet Adnan Saygun'un, kendi bestesi olan ""Yunus Emre Oratoryosu""nun 25 Mayıs 1946 günü Ankara'da gerçekleştirilen dünya prömiyeri icrasında, tenor partisini söyledi. Adnan Saygun'un ""Kerem"" operasının Ankara'da gerekleşen dünya prömiyerinin rejisini ve solistliğini üstlendi. Dünya prömiyeri 9 Kasım 1953 günü Atatürk'ün cenazesinin Anıtkabir'e nakli sırasında gerçekleştirilen, Nevit Kodallı'nın ""Atatürk Oratoryosu""'nun tenor partisini seslendirdi. 1954-1955'te ""Manon"" ve ""Lucia di Lammermoor"", 1955-1956'da da ""Rigoletto"" operalarının Türkiye prömiyerlerini yaptı. Rigoletto operası rejisiyle kazandığı başarıdan dolayı devlet tarafından Viyana'ya gönderildi. 1957'de Klagenfurt Operası'nda Turandot ve Rigoletto'nun rejisörlüğünü üstlendi. Yurda döndüğünde Ankara Devlet Operası başyönetmenliğine atandı ve 1950'li yılların sonlarından itibaren opera klasiklerinden kırkın üzerinde yapıtın rejisini gerçekleştirdi. Gün, operayı Ankara dışına taşımak ve İstanbul'da ikinci bir opera oluşturmak istiyordu. 1959 yılında bugünkü İstanbul Devlet Opera ve Balesi olan İstanbul Şehir Operası'nı kurdu; İstanbul Şehir Operası 19 Mart 1960'ta Tepebaşı Tiyatrosu'nda "Tosca"'yı seslendirmek için perde açıldı. Bu kurum, 1970'te özel bir yasayla devlete bağlanmıştır. Verdi'nin Macbeth operasının, Aida operasının Türkiye prömiyerlerini İstanbul Şehir Operası ile gerçekleştiren Aydın Gün, bu dönemde Türk Halk Müziği türkülerinin çok sesli olarak icrasını gerçekleştirmiş; 23 halk türküsünden oluşan bir uzunçalar plağı çıkarmıştır. 1965'te Ankara Devlet Operası Başyönetmenliği'ne atandı. 1966'da Paris'te Puccini'nin ""La Funcuilla del West"" eserini sahneledi. Bu, eserin Fransa’daki ilk temsiliydi. 1969'da İstanbul Kültür Sarayı'nın (Atatürk Kültür Merkezi) tamamlanması üzerine İstanbul Devlet Opera ve Balesi Başyönetmenliği'ne atandı. Açılışından kısa bir süre sonra Kültür Sarayı binasının yanması üzerine 38 gün gibi çok kısa bir zamanda Maksim Sahnesi'ni açtı ve birçok eseri burada sahneledi. 1972’de Nantes kentinde Verdi’nin ""Aida"" operasını sahneledi. Atatürk Kültür Merkezi yeniden açılışa hazır hale geldiğinde burada 11 Mayıs 1978 günü Carmen operasını sahneledi. Ardından resmi açılışı Saygun'un Yunus Emre operası ile yaptı. Ankara ve İstanbul Devlet Konservatuvarları'nda da 25 yıl süreyle sahne, diksiyon, şan dersleri verdi. 1973 yılında İstanbul Kültür Sanat Vakfı'nın (İKSV) kurucuları arasında yer aldı ve 1974–1993 yılları arasında Uluslararası İstanbul Festivali'nin Genel Müdürü olarak vakfın yaptığı birçok etkinliğin öncüsü oldu. Yirmi yıl süreyle Uluslararası İstanbul Festivali'nin sanat yönetmenliğini yaptı, İstanbul Bienali'nin ilk yılları sayılan Çağdaş Sanat Sergileri'ni başlattı. 1974 yılında "Avrupa Konseyi Kültür Ödülü", 1975 yılında Çekoslovakya'nın "Smetana Ödülü", 1988 yılında "Devlet Sanatçısı"nvanıyla onurlandırıldı. İKSV'deki görevinin ardından Cemal Reşit Rey Konser Salonu'nun Genel Sanat Yönetmenliği görevini üstlenen Gün, 1990'larda Yapı ve Kredi Bankası A.Ş.'nde Kültür-Sanat Danışmanı olarak çalıştı, Yapı Kredi Sanat Festivali ve bankanın özel etkinlikleri çerçevesinde 1994-1997 döneminde gerçekleştirilen iki yüzü aşkın uluslararası ve ulusal sahne performansının organizasyonunda etkin bir rol üstlendi. Aynı dönemde, Yapı Kredi'nin yayınladığı ""Büyük Besteler Büyük Ustalar"" CD'leri başta olmak üzere çeşitli müzik projelerinde müzisyen Bekir Sıtkı Sezgin'le eşgüdüm içinde çalışan Aydın Gün, Yapı Kredi Kültür Sanat Yayıncılık tarafından gerçekleştirilen uluslararası resim sergilerinin projelendirilmesi sürecine de katkı verdi. İlki 1995 yılında gerçekleştirilen, Leyla Gencer Şan Yarışması'nın fikir babası ve kurucusu olan Gün, 1990'ların sonunda, eşi Azra Gün ve oğlu, ressam Mehmet Gün'le Berlin'e yerleşti. Sahne sanatları ve resim başta olmak üzere kültürel ve sanatsal alandaki çalışmalarını Berlin'de sürdürmekteyken, 90 yaşında yaşamını yitirdi. Cenazesi Kanlıca Mezarlığı'nda toprağa verildi. Aydın Gün anısına İstanbul Kültür Sanat Vakfı tarafından 2012'den beri her yıl çalgı, şan, bestecilik ve şeflik branşlarında n genç müzisyenlere ""Aydın Gün Teşvik Ödülü" sunulmaktadır. Ödülü sırasıyla kemancı Hande Küden (2012), viyolonselci Cansın Kara (2013), kontrbasçı Salih Emre Şahin (2014), kemancı Emre Engin (2015) ve marimbacı Elman Mecid (2016) kazanmıştır. Meydancık Kalesi Meydancık Kalesi, Mersin'in Gülnar ilçesinde yer alan kale yerleşimi kalıntıları. Kalenin orijinal adı Hititçe olan Kiršu'dur. Osmanlı döneminde ise Beydili Kale olarak adlandırılmakta idi. Kale, Mersin'in Gülnar ilçesinin 12 kilometre güneyinde bulunan Emirhacı mahallesinde koordinatlarında yer almaktadır. Burası Gülnar ve Aydıncık arasındaki yolun batısında 700 metre uzunluğunda bir tepe üzerindedir. Kale Gülnar ilçe merkezine 11 kilometre, Aydıncık ilçe merkezine ise 35 kilometre uzaklıktadır. Mersin il merkezinden ise kaleye ulaşım 165 kilometre sürmektedir. Hitit İmparatorluğu'nun yıkılmasının ardından Anadolu bir süre karmaşık bir dönem yaşamıştır. Bu dönemde Anadolu'da birçok devletçik kurulmuştur. Luvilere mensup olan ve MÖ 7. yüzyılda Göksu çevresinde idare kuran Pirindu Krallığı da bu devletçiklerden birisidir. Krallığın başkenti Pirşu idi. MÖ 6. yüzyılda Babil İmparatoru Neriglissar tarafından Kirşu zapt edilmiştir. Kent, Babil'in ardından Ahameniş, Makedonya, Mısır ve Selevkos hakimiyetine girmiştir. Kalede Emmanuel Laroche başkanlığındaki Fransız kazı heyetinin 1980 yılı çalışmaları sırasında üç pişmiş toprak kap içerisinde bulunan ve Meydancık Kalesi definesi adı verilen buluntular Silifke Müzesinde yer almaktadır. Oktadrahmi ve dekadrahmilerin de bulunduğu definenin çoğunluğunu drahmi ve tetradrahmiler oluşturmaktadır. 5.215 gümüş Helenistik Dönem sikkelerini içeren definede 2.400 adet Büyük İskender, 126 adet III. Filip, 31 adet Demetrius Poliorketes, 114 adet Lysimakhos adına basılmış sikke bulunmakla beraber; çeşitli Pergamon krallarına ait 62 adet, çeşitli Selevkos hükümdarlarına ait 246 adet ve çeşitli Ptolemaios firavunlarına ait 2.206 adet sikke de yer almaktadır. Son Umut (film, 2014) Son Umut (İngilizce özgün adıyla "The Water Diviner"), senaryosunu Andrew Anastasios ve Andrew Knight'in yazdığı, yönetmenliğini Russell Crowe'un yaptığı 2014 Avustralya, Türkiye, ABD ortak yapımı film. Filmin başrollerini ise; Russell Crowe, Olga Kurylenko, Jai Courtney, Cem Yılmaz ve Yılmaz Erdoğan paylaşmaktadırlar. Filmde Çanakkale Savaşı'nda kaybolan üç oğlunu arayan Avustralyalı bir babanın Türkiye'ye gelişi anlatılmaktadır. Avustralyalı bir çiftçi olan Connor (Russell Crowe), 1919 yılında Çanakkale Savaşı'nın ardından Türkiye'ye gelir. Gelibolu'da savaşta kaybolan üç çocuğunu bulmak için arayışa koyulur. 18 Haziran 2013 tarihinde senaryosu Andrew Knight ve Andrew Anastasio tarafından yazılan bir tarihsel dram filmi için, ilk yönetmenlik denemesini yapmak üzere Crowe ile bir anlaşma imzalandığı duyuruldu. Yapımcılığını Troy Lum, Andrew Mason ve Keith Rodger'ın üstlendiği filmin Avustralya ve Türkiye'de çekileceği açıklandı. Filmin çekimleri 2 Aralık 2013 tarihinde Avustralya'da başladı. Film genellikle ortalama yorumlar aldı. Rotten Tomatoes'ta 136 incelemenin üzerinden %63'lük bir ortalama yakaladı ve 10 üzerinden 6 puan aldı. Metacritic'te ise 36 eleştirmenden 50 puan aldı. Transantarktik Sıradağları Transantarktik Sıradağları, Antarktika'da kuzeyde Coats Toprakları'ndan güneyde Victoria Toprakları'na kadar, bazı kesintileri olmakla birlikte, uzanan bir dağ sırasıdır. Bu dağlar Antarktika'yı Doğu Antarktika ve Batı Antarktika olarak ikiye böler. Dağ sırası kendi içinde daha küçük gruplardan oluşmaktadır. Milkor MGL Milkor Birden Grenade Launcher (MGL) veya Y2 dünyanın ilk seri üretilen multi-shot 40mm el silahıdır. Güney Afrika şirketi Milkor tarafından geliştirilen silah 1983 yılında üretime girdi ve ilk Güney Afrika Savunma Kuvvetleri tarafından kullanıldı. 1996 yılında, temel tasarımı geliştirilmiş bir versiyonu üretime girdi ve Milkor 40mm Çoklu Bombabatar Mk-1 şeklinde üretildi. Son 30 yılda, Milkor bombaatar, dünya çapında 50'den fazla ülkede satıldı. Milkor MGL örneğin ABD M79 gibi tipik tek çekim 40mm silahlar ile karşılaştırıldığında, önemli ölçüde ateş gücü artışı sağlar. Hızlı-ateş yeteneği (üç saniyeden az altı çekim) pusu durumlarda ve hızlı yürüyüş kent savaşlarında etkilidir. 2006 yılında, Milkor Özel ürünler özel güvenlik ve kolluk uygulama tarafından kullanılmak üzere yaygın olarak kullanılan 40mm MGL Mk-1 daha az öldürücü türevini tanıttı. MAR (Çoklu Anti-Riot) ait 37/38mm varyasyonu da mevcuttur. Orhan Kızıldemir Orhan Kızıldemir (d. 1914, İstanbul - ö.17 Ağustos 2008, İstanbul) , Türk deniz feneri ustası, denizcilik tarihçisi. Türkiye’nin ilk deniz feneri müteahhididir. 1945’te Finike’de yaptığı deniz feneri ile bu unvanı almıştır. Bu ilk fenerden sonra Türkiye kıyılarındaki onlarca deniz feneri yapmıştır. Türkiye sivil denizcilik tarihi üzerine ""Şirket-i Hayriye"" ve ""İlk Buharlı Geminin Türkiye'ye Gelişi ve Türk Deniz Ticareti Resmî ve Özel Kuruluşları"" isimli kitapları ile onlarca makalesi bulunur. 1914’te İstanbul’da dünyaya geldi. Babası, bahriye çarkçısı Ahmet Kızıldemir'dir. Ortaöğrenimini İstanbul Erkek Lisesi’nde, yükseköğrenimini İstanbul Üniversitesi Edebiyat Fakültesi’nin Coğrafya bölümünde tamamladı. Üniversite öğrenimi ve askerlik yıllarından sonra inşaat alanında çalışmaya başladı. Arkadaşları ile bir şirket kurarak 1945 yılında Finike’de deniz feneri inşası için açılan ihaleye girdi. O güne kadar Türkiye kıyılarındaki fenerlerin hemen hemen tamamı "Fransız Fenerler İdaresi" tarafından inşa edilmiş; 1938 yılında Fenerler imtiyazı Fransızlardan alınmıştı. İhaleyi kazanan Kızıldemir, Türk mimar ve mühendislerince çizilip projelendirilen ve bir Türk firması tarafından inşa edilen ilk deniz fenerini inşaatını gerçekleştirdi. Ardından Marmara, Ege, Akdeniz ve Çanakkale'de deniz fenerleri inşa etmeye devam etti. 1979 yılına kadar 25 deniz feneri inşa etti birçok eski feneri tamir etti. 1978 yılında emekliye ayrıldı. Kızıldemir, yaptığı bütün fenerlerin yapım aşamalarını tarihe ışık tutmak ve tecrübelerini sonraki nesillere aktarabilmek için fotoğraflamıştır. İnşa ettiği başlıca fener ve iskeleler şunlardır: Alanya Feneri’nin lojman inşaatı (1948), Edremit Akçay Karaburun’da kazıklı temel sistemine göre inşaatı yapılan betonarme Karaburun feneri (1949), Bodrum Feneri’nin rıhtımını tamir ve takviyesi, anrojman blokları takviyesi inşaatı (1950), Karaada Feneri’nin inşaatı (1951), Mandalya Körfezinde inşa Güllük feneri ile Farelye Tavşan adası fenerlernin inşası (1951), Şarköy İnceburun Feneri’nin inşası (1953), Ayvalık’ta sehpa sistemine göre 6 adet kanal fenerinin ve Rovley burnu fenerinin inşası (1953), Karabiga Vapur İskelesi bakım ve onarım inşaatı (1955), Marmara Denizi’ndeki Hayırsız Ada’da Nervürlü sisteme göre Ekinlik feneri ve sis düdüğü binasının inşası (1963), Çanakkale Kilye Feneri’nin inşası (1964), Çanakkale Zincirbozan’da deniz feneri inşası (1967), Tekirdağ vapur iskelesi inşası (1969), Çeşme Döküntütaş Feneri inşası (1969-1971). Türk sivil denizcilik tarih üzerine ""Şirket-i Hayriye"" ve ""İlk Buharlı Geminin Türkiye'ye Gelişi ve Türk Deniz Ticareti Resmî ve Özel Kuruluşları"" isimli kitapları ve onlarca makale kaleme aldı. Zengin bir denizcilik arşivi oluşturdu. Arşivi onun izniyle İTÜ Denizcilik Fakültesi Mezunları Sosyal Yardım Vakfı (DEFAV) bünyesine kazandırılması amacıyla Gündüz Aybay Denizcilik Merkezi’ne nakledildi. 17 Ağustos 2008’de İstanbul’da hayatını kaybetti. Cenazesi, Beylerbeyi Küplüce Mezarlığı’na defnedilmiştir. Okan Selvi Okan Selvi (d. 16 Şubat, 1967) tarihinde Gümüşhane'de doğdu. içindeki tiyatro sevgisini ve oyunculuk yeteneğini keşfetmesi biraz uzun sürmüştür. Uzun yıllar tiyatro oyunculuğu ve tiyatro eğitmenliği yapan Selvi aynı zamanda dizi ve filmlerde de rol almıştır. Rol aldığı ilk televizyon dizisi "Kaygısızlar"dır. Selvi "7 Numara" dizisiyle tanınmıştır. Yine bu süre zarfında ""Kabare Taksim"" kuruldu ve Selvi, Oya Yüce'nin yazıp-yönettiği "Havadan Sudan" adlı kabare oyununu Orta kemancı'da sergilemeye başladı. Aynı oyunu ülkenin birçok il ve ilçesinde sergilemeyi sürdürdü. 7 Numara'nın ardından "Kısa Devre", "Ters Köşe" ve "Üvey Aile" gibi dizilerde yer aldı, aynı zamanda "Kayıp Cennet İnsanları", "Büyü" ve "46 Numara" gibi sinema filmlerinde de rol aldı. Tiyatro hayatına İstanbul, Kartal'da bulunan 55 Kişilik cep sahnesi olan "İstanbul Tiyatora Kumpanyası"nda çeşitli görev ve sorumluluklarla devam etmektedir. Bizum Hoca Bizum Hoca, 7 Mart 2014 tarihinde vizyona giren türk yapımı komedi filmi. Yönetmenliğini Serkan Acar, Yılmaz Okumuş'un yaptığı filmin senaristliğini de yine Serkan Acar yaptı. Trabzon'un bir köyüne atanan imamın bir türlü gelmemesi sonucu köy sakinleri kendilerine vekaleten bir imama arayışına girişirler. Köyde resmi olarak imam olmayan 'Bizum Hoca' lakaplı birisini imam olarak seçerler. Bu sırada köyde Hidro elektrik santrali yapılacağı haberi yayılır. Köylüler buna karşı çıkmak için mücadeleye girişirler ve lider olarak ise Bizum Hoca'yı seçerler. Bir yandan bu olaylar yaşanırken diğer taraftan ise köye atanan asıl imam gelir ve olaylar bundan sonra içinden çıkılmaz bir hale gelir. IV. Murat (opera) Turan Oflazoğlu’nun yazdığı tiyatro metninden operaya dönüştürülen eser ilk kez 1980’de İstanbul’da sahnelenmiştir. Osmanlı padişahı IV. Murat'ın iç çatışmaları, korkuları ve “Kadınlar Saltanatı” döneminin karmaşık yapısını konu edinir. Türkiye’de en çok sahnelenen opera olma özelliğini taşır. Dünya prömiyeri 3 Mayıs 1980’de İstanbul’da Atatürk Kültür Merkezi’nde gerçekleşti. 2009’da Ankara Devlet Opera ve Balesi tarafından Esra Gürçil Çeliktaş yönetiminde sahnelendi. 2010’da Mersin Opera ve Balesi tarafından Murat Atak yönetiminde sahneye kondu. İzmir prömiyeri 28 Nisan 2012’de İzmir Devlet Opera ve Balesi tarafından Evin Atik rejisiyle gerçekleştirildi. 2012-2013 sanat sezonunda Gürçil Çeliktaş rejisiyle Samsun Devlet Opera ve Balesi tarafından sahneye konuldu. Temmuz 2011’de 2. İstanbul Uluslararası Opera Festivali kapsamında Mersin Devlet Opera ve Balesi tarafından, Temmuz 2012’de 3. İstanbul Uluslararası Opera Festivali kapsamında İzmir Devlet Opera ve Balesi tarafından, Temmuz 2013’te Samsun Devlet Opera ve Balesi tarafından Topkapı Sarayı’nda sahnelendi. Yer: İstanbul Topkapı Sarayı ve İstanbul şehri Zaman: IV. Murad'ın 1623-1640 döneminde Osmanlı Padişahı olarak hükümdarlık dönemi Topal Recep Paşa’nin da yönlendirmesiyle, Sadrazam Hüsrev Paşa'nin azledilmesini bahene edip isyan eden bir bölüm Yeniçeri ve Sipahiler, Topkapı Sarayı’ni basarak, IV. Murat’ı ayak divanına çağırırlar. Sultan gelip Babu's-saade Kapısı önüne konulan tahta oturur. Asiler, 17 önemli devlet görevlisinin, bunlar arasında Şeyhülislam Yahya Efendi, Defterdar Mustafa Paşa, Yeniçeri Ağası Hasan Halife, padişahın nedimelerinden Musa Çelebi ve Sadrazam Hafız Ahmet Paşa’nın, kendilerine teslim edilmesini istemektedirler. Kendini son derece yalnız ve çaresiz hisseden IV. Murat Hafız Paşa'yı görevden alır. IV. Murat buna çok üzülür ve "Kullarım vazgeçin, veremem onu" aryasını söyler, onu öldürülmesine razı olmayıp asilere teslim etmez. Zorbaların baskısıyla isyanı körükleyen elebaşı Topal Recep Paşa sadrazam yapılır. Şair Nef'i bir düet söylerek Sultan Murat'ın artık yumruğunu indirmesi gerektiğini onu uyarır. Sultan'ın annesi Kösem Sultan Topal Recep Paşa ile işbirliği halindedir. Sultan'ın bundan haberi vardır. Sultan İV. Murat kendini hazırlamaktadır ama ne o annesi Kösem Sultan'ın başına ne de Kösem Sultan oğlunun başına bir kötülük gelsini istemezler. Ana ve oğul birbirlerine karşı bağlılıklarını ifade eden lirik ve dramatik partilerin üst üste duyulmasından oluşan bir düet söylerler. İsyancılar birkaç gün sonra tekrar Topkapı Sarayı'nı basıp bu sefer Hüsrev Paşa'nın azlinden sonra sadrazam olmuş ama azledilmiş olan Hafız Ahmed Paşa'nin kendilerine teslimini isterler. Sultan Hafız Ahmet Paşa'ya gizlice kaçmasını söyler ama Hafız Ahmet Paşa, Sultanı güç durumda bırakmamak için kaçmayı kabul etmez. Çocuklarını padişaha teslim eder; isyancı zorbalar arasına yürür ve onlar tarafından öldürülür. Gayet üzgün olan Sultan IV. Murat "Tanrım güç ver bana" aryası ile Tanrıdan asilerden öcünü alabilmesi için kendisine güç vermesini diler. İsyanı teşvik eden ve zorbaları yönlendiren Sadrazam Topal Recep Paşa Sultan'ın annesi Kösem Sultan ile oğlu İV. Murad'ın tahttan indirilmesi konusunda görüşme yapar. Kösem Sultan oğlunun halledilmesine razıdır ama onun yerine Osmanlı tahtına geçmek için bir diğer oğlu olan şehzade Kasım'ın tahta çıkartılmasını şart koşar. Topal Recep Paşa büyük şehzade Beyazıt'ın damadıdır. Geleneğe göre Beyazıt'ın tahta geçmesi gerektiğini bildirir ve Kösem Sultan'ı buna ikna eder. Bu saray tertibini duyan Dilfigar Kadın Sultan Murat'a sadıktır ve Sadrazam ile Valide Sultan arasındaki yapılan müzakerelerden Sultan IV. Murat'ı haberdar eder. Sultan bunun üzerine saraya çağrılan Sadrazam Topal Recep Paşa'yı zülüflü baltacılara kementle boğdurup idam ettirir. Cesedi bir çuvala konulup Topkapı Sarayı kapısına bekleyen adamlarının önüne atılır. Annesi Kösem Sultan'ı Topkapı harem dairesine hapseder. Kösem Sultan oğlu ile temas kurup çeşitli sebepler göstererek serbest bırakılmasını istemek üzere Silahdar aracılığı ile oğluna haber göndermek ister. Silahdar bunun imkânsız olduğunu İV. Murat'ın şahsen bu tutuklamayı emrettiğini ona bildirir. Kösem Sultan oğluna iktidarı kendi verdirdiğini ve ona "cihan saltanatı" sağladığını düşünerek bunları "Benim geceden doğan yıldızım" aryasında dile getirir. İV. Murat bu kez kendisi Topkapı Sarayı'nda bir meşveret ayak divanı düzenler. Bu divana yeniçerilerden, sipahilerden, alimlerden ve halktan temsilciler çağrılırlar. Bu divanda onlarla devletin içine düştüğü kargaşayı tartışır. Kuran'dan örnekler getirerek onlara yanlışlıklarını gösterir. Hepsini etkisi altına aldıktan sonra, kuracağı düzene karşı gelenin başını topuzuyla ezeceğini söyler. İV. Murat Revan Seferi'ne çıkmıştır ve Revan Kalesini fethettiği haber İstanbul'a iletilmiş ve çığırtgan İstanbullu'lara bu haberi vererek halkın eğlenmeleri sağlamak için IV. Murat'ın buyruğunu onlara bildirmektedir. Sultan herkesin bu zaferi kutlamak için ölçülü biçimde eğlenmesini istemektedir. Sultan İstanbul'da iken şehirde büyük bir yangın çıkar. Bunu bir bahane bulan Sultan İV. Murat şehirde tütün ve içki yasağı koyar ve kahvehaneler ile meyhaneleri kapatırır. Murat sairlerin kendini hicvetmesine karşı bir kızgısı bulunmaktadır ve Şair Nefi'i'nin kendini hiciv etmesini yasaklar. Şair Nef'i bundan vazgeçmeyeceğni söyler ve basına gelecekleri bilerek Sultan'a "Bütün çağlar koklar benim açtırdığım gulu" aryasını söyler. IV. Murat bu şairin sanatındna büyük zevk almakla beraber onu padişah yasağına uymadığı nedeniyle cellada idam ettirir. İstanbul halkı gizlice içmektedir ve IV. Murat kıyafet değiştirip şehirde dolaşarak bunu kontrola başlar. Celladı yanında IV. Murat kıyafet değişimli şehri gezerken ünlü içkici Bekri Mustafa'nın meyhanesine gelir; ama yanında celladi olmasına rağmen Sultan Murat Bekri Mustafa'yı idam ettirmez. Moskova ile gizlice mektuplaştığı anlaşılınca Fener Patriği'ni idam ettirir. Sonra tekrar 1638'de Seferi'ne çıkar ve İran'ın eline geçen Bağdad'i kuşatip kurtarır. İstanbul'a geri döndüğünde sıhhati gayet kötüleşmiştir. Hekimlerin yasaklamasına rağmen fazla içki içer. Fenalaşıp heyaletler görmeye başlar ve zorbaların yine ayaklanıp Topkapı Sarayı'nı bastıklarının sanır. Kudretinin yavaş yavaş tükenip çok acı çektiğini ifade eden "Ah çektiğim acı." ölüm aryasını söyler. Batıya Venedik'e karşı bir askeri sefer yapmak uzun zamandır plan yapmaktadır. Sadrazam Kemankeş Kara Mustafa Paşa'ya bu Venedik Seferi için buyruğunu vermekte iken son sözü olan "Venedik Seferi" sözcüğü ağzından çıktıktan hemen sonra ölür. Daha 28 yaşında iken 17 yıl süren hükümdarlıktan sonra ölmüştür. VI. Gregorius Papa VI. Gregorius (İtalyanca:["Gregorio II"; İngilizce:"Gregory II"; Fransızca:"Grégoire II") (d. ????) Roma, Papalık Devleti – ö. 1048 Köln, Kutsal Roma Cermen İmparatorluğu. Doğum adı Giovanni dei Graziani veya Graziano olan ve 1 Mayıs 1045'dan 20 Aralık 1046 tarihinde Sutri Konsil'inde papalıktan feragat etmeye zorlandığı döneme kadar papalık yapan din adamı. Hristiyanlık dininde gayet büyük suç olan "dinsel işleri ve görevleri para karşılığı" satan papa. Until Now Until Now, house müzik grubu Swedish House Mafia'nın ikinci stüdyo albümüdür. 22 Ekim 2012 tarihinde yayınlandı. Grubun dağılma kararı almadan önce çıkardığı son albümüdür. Sarıyer-Çayırbaşı Tüneli Sarıyer-Çayırbaşı Tüneli, İstanbul'da karayolu ulaşımında kullanılan bir geçittir. İstanbul Büyükşehir Belediyesi tarafından ortaya koyulan "7 Tepeye 7 Tünel" projesi kapsamında inşa edilen tünellerin üçüncüsüdür. Yapımına 2008 yılında başlanan tünel, 8 Eylül 2012 tarihinde törenle kullanıma girdi. GÃ¼ney Alpleri Güney Alpleri (Özgün ismi: Southern Alps), Yeni Zelanda'nın Güney Adası'nın uzunluğu boyunca uzanan ve adanın batı tarafına yakın en büyük yüksekliklerini oluşturan bir dağ silsilesidir. Avustralasya'daki en yüksek dağ sırasıdır. "Güney Alpleri" terimi genel olarak tüm dağlara karşılık gelir ancak bu dağ silsilesinin içindeki daha küçük sıradağlar için farklı isimler kullanılmaktadır. Colmar Colmar (Fransızca: "Colmar", Almanca: 1871-1918 ve 1940-1945 arası: "Kolmar"), kuzey-doğu Fransa'da Grand Est bölgesinin üçüncü büyük komünüdür. Haut-Rhin bölgesinin ve Colmar bölgesi vilayetinin merkezidir. Kasaba Alsas Şarap Yolu boyunca yer alır ve "Alsas şarap başkenti" (capitale des vins d'Alsace) olarak anılır. Colmar, çok iyi korunmuş eski şehir olmakla beraber, aralarında Isenheim Altarpiece ile Unterlinden Müzesi, birçok mimari yerler ve müzeleri ile ünlüdür. Colmar, 9. yüzyılda kuruldu. 1226 yılında İmparator II. Frederick tarafından bağımsız imparatorluk şehri statüsü verildi. 1354 yılında Décapole şehir birliğine katıldı. Şehir, Otuz Yıl Savaşı sırasında, 1632 yılında İsveç ordusu tarafından alındı. Şehir 1673 yılında Kral XIV. Louis altında Fransa tarafından fethedildi ve resmen 1679 Nijmegen Antlaşmaları tarafından bırakıldı. Alsace'ın kalanı ile, Alsace-Lorraine ilinin dahil, Colmar şehri Fransa-Prusya Savaşı'nın bir sonucu olarak 1871 yılında yeni kurulan Alman İmparatorluğu tarafından ilhak edildi. 1919'daki Versailles Antlaşması'na göre I. Dünya Savaşı'ndan sonra Fransa'ya bırakıldı. 1940 yılında Nazi Almanyası tarafından ilhak edildi ve daha sonra 1945 yılında "Colmar Savaşı" sonra Fransız kontrolüne döndü. Colmar, 1947 yılından bu yana sürekli muhafazakâr partiler tarafından idare edilmiştir. Cumhuriyetçi Halk Hareketi (1947-1977), Fransız Demokrasisi için Birlik (1977-1995) ve Halk Hareketi Birliği (1995'ten beri). Bu süre içinde sadece üç belediye başkanı olmuştur. 2009 yılında, kentin 67.214 nüfusu vardı ve Colmar metropolü toplamda 126.957 nüfusa sahipti. Colmar bölgesinin merkez nüfusu ise, 2009 yılında ise 147.787 nüfusa sahiptir. Colmar'da, güneşli bir mikroklima vardır ve Fransa'nın kurak şehirlerinden biridir. Bu durum Alsace şarabı için idealdir ve sadece 607 mm (23.9), yıllık yağış alır. Alsas şarabı bölgenin başkenti olarak kabul edilir. HTC Desire X HTC Desire X, HTC firması tarafından 2012 yılının Eylül ayında piyasaya sürülmüş olan bir Android cihazdır. Orta sınıf sayılan telefonun işlemcisi çift çekirdekli 1 GHz Snapdragon S4'tür. MicroSD kart ile arttırılabilen 4 GB'lık hafızaya sahiptir. Markanın amiral gemisi ürünü olan HTC One X'e benzerlik gösterir. Cihaz içerisine kurulu şekilde gelen Android 4.0 işletim sistemi ile satılmaktadır. Pazara HTC Desire S telefonunun bir üst modeli olarak sürülmüştür. Hefei Hefei () (önceki isimleri: Ho-fei, Luzhou veya Luchow), Çin'in Anhui eyaletinin başkenti ve en büyük şehridir. Ayrıca eyaletin politik, ekonomik ve kültürel merkezidir. Anhui'nin coğrafi olarak da merkezinde yer alan şehrin komşuları kuzeyden Huainan, kuzeydoğudan Chuzhou, güneydoğudan Chaohu ve batıdan Lu'an'dır. Hefei bir alanı kaplamaktadır ve 2010 nüfus sayımına göre nüfusu 7.457.27 kişidir. Sığınak (film) Outpost Sığınak, 2008 yapımı bir İngiliz filmidir. Steve Barker tarafından yapılmış ve Rae Brunton tarafından yazılmıştır. Bir iş adamı ormanda II. Dünya Savaşı'ndan kalma bir sığınağı bulmak için deneyimli bir grup paralı asker tutmuştur. Ama onları orada istemeyen Alman ordusu korku dolu anlar yaşatacaktır. Nanning Nanning (, Zhuangca: "Namzningz", anlamı 'Güney Huzuru') Çin'in Guangxi Zhuang Özerk Bölgesi'nin başkentidir. Şehir gür tropikal bitki örtüsünün zenginliği nedeniyle "Yeşil Şehir" olarak bilinir. Adrenalina (Wisin şarkısı) Adrenalina, Porto Rikolu Wisin, Ricky Martin ve Amerikalı şarkıcı Jennifer Lopez'in şarkısıdır. Jennifer Lopez, Ricky Martin, Wisin & Yandel, José Torres, Carlos E. Ortiz tarafından yazılmıştır. I Luh Ya Papi "I Luh Ya Papi", Amerikalı şarkıcı Jennifer Lopez'in 8. stüdyo albümünden bir şarkısıdır. Şarkıda Lopez'e French Montana eşlik etmiştir. Şarkının yapımcılığını Detail üstlenmiştir. Şarkının prömiyeri 5 Mart 2014'te "Power 106" radyo istasyonunda yapıldı. Orijinal parçanın yanında Big Sean'la yapılan remix versiyonunu da tanıttı. Lopez, French Montana'yla düet yapmasına karar vermesinde şunları söyledi: "İkimiz de New York'ta doğduk, ikimizin de özgeçmişi aynı ve bu kayıtta o duyguyu hissetmek istedim ve o bunun için harikaydı. Bu yüzden bu kaydı duyup parçası olmak istediği için çok mutluydum." "I Luh Ya Papi" şarkısının video klibi Miami, Florida'da Jessy Terrero tarafından çekilmiştir. 12 Şubat 2014'te Jennifer Lopez lüks bir yatta video klip çekerken görüntülendi. Bu haber 2014 FIFA Dünya Kupası şarkısı We Are One (Ole Ola) için çekildiği yönünde haberler yapılmıştı. Ak Asa İstari büyücüsü olan Gandalf'ın asasıdır. Bu asa ışık saçan ve müthiş güçler barındıran bir asadır. Bu asayı yalnızca İstari büyücü'leri kullanabilir. Gandalf, Balrog'u yendikten sonra ruhu alınıp yerine "Ak" ruh verilince, asası da Ak Asa olmuştur. Cascade Sıradağları Cascade Sıradağları veya kısaca "Cascades" batı Kuzey Amerika kıtasında önemli sıradağlardır. Kanada'da güney Britanya Kolumbiyası eyaletinden güney doğru ABD'de Washington, Oregon ve kuzey Kaliforniya eyaletlerine kadar uzanırlar. Bu sıralar ham önemli volkanik olmayan zirveleri hem de "Yüksek Cascadelar" adı verilen bir sıra volkan zirvelerini ihtiva ederler. Batı Kanada'da Britanya Kolumbiyası eyaletinde bulunan kısmını Kanadalılar "Kanada Cascadeları" veya basitçe yerel dağlar olarak "Cascades Dağları" olarak adlandırırlar. ABD'nin kuzey-batı bölgesinde bulunan kısmının Washington eyaleti içinde bulunan kısmı genel olarak yerel ismi ile "Cascadeler"'dir; fakat genel olarak "Kuzey Cascadeler (North Cascades)" (örneğin North Cascades Ulusal Parkı ismi için kullanış gibi) olarak da anılırlar. Tüm Cascade Sıradağları üstünde bulunan en yüksek zirve rakımı ABD Washington Eyaletinde bulunan 4,392 m olan Rainier Dağı'dir. Cascades Sıradağları Büyük Okyanus'un etrafını çevreleyen sahillerde bulunan ve Pasifik Ateş Halkası adı verilen büyük bir volkanlar ve diğer dağlar zincirinin bir parçasıdır. ABD'nin (Alaska hariç) birbirine bağlı eyaletlerindeki arazilerde son 200 yılda tarihsel olarak ortaya çıkan aktif volkanik püskürmelerinin hepsi "Yüksek Cascadelar" adı verilen dağlarda olmuştur. Bunlardan en son püskürmeler 1914-1921 arasında Lassen Zirvesi ve gayet büyük bir patlama ile birlikte 1980'de ve gayet az şiddette olarak 2005'te St. Helens Dağı'nda olmuştur. Kuzey Amerika kıtasının batısında bulunan Kanada, ABD ve Meksika'ya uzanan sıradağlar büyük grubu "Kuzey Amerika Cordilerya Sıradağlar Grubu" olarak isimlendirilmektedir. "Kuzey Amerika Cordilerya Sıradağlar Grubu" batı bölümündeki sıradağlar ayrıca bir gruplanmaktadır ve bu gruplanmış sıradağlar Cascade Sıradağları yanında Saint Elias Sıradağları, Coast Sıradağları, İnsülar Sıradağları, Olympic Sıradağları, Oregon Sahili Sıradağları, Kalifornia Sahili Sıradağları, Transverse Sıradağları, Peninsülar Yarımadasal Sıradağlar ve Batı Sierra Madre Sıradağları'ni da ihtiva eder. Fakat diğer coğrafyacılar bu gruplanmış sıradağlara başka türlü gruplamakta ve bu grupta batı "Kuzey Amerika Cordilerya Sıradağlar Grubu" yanınaa Kuzey Amerika Sıradağlar sisteminin eklemekte ve bu sıradağlar grup sistemi genellikle Kanada ve ABD'de "Pasifik Sahili Sıradağları" olarak anılmaktadır. Cascade Sıradağları güney-kuzey ekseninde ABD'de Kuzey Kaliforniya'da bulunan Lassen Zirvesi'den Kanada'da Britanya Kolumbiyası eyalateinde Nicola Nehri ile Thompson Nehri'nin birleşme noktasına kadar uzandıkları kabul edilmektedir. Kuzeyde Kanada'da Cascade Sıradağları ile Kanada Kıyısal Sıradağları arasında bulunanFraser Nehri vadisi iki sıradağı birbirinden ayırmaktadır. Bu sıradağlarda bir sıra volkanlar bulunan kısma "Yüksek Cascadeler" adı verilmektedir çünkü bu kısımdaki sönük veya aktif volkan dağı zirveleri etrafta bulunan dağlık araziler üzerinde iki misli yüksekliğe kadar ulaşmaktadırlar. Bu volkan dağlarının zirvelerinin etraflarında bulunan yüksek yerlerden çıkıntıları 1,5 kilomatreye kadar daha fazla yükseklik göstermekte ve gayet uzaklardan görülmektedir. Örneğin bu sıradağlar üzerinde en yüksek nokta (4,392 m) olan Rainier Dağı zirvesinin çıkıntısı 4.027 metre olup bu zirve 80–160 km uzaktan görülebilmektedir. Rainier Dağı'nın kuzeylerinde Cascadeler gayet sarp görünüşlü olmaktadırlar. Kuzeyde zirve tepesi olan "Lytyon Dağı"'na kadar bu dağlardaki zirveler etrafında yamaçlara buzullar etkisi ile gayet sivri olup, dik yamaçlar ve vadiler göstermektedir. Rainier Dağı'nın güneyinde ise Kanada Cascadelerin güneyi ve özellikle Shagit Sıradağları jeolojik ve topografik olarak dik ve sarp Kuzey Cascadeler'e benzemektedir. Ama bu Kuzey Cascadelerin güney yamaclari daha az buzul etkisi gösterirler ve yakinda olan Thompsom Platosu'na benzeyerek, nispeten düzce plato görüntüsü verirler. Undo (Sanna Nielsen şarkısı) "Undo", İsveçli şarkıcı Sanna Nielsen tarafından seslendirilen şarkı. Fredrik Kempe, David Kreuger, Hamed "K-One" Pirouzpanah tarafından yazılıp bestelenmiştir. 8 Şubat 2014 tarihinde Melodifestivalen 2014'te yarışmıştır. Şarkı finale yükselmeyi başarmıştır. Şarkı resmî olarak 23 Şubat 2014 tarihinde aynı isimle EP'nin parçası olarak çıkmıştır. Nielsen 8 Mart 2014 tarihinde Stockholm'de Friends Arena'da gerçekleştirilen Melodifestivalen finalinde birinci olmuş ve 2014 Eurovision Şarkı Yarışması'nda İsveç'i temsil etmeye hak kazanmıştır. Tuva Ã–zerk Sovyet Sosyalist Cumhuriyeti Tuva özerk sovyet sosyalist cumhuriyeti (Tuvaca: Тыва Автономнуг Совет Социалистиг Республика / Tıva avtonomnug sovyet sotsialistig Respublika, Rusça: Тувинская автономная область) (Тувинская АССР), — Altay Dağları-Sayan Dağları dolayında 10 Ekim 1961 tarihinde kurulan 31 Mart 1992 tarihinde yıkılan ve Sovyetler Birliği'nin özerk bir cumhuriyeti. İdari merkezi — Kızıl şehri. 10 Ekim 1961 tarihinde Tuva özerk bölgesinin dönüştürülmesiyle Sovyetler Birliği'nin bir cumhuriyeti olarak Tuva Özerk Sovyet Sosyalist Cumhuriyeti oluşturulur. Tuva Özerk Sovyet Sosyalist cumhuriyeti 11 bölgeden oluşmaktadır: 1963 yılı başında Baytayga ve Erzin bölgeleri kaldırılır. 1965 yılı Ocak ayında Baytayga ve Erzin bölgeleri yeniden kurulur. 9 Eylül 1968 tarihinde Möngün-Tayga bölgesi (rayonu) kurulur. 11 Şubat 1975 tarihinde Kızıl alanı belirlenir ve Kızıl şehri ve çevresindeki yerleşimleri kapsayan Kızıl idari birimi kurulur. 25 Nisan 1983 tarihinde Süt höl rayon yapılır. 1992de Çaa höl bölgesi (ilçe, rayon) ve 1993 Çedi höl bölgesi oluşturulur. Empty Room (Sanna Nielsen şarkısı) Empty Room, İsveçli şarkıcı Sanna Nielsen tarafından seslendirilen şarkı. Bobby Ljunggren ve Aleena Gibson yazmıştır. Melodifestivalen 2008'de yarışmıştır. 15 Mart 2008 tarihinde Stockholm Globe Arena'da Melodifestivalen finalinde yarışan şarkı en çok oyu tele-oylamadan alarak 132 oyla 206 puan toplamış ve ikinci olmuştur. Jüri oylarında ise 74 puan toplayarak 3. olmuştur. 2008 yılında OGAE İkinci Şans Şarkı Yarışması'nda birinci olmuştur. "Empty Room" 12 Mart 2008 tarihinde çıkmıştır. İsveç müzik listesinde tepe noktası ikinci sıra olmuştur. Afin gövde Matematikte, R Euclidean uzayı içinde bir "S" kümesinin afin gövdesi "S" in en küçük afin kümesini içerir , veya eşdeğer anlatimla tüm "S" afin kümelerinin kesişimini içerir.Burada, bir "afin küme" bir vektör alt uzayının ötelemesi olarak tanımlanabilir. "S"in aff("S") afin gövdesi "S"in ögelerinin tüm afin kombinasyonların kümesidir, bu , MÃ¼tesellim Mütesellim, herhangi bir beylerbeyi ve sancakbeyinin görevi nedeniyle eyalet veya sancağında bulunmadığı sırada kendisine vekalet etmek üzere yerine bıraktığı ya da gönderdiği vekildir. Mütesellimlik, 17. yüzyılın sonlarından Tanzimat dönemine kadar devam etmiştir. Mütesellimlik kurumu, her ne kadar 17. yüzyılın sonlarında da var olarak görülüyorsa da, bu tarihlerde sayıları yok denecek kadar azdır. Ancak, 18. yüzyılda sancakların çoğu mütesellim ile yönetilmektedir. Artık taşrada yönetim enderunlulardan çıkmış, yerli ve Türk kökenli kişilerin eline geçmiştir. 18. yüzyılda yaygın olan bir usul de arpalık tarzında sancak verilmesidir. 16. yüzyıldan itibaren sayıları artan vezirlere gelirleri yeterli gelmediğinden, geçim kaynağı olarak "arpalık" adı ile sancaklar verilmeye başlandı. Önceleri "arpalık" olarak verilen sancakların sayısı çok azdı. 17. yüzyılın sonları ile 18. yüzyılın başlarında arpalık olarak verilen sancakların sayısının çok büyük boyutlara ulaşmış ve arpalık olarak sancaklara atanan kişiler sancaklarına gitmeyip yerlerine mütesellim atamayı daha uygun görmüşlerdir. 18. yüzyılda mütesellimlik görevini elde eden yerli hanedanlar, bu görevlerinin kendilerine kazandırmış olduğu yetki sebebi ile artırdıkları servet sonunda iyice kuvvetlenmişlerdir. Mütesellimler bazen yerlerine bir vekil, "mütesellim vekili" tayin etmektedirler. Mütesellimlerin büyük çoğunluğu yerli hanedanlara mensup kişiler olsa da, az oranda yerli hanedana mensup olmayan, dışarıdan olan kişilere de mütesellimlik görevi verilmiştir. Ancak, bunlar görevlerine gittikleri yerlerde ellerinde fazla kuvvet olmadığı için tutunamamışlardır. 18. yüzyıl boyunca tayin edilen mütesellimlerin hemen hemen hepsinin yerli hanedana mensup oldukları gözlemlenmektedir. I'm in Love (Sanna Nielsen şarkısı) I'm in Love, İsveçli şarkıcı Sanna Nielsen tarafından seslendirilen şarkı. Bobby Ljunggren, , Irini Michas ve Peter Boström tarafından yazılmıştır. Sanna Nielsen bu şarkıyı 12 Şubat 2011 tarihinde Göteborg'daki Melodifestivalen 2011 yarı finalinde seslendirmiştir. Finale yükselmeyi başaran şarkı Stockholm Globe Arena'da yapılan finalde 114 puanla 4. olmuştur. Şarkı 17 Nisan 2011 tarihinde Svensktoppen listesine giriş yapmış ve dört hafta listede kalmıştır. Real Virtuality Real Virtuality, Bohemia Interactive'in şahsi bilgisayar oyunu motorudur, orijinal adı Poseidon'dur. İlk "Operation Flashpoint"te ve gelişmiş hali olan ""da kullanılmıştır. Arma serilerinde kullanılmıştır: "", "ARMA 2", "" ve "ARMA 3". "Take On Helicopters" ve "" oyunlarında kullanılmıştır. Askerî simülatörlerde de kullanılmıştır: VBS1, VBS2 ve gelmek üzere olan VBS3; Bohemia Interactive Simulations tarafından yapılmışlardır. Ayrıca şu an Alpha aşamasında olan DayZ oyunu da bu oyun motorunu kullanmıştır. Oyun motorunun farklı versiyonları: Yusuf Emre GÃ¼ltekin Yusuf Emre Gültekin (d. 12 Mart 1993, Altındağ, Ankara), Türk futbolcudur. 1. Lig ekiplerinden Boluspor'da forma giymektedir. Futbola 2003 yılında Gençlerbirliği altyapısında başlayan Yusuf, 2011'in yaz mevsiminde profesyonel olup a takıma yükseldi. 2012-2013 sezonunda Gençlerbirliği'nin pilot takımı görevini gören Hacettepe'ye kiralık olarak gitti. 2013-2014 sezonunda Gençlerbirliği'ne döndükten sonra A2 takımı'nda da görev yaptı. 2012-2013 sezonunda, 23 Aralık 2012'de Bursaspor ile oynanan Süper Lig maçında ilk kez a takım forması giyen Yusuf, Mehmet Kara'nın yerine oyuna dahil oldu. İlk on birde genç yaşına rağmen forma fırsatı bulup toplamda 6 lig maçında forma giydi. 2012 yılında 2 kez Türkiye U-20 forması giymiştir. Triglav Triglav (, ), 2864 metrelik yüksekliğyle Slovenya'nın en yüksek dağı ve Jülyen Alpleri'nin en yüksek zirvesi. Slovenlerin sembolü olan dağ, ülkenin tek ulusal parkı olan Triglav Ulusal Parkı'nın bulunduğu yerdir. Mikhail Baryshnikov Mihail Nikolayeviç Barışnikov (; d. 27 Ocak 1948), "Mişa" (Rusça "Mihail" isminin kısaltılmış şekli) olarak da çağırılmaktadır. Rus asıllı Amerikalı balet, koreograf ve aktör. Vaslav Nijinsky ve Rudolf Nureyev gibi büyük baletlerle birlikte anılmaktadır. Leningrad'da Kirov Balesi'nde parlak bir kariyer başlangıcı yapmasına rağmen, 1974 yılında, sanatını icra ve geliştirme konusunda daha fazla imkân sahibi olacağını düşündüğü için, Batı'ya, Kanada'ya iltica etti. Bağımsız olarak çeşitli gruplarla çalıştıktan sonra, New York Balesi'ne baş balet olarak katıldı. Burada George Balanchine'in geliştirdiği dans stilini öğrendi. Akabinde, daha sonra sanat yönetmeni olarak çalışacağı, American Ballet Theatre'da dans etti. Barışnikov, kendine ait pek çok projenin hayata geçirilmisine önayak oldu. Özellikle modern dansla ilgili çalışmalara destek verdi ve bunlardan çoğu kendine ait olan bir düzene kadar projenin sahnelenmesine yardımcı oldu. Sahnedeki üstün performasının yanı sıra, sinema ve televizyon çalışmaları, geniş kitleler tarafından tanınmasına yol açtı. Çağdaş bale sanatının en önde gelen simalarından biri haline geldi. 1977'de The Turning Point isimli filmdeki "Yuriy Kopeykin" rolüyle, "en iyi yardımcı erkek oyuncu Oscar'ına ve Altın Küre ödülüne aday gösterildi. Ayrıca Sex and the City isimli ABD yapımı dizinin, son sezonunda rol aldı. Barışnikov, Sovyetler Birliği'nde, Letonya'nın başkenti Riga'da dünyaya geldi Ailesi Rus'tu. Annesi Aleksandra (kızlık soyadı Kisselova) terzi, babası Nikolay Barışnikov ise mühendisti. Barışnikov bale çalışmalarına Riga'da 1960 yılında başladı. 1964 yılında Leningrad'da (şimdiki Sankt-Peterburg) Vaganova Bale Akademisi'ne girdi. Bir süre sonra Varna Uluslararası Bale Yarışması'nda gençler arasında birncilik ödülünü kazandı. Daha sonra 1967'de Kirov Balesi ve Mariinsky Tiyatrosu'na katıldı ve Giselle balesinde “köylü” Karakterini oynadı. Barışnikov'un yeteneği, güçlü rol kabiliyeti, dans tekniği, sahnedeki duruş ve performansının farkında olan Oleg Vinogradov, Konstantin Sergeyev, İgor Çerniçov ve Leonid Jakobson gibi bazı Sovyet koreograflar, ona özel bale koreografileri yaptılar. Barışnikov'un kimi rolleri adeta onunla özdeşleşmiştir. Giselle balesindeki aşırı dugusal "Albrecht" rolü ve Leonid Jakobson'un Vesteris balesindeki rolü, bunlara örnek gösterilebilir. New York Times sanat eleştirmeni Clive Barnes, Sovyetler Birliği'nde sahnede seyrettiği sanatçıyı gazetesinde "Hayatta gördüğüm en mükemmel dansçı" diyerek tanımlamıştır. 29 Haziran 1974 tarihinde, Kirov Balesi ile birlikte Kanada'nın Toronto şehrinde turnede iken iltica ederek, siyasi sığınma hakkı talep etti. Akabinde Kanadalı meşhur Royal Winnipeg Bale grubuna katıldı ve bir daha Sovyetler Birliği'ne geri dönmeyeceğini ilan etti. Daha sonra verdiği bir demeçte, ilticasını, 1970 yılında Londra turnesinde iken, Amerikalı arkadaşı Christina Berlin ile birlikte planladıklarını ve kaçışını bu hanımın organize ettiğini söylemiştir. İltica ettikten sonra, Kanada'da kısa bir inziva dönemi geçirdi ve National Ballet of Canada ile birlikte La Sylphide isimli balede ilk televizyon performansını sergiledi. Daha sonra ABD'ye gitti. 1974-1978 yılları arasında American Ballet Theatre'ın "baş baleti" idi ve partneri de Gelsey Kirkland'dı. Ayrıca George Balanchine ile birlikte New York City Ballet'de de çalıştı. Bir yandan da İngiliz Royal Ballet'e düzenli bir şekilde, misafir sanatçı olarak katkıda bulundu. Tüm bunlara ilaveten, çeşitli bale ve modern dans grupları ile birlikte on beş ay süren bir dünya turuna çıktı. Barışnikov için özel roller de yazıldı. 1979 yılında Jerome Robbins'ın "Opus 19: The Dreamer" ve Barışnikov'un Natalya Makarova ile birlikte dansettiği "Other Dances" isimli eserleri ve 1980'de Frederick Ashton'ın "Rhapsody"'si bunlara örnek gösterilebilir. 1980 yılında, dansçı ve sanat yönetmeni olarak American Ballet Theatre'a döndü ve on yıl boyunca bu işi sürdürdü. 3 Temmuz 1986 tarihinde ABD vatandaşlığına kabul edildi. 1990 yılında Mark Morris ile birlikte, White Oak Dance Project isimli gezici dans grubunu kurdu ve 2002 yılına kadar bu grubun sanat yönetmenliğini yaptı. 2003 yılında Prix Benois de la Danse isimli bale yarışmasında, "yaşam boyu başarı" ödülüne layık görüldü. 2005 yılında New York'ta, çeşitli sanatsal faaliyelere (müzik, dans, tiyatro, film, çeşitli görsel sanatlar) mekan ve prodüksiyon imkânları sağlayan Baryshnikov Arts Center'ı hizmete soktu. Barışnikov'un başarılı bir dansçı olduğu, çok küçük yaşta keşfedilmişti. Fakat içinde büyüdüğü Sovyet sistemi, sanatını daha da geliştirmeye izin vermemekteydi. Birçok dansçıdan daha kısa boyluydu ve parmak ucuna yükselen bir balerinden çok aşağıda kalıyordu. Bu durum, onun sahnede arka planda kalmasına yol açıyordu. Gerek filmlerden seyrettiği, gerekse de turnelerde izleme şansı bulduğu Batı dünyasının dans çalışmaları ile kendi ülkesindeki durumu karşılaştırıyor, Sovyet dans ve bale dünyasının hala geleneklerine bağlı bir şekilde 19. asır kalıpları içinde kalmış olması onu daha da kızdırıyordu. Sovyetler Birliği'ni terk etmesindeki en önemli faktör, onun çağdaş, yenilikçi sanatçılarla çalışma arzusuydu. İlticasının ikinci yılının sonunda, Jerome Robbins, Glen Tetley, Alvin Ailey ve Twyla Tharp'ın da aralarında olduğu 13 farklı koreografla çalıştı. New York Times gazetesi dans eleştirmeni Anna Kisselgoff'la 1976 yılında yaptığı röportajda "Rol aldığım bale gösterisinin başarılı olup olmaması bence önemli değil. Farklı şeyler yapmak, yeni deneyimler edinmek, benim açımdan çok daha önemli" demiş, "Alvin Ailey'in klasik ve modern dans tekniklerini harmanlaması, Twyla Tharp'ın dansıma egosantrik figürler ilave etmemde ısrarcı olması, beni fazlasıyla heyecanlandırıyor" diye açıklama yapmıştır. 1978 yılında, bağımsız çalışmayı bırakarak, efsanevi koreograf George Balanchine'in yönetimindeki New York City Ballet'de katıldı ve 18 ay baş balet olarak çalıştı. "Mr. B" olarak bilinen George Balanchine nadir olarak dışarıdan gelen artistlerle çalışmayı kabul ederdi. Hatta ünlü dansçılar Rudolph Nureyev ve Natalya Makarova ile bile çalışmayı reddetmişti. Barışnikov'un New York City Ballet'de tüm dikkatini işine vererek çalışması, tüm sanat camiasını şaşırtmıştır. Balanchine, hiçbir zaman Barışnikov'a özel bir rol yaratmadı. Ancak ona öğretmenlik yapıp, kendi özel dans tarzını öğretti. Bu sayede Apollo, The Prodigal Son (Müsrif çocuk) ve Rubies (Yakutlar) isimli temsillerde, Barışnikov, adeta kendiyle özdeşleşen rollerde oynadı. Jerome Robbins ise New York City Ballet'nin gözde aktrisi Patricia McBride ve Barışnikov için Opus 19/The Dreamer isimli baleyi sahneye koydu. 1980 yılında American Ballet Theatre'ın sanat direktörlüğü görevine getirildi. 1989 yılında, tiyatro yönetimi, Barışnikov'un yardımcısı Charles France'ı, ondan habersiz işten çıkartınca istifa etti. Onun, yeni olan, daha önce denenmemişe olana bu ilgisi, sanatını da şekillendirip geliştirdi. Dans sanatıyla ilgili yaptığı şu gözlem, onun bakış açısını anlamamıza yetecektir; "Dans ederken bacağınızı ne kadar yükseğe kaldırdığınızın bir önemi yok. Teknik dediğiniz şey, basitlik, şeffaflık ve istekli çalışmaktan başka bir şey değildir.” Barışnikov'un The White Oak Project ismini verdiği proje, yaşı geçkin dansçılara, gerçek anlamda bir iş yaratmak amacıyla hayata geçirilmişti. 2007 yılında, 60 yaşında iken, avangart yönetmen Joanne Akalaitis'in, Samuel Beckett'in dört kısa oyunundan yola çıkarak sahneye koyduğu eserde rol almıştır. 1999 yılında, ABD'nin saygın bilim ve sanat kurumu American Academy of Arts and Sciences'a üye olarak kabul edildi. 2000 yılında ABD Kongresi tarafından verilen National Medal of Arts'ı aldı. 11 Mayıs 2006'da New York University, 28 Eylül 2007'de Shenandoah University konservatuvarı ve 23 Mayıs 2008'de de Montclair State University tarafından "onursal derecelerle" taltif edildi. 2006 yazında, Baryshnikov Arts Center sponsorluğunda "Hell's Kitchen Dance" isimli grupla ABD ve İspanya turnesine çıktı. Turnede Baryshnikov Arts Center'dan koreograflar Azsure Barton ve Benjamin Millepied'ın çalışmalarını oynadılar. 2007 Ağustos'unda, Ana Laguna ile birlikte Stockholm'da, Dansen Hus'ta, Mats Ek'in "Place" (İsveçe orijinali "Ställe") isimli eserini sahnelediler. Barışnikov İsrail'de de üç kez sahne aldı. İlkinde 1996'da White Oak Dance Project ile Caesarea'da antik Roma amfitiyatrosunda dans etti. İkincisinde 2010'da Ana Laguna ile birlikte gösteriler sergiledi. Son olarak 2011 yılında da "In Paris" isimli oyunla Tel Aviv'deki Suzanne Dellal Center'da dokuz defa sahne aldı. İsrail'de iken Haaretz gazetesine verdiği demeçte, bir sanatçı olarak İsrail'in sanatsal olarak boykot edilmesine karşı olduğunu söylemiş ve İsrail modern dansını ilgi ve heycanla takip ettiğini söylemiştir. Barışnikov ilk defa, 1976 yılında bir ABD kanalında dans gösterisine çıktı. Virgina merkezli PBS (ABD genelinde yayın yapan, kar amacı gütmeyen 354 üye televizyon kanalından oluşmuş bir kuruluş) kanalında "In Performance Live from Wolf Trap" isimli programda dans etti. 1977 Noel tatili sırasında CBS kanalı, Barışnikov'un da dahil olduğu American Ballet Theatre tarafından sahnelenmekte olan, Çaykovski'nin meşhur Fındıkkıran Balesi'ni ekranlarına taşıdı. Bu program, bugüne dek ABD'de en fazla tekrar edilen yayın olma özelliğini korumaktadır. Barışnikov'un yanı sıra Gelsey Kirkland ve Alexander Minz gibi dansçılarda bu gösteride rol almıştı. Bu prodüksiyonun Kanada'da video kaydı yapıldı. CBS kanalında birkaç kez gösterildikten sonra PBS kanalına taşındı ve yıllarca her Noel sezonunda ekranlara getirildi. Hatta PBS'e üye kimi kanallarda hala gösterilmeye devam edilmektedir. Daha sonra bu program, MGM şirketi tarafından DVD formatında satışa sunuldu. 2004 yılında da, yeni teknolojiler kullanılarak düzenlenen bu DVD, Kultur Video isimli firma tarafından tekrar piyasaya sürüldü ve Noel tatili boyunca "en çok satan DVD" oldu. İngilter'de bu DVD "Dijitaş Klasikler" (Digital Classics) adı altında tekrar piyasaya sürülmüştür.. Çaykovski'nin bu eserinin değişik versiyonları, çok çeşitli defalar çok farklı kanallarda gösterilmiş olmasına rağmen, bu balenin Barışnikov versiyonu Emmy Ödülü'ne aday gösterilen iki versiyondan birisidir. Diğeri ise, Mark Morris'in Fındıkkıran Balesi'nin özellikle abartılarak, satirik biçimde sahneye koyduğu "The Hard Nut" isimli baledir. Barışnikov ayrıca Emmy Ödülü alan, iki ayrı televizyon programı yaptı. Bunlardan birisi ABC diğeri CBC kanalında yayınlandı. Bu programlarda Broadway ve Hollywood müzakallerinden seçme müzik parçaları eşliğinde dansa gösterileri yaptı. 1970 ve 1980'ler boyunca "Live from Lincoln Center" ve "Great Performances" isimli TV programlarıyla, birçok kez Amerikalı izleyici karşısına çıktı. Yıllar içinde birkaç kez de, her yıl düzenlenen ve ABD kültürüne performans sanatlarındaki başarılarıyla katkıda bulunan kişilere ödül verilen, "Kennedy Center Honors" isimli törenlerin TV yayınında boy gösterdi. Barışnikov, New York'a geldikten kısa bir süre sonra ilk sinema filminde rol aldı. 1977 yapımı The Turning Point isimli bu filmde, "Yuri Kopeikine" isimli çapkın Rus baleti canlandırdı ve bu filmle Oscar ödülüne aday gösterildi. 1985 yapımı, koreografisi Twyla Tharp tarafından yapılan, başrollerinde Gregory Hines ve Isabella Rossellini'nin bulunduğu White Nights isimli filmde rol aldı. 1987'de ise Dancers isimli filmde oynadı. 1991 yılında başrolde Gene Hackman'ın oynadığı "Company Business" isimli filmde, yardımcı erkek oyuncu idi. "Sex and the City" isimli TV dizisinin son sezonunda, dizideki Carrie Bradshaw karakterine yapışkan biçimde kur yapan ve onu Paris'e götüren,Rus sanatçı Aleksandr Petrovsky rolünü oynadı. 2 Kasım 2006 tarihinde, Amerikalı ünlü aşçı Alice Waters ile birlikte Sundance Channel'da "Iconoclasts" isimli TV programına başladı. Uzun süredir dost olan bu ikili, programlarında, yaşam tarzlarını, ilham kaynaklarını, sosyal projelerini anlattılar. 17 Temmuz 2007 tarihinde PBS kanalında Barışnikov'un sanat hayatının ve Baryshnikov Arts Center'ın anlatıldığı bir TV programı yayınlandı. Barışnikov, Nisan 2012'de, Dmitry Krymov tarafından yönetilen "In Paris" isimli balede yer aldı. Santa Monica College Performing Arts Center'da sahnelen bu gösteride, Barışnikov'a eşlik eden balerin Anna Sinyakina idi. Bir sonraki rolü, Anton Çehov'un "Kabuğuna Sinmiş Adam" isimli kitabından uyarlanan sahne gösterisiydi. Oyunla ilgili şunları söylemiştir Aktris Jessica Lange ile ilişkisinden, 1981 yılında Aleksandra Barışnikova isimli bir kızı dünyaya geldi. Eski balerin Lisa Rinehart ile de uzun süren bir ilişkisi oldu. Bu ilişkiden de Peter (1989 doğumlu), Anna (1992 doğumlu) ve Sofia (1994 doğumlu) isimli üç çocuğu oldu. Larry King ile yaptığı röportajda, evlilik müessesine inanmadığını, insanların birbirlerine söz verip bağlanmaları için, yasal bir nikâh akdini gerekli görmediğini, dindar olmadığını, bir ibadethanede bulunmanın, kendisi için anlamsız olduğunu söylemiştir. Bu şekilde bir beyanda bulunmuş olmasına rağmen, "The Wall Street Journal" gazetesinde 25 Şubat 2012'de, 64. yaş günü münasebetiyle yayınlanan bir demecinde, Lisa Rinehart'ı "eşim" diyerek tanımlamıştır ve 2006'da onunla evlenmiştir. Åžose Şose, kırık taş veya çakıl döküldükten sonra üzerinden silindir geçirilerek hazırlanan basit bir tür karayolu. Asfalt yollardan farkı, zift gibi yapıştırıcı ve birleştirici malzemelerin kullanılmamasıdır. Bazen taşların üzerine kum da dökülür. Şose yollar, toprak yollara nazaran daha dayanıklıdır, çamurlanmayı kısmen engeller ve daha ağır vasıtaların gömülmeden geçmesine imkân sağlar. Asfalt yollara nazaran daha ekonomik olduğu için, pek çok ülkede köy ve kasaba yollarında yaygın olarak kullanılır. Türkçeye Fransızca "chaussée" (yol) sözcüğünden geçen kavramın kökeni "chaux" (kireçtaşı) sözcüğüdür. Bunun nedeni Ortaçağda şosenin kireçtaşı dökülerek hazırlanmasıdır. Adirondack Dağları Adirondack Dağları (Adirondack Mountains), Amerika Birleşik Devletleri'nde New York'un kuzeydoğu lobunda bulunan, ve New York şehrin kuzeyinde kalan, sıradışı bir jeolojik oluşumdur. Tektonik plaka sınırları boyunca meydan, doğrusal dağ sıralarının aksine, bir kubbeyi andırmaktadır. Günümüzden yaklaşık 1 milyar yıl önce oluşmuş Adirondack Dağlarında, George gölü, Placid gölü, Saranac gölleri ve çok sayıda buzul gölü yer almaktadır. Ayrıca dağda bulunmuş olan 1 milyar yıllık metaformik ve magmatik kayaçlar Québec Kanada'da bulunan Laurentian Dağları'nda da görülmüştür. Hudson Nehri ile birlikte Sacandaga, Black ve Oswegatchie ırmakları tarafından da sulanan bölgenin yaklaşık üçte ikisi, devlet tarafından kurulmuş olan Adirondack Devlet Parkı'nın içerisinde yer almaktadır. Adirondack Dağları güneyinde ve New York şehrin kuzeybatısında Catskill Dağları yer almaktadır. Canabalt Canabalt, 2009 yapımı bir side-scrolling sonsuz koşu video oyunudur. Adam Saltsman tarafından Experimental Gameplay Project için yapılmıştır. Side-scrolling video oyunu Side-scrolling, video oyunlarının yan kamera bakış açısından oynanması durumudur. Genelde oyun karakterleri ekranın solundan sağa doğru gider. Bu sistem çoğunlukla eski veya retro oyunlarda kullanılır ve grafik kalitesi yüksek olmaz. 3 boyutlu video oyunları çıkmaya başladıktan sonra side-scrolling unutulmaya başlamıştır. Yeni Ay (albüm) Yeni Ay, Türk şarkıcı Sıla'nın beşinci stüdyo albümü. Sony Music Entertainment ve Columbia Records tarafından 18 Şubat 2014'te yayımlandı. "Karanlık ve içe dönük temalar kullanarak hazırladığı" dördüncü stüdyo albümü "Vaveyla"yı Ekim 2012'de yayımladıktan sonra Sıla, "kendini iyi hissettiği bir dönemde" "Yeni Ay"ı ortaya çıkardı. Neredeyse tüm şarkıların sözlerini tek başına yazdı ve pek çoğunu daha önceki albümlerini de birlikte hazırladığı Efe Bahadır ile besteledi. Ayrıca albümün yapımcılığını da Bahadır ile birlikte üstlendi. İskender Paydaş, Can Baydar, Bedük ve Fatih Ahıskalı da albümün yapımında görev aldı. 2013'ün sonunda başlayıp 2014'ün başlarında tamamlanan kayıtlar, İstanbul'daki Babajim Studios ile Atina'daki Sierra Studios'ta yapıldı. Pop müzik tarzında olan "Yeni Ay", iki disk hâlinde satışa sunuldu. İlk diskte teki remiks sürümü olmak üzere 11 şarkı yer alırken ikinci diskte, ilk diskte yer alan şarkıların demolarına yer verildi. Albümdeki şarkı sözleri "yeni başlangıçlar, yeni umutlar ve yeni güzellikler" içerdiği için adı da buna dayalı olarak şekillendi. Müzik eleştirmenlerinin çoğu albümü ve Sıla'nın söz yazımını övdü. Albümdeki şarkılardan dört tanesine klip çekildi ve bu şarkılar listelerde üst sıralara yükseldi. Çıkış şarkısı "Vaziyetler"in MusicTopTR Resmî Listesi'nde zirveye yükselerek aralıksız on bir hafta boyunca bu sıradan inmemesinin ardından ikinci klip şarkısı "Yabancı" ve dördüncü klip şarkısı "Hediye" de listede bir numara oldu. Üçüncü klip şarkısı "Reverans" ise en fazla iki numaraya çıkabildi. "Yeni Ay", 2014 Kral Türkiye Müzik Ödülleri'nden En İyi Albüm dalında ödül kazandı. Sıla ise albüm sayesinde aynı ödül töreninde En İyi Kadın Sanatçı ve Radyolarda Şarkıları En Çok Çalınan Sanatçı ödüllerini elde etti. Albüm, satışa sunulduğu ilk haftada 70 bin kopya satarak D&R'ın Çok Satan Albümler Listesi'ne bir numaradan girdi ve haftalarca bir numaradan inmedi. 2014'ün sonuna kadar Türkiye'de 158 binden fazla kopya sattı; dijital ve fiziki olarak ülkede yılın en çok satan albümü oldu. Sıla, albümü tanıtmak için Türkiye'nin ve Avrupa'nın birçok şehrinde konserler verdi. Ekim 2012'de, "karanlık ve içe dönük temalar kullanarak hazırladığını" belirttiği "Vaveyla"yı yayımlayan Sıla, bu albümdeki "İmkânsız", "Zor Sevdiğimden" ve "Aslan Gibi" şarkılarına klip çektirmiş ve bunlardan ilk ikisi Türkiye Resmî Listesi'nde iki numaraya kadar ilerlemişti. 20 Eylül 2013'te Cemil Topuzlu Açıkhava Tiyatrosu'nda verdiği konserde Sıla, sözlerini kendisinin ve bestesini Fatih Ahıskalı'nın hazırladığı, daha önceden Eşref Vakti adlı grup tarafından seslendirilen "Saki" şarkısını ilk kez söyledi. Bu tarihten sonraki bazı konserlerinde de şarkıyı seslendirdi. Ekim'de beşinci stüdyo albümünün hazırlıklarını duyurdu ve Kasım'da kayıtlar için stüdyoya girdi. Kayıt süreci Ocak 2014'te de devam etti. Şubat'ta, yeni albümünü radyoculara dinletmek için verdiği davette, çıkış şarkısı olarak "Vaziyetler" yerine "Alp Er Tunga Sagusu"nu içeren bir şarkı dinleterek misafirlerine sürpriz yaptı. "Vaziyetler", 11 Şubat'ta radyolarda çalınmaya başlandı ve dijital ortamda indirilmeye açıldı. Aynı gün albüm iTunes Store üzerinden ön siparişe sunuldu. 18 Şubat'ta "Yeni Ay", Sony Music Entertainment ve Columbia Records tarafından piyasaya sürüldü. Şarkıcı, Kasım 2013'te vizyona giren Çağan Irmak filmi "Tamam mıyız?" için hazırladığı aynı adlı şarkıyı da albüme dâhil etti. Yapımcılığını Sıla ve Efe Bahadır'ın üstlendiği albüm iki disk hâlinde yayımlandı ve ikinci diskte şarkıların demolarına yer verildi. "Doldur" dışındaki tüm şarkıların sözlerini tek başına yazan Sıla, "Bugün"den Fatih Vural'ın "albümün en şenlikli şarkısı" olarak tanımladığı "Doldur"un sözlerini Can Baydar ile birlikte yazdı. Altı şarkıyı ise Efe Bahadır ile birlikte besteledi. Bedük ise açılış şarkısı "Yabancı"ya yaptığı remiksle albümün yapım görevlilerine dâhil oldu. Kayıtlar Babajim Studios ve Sierra Studios'ta yapıldı. Miksler Alp Turaç, Arzu Alsan ve Dimitris Mourlas tarafından; mastering Mirko D'Agostino ve Tom Coyne tarafından tamamlandı. Bir pop albümü olan "Yeni Ay", kendi deyimiyle "ışık görmeye ihtiyacı olduğu" bir anda ortaya çıktı. Şarkıcı, albümün adını "yeni başlangıçlar, yeni umutlar ve yeni güzellikler" içerdiği için "Yeni Ay" koydu. Bu ada "Hediye" şarkısında da yer verdi. Albümden "Umuda ışık yakan bir albüm. Daha eğlenceli ve hızlı. Daha kolay öğrenebilecek bir albüm." diye bahsetti. Albümün kendisi için ise "umuda yolculuk, başlangıçlar, yenilikler ve iyi olana dair niyetler" ifade ettiğini belirtti. Ayrıca şunları da söyledi: "["Yeni Ay"ın] Benim için [diğer albümlerimden] pek farkı yok. Yine söz yazdım, yine Efe'yle müziklerini yaptık. Tek farkı başka arkadaşlarımız da soframıza sandalye çektiler, ne iyi ettiler. İskender Paydaş, Can Baydar, Bedük, Fatih Ahıskalı. Daha ne olsun! Ne âlâ!" "Yeni Ay", müzik eleştirmenlerinden karışık geri dönüşler aldı. Albümdeki şarkı sözleri beğeni topladı ancak Sıla'nın tarzını tekrarlayıp tekrarlamadığı hakkında farklı görüşler ortaya sunuldu. "Radikal"den Sarp Dakni, "Konuşmadığımız Şeyler Var"ın kusursuz yapımıyla beklentileri yukarı çekmesinden sonra, "Vaveyla"yı istediğini bulamayarak kucakladı ve bu yüzden "Yeni Ay"ı da gergin bir şekilde bekledi. Bu gergin bekleyişin sonunda albümden memnun kalarak şunları yazdı: ""Yeni Ay", tıpkı "Vaveyla"da olduğu gibi yeni ve farklı bir kulvara yönelmiyor. Sıla yine güvenli sularda. Ancak bu kez biz pes ediyoruz. Zira onu bu hâliyle dinlemekten fazlasıyla mutluymuşuz meğer." "Milliyet Sanat"ta yazan Yavuz Hakan Tok'a göre Sıla bu albümde de sürekli çalıştığı ekiple iş birliğine gitmesine rağmen tekrara düşmekten kendini kurtardı. Tok, albümü "Vaveyla" ile