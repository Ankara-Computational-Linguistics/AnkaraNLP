sınırı sebebiyle (13 yaş) gençler düzeyinde yarışabilecekleri ilk sezonda 2008-2009 ISU Junior Grand Prix çerçevesinde Meksikadaki yarışmaya katılmış ve ilk uluslararası yarışmalarında bronz madalya almışlardır. Folklore (Nelly Furtado albümü) Folklore, Kanadalı şarkıcı Nelly Furtado'nun ikinci stüdyo albümü. Kuzey Amerika'da DreamWorks etiketiyle 25 Kasım 2003 tarihinde yayımlanmıştır. Albüm, Kanada'da piyasaya çıktığı ilk hafta 10,400 kopya satarak Kanada Albüm Listesi'ne 18 numaradan giriş yaptı. İlk hafta ABD'de ise, 68,000 adetlik satış yaparak "Billboard" 200 listesine 38 numaradan girdi. Nielsen SoundScan verilerine göre "Folklore" albümü, ABD'de Ağustos 2008'e kadar 425,000 adetlik satış rakamına ulaştı. Giuseppe Peano Giuseppe Peano (27 Ağustos 1858 – 20 Nisan 1932), çalışmaları ile felsefeye büyük katkıda bulunmuş Peano Aksiyomları ile tanınan İtalyan matematikçi. Matematiksel mantık ve küme teorisinin kurucusudur, 200 kadar kitap ve makale yazmıştır. Alex Shibutani Alex Shibutani (d. 25 Nisan, 1991) Amerikalı buz patenci. Partneri Maia Shibutani ile birlikte buz dansında yarışmatadır. Çift 2009 ABD Gençler ikincisidir. Çiftin koçluğunu Igor Shpilband, Marina Zoueva ikilisi yapmaktadır. Alex Shibutani buz patenine 7 yaşında başladı. Küçük kardeşi Maia Shibutani ile birlikte buz dansında yarışmalara katılmaktadır. Shibutani kardeşler 2006 ABD Gençler Şampiyonasında intermediate düzeyinde altın madalya aldılar. 2006-2007 sezonunda ise novice düzeyinde ABD şampiyonluğuna ulaştılar. 2007 yılından sonra koçlarını değiştirerek Shpilband ve Zoueva ile çalışmaya başladılar. 2007-2008 sezonunda Maia'nın yaşı gençler düzeyinde yarışmaya uygun olmadığı için uluslararası yarışmalara katılamadılar. 2008 ABD Şampiyonasında ilk kez junior (gençler) düzeyinde yarıştılar ve 4. oldular. 2008-2009 sezonunda ilk kez ISU Junior Grand Prix yarışmalarına girdiler. Bu sezon yaş sınırı sebebiyle (13 yaş) gençler düzeyinde yarışabilecekleri ilk sezondu ve 2008-2009 ISU Junior Grand Prix çerçevesinde Fransadaki yarışmaya katıldılar. Çift ilk uluslararası yarışmasında altın madalya ulaşmıştır. İspanya'da gümüş madalya alarak 2008-2009 Junior Grand Prix Finaline katılmaya hak kazanan çift finalde 4. sırada yer almıştır. Qantara Qantara.de (Arapça قنطرة: "Qantara" = "köprü"), Batı ile İslam dünyası arasında, entelektüel düzeyde bir diyalog oluşturmak ve geliştirmek için Arapça, Almanca, İngilizce ve Türkçe yayımlanan internet portali. Portal, 11 Eylül 2001'de ABD'de de gerçekleşirilen terör saldırılarıyla oluşan şoktan sonra Batı ile İslam dünyası arasındaki ilişkilerde ortaya çıkan krize karşı, Alman Dışişleri Bakanlığı'nın girişimleriyle kurulmuştur. 2003 Martından beri internet üzerinden ulaşılabilen portal, Federal Almanya Siyasal Eğitim Merkezi (bpb), Deutsche Welle (DW), Alman Kültür Merkezi (Goethe Enstitüsü) ve Dış İlişkileri Enstitüsü'nün (ifa) himayesindedir. Projenin finansmanı Alman Dışişleri Bakanlığı tarafından sağlanmaktadır. Bu ortak diyalog projesi, farklı kültürler arasındaki iletişimi geliştirmeyi ve desteklemeyi, böylece var olan bilgi eksikliklerini gidererek önyargılara karşı koymayı görev edinmiştir. Portalı hazırlayan editörler ekibi de, - kriz zamanları da dahil - hem ortak noktaları aktaran hem de tartışmalı konularda, açık ve karşılıklı saygı çerçevesinde fikir alışverişi oluşması için çalışan Doğulu ve Batılı yazarların makalelerine yer vererek bu yazarları desteklemektedir. Platformun bu amaca uygun olarak başlangıç yayınında makale ve röportajlarına yer verdiği bazı isimler, Mısırlı edebiyat bilimci Nasr Hamid Abu Zaid, Müslüman Alman diplomat Murad Hofmann, Müslüman ilahiyatçı Halima Krausen, Alman İnsan Hakları Enstitüsü Müdürü Heiner Bielefeldt ve fizikçi Ernst Ulrich von Weizsäcker'dir. Türkiye-Avrupa Birliği (AB) ve Türkiye-Ortadoğu ilişkileri ile Türkiye'de İslam gibi konularla ilgili gelişme ve analizler de Qantara'da yer almaktadır. Maia Shibutani Maia Harumi Shibutani (d. 20 Temmuz, 1994) Amerikalı buz patenci. Partneri Alex Shibutani ile birlikte buz dansında yarışmaktadır. Çift 2009 Dünya Gençler ve 2009 ABD Gençler ikincisidir. Maia Shibutani buz patenine dört yaşında başladı. Aslında teklerde yarışmak için çalışan Maia, 2004 yılında büyük erkek kardeşi Alex Shibutani ile buz dansında yarışmak için çalışmalara başladı. 2004-2005 sezonunda, yarışmalara katılmaya başladıklar ilk sezonda, ABD'de en düşük yarışma seviyesi olan Juvenile düzeyinde yarıştılar. İkili ABD Gençler şampiyonası için eleme yarışmalarından biri olan 2005 North Atlantic Regional Championships'e katıldı ve kazandı. Burada birinci olan çift 2005 ABD Gençler Şampiyonasına katılma hakkı kazandı. Burada ilk zorunlu dansta ikinci, ikinci zorunlu dansta dördüncü ve serbest dansta üçüncü sırada yer alan çift genel toplamda gümüş madalyayı aldı. 2005-2006 sezonunda Shibutaniler Intermediate düzeyine geçtiler. 2006 ABD Gençler Şampiyonasına katılma yarışmasını (Southwestern Regional Championships) kazanan ikili, ulusal şampiyonada ilk zorunlu dansta ikinci (2), ikinci zorunlu dansta birinci (1) ve serbest dansta birinci (1) sırada yer aldı ve 2006 ABD Gençler Şampiyonasında intermediate düzeyinde altın madalya aldı. 2006-2007 sezonunda Shibutani kardeşler novice düzeyine geçtiler. ABD Ulusal Şampiyonasındaki ilk ve en düşük seviye olan bu düzeyde 2007 Midwestern Sectional Championships'e katılan çift burada ilk kez ISU Puanlama Sisteminde yarıştı. İkili ilk zorunlu dansta ikinci (2), ikinci zorunlu dansta birinci (1) ve serbest dansta birinci (1) sırada yer aldı ve yarışmayı kazandı. Bu altın madalya ile 2007 ABD Artistik Patinaj Şampiyonasına katılma hakkı kazanan Shibutaniler, zorunlu dansları ikinci ve serbestdansı ilk sırada bitirerek ikinci olan Sara Bailey & Kyle Herring'in 2.06 puan önünde birinci oldu. Shibutani kardeşler böylelikle Intermediate düzeyinden sonra ikinci kez ulusal şampiyonayı kazandı. Bundan sonra ikili Canton, Michigan'da Igor Shpilband ve Marina Zoueva ile çalışmaya başladı. 2007-2008 sezonunda Maia'nın yaşı gençler düzeyinde yarışmaya uygun olmadığı için uluslararası yarışmalara katılamadılar. 2008 ABD Şampiyonasında ilk kez junior (gençler) düzeyinde yarıştılar ve 4. oldular. 2008-2009 sezonunda ilk kez ISU Junior Grand Prix yarışmalarına girdiler. Bu sezon yaş sınırı sebebiyle (13 yaş) gençler düzeyinde yarışabilecekleri ilk sezondu ve 2008-2009 ISU Junior Grand Prix çerçevesinde Fransadaki yarışmaya katıldılar. Çift ilk uluslararası yarışmasında altın madalya ulaşmıştır. İspanya'da gümüş madalya alarak 2008-2009 Junior Grand Prix Finaline katılmaya hak kazanan çift finalde 4. sırada yer almıştır. Maia Shibutani 1994 yılında New York'ta doğdu. Annesi ve babası müzisyen olan patenci 2005-2007 yılları arasında Colorado Springs'te yaşadı. 2007 yılında Ann Arbor, Michigan'a taşındı. Maia Shibutani aslında evde öğrenim görmekteydi. 2008 yılında Clague Middle School'dan mezun oldu ve Huron High School'da öğrenimine başladı. Provence Provence. Eski Fransa'nÄ±n vilayeti. PÄ±nar Tezcan Pınar Tezcan (d. 23 Haziran 1976), Türk manken, oyuncu ve 1996 Türkiye Güzeli. 1996 yılında Miss Turkey yarışmasında birinci olunca mankenliğe başladı. Ayrıca Taştan Kalp, Köpek ve İşte Benim isimli dizilerinde rol almıştır. Sarah Hecken Sarah Hecken (d. 27 Ağustos, 1993 in Mannheim, Almanya) Alman buz patenci. 2008 ve 2010 Almanya Ulusal şampiyonudur. 2008 yılında büyükler düzeyinde Almanya şampiyonu olmasına rağmen o ve bu yarışmada gümüş madalya alan Isabel Drescher ISU'nun yaş kuralı sebebiyle (önceki yılında 1 Temmuz tarihinde 15 yaşında olmak) ülkelerini Avrupa ve Dünya şampiyonalarında temsil edememişlerdir. Bu yaş kuralı sebebiyle Hecken 2007-2008 ve 2008-2009 sezonlarında büyükler düzeyinde ISU'nun yarışmalarına katılamayacaktır. Hecken gençler düzeyinde yarışma hakkını kazandığı ilk yıl (13 yaş kuralı, önceki yılın 1 Temmuz'unda 13 yaşında olma) Junior Grand Prix yarışmalarına girmiştir. 2007-2008 ISU Junior Grand Prix yarışmaları çerçevesinde Avusturya'da 13. olmuş, Almanya'daki yarışı kazanmıştır. 2008 Dünya Gençler Artistik Patinaj Şampiyonası'nda ülkesini temsil etmiş ve 8. olmuştur. Bu sonuçla Almanya 2009 Dünya Gençler Artistik Patinaj Şampiyonasında kadınlarda iki patenci ile temsil edilmeye hak kazanmıştır. 2008-2009 ISU Junior Grand Prix yarışmaları çerçevesinde ise İtalya'da bronz madalya kazanmıştır. Bir sonraki yarış Güney Afrika ise 5. sırada yer almıştır. 22-25 Kasım 2009 arasında yapılan 2008 Ondrej Nepela Memorial'da bronz madalya kazanmıştır. Filim 70 Filim 70 1970 - 1972 yılları arasında Türk Sinematek Derneği'nin ikinci bir yayın organı olarak çıkmış aylık sinema dergisidir. Türk sinema derneği 1966 - 1970 yılları arasında Yeni Sinema dergisini çıkartmıştı. Daha "Yeni Sinema" dergisi kapanmadan 4 ay önce, 5 Şubat 1970 tarihinde Sinematek Filim 70 adında daha küçük boyutta ikinci bir yayın organını da devreye sokmuştu. 18 sayfalık küçük boyutlu bu aylık dergi de 1972 yılına kadar çıktı, yalnız adı her yıl değişerek önce "Filim 71" sonra da "Filim 72" oldu. 17x24cm ebatlarındaki bu dergi de üçüncü hamur kağıda siyah beyaz olarak basılıyordu. Künyesinde "Türk Sinematek'in yayın organı olarak ayda bir yayınlanır" ibaresi yer alan derginin sahibinin "Türk Sinematek Derneği" adına Onat Kutlar olduğu, yazı işleri sorumlusunun da Ömer Pekmez olduğu belirtilmiştir. Önsözünde bir yandan derneğin film gösterilerine ışık tutması ve bir yandan da sinema sanatıyla ilgili en yeni haber ve bilgilerin okuyucuya yansıtılması amacını güttükleri belirtilmişti. Ağırlıklı olarak Sinematek'te gösterilen filmlerin ayrıntılı tanıtımlarına yer veren dergi bir bakıma kendisinden önce çıkan Yeni Sinema dergisi ile birlikte "insert" olarak verilen Sinematek programı broşürlerinin dergi şekline getirilmiş hali gibi durmaktadır. Pieter Coecke van Aelst Pieter Coecke van Aelst, (d. 14 Ağustos 1502, "Aelst" (bugün Aalst) - ö. 6 Aralık 1550, Brüksel) Flaman ressam, gravür sanatçısı, desinatör ve mimarlık kuramcısı. Adı Pieter Coecke olan ve doğum yeri Aelst'i (bugün Aalst) unvan olarak kullanılan sanatçı atölye eğitimi gördü, Brüksel ve Roma'da anıt mimarisi, bezeme sanatları, halı desinatörlüğü gibi alanlarda kendisini yetiştirdi. 1533'te bağlı bulunduğu loncanın isteğiyle bir delegasyon eşliğinde halı ticareti için İstanbul'a gönderildi. Başkentte bir yıl kaldı. Türkçeyi öğrendi, saraya kadar girip I. Süleyman'ın (Kanuni) takdirini kazandı, hatta padişahın bir geçit törenindeki resmini bile gravür (oymabaskı) halinde yaptı, ayrıca İstanbul'un, Balkanlar'ın yaşamından çeşitli sahneleri ve giysileri resmetti. "I. Süleyman'ın Hipodram'dan (Atmeydanı'ndan) Geçit Töreni", "Bir Sünnet Düğünü", "Bir Cenaze Alayı", "Bayram İlanı", "Türklerin Kent Dışı (Taşra) Yaşamı", "Türkler Nasıl Yemek Yerler?", "Türkler Nasıl Seyahat Ederler?" adlı çalışmaları bunlardandır. Pieter Coecke ertesi yıl Kutsal Roma-Germen İmparatoru V. Karl 'ın (Şarlken) saray ressamı payesini kazandı. Çalışmalarını Brüksel, Roma ve çeşitli Rönesans kentlerinde sürdürdü. İtalyan mimarisinin ustalarından Felemenkçeye çeviriler yaptı. Mesleki çalışmaları kapsamında mimarlık, duvar inşaatı, goblen desinatörlüğü, perspektif vb konularda yazdığı kitaplar, "Aziz Paulus'un Hayatı", "Yaşu'nun Öyküsü", "Büyük Günahlar" adlı duvar halısı resimleri de bulunur. Bazı yağlı boya tabloların onun tarafından yapıldığı, böylece Anvers'in gotik maniyerizminden romantizme geçişi başlatan ressam olduğu sanılmaktadır. Rönesans'a katılan ilk Flaman sanatçılar arasında yer alan Coecke hakkındaki diğer bir kayda değer bilgi de ünlü ressam Pieter Brugel'i atölyesine çırak alıp yetiştirmiş ve kendisine damat seçmiş olmasıdır. Web Gallery of Art: Pieter van Aelst Marky Mark and the Funky Bunch Marky Mark and the Funky Bunch, ABD'nin Boston kentinde 1990'ların başında kurulmuş olan bir hip hop müzik topluluğudur. Grup, 1991'de ve 1992'de çıkarmış olduğu iki albümle bilinmektedir. Grup, 1991'de 6 arkadaş tarafından kurulmuştur. Grubun baş vokalisti ve en bilinen ismi, ünlü oyuncu Marky Mark (Mark Wahlberg)'tır. Mark Wahlberg, aynı zamanda, o sıralarda çok ünlenen New Kids on the Block grubundan Donnie Wahlberg'in de kardeşidir. Grup, 1991'de "Music for the People" adlı albümlerini çıkarmış ve 1991 sonlarında Loleatta Holloway ile yaptıkları "Good Vibrations" adlı şarkıyla ABD listelerinde zirveye oturmuştur. Grup, elde ettiği yoğun ilgiden sonra, 1992'de 2. albümünü çıkarmış. Ancak bu albüm ilkine göre sönük kalmıştır. Grup, kısa süre sonra da dağılmıştır. Kimi üyeler kariyerine devam ederken, kimileri aile hayatına girmiştir. Party's Just Begun (Again) "Party's Just Begun (Again)", diğer adıyla "Party", Nelly Furtado'nun "Brokedown Palace: Music from the Original Motion Picture Soundtrack" albümü için kaydettiği şarkıdır. Furtado'nun "Whoa, Nelly!" adlı ilk stüdyo albümünün ilk teklisi olarak yayımlanmıştır. Arthur Lewis Sir William Arthur Lewis (d. 23 Ocak 1915, Castries, Saint Lucia – ö. 15 Haziran 1991 Saint Michael, Barbados) Karayibler doğumlu bir iktisatcı. Gelişme ekonomisi konusundaki seçkin katkıları ünlüdür. 1979da Theodore Schultz ile birlikte Nobel Ekonomi Ödülünü kazanmıştır. Nobel Barış Ödülü kategorisi dışında bir Nodel ödülü kazanan ilk Afro-Karayipli kişi olmuştur. Sir Arthur Lewis, 1915'te o zamanlar Karayiplerde bir İngiliz kolonisi olan Santa Lucia adası merkezi olan Castries'de doğmuştur. İngiltere'de bulunan Londra Ekonomi Okulu (Londra İktisat Okulu)'ndan 1937'de BSc. üniversite diploması ve 1940'ta Ph.D. doktora derecesi almıştır. Önce İngiltere'de Manchester Üniversitesi'nde üniversite hocalığı yapmış ve 1959'da yeni kurulan University of the West Indies rektörü tayin edilmiştir. 1970'te Caribbean Development Bank direktörü olmuştur. 1964-1991'de ABD'de Princeton Üniversitesi'nde İktisat Bölümünde profesörlük yapmıştır. 15 Haziran 1991'de Barbados adası Bridgetown şehrinde ölmüştür. Mezari Santa Lucia'da kendi adını taşıyan kolejin arazisinde bulunmaktadır. İngiltere'de yıllarca hocalık, profesörluk yaptığı Manchester Üniversitesi'nde anısına 2007'de yapılan bir bina bulunmaktadır. Loleatta Holloway Loleatta Holloway (5 Kasım 1946 - 21 Mart 2011), Amerikalı şarkıcı ve söz yazarıdır. Gospel türü şarkılar icra eden Holloway, 1971'den beri müzik hayatında yer almaktaydı. Holloway, müziğe annesiyle beraber şarkı söyleyerek adım attı. Sanatçı sonrasında 25 yaşında Galaxy Records ile anlaşarak ilk albümü "Loleatta"yı 1973'te yayımladı. İlk albümleriyle uluslararası ses getiremeyen Holloway, 1980'lerin başlarında "Love Sensation" adlı albümüyle büyük bir yankı uyandırdı. "Love Sensation" adlı aynı adı taşıyan şarkı ile dans listelerinin zirvesine oturan Holloway, 1980'ler boyunca sürekli olarak çalışmalarını sürdürdü. 1990'ların ilk yarısında da çalışmaları bulunan Holloway, 1991'de Marky Mark and the Funky Bunch adlı hip hop grubuyla "Good Vibrations" adlı şarkıda düet yaparak Amerikan müzik listesinde zirveye oturdu. 1990'ların sonlarında çalışmalarını yavaşlatan sanatçı, 1996'da bir derleme albüm yayımladı. Ardından dokuz yıl boyunca müzikten uzak kaldı. 2005'te tekrar bir derleme albümü piyasaya sürdü. Sanatçı 21 Mart 2011 tarihinde 64 yaşında kalp krizi nedeniyle öldü. Medeni birliktelik Medeni birliktelik ya da sivil birliktelik (İngilizcede ""civil union"", ""civil partnership"" ya da ""registered partnership"" isimleri ile bilinir), evliliğe benzeyen ve bazı ülkelerde resmî olarak tanınan bir birliktelik türü. Medeni birliktelikler, eşcinsel çiftlere evliliğe benzeyen (bazı ülkelerde evli çiftlerle aynı olan) haklar ve mesuliyetler vermektedir. 1989 yılında Danimarka, medeni birliktelikleri yasallaştıran dünyanın ilk ülkesi oldu ve o tarihten bu yana birkaç ülke daha bu birliktelikleri yasallaştırdı. Quebec, Yeni Zelanda ve Uruguay gibi bazı bölgeler veya ülkelerde ise medeni birliktelikler heteroseksüel çiftler için de mümkündür. Medeni birliktelikler çeşitli kesimlerce evlilikle tam olarak aynı olmayan bir statüye sahip ("evlilik aparthaydı") oldukları için eleştirilmektedir. Günümüze dek medeni birliktelikler Almanya, Andorra, Avusturya, Birleşik Krallık, Çek Cumhuriyeti, Danimarka (Grönland dahil olmak üzere), Ekvador, Finlandiya, Fransa (Wallis ve Futuna Adaları ile Yeni Kaledonya dahil olmak üzere), İrlanda, İsviçre, İspanya, Kolombiya, Lüksemburg, Macaristan, Slovenya, Uruguay ve Yeni Zelanda'da bütün ülke çapında yasallaştırılmıştır. Medeni birliktelikler ayrıca ABD'nin Hawaii, Kaliforniya, Kolorado, Maine, Nevada, New Jersey, Oregon, Washington ve Wisconsin eyâletlerinde; Avustralya'nın Avustralya Başkent Bölgesi, Tazmanya, Victoria ve Yeni Güney Galler eyâletlerinde; Kolombiya'nın Mérida eyâletinde ve Meksika'nın Coahuila eyâletinde mevcuttur. PoliseksÃ¼ellik Poliseksüellik, "Poli" (çok) sözcüğünden türetilmiş bir tür cinsel eğilim biçimidir. Bu tür insanlar, birden fazla cinsiyete karşı ilgi duyabilmektedir. Bu kavram biseksüellik ve panseksüellik ile karıştırılsa da, biseksüel insanlar sadece iki cinsiyete ilgi duyan insanlardır; panseksüel insanlar ise tüm insanlara ilgi duyan insanlardır. Poliseksüeller ise tüm cinsiyetlere ilgi duymayabilir. Bunun yerine, ikili cinsiyet anlayışının dışında transgender, interseksüel, iki ruhlu ya da üçüncü cinsiyetten olanlara ilgi duyabilirler. PanseksÃ¼ellik Panseksüellik ""pan"" () sözcüğünden türetilmiş bir tür cinsel yönelim terimidir. Bu yönelimi olan kişiler her türlü cinse karşı ilgi duyabilmektedir. Panseksüellik bazen biseksüellik ile karıştırılsa da, aralarındaki fark panseksüellerin biseksüellerden farklı olarak transseksüel, agender, bigender gibi diğer cinsiyetlere de ilgi duymasıdır. Panseksüel teriminin yerine kimi zaman "Antroseksüel" terimleri kullanılmaktadır. Bu cinsel yönelim, sadece yaşayan insanlara karşı duyulan bir yönelimdir. Nekrofili, zoofili veya ensest gibi psikolojik parafili çeşitleri, panseksüel teriminin sınıfına girmemektedir. Diğer taraftan Panseksüellik estetik temeller üzerine gelişmiş bir cinsel yönelim olup, biyolojik cinsiyet ayrımı yapmaksızın karşı ya da aynı cinse karşı duyulan cinsel hazzın varlığını ifade eder. Panseksüel Onur Bayrağı, panseksüel topluluğun görünürlük ve bilinirliğini artırmak, panseksüelliği biseksüellikten ayırmak için tasarlanmıştır. Pembe, sarı ve mavi renkli yatay çubuklardan oluşur. Pembe, kadınlara hissedilen; Mavi erkeklere hissedilen; Sarı kadın ve erkek dışı kişilere hissedilen sevgiyi temsil eder. My Vmeste My Vmeste (Türkçesi Biz hep Bir Aradayız) o zamanlar 10 yaşında olan Ksenia Sitnik tarafından söylenen ve dili Rusça olup 2005 Eurovision Çocuk Şarkı Yarışmasını kazanan şarkı.Şarkı 149 puan alarak en yakın rakibine ( İspanyadan Antonie José ) 3 puan fark atmıştır. Bu şarkıyı Ksenia Sitnik yazmış ve müziğinide kendisi yapmıştır. Theodore Schultz Theodore William Schultz (d. 30 Nisan,1902 Arlington, South Dakota, ABD - ö. 26 Şubat,1998, Evanston, Illinois), Amerikalı iktisatçı. 1979'da Sir Arthur Lewis ile birlikte Nobel Ekonomi Ödülü'nü kazanmıştır. Theodore Schultz, ABD Güney Dakota eyaletinin küçük bir şehri olan Arlington'da doğmuştur. 1921'de ziraat bilimi eğitimi için ABD'de South Dakota Üniversitesine girmiş ve 1927'de B.Sc diploma derecesi almıştır. Ondan sonra ABD'de Wisconsin-Madison Üniversitesi'nde iktisat üzerine doktora çalışmaları yapmış ve 1927'de Ph.D. doktora derecesini kazanmıştır. 1930-1943 dönemlerinde ABD'de Iowa Eyalet Üniversitesi'nde üniversite hocalığı yapmış; ondan sonra ABD'de Chicago Üniversitesi'nde profesörluk unvanını taşımıştır. 1998de ABD İllinois eyaletinin Evanston şehrinde ölmüştür. Schultz'un ünlü çalışmaları hem gelişmiş hem de gelişmekte olan ülkelerde tarım sektörünün iktisadi gelişmede rolü üzerindedir. İnsan sermayesi kavramının bir bölümü olan eğitim sermayesi üzerinde ve özellikle eğitime yapılan yatırımların rolü üzerinde yaptığı çalışmalar 20. yüzyılda milletlerarası ve gelişen ülkeler içinde iktisadi politikaların geliştirilmesinde önemli etkileri olmuştur. 1998 Nobel Ekonomi Ödülü tarım ekonomisi ve tarım ekonomisinin gelişme ekonomisi içindeki rolü üzerindeki seçkin çalışmaları dolayısıyla verilmiştir. Kürdistan Krallığı Kürdistan Krallığı, (Kürtçe: Keyaniya Kurdistanê, Arap alfabesi: كوردستان ‎که‌یانیی‎‎), Süleymaniye'de kurulmuş kısa ömürlü monarşik Krallık. Osmanlı İmparatorluğu'nun yıkılış döneminde, Iraklı Kürtler bir yarı bağımsız devlet kurmaya teşebbüs ettiler. Eylül 1922-Temmuz 1924 aylarında hüküm süren Kürdistan Krallığı'nı kurmayı başardılar. Mahmut Berzenci ilk olarak Mayıs 1919'da Süleymaniye'ye vali olarak tayin edildi. 10 Ekim 1921 tarihinde Kürdistan bölgesinin büyük şehirlerinden Süleymaniye'de bir Kürt Hükûmeti kuruldu. Şeyh Mahmut Berzenci, kendi kendini "Kürdistan Kralı" ilan etti. Sevr Antlaşması'ndan sonra, Süleymaniye ile bütün bölge Birleşik Krallık Yüksek Komiserliği'nin denetimi altına girdi. Eylül 1922'de Türk Ordusu'nun çekilmesinden sonra Birleşik Krallık, Şeyh Mahmut Berzenci'yi yeniden vali olarak tayin etti. Şeyh Mahmut Berzenci, Kasım'da tekrar kendisini Kürdistan Kralı ilan etti. 8 kişiden oluşan kabinesi şu şekildeydi; Lozan Antlaşması'ndan sonra Birleşik Krallık Yüksek Komiserliği, Irak'ın bütün bölgelerini birleştirmek isteyince Şeyh Mahmut Berzenci buna karşı çıktı. Mahmut Berzenci ve Hükümetinin teslim olmaması üzerine Birleşik Krallık Kraliyet Hava Kuvvetleri, Süleymaniye ve çevresini bombaladı. Güney Kürdistan'da çatışmalar meydana geldi. 24 Temmuz 1924 tarihinde ise, kesin olarak Birleşik Krallık Mezopotamya Mandası'na bağlandı. Race Driver: Grid "Race Driver: GRID" (Kuzey Amerika'da "GRID" olarak bilinir) Codemasters tarafından çıkarılan TOCA Touring Car Serisi'nin son oyunudur. Codemasters tarafından geliştirilip yayımlanmıştır. İlk kez 19 Nisan 2007'de duyurulmuştur. PlayStation 3, Xbox 360, Nintendo DS ve PC için çıkarılmıştır. 30 Mayıs 2008'de Avrupa içinde satışa sunulmuştur. 3 Haziran 2008'de Kuzey Amerika'da, 12 Haziran 2008'de Avustralya'da satışa sunulmuştur. Race Driver: GRID Codemasters'ın kendi Ego motorunu kullanmaktadır, önce Colin McRae DIRT'te kullanılan Neon Motoru geliştirilmiş versiyonudur. Devamlı hasar veren yarış çevreleri oluşturulduğu için araç hasar kodları tamamen yeniden yazıldı. Ayrıca "Flashback" adlı özellik, araç kaza yaptığında veya herhangi bir zaman, zamanı geriye sarıp istediğiniz yerden yarışa devam etmenizi ve böylelikle kaza yapmamış olmanızı sağlar. Transfer baskÄ± Transfer baskı, özel kâğıt üzerine uygulanan boyanın diğer basılacak materyaller üstüne ısı ve basınç ile basılması, geçirilmesi yöntemidir Transer baskı, süblimasyon, serigrafi ve ofset baskı adı verilen üç ayrı baskı tekniği ile gerçekleştirilir. Bunların da kendi aralarında farklı baskı yöntemleri vardır. Kullanılan malzemeler de farklıdır. Kağıt üzerine printer çıktısı ile uygulanan desenin tekstil porselen gibi polyester veya polyester kaplanmış materyallere ısı ve basıç ile akatarılması tekniğidir. Bu teknikte ısı ve basınç yardımı ile özel mürekkep buharlaşarak diğer materyalin üzerindeki veya içeriğindeki polimer yüzeye direkt işlemesi şeklinde olur ve genelde tatbik edilecek materyalin beyaz olması esastır. Genelde 1 ve 3 renk arası desenlerin özel kağıda uygulanması ve ısı basınç yöntemi ile genelde tekstil ürünleri üzerine uygulanan tekniktir. Her renk tekstil üzerinde en iyi renk kalitesi alınan tekniktir. Ofset trasfer yine özel trasfer kağıdının çok renkli özellikle fotoğraf özelliğindeki desenlerin önce matbaaada basılması sonra serigraf tekniği ile özel toz yapıştırmanın uygulanması ve diğer materyale (tekstil,saraciye) gibi ürünlere ısı basınç yöntemi ıle uygulanması yani transfer edilmesidir. Karakalpak Özerk Oblastı Karakalpak Özerk Oblastı veya Karakalpak ÖO (Rusça: Каракалпакская автономная область), Türkistan Özerk Sovyet Sosyalist Cumhuriyeti ve Harezm Sovyet Halk Cumhuriyeti topraklarında Rusya SFSC'ye bağlı Kazakistan Özerk Sovyet Sosyalist Cumhuriyeti içinde kurulan Sovyet Sosyalist Özerk Bölge'dir. Başkenti Nukus'tur. Karakalpak ÖB, 16 Şubat 1925 tarihinde kurulmuştur. 20 Temmuz 1930 tarihinde direkt Rusya SFSC'ye bağlanmıştır. 20 Mart 1932 tarihinde yerini Karakalpak ÖSSC'ye bırakmıştır. Codemasters Codemasters (önceleri Code Masters ve dergilerdeki sıkça kullanılan takma adı Codies diye de bilinir) İngiliz video oyun geliştirme ve yayınlama şirketi. 2005'te uluslararası aylık bülten Develop Dergisi'nde Codemasters bağımsız oyun geliştiricisi olarak adını duyurmuştur. Firma genellikle yarış oyunları ile tanınır. Özellikle geliştirdiği ve Colin McRae: Dirt adlı video oyunu serileriyle bilinmektedir. Codemasters, Dirt ve GRID serisinin yanında F1 serisini de geliştirmektedir. Johan Cruyff Hendrik Johannes Cruijff, veya Johan Cruyff veya Johan Cruijff (25 Nisan 1947, Amsterdam - 24 Mart 2016, Barselona), Hollandalı eski futbolcu, teknik direktör. Cruyff genç yaşlarda AFC Ajax altyapısından yetişip A takıma çıkmıştır. 1973 yılında FC Barcelona takımına transfer olmuştur. Birçok maçta Hollanda millî takımının kaptanlığını yapmıştır. 1974 FIFA Dünya Kupası'nda ülkesinin finale çıkmasında önemli rol oynamış, ama Hollanda millî takımı finalde elenmiştir. Cruyff 3 kez Avrupa'da Yılın Futbolcusu Ödülünü alan 3 futbolcudan birincisidir (Marco van Basten, Michel Platini Avrupa yılın futbolcusu ödülünü 3 kez alan diğer isimlerdir), Cruyff Dönüşü adı verilen harekete adını veren futbolcudur. Aktif futbol yaşantısı sırasında, sarı saçları ve çalımları nedeniyle ""Sarı Fare"" lakabıyla bilinirdi. Kariyerini sonlandırdıktan sonra Jaan De Groot ile birlikte "My Turn" (tükçeye Benim Oyunum olarak çevrilmiştir) isimli otobiyografisini yayınlamıştır. Dünya'ya temelleri Ajax'da atılan "Total Futbol"u Barcelona'yı çalıştırdığı dönemde mükemmelleştirmiş ve Katalan ekibinin bugün oynadığı futbol anlayışının temellerini atmıştır. 24 Mart 2016'da akciğer kanserinden dolayı Barselona'da hayatını kaybetti. I'm like a Bird "I'm like a Bird", Nelly Furtado'nun "Whoa, Nelly!" adlı ilk stüdyo albümünün ikinci teklisidir. Parçanın yapımcıları Gerald Eaton ve Brian West'tir. Şarkı, Brezilya ve Kanada'da 1, Avustralya ve Yeni Zelanda'da 2, Birleşik Krallık'ta 5 ve Amerika Birleşik Devletleri'nde 9 numaraya yerleşerek 2001 yılının en başarılı şarkılarından biri olmuştur. Şarkı ayrıca, 2001 Juno Ödülleri'nde "Yılın Şarkısı" ve 2002 Grammy Ödülleri'nde "En İyi Kadın Vokal Pop Performansı" dalındaki ödüllerin sahibi olmuştur. Şarkının video klibi Francis Lawrence yönetmenliğinde çekilmiştir. Lawrence Klein Lawrence Robert Klein (14 Eylül 1920 - 20 Ekim 2013), Amerikalı iktisatçı ve ekonometricidir. Klein ABD Nebraska eyaletinde Omaha şehrinde doğmuştur. 1980'de Nobel Ekonomi Ödülünü kazanmıştır. Lawrence Klein önce Los Angeles Şehir Koleji'nde yüksek matematik öğrenimi yapmış; sonra iktisat bilimi üzerine Kaliforniya Üniversitesi, Berkeley'den 1942'de B.A. İktisat diploması almış; ve 1944'te Massachusetts Teknoloji Enstitüsü (MIT)'den ekonomi üzerine Ph.D. doktora derecesi kazanmıştır. Klein önce Chicago Üniversitesi'ne bağlı "İktisadi Araştırmalar için Cowles Komisyonu (şimdi Cowles Vakfı)" için çalışmıştır. Burada Jan Tinbergen'in geliştirdiği ilk ekonometri modelini değiştirerek ABD ekonomisine uygulayan Klein-modelini geliştirmiş ve bu modelle (bir buhran bekleyen tahmincilerin aksine) ABD ekonomisinde II. Dünya Savaşı'ndan sonra bir genişleme olacağını doğru olarak tahmin etmiştir. Sonra ABD Michigan Üniversitesi'nde Arthur Goldberger birlikte ile çalışarak ABD için yeni bir ekonometrik tahmin modeli olan Klein-Goldberger modelini geliştirmişlerdir. Klein eski bir Amerikan Komünist Parti üyesi ve Yahudi asıllı olduğu nedenleriyle 1950'lerde Senator McCarthy'in dikkatini çekmiş ve kendisine Michigan Üniversitesi'nde kadrolu profesörlük verilmemiştir. Bunun üzerine 1954'te Klein, İngiltere'ye Oxford Üniversitesi'ne geçmiştir. Burada Briutanya ekonomisi için ilk ekonometrik model olan "Oxford Modeli"'ni İngiliz yardımcısı Sir James Ball ile birlikte geliştirmiştir. Ayrıca ABD'de "Mişigan Anketleri" benzeri olarak "Britanya Tasarruf Anketleri" verilerini toplama metodoloji çalışmalarına başkanlık etmiştir. 1958'de Klein tekrar ABD'ye dönmüş ve Pennsylvania Üniversitesi İktisat Departmanına katılmıştır. 1959'da ABD'de en yüksek prestijli iktisat bilim ödülü olan "John Bates Clark Madalyası" Klein'a verilmiştir. Klein, 1960'li yıllar başında ABD'de büyük bir iktisat araştırma projesi olan ve ABD ekonomisinin kısa donem tahmini için çok ayrıntılı bir ekonometrik modelini kurmak ve işletmeK için "Brookings-SSRC Projesi" lideri olmuştur. 1960'li yılların sonlarında ise Brookings modelinden daha küçük ama ABD makroekonomisini tahminde çok başarılı olan "Wharton Econometrik Tahmin Modeli"'ni geliştirmiştir. 1968'de Pensilvanya Üniversitesi'nin Wharton Okulu'na "Benjamin Franklin Profesörü" olarak atanmıştır. Sonra Wharton modelini geliştirmek ve yeni modeller kurmak için ilk özel sektör ekonometrik tahmin hazırlama ve satım şirketi olan "Wharton Econometrik Tahmin Ortaklığı (WEFA)", (şimdiki adı "Global Insight") şirketini kurmuştur. Bu şirketin tüm gelişmiş ülkeler için birbirine ilişkili bir global ekonometrik model kurma projesi olan LINK-modeli projesini geliştirmiştir. Klein 1977'de ABD Cumhurbaşkanı Carter'e cumhurbaşkanlığı seçiminden önce ekonomik danışmanlık yapmış, ama seçimden sonra resmî iktisat danışmanı olmaktan kaçınmıştır. Lawrence Klein'e 1980'de Nobel Ekonomi Ödülü özellikle "ekonomik modellerin kurulması ve bunların iktisadi dalgalanmalara ve ikisat politikalarına uygunlanması" alanında orijinal ve seçkin araştırma ve çalışmaları nedeniyle verilmiştir. Klein emekli olup ve "emertius" profesör unvanı almasına rağmen makroekonometri model kurma ve geliştirme ile hala yakından ilgili bulunmaktadır. Yüksek frekanslı (üç aylık ve aylık) makro ekonomik tahminler yapma modelleri projesi ile kurulan geliştirilen ABD, Çin, Rusya, Hindistan, Brezilya, Meksiko, Kore ve Hong Kong ekonomileri için yüksek frekanslı tahminler modellerine ait yayını 2008 yılı sonunda beklenmektedir. Lawrence Klein'in önemli yayınları şunlardır: Turn Off the Light "Turn Off the Light", Nelly Furtado tarafından, "Whoa, Nelly!" adlı ilk stüdyo albümü için yazılan R&B/pop türündeki şarkıdır. Parçanın yapımcılığını Gerald Eaton ve Brian West üstlenmiştir. Parçanın altyapısında Buffalo Springfield'ın "For What It's Worth" şarkısındaki ünlü akustik gitar örnekleri kullanılmıştır. Şarkının iki farklı video klibi bulunmaktadır: Underground sürümü ve normal sürüm. Normal sürümün yönetmenliğini Sophie Muller yapmıştır. Şarkı, Furtado'nun Yeni Zelanda'daki ilk bir numarasıdır ve şarkı, listede yirmi yedi hafta kalmıştır. Şarkı, ülkede 2001 yılının en başarılı 28. şarkısı olurken, Furtado'nun en başarılı şarkısı olmuştur. "Turn Off the Light", ABD "Billboard" Hot 100'de 5 numaraya çıkmıştır. Parçanın Ms. Jade ve Timbaland vokalleri bulunan bir remixi yayımlandı, ayrıca parçanın dans remixi "Billboard" Hot Dance Music/Club Play listesinde zirveye yerleşmiştir. Parça, Avustralya'da 7 numaraya ulaşmış ve Furtado'nun bu ülkede ilk ona giren ikinci parçası haline gelmiştir. Listede yirmi bir hafta yer almıştır. Ayrıca Birleşik Krallık'ta 4 numara olan parça, sanatçının ilk beşe girmeyi başaran ikinci parçası olmuştur. Birleşmiş Milletler listesinde 3 numaraya ulaşan şarkı, Furtado'nun kariyeri boyunca en çok satan ikinci teklisi olmuştur. Dünya çapında 3.666.000 adetlik satış rakamına ulaşan tekli, 2001 yıl sonu listelerinde 19 numarada yer almıştır. Nekrofili Nekrofili, "necro" (ölü) kelimesinden türetilmiş bir tür cinsel yönelim bozukluğu. Nekrofili insanlar, cesetlere karşı ilgi duymaktadır. Özellikle bu cinsel sapkınlığa yönelen insanlar, genel olarak cinsel ihtiyaçları için cinayet işleme yoluna gitmektedirler. Dünya tarihindeki seri katillerin büyük bir kısmının, nekrofili ihtiyaçlarını gidermek için cinayet işledikleri bilinmektedir. Nekrofili, bir parafili çeşidi sayılmaktadır. "Herodot'un kayıtlarına göre güzel kadınların kadavraları ancak günlerden sonra mezarcılara teslim edilirdi. Meşhur Tiran'lardan Periandre'ın karısı Melissa'nın ölümünden sonra da, sevgi münasebetlerine devam ettiğini yine aynı tarihçiden öğreniyoruz. Aynı şekilde Kral Herode da ölü karısı Marianne ile yedi sene münasebetlerine devam etmiştir. Bu süre esnasında karısının bedenini mevcut koşullarla koruma altına almış ve cinsel münasebetine devam etmiştir." ...on the Radio (Remember the Days) "...on the Radio (Remember the Days)", diğer adıyla "Shit on the Radio (Remember the Days)", Nelly Furtado'nun "Whoa, Nelly!" adlı ilk stüdyo albümünün üçüncü teklisidir. Şarkının albümdeki adı "Shit on the Radio (Remember the Days)" iken, "shit" kelimesi radyolardaki halinde ve tekli kapağında sansürlenmiştir. Şarkının video klibi Hype Williams yönetmenliğinde çekilmiştir. SCS Software SCS Software, bir Çek Cumhuriyeti kökenli yazılım geliştirme şirketidir. PC için birçok video oyunu ve oyun motoru üretmiştir. Geçmişte pek çok branşta (avcılık, macera, simülasyon) PC oyunu tasarımında yer almıştır. Şu anda PC için ağır vasıta simülasyon oyunları geliştirmektedir. Yeni geliştirdiği oyun serisi olan Euro Truck Simulator ile büyük beğeni topladığı söz edilmektedir. Bunun nedeni oyunun önceki serilere göre geliştirilmiş grafik motoru ve eski oyunları gibi ABD yerine Avrupa'yı örnek almasıdır. SCS Software, ürünlerini Prism3D oyun motoruyla geliştirmektedir. Eski adı TERRENG olan bu oyun motoru, ve oyunlarında da kullanılmıştır. Bu teknolojide, oyunun içerikleri ".zip" dosyası şeklinde (örneğin duke.zipfs ya da base.scs) özel uzantılı bir dosyada bulundurulur. Duke Nukem: Manhattan Project, 18 WoS serileri ve Euro Truck Simulator'de oyunun oynandığı mekan (harita ya da sahne) kullanıcı tarafından modifiye edilebilmektedir. Kullanıcı (eğer ayar dosyasında açık görünüyorsa) " tuşuna basarak komut satırını açabilmektedir. Hey, Man! "Hey, Man!", Nelly Furtado tarafından "Whoa, Nelly!" adlı ilk stüdyo albümü için kaydedilen şarkıdır. Parçanın yapımcıları Gerald Eaton ve Brian West'tir. Şarkı yalnızca Almanya ve Birleşik Krallık'ta tekli olarak yayımlanmış ve her iki ülkede de 49 numaraya çıkmıştır. Parçada bir Kronos Quartet şarkısı olan "White Man Sleeps"ten örnekler kullanılmıştır. Şarkının video klibi Londra'da çekilmiştir. Bursa Yenişehir Havalimanı Bursa Yenişehir Havalimanı (IATA:YEI, ICAO:LTBR), 1944'te bir askeri üs olarak kurulan tesis, askeri havaalanına yapılan ilave tesislerle birlikte sivil hava ulaşımına hazır hale getirilerek Bursa Havaalanı adıyla, 3 Kasım 2000 tarihinde hizmete girdi. Sivil-askeri amaçla kurulan Hava Meydanının Bursa il merkezine uzaklığı 50 km olup 3000x45 ve 3000x30 metre boyutlarında iki adet beton kaplama pisti bulunmaktadır. Bursa şehir merkezine yakın, Yunuseli semtinde yer alan Bursa Yunuseli Havalimanı`nın büyük gövdeli yolcu ve kargo uçaklarının iniş-kalkışına elverişli olmaması (pist ebadı: 1395m x 30m) ve modern terminal ve tesislerin inşa edilmesi isteği ile Yenişehir ilçesinin 10 km batısında bulunan mevcut Hava Kuvvetleri Komutanlığı envanterindeki askeri havaalanının sivil trafiğe açılmasına karar verilmiştir. Bu amaçla yapılan ihale sonucu Mak-Yol A.Ş. tarafından 13.07.1995 tarihinde projeye başlanılmıştır. Bu kapsamda, mevcut askeri piste (07R-25L) paralel olarak bir adet yeni pist (07L/25R) inşa edilmiştir. Ayrıca 7 adet park yerine sahip apron, apronla pisti birbirine bağlayan bir adet taksi yolu, terminal binası, ek hizmet binaları, araç yolu, seyrüsefer yardımcısı cihazlar (birer adet ILS, VOR, NDB ve Marker ile iki adet DME cihazı) inşa edilmiş ve DHMİ`ye teslim edilmiştir. Bu şekliyle Bursa hem oldukça modern bir terminale sahip olmuş; hem de 2993m x 45m ebadında bir piste kavuşmuştur. Yeni yapılan pist, ILS`in (Instrument Landing System-Aletli İniş Sistemi) yanı sıra pist merkez hattı ve tekerlek temas ışıklarını da içeren ileri bir aydınlatma sistemiyle (CAT II) teçhiz edilmiştir. Yapılan yeni terminalin yolcuya açık alanlar iç ve dış hat kullanım alanı 5600 m² olup, 1.500.000 yolcu/yıl kapasiteye sahiptir. Kargo binası yapımı için ise yine Mak-Yol A.Ş. tarafından 02.05.1997 yılında projeye başlanmış ve 20.05.2001 tarihinde kesin kabul yapılarak bina hizmete verilmiştir. Proje kapsamında 9460 m² kapalı alana ve her biri 115 m³ 8 adet soğuk odaya sahip kargo binası ile 10.000 m² otopark inşaatı gerçekleştirilmiştir. Bursa-Yenişehir Havaalanı`nın 3 Kasım 2000 tarihinde resmi açılışı yapılmıştır. Aydınlatma ve benzeri eksiklerinin tamamlanmasını müteakiben faal olarak açılması 1 Haziran 2001 tarihinde olmuştur. Aynı gün Yunuseli`ndeki Bursa Havaalanı hava trafiğine kapatılmış ve Havaalanı Hava Kuvvetleri Komutanlığı`na teslim edilmiştir. Bugün itibarıyla de Yunuseli`ndeki eski Bursa Havaalanı hava trafiğine kapalıdır. 21.05.2001 yılında Bakanlar Kurulu, 2001/2444 sayılı karar ile Bursa-Yenişehir Havaalanı`nı daimi yolcu giriş-çıkış hava hudut kapısı olarak tespit etmiştir. Böylelikle Yenişehir Havaalanı uluslararası hava trafiğine de açılmıştır. Yenişehir Havalimanı`na ilk yolcu seferleri 28.12.2002 tarihinde Rusya ve Ukrayna`dan Uludağ`a yılbaşını geçirmek üzere gelen turistleri taşıyan uçaklarla başlamıştır. Tarifesiz (charter) olarak yapılan bu seferler bugün de aynı dönemlerde yapılmaya devam etmektedir. Bunu müteakiben 2004 Hac mevsiminde, Yenişehir Havaalanı ilk hacılarını da uğurlamaya başlamıştır. 6 Ağustos 2004 tarihi itibarıyla ilk tarifeli yolcu seferleri Türk Hava Yolları tarafından Ankara`ya başlamıştır. Ancak talebin düşük olması sebebiyle bu seferler iptal edilmiştir. Bursa tarifeli iç hat seferlerine 26.03.2007 tarihinde tekrar kavuşmuştur. Trabzon seferleri yine THY tarafından icra edilmiştir. Bunu Erzurum seferleri izlemiştir. Sun Express`in uçaklarının devreye girmesiyle de Diyarbakır, İzmir ve Antalya seferleri başlamıştır. Daha sonra THY uçuşları tamamen Sun Express`e devretmiştir. Ancak önce İzmir ve Diyarbakır sonra ise Antalya ve en son 18.02.2010 tarihinde Erzurum ve Trabzon seferleri iptal edilerek havaalanındaki bütün tarifeli seferler son bulmuştur. Bu arada 2009 yılında umre seferleri de havaalanımızdan yapılmaya başlandı. Bu seferler halen devam etmektedir. Yine 2009 yılı içerisinde MNG Hava Yolları tarafından Mısır Kahire`ye civciv ihracatı amacıyla kargo seferleri 14.04.2009`da başlamıştır. Bu seferler devam etmektedir. Havalimanımıza 02.04.2010 tarihinden itibaren THY`nin alt kuruluşu olan Anadolujet tarafından Ankara seferleri başlatıldı. Haftada dört kez (Pazartesi, Çarşamba, Perşembe, Cumartesi) karşılıklı yapılan seferlerle havaalanımız tekrar iç hat tarifeli seferlere kavuştu. Bu şekilde Bursa`dan, Ankara aktarmalı olarak, yurdun dört yanına ayrıca kimi uluslararası noktaya gitmek mümkün oldu. Bu seferler 31.10.2010 tarihinden itibaren haftanın yedi günü yapılmaya başlandı. Bunun yanı sıra 30.03.2010 tarihinden beri Öger Tur tarafından, Germania Fluggesellschaft`a ait uçaklarla sezonluk olarak haftada bir kez (Salı) karşılıklı Düsseldorf seferleri yapılmaktadır. Havalimanımızda yukarıda zikredilen seferler dışında VIP uçuşlar, askeri uçuşlar, paraşüt uçuşları, pilot eğitim uçuşları, iş uçuşları (business flights), ambulans uçuşlar v.b. uçuşlar kurulduğu günden bu yana sıklıkla yapılmaktadır. Yolcuya açık alanlar iç ve dış hat olarak 5600 m² olup 2.250.000 yolcu/yıl kapasiteye sahiptir. Yıllardan beri atıl kalan ve çoğu zaman da uçuş yapılamayan Bursa Yenişehir Havalimanı kabuğunu kırmaya başladı. Yolcu ve uçak sayılarında çok önemli artışlar meydana geldi. Ayrıca havalimanı özellikle kış aylarında artan turizm faaliyetlerine ve hac yolculuklarına dönük yurtdışı uçuşları da karşılamaktadır. Anadolujet, Ankara aktarmalı Bursa'dan birçok kente, yine bu kentlerden Ankara aktarmalı Bursa'ya uçuşlar düzenlemektedir. Öger Tur Düsseldorf'a (karşılıklı) uçuşlar gerçekleştirmektedir. 27.06.2013`te Borajet tarafından direkt Adana seferleri başladı. Daha sonrasında uçuşlar kaldırılmıştır. 7 Ağustos 2013 tarihinden itibaren Freebird Hava Yolları ile karşılıklı olarak Bursa-Kuveyt arası uçuşlar başlamıştır. Daha sonrasında uçuşlar kaldırılmıştır. Bursa Yenişehir Havalimanı'na 80 numaralı belediye otobüsü, taksi ve minibüs ile ulaşılabilir. Trynna Finda Way "Trynna Finda Way", Nelly Furtado'nun "Whoa, Nelly!" adlı ilk stüdyo albümünden çıkan altıncı ve son teklisi. 2002 yılı sonunda Meksika'da piyasaya çıkmıştır. "Trynna Finda Way", 2001 yapımı "The Princess Diaries" filminin film müzikleri albümünde ve 2005 yapımı televizyon filmi "School of Life"'ta kullanılmıştır. John William Draper John William Draper (d. 5 Mayıs 1811, St Helens, Merseyside, İngiltere - ö. 4 Ocak 1882, Westchester County) Amerikalı bilim insanı, filozof, hekim, tarihçi, kimyager ve fotoğrafçı. New York Üniversitesi Tıp Okulu'nun ("New York University Medical School") kurucularındandır. 1876 ile 1877 yılları arasında Amerikan Kimya Topluluğu'nun ("American Chemical Society") ilk başkanı olarak görev yapmıştır. Fotokimya dalında önemli araştırmalara imza atmış olan Draper, Louis Daguerre'nin işlemlerine yaptığı katkılar ve geliştirmeler (1839) sonucu portre fotoğrafçılığını olanaklı kılmıştır. Çeşitli eserler de yazan Draper, Kimya (1846), Doğa Felsefesi (1847), Fizyoloji (1866) üzerine ders kitapları yazmış, radyant enerji üzerine "Bilimsel Hatıralar" (1878) yayımlamıştır. Ayrıca astrofotoğrafçılık (astrofotoğrafi) dalının da öncüsüdür; 1840 Ay'ın çeşitli özelliklerini gösteren ilk Ay fotoğrafını çekmiştir. Daha sonra 1843'te görülebilir spektrumdaki yeni Ay özellikleri gösteren dagerreyotipiler üretti. 1850 yılında ise foto-mikrograflar yapmaktaydı ki bunların üretimiyle oğlu Henry'yi de ilişkilendirmiştir. 1842'de sadece emilen ışık ışınlarının kimyasal değişime sebep olabileceğini öne sürmüştür. Bu fikri daha önce 1817 yılında öne sürmüş fakat pek bilinmeyen bir bir başka isim de Theodor Grotthuss'tu ki daha sonra bu önerme "Grotthuss-Draper kanunu" adıyla anılmıştır. Zafer Demiray Zafer Demiray, (d. 19 Ekim 1976 Berlin, Almanya) orta sahada oynayan TÃ¼rk futbolcudur. 1999-2000 sezonunda Antalyaspor'a transfer olmuştur. Daha sonra sırasıyla Trabzonspor, Beşiktaş, Çaykur Rizespor, Manisaspor, Kayseri Erciyesspor, Bursaspor ve Malatyaspor'da oynadıktan sonra 2008-2009 sezonunda Karşıyaka ile 2 yıllık sözleşme yapmıştır. 2002-2003 sezonunda Beşiktaş kadrosunda yer alarak, Türkiye 1. Ligi şampiyonluğu yaşamıştır. Abdi Ä°brahim Abdi İbrahim, uluslararası hizmet veren Türkiye merkezli bir ilaç firmasıdır. Eczacı Abdi İbrahim Bey tarafından 1912 yılında Kocamustafapaşa'da açılan eczanede ilaç üretimi yapılırken, 1915 yılında "Abdi İbrahim Müstahzarat-ı İspençiyariye" adı altında Mahmutpaşa'da seri üretime geçilmesiyle bugünkü haline gelen Abdi İbrahim İlaç Sanayi ve Ticaret A.Ş. kurulmuş oldu. 1919 yılında bu fabrikada, "kuvvet şurubu" (Şaraplı Kınakına Hülasası), Müshil-i Nadir (Abdi İbrahim Müshil Şekeri), Bromo-Valerin Nadir (Valerobrom Le Grand Benzeri) gibi "ilaç"lar üretilmeye başlandı. Farmasotik teknolojiyle üretilen ve eczanelere dağıtımı yapılan ilaç sayısı, 1940 yılında 80'e ulaştı. Mahmutpaşa'daki yerinin yetersizliği üzerine 1952'de Vefa semtine taşınan kuruluş, "İbrahim Abdi Barut" adı altında etkinliğini sürdürdü. 1975'e gelindiğinde, bugünkü adını alan şirket, 1994'te yeniden taşınarak Bahçeşehir'de yapılandı. 2007 yılında yönetim binası ve logo değişikliği ile son halini alan firma, giderek gelişerek güçlenmesini sürdürdü ve 2007’de yüzde 7,2 pazar payı ile 800 milyon doların üzerinde ciro elde etti. Dünyanın en büyük 96. ilaç şirketi oldu. İlk 100’e giren ilk ve tek Türk şirketi olan Abdi İbrahim İlaç Sanayi, misyonunu ""insan sağlığına yönelik ilaç ve ürünleri, öncü ve yenilikçi yaklaşımlarla, tıbbın ve insanlığın hizmetine sunmak"" şeklinde açıklamaktadır. Kalite ve çevre politikasına ayrı bir önem veren şirket, "Sosyal sorumluluk projeleri" adını verdiği uygulamalar çerçevesinde İstanbul'da Abdi İbrahim İlköğretim Okulu'nu yaptırmış, "verimli enerji kullanımı" konusundaki uygulamalarıyla Türkiye Cumhuriyeti Enerji ve Tabii Kaynaklar Bakanlığı’nın düzenlediği "Sanayide Enerji Verimliliği Proje Yarışması"’nda iki ödül kazanmıştır. yanı sıra "Yeşil nokta" projesiyle ÇEVKO ile işbirliği yaparak geri dönüşüm konusunda olumlu gelişmeler kaydeden Abdi İbrahim, "Türkiye Metabolik Sendrom Sıklığı Araştırması", "Demir Gibi Türkiye" gibi kampanyalarla insan sağlığı konusunda yararlı etkinliklerde bulunmuştur. Vietnam, Özbekistan, Afganistan, Libya, Endonezya, Lübnan gibi ülkelere ilaç satışı yapan şirket, ayrıca birçok ülkede temsilcilikler bulundurmaktadır. 100'ü Ar-ge projelerinde, 200'ü dış ülkelerle olan ilişkilerde olmak üzere 2800 personeli bulunan Abdi İbrahim İlaç Sanayi A.Ş., birçok konuda ilaç üretimi yapmaktadır. Abdi İbrahim İlaç, Büyük Mükellefler Vergi Dairesi Başkanlığı (BMVDB)’na kayıtlı kurumlar arasında toplam 19.271.069 YTL’lik vergi tutarı ile sağlık kategorisinde ilaç sanayi firması olarak birinci oldu. Abdi İbrahim İlaç Sanayi, alzheimernedir.com, cardiologic forum, ertesisabah.com, firmagenturkiye.com, gecmisolsun.net, gozkurulugu.com, hareketediyoruz.com, ibsnedir.com, kirisikligason.com nasaleze.com.tr, terlemeyeson.com, birlikteyuruyelim.com gibi internet sitelerinin sponsorluğunu yapmaktadır. kariyer.net sitesinin seçim oylamalarıyla, 2006 yılında İnsana Saygı Ödülü’nü kazanmıştır. Bize Aşk Lazım Bize Aşk Lazım, Gökhan Özen'in altıncı stüdyo albümüdür. Albümde beş şarkı ve iki R&B tarzında remix yer alıyor. Önceki albümü Resimler & Hayaller albümünden "Resimler Hayaller" şarkısının albüm edit versiyonu da maxi single'da yer alıyor. Gökhan Özen'in tüm albümlerinde alışık olduğumuz klipsiz hit başarısı, maxi singlenında bile fark edilmiştir. Albümdeki Öldürür Sevdan(söz/müzik yine kendisinin) şarkısı klipsiz hitlerindendir. Albümün çıkış parçası olan "Vah Vah" Murad Küçük yönetmenliğinde, orijinal ve r&b versiyonu ayrı ayrı kliplendi. Şarkı Türkiye Billboard listesinde 3 numaraya kadar yükselmeyi başardı. Albümün ikinci klibi ise Gökhan Özen ve Murad Küçük senkron yönetmenliğinde çekilen "Resimler Hayaller" adlı şarkıya çekildi. Klip Milano'da çekildi. Son klib çalışması ise "Bize Aşk Lazım" isimli parçaya çekildi. Albümde Erhan Bayrak, "Öldürür Sevdan" isimli şarkının düzenlemesini yaparken, Gökhan Özen "Yüz Yılın Aptalı", "Vah Vah (R&B)" çalışmalarının aranjörlüğünü yapmıştır. Kalan bütün parçaların düzenlemesini ise Suat Aydoğan üstlenmiştir. Felsefelogos Felsefelogos, genel yayın yönetmenliği Sinan Özbek tarafından yapılan, Aralık 1997'de yayın hayatına başlayan ve üç aylık periyotlarla yayınlanan bir felsefe dergisidir. İlk iki sayısı İzmir'de yayın faaliyetini sürdüren Etki Yayınları'ndan çıkmıştır. Bulut Yayınları'nın kurulması ile "Felsefelogos" yola Bulut Yayınları ile devam etmiştir. Bir süredir kendi yayınevini kurma hazırlığında olan "Felsefelogos" oluşumu 2008 yılı sonu itibarıyla, yine kendi yayın kurulunun bir oluşumu olan Fesatoder derneği tarafından yayınlanmaya başlanmıştır. George Stigler George Joseph Stigler (d. 17 Ocak 1911 Seattle, Washington, ABD - ö. 1 Aralık 1991 Chicago, Illinois). Amerikalı bir iktisatcı. 1982'de Nobel Ekonomi Ödülünü kazanmıştır. George Stigler ABD'in Washington eyaletinin Seattle şehrinde dünyaya gelmiştir. Üniversite öğrenimini önce Washington Üniversitesi'nde başlamış ve sonra Northwestern Üniversitesi'nde tamamlamis ve doktora çalışmalarını Chicago Üniversitesi'nde (riziko ve belirsizlik konuları üzerinde ün kazanmış ve iktisat dalında ünlü Şikago Ekolü'nün kurucularindan biri olan) Frank Knight yönetimi altında tamamlamış 1939'da Ph.D. doktora derecesini almıştır. George Stigler II. Dünya Savaşı yıllarını Columbia Üniversitesi'nde, gizli atom bombası yapma projesi olan Manhattan Projesi için matematiksel ve istatistiksel araştırmalar yapmakla geçirmiştir. Sonra da 1947-1958 arasında Kolumbiya Üniversitesi iktisat bölümünde üniversite hocalığı yapmıştır. 1958'de Chicago Üniversitesi iktisat bölümüne kadrolu profesör olarak atanmış ve emekliğine kadar bu üniversitede hocalık yapmıştır. George Stigler iktisat bilimi ve politikalarında Şikago Ekolünün klasik liberalizm ve serbest piyasalar prensiplerini kabul edip yaymış ve bu amaçla kurulan ve hala ABD içinde ve milletlerarası büyük nüfuzu olan "Mount Pelerin Cemiyeti"nin kurucu üyesi olmuştur. George Stigler 1991 ölmüştür. George Stigler "İktisadi Yönlendirme Teorisi"'nin kurucusu ve gelistiricisi olarak un almistir. Bu teori içinde "düzenleyiciyi gasp etme" yöntemi çok ilgi çekicidir; buna göre büyük özel sektör şirketleri, ilgi grupları ve diğer siyasete karışan özel gruplar devlet ve hükümetin düzenleyici, yönlendirici ve zorlayıcı güçlerini kendi özel menfaatlerini korumak üzere gaspedip kullanmaktadırlar. Bu teori iktisat bilimi içinde Kamu Seçimi alanında önemli bir yer tutmaktadır. Bu konudan başka George Stigler iktisadi düşünceler tarihi üzerinde derin araştırmaları ile tanınmaktadır. Ayrıca 1952'de yazdığı "Emek Piyasalarında Enformasyon" adlı makalesi ile iş arama sırasında işsizlik kuramını ilk defa ortaya atmıştır. Jishishan Bao'an Dongxiang ve Salar Özerk İlçesi Jishishan Bao'an Dongxiang ve Salar Özerk İlçesi, (Çince: 积石山保安族东乡族撒拉族自治县/積石山保安族東鄉族撒拉族自治縣; Pinyin: Jīshíshān Bǎo'ānzú Dōngxiāngzú Sālāzú Zìzhìxiàn), Çin'de Gansu Eyaletinde, Lingxia Hui Özerk İli (临夏回族自治州/臨夏回族自治州, Línxià Huízú Zìzhìzhōu)'ne bağlı bir ildir. Bu bölgede Huiler, Tibetliler, Salarlar, Bao'anlar, Dongxianglar ve diğer 16 etnik gruplar yaşarlar. Çağdaş Türkmenlerin kökeni Salır boyu Türkmenistan, Özbekistan, Afganistan, Irak ve İran'da, ve aynı kökden olan Çin'deki Salar uyruğu Salur boyundan gelmektedir. Bu bölge Kansu Eyaletinin güney batısında yüksek dağlarla ve lös, killi ve kumlu balçıklı yokuşlarla kaplıdır. Denizden yüksekliği ortalama 2000 metredir. Ortalama ısı 8 °C ve her yıl sadece 155 gün don olmaz. Alan yıllık sadece 442 milimetre yağış alır böylece Yarı kurak iklim veya step iklimi sınıflandırılır. Funda Funda, fundagiller (Ericaceae) familyasından "Erica" cinsinden 700'den fazla türü barındıran çiçekli bitkilerin ortak adı. Birçok türü 0.2-1.5 m. boyutları arasında çalı formundadır. "Erica arborea" ve "Erica scoparia" türleri ağaç olarak adlandırılır ve 6–7 m. boyutlarındadır. Her mevsim yeşil yapraklı olan funda, bahçe süslemesinde tercih edilmekte ve kurutulmuş dikensi yaprakları mutfakta kullanılabilmektedir. 600'ü aşkın alt türün anavatanı Güney Afrika'dır. Yaklaşık 70 alt tür ise Afrika'nın diğer bölgelerinde, Akdeniz havzasında ve Avrupa'da yetişmektedir. Fundalar, birçok kelebek türü için yaşamsal öneme sahiptir. Bu kelebeklerin larvaları sadece funda ile beslenmekte ve büyümektedirler. Anastasiya MartyuÅŸeva Anastasiya Vasilyevna Martyuşeva (; d. 17 Mart 1995) Rus buz patenci. Partneri Aleksey Rogonov ile birlikte çiftlerde yarışmaktadır. ve çift birlikte 2009 Dünya Gençler şampiyonasında gümüş madalya aldı. Martyuşeva/Rogonov 2006'da birlikte kaymaya başladı. Çift 2008 Rusya Gençler üçüncüsüdür. Buna rağmen ISU'nun yaş kuralı sebebiyle (gençler düzeyinde yarışabilmek için önceki yılın 1 Temmuz'unda 13 yaşında olmak) 2008 Dünya Gençler Artistik Patinaj Şampiyonası'na katılamadılar. Yaşlarının uygun olduğu ilk sezonda, ilk uluslararası yarışmaları olan 2008-2009 ISU Junior Grand Prix çerçevesinde Meksika'da yapılan yarışmada bronz madalya aldılar. Britanyadan düzenlenen JGP'de aldıkları altın madalya ile birlikte Junior Grand Prix Finali'ne gitme hakkı kazandılar. Finalde 4. sırada yer aldılar. 2009 Rusya Artistik Patinaj Şampiyonasına hem büyükler hem gençler düzeyinde katıldılar. 24-28 Aralık 2008'de düzenlenen büyükler düzeyindeki şampiyonada 6. sırada yer aldılar. Ocak sonunda düzenlenen gençler düzeyinde ise altın madalya aldılar ve 2009 Dünya Gençler Artistik Patinaj Şampiyonasına katılma hakkı kazandılar. Yarışmada kısa programı 11. sırada bitirdiler. Serbest programı ilk sırada tamamlayan ikili genel toplamda gümüş madalya aldı. Bitirim Ä°kili 2 Bitirim İkili 2 (Özgün adı: Rush Hour 2), yönetmenliğini Brett Ratner'ın yaptığı başrollerini Chris Tucker ve Jackie Chan'in paylaştığı serinin 2.filmi. İlk filmden daha başarılı bulunmuştur. Carter tatil amacıyla Lee'nin memleketine, yani Hong Kong'a gelir. O tatil yaparken Lee polislik görevine devam etmekte ve korkunç planları olan bir çetenin izini sürmektedir. Bu arada, Ricky Tan isminde eski bir ajan, çeşitli adreslere bombalı paketler göndererek insanları öldürür. Kahramanlarımız bu adamın başını çektiği çetenin peşinde önce Hong Kong'da, sonra Los Angeles ve Las Vegas'ta çeşitli yerlere gidip iz sürerler Onları tehlikeli maceralar beklemektedir. Aleksey Rogonov Aleksey Aleksandroviç Rogonov (; d. 6 Haziran 1988) Rus buz patenci. Partneri Anastasia Martiusheva ile birlikte çiftlerde yarışmaktadır. Çift birlikte 2009 Dünya Gençler şampiyonasında gümüş madalya almıştır. Rogonov uzun ve soğuk kışları ile bilinen Achinsk, Sibirya'da büyüdü. Rogonov Perm'e gitmeden önce 10 yıl burada çalıştı. Yapay buzun olmadığı bölgede, dışarıda caddede kayan insanlar her 15 dakikada bir içeri girmek, ısınmak ve tekrar çalışmaya başlamak zorundaydı. Profesyonel yardım alarak çalışma imkânlarının olmadığı ve herhangi bir yarışmaya katılmak için yolculuk imkânlarının uygun olmadığı bu bölgeden sonra Rogonov, Liudmila Kalinina ile Perm'de çalışmaya başladı. Martiusheva/Rogonov 2006'da birlikte kaymaya başladı. Çift 2008 Rusya Gençler üçüncüsüdür. Buna rağmen ISU'nun yaş kuralı sebebiyle (gençler düzeyinde yarışabilmek için önceki yılın 1 Temmuz'unda 13 yaşında olmak) 2008 Dünya Gençler Artistik Patinaj Şampiyonası'na katılamadılar. Yaşlarının uygun olduğu ilk sezonda, ilk uluslararası yarışmaları olan 2008-2009 ISU Junior Grand Prix çerçevesinde Meksika'da yapılan yarışmada bronz madalya aldılar. Britanyadan düzenlenen JGP'de aldıkları altın madalya ile birlikte Junior Grand Prix Finali'ne gitme hakkı kazandılar.Finalde 4. sırada yer aldılar. 2009 Rusya Artistik Patinaj Şampiyonasına hem büyükler hem gençler düzeyinde katıldılar. 24-28 Aralık 2008'de düzenlenen büyükler düzeyindeki şampiyonada 6. sırada yer aldılar. Ocak sonunda düzenlenen gençler düzeyinde ise altın madalya aldılar ve 2009 Dünya Gençler Artistik Patinaj Şampiyonasına katılma hakkı kazandılar. Yarışmada kısa programı 11. sırada bitirdiler.Serbest programı ilk sırada tamamlayan ikili genel toplamda gümüş madalya aldı. GÃ©rard Debreu Gérard Debreu (d. 4 Temmuz 1921, Calais, Fransa - 31 Aralık 2004, Paris, Fransa), Fransız asıllı fakat 1975'te ABD vatandaşlığına geçmiş olan bir matematikçi ve iktisatçı. 1962'de Kaliforniya Üniversitesi, Berkeley'ye iktisat profesörü olarak atanıp ün yapmıştır. 1983'te Nobel Ekonomi Ödülü'nü kazanmıştır. Gerard Debreu Fransa'nin Atlantik Okyanusu kıyısı şehirlerinden olan Calais şehrinde doğdu. Ailesinin klasik dantel üretimi şirketi bulunuyordu. Lise diploması olan baccalauréat diplomasını tam II. Dünya Savaşı başlamadan aldı. Nazi Alman kuvvetleri Fransa'yı ellerine geçirdikleri zaman "Serbest Bölge" olan Grenoble'da universiteye giriş için hazırlandı. 1941'de Nazi Alman işgali altinda bulunan Paris'te École Normale Supérieure'e girerek Klasik bir matematik eğitimi gördü. Fakat bitirme imtihanlarına 1944'te girmeden önce müttefikler Normandiya Çıkarması yaparak Paris'e doğru ilerlemeye başladılar. Debreu Serbest Fransız ordusuna asker yazıldı ve Cezayir'de askerlik eğitimi aldı. Sonra Temmuz 1945'e kadar Almanya'da Fransız işgal ordusu içinde askeri hizmet gördü. 1945'te Fransız yüksek eğitiminde Master'e eşit olan "Agrégation de Mathématiques" imtihanlarını geçti. İktisatla özellikle Walras tipi genel denge sorunları ile ilgilendiği için 1946-1948 yılları arasında Centre National de la Recherche Scientifique asistan olarak çalışarak matematikten iktisat ilmine dönüş yaptı. 1948'de Debreu bir Rockefeller Bursu kazandı ve bu bursu 1949-1950'de İsveç'te Uppsala, Norveç'te Oslo ve birkaç ABD universitesini ziyaretle geçirdi. 1950 yazında ABD'de Chicago Üniversitesi'ne bağlı olan Cowles İktisadi Araştırma Komisyonu'nda çalışmaya başladı. 1955'te ABD'de Yale Üniversitesi'ne atandı. 1960-1961'de ABD'nin Kaliforniya eyaletinde bulunan Stanford Üniversitesi'ne bağlı olan "Davranışsal Bilimlerde İleri Çalışmalar Merkezi"'nde çalışmalarına devam etti. Ocak 1962de, Kaliforniya Üniversitesi, Berkeley'ye ekonomi ve matematik profesörü olarak atandı. 1960'li ve 1970'li yıllarda seçkin Avrupa üniversitelerine, Leiden, Cambridge, Bonn ve Paris, süreli ziyaretlerde bulundu. 1975'te Fransa Lejyon Donör madalyası ile taltif edildi. 1983'te Nobel Ekonomi Ödülü'nü kazandı. Evli ve iki kız çocuğu olan Debreu 83 yaşında 2004 yılı yeni yıl günü Paris'te ölmüş ve Père Lachaise Mezarlığı'na gömülmüştür. Debreu'nun asıl spesializasyon branşı matematik olmakla beraber bu bilgisini iktisat bilimi alanında kullanmış ve iktisatın matematik temellerini inceleyip genişletmeyi başarmıştır: Ölümden Korkmayanlar Ölümden Korkmayanlar 1969 ABD yapımı vestern macera filmidir. Özgün adı 100 Rifles ("100 Tüfek") olan film, çevrildikten 5 yıl sonra, Mayıs 1974'te Türkiye'de gösterime sunulmuştu. Senaryosunu Robert MacLeod'un bir romanından Clair Huffaker ve Tom Gries'in birlikte uyarlayıp yazdıkları filmi Tom Gries yönetmiştir. Başlıca rollerinde Jim Brown, Burt Reynolds ve Raquel Welch'in rol aldıkları "Ölümden Korkmayanlar" ın özgün müziği ise Jerry Goldsmith'e aittir. 1912 yılında Meksika'da geçen filmde, Arizonalı Lyedecker (Brown) adlı siyah kanun adamı, Yaqui Joe (Reynolds) adlı yarı kızılderili yarı beyaz bir banka soyguncusunu aramaktadır. Joe bankadan aldığı 6,000 $ ile halkına silah almak istemektedir. Lyedecker önce sadece parayı geri almayı düşünürken, kendisini Joe'nun yanında mücadeleye katılmış bulur. Ferhat BÄ±kmaz Ferhat Bıkmaz, (d. 6 Haziran 1988 Hannover) defans "(Sol Bek)" ve orta saha "(Ön Libero)" mevkiinde görev yapan Türk futbolcudur. Aslen Tekirdağlıdır.2002 yılında Hannover 96 takımının genç takımı olan TuS Marathon Hannover’de futbola başladı. 2006-07 sezonunda profesyonel olan Ferhat Bıkmaz, 2007-08 sezonunda Hannover 96 kulübünün kadrosunda yer aldı ve bir maçta forma giydi ve 2009-10 yılında Sivasspor'a transfer oldu. 2005 yılında Peru'da oynanan 17 Yaş Altı Dünya Kupası'nda turnuvasında Nuri Şahin'le beraber forma giyen Ferhat millî takımlarda 3 numaralı formayı giymektedir. 53 kez Türk millî takımlara çağrılan Ferhat Bıkmaz, 8 kez U-16, 21 kez U-17, 7 kez U-18, 11 kez U-19, 2 kez U-20, 4 kez U-21 olmak üzere toplam 53 kez millî formayı giymiş bu maçlarda 1 gol atmıştır. Chuck Lorre Chuck Lorre (doğum adı Charles Michael Levine, 13 Ekim 1952) "Dharma & Greg, Two and a Half Men", Mike and Molly ve "The Big Bang Theory" gibi Amerika sit-comlarında çalışmış Amerikalı prodüktör, yazar, yönetmen ve besteci. Lorre, aktris Karen Witter'le evlidir. Dennis Challen Brown ile 1987 yılında yayınlanan Ninja Kaplumbağalar dizisinin soundtrackini bestelemiştir. Aşağıda, seçilmiş çalışmalarına yer verilmiştir. Gediz Ãœniversitesi Gediz Üniversitesi, İzmir ilinin Menemen ilçesi Seyrek beldesinde yerleşik bir vakıf üniversitesidir. İzmir'in yedinci üniversitesidir. 30 Temmuz 2008 tarihinde TBMM'de Sipahi Eğitim, Sağlık ve Spor Vakfı tarafından kurulması 5799 ve 5796 Sayılı Yükseköğretim Kurumları Teşkilatı Kanununda değişiklik yapılmasına dair kanunla gerçekleşti. Üniversite 2009-2010 eğitim-öğretim yılında açıldı. 23 Temmuz 2016 tarihinde, Olağanüstü Hal (OHAL) Kapsamında Alınan Tedbirlere İlişkin Kanun Hükmünde Kararname'yle üniversitenin kapatılmasına karar verildi. Bu gelişmenin öğrenciler üzerinde yarattığı mağduriyet sebebiyle TBMM tarafından alınan kararla üniversitenin bulunduğu yerde faaliyet gösterecek olan Bakırçay Üniversitesi adında bir devlet üniversitesi kuruldu. Gediz Üniversitesi, 15 Temmuz 2016'da gerçekleştirilen askerî darbe girişimi sonrasında kararlaştırılan 667 Sayılı Kanun Hükmünde Kararname doğrultusunda, "milli güvenliğe tehdit oluşturduğu tespit edilen Fethullahçı Terör Örgütüne (FETÖ/PDY) aidiyeti, iltisakı veya irtibatı belirlenen" kurumlar arasında yer aldığı gerekçesiyle kapatıldı. Hukuk Fakültesi öğrencilerinin Dokuz Eylül Üniversitesi'ne, diğer öğrencilerinin Katip Çelebi Üniversitesi'ne yerleştirilmesine karar verildi. Ancak daha sonra bir dizi değiştirilen karar neticesinde öğrencilerin (tıpkı diğer üniversitesi kapanan öğrencileri gibi) üniversiteye girdikleri yılda aldıkları puan ile yeniden yerleştirilmeleri kararlaştırıldı. Gediz Üniversitesi yerine kurulan yeni devlet üniversitesine eski öğrenciler kabul edilmedi. Bâki Asiltürk Bâki Asiltürk ("d.1969, Adana") Türk, erkek, şair. Asıl adı'tur. Adını sonradan Bâki Asiltürk olarak değiştirmiştir, şiir kitaplarında müstear ad olarak Bâki Ayhan T.yi kullanmayı sürdürmektedir. Marmara Üniversitesi Türk Dili ve Edebiyatı Öğretmenliği Bölümü'nü bitirdi. Yeni Türk Edebiyatı anabilim dalında yüksek lisans yaptı, doktorasını verdi. Akademik çalışmalarını modern Türk şiiri alanında yoğunlaştırdı. Mart 2017'de profesör unvanını aldı. Halen Marmara Üniversitesi Fen-Edebiyat Fakültesi Türk Dili ve Edebiyatı Bölümü'nde profesör olarak ders veriyor. Şiir okumaya ve yazmaya Adana'da çok küçük yaşlarda başladı. "Mandolinli Kız" başlıklı ilk şiiri "Milliyet Sanat Dergisi Genç Şairler Antolojisi"nde yayımlandı. Aynı yıl (1985) Adana'da ilk şiir kitabını çıkardı. Modern Türk şiiri üzerine yazıları ve şiirleri; Gösteri, Kitap-lık, Sonbahar, Ludingirra, Adam-Sanat, Bahçe, Son Yeni Biçem, Cumhuriyet-Kitap, Tömer Edebiyat, Yaşasın Edebiyat, Varlık, Dize, Akatalpa, Başka, Şiir Ok-u, Adam-Sanat, B(aşk)a, Edebiyat ve Eleştiri, Yasakmeyve, Le poete travaille, Kaşgar, Virgül, Kavram-Karmaşa, Edebiyat Güncesi, Budala gibi dergilerde yayınlandı. Kültür A.Ş.’nin 'Yayın Danışmanlığı Hizmet Alımı İşi' adı altında açtığı 6 ayrı ihalenin sonuçlanmasıyla birlikte, Kültür A.Ş., yayın danışmanlığı hizmeti için Prof. Dr. Baki Asiltürk ile sözleşme imzaladı. Franco Modigliani Franco Modigliani (d. 18 Haziran 1918 Roma, İtalya – ö. 25 Eylül 2003, Cambridge, Massachusetts. ABD ). İtalyan asıllı ama 1946'da ABD vatandaşlığına geçmiş olan iktisatçı. 1985de Nobel Ekonomi Ödülü'nü kazanmıştır. Franco Modigliani, Roma, İtalya'da doğmuştur. Yüksek okul ekonomi diplomasını Roma La Sapienza Üniversitesi'nden kazanmıştır. 1939'da Faşist aleyhtarı fikirleri ve Yahudi asıllı olması dolayısıyla İtalya'dan ayrılıp ABD'ye göçmüştür. 1942-1944 arasında ABD'nin New York şehrinde Columbia Üniversitesi'nde ve Bard Kolejinde iktisat ve istatistik dersleri vermiştir. 1944'te New York'ta bulunan New School for Social Research üniversitesinde Jacob Marschak altında çalışarak D.Soc.Sci. doktora derecesini almıştır. 1946'da ABD vatandaşlığına geçmiştir. 1948'de Illinois Üniversitesi, Urbana-Champaign'ne iktisat profesörü olarak atanmıştır. 1950'li yıllarda 1960'li yılların başlarına kadar ABD'de Carnegie Mellon Üniversitesi Sanayi İşletmesi Mezunlar Okulunda profesörlük yapmıştır. 1962'de Modigliani ABD'de Massachusetts Teknoloji Enstitüsü'ne kadrolu profesör olarak atanmış ve hayatının sonuna kadar orada hocalık yapmıştır. 1985'te Nobel Ekonomi Ödülü almıştır. 25 Eylul 2003'te ABD'de Massachusetts eyaletinin Cambridge şehrinde ölmüştür. Modigliani iktisat ilmine iki yeni katkısı ile ün yapmıştır: Johnny Galecki Johnny Mark Galecki, (d. 30 Nisan 1975) Amerikalı oyuncu. Daha çok "Roseanne" adlı sit-comdaki "David Healy" ve "The Big Bang Theory" 'deki "Leonard Hofstadter" rolleri ile bilinmektedir. Galecki, Bree, Belçika'da doğmuştur. Ailesi Amerikalı'dır. Annesi Mary Lousu mortgage danışmanı, babası Richard Galecki ise Belçika'daki Amerika Birleşik Devletleri Hava Kuvvetleri'nin bir üyesiydi ayrıca rehabilitasyon öğretmeni olarak da çalıştı. Galecki, 3 yaşındayken ailesi ile birlikte Illinois eyaletine taşındı. Jim Parsons Jim Parsons, (d. 24 Mart 1973), Amerikalı televizyon dizisi ve sinema oyuncusu. "The Big Bang Theory" dizisindeki "Sheldon Cooper" rolü ile tanınmaktadır. The Big Bang Theory dizisinin geniş kitlelerce sevilmesinde en büyük paylardan biri başrol oyuncuları arasındaki Jim Parsons'un canlandırıdğı Sheldon Cooper karakteridir. Doğum adı James Joseph Parsons'tur. 1.86 m boyundadır. Bir küçük kardeşi vardır. Teksas, Houston'da doğmuş ve büyümüştür. Eğitim hayatı da bu şehirde geçmiştir. Altı yaşındayken okulda Rudyard Kipling'in yazdığı "Filin Çocukluğu" (The Elephant's Child) hikâyesinin tiyatro gösterisinde oynamasının ardından oyuncu olmaya karar vermiştir. Liseden mezun olduktan sonra lisans eğitimini Houston Üniversitesi'nde tamamladı. 1999 yılında Houston'dan ayrılarak San Diego Üniversitesi'nde yüksek lisans eğitimini sürdürdü. Burada 2 yıllık klasik tiyatro eğitimi özel kursuna kabul edilen yedi öğrenciden biri oldu. 2001 yılında mezun olan Parsons, daha sonra New York'a taşındı. Babası 29 Nisan 2001'deki bir trafik kazasında yaşamını yitirdi. Ayrıca eşcinsel olarak 2003 yılından bu yana partneri Todd Spiewak ile birlikte. Jim Parsons'un boyu 1.86 metredir. Parsons, günümüzde Los Angeles'ta yaşamaktadır. Hobileri arasında ise piyano çalmak ve tenis, beyzbol ve basketbol gibi spor karşılaşmalarını izlemek bulunmaktadır. Jim Parsons, "Garden State" filminde Tim rolünü oynadı. Ayrıca 2004-2005 yıllarında "Judging Amy" dizisinde Rob Holbrook karakterini canlandırdı. Johnny Galecki ve Kaley Cuoco ile "The Big Bang Theory" dizisinde yer aldı. Bu dizide sosyal becerilerden tamamen yoksun, dahi bir fizikçiyi canlandırdı. 2009 yılında ilk kez Emmy Ödüllerinde "komedi dalında en iyi erkek oyuncu" olarak aday gösterildi. 2010, 2011, 2013 ve 2014 olmak üzere 4 defa Emmy Ödüllerinde Alec Baldwin, Ricky Gervais, Steve Carell gibi güçlü adayları geride bırakarak "Komedi dalında en iyi erkek oyuncu"' ödülünü, kazandı. 68. Altın Küre Ödüllerinde "En iyi oyuncu, komedi ya da müzikal dalında" ödülünün sahibi oldu. Vahşi Mücadele Vahşi Mücadele ("İngilizce orijinal adı: Gunfight at the O.K. Corral"), yönetmenliğini John Sturges'in (1911-1992) yaptığı 1957 yapımı, ABD vestern filmi. Filmde Burt Lancaster, Wyatt Earp rolünde iken Kirk Douglas ise Doc Holliday'i canlandırmıştı. Amerikalı kanun adamı Wyatt Earp'ın 1881 yılında Arizona-Tombstone kasabasında yaşadığı çatışmadan uyarlanan film, "Ses" ve "Kurgu" dallarında iki Akademi Ödülüne aday gösterildi. Film 1960'ta, Nisan ayının ilk haftasında Türkiye'de sinemalarda Vahşi Mücadele adıyla gösterime girdi. 18 Mart 1978 'de TRT'de aynı adla yayına verildi. Mehmet Ã–zhaseki Mehmet Özhaseki (d. Mehmet Karakebap; 25 Mayıs 1957, Kayseri), Türk siyasetçi. 1994 ve 1998 yılları arasında Melikgazi Belediye Başkanlığı, 1998 ve 2015 yılları arasında Kayseri Büyükşehir Belediye Başkanlığı görevini sürdürmüştür. Haziran 2015 ve Kasım 2015 Türkiye genel seçimlerinde Adalet ve Kalkınma Partisi (AK Parti) Kayseri milletvekili olarak meclise girmiştir. 2016 ve 2018 yılları arasında Çevre ve Şehircilik Bakanı olarak görev almıştır. Mehmet Özhaseki, 25 Mayıs 1957 tarihinde Kayseri'de Kemal ve Şükran Özhaseki çiftinin çocuğu olarak doğdu. İlk ve orta öğrenimini Kayseri'de tamamlamasının ardından Hacettepe Üniversitesi Mühendislik Fakültesi Elektronik Mühendisliği Bölümü'nü kazandı. Fakat o günkü siyasi şartlar ve öğrenci olayları sebebiyle buradaki eğitimini yarıda bırakmak zorunda kaldı ve ardından İstanbul Üniversitesi Hukuk Fakültesi'nden mezun oldu. 1974 yılında Karakebap olan soyadını değiştirerek Özhaseki yaptı. 1982 yılında Neşe Özhaseki ile evlendi. Mezun oluşunun ardından tekstil üzerine iş yapan aile şirketinin başına geçti ve 1994 yılına kadar Tekstil ticareti ile uğraştı. 1980 sonrasında 10 yıl kadar sosyal amaçlı vakıf ve derneklerin kuruluşunda görev aldı. Kayseri’de ilk aşevi faaliyeti, öğrencilere karşılıksız burslar ve kış aylarında yakacak fonu gibi faaliyetlerin içinde yer aldı. Özhaseki, 1994 Türkiye yerel seçimlerinde Melikgazi Belediye Başkanlığı görevine seçildi. Kayserispor ve Kayseri Erciyesspor eski Onursal Başkanıdır. Okan Üniversitesi Danışma Kurulu üyesidir. 23 Haziran 1998 tarihinde Kayseri Büyükşehir Belediye Başkanlığı'na belediye meclisi üyeleri tarafından son 11 ayı doldurması için seçildi. 18 Nisan 1999 tarihinde yapılan yerel seçimlerde Kayseri Büyükşehir Belediye Başkanı seçildi. Adalet ve Kalkınma Partisi (AK Parti) milletvekili adayı olabilmek amacıyla 10 Şubat 2015 tarihinde görevinden istifa etti. 13 Eylül 2015 tarihinde AK Parti yerel yönetimlerden sorumlu genel başkan yardımcılığı görevine başladı. Haziran 2015 Türkiye genel seçimlerinde AK Parti Kayseri milletvekili olarak meclise girdi. Ancak seçimden sonra 45 gün içerisinde hükûmet kurulamadığı için Cumhurbaşkanının anayasal yetkisini kullanmasıyla tekrar seçimlere gidildi. Kasım 2015 Türkiye genel seçimlerinde yeniden AK Parti Kayseri milletvekili olarak meclise girdi. Binali Yıldırım tarafından 24 Mayıs 2016 tarihinde kurulan 65. Türkiye Hükûmeti'nde Çevre ve Şehircilik Bakanı olarak yer aldı. 2019 Türkiye yerel seçimlerinde AK Parti tarafından Ankara Büyükşehir Belediyesi başkanlığına aday gösterildi. %47,12 oy alarak seçimi Cumhuriyet Halk Partisi adayı Mansur Yavaş'ın ardından ikinci sırada tamamladı. Austrojet Austrojet, BFS (Business Flight Salzburg Bedarfsflug GesmbH) tarafından çalıştırılan Avusturya merkezli havayolu şirketidir. Şirket Bosna-Hersek ile Avusturya arasındaki ilişkileri artırmak istemektedir. Nisan 2008'den bu yana Austrojet haftada 3 kez Salzburg – Banja Luka arasında seferler düzenlemektedir. Uçak filosunda 1 uçak bulunmasına karşın şirket Stuttgart ve Karadağ'a da seferler planlamaktadır. Havayolunun merkez binası Salzburg'ta bulunmaktadır. Birhan Keskin Birhan Keskin, "(1963 Kırklareli)" Türk şair, yazar. 1986 yılında İstanbul Üniversitesi Edebiyat Fakültesi Sosyoloji Bölümü'nü bitirdi. İlk şiirini 1984 yılında yayımladı. 1995-98 yılları arasında arkadaşlarıyla birlikte Göçebe dergisini çıkardı. Çeşitli yayın kuruluşlarında editör olarak çalıştı. 1991 ile 2002 arasında beş şiir kitabı yayımladı. Bu ilk beş kitap "Kim Bağışlayacak Beni" adıyla (2005) Metis Yayınları tarafından tek ciltte toplanmıştır. Altıncı kitabı "Ba" da bu kitapla eş zamanlı olarak yayınlanmış ve Altın Portakal şiir ödülünü almıştır. Şairin Y'ol adlı kitabı 2006'da, "Soğuk Kazı" isimli kitabı 2010 yılının Nisan ayında yine Metis tarafından yayınlandı. Son kitabı olan "Fakir Kene" Şubat 2016'da aynı yayınevinden çıktı. Karaduygun adlı Sema Kaygusuz öykü kitabı ile Türk edebiyatında ilk kez, bir şair kitabın kahramanı oldu. Carrie Fisher Carrie Frances Fisher (21 Ekim 1956 – 27 Aralık 2016) Amerikalı oyuncu, senarist ve yazar. Central School of Spench and Drama okulunda 18 ay eğitim gördü. İlk filmi Shampoo'da Warren Beatty ve Julie Christie ile rol aldı. Ardından 1977 yılında George Lucas'ın klasikleşmiş efsane bilimkurgu serisi Star Wars'ın orijinal üçlemesi , ve 'da ve 'da Prenses Leia Organa|General Leia Organa karakterini canlandırarak kariyerindeki en büyük rolünü üstlendi. Bu rol ile dünya çapında tanınan bir oyuncu oldu. Bu filmden sonra Dan Aykroyd ve John Belushi oynadığı John Landis'in yönettiği 1980 tarihli Cazcı Kardeşler (Blues Brothers) filminde oynadı. 1986 yılında Hannah ve Kızkardeşleri filminde boy gösterdi. The Burbs adlı filmde Tom Hanks ile beraber oynadı. 1990'da Meryl Streep, Shirley McLaine ve Dennis Quaid'ın oynadığı Postcards from the Edge adlı filmin senaryosunu yazdı. Müzisyen Paul Simon ile sadece bir yıl evli kaldı. 23 Aralık 2016'da Londra'dan Los Angeles'a yolculuk yaptığı uçuşta ciddi bir kalp krizi geçirerek, California'da yoğun bakım ünitesinde tedavi altına alınan sanatçı tedavilere yanıt vermeyerek 27 Aralık 2016 saat 20.55'te 60 yaşındayken hayata veda etmiştir. Irak MandasÄ± Birleşik Krallık Irak Mandası (Arapça: الانتداب البريطاني على العراق), Ağustos 1920'de Osmanlı İmparatorluğu ile yapılan Sevr Antlaşması sonucunda Birleşik Krallık yönetimindeki manda idaresi. Bu yönetim 26 Nisan 1920'de İtalya'daki San Remo Konferansı'nda belirlenmişti. Mezopotamya'da Fransa kontrolündeki Lübnan ve Suriye mandaları da bulunmaktaydı. Faysal bin Hüseyin önceden Suriye Kralı idi. Fransız birliklerinin Şam'ı işgal etmesi sonucu Suriye'den ayrıldı. İngilizler Irak'ta bir nüfuz alanı oluşturmuşlardı. Birleşik Krallık, Mart 1921'de Faysal'ı Irak'ta İngiliz mandası altında kurulacak yönetimin kralı olarak desteklemeye karar verdi. Birleşik Krallık bu hükûmetle, ileri bir tarihte bağımsızlık öngören bir antlaşma yapacaktı. Faysal bu planı kabul etti ve Irak Mandasının kralı olarak Ağustos 1921'de tahta çıktı. Birleşik Krallık Mezopotamya Mandası İngiltere'yle bir dizi antlaşma gerçekleştirerek 1930'da İngiliz-Irak Anlaşması ile Irak'ın tam bağımsızlığını elde etmesini, 1932'de de Milletler Cemiyeti'ne üye olmasını sağladı. 2010 FIFA Dünya Kupası elemeleri (CONMEBOL) 2010 FIFA Dünya Kupası Güney Amerika elemeleri, için kura çekimleri Güney Afrika'da yapıldı. Grupda ilk 4 sırayı alan takımlar dolaysız olarak 2010 FIFA Dünya Kupası'na giderken, 5. olan takım ise Orta ve Kuzey Amerika dördüncüsü ile play-off oynadı. Hasan Kalyoncu Ãœniversitesi Hasan Kalyoncu Üniversitesi, Gaziantep ilinde bulunan bir vakıf üniversitesidir. 30 Temmuz 2008 tarihinde (Türkiye Büyük Millet Meclisi (TBMM)'de Gaziantep Eğitim ve Hizmet Vakfı tarafından üniversite kurulması, 5799 ve 5796 Sayılı Yükseköğretim Kurumları Teşkilatı Kanununda değişiklik yapılmasına dair kanunla gerçekleşmiştir. Başkanlığını Hasan Kalyoncu’nun yaptığı Gaziantep Eğitim ve Hizmet Vakfı bünyesinde kurulan Gazikent Üniversitesinin temeli, 4 Aralık 2008’de Gaziantep’te atılmıştır. Eğitim hayatına “Gazikent” adıyla başlayan ve ilk öğrencilerini 2009-2010 yılında alan üniversite, 1 Temmuz 2012 yılında “Hasan Kalyoncu Üniversitesi” adını almıştır. Hasan Kalyoncu Üniversitesi; tarihi İpek Yolu’nun önemli bir kavşağı olan Gaziantep’te, “eğitim, araştırma ve yenilik” odaklı bir üniversite olmak amacıyla Güneydoğu Anadolu Bölgesinin ilk vakıf üniversitesi olarak kurulmuştur. 1980 yılında Hasan Kalyoncu öncülüğünde Gaziantep Eğitim ve Hizmet Vakfı kuruldu. Tarihi misyonuna uygun olarak temel hedefi; eğitime yatırım yaparak rekabetin hâkim olduğu küresel dünyada Gaziantep şehrinin ve Türkiye'nin ihtiyaç duyduğu kaliteli insan sermayesinin yetişmesine yardımcı olan Vakıf, Üniversitenin kuruluş çalışmalarına 1996’da başlamıştır. Â©www.hku.edu.tr Jat Airways Jat Havayolları veya Jat Airlines, Sırbistan'ın ulusal havayolu şirketidir. Şirket eskiden Yugoslavya'nın millî havayolu şirketi idi. Şirketin merkezi Belgrad'dır. Şirket iç hatlarda, bölgesel ve uluslararası uçuşlar düzenemektedir.Kuzey Afrika, Avrupa ve Ortadoğu'da 39 uçuş noktasında çalışmaktadır. Havayolunun ana üssü Belgrad Nikola Tesla Havaalanıdır. Şirketin filosunda 16 adet uçak bulunmaktadır. Şirketin sloganı 2007'e kadar "Uçmaktan daha fazlası" iken şirket sloganı değiştirilerek "Jat ile en iyi uçuş" kullanılmaya başlanmıştır.28 ekim 2013'te şirketin ismini Air serbia olarak değiştirdiler. Ormanın Kitabı (film, 1994) Ormanın Kitabı, yönetmenliğini Stephen Sommers'in yaptığı 1994 yılı ABD yapımı filmdir. Rudyard Kipling'in aynı adlı romanından uyarlanmıştır. Özgün müzik Basil Poledouris tarafından bestelenmiştir. Film, En iyi film Media 1994 Altın Melek Ödülü Mükemmellik ödülüne aday gösterilmiştir. James M. Buchanan James McGill Buchanan Jr. (3 Ekim 1919; Murfreesboro, Tennessee - 9 Ocak 2013) Amerikalı bir iktisatçıdır. 1986'da Nobel Ekonomi Ödülü'nü kazanmıştır. James M. Buchanan ABD'de Tennessee eyaletinin Murfreesboro şehrinde doğmuştur. 1940'ta Middle Tennessee Normal School'dan mezun olmuştur. 1941'de Tennessee Üniversitesi'nden master derecesini ve 1948'de Chicago Üniversitesi'nden doktora derecesini almıştır. James M. Buchanan Virginia Üniversitesi (Thomas Jefferson merkezi kurucusu olarak), Kaliforniya Üniversitesi, Los Angeles, Florida Eyalet Üniversitesi, Tennessee Universitesi, Virginia Politeknik Enstitüsü ("Kamu Tercihi İnceleme Merkezi" dolayısıyla) yüksek okullarında profesörlük yapmış ve en son olarak 1972'de Virginia Üniversitesi'nden "Kamu Tercihi İnceleme Merkezi" ile birlikte ayrılan George Mason Üniversitesi'nde emertius profesörlük yapmaktadır. James M.Buchanan iktisat ile politika bilim dallarını birleştiren Kamu Tercihi Teorisi'nin en iyi bilinen kurucusu, en önemli araştırıcı ve geliştiricisi olarak isimlendirilmiş ve bu üstün katkıları nedeniyle 1986'da Nobel Ekonomi Ödülü ile şereflendirilmiştir. Birkaç cilt eser telif hakları korunmakla beraber serbestçe görülup kullanabilme imkânı sağlanmıştır. Bunlar şu listedeki eserleri kapsamaktadır: [[Kategori:1919 doğumlular]] [[Kategori:Tennessee doÄŸumlular]] [[Kategori:2013 yılında ölenler]] [[Kategori:20. yüzyıl Amerikalı yazarları]] [[Kategori:21. yüzyıl Amerikalı yazarları]] [[Kategori:Amerikalı ekonomistler]] [[Kategori:Amerikalı Nobel Ödülü sahipleri]] [[Kategori:AmerikalÄ± liberteryenler]] [[Kategori:Amerikalı klasik liberaller]] [[Kategori:AmerikalÄ± siyaset teorisyenleri]] [[Kategori:İskoç asıllı Amerikalılar]] [[Kategori:Chicago Üniversitesi'nde öğrenim görenler]] [[Kategori:Tennessee Üniversitesi'nde öğrenim görenler]] [[Kategori:Kaliforniya Üniversitesi öğretim üyeleri]] [[Kategori:Florida Eyalet Üniversitesi öğretim üyeleri]] [[Kategori:George Mason Üniversitesi öğretim üyeleri]] [[Kategori:Nobel Ekonomi Ödülü sahipleri]] [[Kategori:Liberteryen teorisyenler]] [[Kategori:Liberteryen ekonomistler]] [[Kategori:Avusturya Okulu ekonomistleri]] [[Kategori:Kamu tercihi teorisi]] [[Kategori:Virginia'da Ã¶lenler]] Depron Depron (genellikle) beyaz renkli, yüzeyleri parlak, 2,3 ve 6mm kalınlığında bulunabilen strafor benzeri bir izolasyon köpüğüdür. Bilinen köpüklerden farkı yüksek yoğunluğuna rağmen hafif olması ve aynı balsa gibi lif yönü olmasıdır. Yani bir yönde rahatça bükülürken diğer yönde bükülmez, kırılır. Jiletle, sıcak telle veya keskin bir maket bıçağıyla kolayca kesilebilir, epoksi türü yapıştırıcılarla yapıştırılabilir ve ısı ile şekil verilebilir bir malzemedir. İspanya hükümdarları listesi İspanya hükümdarları listesi, İspanya Krallığı'nı yönetmiş hanedanların ve hükümdarların listesidir. Trygve Haavelmo Trygve Magnus Haavelmo (d. 13 Aralık 1911 Skedsmo, Norveç - ö. 26 Temmuz 1999 Eiksmarka, Norveç). Norveçli istatistikci, iktisatçı ve ekonometrici. 1989'da Nobel Ekonomi Ödülü'nü kazanmıştır. Trygve Haavelmo Norveç'te 1911'de doğmuştur. Üniversite öğrenimini Oslo Üniversitesi'nde tanınmış Norveçli iktisatcı Ragnar Frisch'in öğrencisi olarak kazanmıştir. 1939da bir Fulbright Bursu ile ABD'ne gitmiş