açabilir, ki bu da iletişimde bozulmaya sebep olur. Bu pürüzler geometrik hatadan ya da fotoelastik etkilerden kaynaklanabilir. Genellikle maddeler için öyle iki polarizasyon yönü vardır ki madde tek bir kırılma indisi varmış gibi davranır. Tek eksenli maddelerde, bu polarizasyonlar sıradan ve sıra dışı olarak adlandırılırlar (e ve o). Çift eksenli maddelerde ise buna benzer üç tane indis vardır, ve iki ışın yavaş ve hızlı olarak adlandırılırlar. Yavaş ışın en yüksek kırılma indisine sahiptir. Tek eksenli maddelerde z-ekseni optik eksen olarak tanımlanır. "xz" düzleminde ilerleyen ışınların indisi formula_2 ve formula_3 arasında z ekseni ile yaptığı açıya göre değişir. Tek eksenli çift kırılır maddeler pozitif ve negatif olmak üzere ikiye ayrılır. Eğer optik eksen doğrultusunda gelen ışığın kırılma indisi, eksene dik gelen ışığınkinden büyükse pozitif; küçükse negatiftir. Diğer bir deyişle, pozitif çift kırılmaya sahip maddelerde, yavaş ışığın polarizasyonu optik eksene paraleldir, ya da tam tersi. Çift eksenli kristallerde, eğer yavaş(ya da hızlı) ışın optik eksenle oluşan dar açıyı ikiye bölerse madde pozitif(negatif) çift kırılmaya sahiptir. Pratikte, kırmızı ışık yayan optik düzenleyici kullanırken, pozitif çift kırılır madde mavi gözükür; negatif ise sarı gözükür. Bunun sebebi pozitif çift kırılmaya sahip maddelerde yayılan ışığın dalgaboyu daha fazla kayar; çünkü yavaş ışın, düzenleyicinin yavaş eksenine paraleldir. Bu şekilde elde edilen ışık tayfında renklerin sırası tipik bir tayftan farklıdır: sarı-turuncu-kırmızı-mor-mavi Çift kırılma ve ilgili optik etkiler (optik rotasyon gibi) maddeden geçen ışığın polarizasyonundaki değişimlerle ölçülür. Bu ölçümlere polarimetre denir. Lipid ikili-katmanlarının çift kırılması ikili polarizasyon interferometresiyle ölçülür.(dual polarisation interferometry) Bu katmanlardaki sıranın derecesinin ölçümünü verir, ve diğer biomoleküllerle etkileşmenin bu sıraya nasıl etki ettiğini. Optik mikroskopların genel bir özelliği bir çift polarize filtreye sahip olmalarıdır. Bu çapraz polarize filtrelerin arasında, çift kırılır bir madde koyu bir arka planda parlak olarak gözükür. Kalsiyum karbonat,kalsit gibi sabit bileşiklerde, kırılma indisi gelen ışığın yönüne bağlıdır. Kırılma aynı zamanda bileşiğe de bağlıdır ve Gladstone-Dale bağıntısı kullanılarak hesaplanabilir. Çift kırılma, LCD’ler, ışık ayarlayıcıları, renk filtreleri, dalga levhaları, optik eksen ızgaraları gibi birçok optik alette kullanılır. Aynı zamanda ikinci harmonik oluşumu gibi doğrusal olmayan işlemlerde önemli rol oynarlar. Elektronik kameralarda alçak frekansları geçiren filtreler olarak kullanılırlar. Kristalin kalınlığı kontrol edilerek görüntü bir tarafa dağıtılabilir. Bu bütün televizyonların ve elektronik kameraların doğru çalışabilmesi için önemlidir. Çift kırılma medikal tanılarda kullanılır. Gut hastalarından alınan sıvı negatif çift kırılma gösterir.(Urate kristalleri) Kalsiyum pyrophosphate ise pozitif kırılım gösterir. Böylece düzenleyici filtre altında kırmızı ya da sarı renklere bakılarak ayırt edilebilirler. Göz biliminde ise, lazer polarimetresi tarayıcısı retinadaki sinir ağ tabkalarının çift kırılma özelliğini kullanarak kalınlığını ölçer, bu da glokom hastalığının değerlendirilmesinde kullanılır. Sperm başlarının çift kırılma özelliği, yapay döllenmede sperm seçmek için kullanılır. Benzer biçimde, en yüksek olasılıklı döllenmeyi sağlamak için yumurtayı seçmede kullanılır. Bunların yanı sıra silikoz hastalığının tespitinde de kullanılır. Stirling (anlam ayrımı) Stirling ÅŸu anlamlara gelebilir: Wolf-Heinrich von Helldorf Wolf-Heinrich Graf von Helldorf (d. 14 Ekim 1896 - ö. 15 Ağustos 1944), Nazi Rejiminin önde gelen isimlerinden biriydi. 1933'te Nazi Partisi üyesi oldu. 1938 yılında direniş grupları ile temas kurdu. Helldorf Merseburg'da bir toprak sahibinin oğlu olarak doğdu. Helldorf Birinci Dünya Savaşı'nda 1915'te bir teğmen olarak görev yaptı. 1918'de Prusya devlet meclisi üyesiydi. 1931'de Berlin'de bir SA lideri olarak çalıştı. Kendisine SS Berlin-Brandenburg liderlik sorumluluğu verildi. Aynı zamanda Reichstag üyesi seçildi. 1935 yılının Mart ayında Potsdam Emniyet Müdürü seçildi ve Temmuz 1935'e kadar bu göreve devam etti. 20 Temmuz suikast girişiminde Berlin Polis Gücünün komutanı olarak Albay Claus von Stauffenberg'e destek verdiği için 24 Temmuz'da tutuklandı. Hans Bernd Gisevius'a göre Helldorf Berlin polisinin tarafsızlığını sağlayacak ve daha sonra yeni hükûmeti destekleyecekti. Emrindeki Berlin polisi Berlin'de kalan Nazi liderlerini tutuklamaya ve başkenti işgale yardımcı oldu. Helldorf'un Nazilere ihaneti tepki gördü ve çok şiddetli oldu. Helldorf Volksgerichtshof (Halk Mahkemesi)'nde Roland Freisler tarafından yargılandı ve idam cezasına çarptırıldı. Plötzensee Hapishanesi'nde idam edildi. Helldorf'un Adolf Hitler'e suikast girişiminde Hitler karşıtı hareketi ile taraflı olması Nazi rejimine karşı bir Alman direniş savaşçısı olarak ona tarihte önemli bir yer kazanmıştır. UEFA Avrupa Ligi yayıncıları listesi UEFA Avrupa Ligi'ni yayınlayan televizyon kanalları listesi, Avrupa kıtasının en prestijli ikinci kulüp futbolu turnuvası olan UEFA Avrupa Ligi'ni yayınlayan televizyon kanallarının bir listesidir. Abdullah Aliş Alişev Ğabdullacan Ğäbdelbari ulı (d. 15 Eylül 1908, Kayuki, Spassky Uyezd - ö. 25 Ağustos 1944, Berlin), Sovyet Tatar şair, oyun yazarı, yazar ve direniş savaşçısı idi. Aynı zamanda kukla gösterileri için birkaç adet yazı yazdı. Abdulla Aliş Yazdıklarının yanı sıra Qaban Göller kıyısında Menzelinsk kentinde bir elektrik istasyonunda çalıştığı ilk yıllarını geçirdi. 1933 yılları arasında gençlik dergisi Pioner kələme'de profesyonel bir gazeteci ve yönetici sekreter olarak çalıştı. 1941 yılında Tatar Radyo Komitesi Genel Yayın Yönetmeni olarak atandı. 1941 yılında Kızıl Ordusu'na katıldı ve II. Dünya Savaşı'nda savaştı. Aynı yıl Bryansk kenti yakınlarındaki Wehrmacht tarafından esir alınmıştır. Direniş savaşçısı ve şair Musa Cälil ile bir araya geldi. Cezaevinde Nazilere karşı bir yeraltı direniş grubu kurdu. Planlarının daha sonra keşfedilmesinin bir sonucu olarak Plötzensee Hapishanesi'nde idam edildi. UEFA Avrupa Ligi gol kralları listesi UEFA Kupası ve Avrupa Ligi gol kralları, 1971'den bu yana UEFA tarafından düzenlenen Avrupa Ligi'nin sezonlara göre gol krallığı istatistiklerinin tutulduğu kapsamlı bir listedir. Kalın = Aktif futbolcular Perde (anlam ayrımı) Perde ÅŸu anlamlara gelebilir: Kediler ve KÃ¶pekler Kediler ve Köpekler "(Özgün ad: Cats & Dogs)", 2001 yılı ABD ve Avustralya ortak yapımı animasyon filmi. Kediler ile köpeklerin düşmalıklarını ve insan dünyasındaki rekabetlerini komik bir şekilde anlatan filmde kediler köpekleri safdışı bırakarak dünyayı ele geçirmek isteyen kötü varlıklar, köpekler ise bunlara engel olmaya çalışan sadık birer dost olarak anlatılır. Filmin Türkçe seslendirmesinde Hülya Avşar, Ali Poyrazoğlu ve Volkan Severcan da yer almıştır. Ren BirliÄŸi Ren Birliği (Almanca: Rheinischer Bund, Erste Rheinbund veya Rheinische Allianz) Ren Nehri boyunca kurulan şehirleri savunmak üzere 50 Alman prensliğinin bir araya gelmesiyle Fransa Kralı XIV. Louis tarafından 14 Ağustos 1658 tarihinde kurulan devletler birliğidir. Anlaşmayı Fransa'yı yöneten Kardinal Mazarin, Hugues de Lionne ve Johann Philipp von Schönborn (Mainz Elektörü ve İmparatorluk Şansölyesi) yürütmüştür. Fransızlarca amaç, mevcut Kutsal Roma Cermen İmparatoru III.Ferdinand'ı zayıflatarak, XVI. Louis'i imparatorluğa getirebilmekti. Birliğin arkasındaki gerçek neden; Fransa'nın düşmanlarını bu birlikle durdurmak veya yavaşlatmak isteğidir. Bu sayede örneğin İspanyol Hollandasından ya da herhangi bir yerden gelecek anti-Fransız saldırıları önlenebilecekti. Aynı zamanda Ren Nehri boyunca oluşturulacak bir askeri sınırla doğu sınırlarını güvenceye aldığı gibi Avusturya ile İspanyol Hollandası arasına bu birliği sokarak olası bir ittifakı engelleyebilecekti. Birliğe katılan İsveç, önce Bremen Dükalığı ile Verden Prensliği'ndeki Alman mallarına sonra da İsveç Pomeranyası'ndaki garanti verdi. Birlik üyeleri 1648 tarihli Vestfalya Antlaşması'nın hükümlerini korumak için yemin ettiler. Bu antlaşma Alman prenslerine topraklarındaki otoritelerini güçlendiriyor, diğer Alman prensleriyle ya da diğer devletlerle ittifaklar kurabilmesine olanak tanıyordu. 14 Ağustos 1658 tarihinde Ren Birliği'nin kurucuları şunlardır; Fransa ve Ren Birliği; Osmanlı İmparatorluğu'na karşı St. Gotthard Muharebesi'ne birlikte katıldılar. Birlik üç yıl süreyle uzatılmış, bitince tekrar iki kez uzatılmıştır. Resmi olarak Ağustos 1667 tarihinde birlik sona ermiştir. Ancak Fransız diplomasisi sonucu birliğin ana üyeleri ile 1688 yılına kadar antlaşma sürdürülmüştür. Daha sonra Kutsal Roma İmparatorluğu'na son öldürücü darbeyi vurmak üzere Ren Konfederasyonu adıyla Napolyon tarafından tekrar diriltilecektir. Red Kit (anlam ayrımı) Diğer Red Kit uyarlaması Türk filmleri Gence Kalesi Gence Kalesi (), bugün Azerbaycan'ın batısındaki Gence şehrinde bulunan Osmanlı kalesidir. Gence 1 Eylül 1588 (Rumi takvim: 9 Şevval 996 Perşembe günü) III. Murat'ın emriyle Osmanlı Devleti'nce fethedildi. 3 Eylül 1588 tarihinde Gence Kalesi'nin inşâsına başlandı. Alev Lenz Alev Lenz (d. 17 Ocak 1982, Münih) Alman-Türk şarkıcı ve söz yazarıdır. Annesi Türk, babası Alman olan Alev Lenz, 4 yıl Müzik Teorisi ve 7 yıl Piyano dersleri aldıktan sonra bale, oyunculuk ve şarkı söyleme eğitimi aldı. 2001 yılında kendi adını taşıyan Alev adlı Hard Rock grubuna vokalist olarak katıldı. BMG müzik şirketiyle çekilen iki albüm sonra gruptan ayrıldı. 2009'da "Storytelling Piano Playing Fräulein" ("Masal söyleyen piyano çalışan bayan") adlı ilk solo albüm çıkardı. Freundeskreis Hip Hop grubunun elemanı olan Don Philippe bu albümü için yapımcılık yaptı Alev Lenz Almanca, Fransızca, İngilizce ve Türkçe konuşabiliyor. Dominique Wilkins Jacques Dominique Wilkins (d:12 Ocak 1960), eski profesyonel basketbolcudur. NBA tarihinin en iyi smaç yapan oyuncuları arası'nda gösterilir. "windmill" yani değirmen smacı ile ünlenmiştir. Oyuncunun lakabları "Nique" ve "The Human Highlight Film." dir. 2006 yılında şöhretler müzesine dahil olmuştur. Babasının askeriyedeki görevi nedeniyle 1960 yılında Paris'te dünyaya geldi. 3 farklı ülkede tam 10 şehirde yaşadı. Aile bir süre sonra ülkelerine geri döndü. Dominique, Washington Lisesi'ne yazıldı. Başarılı lise basketbol kariyerinden sonra, Georgia Üniversitesine kayıt oldu. Başarısını kolej kariyerinde de sürdüren Wilkins, 1981 yılı'nda Güneydoğu Konferansı yılın oyuncusu seçildi. Basketbol dergisi "Basketball Times" tarafından yılın en iyi beşi'ne seçildi. 3 yıllık kolej kariyeri'nde 21.6 sayı ve 7.5 ribaund ortalamsı ile oynadı. Wilkins, kolej kariyeri'nden sonra 1982 NBA Seçmeleri'ne girmeye karar verdi. 1. tur, 3. sırada Utah Jazz tarafından seçildi. Ama Jazz da oynamak istemedi. John Drew, Freeman Williams ve nakit para karşılığında Atlanta Hawks'a takas edildi. Çaylak yılında 82 maçta yer aldı. 17.5 sayı, 5.8 ribaund ile oynadı. Çaylak beşine seçildi. Bir sonraki sezon 21.6 sayı, 7.2 ribaund ile oynadı. Hawks ise 40 galibiyet 42 yenilgi ile sezonu kapadı. İlk tuda Milwaukee Bucks'a 3-2 yenilmekten kurtulamadı. 1984-85 sezonu Wilkins'ın sayı ortalamasını daha da arttırdığı yıl oldu. 81 maçta 27.4 sayı, 6.9 ribaund ile oynadı. Bu durum Atlanta Hawks için geçerli değildi. 34 galibiyet alarak geçen seneden de daha kötü bir performansına imza attılar ve playofflara kalamadılar. Ama All-Star organizasyonunda smaç şampiyonu oldu. 1985-86'da ise Wilkins için tam doruk noktası oldu. 78 maçta sezonu 30.3 ortalama ile kapadı. İlk kez 1986 yılında All-Star oldu. Aynı sezon kariyerinin tek sayı krallığına da ulaştı. İlk defa NBA'in en iyi beşine seçildi. Bu sefer Hawks sezonu 50 galibiyet ile doğu konferansını dördüncü sırada tamamladı. Takımı ilk turda Detroit Pistons'u 3-1 geçmesine karşın yarı finalde Boston Celtics'e 4-1 le elendi. Playofflarda 9 maçta 28.6 sayı ile oynadı. 1986-87 sezonunda, hem Wilkins, hem de takımı yıldızlaştı. 57 galibiyet alan Hawks, doğu konferansını ikinci sırada bitirdi. Yıldız oyuncu 29.0 sayı, 6.3 ribaund ve 3.3 asist ile oynadı. All-Star oldu. NBA'in en iyi ikinci beşine seçildi. Playofflarda takımı yari finalde geçen sene ilk turda elediği Detroit Pistons'a 4-1 ile elendi Wilkins bir kez daha final yüzü göremedi. 1987-88; 28 yaşındaki oyuncu, bir kez daha ligi 30 sayı ortalama ile tamamladı. (30.7). Hawks 50 galibiyet almış konferansı dördüncü sırada bitirmişti. İlk turdaki rakipleri Milwaukee Bucks zorda olsa 3-2 ile elemeyi başardılar. Ama bir sonraki rakip Larry Bird'lü Boston Celtics'ti. NBA tarihini en çekişmeli serilerinden birisi olan bu eşleşmede gülen taraf Celtics oldu. Çok çetin geçen seriyi Boston, son maçı 2 sayı farkla kazanarak (118-116) 4-3 ile seriyi bitirmişti. 12 maçta görev alan atletik oyuncu, 31.2'yle playofflara veda etti. 1988-89 sezonu her zamanki gibi kendisi için başarılı bir yıl oldu. 26.2 ortalama ile sezonu kapatan oyuncu, takımının ilk turda Milwaukee Bucks'a elenmesine mani olamadı. Oyuncu için bir kez daha sezon erken bitmişti. 1990 yılı Hawks ligi dokuzuncu sırada tamamladı böylece playofflara mücadele etme hakkını kaybetti. Wilkins buna rağmen All-Star maçında oynadı. 13 sayı üretti. 1990-91'de 25.9 sayı ile sezonu kapadı. Bu sefer Hawks, 43 galibiyet alarak 6. sırada playofflara katıldı. İlk turda Detroit Pistons 3-2 elenerek elendiler. Wilkins 1985 yılından sonra ikinci kez smaç şampiyonu oldu. 1991-92 sezonunda ise, sakatlığı sebebiyle 42 maçta oynayabildi. Ertesi sezon 29.9 ortalama ile tekrar kendini hatırlattı. Ama Hawks bu seferde ilk turda Chicago Bulls'a 3-0 süpürülmekten kurtulamadı. 1993-94'te, 11.5 yıllık Atlata macerası 49 maç sonra sona erdi. Los Angeles Clippers'a 24 şubat günü takas oldu. Sezonu Clippers sadece 27 maç kazandı. Batı konferansını sonuncu bitirdi. Mart ayında ilk defa eski takımına karşı oynayan Wilkins, 36 sayı 10 ribaund üretti. 34 yaşındaki oyuncu 74 maçta 26.0 sayı ortalaması ile oynayabildi. Sene sonu serbest kaldı. Boston Celtics ile anlaştı. Aynı yıl Kanada'da düzenlenen 1994 FIBA Dünya Basketbol Şampiyonası'nda forma giydi ve millî takım ile altın madalya aldı. Celtics'te aradığını bulamadı. Gene 77 maçta oynadı.Kariyerinin ilk yılından sonra ilk defa bir sezonda 20 sayı altında ortalama ile sezonu kapadı. (17.8) Artık kendisi için Avrupa'ya gitme vakti gelmişti. Yunanistan'ın dev kulübü Panathinaikos ile anlaştı. Kendisi için çok iyi geçen sezonda EuroLeague şampiyonluğu kazandı, dörtlü finalin en değerli oyuncusu seçildi. Ayrıca Yunanistan kupasını da kazanmıştı. 1 sene sonra tekrar ABD'ye geri döndü. San Antonio Spurs'le anlaştı. Kenardan gelerek 18.2 sayı ile oynadı. Ama Spurs ancak 20 galibiyet alabildi. Teamsystem Bologna ile anlaşarak tekrar Avrupa'nın yolunu tuttu. 1 yıl oynadıktan sonra Gene ABD'ye dönen oyuncu bu sefer Orlando Magic'le anlaştı. Sadece 27 maç oynadı. 5.0 ortalama tutturdu. Böylece 1982 de başladığı basketbol kariyeri 1999 yılında hiç şampiyonluk kazanamadan sona ermiş oldu. All-Star hafta sonu organizasyonunda yer alan smaç yarışmasına 5 kez katıldı. 1985 ve 1990 yılı'nda iki kez kazandı. NBA kariyeri boyunca 24.8 sayı, 6.7 ribaund ortalamaları ile oynadı. 26.668 sayı kaydetti. 7169 ribaund aldı. 2677 asist elde etti. Basketbolu bırakmasından sonra Nisan 2004'te Georgia Sports şöhretler müzesine girdi. Nisan 2006 yılında ise NBA şöhretler müzesine layık görüldü. 2001 yılında Atlanta Hawks 21 numaralı formasını emekliye ayırdı. 5 çocuğu vardır. Mertcan Demirer Mertcan Demirer (d. 14 Mart 1993, Kadıköy) orta saha mevkisinde forma giyen Muğlaspor futbolcusu. Mertcan Demirer futbola Üsküdar İcadiyespor'da başladı. 2006 yılında Beşiktaş altyapısına transfer oldu. Babası Beşiktaşlı eski futbolculardan Fikret Demirer'di. 2008-09 sezonunda Genç takımda forma giymeye başladı. Sezonun sonunda Beşiktaş A2 takımında forma giymeye başladı. 2009-10 sezonunda U-18 takımı ile Türkiye finallerine katılma başarısı gösterdi. Sezon içinde iki kez A2 maçında forma şansı buldu. 2010-11 sezonunda ise A2'nin en önemli isimlerindendi. Demirer, Bernd Schuster'in devre arası kampına kattığı gençlerden biri oldu. 1 Şubat 2011'de 2,5 yıllık profesyonel sözleşmeye imza attı. Sezonun son maçı olan Gaziantepspor karşısında ilk 18'e alınan Demirer, 90. dakikada Rıdvan Şimşek'in yerine girerek ilk kez Beşiktaş forması giydi. 31 Mayıs 2013'te Beşiktaş'la sözleşmesi sona eren genç oyuncu PTT 1. Lig takımlarından TKİ Tavşanlı Linyitspor ile 2 yıllık sözleşme imzaladı. Şubat 2010'da Romanya ile oynanan iki hazırlık maçı için U-17 millî takımına çağrıldı. Mertcan, iki maçta da forma şansı buldu. Hasan Karahan Hasan Karahan (d. 2 Aralık 1963, Ankara), Türk bürokrat. Ankara Atatürk Lisesi'nden 1980 yılında mezun oldu. 1984 yılında Ankara Üniversitesi Siyasal Bilgiler Fakültesi'nin Kamu Yönetimi Bölümünden mezun oldu. Manchester Üniversitesi Ekonomi ve Sosyal Çalışmalar Fakültesinde "Avrupa Birliği" üzerine master yaptı. Yapraklı, Akkuş, Kızıltepe Kaymakamlıkları, İçişleri Bakanlığı Araştırma Planlama ve Koordinasyon kurulunda İnsan Hakları Daire Başkanlığı, Giresun'da (1998-2002) vali yardımcılığı ve vali vekilliği ile Kayseri'de Vali yardımcılığı, 5 Mart 2007 tarihinden 28 Ağustos 2012 tarihine kadar Kadıköy kaymakamlığı görevlerinde bulundu. 12 Eylül 2012 ile 3 Ağustos 2013 tarihleri arası Kayseri İli Melikgazi İlçesi Kaymakamlığı yapmıştır. 3 Ağustos 2013 tarihinde Giresun Valiliğine, 21 Haziran 2017 tarihinde Resmi Gazete'de yayımlanan valiler kararnamesi ile Denizli Valiliğine atanmıştır. Evli ve üç çocuk babasıdır. İrlanda Bağımsızlık Savaşı İrlanda Bağımsızlık Savaşı (İrlandaca: "Cogadh na Saoirse") veya Anglo-İrlanda Savaşı, İrlanda Cumhuriyet Ordusu'nun Britanya Hükûmeti'ne ve İrlanda'da bulunan kuvvetlerine karşı sürdürdüğü gerilla savaşıdır. 21 Ocak 1919 tarihinde, İrlanda Kraliyet Polisi'ne mensup iki polisin Tipperary Kontluğu'nda saldırıya uğrayıp öldürüldüğu Soloheadbeg Pususu ile başladı. İrlanda Cumhuriyeti aynı günün öncesinde Dublin'de Bağımsızlık Bildirgesi'ni yayımlamıştı. Daha sonra İrlanda Cumhuriyet Ordusu (IRA) adını alan İrlanda Gönüllüleri, İrlanda Kraliyet Polisi ve Birleşik Krallık Silahlı Kuvvetleri'ne ait kışlaları hedef aldı, devriyeleri pusuya düşürdü, silahlarını ele geçirdi ve ıssız bölgelerdeki kışlaların kapatılmasını zorunlu kıldı. Britanya Hükûmeti, İrlanda Kraliyet Polisi'ne Britanya'dan takviye yolladı. Black and Tans ve Auxiliary Division olarak bilinen takviye kolluk güçleri disiplinsizlikleri ve sivillere yönelik misilleme saldırılarıyla tanınır oldu. Bir sonuç olarak İrlanda Bağımsızlık Savaşı genellikle "Black and Tans Savaşı" ya da kısaca "Tan Savaşı" olarak adlandırılır. 1920'nin sonlarına kadar çatışmalarda yaklaşık 300 kişi öldürülse de o yılın Kasım ayında şiddet olaylarında büyük bir artış oldu. Kanlı Pazar olarak anılan 21 Kasım 1920'de 14 Britanyalı istihbarat ajanı sabah Dublin'de öldürüldü ve öğleden sonra İrlanda Kraliyet Polisi'nin bir futbol maçında kalabalığın üzerine ateş açmasıyla dört kişi öldü, 65 kişi de yaralandı. Olaydan bir hafta sonra, 17 Auxiliary mensubu IRA tarafından Cork Kontluğu'nda Kilmichael'da pusuya düşürülerek öldürüldü. Britanya Hükûmeti, güney İrlanda'nın çoğu yerinde sıkıyönetim ilan etti. Cork kent merkezi, Aralık 1920'de Britanya kuvvetleri tarafından yakıldı. Sonraki yedi ay içinde tırmanmaya devam eden şiddet olaylarında 1.000 kişi öldü ve 4.500 cumhuriyetçi tutsak oldu. Mücadele ağırlıkla Munster (özellikle Cork Kontluğu), Dublin ve Belfast'ta yoğunlaştı. Çatışmalardaki can kaybının %75'ten fazlası bu üç yerde yaşandı. Kuzeyde ve özellikle Belfast'ta meydana gelen şiddet olaylarının mezhepsel karakteri ve Katolik sivil kurbanların sayısının orantısız biçimde yüksek olması dikkat çekti. Her iki tarafta 1921 yılında ateşkesi kabul etse de çatışmalar kuzeydoğu bölgesinde devam etti. Daha sonra İrlanda Özgür Devleti kuruldu. Bu devlet 6 yönetim biriminden oluşuyordu. 1880'lerden itibaren, İrlanda milliyetçileri "home rule" denen ve merkeze bağlı özerk yönetim isteklerini Britanya yönetimine bildirdiler. 1912 yılında yerel yönetim talebi Britanya meclisinde kabul edildi. Ancak Ulster adlı milliyetçi bir grup bu karara direniş gösterdi ve uzun süreli bir çatışmayı başlatacak silahlı bir örgüt kurdu. Buna karşılık İrlandalı direnişçiler kendi silahlı güçlerini oluşturdular. Britanya Parlamentosu'nda İrlanda'nın bölünmesini onaylayan Üçüncü Merkezi Yönetim Yasası geçirildi ancak Ağustos 1914'te I. Dünya Savaşı'nın çıkmasıyla uygulanamadan ertelendi. İrlandalı milliyetçilerin birçoğu savaşta Britanya'yı destekledi ve bir İrlanda alayı İngiliz ordusunda görev yaptı. Amaç savaş sonrası özerkliği elde edecek süreci başlatmaktı. Fakat önemli bir azınlık da İrlanda'nın bu savaşa katılmasına karşıydı. 1916 Paskalya ayaklanması planı, direnişçiler öncülüğünde cumhuriyeti ilan etmek ve büyük çaplı bir isyanla İngiliz hakimiyetine son verip İrlanda Cumhuriyetini kurmaktı. İsyan dört binden fazla insanın ölmesiyle, sadece bir hafta içinde isyancıların tutuklanıp Dublin'e gönderilmesi, isyanın liderinin idamı ve binlerce aktivistin tutuklanması ile sonuçlandı. Britanya Nisan 1918'de ikinci bir krizle yüz yüze geldi, Almanya'ya yapılacak hücumda görev almak üzere İrlandalılar askere alınmaya çalışıldı. Bu hareket İrlandalıları yönetimden daha da soğuttu ve kitlesel protesto gösterileri yapıldı. İsmail Günindi İsmail Günindi (ö. 5 Kasım 2004), Türk bürokrat. Aksaray doğumludur. 1965 yılında Ankara Üniversitesi Siyasal Bilgiler Fakültesi'nden mezun olmuştur. 1985-1988 yılları arasında Burdur, 1988-1992 yılları arasında Kastamonu ve 1995-1996 yılları arasında Giresun valiliklerinde bulunmuştur. Merkez valisi olarak görev yaparken vefat etmiştir. Mamadou Sakho Mamadou Sakho (13 Şubat 1990, Paris), Fransız millî futbolcudur. Şu an İngiltere Premier League takımlarından Liverpool Fc'de forma giymektedir. Defans bölgesinde oynamakla beraber sol kanat bölgesinde de oynamaktadır. Sakho; yorulmaz, mücadeleci, çalışkan tutumu ve liderliğiyle bilinmektedir. Ayrıca o "fiziksel ve taktiksel özellikleriyle" övülmektedir. Sakho, ilginç saçları nedeniyle takımının taraftarları tarafından "Kirikou" lakabını almıştır. Senegal kökenli olan ve yedi çocuğa sahip bir alienin dördüncü çocuğu olarak dünyaya gelen Sakho, futbola 1996 yılında Paris FC takımında başladı. 2002 yılında Paris Saint-Germain'de futbola devam etti. Sakho, o zamanki teknik direktör Paul Le Guen tarafından A takıma alındı. Kariyerindeki ilk maçına 14 Şubat 2007 tarihinde UEFA Kupası Son 32 tur mücadelesinde AEK karşısında çıktı. Bu maçta 20' dakikada sarı kart gördü ve 85 dakika sahada kaldı. Sakho, 14 Haziran 2007 tarihinde takımıyla üç yıllık profesyonelliğe geçiş sözleşmesi imzaladı ve 3 numaralı formanın sahibi oldu. Sakho takımıyla sözleşme imzaladıktan sonra 2007-08 sezonunda ilk maçına 26 Eylül 2007 tarihinde Coupe de la Ligue Son 32 tur mücadelesinde Lorient karşısında çıktı. Sakho'nun 90 dakika sahada kaldığı maçta PSG 3-0 kazandı ve tur atladı. Sakho, ilk lig maçına ise 20 Ekim 2007 tarihinde 0-0 biten maçta Valenciennes karşısında çıktı. Sakho, bu maçta "ligte herhangi bir maça çıkan en genç takım kaptanı" rekorunu kırdı. Kariyerindeki ilk golünü ise 2008-09 sezonunda 14 Şubat 2009 tarihinde oynanan maçta St. Etienne karşısında attı ve PSG maçı 2-1 kazandı. 2009-10 sezonunda Sakho'nun takım arkadaşları; Ludovic Giuly ve Jérémy Clément ile birlikte domuz gribine yakalandığı öğrenildi. Sakho, PSG'de oynadığı dönemlerde takımda sırasıyla teknik direktörlük yapanlar; Paul Le Guen ve Antoine Kombouaré tarafından ilk 11'in vazgeçlimez oyuncusu olmuştur. 2010-11 sezonunda "Yılın En İyi Genç Oyuncusu" ödülünü kazandı ve takım arkadaşı Nenê ile birlikte "Ligte Yılın Takımı" kadrosuna girdi. Sakho'nun oyun stili, Fransız eski millî futbolcu Lilian Thuram'a benzetilmektedir. Sakho, Fransa genç takım ve Fransa A millî takım formalarını giydi. Genç takımlarda ise takım kaptanlığı yaptı. Sakho Fransa genç takım formasını ilk kez 21 Mart 2006 tarihinde 3-1 kazandıkları maçta Almanya karşısında giydi. Genç takımdaki ilk golünü ise 13 Nisan 2006 tarihinde Montaigu Turnuvası'nda İngiltere karşısında attı. Sakho, Fransa U-21 formasını ilk kez 19 Ağustos 2008 tarihinde Slovakya karşısında giyerken, ilk golünü 8 Eylül 2009 tarihinde 2-2 biten maçta Ukrayna karşısında attı. Fransa A millî takım formasını ise ilk kez 17 Kasım 2010 tarihinde 2-1 kazandıkları maçta İngiltere karşısında giydi. Bilgi YayÄ±nevi Bilgi Yayınevi, Ahmet Tevfik Küflü tarafından 1965 yılında Ankara'da kurulmuş yayınevi. Kurulduğu günden bu yana, 4000 çeşide yakın kitap yayımlayan ve şu anda satışta 1500'ün üzerinde kitabı bulunan yayınevi, yine Ankara'da 1956'dan beri faaliyette bulunan ve başkentin simge kitapçılarından olan "Bilgi Kitabevi"nin bünyesinden çıkmıştır. Yayınevi 1972 yılında da kendi dağıtım şirketi olan İstanbul merkezli "Bilgi Dağıtım"ı kurarak Türkiye'nin diğer bütün yayınevlerinin kitaplarının yanı sıra kendi yayınlarını da ilk elden dağıtmaya başlamıştır. Bilgi Yayınevi, Kasım 1995 yılında Dünya Kitap dergisi tarafından yılın yayınevi olarak seçilmiştir. "Bilgi Yayınevi", hem ulusal hem de evrensel çapta, edebiyat, toplumbilim, siyaset, felsefe, sinema ve tiyatro kitaplarından, klasiklere ve çocuk kitaplarına kadar çok geniş bir yelpazede, çağının bütün tanınmış yazar, şair, araştırıcı ve düşünürlerinin kitaplarını yayımladı. Daha çok topluma yön vermiş yazarların klasik olarak nitelendirilebilecek düzeyli eserlerini yayımlayan kitabevinin geniş yayın yelpazesi içerisinde örneğin aşk romanları, westernler, çizgi romanlara vb. pek rastlanmaz. Uzun yıllar ince uzun ve oldukça kompakt formatıyla adeta birer cep kitabı görüntüsünde kitaplar basan "Bilgi Yayınevi" son yıllarda bu formatını terkederek diğer yayınevleri gibi standart formatlarda kitaplar basmaya başlamıştır. Bilgi Yayınevi kuruluşunu izleyen ilk yıllarda bazı Türk yazarlarının külliyatlarını seri olarak yayımlamaya başladı. "Bütün Eserleri" alt başlığını taşıyan bu seri kitaplardan bazıları şunlardır: Bundan başka yine 1960'lı yıllarda, aralarında senaryo kitaplarının ağırlıklı olarak yer aldığı bir dizi sinema kitabı yayımlayarak Türkiye'de o tarihlerdeki bir boşluğu doldurdu. Aralarında Yedinci Mühür, Yaban Çilekleri, Sessizlik, Potemkin Zırhlısı, Yurttaş Kane gibi bir düzine kadar film senaryosu ve sinema konulu kitabı Nijat Özön, Turan Oflazoğlu ve Ülkü Tamer gibi yazarlar Türkçeleştirmişlerdi. Charles Dickens, Alexandre Dumas, Mark Twain ve Jules Verne'in bilinen eserleri başta olmak üzere, muhtelif yazarlardan "Heidi", "Güliver'in Maceraları", "Pinokyo", "Define Adası" gibi çocukların ilgisini çekebilecek serüven romanları kısaltılarak ve dilleri sadeleştirilerek "Çocuk klasikleri" serisi adı altında 1980'li yılların başında yayımlanmıştı. Sayıları iki düzinenin biraz üzerinde olan bu kitaplar arasında Türk yazarlarından sadece Ömer Seyfettin'in "Falaka" ve "Kaşağı" adlı eserleri yer alıyordu. Yayınevinden kitapları çıkan diğer Türk yazarlar arasında Kemal Tahir, Aziz Nesin, Füruzan, Cahit Atay, Fakir Baykurt, Salâh Birsel, Yakup Kadri Karaosmanoğlu, Behçet Necatigil, Bedri Rahmi Eyuboğlu, Ayşe Kulin, Tomris Uyar, Cahit Sıtkı Tarancı, Metin And, Doğan Avcıoğlu, Emre Kongar, Selim İleri, Melih Cevdet Anday, Cevdet Kudret ve Nâzım Hikmet sayılabilir. Yayınevinin son yıllardaki çok satan kitapları arasında Turgut Özakman'ın Şu Çılgın Türkler'i ve Diriliş'i de örnek olarak verilebilir. Bu yazarların birçok eseri zaman içinde yayınevince basılmış olmakla birlikte "Bütün Eserleri" dizisine dahil edilmemiştir. Örneğin Kemal Tahir'in eserleri. Gogol, Dostoyevski, Çehov, Albert Camus, Knut Hamsun, Cervantes, Kafka, Maksim Gorki, Bertrand Russell, Truman Capote, Heinrich Böll, Simone de Beauvoir, Franz Oppenheimer Marguerite Duras, Shakespeare, Antoine de Saint-Exupéry ve Jack London gibi yazarların önemli eserleri de yayınevince defalarca basıldı. Nijat Özön'ün hazırladığı oldukça kapsamlı Osmanlıca Türkçe Sözlük de yayınevinin başarılı başvuru kitaplarından biriydi. Sıla Şahin Sıla Şahin (d. 3 Aralık 1985; Berlin-Spandau), Türk kökenli Alman aktris ve fotomodel. Almanya'da tanınmasına en büyük katkısı olan işi "Ayla Özgül" adı ile Alman televizyon dizisi olan "Gute Zeiten, schlechte Zeiten"da rol almasıydı. Sıla Şahin'in babası da bir aktördür ve günümüzde Charlottenburg'da yaşamaktadır. Şahin 2011 yılının Mayıs ayında ünlü Playboy dergisinin Alman edisyonuna nü pozlar verdi ve kapak kızı oldu. Böylelikle Şahin, derginin kapağında yer alan ilk Türk-Alman kadın oldu. Yalnız Şahin'in bu projesi bazı tutucu aile üyelerinin tepkisini çekti. Muhafazakâr kesim de birçok gazetede ve internet üzerinden Şahin'e olumsuz olarak yaklaştı, özellikle bu konuda bir Müslüman Hindu-Amerikan olan ünlü yazar Asra Nomani'nin yorumları medya dünyasında büyük ses getirdi. Florian Boitin Alman Playboy dergisinin genel yayın yönetmeni Sıla Şahin'in bir Müslüman olmadığını açıkladı. Boitin Amerikalı FOX medya kuruluşuna yaptığı açıklamada, ""Sıla Şahin Müslüman değil. Babası hiçbir Dine mensup değil ve annesi Hıristiyan. Sıla Şahin'i gösteren Playboy dergisinin kapağı bir dini anlam içermiyor."" diye konuştu. 1,71 m boyunda olan Sıla Şahin ayrıca üç dil konuşabiliyor: Almanca, İngilizce ve Türkçe. Haziran 2016'da Samuel Şahin-Radlinger ile evlenmiştir. Kastamonu Ãœniversitesi Cide Uygulama Oteli Kastamonu Üniversitesi Cide Uygulama Oteli 2008 yılında Kastamonu, Cide'de kurulmuştur. Kastamonu Üniversitesi içindeki 5 turizm otelcilik meslek yüksekokulu bölümünü içermektedir. Cide Uygulama Oteli Yerleşkesinde eğitim öğretim faaliyetlerini sürdürmektedir. Cide Uygulama Oteli'nin özgörevi Kastamonu ili ve bölgesinin turizm potansiyelini en etkin biçimde kullanmak, bu potansiyeli yönetebilecek deneyimli bireyler yetiştirmek, Kastamonu ve bölgesine örnek olacak bir tatil-eğitim yerleşkesi ve projesini ortaya koyarak bölge ve ülke insanına en iyi hizmeti sunmaktır. Cide Uygulama Oteli, 22 oda ve 44 yatak kapasitesi ile yüzme havuzu, çeşitli toplantı ve sinema salonlarına sahiptir. Baniyas Baniyas (), Suriye'nin kuzeybatı kesiminde, Akdeniz kıyısında bir şehirdir. Kerkük'ten gelen petrol boru hattının sona erdiği liman şehrinde bir de petrol rafinerisi vardır. Lazkiye'nin 55 km güneyinde, Tartus'un 35 km kuzeyinde yer alır. Yusuf Akgün Yusuf Akgün (d. 11 Eylül 1984, İstanbul), Türk aktör. Orta ve lise öğretimini Bilge Kağan Lisesi'nde yaptı. Lisede Shakespeare 'in Bir Yaz Gecesi Rüyasi'nda Lysander rolüyle sahneye çıktı. Provaları bitiremeden tiyatrodan kovuldu. Ancak katıldığı birkaç provada oyunculuğu sevdi. 2003 yılında Yeditepe Üniversitesi Güzel Sanatlar Fakültesi Tiyatro Bölümü'nü burslu kazandı. 2004 yılında Ortaoyuncularda Ferhan Şensoy 'un asistanı olarak çalıştı. İlk filmi Balans ve Manevra'ya Engin Cezzar'in tavsiyesiyle dahil oldu.2007 yılında Hepsi 1 dizisinde Korkut karakterini canlandırdı. 2011 yılında Adını Feriha Koydum'da Koray Onat'ı oynadı. 2012 yılında Adını Feriha Koydum ve Emirin Yolu dizilerinde oynadı. Kirke Kirke, Yunan mitolojisinde büyücü tanrıça. Tıpkı Kalypso gibi Odysseus'un maceralarında başlıca rolü olan kişilerdendir. Güneşin kendisini temsil eden Titan Helios ile Okeanos'un kızı olan Perseis'in kızıdır. Fakat bazı kaynaklarda Helios (Güneş) ile (Ay) Hekate'nin kızı olduğu ve büyücülüğü de ondan öğrendiği belirtilir. Kolkhis Kralı Aietes'in ve Giritli Minos'un karısı Pasiphae'nin kız kardeşidir. Kirke yalnız Odysseia'da değil, Argonautika efsanesinde de boy göstermiştir. Efsaneler Kirke'nin Aiaia Adası'nda oturduğunu belirtir. Bu adanın nerede olduğu günümüzde belli değildir. Fakat İtalya'nın Sardinya karşısındaki Etruria kıyılarında Capo Circeo diye anılan bir yer bulunmaktadır. Fakat burası bir ada değil, burundur. Aiolos'un adasından kovulduktan ve yamyam olan Lastrogonlar ile epey uğraştıktan sonra Odysseus ve arkadaşları Kirke'nin adasına varırlar. Odysseus Kirke'nin adasına vardıktan sonra durumu şöyle izah eder: "Gide gide Aiaie adasına vardık sonunda, orada Kirke otururdu, güzel bilekli, insan sesli korkunç tanrıça..." Odysseus kendi ve arkadaşlarının aç kalmaması için avlanmaya gider. Bir tepeye çıkar ve oradan Kirke'nin konağını görür. Konağın dumanı tütmektedir. Korka korka konağa birkaç arkadaşını gönderir. Başlarına Eurylokhos vardır. Odysseus'un arkadaşları Kirke'yi dışarı çağırırlar. Fakat Büyücü Tanrıça tam tersine onları içeri alır. Yalnızca Eurylokhos kuşkulanıp dışarıda kalır. Sonra da olan olur ve Kirke'nin onları domuza dönüştürmesini Homeros şu şekilde anlatır: "Tanrıça içeride tahtalara, iskemlelere oturttu, peynir, bal ve arpa unu ezdi Promnos şarabında, kadehe korkunç ilaçlar karıştırdı büsbütün unutsunlar diye baba toprağını. Verdi onlara bu içkiyi, onlar da hemen, diktiler, onlar diker dikmez içkiyi, Kirke hepsine değneğiyle vurdu ve kapattı yoldaşları domuz ağılına. Şimdi onlar tıpkı domuza benzemişlerdi başları ve sesleri, kılları ve gövdeleriyle, ama akıl vardı içlerinde eskisi gibi. Ağlar sızlar halde onları kapattı oraya, attı önlerine kayın kozalağı, palamut, kızılcık yemişi, hep yediği şeylerdi bunlar yerde sürünen domuzların." Tanrı Hermes Odysseus'un yardımına koşar; büyücü Kirke'yi nasıl alt edeceğini ona söyler: Kirke ona zehirli şarabı içireceği anda, içine tanrının onun için kopardığı "Moly" diye sihirli bir bitkiyi atacak ve kılıcıyla saldırıp tanrıçayı alt edecek, kendisine ve arkadaşlarına bir kötülük yapmayacağına ant içirecektir. Öyle de olur. Kirke Odysseus'un gücü karşısında şaşakalır, erkekliğine vurulur ve onu yatağına aldıktan sonra arkadaşlarını da tekrar insana dönüştürür. Odysseus böylece Kirke'nin konağına bir yılı aşkın süre kalır ve dilediği gibi keyfini sürer. Fakat Kirke'nin hayali tıpkı Kalypso gibi Odysseus'u kendine koca yapmaktır. Ne var ki Odysseus'un arkadaşları onu uyarır ve yurda dönmek zorunda olduklarını hatırlatırlar. Kirke zorla da olsa razı olur fakat önce Ölüler Diyarı'na gidip Teiresias'ın ruhuna danışması gerektiğini bildirir. Bundan sonra ise Odysseus'un Hades yolculuğu anlatılır. Dönüşte Odysseus gene Aiaie Adası'na uğrar, bu kez, Kirke ilerideki yolculuğun nasıl düzenlenmesi gerektiğini Sirenlerden, Skylla ve Kharybdis'ten nasıl korunacaklarını anlatır. Kirke'nin söyledikleri tamamen doğru çıkar, ve sonunda Odysseus selameti büyücü tanrıçanın öğütlerine borçlu olur. Odysseia'dan sonraki efsanelere göre Kirke'nin Odysseus'tan birçok çocuğu olur. Bu çocuklardan biri Telegonos, öteki de Latinos adını taşır. Telegonos'un İtalya'da Tusculum şehrini kurduğu, Latinos'un da Latinlerin atası sayıldığı hesaba katılırsa, Kirke - Odysseus serüveninin İtalya efsanesince ne kadar benimsendiği görülür. Kirke'nin kimliği ve nitelikleri üzerinde bilginler çok durmuş ve çeşitli yorumlar yapmışlardır. Kirke'nin yeri yurdu çok büyük bir ihtimalle İtalya'dadır. Bugün Capao Circeo bölgesinde Roma çağlarında Feronia isimli tanrıçaya tapıldığı görülür. Bu tanrıçanın "feri" yani vahşi hayvan sözcüğünden türeme adı hayvanları dizgine getiren tanrıça anlamını taşır. Feronia ile Kirke'nin arasında bir bağlantı olduğu hala düşünülmektedir. Aynı Odysseus mitolojik anlatısında büyücü Kirke'nin Odysseus'a, Hades'in Ölüler Diyarı'na gitmesi konusunda söylediği sözlerden sonra, Odysseus'un ve tabii ki Homeros'un verdiği bilgiler açık ve net olarak Hades'in Ölüler Diyarı'nın Kimmer coğrafyasında lokalize edildiğini gösterir. Kirke'nin, Kolkhis Kralı Aietes'in kız kardeşi olduğu düşünülürse, ona takılan Kirke ismininde bir özel addan çok Yunan yakıştırması olabileceği düşünülürse, Capao Circeo bir yana Kirke'nin bugünkü Doğu Karadeniz coğrafyasında bir yere lokalizasyonu her açıdan daha mantıklı gözükmektedir. Ä°Pod iPod taşınabilir medya çalar üreten Apple'ın tescilli markasıdır. Apple tarafından tasarlanıp üretilmektedir. İlk iPod 10 Ekim 2001'de piyasaya sürülmüştür. iPod'un şu anda harddisk kullananılan iPod Classic, dokunmatik ekranlı iPod Touch, video oynatabilen iPod Nano ve en küçük iPod olan iPod Shuffle modeli bulunmaktadır. Artık üretilmeyen modeller ise iPod Mini ve iPod Photo (iPod Classic olarak geliştirilmiştir)'dur. 2004 yılında arka tarafında HP logosu bulunan ve Hewlett-Packard aracılığıyla dağıtılan bir Apple iPod 4G modeli olan iPod+HP de tanıtılmıştır. iPod Classic verileri harddiske kaydederken diğer iPodlar flash belleğe kaydetmektedir. Bu özellik de flash bellek kullanan iPod'ları daha küçük boyutlu yapmıştır. Bellek boyutları modellere göre değişiklik göstermektedir. Apple'ın iTunes yazılımı iPod ve bilgisayar arasındaki iletişimi sağlamaktadır. Yazılım Windows ve Macintosh işletim sistemlerinde çalışmaktadır. Apple'ın yazılımı olan iTunes'i kullanmak istemeyenler için açık kaynak kodlu yazılımlar bulunmaktadır. iTunes ve alternatif yazılımlarla iPod ve bilgisayar arasında resim, video, müzik iPod oyunları, kişi listesi, e-posta ayarları, internet sık kullanılanları ve takvim etkinlikleri alışverişi yapmak mümkündür. 2008 yılında 173, 000, 000 iPod satılmıştır ve bu rakam iPod'u tarihte en çok satan dijital medya oynatıcı yapmıştır. Başta kendi firmware güncellemesi olmak üzere birden fazla işletim sistem yüklenebilinmektedir. Ama bazı firmware'lerin %100 uyumlu olmayıp beta olması yüzünde firmware değişiklikleri esnasında sistem kilitlenmesi yaşanabilinir ve bu yüzden orijinal firmware'ye geri dönülemez! Bu sorunun aşılması için teknik servis modu olan disk mode açılış moduna çevirmek gerekir. Bunun için yapılması gerekenler: Konu hakkında bilgi için PlayStation 3 sayfasını incelemeniz önerilir. Blondie (anlam ayrımı) Blondie, İngilizce "sarışın" anlamına gelen "Blond" (veya "blonde") kelimesinden türetilmiş bir terim. Hasan Erbil Hasan Erbil, (d. 2 Mart 1952), Türk hukukçu. Yargıtay Onursal Cumhuriyet Başsavcısı. 2 Mart 1952 tarihinde Denizli, Yüreğil, Serinhisar’da doğmuştur. Acıpayam Lisesini 1969 yılında bitirmiştir. Ankara Üniversitesi Hukuk Fakültesi'nden 1973 yılında mezun olmuştur. Mezun olduktan sonra Isparta'da kısa dönem olarak askerliğini yapmıştır. Çeşitli görevlerde bulunduktan sonra 8 Mayıs 2001 tarihinde Yargıtay üyeliğine seçilen ve 2004-2010 yıllarında Yüksek Seçim Kurulu Üyeliği görevini de yapmış olan Hasan Erbil, Yargıtay Altıncı Ceza Dairesi Üyeliği görevini sürdürmekte iken, Yargıtay Büyük Genel Kurulu’nca gösterilen adaylar arasından, Cumhurbaşkanı Abdullah Gül tarafından 30 Nisan 2011 tarihinde Yargıtay Cumhuriyet Başsavcılığına seçilmiş ve 21 Mayıs 2011 tarihinde görevine başlamıştır. 21 Mayıs 2015'ten geçerli olmak üzere kendi isteğiyle emekli olmuştur. Evli ve iki çocuk babasıdır. Seçim hukukuyla alakalı kitabı bulunmaktadır. Temmuz 2006'da Yargıtay Ceza Genel Kurulu'nda Hrant Dink'in suçlu olduğu görüşünü savunan üyeler arasında yer almıştır. FC Politehnica TimiÅŸoara Politechnica Timişoara, Romanya 1. Ligi'nde mücadelen eden bir futbol kulübüdür. 2009-10 sezonunda Şampiyonlar Ligi'nde oynamışlardır. Liga I'i 2. sırada bitiren FC Politehnica Timişoara'nın lisans problemlerinden dolayı, lig 3.'sü Vaslui'nin 2011-12 UEFA Şampiyonlar Ligi'ne katılması kararlaştırılmıştır. Basketbol ve hentbol şubeleri de bulunmaktadır. Fatoş Kişi adları Filmler Eğitim kurumları Diğer Ayrıca bakınız Skonto FC Skonto FC, 1991 yılında kurulmuş olan bir Letonya futbol kulübüdür. 15 kere düzenlenmiş olan Virslīga'da 14 kez şampiyonluğa ulaşmışlardır. Maçlarını Skonto Stadyumu'nda oynamaktadır. Letonya millî takımının çekirdeğini oluştumaktadır. "3 Nisan 2016." FCB FCB, bu anlamlara gelebilir: IELTS IELTS ("International English Language Testing System", Türkçe: Uluslararası İngiliz Dili Sınav Sistemi), İngilizce dil seviyesi belirleme için uluslararası alanda geçerliliğe sahip bir sınav sistemidir. 1989 yılında başlatılan sınav Cambridge Üniversitesi Yabancılar için İngilizce Sınav Merkezi, British Council ve IDP Education tarafından düzenlenmektedir. Sınav iki türde yapılmaktadır: akademik ve genel amaçlı. Akademik sınav İngilizce konuşulan bir ülkede üniversite eğitimi almak veya mesleklerini icra etmek isteyenler için gereklidir. Genel amaçlı sınav ise akademik olmayan çalışma, staj veya göçmenlik başvuruları için gereklidir. IELTS Avustralya, İngiltere, Kanada, İrlanda, Yeni Zelanda ve Güney Afrika’daki akademik kurumların neredeyse tamamı tarafından kabul edilirken ABD’de çoğu kurum tarafından onaylanmaktadır. Sınav Avustralya, Yeni Zelanda ve Kanada’ya göçmenlik başvurusu yapanlar için zorunludur. Sınavda başarısız olma durumu yoktur. Sınav sonucu 1 (bilgisi yok) ile 9 (uzman) arasında değişen seviye belirleme üzerine kurulmuştur. Üzerinden iki yıl geçmiş olan sınav sonuçları geçersiz sayılmaktadır. IELTS yüksek eğitim ve göçmenlik başvurusu için dünyadaki en popüler sınavdır. 2009 yılında sınava 130 farklı ülkede 1.4 milyon kişi başvurmuştur. Sınavda temel amaç katılımcının İngilizce dilindeki dinleme, okuma, yazma ve konuşma yetkinliğini belirlemektir. Bu bölümler için 0-9 arasında değerlendirme notu verildikten sonra genel değerlendirme seviyesine ulaşılır. Sınavın önemli bir bölümünü oluşturan konuşma bölümünde sınava katılan kişi bir denetçiyle beraber sohbet eder. Denetçi sınava katılan kişiyle ilgili değerlendirmelerini not eder ayrıca tüm sohbet kayıt altına alınır. Tüm katılımcıların dinleme, okuma, yazma ve konuşma olarak sıralanan dört bölümü de tamamlamaları gerekmektedir. Dinleme ve konuşma bölümleri tüm katılımcılar için aynı olsa da sınavın akademik olup olmamasına göre okuma ve yazma bölümleri değişiklik göstermektedir. Dinleme bölümü dört ayrı kısımdan oluşur. Her kısımdan önce katılımcılara durum hakkında kısa bilgi verilmektedir. Sonra sınavda yer alan sorulara bakmaları için bir süre verilir. İlk üç kısmın yarısında kısa bir ara verilip katılımcıların kalan soruları okumasına imkân verilmektedir. Her kısım sadece bir kez dinletilmekte, tekrarlama yapılmamaktadır. Akademik sınavda okuma bölümü üç kısımdan oluşmakta, her metinden sonra 13-14 soru olmakta, toplamda ise 40 soru sorulmaktadır. Genel sınavda ise yine üç kısım bulunsa da metinler daha kısa ve basittir. İki kısımdan oluşan yazma sınavında ilk olarak bir tablonun anlatılması istenmekte, ikinci kısımda ise seçilen bir başlıkta bir kompozisyon yazılmaktadır. Konuşma bölümü üç kısımdan oluşur. İlk kısımda sohbet şeklinde geçen konuşmada katılımcı hakkında genel bilgi, ilgi alanları ve aile üyeleri gibi konular ele alınır. İkinci kısımda katılımcıya verilen bir başlık üzerine önce bir dakika düşünmesi istendikten sonra konu hakkında konuşması istenir. Üçüncü bölümde ise bir önceki kısımda bahsedilen konu ile ilgili olarak denetmen ile münazara yapılır. Toplam test süresi yaklaşık 3 saat sürmektedir: İlk üç bölüm olan dinleme, okuma ve yazma daima bu sırayla ve arka arkaya ara verilmeksizin aynı gün ve aynı sınav merkezinde yapılır. Konuşma bölümü sınav merkezinin iradesiyle başka bir test merkezinde diğer sınav bölümlerinden sonra yedi gün içinde yapılabilir. IELTS seviye değerlendirmesi 0-9 arasıdır. Ortalama .25 ile bitiyorsa üst buçuğa, .75 ile bitiyorsa üst tam sayıya yuvarlanır.(Örn: 6.25=6.5, 6.375=6.5,6.125=6.0, 6.75=7.0, 6.675=7.0) Dokuz ayrı seviye şu şekilde açıklanmıştır: Sınav her yıl 121 ülkedeki yaklaşık 500 test merkezinde yapılmaktadır. Sınava katılan aday sayısı 1999 yılında 80 bin seviyesindeyken 2009 yılında bu sayı 1,2 milyon olmuştur. İki sınav arasında geçmesi gereken süre sınırlaması kaldırılmıştır. Yıl boyunca 48 ayrı test yapılmaktadır. Bir üniversite tarafından istenen en yüksek seviye olan 8.5 Columbia Üniversitesi Gazetecilik Bölümü içindir. Saint Louis Üniversitesi aday öğrencilerden 6.0 seviyesini asgari olarak talep etmektedir. Ülkede talep edilen en yüksek IELTS seviyesi 8.0 ile Warwick Üniversitesi Pazarlama Yüksek Lisans programındadır. Ülkede çoğunlukla istenen seviye 5.5 ila 7.0 arasındadır. Oxford Üniversitesi , Edinburgh Üniversitesi, Cambridge Üniversitesi asgari olarak 7.0 istemektedir. Stuttgart Üniversitesi asgari olarak 6.0 isterken, Alman üniversiteleri genelde 6.0 ila 6.5 arası seviye talep etmektedir. Torino Politeknik Üniversitesi asgari olarak 5.0 istemekteyken genelde İtalyan üniversiteleri yüksek lisans için asgari 6.5 seviye talep etmektedir. Ä°lhami Safa İlhami Safa (d. 1894, İstanbul - ö. 24 Ekim 1954), Türk gazeteci, yazar ve öğretmen. İlhami Safa küçük yaşlarda tifoya yakalandı ve yedi yaşında sağlık durumu düzeldi. Babası İsmail Safa Sivas'ta sürgünde iken ölünce annesi ve küçük kardeşi Peyami Safa ile birlikte İstanbul'a döndü. 1918 yılında öğretmenlik mesleğinden ayrılarak gazeteciliğe başladı. Peyami Safa ile birlikte Yirminci Asır gazetesi ve Hafta dergisini çıkardı. Hafta dergisinin mülkiyeti kendisine aitti. Derginin 91. sayıda kapanmasının ardından "Kültür Haftası" adlı dergiyi beraber çıkardılar. İlhami Safa, bu derginin de mülki sahibi ve genel yayın müdürüydü. Eşi, kendisini ve iki yaşındaki çocuğunu terk ederek moda öğrenmek için Fransa'ya kaçtı. İlhami Safa ise bu yıllarda Şemsettin Sami'nin başyazarı olduğu "Sabah" gazetesini "Yeni Sabah" adıyla Cemalettin Saraçoğlu ile beraber yeniden çıkardı. Daha sonra hisselerini devrederek gazeteden ayrıldı. Peyami Safa "Türk İnkılâbına Bakışlar"da Server Bedi imzasını ilk olarak ağabeyinin kullandığı söyleyerek kendisinin bu imzayı I. Dünya Savaşı sonrasında kullanmaya başladığını belirtti. İlhami Safa ressam Behçet Safa'nın babası idi. Balık pulluluk Balık pulluluk, Y kromozomuyla aktarılan genetik bir hastalıktır. İlk olarak İngiltere'de 1880'lü yıllarda Edward Lambert adlı kişide görülmüştür. Baba baskın veya çekinik olsa bile, erkek çocukların dış görünüşünde (fenotipinde) etkisini gösterme oranı %100'dür. Kadınlarda görülemez. Hizmet veri birimi OSI terminolojisinde, hizmet veri birimi (SDU), OSI katmanından alt katmana geçen ve alt katman tarafından protokol veri birimine (PDU) henüz kapsüllenmemiş (sarılmamış) veri birimidir. Verilen katmanın hizmetlerinin bir kullanıcı tarafından gönderildiği ve değişmeden anlamsal olarak eşgörevli bir hizmet kullanıcısına aktarılan bir veri kümesidir. Alt katmana göndermeye karşılık, kabul sonunda eşgörevli protokol katmanına gönderilecek veriyi belirtmesi açısından PDU'dan farklıdır. Herhangi bir katmandaki PDU (katman 'n'), alt katmanın (katman 'n-1') SDU'sudur. Aslında SDU, verilen PDU'nun taşıma kapasitesidir. Yani, SDU'nun PDU'ya dönüşme işlemi alt katman tarafından gerçekleştirilen bir kapsülleme (sarma) işlemini içerir. Katman n-1 alt bilgiler, üstbilgiler ya da her ikisini katman n-1'in PDU'suna dönüştüren SDU'ya ekler. Eklenmiş üstbilgi ve alt bilgiler kaynaktan hedefe veri ulaşmasına olanak sağlayan işlemin parçasıdır. Altamura Altamura, güney İtalya'da Puglia Bölgesi'nde, Bari ili'ne bagli ve Bari sehrinin merkezinin 45 km güneybatısında bulunan bir kent ve bir komün. Altamura Bari sehrinin 45 km güneybatısında Basilicata bolgesinin sınırında Murga platosu uzerinde kurulmustur. Sehrin civarlari karst tipi vadiler ve magaralarla doludur. Murga platosu uzerinde sehrin yakininda "Pulo di Altamura" adli 550m capinda 92m derinliginde bir çöküntü bulunmaktadır. Belediye sınırları içinde 12.600 hektar buyuklukte olnan "Alatamura Alta Murgia Milli Parki" bu cokuntuyu de ihtiva etmektedir. Bu tip kirectasi magaralarin biri olan ve "Lmalunga Grotosu" ile adlandirilan magarada 130.000 yıl once yasamis kireclesmis bir iskelet bulunmus ve bunun Avrupa'da yaşayan ilk insanlardan olduğu kabul edilerek "Alatamura Adami" adi verilmistir." Altamura'nin belediye sınırları içinde nüfusu (30.11.2010 itibarıyla) 70.023 kişidir. 19. yy ve 20.yy da Afragola'nin nüfusunun gelişmesi şu gösterimde görülebilir: Altamura şehri civarında tarım, zahire, özelikle buğday, üretimi ve büyükbaş hayvancılık önemlidir. Şehir antik Romalılardan beri çıkardığı ekmek ile ünlüdür. Antik Romalı yazar Horace şehrin suyunu yermekle beraber ekmeğini övmüştür. Şehirde üretilen özel ekmek günümüzde de diğer İtalyan şehirlerinde satılmaktadır. Bunun yanında ekmek üretmek için eski, yeni ve modern mekanik fırın imalatı Altamura'da önemli bir sanayi kolu olmuştur. Şehirde son dönemlerde diğer imalat sanayileri de gelişmeye başlamıştır. Turizm, özellikle içsel turizm, Altamura ekonomisnde önemli rol oynamaya başlamıştır. Altamura Katedrali, megaltık dönemden kalma kale ve diğer klasik dönemlerden kalıtılar ve doğal karst vadileri ve mağaraları çok turistik ilgi çekmektedir. Altamura komünü şu komünlerle sınır komşusudur:Bitonto, Cassano delle Murge, Gravina in Puglia, Grumo Appula, Matera (MT), Ruvo di Puglia, Santeramo in Colle, Toritto Lolly Lolly ( "doğum adı:" Anna Shantha Kumble; "d. 27 Haziran 1977" ), İngiliz pop şarkıcısı, sunucu ve oyuncu. 2000 yılında çıkardığı "Viva la radio" adlı albümüyle adını duyurmuştur. Bu albümde yer alan "Big Boys Dont Cry" ve "Girl just wanna have fun" adlı parçalara çektiği kliplerle çıkış yapmıştır. 1999 yılında çıkardığı single çalışması "Minnie" 'de yer alan "Hey Mickey !" adlı çalışma gençlerin uzun süre favori parçası olmuştur. Lolly BBC kanalında program sunuculuğu yapmasının yanı sıra bazı tiyatro oyunlarında rol almıştır. Haldun GÃ¼rmen Haldun Gürmen (d. 1915, Nazilli, Aydın - ö. 16 Nisan 2003), YÖK üyeliği yapmış Türk profesör ve mühendistir. 1935 yılında Belçika'daki Liège Üniversitesi'nden mezun oldu. 1942 yılında İTÜ Elektrik Elektronik Fakültesi'nde görev aldı. 1944'te doçent, 1952'de profesör oldu. 1967 yılında kendi isteği ile emekliye ayrıldı ve 1956 yılından beri yarı zamanlı çalıştığı Robert College'de tam zamanlı olarak hocalığa devam etti ve Boğaziçi Üniversitesi'ne dönüşen bu kurumdan, 1981 yılında Üniversitelerarası Kurul tarafından YÖK'e üye seçilerek ayrıldı. 1984’te YÖK'ten istifa ederek Ürdün Üniversitesinde hocalık yaptı. 1986'da KKTC'de yeni kurulan Doğu Akdeniz Üniversitesi'ne atandı ve 1993 yılına kadar çalıştı. 2003 yılında vefat etmiştir. Evli olup bir oğlu ve bir torunu vardır. Johnny Cage Johnny Cage, dövüş oyunu "Mortal Kombat"in kurgusal karakterlerindendir. 1992 yılındaki ilk "Mortal Kombat"te özgün yedi karakterden biri olarak ortaya çıktı ve daha sonra serinin ana unsurlarından biri olarak kaldı. Dövüş sanatları oyuncusu Jean-Claude Van Damme'nin taklidi olarak yaratılan karakter kendine olan fazla güveni ve kibri ile serinin mizahi unsurudur. Mirzaağa Aliyev Mirzaağa Aliyev ( d. 1883, Hövsan - ö. 25 Ekim 1954, Bakü), Azeri tiyatro ve sinema oyuncusu. 1883 yılında Bakü'ye bağlı Hövsan köyünde dünyaya geldi. İlköğrenimini medresede alan Aliyev, daha sonra Bakü'deki Rus-Müslüman okuluna gitti. İlk rolü 1901 yılında "Şahmar bey" oldu ("Müsibəti Fəxrəddin", Necef Bey Vezirov). Azeri tiyatro oyuncularından Necef Bey Vezirov ve Cihangir Zeynelli Aliyev'e yol gösterdi. Aliyev 1906-1907 yılları arasında Şevk adlı "(Həmiyyət)" tiyatro grubunun başkanı ve oyuncusu oldu. Bu grup daha çok endüstriel bölgelerde gösteriler yaptı. 1907-1912 yılları arasında "Nicat" topluluğunun tiyatro grubunda çıkış yakaladı. 1912 yılında ilerici toplumsal faaliyetleri nedeniyle Astrahan'a sürgün edildi. 1912-1916 yılları arasında İdil Nehri üzerindeki şehirlerde, Tiblis'te, Erivan'da, İran ve Türkiye'nin birkaç şehrinde gösteriler sundu. Azerbaycan Sovyetler Birliği'ne girdikten sonra Aliyev, Bakü Özgür Eleştirsel Tebliğ Tiyatrosu'nu "(Bakı Azad Tənqid Təbliğ Teatrı)" organize ederek güncel konulu iki kişilik gösterilerde etkin bir rol üstlendi. 1924 yılından ölümüne kadar Azerbaycan Devlet Dramatik Tiyatrosu'nda çalıştı. Öldükten sonra adı Bakü'deki bir sokağa verildi. Aliyev "Bismillah", "Hacı Kara", "Aşk Oyunu", "Elmas" ve "Bakü'nün Işıkları" filmlerinde oynadı. Aloanda Aloanda, Muğla il sınırları içinde Fethiye'ye yaklaşık 24.km uzaklıkta Likya antik kentidir. Kent, Kocaçay vadisinde Kabaağaç köyünün kuzeybatısında yer alır. Andriake Andriake, Antalya ilinin Demre ilçesine 5 km mesafede yer alan antik Likya kenti. Likya'nın en önemli limanlarından biri olan Andriake günümüzde Çayağzı olarak bilinmektedir. Andriake MÖ 197 yılında Seleukos Hanedanı Kralı III. Antiokhos'un kenti Ptolemaioslar'dan ele geçirmesiyle tarih sayfalarına girmiştir. Antik dönemde Likya Bölgesi'nin Patara ve Phaselis kentleri gibi önemli bir limanı olmuştur. Araxa Araxa, Muğla ilinin Seydikemer ilçesine bağlı Ören mahallesi yakınlarındaki Likya antik kenti. Fethiye'ye 40 km uzaklıktadır ve antik Ksanthos çayının kaynağında kurulmuştur. Arneai Arneai, Antalya ilinin Elmalı ilçesine bağlı Arif mahallesindeki Likya antik kentidir. Mahallenin eski adının Ernes olmasının kaynağının bu antik kent olduğu düşünülmektedir. Ulaşımı oldukça zor bir yerde kurulduğundan günümüze kadar korunarak gelmiştir. Bahco Bahco, ürünleri "SNA Europe" tarafından tasarlanan ve imal edilen, el aletleri sanayinde uluslararası bir markadır. Kökleri boru anahtarı ve modern kurbağacık gibi yenilikler ile başlayan bin sekizyüzlü yıllardaki İsveç Sanayi devrimine kadar uzanır. O zamandan bugüne ürün yelpazesini 7000 den fazla el aletine genişletmiştir. Bahco hikâyesi 1886 yılında isveçli mucit Johan Petter Johansson (1853–1943) ‘un kendi firması "Enköpings Mekaniska Verkstad"’ı Enköping, İsveç de kurmasıyla başladı.Johan Petter, "JP",bir mucit ve sanayiciydi.Modern Kurbağacığı (1891 ve 1892 yıllarında patenti alındı.) icat etti. 1890 yılında şirket ürünlerinin satış ve pazarlama hakları "BA Hjort & Co" firmasının kurucusu iş adamı "Berndt August Hjort" (1862–1937) tarafından satın alındı. 1916 yılında Johan Petter Johansson Enköpings Mekaniska Verkstad daki hisselerini Berndt August Hjort ‘a sattı ve firma AB BA Hjort & Co. adı altında yeni bir ortaklığa dönüştürüldü. Ancak firma ismi 1954 yılında "AB Bahco" (BA Hjort & Co orijinal isminden türetilen bir kısaltma). Takip eden yıllarda Bahco birçok değişiklik ve satın alma işlemlerinden sonra yurtdışında varlığını kurmuş ve isveç borsasına girmiştir. 1960 ve 1970 lerde AB Bahco dört ana firmadan meydana gelmekteydi. "Bahco Ventilation", "Mecamen", "Bahco Tools" ve "Bahco Sudamericana". Bahco Ventilation hava arıtma,enerji ve geridönüşüm ürünleri ve tesislerinden, Mecamen pnömatil,hidrolik ve kontrol sistemlerinden, Bahco Tools el aletleri,havalı alatler ve hidrolik aletlerden sorumluydu. Bahco Sudamericana ise Santa Fe, Arjantin de bulunan fabrikada al aletleri üreten Bahco’nun en büyük ülke dışındaki şubesiydi. 1991 yılında Bahco Tools sanayi şirketi Sandvik AB tarafından satın alınıp ismi "Sandvik Bahco" olarak değiştirilmiştir. Bahco Tools ‘un Enköping, İsveç’teki fabrikası, Sandvik’in "Saws & Tools" iş alanında ayrı bir üretim merkezi haline geldi. O zamanda verimliliği arttırmak ve termin sürelerini azaltmak için büyük yatırımlar yapıldı.Buna ek olarak,teslimatı ve erişilebilirliği geliştirmek için yeni bir dağıtım konsepti tanıtıldı. 1990 ların ortasında bir küresel el aletleri üreticisi ve dağıtıcısı Snap-On Incorporated, İspanyol el aletleri firması "Herramientas Eurotools S.A." yı alarak Avrupa pazarına girdi.1999 yılında , Snap-on Sandvik den Saws & Tools iş alanını aldı. 2500 çalışanlı Firma "Bahco Group AB" olarak adlandırıldı. 2005 yılında Bahco AB ve Herramientas Eurotools S.A. birleşerek SNA Europe'un premium markası olan Bahco firmasını kurdu. Firma Merkezi Paris, Fransa da kuruldu. Bahco ürün yelpazesi 7000 kalemden fazla profesyonel el aletlerinden oluşmaktadır.Örneğin; metal kesme testeresi,eğeler,çapak frezeler,anahtarlar,lokmalar ve aksesuarları,tork araçları,darbeli aletler ve bitsler,tornavidalar,penseler,özel otomotive aletleri,elektronikçi ve mekanik penseler,soğutma aletleri,depolama,ahşap aletleri,budama aletleri,ormancılık aletleri. 1862 yılında İsveçli Göran Fredrik Göransson "Bessemer Yöntemi" kullanarak yüksek kalitede çelik üreten "Högbo Stål & Jernwerks AB" firmasını kurdu. Bu yeni teknoloji ile çelik teller için örneğin olta kancası üretmekte mükemmel olan bir dizi yeni uygulamalar keşfedildi. Olta kancası sert ve güçlü olmalı ama aynı zamanda kırılgan olmamalı. 1886 yılında , Göran aynı yüksek kalite çelikten testere bıçaklarının üretimine başladı. Bu özellikleri ve bıçak kalitesini vurgulamak için ürünler balık ve kanca logosu ile işaretlendi. Bugün tüm Bahco el ürünlerinde bu logo kullanılmaktadır. 1983 yılında Bahco ergonomik el aletleri geliştirip üretmeye başladı.Ergonomik ilkelerine göre geliştirilen il ürünler tornavidalar (1983), kurbağacık (1984),ıskarpela (1985) ve ayarlı pense (1986). 1996 da, Bahco ERGO konseptinin verimliliği arttırdığı ve tekrarlayan incinmeleri önlediği bilimsel olarak kanıtlanmıştır.Tüm ERGO® ticari markalı Bahco aletleri ergonomi ve fonksiyonelliğe dayanan bilimsel 11 noktalı geliştirme programına tabi tutulmuştur. Arsada Arsada, Muğla ilinin Fethiye ilçesine bağlı Arsa mahallesi yakınlarındakı Likya antik kentidir. Toros dağlarının eteklerinde oldukça etkileyici bir manzaraya sahip olan kentin kuzey ve kuzeydoğusu Akdağ ve onun uzantısı olan dağlar ile çevrilidir. Arsada Luwi ve Likçede “akarsu” anlamına gelen bir sözcüktür. Antik şehrin bulunduğu Arsa mahallesinin çevresinde akarsuların bulunuşu adı doğrular niteliktedir. Şehir ile ilgili ayrıntılı arkeolojik araştırmaların yapılmamış oluşu nedeniyle şehir ile ilgili fazla bilgi yoktur. Kent alanında diğer Likya şehirlerinde olduğundan farklı olarak gözle görünür toplu kalıntılar bulunmamaktadır. Yapı kalıntılarının önemli bir bölümü dağınık bir şekildedir ve uzman olmayan gözlerce tanınması zordur. Görülebilecek başlıca yapılar sur duvarları ve Likya mezarlarıdır. Balbura Balbura, Burdur ili, Altınyayla ilçesinin güneydoğusunda Karaçulha mevkiinde bulunan Likya antik kentidir. Likya coğrafyasının Bubon ve Kibyra ile birlikte en kuzeyini oluşturur. Bubon ve Oinoanda ile birlikte Likya Fedarasyonu'nun üyesi olmuşlardır. Bubon Bubon, Burdur ilinin Gölhisar ilçesine bağlı İbecik köyünde yer alan Likya antik kentidir. Likya coğrafyasının Balbura ve Kibyra ile birlikte en kuzeyini oluşturur. Balbura ve Oinoanda ile birlikte Likya Fedarasyonu'nun üyesi olmuşlardır. Galaksi merkezli yörünge Galaksi merkezli yörünge, Bir galaksinin merkezi etrafındaki yörüngedir. Güneş Samanyolu’nun galaksi merkezi civarında bu tip bir yörünge takip eder. Bir galaksinin içerdiği yıldızların hepsi o galaksinin kütle merkezini eksen alan yörüngelerde döner. Astronomide bir cismin yörüngesinin Galaksi etrafında olduğunu ifade eder. Güneş merkezli yörünge Güneş merkezli yörünge ("Heliocentric orbit"), Güneş civarındaki yörünge. Bizim Güneş Sistemimiz’de birçok yapay uydu ve uzay enkazları gibi, tüm gezegenler, kuyrukluyıldızlar ve asteroitler bu tarz bir yörüngede yer alırlar. Ay gibi doğal uydular ise güneş merkezli yörünge yerine kendi ana gezegenlerinin yörüngesinde dönmektedirler. Astronomide bir cismin yörüngesinin Güneş etrafında olduğunu ifade eder. Yörüngedeki cismin dönüş periyodunun Güneş’in kendi ekseni civarındaki dönüş periyodu ile aynı olduğu Güneş merkezli yörünge’dir. Yörüngenin yarıçapı yaklaşık 24,360 Gm (0.1628 AU)’dir ki, bu da Merkür’ün yörünge yarıçapının yarısından biraz daha az bir rakama tekabül eder. İrtifasının ve yörünge eğikliğinin, yörüngede yer alan uydunun gezegen üzerindeki bir noktadan her bir geçişini aynı yerel zamana denk getirecek şekilde seçildiği yörüngelerdir. Bu tip bir yörüngede uydu devamlı olarak aynı miktarda Güneş ışığına maruz kalacaktır. Görüntü alan gözlem uyduları ve hava tahmin uyduları için kullanışlı bir yörüngedir. Yer merkezli yörünge Yer merkezli yörünge veya Dünya merkezli yörünge ("Geocentric orbit"), Dünya merkezli yörüngelerdir. Örnek olarak Ay ve yapay uydular verilebilir. Şu an için yaklaşık olarak 2,465 Dünya merkezli yapay uydu bulunmaktadır. Astronomide bir cismin yörüngesinin Yer etrafında olduğunu ifade eder. İrtifası 160–2,000 km (100–1,240 mil) arasında değişen yer merkezli yörüngeler Alçak Dünya yörüngesidir. 2,000 km (1,240 mil) irtifadan başlayarak yer eşzamanlı yörüngenin hemen altına, 35,786 km (22,240 mil) yüksekliğe, kadar çıkan Yer merkezli yörüngeler Orta Dünya yörüngesidir. Üzerinde yer alan cismin dönüş hızının, Dünya’nın kendi ekseni civarındaki dönüş hızıyla aynı olduğu Dünya merkezli yörünge Yer eşzamanlı yörüngedir. Yer eşzamanlı yörünge'den daha yüksek irtifaya sahip (35,786 km /22,240 mil üzeri) yörüngeler ise Yüksek Dünya yörüngesidir. Dünya civarında dönen 35,786 km (22,240 miles) irtifaya sahip yaklaşık dairesel yörüngelerdir. Eğikliği sıfır olan dairesel Yer eşzamanlı yörüngelerdir. Bu yörüngede yer alan bir cisim, yerdeki sabit bir gözlemciye gökyüzündeki sabit bir nokta şeklinde görülecektir. Mars merkezli yörünge Mars merkezli yörünge ("Areocentric orbit"), Mars’ın doğal uyduları veya Mars çevresinde dönen yapay uydular gibi Mars’ı merkez alan yörüngelerdir. Astronomide bir cismin yörüngesinin Mars etrafında olduğunu ifade eder. Mars’ın yıldız günü olan 24.6229 saate eşit bir yörünge periyodu ile Mars civarında dönen yörüngedir. Eğikliği sıfır olan kutupsal düzlemdeki dairesel Mars eşzamanlı yörüngelerdir. Mars yüzeyinden yaklaşık 17,000 km (10,557 mil) yüksekliğe sahiptirler. Trapani Trapani, İtalya'da Sicilya Özerk Bölgesi'nde, kendi adini taşıyan Trapani ili merkezi ve Sicilya baskenti olan Palermo'dan karayolu ile 97 km uzaklıkta olan bir kent ve bir komün. Trapani komonu belediye sınırları içinde nüfus (31.11.2010 itibarıyla) 70.654 olmakla beraber şehrin varoşları uc diğer komunu de ihtiva edip metropoliten şehirsel nüfusun yaklaşık 100.000 kişiye vardıgı tahmin edilmektedir. Trapani'nin belediye sınırları içinde nüfusu (31.11.2011 itibarıyla) 70.654 kişidir. Fakat şehirsel alan uc diğer komunu de kapsayip metropoliten şehirsel nüfusun yaklaşık 100.000 kişi olduğu tahmin edilmektedir. 19. yy ve 20.yy da Trapani'nin beleddiye sınırları içindeki nüfusunun gelişmesi şu gösterimde görülebilir: Trapani'nın ekonomisinde en önemli sektörler kentin deniz kenarında olmasına dayanır. Şehrin balıkçı filoso büyüktür ve balık konserveciliği önemlidir. Eskiden Trapanı ton balığı avcılığı ve konserveleri ile ün yapmıştı ama bu balığın Akdeniz'de çok azalamsi ve koruma tedbirlerinin çok sıkı olması dolayısıyla bu balık artık avlanmamaktadır. Trapanı İtalya'da tarihsel olarak önemli taki ve süsler için mercan ihracat merkezidir. Trapanı yakınlaraındaki sahillerde birkaç tarihsel denizsuyu tuzlalar bulunmaktadır ve üretilen tuz tüm İtalya'ya satılmaktadır. Trapanı limanı geleneksel olarak şehri yakınlarında üretilen mermer ve Marsala şarabi ihraç için de kullanılmaktadır. Şehrin ticaret sektörü ve diğer hizmet sektöru de gelişmiştir. Şehrin sıcak yaz iklimi, plajlar, şehrin ve yakındaki doğa güzelikleri alanları ve şehrin diğer turistik yerleri Trapani'ye İtalya içinden ve Avrupa'dan çok sayıda turist çekmektedir. Trapani'de görülebilecek turistik yerler şunlardır: Trapani komünü şu komünlerle sınır komşusudur:Buseto Palizzolo, Calatafimi-Segesta, Erice, Marsala, Paceco, Salemi, Valderice Trapani'nin şu kentlerle kardeş şehir bağlantıları bulunmaktadır: Kudret Ã–ztoprak Kudret Öztoprak (d. 1947 - ö. 2 Kasım 2008), Türk caz müzisyenidir. Profesyonel müzik kariyerine son vermesine rağmen müzisyen arkadaşlarıyla bir araya gelerek müzik yapmaya ve caza destek vermeye devam etmiştir. Şirketiyle Tuna Ötenel’in "Vian Köpüğü" adlı albümüne sponsor olmuştur. Erol Pekcan ve Tuna Ötenel ile birlikte Türkiye’nin ilk caz plağı "Jazz Semai"de yer alan bas gitarist Kudret Öztoprak 2 Kasım 2008 Pazar sabahı geçirdiği kalp krizi sonucu 61 yaşında hayatını kaybetti. Cenazesi 3 Kasım 2008 Pazartesi günü Selamiçeşme camii'nde kılınan öğle namazını müteakip Karacaahmet Mezarlığı'nda toprağa verildi. Daedala Daedala, Muğla ilinin Fethiye ilçesine bağlı İnlice Köyü'nde yer alan Likya antik kentidir. Fethiye'ye 29 km uzaklıktadır. Hippoukome Hippoukome, Muğla'nın Dalaman ilçesinde bulunan, Likya dönemine ait antik yerleşimdir. Idebessos Idebessos, Antalya ilinin Kumluca ilçesine bağlı Karacaören Köyü'nde yer alan Likya antik kentidir. Karacaören köyünün merkezi İncirağacı mahallesinden 8 km.kuzeybatıda Kocaağacı mahallesi yakınındadır. Besim Tanyel Besim Tanyel (16 Mart 1915, İstanbul - 14 Ağustos 1998) Türk akademisyen 1937 yılında Lyon Üniversitesi Fizik-Kimya-Matematik dalından mezun olmuştur. Ankara Üniversitesi ve Ege Üniversitesi'nde hocalık yapmış olan Tanyel, Çeşitli ulusal ve uluslararası bilim kurullarında üyelik yapmış ve 1981-1985 yılları arasında Üniversitelerarası Kurul kontenjanından YÖK üyeliği görevini yapmış ve ardından emekli olmuştur. Kendisi YÖK'ün kurucu üyesidir, Ankara Üniversitesi Fen Fakültesi Kurucu Öğretim üyesidir ve Türkiye'nin ilk nükleer fizikçilerindendir. Kandyba Kandyba, Antalya ilinin Kaş ilçesine bağlı Çataloluk Köyü'nde yer alan antik Likya kentidir. Ay yörüngesi Ay yörüngesi, astronomide bir cismin yörüngesinin Ay etrafında olduğunu ifade eder. Uzay ajanslarında Ay yörüngesi Dünya ile alakalı değildir. Buradaki yörünge Ay etrafındaki çeşitli insanlı ya da insansız uzay araçları ile ilgilidir. Sovyetler Birliği, Ay civarına ilk uzay aracını yolladı. İnsansız Luna 1 isimli bu uzay aracı 4 Ocak 1959'da gönderildi. Bu araç ay yüzeyinin 6,000 km içerisinden geçti ama, ay yörüngesine ulaşmayı başaramadı. Luna 3 isimli bir araç 4 Ekim 1959'da fırlatıldı. Bu araç, Dünya ve Ay arasına yerleşen uçusunu tamamladı. Ama halen ay yönergesinde değildi. Brewster açısı Brewster açısı (ayrıca polarizasyon açısı olarak da bilinir.) belirli bir polarizasyona sahip ışığın transparan bir dielektrik yüzeyden mükemmel şekilde geçip hiç yansımadığı geliş açısıdır. Bu açıda "polarize olmamış" bir ışık gelirse, yüzeyden yansıyan bu ışık dolayısıyla mükemmel polarizedir. Bu özel geliş açısına İskoç fizikçi Sir David Brewster'dan sonra (1781-1868) kendisinin ismi verilmiştir. Işık kırıcılık indisi farklı iki ortam arasında bir sınırla karşılaştığı zaman, bir kısmı figürde gösterildiği gibi genellikle yansır. Yansıyan ışığın oranı Fresnel denklemleri ile açıklanır, ve gelen ışığın polarizasyonuna ve geliş açısına bağlıdır. Fresnel denklemleri "p" polarizasyonuna sahip (elektrik alan gelen ışın ve yüzey normali ile aynı düzlem üzerinde polarize olduğunda) ışıkların eğer geliş açıları şu şekilde ise yansımayacaklarını öngörür "n" ve "n" iki ortamın kırıcılık indisi. Bu denklem Brewster yasası olarak bilinir, ve bu yasayla tanımlanan açı Brewster açısıdır. Bu duruma ait fiziksel mekanizma "p"-polarize ışığa tepki veren ortam içindeki elektrik dipollerin hareket tarzıyla niteliksel olarak anlaşılabilir. Yüzeye gelen ışığın soğurulduktan sonra iki ortam arasındaki arayüzeyde titreşen elektrik dipoller tarafından tekrar yayılması olarak hayal edilebilir. Serbestçe yayılan ışığın polarizasyonu her zaman hareket yönüne diktir. İletilen (kırılan) ışığı üreten dipoller ışığın polarize olduğu yönde titreşirler. Bu aynı titreşen dipoller ayrıca yansıyan ışığı da oluşturur. Ancak, dipoller dipol momenti yönünde enerji yaymazlar. Sonuç olarak, eğer kırılan ışık ışığın aynadan yansıdıktan sonra gitmesi gereken yöne dik ise, dipoller hiç yansıyan ışık yaratamazlar. Temel geometri ile, bu durum şu şekilde gösterilebilir: θ geliş açısı ve θ kırılma açısı. Snell yasasını kullanarak, hiçbir ışığın yansımadığı geliş açısı θ = θ hesaplanabilir: θ için çözüm yapılırsa: Hava ("n" ≈ 1) içerisindeki cam ("n" ≈ 1.5) ortamında, görünen ışık için Brewster açısı yaklaşık olarak 56° iken, hava-su arayüzeyinde ("n" ≈ 1.33), yaklaşık olarak 53°'dir. Verilen ortamın kırıcılık indisi ışığın dalgaboyuna göre değiştiğinden, Brewster açısı da dalgaboyu ile değişir. Işığın belirli bir yüzeyden belirli bir açıyla yansıdıktan sonra polarize olma durumu ilk kez 1808'de Etienne-Louis Malus tarafından gözlemlenmiştir. Kendisi, polarizasyon açısı ile materyalin kırıcılık indisi arasında bir bağıntı geliştirmeye çalışmıştır, ancak o zamanlar bulunan camların değişken niteliklerinden dolayı ümitleri suya düşmüştür. 1815'te, Brewster yüksek-kaliteli materyallerle deney yaptı ve, Brewster yasasını tanımlayarak, bu açının kırıcılık indisinin bir fonksiyonu olduğunu gösterdi. Brewster açısı çoğunlukla "polarizasyon açısı" olarak anılır; çünkü, bir yüzeyden bu açıda yansıyan bir ışık tamamen geliş düzlemine (""s"-polarize") tamamen dik şekilde polarize olur. Bir cam yüzey ya da yüzeyler yığını ışık demetine Brewster's açısında yerleştirilirse, böylelikle, polarizör olarak kullanılabilir. Polarizasyon açısı kavramı iki lineer bianizotropik yüzeyler arasındaki düzlemsel arayüzleri ele almak amacıyla Brewster dalga numarası kavramına genişletilebilir. Polarize güneş gözlükleri su veya yol gibi güneşi yansıtan yatay yüzeylerden parıltıyı azaltmak için Brewster açısı prensibini kullanır. Brewster açısı etrafındaki geniş bir açı aralığında, "p"-polarize ışığın yansıması "s"polarize ışıktan daha azdır. Böylece, eğer güneş gükyüzünde alçalmışsa yansıyan ışık çoğunlukla "s"-polarizedir. Polarize güneş gözlükleri yatay-polarize ışığı, tercihen yatay yüzeylerden gelen yansımaları engellemek için polaroid film gibi polarize materyaller kullanırlar. Düzgün yüzeylerdeki etki en yüksek olmasına rağmen yol ve yeryüzünden gelen yansımalar da ayrıca azaltılabilir. Fotoğrafçılar da yüzeyin altındaki objeleri çekebilmek amacıyla sudan gelen yansımayı aynı prensibi kullanarak yokeder. Bu durumda, polarize filtre kamera eklentisi doğru açıya döndürülebilir (figüre bakın). Gaz lazerleri genellikle ışınların lazer tübünden ayrılmasına imkân tanımak amacıyla Brewster açısında eğilmiş pencere kullanır. Pencere bazı "s"-polarize ışığı yansıtırken "p"-polarize ışığı yansıtmayacağından, "s" polarizasyon için kazanç azalırken "p" polarizasyon etkilenmez. Bu durum, lazerin çıkışının "p" polarize olmasına neden olur, ve pencere dolayısıyla kayıpsız lazer dalgası yayılmasına imkân verir. Bu makale aynı adlı ingilizce makalesinden çevrilmiştir. İngilizce makalenin gösterdiği kaynaklar aşağıdadır. Gece (müzik grubu) Gece, 2000 yılında Ankara'da kurulmuş Türk alternatif rock müzik grubu. Gece grubu Can Baydar ile Eren Çilalioğlu'nun lise yıllarında başladıkları müzik çalışmalarına 2000 yılında Gökçe Balaban'ın dahil olmasıyla kuruldu, 2004 yılında Erdem Başer'in katılımıyla da son halini aldı. Grup, ismini üyelerinin baş harflerinden alır. Ayrıca grup üyeleri gecenin kozmik bir enerjisi olduğunu düşündükleri ve "Gece" isminde bir şarkıları olduğu için de bu ismi benimsemiştir. Grup, Ankara'nın çeşitli barlarında düzenli performanslar gerçekleştirdi. İlk bar programına 2002 yılında Limon Bar'da başlayan Gece grubu, 2004 yılında Manhattan Bar'da sahne almaya başladı ve kendini geniş kitlelere tanıtma fırsatı buldu. 2006 yılında Manhattan Bar'la yollarını ayırıp yıl boyunca IF Performance Hall'da program yapan Gece, daha önceki performanslarının aksine sahnede beste ağırlıklı repertuvar çaldı. Bu süreç içerisinde başta İstanbul'da şehrin ünlü rock barları Mojo, Line ve Kemancı'da olmak üzere Ankara, İzmir, Bursa ve Eskişehir'de çeşitli gece kulüplerinde de sahne aldı. Birçok üniversite ve lise şenliğinde de yer alan grup, 2005 yılında Roxy Müzik Günleri'nde finale kalma başarısını gösterdi. Grubun ilk albüm çalışması "İçinde Saklı", Koray Candemir'in yapımcılığında 12 Mayıs 2008'de Avrupa Müzik etiketiyle yayınlandı. Tüm şarkıların söz ve müzikleri grup elemanlarına ait olan albümün "Aşık Mıyız?", "Öldür İstersen", "Hoşuna Mı Gitti?", "Bar" ve "İçinde Saklı" parçalarına video klip çekildi. Albüm sonrası sahne çalışmalarına devam eden grup, Masstival ve Rock'n Coke başta olmak üzere Türkiye'nin önemli festivallerinde sahne aldı. 2010 yılında Sony Music'le çalışmaya başladıktan sonra bir Orhan Atasoy bestesi olan, daha önce de Sezen Aksu'nun seslendirdiği "Gamsız" adlı şarkıyı İskender Paydaş'ın yapımcığında yorumlayıp single olarak ve klip ile piyasaya sürdü. 22 Nisan 2011'de Gece, ikinci stüdyo albümü "Gece"yi yayınladı. Gruba Blue Jean dergisinden "Yılın Albümü" ve "Yılın Grubu" ödüllerini getiren albümün "Ben Öldüm", "Yarım", "Bana Bir Şarkı Söyle" parçalarına video klip çekildi. İlk yurt dışı konserlerini de bu albümün ardından 24-25 Şubat 2012 tarihlerinde Münih ve Köln'de gerçekleştiren grup, çalışmalarına ve konserlerine devam ediyor. 2013'te Türkiye'de gerçekleştirilen FIFA 20 Yaş Altı Dünya Kupası için etkinliğin resmî şarkısı "Yıldızlar Buradan Yükseliyor" Gece tarafından seslendirildi ve ilk kez 21 Şubat 2013 tarihinde bir açılış töreninde yayınlandı. Nilüfer'in "13 Düet" isimli albümünde onun Gece ile beraber seslendirdiği "Başıma Gelenler" isimli şarkı 25 Şubat 2013 tarihinde yayınlandı. "Yıldızlar Buradan Yükseliyor" şarkısının klibi 25 Mart'ta çıktı. 2014 yılının başında çıkarmayı planladıkları üçüncü stüdyo albümleri 'İyi Niyetli Bir Gün'e ait, söz ve müziği Can Baydar imzası taşıyan yeni şarkıları 'Yanımda Kal' 17 Aralık 2013 tarihinde dijital müzik platformları ve radyolarda yayınlanmaya başladı. 25 Mart 2016 tarihinde dördüncü stüdyo albümü "Kalbe Kördüğüm" yayımlandı. Albümün prodüktörlüğünü Harun Tekin yaptı. Albüm, Sony Music etiketiyle piyasaya sürüldü. Albümün çıkış şarkısı olarak "Gönder Gelsin" seçildi. Klibin yönetmenliğini ise Gürcan Keltek üstlendi. Klip çekilen şarkılar Baharözü, Ulaş Baharözü,Sivas ilinin Ulaş ilçesine bağlı olan bir beldedir. Ulaş ilçesinin kuzeybatı kesiminde, ilçe merkezine 20 kilometre uzaklıkta bulunan Baharözü köyünün eski ismi, Buğayırözü'dür. Eskiden bu bölgede ormanlık alanlar mevcut olup Kangal, Ulaş, Şarkışla ve Tonus (Altınyayla) ilçelerine yağan yağmurun bu bölgeden başlamış olduğu anlatılmaktadır. Yağmurun bu bölgede başlaması ve çok yoğun bir şekilde diğer ilçelere doğru ilerlemesi nedeniyle bu bölgeye "Buğayır özü" adı verilmiştir. Buradaki ağaçların kesilmesiyle yağmurun azaldığı tespit edildiğinden yöre halkınca buradaki ağaçların kesilmesi de günah sayılarak yasaklanmıştır. Wedding for Disaster "Wedding for Disaster", ""Simpsonlar""'ın yirminci sezonunun on beşinci bölümüdür. ABD'nin Fox kanalında 29 Mart 2009'da yayınlanmıştır. Bölümde, Homer ve Marge'ın ikinci evliliklerinin geçersiz olduğu ortaya çıktığı için yeniden evlenmeye karar verirler. Evlilikten hemen önce Homer kaybolur. Lisa ve Bart, Figüran Bob tarafından kaçırılmış olduğundan şüphelenir. Bölümde yazarlığı Joel H. Cohen, yönetmenlik görevini ise Chuck Sheetz üstlenmiştir. Konuk oyuncu Kelsey Grammer, Figüran Bob rolündedir. Bölüm, televizyon eleştirmenlerinden genelde olumlu yorumlar almıştır. Amerika yayınında bölüm 6,58 milyonluk bir izleyici kitlesine sahip olmuştur. Homer'ın işkence gördüğü odaya verilen seste değişiklik olması "Testere" filminden esinlenilmiştir. AtÃ§ekenler Atçekenler (Asıl isim : Tanrıdağı Türkmenleri / Tanrıdağı Erleri / Tanrıdağı Yörükleri, Osmanlıca: Esb-Keşan), Türkler'in Oğuz Boyu'nun, Bozoklar kolundan Gün Han oğlu Kayı Han neslinden topluluktur. Bu topluluğun onkunları Şahin'dir. Taifesi: Atçeken Yörükleri. Sembol: T(Türkmen). Resmi kayıtlarda Tanrıdağı Türkmenleri veya Tanrıdağı Yörükleri olarak bilinir. Konya bozkırları ve çevresinde yaşayan Tanrıdağı Türkmenlerine zamanla Atçeken denilmiştir. Atçeken ismi çok iyi ve cins atlar yetiştirdiklerinden dolayı verilmiştir. Büyük Selçuklu Devleti, Karamanoğulları Beyliği ordularında görev almışlardır. Selçuklu ve Osmanlı ordularına at yetiştirmişlerdir. Malazgirt zaferinden sonra Süleyman Şah komutasında Anadolu'ya girmişler ve Konya'ya gelmişlerdir. Konya'nın fethi ile Konya bozkırlarına yerleşen ilk Türk yörükleridir. Çoğunlukla Konya bozkırlarında konar-göçer yaşam sürdürmekteydiler. Kesin olarak Kayı boyu'ndan olsalar da Atçeken aşiretlerine zamanla birçok cemaat ve boy dahil olmuştur. Atçekenler’in yaşadıkları coğrafya genel olarak, doğu-batı doğrultusunda Aksaray - Akşehir, kuzey-güney doğrultusunda Ankara - Konya - Karaman arasında kalan Konya ovası, diğer bir ifade ile Konya bozkırları ve çevresidir. Bir kısmı Osmanlı İmparatorluğu döneminde Balkanlar'a iskan edilmiştir. Osmanlının, anadoluda hakimiyetini engelleyen Karaman Beyliğinin ordu gücünü oluşturup ayakta kalmasını sağlamışlar ve Osmanlının himayesini kabullenmeleriyle Karaman Beyliğinin Osmanlı himayesine girmesinde rol oynamışlardır. O dönemlerde Karamanoğlu Beyliğini oluşturan 5 temel büyük aşiret vardı. Atçekenler yani Tanrıdağı Türkmenleride bunlardan birisiydi merkez olarak Konya bozkırlarının kuzeyinde bulunuyorlardı. Fatih Sultan Mehmet'in Karamanoğlu Beyliği üzerine yaptığı sefer sırasında surların önüne kadar gelen Osmanlı ordusunu gören Karamanlılar Konya