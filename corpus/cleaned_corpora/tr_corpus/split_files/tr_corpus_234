bir üşüyerek, terleyerek ve titreyerek, yeniden barınağa girdi sürünerek ve herhalde sabaha ölmüş olurum, diye düşündü. Ölmüş veya ölmüş olmayı dileyecek kadar hasta olurum. Şimdi sekize karşı beş mağlup olan Red Sox, dokuzuncu devrenin sonunda biri dışında köşeleri doldurdular. Nomar Garciaparra orta sahaya doğru derin bir atış yaptı. Eğer dışarı gitseydi, Sox'lar, oyunu sekize karşı dokuzla alırdı. Ama Bernie Williams yedek oyuncuların oturduğu yerin duvarının yanında sıçrayıp topu yakaladığı için Garciaparra'nın oyununu bozdu. Bir koşu kazandılar, hepsi o kadar. O'Leary öne çıktı ve Mariano Rivera'nın karşısında sıradan bir geceyi sona erdiren ve oyunu bitiren bir atış yaptı. Trisha pilleri bitmesin diye Walkman'ini kapattı. Kollarını başının altına koydu, çaresizlikle ağlamaya başladı. Midesi bulanıyordu ve bağırsakları bozulmuştu Sox yenilmişti Tom Gordon bu aptal oyuna hiç girmemişti. Hayat köpek pisliği gibiydi. Uykuya daldığında hâlâ ağlıyordu. Trisha artık ne olduğunu bilmesine rağmen ikinci kez dereden su içtiği sırada Castle Rock'taki Maine eyalet polisine bir telefon geldi. Arayan, santrala ve gelen bütün telefonları kaydeden telesekretere mesajını bıraktı. Konuşma 21 46'da başlar. Arayan Aradığınız kız yoldan Francis Raymond Mazzerole tarafından kaçırıldı, mikroskoptaki M gibi. Otuz altı yaşında, gözlüklü, sarıya boyanmış kısa saçlıdır. Tamam mı. Santral Beyefendi, size bir şey sorabilir miyim. Arayan Kapa çeneni, kapa çeneni de dinle. Mazzerole mavi bir Ford kullanıyor, sanırım Econoline dediklerinden. Şu anda en azından Connecticut'tadır. Berbat bir adamdır. Siciline bakın görürsünüz. Kız karşı koymazsa birkaç gün ırzına geçer onun. Birkaç gününüz olabilir, ama sonra öldürecektir onu. Bunu daha önce de yaptı. Santral Beyefendi, bir plaka numarası var mı. Arayan Ben size adını ve ne kullandığını söyledim. Bütün gerekli bilgileri verdim size. Bunu daha önce de yaptı. Santral Efendim Arayan Umarım öldürürsünüz onu. Konuşma 21.48'de sonra erdi. Arama konuşmanın Old Orchard Plajı'nın yakınındaki bir umumi telefondan yapıldığını gösterdi. Ertesi sabah iki sularında, Massachusetts, Connecticut, New York ve New Jersey polisinin kısa sarı saçlı, gözlüklü bir adamın kullandığı mavi Ford'u aramaya başlamasından üç saat sonra Trisha mide bulantısı ve kramplarla uyandı. Arka arkaya çıkarken barınağını yıktı, pantolon ve külotunu zorla çıkardı ve çok bol miktarda zayıf bir asidi andıran bir şey çıkardı. Poposunu acıttı bu, şimdiye kadar gördüğü en feci isilik gibi batan bir kaşıntıyla acı verdi. Bu bitince Trisha kusma yerine sürünerek gitti yeniden ve aynı ağaca tutundu. Derisi yanıyordu, saçları terden yapış yapış olmuştu ayrıca tepeden tırnağa titriyor ve dişleri çatırdıyordu. Daha fazla kusamam. Lütfen Tanrım, daha fazla kusamam. Eğer kusmayı sürdürürsem öldürecek beni. İşte Tom Gordon'u ilk kez gerçekten şimdi gördü. Ormanda yirmi metre ötede duruyor, beyaz üniforması ağaçların arasından geçen ay ışığında adeta yanıyordu. Elinde eldiveni vardı. Sağ eli arkasındaydı ve Trisha onun içinde bir beysbol topu olduğunu biliyordu. Topu avucunda dikişlerin dönüşünü hissederek tutuyor ve uzun parmaklarıyla yuvarlıyordu, ancak tam istediği yerde durduğunu ve tutuşunun doğru olduğunu anlayınca duruyordu. Tom, diye fısıldadı. Hiç fırsatın olmadı bu gece, değil mi. Tom hiç aldırmadı, işareti bekliyordu. O dinginlik omuzlarından fışkırıyor, sarıp sarmalıyordu onu. Orada ay ışığında, kızın kollarındaki kesikler kadar gerçek, boğazındaki ve karnındaki bulantı ve bütün o kelebekler kadar gerçek duruyordu. Hâlâ işareti bekliyordu. Kusursuz dinginlik değildi bu, arkasındaki eli en iyi tutuşu ayarlamaya çalışarak topu döndürüyordu, ama görebileceğin bütün dinginlik evet, tatlım, işareti bekleyen dinginlikti. Trisha vücudundaki titremeleri bir ördeğin sırtından süzülen su gibi kendi üstünden sıyırmayı ve sakin olup içindeki kaynamayı saklamayı başarıp başaramayacağını merak etti. Ağaca tutundu ve denedi. Hemen beceremedi (iyi şeyler hiç olmaz, derdi babası), ama oldu içinde sessizlik, kutsal dinginlik. Uzun bir süre kaldı orada. Yalnızca dinginlikti bulduğu, doğru işareti ve topu en uygun tutma şeklini bekleyen dinginlik. Sükûnet omuzlardan geliyordu, oradan çıkıyor, seni sakinleştiriyor ve yoğunlaştırıyordu. Titremeler azaldı ve sonra tamamen yok oldu. Bir noktada midesinin de rahatladığını fark etti. Bağırsaklarında hâlâ burkulmalar vardı, ama o kadar kötü değildi artık. Ay batıyordu. Tom Gordon gitmişti. Tabii aslında hiç orada olmamıştı, bunu biliyordu, ama... Bu kez cidden gerçek gibiydi, dedi hırıltılı bir sesle. Gerçek kadar gerçek. Wowww. Ayağa kalktı ve yavaşça barınağının olduğu ağaca yürüdü. Çam iğnelerinin üstüne sokulup uyumaktan başka bir şey istemiyordu ama yelpaze gibi dalları yeniden yerlerine yerleştirmek zorundaydı ve sürünerek dalların altlarına girdi. Beş dakika sonra dünyayla ilişkisi kesilmişti. Uyurken bir şey geldi ve izledi onu. Uzun bir süre izledi. Doğuda ufukta ışık çizgisi belirinceye kadar gitmedi oradan ve çok da uzaklaşmadı. Altıncı Devre risha uyandığında, kuşlar aralıksız ötüyorlardı. Işık, günün ortasında olduğu gibi, güçlü ve parlaktı. Daha fazla uyuyabilirdi, ama açlık buna izin vermiyordu. Boğazından dizlerine kadar açlığın yarattığı boşluğu hissedebiliyordu. Ve bunların tam ortası da acıyordu, gerçekten acıyordu. Sanki içinde bir yer çimdikleniyordu. Bu duygu korkuttu onu. Daha önce de aç kalmıştı, ama hiç böyle canı yanacak kadar değil. T Arka arkaya barınağından dışarı çıktı ve yeniden devirdi onu. Elleri arkasında topallayarak nehre gitti. Herhalde, Pepsi Robichaud'un yürüteç kullanmasını gerektirecek kadar kötü romatizması olan sağır ninesine benziyordu. Şikâyetçi Büyükanne, derdi Pepsi ona. Trisha dizlerinin üstüne çöktü, ellerini yere koydu ve yalaktan içen bir at gibi su içti. Eğer su onu hasta edecekse, ve herhalde edecekti de, etsindi. Ayağa kalktı, bitkin bir halde çevresine baktı, pantolonunu çekti (uzun zaman önce Sanford'daki yatak odasında giydiği zaman üzerine oturuyordu, şimdi bollaşmıştı), sonra dere yatağı boyunca yokuş aşağı yürümeye başladı. Artık bunun kendisini ormandan çıkaracağından umudunu kesmişti, ama en azından kendisi ile Trisha'nın Kusma Yeri arasına biraz mesafe koyabilirdi bu kadarını yapabilirdi. Belki yüz adım kadar gitmişti ki o sert sokak kızı konuştu. Bir şey unutmadın mı, şekerim. Bugün o sert sokak kızı aynı zamanda yorulmakta olan bir sokak kızı gibiydi, ama sesi her zamanki gibi soğuk ve alaycıydı. Doğru söylediği de cabası. Trisha, başı eğik ve saçları önüne düşmüş bir şekilde, olduğu yerde bir süre durdu, sonra arkasını döndü ve yokuş yukarı, bir gece önceki kamp yerine doğru zorlukla yürüdü. Giderken iki kez durup hızla çarpan kalbine sakinleşmesi için fırsat verdi ne kadar az gücü kaldığını görmek ürküttü onu. Su şişesini doldurdu, şişeyi ve yırtık pırtık pançosundan geri kalanları çantasına tıktı, çantayı kaldırınca ağırlığından dolayı içini çekti (Tanrı aşkına, lanet olası çanta neredeyse boştu) ve sonra yeniden yola koyuldu. Yavaş, neredeyse hantalca yürüdü ve yokuş aşağı yürümesine rağmen her on beş dakikada bir durup dinlenmek zorunda kaldı. Başı zonkluyordu. Dünyanın bütün renkleri fazla parlaktı ve tepedeki bir dalda bir alakarga öttüğünde, sesi kulaklarına iğne gibi battı. Tom Gordon'un yanında olduğunu farz etti, kendisine arkadaşlık ediyordu ve bir süre sonra hayal etmesine gerek kalmadı. Yanında yürümeye başladı ve onun bir hayal olduğunu bilmesine rağmen ay ışığında olduğu gibi gün ışığında da gerçek gibiydi. Öğle sularında, Trisha'nın ayağı bir taşa takıldı ve böğürtlenli bir çalı demetinin içine boylu boyunca düştü. Kalbi gözlerinin önünde beyaz ışıklar yapacak kadar hızlı atarak nefesi kesilmiş bir şekilde yattı kaldı orada. Kendisini temiz toprağa çekmeyi ilk denediğinde bunu başaramadı. Bekledi, dinlendi, gözleri yarı kapalı bir şekilde sakin kalmaya çalıştı ve yeniden denedi. Bu defa kurtardı kendisini, ama ayağa kalkmaya çalışınca, bacakları taşımadı onu. Son kırk sekiz saattir bir katı yumurta, bir ton balıklı sandviç, iki Twinkie ve birkaç sallabaştan başka bir şey yememişti. Ayrıca ishal olmuş ve kusmuştu da. Öleceğim, Tom, değil mi. diye sordu. Sesi sakin ve netti. Yanıt yoktu. Trisha başını kaldırdı ve çevresine baktı. 36 Numara gitmişti. Trisha kendisini nehre kadar sürükledi ve biraz daha su içti. Su artık midesini ve bağırsaklarını rahatsız etmiyordu. Bunun artık alışmaya başladığı mı, yoksa yalnızca gövdesinin artık kendisini kötü şeylerden, pisliklerden arındırmaya çalışmaktan vazgeçtiği demek mi olduğunu bilmiyordu. Trisha kalkıp oturdu, ağzından damlayan suları sildi ve dere boyunca kuzeybatıya doğru baktı, ilerideki arazi düzelir gibiydi ve bir sürü çalılığın bütün geçitleri tıkadığı dalların sıkışık dolaşık olduğu yaşlı orman bir kez daha değişiyor, çamlar daha küçük daha genç ağaçlara bırakıyordu yerlerini. Bu yönde daha ne kadar devam edebileceğini bilmiyordu. Ve eğer derenin içinde yürümeye çalışırsa, akıntı onu devirip batırırdı. Ne helikopter vardı ne köpekler, istese bu sesleri duyabileceği ikri geldi, Tom Gordon'u gördüğü gibi, onun için böyle düşünmemek daha iyiydi. Eğer aniden sesler duyarsa, gerçek olabilirdi bunlar. Trisha hiçbir sesin kendisini şaşırtacağını düşünmüyordu. Ormanda öleceğim. Bir soru değildi bu kez. Yüzü bir keder ifadesiyle buruştu, ama gözyaşları yoktu. Ellerini kaldırdı ve baktı onlara. Titriyorlardı. Sonunda ayağa kalktı ve yeniden yürümeye başladı. Düşmemek için ağaç gövdelerine ve dallara tutunarak yokuş aşağı giderken, savcının o isinde iki dedektif, annesini ve kardeşini sorguya çekiyordu. O öğleden sonra eyalet polisiyle çalışan bir psikiyatr onları hipnotize etmeye çalışacak ve Pete'de başarılı olacaktı. Sorularının odak noktası cumartesi sabahı park yerine arabayı çekip yürümeye hazırlanmalarıydı. Mavi bir Ford görmüşler miydi. Sarı saçlı ve gözlüklü bir adam görmüşler miydi. Tanrım, dedi Quilla, sonunda o ana kadar tuttuğu gözyaşlarına yenilerek. Tanrım, bebeğimin kaçırıldığını düşünüyorsunuz, değil mi. Biz tartışırken arkamızdan kaçırıldı. Bunun üzerine Pete ağlamaya başladı. TR-90, TR-100 ve TR-110, Trisha'yı arama çalışmaları sürüyordu, ama çerçevesi daraltılmıştı, ormandaki kadın ve erkeklere dikkatlerini kızın son görüldüğü yerde toplamaları söylenmişti. Arayıcılar kızın kendisinden çok izlerini arıyorlardı çantası, pançosu, giysilerinden bir kısmı. Külotunu değil ama savcının o isinde adamlar ve eyalet polis dedekti leri onu kimsenin bulamayacağından oldukça emindiler. Mazzerole gibi heri ler, genellikle kurbanlarının iç çamaşırlarını, cesetler çukurlara atıldıktan veya kanalizasyona tıkıldıktan çok sonra da saklarlardı. Hayatında Francis Raymond Mazzerole'u hiç görmemiş olan Trisha McFarland, şimdi yeni, daha sıkı arama alanının otuz mil kuzey batısındaydı. Maine Eyalet Kılavuzları ve Orman Hizmetleri Av Bekçileri buna inanmayacaklardı belki, ama doğruydu. Kız artık Maine'de değildi o pazartesi saat üç sularında New Hampshire'a geçmişti. Trisha, dereden çok uzak olmayan bir yerde kayın ağaçlarının yanındaki çalıları gördüğünde vakit epey ilerlemişti. Parlak kırmızı böğürtlenleri gördüğünde gözlerine inanmaya cesaret edemeyerek onlara doğru yürüdü, çok isterse onları görüp duyabileceğini kendine söylememiş miydi. Doğru, ama aynı zamanda, eğer şaşırırsa, görüp duyduğu şeylerin gerçek olabileceğini de söylemişti. Dört adım daha atmak çalıların gerçek olduğuna inandırdı onu. Çalılar ve üzerleri küçük elmalar gibi lezzetli böğürtlenlerle dolu. Yaşasın böğürtlenler. diye bağırdı çatlak, boğuk bir sesle ve son kuşkuları, biraz ileride çalıların üstüne düşmüş bir meyveyle ziyafet çeken iki karganın kanatlanması ve ö keli gaklamalarıyla yok oldu. Trisha yürümeye niyetliydi, ama koştuğunu fark etti. Çalılara yaklaştığında yanakları ince renk çizgileriyle kızarmış bir şekilde durdu topuklarının üstünde, nefes nefese kalmıştı. Kirli ellerini uzattı, sonra, onlara dokunmaya kalkarsa, parmaklarının içlerinden geçeceklerini düşünerek geri çekti. Çalılar bir ilmde olduğu gibi (Pete'in pek sevdiği ilmlerden biri) parıldayacak ve sonra gerçekte ne olduklarını göstereceklerdi. Hayır, dedi ve elini uzattı. Bir an emin değildi, ama sonra... ve sonra... Parmaklarının arasındaki böğürtlenler küçük ve yumuşaktılar, ilk kopardığını ezdi derisine, kırmızı salgı damlacıkları fışkırttı ve bir keresinde tıraş olurken yüzünü kesen babasını izlediği geldi aklına. Üstünde damlacıklar (biraz da böğürtlen kabuğu) olan parmağını kaldırıp ağzına götürdü ve dudaklarının arasına koydu. Tadı buruktatlıydı, Teaberry çikletini değil, buzdolabında soğuk duran bir şişeden dökülen yaban mersini suyunu hatırlattı. Bu tat ağlattı onu, ama yanaklarından süzülen yaşların farkında değildi. Daha fazla meyve almak için elini uzattı, onları yapraklarından yapışkan kanlı gruplar halinde sıyırıyor, ağzına dolduruyor, çiğnemeden yutuyor ve yenileri için uzanıyordu. Gövdesi kendini meyvelere açtı o tatlı tadın key ini çıkardı. Key in oluşumunu hissetti, bununla kendinden geçti, Pepsi'nin deyişiyle. Düşünen benliği çok uzaklarda gibiydi, olan biteni izliyordu. Ellerini çevresine dolayıp hepsini birden kopararak harmanladı. Parmakları kızardı avuçları da ve çok kısa sürede, ağzı da. Çalıların daha derinlerine daldıkça, berbat bir yaralanma furyasına dalmış ve en yakın acilde çabuk dikiş atılması gereken bir kızı andırmaya başlamıştı. Meyvelerle birlikte bazı yaprakları da yedi ve annesi haklıydı onlar hakkında, bir ağaçkakan olmasan bile onlar güzeldi. Keskin bir tattı. Birbirine karışan bu iki tat ona Büyükanne McFarland'ın kızarmış tavukla birlikte ikram ettiği jöleyi hatırlattı. Böyle yiyerek yoluna devam edebilirdi, ama meyve alanı birden sona erdi. Trisha son çalı demetinden çıktı ve karşısında oldukça büyük bir karacanın ürkmüş yüzünü ve koyu kahverengi gözlerini gördü, iki avuç meyveyi yere düşürdü ve manyakça ruj sürülmüş gibi görünen dudaklarının arasından bir çığlık attı. Bir karaca, Trisha böğürtlenlerini çatırtıyla çiğneyip geçerken rahatsız olmamış Trisha'nın çığlığıyla rahatsız olmuş gibiydi sanki. Trisha daha sonra bu karacanın gelecek av mevsimini atlatabilmesi için şanslı olması gerektiğini düşündü. Karaca yalnızca kulaklarını oynattı ve gölgeli yeşil-altın renkli ışınların kesiştiği bir açıklığa sıçrayarak iki adım attı – bunlar daha çok zıplama gibiydi. Arkasında, ürkerek onu izleyen, ince bacaklı iki yavru daha vardı. Karaca omzunun üstünden Trisha'ya bir daha baktı, sonra o sıçrayan adımlarla yavrularının yanına gitti. Kunduzları gördüğünde olduğu gibi şaşkın ve keyi li bakışlarla onu izlerken Trisha, karacanın ayaklarında o Flubber'dan (Bir ilmde icat edilen zıplatan bir madde) bir kat sürülmüş yaratık gibi hareket ettiğini düşündü. Üç karaca kayın ağaçlarının açıklığında sanki aile fotoğrafı için poz verir gibi durdular. Sonra karaca yavrulardan birini iteledi (belki de böğrünü ısırdı) ve üçü birden yola koyuldular. Trisha onların kuyruklarının yokuş aşağı salınışını gördü ve sonra açıklık ona kaldı. Güle güle. diye bağırdı. Teşekkürler geldiğiniz için. Karacaların burada ne yaptığını anlayarak durdu. Ormanın tabanı kayın fıstığı kabuklarıyla kaplıydı. Bu fıstıkları annesinden değil de okulda fen dersinden öğrenmişti. On beş dakika önce açlıktan ölüyordu şimdi ise Şükran Günü yemeğinin ortasındaydı... vejetaryen versiyonu, evet, n'olacak yani. Trisha diz çöktü, fıstıklardan birini aldı ve tırnaklarını kabuğun çizgisine soktu. Fazla bir şey beklemiyordu, ama şam fıstığı kadar kolay açıldı. Kabuk bir parmağın bir boğumu kadardı, içi ise bir ayçiçeği çekirdeğinden biraz daha büyüktü. Tadına baktı biraz, güzeldi. Böğürtlenler kadar iyiydi, ama vücudu bunu değişik biçimde istiyordu. Böğürtlenler açlığını büyük ölçüde kesmişti kaç tanesini tıkındığı hakkında hiçbir ikri yoktu (yapraklar da cabası dişleri herhalde Pepsi'nin sokağında oturan o acayip çocuk Arthur Rhodes'unkiler gibi yeşildiler). Ayrıca midesi de büzülmüştü herhalde. Şimdi yapması gereken... Depolamak, diye mırıldandı. Evet, canım, bolca depola. Enerjisine yeniden nasıl kavuştuğunu anlayarak çantasını sırtından indirdi –şaşırmanın ötesindeydi bu, gerçekte biraz ürkütücüydü– ve kapağını açtı. Kirli ellerle fıstıkları toplayarak açıklık boyunca emekledi. Saçları gözlerinin önüne sarkmıştı, kirli gömleği sallanıyordu ve arada bir, bin yıl önce giydiğinde üstüne oturan, ama artık yukarıda durmak istemeyen pantolonunu çekiştiriyordu. Çantanın dibine koyacak kadar fıstığı olduğunda, yavaşça böğürtlenlerin olduğu yola döndü, topladığı (ağzına doldurmadığı) böğürtlenleri çantasındaki fıstıkların üzerine atıyordu. Daha önce durduğu yere gelip, uzanıp gördüğü şeye dokunmak için cesaretini toplamaya çalışırken neredeyse normal gibiydi. Bütünüyle değil, ama oldukça iyi. Aklına gelen sözcük sağlam sözcüğüydü ve o kadar hoşuna gitti ki yüksek sesle söyledi, bir kez değil iki kez. Çantasını yanında sürükleyerek nehre gitti ve bir ağacın altına oturdu. Suyun içinde, akıntının yönünde mutlu bir haberci gibi hızla giden üstü benekli bir balık gördü bir yavru alabalıktı belki de. Trisha, yüzünü güneşe çevirip gözlerini kapatarak olduğu yerde oturdu. Sonra çantasını kucağına çekti ve meyveleri ve fıstıkları birbirine karıştırarak elini çantasının içine soktu. Bu hareketi ona para kasasında oynayan Cimri Amca McDuck'ı hatırlattı ve keyi le güldü. Görüntü saçma ve aynı zamanda kusursuzdu. Bir düzine kadar fıstığın kabuğunu soydu, onları aynı sayıda meyveyle karıştırdı (bu kez saplarını ayırmak için kırmızı boyalı parmaklarını bir hanımefendi gibi kullanmıştı) ve üç defada ağzına attı yemek üstü tatlısı. Tadı cennet meyvesi gibiydi –annesinin her zaman yediği o kahvaltı gevrekleri gibi– ve son avuç dolusunu bitirdiğinde yalnız doyduğunu değil, tıka basa doyduğunu da fark etti. Bu duygunun ne kadar süreceğini bilmiyordu –belki de fıstık ve meyveler Çin yemeği gibiydiler, sizi şişirirler ama bir saat sonra yeniden açsınızdır– ama şu an orta kısmı fazla doldurulmuş bir Noel çorabı gibiydi. Tok olmak harikaydı. Dokuz yıl bunu bilmeden yaşamıştı ve hiç unutmayacağını ümit etti tok olmak harikaydı. Trisha yeniden ağaca yaslandı ve çantasının içine mutluluk ve minnettarlıkla baktı. Eğer bu kadar tok olmasaydı (sıçrayamayacak kadar tok, diye düşündü), meyvelerin ve fıstıkların o karışık ne is kokusunu burnuna çekmek için başını yem torbasına sokan bir at gibi çantasının içine sokardı. Hayatımı kurtardınız, çocuklar, dedi. Kahrolası hayatımı kurtardınız. Hızla akan nehrin uzak kıyısında çam iğnelerinden halıyla kaplanmış bir açıklık vardı. Güneş bu açıldığın üstüne dans eden çiçek tozlarıyla dolu parlak sarı ışık demetleri halinde düşüyordu usulca. Bu ışıkta kelebekler de uçuşup duruyorlardı. Trisha, gurultunun kesildiği karnının üstünde kavuşturdu ellerini ve kelebekleri izledi. O an annesini, babasını, kardeşini veya en yakın arkadaşını özlemiyordu. O anda, yürürken her yeri ağrıyor, poposu batıyor ve kaşınıyordu, ama eve gitmek bile istemiyordu. O anda huzurluydu, hatta huzurlu olmaktan da öteydi. Hayatının en büyük mutluluğunu yaşıyordu. Eğer buradan kurtulursam, onlara hiç anlatamayacağım, diye düşündü. Nehrin öte yanındaki kelebekleri izlerken göz kapakları kapanıyordu. Kelebeklerden ikisi beyazdı, üçüncüsü koyu renkli kadife gibiydi, kahverengi belki de siyahtı. Ne anlatacaktın, tatlım. Sert sokak kızıydı, ama ilk defa soğuk değildi sesi, yalnızca meraklıydı. Gerçekten olanı. Ne kadar basit. Yalnızca yemek... yemek, yalnız yemek ve sonra tok olmak... Alt-duyum dedi Trisha. Kelebekleri izledi, iki beyaz ve bir koyu renkli, her üçü de ikindi güneşinde hızla hareket ediyorlardı. Sağ elini soldan ayırdı, döndü ve avucu yukarı gelerek toprağa vurdu. Onu yeniden yerine koymak çok zahmetli geldi Trisha'ya, sadece bu nedenle olduğu yerde bıraktı. Alt-duyum ne, tatlım. Ne olmuş ona. Şey, dedi Trisha, ha if, uykulu, düşünceli bir sesle. Hiçbir şey değil gibi değil... değil mi. Sert sokak kızı cevap vermedi. Trisha mutluydu. Kendisini o kadar uykulu, o kadar tok, o kadar harika hissediyordu ki. Uyumadı, daha sonra uyumuş olmalıydı, ama öyle gibi değildi sanki. Babasının daha küçük, daha yeni evinin arkasındaki bahçeyi düşündüğünü hatırladı, çimenlerin nasıl kesilmesi gerektiğini ve bahçe cücelerinin nasıl sinsi göründüğünü –sanki kimsenin bilmediği bir şey biliyorlarmış gibi– ve babasının, vücudundan gelen o bira kokusuyla kendisine nasıl yaşlı ve kederli göründüğünü düşündü. Hayat çok hüzünlü olabiliyor gibi geldi ona ve çoğunlukla da öyleydi zaten, insanlar sanki böyle değilmiş gibi davranıyorlardı ve çocuklarını korkutmamak ve vazgeçirmemek için onlara yalan söylüyorlardı (gördüğü sinema veya televizyon programlarından hiçbiri onu, dengesini kaybetmeye ve kendi pisliğinin içine düşmeye hazırlamamıştı, mesela), ama evet, hüzünlü olabiliyordu. Dünyanın dişleri vardı ve canı isteyince ısırabilirdi seni. Bunu biliyordu artık. Daha dokuz yaşındaydı, ama bunu biliyordu ve kabul edebileceğini düşündü. Neredeyse on yaşında olacaktı ve yaşına göre olgundu. Neden sizlerin yaptığı hataları biz ödemek zorundayız bilemiyorum. Bu Pete'in söylediğini duyduğu son sözdü ve şimdi yanıtı bildiğini düşündü Trisha. Sert bir yanıttı, ama galiba doğruydu sırf bundan ötürü. Trisha artık birçok bakımdan Pete'den yaşlı olduğunu düşündü. Nehrin aşağı tarafına baktı ve bir başka nehrin, oturduğu yerin on metre uzağında kendi nehrine karıştığını gördü nehrin kıyısının üzerinden küçük bir çağlayan olarak geliyordu. Bulduğu ikinci dere giderek büyüyecek, büyüyecekti, bu kendisini insanlara götürecekti. Bu dere... Gözlerini derenin öteki yanındaki açıklığa kaydırdı ve orada üç kişi ona bakarak duruyorlardı. En azından ona baktıklarını tahmin etti Trisha yüzlerini göremiyordu. Ayaklarını da. Eski günlerle ilgili ilmlerdeki rahipler gibi uzun cüppeler giymişlerdi. ( Eski günlerde şövalyeler keldi ve kadınlar popolarını gösterirlerdi diye şarkı söylerdi Pepsi Robichaud bazen ip atlarken.) Cüppelerin etekleri, açıklığın iğnelerden halısında birikiyordu. Yüzlerini gizleyen kukuletaları geçirmişlerdi başlarına. Trisha derenin üstünden baktı onlara, biraz ürkmüştü ama gerçekten korkmamıştı o sırada. Cüppelerden ikisi beyazdı. Ortadakinin giydiği siyahtı. Kimsiniz siz. diye sordu Trisha. Biraz daha dik oturmaya çalıştı ama beceremediğini fark etti. Yemeklerle çok doluydu. Ömründe ilk kez yemekle uyuşturulmuş gibi hissediyordu kendini. Bana yardım edebilir misiniz. Ben kayboldum. Ben kaybolalı... Hatırlayamıyordu. İki gün müydü yoksa üç mü. Uzun zaman oldu. Lütfen bana yardım eder misiniz. Yanıt vermediler, yalnız orada ona bakarak durdular (baktıklarını farz etti en azından) ve Trisha işte o zaman korkmaya başladı. Kollarını göğüslerinde kavuşturmuşlardı ve cüppelerinin uzun yenleri üstlerine döküldüğü için elleri görünmüyordu. Kimsiniz. söyleyin. Bana kim olduğunuzu Soldaki ileri doğru çıktı ve elini başlığına uzattığında cüppenin kolu açılarak uzun beyaz parmakları gözüktü. Başlığı geri itti ve geriye çekik çeneli, akıllı bir yüz ortaya çıktı. Sanford İlkokulu'nda onlara New England'ın kuzeyinde yetişen bitkileri ve hayvanları öğreten fen öğretmeni Bay Bork'a benziyordu. Oğlanların çoğu ve kızların bazıları (mesela Pepsi Robichaud) ona Sersem Bork derdi. Derenin üstünden ve altın çerçeveli küçük gözlüklerinin arkasından ona baktı. Ben Tom Gordon'un Tanrısından geliyorum, dedi. Kurtarış yaptığında işaret ettiği. Öyle mi. dedi Trisha kibarca. Bu adama güvendiğinden emin değildi. Eğer Tom Gordon'un Tanrısı olduğunu söylediyse, ona güvenmeyeceğini pekâlâ biliyordu. Birçok şeye inanabilirdi, ama Tanrının dördüncü sınıf fen öğretmenine benzeyeceğine değil. Bu... çok ilginç. Sana yardım edemez, dedi Sersem Bork. Bir sürü şey oluyor bugün. Japonya'da bir deprem oldu mesela, kötü bir tane. Kural olarak insanların işlerine karışmaz, yine de, itiraf etmeliyim ki kendisi bir spor taraftarıdır. Ama Red Sox olması gerekmez. Geri gitti ve başlığını taktı. Bir an sonra sağda duran öteki beyaz cüppeli ileri doğru çıktı. Trisha da bunu bekliyordu zaten. Bu işler belirli bir sıra izlerdi, –üç dilek, fasulye sırığından yukarı üç çıkış, üç kız kardeş, kötü cücenin adını bilmek için üç şans. Tabii ormandaki fıstıkları yiyen üç karacayı da saymazsan. Rüya mı görüyorum diye sordu kendine, sol elmacık kemiğinin üstündeki eşek arısı ısırığına dokunmak için elini uzattı. Oradaydı ve biraz inmiş olmasına rağmen dokununca acıyordu şişlik. Rüya değildi. Ama ikinci beyaz cüppeli kukuletasını açtı ve babasına benzeyen bir adam gördü –tam değil, ama birinci beyaz cüppenin Bay Bork'a benzediği kadar benziyordu Larry McFarland'a– öyle olması gerektiğini düşündü. Eğer öyleyse, bu şimdiye kadar gördüğü rüyaların hiçbirine benzemiyordu. Sakın bana, dedi Trisha, Alt-duyumdan geldiğinizi söylemeyin, olur mu. Aslında, Alt-duyum benim, dedi babasına benzeyen adam özür diler gibi, Görünmek için senin tanıdığın birinin biçimine girmek zorundaydım, çünkü ben gerçekte oldukça güçsüzüm. Senin için bir şey yapamam, Trisha, özür dilerim. Sarhoş musun sen. dedi Trisha birden kızarak. Öylesin, değil mi. Buradan alıyorum kokunu, öff. Alt-duyum utanarak güldü ha ifçe, bir şey söylemedi, geri çekilip başlığını taktı. Şimdi siyah cüppeli kişi ileri doğru çıktı. Trisha aniden dehşete kapıldı. Hayır, dedi. Sen değil. Ayağa kalkmaya çalıştı, ama hareket edemedi. Hayır sen değil, git buradan, beni rahat bırak. Ama siyaha bürünmüş kol, sarı-beyaz pençeleri açığa çıkararak havaya kalktı. ağaçlarda izleri olan pençeler, geyiğin başını koparıp sonra da gövdesini parçalayan pençeler. Hayır, diye fısıldadı, Trisha. Hayır, lütfen. Görmek istemiyorum. Kara cüppe aldırmadı. Kukuletasını geriye itti. Orada bir yüz yoktu, yalnız eşek arılarından oluşan şekilsiz bir baş vardı, itişip vızıldayarak birbirlerinin üzerinden geçiyorlardı. Onlar hareket ettikçe Trisha bir insan yüzündeki rahatsız edici çizgileri gördü boş bir göz, gülümseyen bir ağız. Sineklerin geyiğin başında vızıldadıkları gibi vızıldıyordu sanki kara cüppeli yaratığın başında beyin yerine bir motor varmış gibi vızıldıyordu. Ben ormandaki şey'den geliyorum, dedi kara cüppe vızıldayan, insan dışı bir sesle. Trisha'ya sanki radyoda size sigara içmemenizi söyleyen ses gibi geldi, bir kanser ameliyatında ses tellerini kaybeden ve bir halde konuşmak zorunda kalan adam gibi. Ben Kayıpların Tanrısı'ndan geliyorum. Seni izliyordu o. Seni bekliyordu. Senin mucizen o ve sen de onun mucizesisin. Git buradan. diye bağırmaya çalıştı Trisha, ama aslında boğuk ve inleyen bir fısıltı çıktı. Dünya senaryoların en kötüsü ve korkarım bütün hissettiklerin gerçek, dedi vızıldayan eşek arısı sesi. Pençeleri böceklerden oluşan derisini yırtıp altındaki parlak kemiği göstererek başının kenarını tırmaladı. Dünya acıdan oluşan bir kabukla örtülü, kendi kendine öğrenmiş olduğun bir gerçek bu. Bu kabuğun altında kemik ve paylaştığımız Tanrı'dan başka bir şey yok. Buna inanmak gerek, aynı fikirde misin. Dehşet içinde, ağlayarak başını çevirdi Trisha ve yeniden dereye doğru çevirdi gözlerini, iğrenç eşek arısı rahibe bakmadığı zaman biraz kımıldayabildiğini fark etmişti. Ellerini yanaklarına götürdü, gözyaşlarını sildi, sonra yeniden baktı. Sana inanmıyorum. inanmıyorum Eşek arısı rahibi gitmişti. Hepsi gitmişlerdi. Yalnız derenin üstünde dans eden kelebekler vardı, üç tanenin yerine sekiz veya dokuz taneydiler, yalnız siyah ve beyaz değil rengârenktiler. Ve ışık da değişikti altın-turuncu bir ton almaya başlamıştı. En az iki, belki de üç saat geçmişti. Demek uyumuştu. Hepsi bir rüyaydı. Masallarda dedikleri gibi, ama ne kadar zorlarsa zorlasın uyuduğunu hatırlayamıyordu, bilinç zincirinde bir kopma yok gibiydi. Ve bir rüya gibi değildi sanki. Aynı anda hem korkutan hem de rahatlatan bir ikir geldi Trisha'nın aklına o anda belki de fıstık ve meyveler onu besledikleri gibi uyuşturmuşlardı da. İnsana uyuşturucu etkisi yapan mantarlar olduğunu biliyordu, çocuklar bazen kafayı bulmak için parçalar koparıp yiyorlardı ve eğer mantarlar bunu yapabiliyorlarsa, böğürtlenler neden yapmasındı. Veya yapraklar, dedi. Belki de yapraklardı, iddiaya girerim onlardı. Tamam, artık onlardan yemeyecek, enerji verici olsun olmasın. Trisha ayağa kalktı, midesine bir kramp girince yüzünü buruşturdu ve eğildi. Gaz çıkardı ve rahatladı. Sonra dereye gitti, suyun dışına çıkan birkaç kayayı gözüne kestirdi ve karşıya geçmek için kullandı onları. Sanki başka bir kız gibi hissediyordu kendini bazen, canlı ve enerji dolu, ama eşek arısı rahibini düşünmek ürkütüyordu onu ve bu huzursuzluğunun güneş battıktan sonra artacağını biliyordu. Eğer dikkatli olmazsa, çok fena korkabilirdi. Ama eğer bunun, yalnızca böğürtlen yaprakları yediğinden veya alışık olmadığı bir suyu içmekten oluşan bir rüya olduğunu kendine ispat edebilirse... Aslında o küçük açıklıkta olmak ürkütüyordu onu, aptal kızın aşığının evine gidip, kimse var mı diye sorduğu, insanların bıçaklandığı bir ilmde olduğu gibi. Yeniden derenin karşısına baktı, anında ormanın bu tarafında bir şey kendisine bakıyormuş gibi geldi ve Trisha o kadar hızla yön değiştirdi ki neredeyse yuvarlanıyordu. Hiçbir şey yoktu orada. Görebildiği kadarıyla hiçbir yerde bir şey yoktu. Seni korkak, dedi yavaş sesle, ama o izlendiği duygusu geri gelmişti ve adam akıllı, güçlüydü, Eşek Arısı Rahibi. Kaybolanların Tanrısı öyle demişti. Seni izliyor, seni bekliyordu. Eşek arısı rahibi başka şeyler de söylemişti, ama o bunu hatırlıyordu. Seni izliyor, seni bekliyor. Trisha cüppeli üç kişiyi gördüğünden oldukça emin olduğu yere gidip onlardan bir iz aradı, herhangi bir iz. Hiçbir şey yoktu. Daha yakından bakabilmek için bir dizinin üstüne çöktü ama yine de bir şey bulamadı, korkmuş beyninin ayak izi diye yorumlayabileceği, çam iğnelerinin ezilmiş bir parçası bile yoktu. Yeniden ayağa kalktı, dereyi geçmek için dönerken ormandaki bir şey gözüne çarptı. O yöne doğru yürüdü, sonra ince gövdelerinin içindeki genç ağaçların, toprağın üstündeki yer ve ışık için savaşarak, açgözlü çalılarla toprağın altındaki kök yeri için savaşarak büyüdüğü, karmakarışık karanlığın içine doğru bakarak durdu. Kararmakta olan yeşilin içinde huş ağaçları cılız hayaletler gibi orada burada duruyordu. Bunlardan birinin kabuğuna yayılmış bir leke vardı. Trisha ürkek bir halde omuzunun üstünden baktı, sonra ormana ve huş ağacına doğru yürüdü. Kalbi göğsünde gümbürdüyor ve beyni buna son vermesini haykırıyor, bir aptal, bir salak, boktan biri olmamasını söylüyordu, ama o devam etti. Huşun altında yatan birbirine dolanmış bir kangal kanlı bağırsak o kadar tazeydi ki daha ancak birkaç sinek toplayabilmişti. Dün böyle bir şeyin görüntüsü onu kusmamak için bütün gücünü toplamaya zorlardı, ama hayat değişik görünüyordu bugün her şey değişmişti. Midesinde kelebekler yoktu, boğazının derinliklerinde dolu dolu hıçkırıklar yoktu, arkasını dönmek veya en azından gözlerini kaçırmak içgüdüsü yoktu. Bunların yerine çok daha fena olan bir soğukluk hissediyordu. Boğulma gibiydi bu, ama içerden dışarı doğru. Bağırsakların bir yanında kahverengi kürkten bir parça vardı ve onun yanında da beyaz lekeler görebiliyordu. Bu bir yavru karacadan kalanlardı, kayın fıstıklarını bulduğu yerde rastladığı iki tane yavru karacadan biri olduğundan çok emindi. Ormanın gece olmak üzere olan kısmında, daha içerlerine doğru, üstünde o derin pençe izlerinden olan bir kızılağaç gördü. Yüksekteydiler, ancak çok uzun boylu bir adamın ulaşabileceği bir yerde. Trisha bu işaretleri bir adamın yaptığına inanmıyordu ya. Seni izlemekteydi. Ve şu anda yine izliyordu. Gözlerin, böcekler ve tatarcıkların gezindiği gibi teninde gezindiğini hissedebiliyordu. O üç rahibi rüyasında görmüş veya halüsinasyon görmüş olabilirdi, ama karaca bağırsakları veya kızılağacın üstündeki pençe izleri bir halüsinasyon değildi. O gözler de halüsinasyon değildi. Trisha nefes nefese, gözleri yuvalarında bir o yana bir bu yana dolaşıp, ormandaki şey'i, Kaybolanların Tanrısı'nı görmeyi bekleyerek derenin sesine doğru geri gitti. Çalılardan kurtuldu ve küçük dallara tutunarak dereye kadar geri gitti. Oraya varınca döndü ve kayalara basarak üstünden geçti, şu anda bile şey'in sivri dişler, pençeler ve acıtan darbelerle arkasında ormandan fırlayacağına kısmen inanıyordu, ikinci taşın üstünde ayağı kaydı, neredeyse suya düşüyordu, dengesini korumayı başardı ve zorlukla karşı kıyıya tırmandı. Döndü ve geriye baktı. Hiçbir şey yoktu orada. Hatta, birkaçının gündüzden beri hâlâ dans etmesine rağmen kelebeklerin çoğu da gitmişti. Burası, böğürtlen çalılarının ve kayın fıstıkları açıklığının yanında, geceyi geçirmek için herhalde iyi bir yerdi, ama rahipleri gördüğü yerde kalamazdı. Onlar herhalde rüyadaki hayallerdi, ama siyah cüppelisi çok korkunçtu. Ayrıca karaca yavrusu da vardı. Sinekler tüm güçleriyle bir gelsinler, vızıltılarını duyardı. Trisha çantasını açtı, bir avuç meyve aldı, sonra duraksadı. Teşekkür ederim, dedi onlara. Şimdiye kadar yediğim en güzel yiyeceksiniz, biliyorsunuz. Birkaç tane kayın fıstığını soyup yiyerek derenin yanından yürümeye başladı yeniden. Biraz sonra şarkı söylemeye başladı, önce çekinerek sonra gün solmaya başlarken şaşırtıcı bir heyecanla. Kollarını sar bana... çünkü yanında olmalıyım... sonsuza kadar beraber... kendimi yeni gibi hissediyorum yanında... Evet, canım. Işık görmeyi ümit ederek gözden geçirdi burasını, ama ışık falan yoktu. Bir dalgıç kuşu öttü bir yerlerde ve bir karga yanıt verdi öfkeli sesiyle. Hepsi bu. A Çevreye bakındı ve birkaç alçak kaya gördü. Aralarında birikmiş çam iğneleri tümsekler oluşturuyordu. Trisha çantasını kayalardan birinin üstüne koydu, en yakın çam ağacının yanına gitti ve bir yatak yapmak için dal kopardı. Kusursuz uyku yatağı değildi tabii, ama yeterli olacağını düşündü. Yaklaşmakta olan gece, artık alışılmış yalnızlık ve yuva hasretinin hüzünlü duygularını geri getirmişti, ama dehşetin büyük bir kısmı geçmişti, izleniyormuş duygusu yok olmuştu. Eğer ormanda gerçekten bir şey vardıysa, gitmiş ve onu yalnız bırakmıştı yeniden. Trisha dereye gitti tekrar, çömeldi ve derenin suyundan içti. Bütün gün arada sırada küçük kramplar girmişti midesine, ama vücudunun her şeye rağmen suya alıştığını düşündü. Meyveler ve fıstıklarla da problem yok, ayrıca, dedi, sonra gülümsedi. Birkaç kötü rüyadan başka. Yeniden çantasının ve uydurma yatağının yanına gitti, Walkman'ini aldı ve kulaklıkları taktı. Terli tenini üşütecek ve kendisini titretecek kadar soğuk bir rüzgâr esti o sırada. Trisha pançosundan kalan harap parçayı çıkardı ve kirli mavi plastiği battaniye gibi örttü üstüne. Isıtmaya yaramayacaktı pek, ama (bu annesinin bir lafıydı) önemli olan niyetti. Walkman'ini açtı, ayarları değiştirmemiş olmasına rağmen bu gece yalnız zayıf parazitler alabiliyordu. WACS'yi kaybetmişti. Trisha FM'de gezindi. 95'te cılız bir klasik müzik ve bir de 99'da kurtuluş için bağıran bir İncil şarlatanı buldu. Trisha kurtuluşla çok ilgiliydi, ama radyodaki adamın sözünü ettiğinden değil şu anda Tanrı'dan istediği tek yardım dostça el sallayan insanlarla dolu bir helikopterdi. 104'te Celine Dion'u yakaladı, ses çok temiz ve yüksek geliyordu, duraksadı, sonra ayar düğmesini çevirmeyi sürdürdü. FM'de beysbol yoktu, hatta hiçbir şey yoktu. ‘EEI Red Sox'un amiral gemisi istasyonuydu. Güzel bir ses kalitesi ilan beklemiyordu, ama ümidiydi geceleri kısa dalgadan birçok radyo bulunabiliyordu ve ‘EEI'nin güçlü bir sinyali vardı. Herhalde gider gelirdi, ama buna dayanabilirdi. Bu gece yapacak fazla bir şeyi yoktu, sıcak randevular filan gibi. ‘EEI'nin sesi iyiydi –cam gibi parlaktı hatta– ama Joe ve Troop yoklardı. Onların yerine babasının talk-show aptalları dediği tipten bir adam vardı. Bu bir spor talk-show aptalıydı. Boston'da yağmur olabilir miydi. Oyun iptal edilmiş, sahaya muşambalar serili. Trisha kuşkuyla lacivert kadifenin üstünde şimdi ilk yıldızların parladığı, kendi gökyüzü parçasına baktı. Çok geçmeden milyonlarca olacaktı onlardan tek bir bulut bile göremiyordu. Tabii Boston'dan yüz elli mil uzaktaydı, belki de daha fazla, ama talk-show aptalı, Framingham'dan Walt'la telefonda konuşuyordu. Walt araba telefonundan konuşuyordu. Talk-show aptalı, onun şu anda nerede olduğunu sorunca Framinghamlı Walt Danvers'da bir yerde, Mike dedi, kasabanın adını bütün Massachussetts halkının yaptığı gibi telaffuz ederek –Danvizz, sanki bir kasaba değil de bozuk mideyi düzeltmek için içtiğin bir şey gibiydi. Ormanda mı kayboldunuz. Doğrudan dereden su içip bunun sonucu olarak bütün içinizi dışınıza mı çıkardınız. Bir kaşık dolusu Danvizz ve hızla iyi hissedeceksiniz kendinizi. Framinghamlı Walt, Tom Gordon'un her kurtarış yaptığında neden gökyüzünü işaret ettiğini öğrenmek istiyordu ( biliyorsun Mike, hani şu gösterme işi diyordu Walt) ve Mike, talk-show aptalı bunun 36 numaranın Tanrı'ya teşekkür etme şekli olduğunu açıklıyordu. Onun yerine Joe Kerrigan'ı işaret etmeli, dedi Framinghamlı Walt. Onu oyun kapatıcıya çevirmek Joe Kerrigan'ın fikriydi. Başlatıcı olarak bir işe yaramıyordu, biliyor musun. Belki de Tanrı verdi bu ikri Joe Kerrigan'a, hiç düşündün mü bunu Walt. diye sordu talk-show aptalı. Joe Kerrigan Red Sox'un atıcı koçu olduğunu siz bilmeyenler için söyleyeyim. Ben biliyorum, sersem, diye mırıldandı Trisha sabırsızlıkla. Biz burada Sox'dan söz ederken, Soxlular az bulunan bir gecenin key ini sürüyorlar, dedi talk-show aptalı Mike. Açık randevu… bu her şeyi açıklıyordu. Trisha saçma bir hayal kırıklığıyla çöktüğünü hissetti ve gözlerinde yine gözyaşları birikmeye başladı. Artık çok çabuk ağlıyordu, her şeye ağlar olmuştu. Ama maçı bekliyordu, lanet olsun onları duyamayacağını anlayıncaya kadar Joe Castiglione ve Jerry Trupiano'nun seslerini duymaya ne kadar gereksinmesi olduğunu bilmiyordu. Birkaç açık haltımız var, dedi talk-show aptalı, hadi onları dolduralım. Orada, Mo Vaughn'ın çocuk gibi davranmayı bırakıp noktalı çizgiyi imzalaması gerektiğini düşünen var mı. Ne kadar pataya gereksinmesi var bu adamın, zaten. iyi soru değil mi. Aptalca bir soru, seni budala, dedi Trisha, hırçınlıkla. Eğer Mo gibi vurabilseydin, sen de çok para isterdin. Harika Pedro Martinez'le ilgili konuşmak ister misiniz. Darren Lewis. Şaşırtıcı Sox yedek kulübesi. Red Sox'lardan güzel bir sürpriz, inanabilir misiniz. Beni arayın, ne düşündüğünüzü söyleyin. Sakın bir yere ayrılmayın, birazdan yine burada olacağız. Neşeli bir ses tanıdık bir melodiyi söylemeye başladı Ön camınız patlayınca kimi ararsınız. Belki de başka bir maç bulabilirdi. Nefretlik Yankeeler bile olurdu. Ama beysbol bulmadan önce kendi adını duyarak afalladı. ... soluyor, Cumartesi sabahından beri kayıp olan Patricia McFarland için. Haber spikerinin sesi zayıf, duraklayan ve parazit yüzünden kesik kesikti. Trisha, parmaklarını kulaklarına götürüp küçük siyah topuzları daha içeri bastırarak öne eğildi. Connecticut kanun uygulayıcı otoriteleri, Maine polisine yapılan bir telefon ihbarı üzerine bugün Massachusetts, Weymouth'dan Francis Raymond Mazzerole'u tutukladı ve McFarland'ın kayboluşuyla ilgili olarak altı saat sorguladı. Halen Hartford köprü inşaatında çalışan bir inşaat ustası olan Mazzerole, iki kez çocuklara sarkıntılıktan mahkum olmuş, şu anda cinsel saldırılar ve çocuklara sarkıntılıktan dolayı Maine'de sürgünde bulundurulmaktadır. Ancak Patricia McFarland'ın bulunduğu yerle ilgili bilgisi bulunmadığı anlaşılmaktadır. Soruşturmada yetkili ağızlardan biri Mazzerole'un geçen hafta sonu Hartford'da olduğunu iddia ettiğini ve birçok tanığın da bunu doğruladığını... Ses azalarak kesildi. Trisha radyoyu kapatıp kulaklıkları kulağından çıkardı. Hâlâ onu arıyorlar mıydı. Herhalde öyleydi, ama bugünü onun yerine o Mazzerole denen adamın çevresinde dolanarak geçirdikleri gibi bir ikri vardı. Bir grup budala işte, dedi kederle ve Walkman'ini yine çantasına koydu. Çam dallarının üstüne uzandı, pançosunu üstüne örttü, sonra rahat bir pozisyon alıncaya kadar omuzlarını ve kalçasını oynatarak yerleşti. Yanından bir rüzgâr eserek geçti ve kayaların arasındaki tümsekli çukurlardan birinde olduğu için mutlu oldu. Bu gece serindi ve herhalde güneş doğuncaya kadar adamakıllı soğuk olacaktı. Yukarıda siyahın içinde, hava tahmininde söylendiği gibi milyonlarca yıldız vardı. Tam bir milyon yıldız. Ay doğunca biraz solarlardı, ama şimdi onun kirli yanaklarını ayazla boyayacak kadar parlaktılar. Trisha o parlak noktalardan birinin başka canlıları ısıtıp ısıtmadığını merak etti her zamanki gibi. Orada harika yabancı hayvanların bulunduğu vahşi ormanlar var mıydı. Piramitler. Krallar ve devler. Belki de beysbolun bir şekli. Ön camınız patlayınca kimi ararsınız. diye mırıldandı Trisha. 1-800-54-… Sanki yaralıymış gibi, alt dudağının üstünden hızlı nefes alarak sustu. Yıldızlardan biri düşerken beyaz bir ateş gökyüzünü tırmaladı. Çizgi siyahın yarısına kadar gitti ve sonra söndü. Bir yıldız değil tabii, gerçek bir yıldız değil, ama bir meteor. Bir daha… sonra bir tane daha. Pançosunun yarılmış paçavraları kucağına düştü, gözleri kocaman açılmış bir şekilde kalkıp oturdu, işte bir dördüncü ve beşinci, bunlar başka yönlere gidiyorlardı. Yalnızca bir tane meteor değildi, bir meteor yağmuruydu bu. Sanki bir şey bunu anlamasını bekliyormuş gibi, gökyüzü parlak izlerden oluşan bir fırtınayla aydınlandı. Trisha, başını kaldırmış, gözleri fal taşı gibi açık, kolları yassı göğsünde kavuşmuş, sinirden tırnakları kemirilmiş elleriyle omuzlarını kavramış bir şekilde öylece bakakaldı. Böyle bir şey hiç görmemişti, böyle bir şeyin olabileceğini asla hayal edemezdi. Tom, diye fısıldadı titreyen bir sesle. Tom, şuna bak. Görüyor musun. Çoğu düz ve inceydiler ve o kadar çabuk geçtiler ki bu kadar çok olmasalar hayal sanılabilirlerdi. Ama birkaçı beş belki de sekiz tanesi –gökyüzünü sessiz havai işekler, kenarları turuncu alev almış parlak çizgiler gibi aydınlattılar. Turuncu bir göz yanılması olabilirdi, ama Trisha öyle olduğunu düşünmüyordu. Meteor yağmuru azalmaya başladı sonunda. Trisha uzandı yine ve yeniden rahat edinceye kadar gövdesinin sızlayan bazı uzuvlarını biraz daha yerleştirdi... olabileceği kadar rahat en azından. Bunu yaparken anlık ışık parlamalarının atmosfer kalınlaştıkça önce kırmızılaşıp sonra ölüp dünyanın yerçekimi kuyusuna düştüklerini izledi. Uykuya dalarken hâlâ izliyordu onları Trisha. Rüyaları açık seçik ancak parçalar halindeydi bir tür zihinsel meteor yağmuru. Net olarak tek hatırladığı rüya, gecenin yarısında dizleri ta çenesine kadar çekilerek yan yatmış, üşümüş ve öksürerek ve titreyerek uyanmasından hemen önce gördüğüydü. Bu rüyada kendisi ve Tom Gordon, şimdi çalılar ve genç ağaçların, özellikle kayınların bulunduğu yaşlı bir otlaktaydılar. Tom kalçasının hizasına gelen kıymıklı bir direğin yanında duruyordu. Üstünde kırmızı, paslı eski bir halka kilit vardı. Tom bunu parmaklarının arasında ileri geri oynatıyordu. Üniformasının üstüne ısınırken giydikleri eşofman üstünü giymişti. Gri yol üniforması. Bu gece Oakland'da olacaktı. Tom'a o işaret etme'yi sormuştu. Biliyordu aslında tabii, ama yine de sormuştu. Herhalde Framinghamlı Walt bilmek istediği içindi ve Walt gibi hücresel bir budala, ormanda kaybolmuş herhangi bir kıza inanmazdı Walt bunu doğrudan oyun bitiricinin ağzından duymak isterdi. işaret ediyorum çünkü, dokuzuncu devrenin sonunda gelir hep bu Tanrı, dedi Tom. Direğin üstündeki halkalı kilidi parmaklarının arasında ileri geri salladı. Halkalı anahtarınız kırılınca kimi ararsınız. Özellikle köşelerin biri dışında hepsi doluysa. Ormanda bir şey çatırdadı bunun üzerine, belki de alay ediyordu. Trisha karanlıkta gözlerini açıp bunun kendi dişleri olduğunu anlayıncaya kadar sürdü bu çatırtı. Yüzünü buruşturarak ayağa kalktı, çünkü vücudunun her parçası karşı koyuyordu. En kötüsü bacaklarıydı, sonra da sırtı. Bir rüzgâr hissetti –bu kez esinti değil, hızlı– ve neredeyse yere yıkıyordu Trisha'yı. Ne kadar kilo kaybettiğini merak etti. Böyle bir hafta daha geçirirsem bana bir ip bağlayıp uçurtma diye uçurabilirsiniz, diye düşündü. Buna gülmeye başladı ve gülmesi bir öksürük nöbetine dönüştü. Elleri dizlerinin yukarısında, başı önüne eğik, öksürerek durdu. Öksürük göğsünün derinlerinden başlıyor ve ağzından bir seri sert havlamalar gibi çıkıyordu. Harika. Gerçekten harika. Elini alnına götürüp ateşi olup olmadığını anlamaya çalıştı, ama anlayamadı. Bacakları iki yana açık bir şekilde yürüyerek –böyle yapınca poposu daha az acıyordu– yeniden çamlara gitti ve bu defa üstüne battaniye yapmak niyetiyle daha fazla dal kopardı. Bir kucak dolusu götürdü yatağına, bir ikinciyi aldı, sonra ağaçlar ve uyumak için seçtiği iğne tabanlı çukurun arasında durdu. Parlayan saat dört buçuk yıldızlarının altında tam bir daire çizerek yavaşça döndü. Beni rahat bırak, olmaz mı. diye bağırdı ve yeniden öksürmeye başladı. Öksürüğü kontrol altına alınca, yeniden ama daha yavaş bir sesle Vazgeçemez misin. dedi. Bana bir mola verip, rahat bırakamaz mısın beni. Hiçbir şey. Ses yoktu ama çamların arasında bir rüzgâr uğultusu vardı... sonra bir homurtu. Kısık ve yumuşak bir sesti, hatta insan sesine benzemiyordu. Trisha orada kollarını kokulu, özlü dal yükünün çevresine dolamış olarak durdu. Derisi küçük sert şişlerle doldu. Bu homurtu nereden gelmişti. Derenin yanından mı. Öteki taraftan mı. Çam sıralarından mı. Bunun çamlardan geldiği gibi korkunç bir ikir, neredeyse kesin bir ikirdi bu. Kendisini izleyen şey çamlardaydı. Örtünmek için dalları keserken, onun yüzü belki de kendisininkinden sadece bir metre ötedeydi ağaçları sıyırıp her iki geyiği de parçalayanlar, dalları ileri geri eğip, önce çatlatıp sonra da kıran pençeler, belki de kendi ellerinin birkaç ötesinde dolaşıyorlardı. Trisha yeniden öksürmeye başladı ve bu harekete geçirdi onu. Dalları karmakarışık bir şekilde yere ve o karmaşadan bir düzen yaratmaya çalışmadan aralarına girdi sürünerek. Kalçasındaki ısırıldığı yere dallardan biri batınca biraz yüzünü buruşturup inledi, sonra sessizce yattı. Şimdi onun geldiğini hissediyordu, çamların arasından süzülüp sonunda ona doğru geliyordu. Sert sokak kızının özel şey'i, eşek arısı rahibinin Kaybolanların Tanrısı. Ona ne istersen diyebilirdin –karanlık yerlerin tanrısı, alt katların imparatoru, her çocuğun en korkunç karabasanı. Her neyse, oyun oynamıyordu artık. Üstünü örten dalları öylece sıyırıp canlı canlı yiyecekti Trisha'yı. Öksürüp titriyordu, bütün gerçeklik duygusu kaybolduğundan geçici delilik halindeydi. Trisha, kollarını başının arkasına koydu ve şey'in pençeleriyle parçalanıp, dişlerle dolu ağzına tıkılmayı bekledi. Bu şekilde uykuya daldı ve salı günü sabahın ilk ışıklarıyla uyandığında, her iki kolu da dirsekten aşağı uyuşmuştu. Boynunu hiç bükemedi önce kafası ha ifçe yana eğik bir şekilde yürümek zorunda kaldı. Galiba yaşlı olmanın nasıl bir şey olduğunu büyükanneme sormam gerekmeyecek, dedi çiş yapmak için çömeldiğinde. Sanırım bunu biliyorum artık. Aralarında uyuduğu dal kümesine doğru yürürken (bir oyuktaki sincap gibi, diye düşündü hoşnutsuzca), iğnelerle kaplı öteki tümseklerden birinin –hatta en yakındakinin– karışmış olduğunu gördü, iğneler çevreye saçılmış ve bir yerde ta ince siyah toprağa kadar kazılmıştı. Öyleyse belki de sabahın erken karanlığında delirmemişti. Ya da bütünüyle delirmemişti. Çünkü daha sonra, yeniden uykuya daldığında, bir şey gelmişti. Belki de çömelip uyumasını izlemişti hemen yanında. Trisha'yı hemen şimdi mi alsın diye düşünüp, en azından bir gün daha olgunlaşmasına karar vermişti sonra. Bir böğürtlen gibi tatlanması için bırakmıştı. Birkaç saat önce aynı yerde aynı şekilde bir daire yaparak döndüğünü unutup, bir deja vu yaşadığı hissiyle bir daire yaparak döndü. Başladığı yere gelince, asabi bir şekilde öksürerek durdu. Öksürük, ta derinlerden gelen bir ağrıyla, göğsünü acıttı. Pek aldırmadı, ağrı hafifti en azından ve bu sabah üşüyordu. Gitti, Tom, dedi. Her neydiyse, yine gitti. Bir süre için en azından. Evet, dedi Tom, ama geri gelecek. Ve eninde sonunda onunla karşılaşmak zorunda kalacaksın. Bırak bugünün kötülüğü bu kadarla kalsın, dedi Trisha. Bu Büyükanne McFarland'ın sözüydü. Ne demek olduğunu tam bilmiyordu, ama bilir gibiydi ve bu duruma uyuyordu sanki. Tümseğinin yanındaki taşa oturdu ve üç büyük avuç dolusu meyve ve fıstığı, kahvaltı gevreği olduklarını düşünerek yedi. Meyveler bu sabah çok lezzetli değillerdi –hatta biraz serttiler– ve Trisha öğleye doğru daha da az lezzetli olacaklarını düşündü. Yine de, üç avuç dolusunu da yemeye zorladı kendini, sonra dereden su içmeye gitti. O küçük alabalıklardan bir tane daha gördü ve gördükleri, hamsilerden veya büyük sardalyalardan daha büyük olmamasına rağmen aniden birini yakalamaya karar verdi. Vücudundaki tutulma biraz açılmaya başlamıştı, güneş çıktıkça hava ısınıyordu ve biraz daha iyi hissetmeye başlamıştı kendini. Neredeyse umut doluydu. Belki de şanslı. Öksürük bile azalmıştı. Trisha yeniden karmakarışık yatağına gitti, zavallı eski pançosundan kalanları çıkardı ve toprağın üstündeki kayalardan birinin üzerine serdi. Keskin kenarları olan bir taş aradı ve derenin uçurumun kenarından aşağıdaki vadiye aktığı yuvarlak ağzında bir tane buldu. Bu yokuş kaybolduğu gün (o gün Trisha'ya en az beş yıl önce gibi geliyordu) yuvarlandığı yokuş kadar dikti, ama buradan daha kolay inilebileceğini düşündü. Tutunacak bir sürü ağaç vardı. Trisha uyduruk kesme aracını yeniden pançosunun yanına götürdü (kayanın üstüne o şekilde yayılınca büyük bir mavi kâğıt bebeği andırıyordu) ve başlığını omuz hizasından kesti. Başlıkla gerçekten balık yakalayabileceğinden kuşkuluydu, ama denemek eğlenceli olacaktı ve kasları biraz daha gevşeyinceye kadar yokuşu tırmanmak istemiyordu. Ama en çok, Ön camınız patlayınca kimi ararsınız. diye sürüp gideni söyledi. Gecenin soğuk rüzgârı böceklerin çoğunu uzaklaştırmıştı, ama gün ısındıkça minik hava göstericilerinin alışılmış bulutu Trisha'nın başının çevresinde toplanmaya başladı. Pek farkına varmadı onların, yalnız gözlerine yaklaştıklarında sabırsız bir şekilde eliyle kovalıyordu. Başlığını kesmeyi bitirince baş aşağı çevirdi pançoyu, eleştirel gözlerle inceledi. Kuşkusuz aptalca bir şeydi, ama bir bakımda ilginçti. O lanet şey patladığında kimi ararsın. Trisha melodik bir fısıltıyla söyledi şarkıyı ve dereye doğru yürüdü. Suyun içinden çıkan yan yana iki tane kaya seçti üstlerine bastı. Ayrık bacaklarının arasından hızla geçen akıntıya baktı. Derenin çakılla kaplı yatağı hareketli ama berraktı. Şu anda balık yoktu, ama olsun n'olacak. Eğer balıkçı kız olmak istiyorsan sabırlı olman gerek. Kollarını sar boynuma... çünkü yemeliyim seni diye şarkı söyledi Trisha, sonra güldü. Çok aptalcaydı. Başlığı, omuzlarının yırtık kumaşından baş aşağı tutarak eğildi ve uyduruk tuzağını dereye bıraktı. Akıntı başlığı bacaklarının arasından geriye çekti, ama açık kaldı, onun için zararı yoktu. Problem duruşundaydı, sırtı eğik, poposu havada, başı belinin hizasında. Bu durumda çok duramayacaktı ve eğer kayaların üstünde çömelmeye kalkarsa, ağrıyan titrek bacakları büyük olasılıkla kendisine ihanet edecek ve onu dereye yuvarlayacaktı. Bütün gövdesiyle suya dalması da öksürüğüne pek iyi gelmezdi. Trisha, şakakları zonklamaya başlayınca dizlerini büküp vücudunun üst kısmını biraz dikleştirdi. Bu duruşla derenin üst kısmını görebiliyordu artık ve kendisine doğru gelen üç cıva parıltısı gördü –bunlar balıktılar, hiç kuşkusu yoktu. Eğer tepki vermeye vakti olsaydı, Trisha mutlaka başlığı çekecek ve hiçbirini yakalayamayacaktı. Ancak tek bir düşünce için vakti vardı (su altında kayan yıldızlar gibi.)... Ve sonra gümüş parıltılar onun üstünde durduğu kayaların arasında dolaşmaya başladılar. Biri başlıktan sıyrıldı, ama öteki ikisi tam içine doğru yüzdüler. Yaşasın. diye bağırdı Trisha. Trisha hem neşe hem de korku ve şok dolu bu çığlıkla yeniden öne eğildi ve başlığın alt kenarını yakaladı. Bunu yaparken neredeyse dengesini kaybetti ve derenin içine düştü, ama ayakta kalmayı başardı. Kenarlarından su taşan başlığı iki eliyle kaldırdı. Derenin kıyısına geri çıkarken sular pantolonunun sol paçasını kalçasından dizine kadar ıslatarak aktı. Küçük alabalıklardan biri kıvrılarak ve kuyruğunu havada döndürerek gitti sularla, sonra suya düştü ve yüzerek uzaklaştı. diye çığlık attı Trisha, ama gülüyordu. Başlığı hâlâ elinde tutarak kıyıya tırmanırken öksürmeye de başladı. Düz bir yere gelince, başlığın içine baktı, hiçbir şey görmeyeceğinden emindi, öteki balığı da kaybetmişti zaten, ama gidişini görememişti, kızlar pançolarının başlığıyla alabalık yakalayamazlardı, yavru olanları bile. Ama alabalık hâlâ oradaydı, bir kırmızı balık akvaryumunun içindeymiş gibi yüzüyordu orada. Tanrım, şimdi ne yapacağım. diye sordu Trisha. Bu hem acı dolu hem de karmakarışık soruydu. Yanıt veren ruhu değil bedeniydi. Wile E. Coyote'nin, Roadrunner'e bakıp, onu bir şükran günü yemeği gibi gördüğü birçok çizgi ilm izlemişti. Gülmüştü, Pete de gülmüştü, hatta annesi bile eğer izliyorsa gülerdi. Şimdi gülmüyordu Trisha. Meyveler ve ayçiçeği çekirdeği boyutundaki fıstıklar da iyiydi, ama çok iyi değillerdi. Birlikte yesen ve kahvaltılık gevrek olduklarını söylesen bile, çok iyi değillerdi. Mavi başlığın içinde yüzen on santimlik alabalığın karşısında vücudunun tepkisi çok farklıydı, tam açlık değil, ama bir çeşit kasılma, merkezi karnının ortasında olan ama gerçekte her yerden gelen bir kramp, sözsüz bir çığlıktı. Beyniyle ilgisi yoktu bunun. Bir alabalıktı bu, yasal ölçülerin çok altında olan bir tane, ama gözleri ne görürse görsün, gövdesi yemek görüyordu. Gerçek yemek. Başlığı hâlâ kayanın üstünde serili olan pançonun (kafası olmayan bir kâğıt bebekti artık) yanına götürdüğünde, Trisha'nın tek bir net düşüncesi vardı Bunu yapacağım, ama asla bundan söz etmeyeceğim. Beni bulur, kurtarırlarsa onlara nasıl kendi bokumun içine düştüğümden başka her şeyi anlatacağım... bir de bundan başka. Hiçbir plan ya da düşünce olmadan hareket etti vücudu beynini bir kenara itti ve idareyi ele aldı. Trisha başlığın içindekileri çam iğneleri kaplı toprağa döktü ve küçük balığın havada boğularak zıplamasını izledi. Hareketsiz kalınca alıp pançosunun üstüne koydu ve pançonun başlığını kesmek için kullandığı taşla karnını yardı. Kandan daha çok sümüğü andıran bir yüksük dolusu kadar bir sıvı aktı içinden. Balığın içindeki küçük kırmızı bağırsakları gördü. Trisha bunları başparmağının kirli tırnağıyla çıkardı. Bağırsaklarının arkasındaki bir kemiği çıkarmaya çalıştı ama ancak yarısını çıkarabildi. Bütün bunları yaparken beyni tek bir kez devreye girmeye çalıştı. Kafasını yiyemezsin, dedi ona, mantıklı sesi, dehşet ve iğrenme duygusunu tümüyle gizleyemeyerek. Yani... gözleri, Trisha. Gözleri. Sonra vücudu beynini bir kenara itti yeniden, bu kez daha sertçe. Senin ikrini soran oldu mu, derdi Pepsi bazen. Trisha derisi yüzülmüş küçük balığı kuyruğundan tuttu, yeniden dereye götürdü ve çam iğneleri ve kirlerden arındırmak için suya batırdı. Sonra başını geriye attı, ağzını açtı ve balığın üst yarısını ısırdı. Küçük kemikler dişlerinin arasında çatırdadı beyni alabalığın gözlerinin kafasından fırlayışını ve dilinin üstüne koyu renkli küçük jöle damlaları halinde dökülüşünü göstermeye çalıştı ona. Hayal meyal baktı ve sonra vücudu yeniden, bu kez yalnızca itmek yerine vurarak beynini dışarı attı. Beyin, beyin gerekli olduğu zaman geri gelebilirdi hayal gücü de hayal gücü gerektiğinde geri gelebilirdi. Şu anda idare vücudunun elindeydi ve vücudu yemek dedi, kendi akşam yemeği, kahvaltı olabilirdi, ama akşam yemeği sunulmuştu ve bu sabah taze balığımız vardı. Alabalığın üst yarısı boğazından içinde yumrular olan büyük bir yağ yudumu gibi gitti. Tadı korkunçtu ama aynı zamanda da harikaydı. Hayat tadındaydı. Yalnız içindeki bir başka kılçığı çıkarmak için durakladı. Balığın kuyruğuyla birlikte geri kalan kısmını yedi. Hepsi gidince, ağzını silip hepsini yeniden kusup kusmayacağını merak ederek dereye bakıp durdu, çiğ bir balık yemişti ve tadı hâlâ boğazını kaplıyorsa da, inanamıyordu buna. Midesi garip bir şekilde oynadı ve Trisha, Tamam geliyor işte, diye düşündü. Sonra geğirdi ve midesi düzeldi yeniden. Elini ağzından çekti ve avucunda birkaç balık pulunun parladığını gördü. Yüzünü buruşturarak onları pantolonuna sildi, sonra çantasının olduğu yere yürüdü yeniden. Pançosunun artıklarını ve kesik başlığı (çok iyi iş görmüştü, en azından küçük ve aptal balıklarda) depo ettiği yiyeceklerin üstüne tıktı, sonra çantasını yeniden omuzladı. Kendini güçlü, utanmış, gururlu, ateşli ve biraz da deli gibi hissetmekteydi. Bundan söz etmeyeceğim, hepsi bu kadar. Bundan söz etmek zorunda değilim ve etmeyeceğim. Hatta buradan kurtulsam bile. Ve kurtulmayı da hak ediyorum, dedi Trisha yavaşça. Çiğ bir balık yiyebilen herkes kurtulmayı hak eder. Japonlar her zaman yapıyorlar bunu, dedi sert sokak kızı, Trisha bir kez daha derenin yanında yürümeye başladığında. O halde ben de anlatırım onlara dedi Trisha. Eğer bir gezi için gidersem oraya, anlatırım onlara. İlk kez sert sokak kızının söyleyecek bir lafı yok gibiydi. Trisha çok mutlu oldu. Yokuştan inip, derenin kayın ağaçları ve yaprakları dökülen ağaçlardan oluşan bir ormanın içinden hızla geçtiği vadiye doğru yola koyuldu. Bunlar çok sıkışıktılar ama daha az çalı ve böğürtlen çalısı alanı vardı ve sabahın büyük bir bölümünde Trisha rahat yürüdü, izleniyormuş duygusu yoktu ve balık yemiş olmak gücünü yeniden canlandırmıştı. Tom Gordon'la birlikte yürüdüklerini ve daha çok Trisha ile ilgili uzun ilginç bir konuşma yaptıklarını hayal etti. Tom onunla ilgili her şeyi bilmek ister gibiydi sanki –okulda en sevdiği dersleri, Bay Hall'un cumaları ev ödevi verdiği için neden kötü olduğunu, Debra Gilhooly'nin bütün kaltaklıklarını, Pepsi ve kendisinin geçen Cadılar Bayramı'nda Spice Girls kılığında ev ev dolaşmayı planladıklarını ve annesinin, Pepsi'nin annesinin istediğini yapabileceğini, ama kendi dokuz yaşında kızının kısa bir etek, yüksek topuklar ve üstünde yarım gömlekle kapı kapı dolaşamayacağını söylediğini. Tom, Trisha'nın utancına bütünüyle anlayış gösterdi. Babalarının doğum günü için, Pete'le birlikte irmasından özel yapılmış bir yap-boz bilmecesi almayı (ya da eğer o çok pahalıysa, bir Yabani Ot Yolucu'ya razı olacaklardı) planladıklarını anlatıyordu ki aniden durdu. Hareketsiz kaldı. Konuşmayı kesti. Bir eliyle başının çevresindeki böcekleri otomatik olarak kovalıyordu, ağzının kenarları aşağı sarkmıştı, neredeyse tam bir dakika dereyi inceledi. Çalılar ağaçların altını sarıyordu yeniden ağaçlar daha bodur, ışık daha parlaktı. Cır cır böcekleri vınlıyor ve ötüyorlardı. Hayır, dedi Trisha. Hayır, ı-ıh. Olmaz. Yine olamaz. Derenin yeni sessizliği Tom Gordon'la yaptığı harika sohbeti kesmesine neden olmuştu (hayal insanları ne kadar iyi dinleyicilerdi). Dere artık uğuldamıyor ve gürültü etmiyordu. Akıntının hızı yavaşlamıştı çünkü. Dere yatağı yukarıda vadinin dibinde olduğundan daha yosunluydu. Giderek genişlemekteydi. Eğer bir bataklığa daha girersem, kendimi öldürürüm Tom. Bir saat sonra Trisha iç içe girmiş kavak ve huşların arasından dikkatle yol açtı, kendisini rahatsız eden sivrisineği avucunun içiyle ezdi, sonra yorgun ve ne yapacağını, nereye gideceğini bilemeyen biri gibi eli alnında orada öylece durdu. Bir noktada dere sığ kıyılarından dışarı taşıyor, geniş bir açık alanı suya boğarak kamış ve sazlarla dolu sığ bir bataklık yapıyordu. Güneş, bitkilerin arasından durgun suyun üstünde sıcak ışık dikenleri gibi parıldıyordu. Cır cır böcekleri vınlıyordu tepede, iki atmaca gergin kanatlarla uçuyorlardı bir yerde bir karga gaklıyordu. Bataklık, aralarından zorlukla yürüdüğü tümsekler ve ölü ağaç dalları gibi kötü görünmüyordu, ama çamlarla kaplı alçak bir sırta gelinceye kadar bir (belki de iki) mil kadar uzanıyordu. Ve dere, doğal olarak, yok olmuştu. Trisha toprağın üstüne oturdu, Tom Gordon'a bir şey söylemeye başladı ve sonra öleceği apaçıkken (giderek daha da belirginleşiyordu) hayal kurmanın ne kadar aptalca olduğunu fark etti. Ne kadar yürüdüğü veya kaç tane balık yakalayıp yutmayı başardığı önemli değildi. Ağlamaya başladı. Gitgide daha fazla hıçkırarak yüzünü ellerinin arasına aldı. Annemi istiyorum. diye umursamayan güne karşı bağırdı. Atmacalar gitmişti, ama ağaçlı sırtın orada karga hâlâ gülüyordu. Annemi istiyorum, kardeşimi istiyorum, bebeğimi istiyorum, eve gitmek istiyorum. Kurbağaların vraklayışı küçükken babasının anlattığı bir öyküyü hatırlattı ona – çamura gömülmüş bir araba ve bütün kurbağalar çok derin, çok derin, diye vraklıyorlar. Ne kadar korkutmuştu onu bu. Daha fazla ağladı ve bir noktada gözyaşları –bütün bu gözyaşları, bu lanet olası gözyaşları– onu kızdırmaya başladı. Başını kaldırıp havaya baktı, böcekler çevresinde dolaşıyor, nefretlik gözyaşları hâlâ kirli suratından süzülüyorlardı. Bacaklarını havaya kaldırıp indirdi ve yere o kadar hızla vurdu ki lastik ayakkabılarından biri ayağından fırladı. Eni konu bir sinir krizi geçirmekte olduğunun farkındaydı, beş ya da altı yaşından beri ilk kez oluyordu, ama umurunda değildi. Kendini sırt üstü yere attı, yumruklarıyla yere vurdu, sonra yerden avuç avuç ot yolup havaya atabilmek için açtı ellerini. Neden beni bulmuyorsunuz, sizi köpek boku pislikler. Neden beni bulmuyorsunuz. Nefes nefese kalmıştı, gökyüzüne bakarak yattı orada. Midesi ağrıyor ve bağırmaktan boğazı acıyordu, ama sanki tehlikeli bir şeyden kurtulmuş gibi kendini biraz daha iyi hissetti. Bir kolunu yüzünün üstüne koydu ve burnunu çekerek uykuya daldı. Uyandığında, güneş bataklığın uzak kenarındaki sırtın üzerindeydi. Yine öğleden sonra olmuştu. Söyle bana, Johnny, yarışmacılarımız için neyimiz var. Şey, Bob, bir öğleden sonramız daha var. Pek büyük bir ödül değil, ama sanırım, bizim gibi bir grup köpek boku pisliklerinin yapabileceğinin en iyisi bu. Kalkıp oturunca başı döndü Trisha'nın bir alay kara güve kelebeği kanatlarını açtı ve yavaş yavaş uçarak önünden geçtiler. Bir an için bayılacağından emindi. Bu duygu yok oldu sonradan, ama yutkunurken boğazı hâlâ acıyordu ve başı yanıyordu sanki. Güneşin altında uyumamalıydım, dedi kendi kendine, ama bu şekilde hissetmesinin nedeni güneşin altında uyumak değildi. Bunun nedeni hastalanmakta olduğuydu. Trisha geçirdiği aptalca sinir krizi sırasında ayağından attığı lastik ayakkabıyı giydi, sonra bir avuç meyve yedi ve şişesinden biraz dere suyu içti. Bataklığın kenarında yetişen bir demet sallabaş gördü ve onları da yedi. Solmaktaydılar ve lezzetli olmaktan çok serttiler, ama zorla yuttu onları. Çay saatini böyle geçiştirince, ayağa kalktı ve bu kez gözlerini güneşten koruyarak bataklığın karşısına baktı. Biraz sonra bezgin bir halde yavaşça başını salladı –bir çocuğun değil bir kadının davranışıydı bu, hem de yaşlı bir kadının. Sırtı açıkça görebiliyordu ve oranın kuru olduğundan emindi, ama boynunda Reebokları bağlı, bir başka bataklığın daha içinden geçmeyi gözü yemiyordu. Bu ötekinden daha sığ ve dibi o kadar berbat olmasa bile bütün dünyadaki bahar sonu turfandası sallabaşlar için bile... İzleyecek bir dere yoksa, neden yapsındı ki. Daha kolay bir başka yönde yardım –ya da başka bir dere bulmak niyetindeydi. Trisha böyle düşünerek vadi tabanının büyük kısmına yayılmış olan bataklığın doğu tarafında yürüyüp tam kuzeye döndü. Kaybolduğundan beri bir sürü şeyi doğru yapmıştı –tahmin edebileceğinden çok fazlasını– ama bu kötü bir karardı, ilk başta yoldan ayrıldıktan sonrakinden sonra en kötüsü. Eğer bataklığı geçip sırta tırmansaydı, kendini New Hampsire, Green Mount'da Devlin Gölü'ne bakıyor bulacaktı. Devlin küçüktü, ama güney kısmında kulübeler ve New Hampshire 52. yoluna giden bir kamp yolu vardı. Günlerden cumartesi veya pazar olsaydı Trisha gölün kenarında hafta sonu geçirenlerin çocuklara su kayağı yaptırdıkları deniz motorlarının sesini duyabilirdi 4 Temmuz'dan sonra orada haftanın her günü deniz motorları olurdu, hatta birbirlerinin yolundan çekilmeye çalışacak kadar çok olurdu. Ama şimdi haziran başlarının hafta ortasıydı, küçük yirmi beygirlik pata pata motorlarıyla birkaç balıkçıdan başka kimse yoktu ve Trisha bundan dolayı kuşlar, kurbağalar ve böceklerden başka bir şey duymadı. Gölü bulacağına, Kanada sınırına doğru döndü ve ormanın derinliklerine doğru yürümeye başladı. Dört yüz mil kadar ileride Montreal vardı. Kötü bir tatil olmuştu, ebeveynleri kiraladıkları sahil evinde kavga ederlerken (adam çok fazla içiyor, kadın fazla harcıyor, bana şunu yapacağına söz vermiştin, neden sen hiç, vıdı vıdı vıdı vıdı) çocuklar üzgün bir şekilde sahilde deniz kabukları toplamışlardı. Geriye döndüklerinde Trisha, nasıl olduysa kardeşi kapmadan cam kenarını kapmıştı. Uçak, üstünde yer yer buz olan bir kaldırımda dikkatle yürüyen şişman bir kadın gibi, bulutların üstünden Logan Havaalanı'na inmişti. Trisha başı cama dayalı, inişi hayranlıkla izlemişti. Kusursuz beyaz bir dünyadaydılar. Arada bir yer, bazen de M altlarındaki Boston Limanı görünüyordu. Biraz daha beyazlık... sonra yeniden toprak veya suyun ani görüntüsü… Kuzeye dönme kararını izleyen dört gün bu iniş gibi olmuştu çoğunlukla bir bulut kümesi. Sahip olduğu anıların bazılarına inanmıyordu salı akşamından başlayarak gerçek ve hayal arasındaki sınır kaybolmaya başlamıştı. Ormanda geçen tam bir haftadan sonra, cumartesi sabahı, bütünüyle yok olmuştu. Cumartesi sabahı (Trisha onun cumartesi olduğunu fark ettiğinden değil o sırada artık günlerin izini kaybetmişti) Tom Gordon sürekli arkadaşı durumuna gelmişti, hayal etmiyor, gerçek olarak kabul ediyordu. Pepsi Robichaud bir süre yürüdü onunla ikisi en sevdikleri Bozy ve Spice Girls düetleri söylediler ve sonra Pepsi bir ağacın arkasına yürüdü ama öteki taraftan çıkmadı. Trisha ağacın arkasına baktı, Pepsi'nin orada olmadığını gördü ve birkaç dakika kaşlarını çatarak düşündükten sonra, onun hiç orada olmadığını anladı. O zaman yere oturup ağladı Trisha. Geniş, kayalarla kaplı bir açıklığı geçerken büyük siyah bir helikopter –kötü hükümet ajanlarının X-Dosyaları'nda kullandıkları helikopterlerden– geldi ve Trisha'nın başının üstünde dolaştı. Motorlarının ha if uğultusunun dışında sessizdi. Ona el salladı ve yardım için bağırdı, ama içerdeki adamların görmüş olmaları gerekmesine rağmen kara helikopter uçup gitti ve bir daha geri gelmedi. Işığın bir katedralin yüksek pencerelerinden süzülen güneş ışıkları gibi eski tozlu ışınlar halinde aralarından geçtiği eski bir çam ormanına geldi. Bu perşembe günü olmuş olabilirdi. Ağaçlardan binlerce geyiğin parçalanmış cesedi sarkıyordu, üstünde sineklerin dolaştığı ve kurtçuklarla şişmiş, öldürülmüş bir geyik ordusu. Trisha gözlerini kapattı ve açtığında çürümekte olan geyikler kaybolmuştu. Bir dere buldu ve bir süre izledi onu ve sonra ya o kendisini bıraktı ya da kendi uzaklaştı ondan. Ancak bundan önce, içine baktı ve dibinde kendisine bakan ve sessizce konuşan, boğulmuş ama hâlâ canlı, kocaman bir yüz gördü. Boş ve eğri bir eli andıran çok büyük gri bir ağacın yanından geçti içinden ölü bir ses adını çağırdı. Bir gece göğsüne baskı yapan bir şeyle uyandı ve ormandaki şeyin sonunda geldiğini sandı, ama sonra ona elini uzatınca orada hiçbir şey bulamadı ve yeniden nefes almaya başladı. Birkaç kez insanların kendisine seslendiklerini duydu, ama o da geri seslenince hiç yanıt gelmedi. Bu hayal bulutlarının arasında zaman zaman gerçek parlamaları da oluyordu. Tepenin bir yanına yayılmış kocaman bir meyve alanını keşfedişini, tepenin bir yanına yayılmış kocaman bir alan ve Ön camınız patlayınca kimi ararsınız. şarkısını söyleyerek çantasını doldurduğunu hatırlıyordu. Su şişesini ve Surge şişesini dereden doldurduğunu hatırlıyordu. Ayağının bir köke takılıp gördüğü en güzel çiçeklerin –mumlu beyaz ve kokulu, çanlar gibi zarif– yetiştiği bir eğime düşüşünü hatırlıyordu. Kafası olmayan bir tilkiye rastladığını hatırlıyordu net bir şekilde bu ceset, ağaçlardan sarkan ölü geyiklerin tersine, gözlerini kapatıp yirmiye kadar saydığında kaybolmadı. Bir dalda ayaklarından baş aşağı sarkan ve kendisine gaklayan bir karga gördüğünden çok emindi ve bu olanaksız olmasına rağmen anı ötekilerin çoğunda (kara helikopterin anısında) olmayan bir niteliğe sahipti Sertlik ve anlaşılırlık. Sonra da o uzun, boğulmuş yüzü gördüğü derede başlığıyla balık tuttuğunu hatırlıyordu. Alabalık yoktu ama birkaç iribaş yakaladı. Yemeden önce ölü olmalarına dikkat ederek tümüyle yedi bunları. Midesinde yaşayıp kurbağa olmaları gibi bir fikir dehşete düşürüyordu onu. Hastaydı, bunda haklıydı, ama bünyesi, boğaz ve sinüslerindeki iltihaplanma ile kayda değer bir gayretle savaşıyordu. Zaman zaman saatlerce ateşleniyor ve dünyayla ilgisi kesiliyordu. Işık, loş olsa ve ağaçlar tarafından siperleniyorsa da gözlerini rahatsız ediyordu ve hiç susmadan –çoğunlukla Tom Gordon'la, ama aynı zamanda annesi, kardeşi, Pepsi ve ta yuvadaki Bayan Garmond'a kadar, şimdiye dek olan bütün öğretmenleriyle konuşuyordu. Geceleri dizleri göğsüne çekilmiş yan yatarken, içinde bir şeylerin yırtılacağını sanacak kadar kötü öksürerek ateşler içinde uyanıyordu. Ama sonra, daha fena olacağına, ateş ya azalıyor ya da kayboluyor ve onunla birlikte gelen baş ağrıları da geçiyordu. Kesintisiz uyuyup bütünüyle yenilenmiş gibi uyandığı bir gecesi oldu (kendisi bilmemesine rağmen perşembeydi). Eğer gece öksürdüyse de bu uyandıracak kadar fazla değildi. Zehirli sarmaşık sol kolunda bir bölgeyi tutmuştu, ama bunun ne olduğunu anladı ve çamurla sıvadı. O da yayılmadı. En net anıları, yatık tepede yıldızlar soğuk soğuk parlarken bir sürü dalın altında Red Sox'ları dinlemesiydi. Oakland'da üç maçtan her ikisinde de kurtarışları Tom yaptı, ikisini kazandılar. Mo Vaughn kendi sahasında iki vuruş yaptı ve Troy O'Leary (Trisha'nın alçak gönüllü ikrine göre pek şeker bir beysbol oyuncusuydu) bir tane vurdu. Eğer buradan kurtulursa Energizer Bunny'ye (Pil markası) övgü dolu bir mektup yazması gerektiğini düşündüğünü hatırlıyordu. Uykusu geldiği zaman radyoyu kapatarak kendisine düşeni yapıyordu. Tek bir gece , hatta cuma gecesi, titreme, ateş ve ishalle kırılırken bile radyoyu açık bırakıp uyumadı. Radyo can simidi, maçlar hayat kurtarıcısıydı. Eğer onlar olmasaydı direnmekten çoktan vazgeçerdi. Ormana giren kız (neredeyse on yaşında ve yaşına göre iri) kırk dört kiloydu. Yedi gün sonra çamlı bir yokuşu yuvarlanarak çıkıp çalılık bir açıklığa gelen yarı kör kız ancak 37 kilo gelirdi. Yüzü sivrisinek ısırıklarıyla şişmişti ve ağzının yanında büyük bir uçuk vardı. Kolları sopa gibiydi. Durmadan bollaşan pantolonunun farkına varmadan belini çekiştiriyordu. Sessizce bir şarkı mırıldanıyordu Kollarını sar bana... çünkü yanında olmak istiyorum … ve dünyanın en genç eroin bağımlısını andırıyordu. Çok becerikli davranmıştı, hava durumu bakımından şanslı olmuştu (ılımlı dereceler, kaybolduğundan beri hiç yağmur yağmamıştı) ve kendi içinde derin ve beklenmedik güç stokları keşfetmişti. Artık bu stoklar neredeyse bitmişti ve Trisha'nın yorgun beyninin bir yanı bunu biliyordu. Yokuşun başındaki açıklığın içinden ağır ağır geçmeye çalışan kız neredeyse tükenmişti. Bıraktığı dünyada aramaların dağınık bir kalıntısı sürmekteydi, ama yine de onu arayanların çoğu artık öldüğü kanısındaydılar. Anne-babası şaşkın bir şekilde, bir dini ayin mi yapsınlar, yoksa cesedi bulununcaya kadar beklesinler mi diye tartışıyorlardı. Ve beklemeye karar verirlerse, ne kadar bekleyeceklerdi. Bazen kaybolanların cesetleri asla bulunmuyordu. Pete çok az konuşuyordu, ama boş gözlerle ve sessiz duruyordu. Moanie Balogna'yı almış ve onu kendi yatağında görebileceği bir köşeye oturtmuştu. Annesinin bebeğe baktığını görünce Sakın dokunma ona dedi. Sakın sürme elini. Işıklar, arabalar ve kaldırımlı yollar dünyasında o ölmüştü. Buradakinde de –yolun dışında var olan, kargaların bazen dallardan baş aşağı sarktığı dünyada– ölmek üzereydi. Ama o kamyonculuğu sürdürdü. (Bu babasının sözüydü.) Rotası bazen biraz doğuya veya batıya doğruydu, ama pek sık değil ve pek çok değil. Tek bir yönde ilerlemekteki yeteneği neredeyse bedeninin göğsünde ve boğazındaki iltihaplanmaya yenilmemekteki ısrarı kadar dikkate değerdi. Ama bu, o kadar işine yaramamıştı. Seçtiği yol onu yavaşça ama şaşmaz bir şekilde kasaba ve köylerin sık olduğu yerlerden uzağa ve New Hampsire'in bacalarına doğru götürmekteydi. Ormandaki şey, bu her neyse, yolculuk boyunca eşlik etti ona. Hissettiği ve gördüğünü sandığı şeylerin çoğuna aldırmadıysa da, eşek arısı rahibinin, Kaybolanların Tanrısı'nın dediği şeyi asla aklından çıkarmadı pençe izi olan ağaçları (ya da başsız tilkiyi) yalnızca hayal ürünü diye adlandırmadı. O şeyi ne zaman hissetse (ya da duysa –kendisiyle birlikte giderken birkaç kez dalların kırıldığını ve iki kez de insana benzemeyen homurtusunu duydu), onun varlığının gerçekliğini asla sorgulamadı. O duygu kendisini bıraktığı zaman, şeyin gerçekten gitmiş olduğunu da sorgulamadı. Kendisi ve o şey birbirlerine bağlıydılar artık ölünceye kadar da öyle kalacaklardı. Trisha bunun uzun süreceğini sanmıyordu.