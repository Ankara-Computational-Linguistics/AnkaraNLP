edebiyat dünyasına adım attı. 1928'de Yedi Meşaleciler arasında tek hikâye yazarıydı. 1934 yılında Vakit'te gazeteciliğe başladı ve kısa zamanda gazetenin yazı işleri müdürü oldu. 1943 yılında Adapazarı'nda yedek subay olarak askerliğini yaparken tifüsten öldü. Yazar, hikâyede Ömer Seyfeddin'den başlayarak gelişen çizgisinde önceleri üslubu ve muhtevası ile Sait Faik ve Ahmet Hamdi Tanpınar'ı hazırlayan fantastik bir yol tuttu. Sonraları daha gerçekçi konulara yöneldi. Kenan Hulusi'nin edebiyat dünyasına adım atması öğrencilik yıllarına denk düşer. "Serveti Fünun" dergisinde yayınlanan ilk hikâyelerinin ardından, aynı dergiye yazan diğer altı arkadaşı ile birlikte, edebiyatımızda "Yedi Meşaleciler" diye anılan topluluğu oluşturdular. İçlerindeki tek hikâye yazarıydı Kenan Hulusi. 1928'de, önce bir antoloji, ardından da bir dergi hazırlayarak manifest bir çıkış yapan ve Sabri Esat Siyavuşgil, Ziya Osman Saba, Yaşar Nabi Nayır, Muammer Lütfi, Vasfi Mahir Kocatürk, Cevdet Kudret ve Kenan Hulusi'den oluşan topluluk, milli edebiyatçıların sığlıklarına, gerçekçilikten kopmuş ve içi boşalmış "milli"liklerine bir tepkiyi dillendiriyordu. Ancak uzun soluklu olmayan çıkışları, "Meşale" dergisine iltica etmeleriyle son buldu. Kenan Hulusi'nin "Vakit" gazetesine geçişi ve Sadri Ertem'in etkisiyle gerçekçiliğe yönelişi bundan sonradır. Yaşadığı sürede beş hikâye kitabı yayınlamış, "Osmanoflar" romanı ve kısa hikâyelerinin birçoğu gazete sayfalarında kaybolup gitmiştir. Gazeteciliğinin de etkisiyle küçük hikâye tarzını benimseyen Kenan Hulusi, Cumhuriyet döneminde korku türünde örnekler veren ilk hikâyecidir. Ölümünden sonra yayınlanan kitapları derleme, yeniden basım vs. olmaktadır. Küs Kardeşler Limited Şirketi The Darjeeling Limited yönetmeni Wes Anderson olan, 29 Eylül 2007'de ABD'de gösterime giren film. Eylül ayında New York Film Festivali'nde gösterilmiş olan film, Golden Lion için Venedik Film Festivalinde yarışmıştır. Birbirleriyle görüşmeyen ve soğuk bir iletişimleri olan üç kardeş (canlandıranlar Owen Wilson, Adrien Brody ve Jason Schwartzman) babalarının ölümünden sonra, kendilerini bulmak ve yeniden bir araya gelmek için Hindistan'a gitmeye karar verirler. Uzun mesafeli yolculuklar düzenleyen Darjeeling Limited ile anlaşan birbirinden farklı bu üç kardeş, Himalayalar'dan Hindistan'a uzanan huzurlu bir yolculuk planlamışlardır. Ancak yolda başlarına gelen aksi tesadüflerle kendilerini bir anda çölün ortasında bulurlar. Amara Karan, Anjelica Huston, Natalie Portman ve Bill Murray filmde yer alan diğer oyuncular. Booker T (güreşçi) Robert Booker Tio Huffman, (1 Mart 1965, Amerikan profesyonel güreşçi. GCW, WCW ve WWE'de güreşti. WCW'de kardeşiyle Harlem Heat adlı takımlarıyla başarılara imza atmıştır. Kardeşinin sakatlanmasının ardından, tek başına güreşmeye başlamıştır. WCW'de gerek ikili, gerekse tek başına birçok başarılı maçlar yapmıştır. En önemlisi ise Dünya Şampiyonluğudur. Fakat WCW kapanınca WWE'ye geçti ve 2001'den 2006'ya kadar fazla maç yapamadı. Artık emekli olmayı düşünürken, WWE ana kemeri ve "King of the Ring" turnuvasını kazandı. Bu turnuvayı kazandıktan sonra King Booker olarak güreşti ve hep kral edasında gezindi. WWE, Booker'ı steroid ve bazı yabancı maddeler kullanması nedeniyle uyarmış, daha sonra yasaklamıştır. Booker T, kullanmadığını iddia etse de, WWE bunu kabul etmemiştir. WWE, antipati topladığı Booker T'yi sezon sonunda serbest bıraktı. Booker, WCW ve WWE'de iken 14 kere Dünya Takım şampiyonu olmuştur. 15 Mart 2009'da TNA Legends kemerini A.J. Styles'a kaybetmiştir. 16 Ağustos 2009'da Scott Steiner ile TNA takım şampiyonları olmuştur. Son olarak 30 Ocak 2011'de Royal Rumble maçında görülmüştür ve WWE spikerliği yapmaktadır. Spikerlik yapmadığı zamanlar güreşmektedir. 3 Ağustos 2012 tarihinden 19 Temmuz 2013 tarihine kadar Smackdown Genel Müdürü olmuştur. Daha sonra Mr.McMahon tarafından Smackdown'un başına getirilmiştir. Sadi Koçaş Sadi Koçaş (1919, Ermenek - 12 Ocak 1998, İstanbul), Türk asker ve siyasetçi. İstanbul Erkek ve Kuleli Askeri liselerinde okuduktan sonra 1940 yılında Kara Harp Okulu'nu, 1950 yılında da Kara Harp Akademisi'ni bitirdi. Kurmay subay olarak 1952-1953 yılları arasında İngiltere'de Hava-Kara İşbirliği Okulu'nda uzmanlık eğitimi gördü. 1954-1956 yılları arasında Bükreş, 1959-1961 yılları arasında da Londra Askeri Ataşeliği yaptı. Millî Savunma Bakanlığı Protokol Şube Müdürlüğü ve Millî Savunma Bakanlığı Yüksek İstişare Kurulu üyeliği görevlerinde de bulundu. 1961 yılında Kurmay albay rütbesinde emekli oldu. 1962 yılında Cumhurbaşkanı Cemal Gürsel tarafından kontenjan senatörlüğüne atandı. 1969 yılında Cumhuriyet Halk Partisi'nden Konya milletvekili seçildi. 1971 yılında 12 Mart Muhtırası'ndan sonra kurulan Nihat Erim hükümetinde Devlet Bakanı ve Başbakan Yardımcısı olarak görev aldı. 4 Aralık 1971 tarihinde 11 arkadaşıyla birlikte hükümetten istifa etti. 12 Ocak 1998 tarihinde tedavi gördüğü Haydarpaşa Askeri Hastanesi'nde vefat etti. Evli ve 2 çocuk babasıydı. Nurullah Berk Nurullah Berk (22 Mart 1906, İstanbul - 9 Ocak 1982, İstanbul) Türk ressam. Türkiye’de geometrik-figüratif yapımcılığın (konstrüktivizim) ilk temsilcilerinden biridir. Eserlerinde kübizm etkilenmeleri de mevcuttur. 22 Mart 1906'da İstanbul'da doğdu. Galatasaray Lisesi'ni bitirdikten sonra, Sanayi-i Nefise Mektebi'nde İbrahim Çallı ve Hikmet Onat'ın öğrencisi oldu. 1924'te Fransa'ya gitti ve Paris Güzel Sanatlar Yüksek Okulu'nda Ernest Laurent ile çalıştı. 1928'de öğrenimini tamamlayarak Türkiye' ye döndü ve bir grup arkadaşıyla “Müstakil Ressamlar ve Heykeltıraşlar Birliği"'nin kurucuları arasında yer aldı. Beş yıl sonra yeniden Paris'e giden sanatçı 1933'te Türkiye'ye döndü ve aynı yıl Abidin Dino, Elif Naci, Zeki Faik İzer, Cemal Tollu ve Zühtü Müridoğlu ile birlikte "Türkiye'ye egemen izlenimci tutuma karşı, biçim olarak Batı’ daki çağdaş akımlara paralel kübist ve yapımcı teknik” şeklinde tarif edilen yeni bir anlayışın öncülüğünü yaptı. Berk’in önerisiyle bu grup “D Grubu” ismini aldı. Yurt içi ve yurt dışında birçok sergi açan Berk, 1947'de Ahmet Çanaklı Ödülünü, 1966'da 28. Devlet Resim ve Heykel Sergisi birincilik ödülünü ve 1975'te DYO Ödülü Resim Yanşmasını kazandı. Berk'in son 15 yıllık çabası ise "Doğu ile Batı esprilerini kaynaştırmak, geleneksel sanat biçimlerini Batı anlaşıyla bağdaştırmak" biçiminde yorumlandı. 1953'te Suut Kemal Yetkin'le birlikte UNESCO'ya batı Uluslararası Sanat Eleştirmenleri Birliği'nin Türkiye ulusal komitesini kuran Berk'in sanat tarihi, resim ve heykel sanatı konulu çok sayıda yayınlanmış yapıt vardır. 9 Ocak 1982'de İstanbul'da hayatını kaybetti. Cenazesi 13 Ocak 1982'de Heybeliada Mezarlığı'na defnedildi. İsmail Hami Danişmend İsmâil Hâmî Dânişmend (d. 1899, Merzifon) - (ö. 12 Nisan 1967), Türk tarihçi ve Türk Dili araştırmacısı. Babası Cebel-i Garbî mutasarrıfı Emir Mehmed Kâmil Beğ’dir. Orta tahsilini Beyrut ve Şam’da tamamladı. İstanbul’da Mekteb-i Mülkiye’yi bitirmeden evvel, Fransa’da Pâris College’de Fransızca okudu. İstanbul Mâliye Mektebi, Edebiyât Fakültesi ile Mülkiye Mektebi’nde Dinler Târîhi ve Siyâsî Târîh dersleri verdi. Bağdat Hukuk Mektebi Müdürlüğü yaptı. Kendi gayretiyle Nisan 1919'da çıkardığı Memleket Gazetesi ile Hâkimiyet-i Milliye, İrâde-i Milliye gazetelerinde neşrettiği yazılarıyla Millî Mücâdele’yi destekleyen aydınlardandır. Sivas Kongresi’ne katılan delegeler arasında yer aldı. Cumhuriyet’ten sonra resmî bir görev almadı. Kendini tamâmıyla Türk ve İslâm Târihi araştırmalarına verdi. Çalışmalarını otuzdan fazla kitapta topladı. "Îzâhlı Osmanlı Târîhi Kronolojisi" adlı eserine târih araştırmalarında günümüzde de sıkça başvurulmaktadır. Bilhassa "Îzâhlı Osmanlı Târîhi Kronolojisi" adlı kitâbında, devşirmelerin Türk milletine yaptığı ihânetlerin üstünde durdu. Eserlerinde Türk milliyetçiliğinin pek çok temel iddiasını dile getiren Dânişmend, 12 Nisan 1967’de İstanbul’da vefât etti. Türk-İslâm Târîhi’ne âit birçok eseri bulunan Dânişmend’in; Türkçe-Osmanlıca-Fransızca Lügat, Destan ve Dîvan Edebiyâtı’nda İstanbul Sevgisi, Türkçe Resimli Büyük Dil Kılavuzu adlı eserleri Türkçe husûsundaki mühim çalışmalarıdır. Doğan Kitaplı Doğan Kitaplı (1927, Alaçam, Samsun, Türkiye - 6 Şubat 2009), Türk siyasetçi. İstanbul Üniversitesi İktisat Fakültesi'ni bitirdi. Ziraat Bankası Kooperatifler Başmüfettişliği, Ticaret Bakanlığı Teşkilatlandırma Genel Müdür Muavinliği, 3.(XIV) ve 4.(XV) Dönem Samsun Milletvekilliği, Cumhuriyet Senatosu Samsun Üyeliği (14 Ekim 1979 - 12 Eylül 1980) ile Devlet Bakanlığı yaptı. Evli ve iki çocuk babasıdır. Batı edebiyatı Batı edebiyatlarının temelini Yunan ve Latin edebiyatı oluşturur. Yunan Edebiyatı'nda İlyada ve Odise destanlarıyla Homeros, trajedileriyle Aiskhilos, Sophokles ve Euripides, komedileriyle Aristophanes, tarih eserleriyle Herodot, felsefe eserleriyle Eflatun, Aristoteles, fablleriyle Ezop kendinden sonrakileri etkilemiştir. Yunan edebiyatı MÖ 2. yüzyılda biter. Latin edebiyatı ise Yunan edebiyatının bitiminde başlar.Söylev dalında Cicero, pastoral, epik ve lirik şiirde Virgillius yetişmiştir. Bu şairin ayrıca ünlü "Aeneis (Ene)" adlı destanı vardır.Satrik ve didaktik şiirde Horatius tanınır. Felsefe ve trajedide ise Seneca kalıcı eserler bırakmıştır. Bu dönemden sonra Avrupa'da yaklaşık 100 yıllık bir karanlık devir başlar. Bu dönem içinde kayda değer pek bir edebiyat çalışması görülmez. Bu sessizlik Rönesans devriyle sona erer. Rönesans'ın beşiği İtalya'da 13. yüzyılda Dante ortaya çıkar ve İtalyan dilini bir edebiyat dili haline getirir. Dante'nin en önemli eseri İlahi Komedi'dir. Eser öbür dünyada Dante'nin yaptığı 7 günlük seyahati anlatır. Cennet, Cehennem ve Araf'tan bahseder. Dante ayrıca "Beatrice" adlı sevgilisi için yazdığı şiirlerle tanınır. O, bu ismi bir sembol haline getirmiştir. Rönesans döneminde ayrıca lirik şiirleriyle tanınan Petrarca ve küçük hikâye türünün kurucusu Boccaccio, Avrupa edebiyatının temelini oluşturur. Rönesans döneminin destan türündeki en büyük yazarı ise Kurtarılmış Kudüs adlı eserin yazarı Tasso'dur. İtalyan edebiyatındaki bu parlak dönemden sonra Fransız edebiyatı etkisini göstermeye başlar ve 20. yüzyılın sonlarına doğru süren edebiyatın merkezi Fransa olur. Fransız edebiyatı, Klasisizm döneminden önce, Hümanizm adı verilen bir hür düşünce ortamı yaşamıştır. Özellikle Montaigne denemeleriyle, Ronsard şiirleriyle, Rabelais ilk roman denemeleriyle yeni bir anlayışın sinyallerini vermiştir. Bundan sonra birbirini izleyen edebiyat toplulukları, edebiyatın akımlarını oluşturmuştur. Batı edebiyatındaki akımlar; Kav mantarÄ± Kav mantarı ("Fomes fomentarius"), ağaçlara, özellikle kayın ağacına dadanan ve odunda beyaz çürüklüğe neden olan mantar. Ağacın tahta olma özelliğini tüketir. Ağaç üretiminde ekonomik zararı, vahşi doğada ise ölü ağaçların tekrar karbon dönüşüm sürecine katılımında faydası vardır. Mantarın at toynağına benzeyen etli kısmı kav yapımında kullanılmaktadır. Meşe ve kayın kav mantarlarının suda yumuşatılmış orta kısımları dilim dilim kesilir ve tokmakla yumuşatılır, çok yumuşak elyaflara ayrılır. Birçok kullanımı vardır. Elyaflarından eldiven, şapka gibi şeyler yapılabilir. Cerrahlarca kan dindirmede, dişçilerce dişleri kurutmada, balıkçılarca yem olarak kullanılan yapma böcekleri kurutmada kullanılır. Kav mantarlarının içleri küçük küçük ufalanırsa ve üstüne bir kıvılcım düstüğü anda hemen kor olacaktır. Koru içinde uzun süre tutabilen bir mantardır. Doğada ateş yakmak için cok işe yarar. Kül suyu ile kaynatılıp kurutulmuşu, hatta barut ya da güherçile katılmışı daha da yanıcıdır. Ufalanmış olan kav parçacıklarının üstüne çakmak taşı ya da başka kıvılcım çıkaracak bir malzemeyle kıvılcım sıçratıp yanması tetiklenip, başka yanıcı maddelerle avuç içine kundaklanıp uzun ve sıcak üflendiğinde kısa sürede, önce daha fazla kor, sonra alev oluşacaktır. 5000 yıl kar altında kalıp 1991 de bulunan Ötzi'nin üzerinden ateş yakmada kullandığı malzemeler arasından pirit, çakmak taşı ve dört parça kav çıkmıştır. Büyük Kaçış (1. sezon) Büyük Kaçış dizisinin ilk sezonu, Amerika Birleşik Devletleri ve Kanada'da 29 Ağustos 2005'te pazartesi günleri Fox kanalında yayınlandı. Yapımını Adelstein-Parouse Productions, Rat Television, Original Television Movie ve 20th Century Fox Television ile birlikte üstlendi. Sezon, 22 bölümden oluşup 15 Mayıs 2006'da yayını sonlandı. Bir inşaat mühendisi olan Michael Scofield (Wentworth Miller) işlememiş olduğu bir suçtan dolayı idam cezasına çarptırılan ağabeyi Lincoln Burrows'u (Dominic Purcell) kurtarmak için tüm yasal yolların tükendiğini fark edince işi kendisi halletmeye karar verir ve kusursuz bir hapisten kaçış planı hazırlar. Ardından göstermelik bir banka soygunu düzenler ve cezaya çarptırılır. Sağlık sorunlarını bahane eden Michael, ağabeyinin bulunduğu Fox River Eyalet Hapishanesi'ne gönderilir. Michael, içeride beklenmedik durumlarla karşılaşır ve ağabeyini kaçırmak için girdiği hapishaneden 8 kişiyi daha kaçırmak zorunda kalır. Bu sırada planlarını hayata geçirmek için revir doktoru Sara Tancredi'yi (Sarah Wayne Callies) ve hapishane müdürü Henry Pope'u kullanır. Bu sırada da Sara'ya aşık olur. Michael'ın kaçış planında azılı gardiyan şefi Brad Bellick (Wade Williams) onun planını zora sokmaktadır. Kayracılık Kayracılık veya diğer adıyla Providansiyalizm, erekçi eğilimde felsefe öğretisi. Buna göre, her şey Tanrı tarafından, yaratıkların en büyük iyiliği için ve Tanrı'nın şanını bütün yüceliğiyle gösterecek biçimde önceden kurulup düzenlenmiştir. Tarih, tanrısal plana uygun olarak gelişir ve Tanrı, tanrısal plana aykırı düşen eksiklikleri mucizelerle giderdiğinden insan özgürlüğünün rolü sınırlıdır. Hoysala mimarisi Hoysala mimarisi (Kannada dili: ಹೊಯ್ಸಳ ವಾಸ್ತುಶಿಲ್ಪ), günümüz Hindistanı'nda Karnataka eyaletinin olduğu bölgede 11. ve 14. yüzyıllar arasında hüküm sürmüş olan Hoysala İmparatorluğu döneminde gelişen özgün mimari tarzdır. Hoysala nüfuzu Güney Deccan yaylasına egemen olduğu 13. yüzyılda doruk noktasına erişmiştir. Bu dönemde inşa edilen Belur’daki Çennakeşava tapınağı, Halebidu’daki Hoysaleşvara tapınağı ve Somanathapura’daki Keşava tapınağı gibi irili ufaklı birçok tapınak Hoysala mimarisinin örnekleri olarak günümüze kadar ulaşmıştır. Hoysala mimari ustalığının diğer örnekleri Belavadi, Amrithapura, Hosaholalu ve Nuggehalli’de bulunan tapınaklardır. Hoysala mimari tarzının incelenmesi sonucunda Hint-Aryan etkisinin önemsiz olduğu ve asıl Güney Hint tarzının baskın olduğu anlaşılır. Hoysala İmparatorluğu’nda tapınakların çok yaygın olmasının sebebi dönemin sosyal, kültürel ve siyasal olaylarıdır. "Karnata" tapınak inşa geleneğinin biçimsel dönüşümü Vaişnava ve Viraşaiva düşünürleri ile sembolleşen dinî eğilimler kadar sanatsal açıdan Batı Çalukya derebeylerini geçmeyi arzulayan Hoysala krallarının yükselen askerî başarılarını da yansıtır. Hoysala hükümranlığının öncesinde 12. yüzyıl ortalarında inşa edilen tapınaklarda belirgin Batı Çalukya etkisi görünür. Daha sonraki tapınaklarda Çalukya sanatına ait belirtiler bulunsa da Hoysala ustalarına özgü yeni süslemeler göze çarpar. Karnataka eyaletinde günümüze kadar gelen yaklaşık yüz kadar tapınak bulunmaktadır. Bunların çoğu Hoysala krallarının anayurdu olan Malenadu bölgesindedir. Karnataka’da çok rağbet gören turistik yerler olan Hoysala tapınakları orta dönem Hint mimarisinin "Karnata Dravida" geleneğini incelemek isteyen mimarlık öğrencileri ve meraklıları için mükemmel olanaklar sağlar. Bu mimari geleneği Badami’nin Çalukya hanedanı hamiliğinde 7. yüzyılda başlamış, Basavakalyan’ın Batı Çalukyaları yönetimi altında 11. yüzyılda daha da gelişmiş ve sonunda Hoysalalar saltanatında 12. yüzyılda bağımsız bir tarz hâline dönüşmüştür. Tapınaklarda göze çarpan yerlerde bulunan orta dönem Kannada dili yazıtlar tapınakların detaylarını verir ve Hoysala hanedanı tarihi hakkında değerli bilgiler sunar. Hinduizm, iki bin yıl boyunca gelişmiş, içinde doğal dünya ile felsefeyi birleştiren karmaşık bir sembolizm barındıran; dünyevi ve kutsal inançların, ritüellerin, günlük uygulamaların ve geleneklerin birleşimidir. Hindu tapınakları bir tanrıya adanmış basit tapınakçıklar olarak başlamış ve Hoysalaların zamanına gelindiğinde günlük hayatın ötesine geçilen tapınma yapılarına dönüşmüştür. Hoysala tapınakları Hinduizmin herhangi bir örgütlü geleneği ile sınırlandırılmamış ve değişik Hindu dinî hareketlerinin hacılarına kapılarını açık tutmuştur. Hoysalalar tapınaklarını genellikle en önde gelen iki Hindu tanrısı Şiva ya da Vişnu’ya adasalar da ara sıra farklı tanrıları da seçmişlerdir. Şiva’nın müritlerine Şaivalar ya da Lingayatlar denir. Vişnu’nun müritleri ise Vaişnavalardır. Kral Vişnuvardhana ve soyundan gelenler Vaişnava idiyseler de kayıtlara göre Hoysalalar Şiva’ya adadıkları kadar Vişnu’ya da tapınak adayarak dinî ahengi sağlamışlardır. Bu tapınaklarda bulunan heykellerin çoğunda çok farklı dünyevi konular anlatılmıştır. Bunlar Belur’daki Vişnu’ya adanan ünlü Çennakeşava tapınağında ve Halebidu’daki Şiva’ya adanan Hoysaleşvara tapınağında görülebilir. Somanathapura’daki Keşava tapınağının süslemeleri farklıdır ve tam anlamıyla Vaişnava süslemeleridir. Genel olarak Vaişnava tapınakları Keşava’ya (ya da Güzel Vişnu anlamında Çennakeşava’ya) adanmış, az sayıda tapınak da, ayakları dibinde Vişnu’nun eşi olan Lakşmi’nin oturduğu Lakşminarayana ve Lakşminarasimha’ya (Narayana ve Narasimha Vişnu’nun vücuda geldiği hâlleri ya da avatarlarıdır.) Vişnu’ya adanan tapınaklar her zaman bu tanrının adını taşır. Şaiva tapınaklarında bereketin sembolü olan Şiva’nın evrensel sembolü Şiva linga bulunur. Şiva tapınaklarının adları "…nin Efendisi" anlamına "eşvara" son ekiyle bitebilir. Örneğin Hoysaleşvara adı "Hoysala’nın efendisi" anlamına gelir. Tapınağı sipariş eden dindar kişilerin adının da tapınağa verildiğine rastlanır, örneğin Koravangala’daki Buceşvara tapınağı Buci adlı dindar kişiden gelmektedir. En çarpıcı heykel süslemeleri ince ince işlenmiş, girift oyulmuş tanrıları, tanrıçaları ve refakatçilerini resmeden tapınağın dış duvar panellerindeki dizi dizi heykellerdir. Doddagaddavalli Lakşmi Devi tapınağı (refah tanrıçası) ne Vişnu’ya ne de Şiva’ya adanmıştır ve bir istisnadır. Caynu Batı Ganga hanedanının (günümüzde Karnataka’nın güneyi) Çolalar tarafından 11. yüzyılda yenilmesi ve 12. yüzyılda Vaişnava Hinduizmi ve Viraşaivizm’in müritlerinin sayısının artması sonucunda Caynizm’e olan ilgi azalmıştır. Ancak Hoysala topraklarında dikkate değer iki Caynu ibadet yeri bulunur: Şravanabelagola ve Kambadahalli. Hoysalalar Caynu nüfusunun gereksinimlerini karşılamak için Caynu tapınakları da yaptılar. Bunların birkaçı Halebidu’da günümüze kadar gelmiştir ve içlerinde Caynu tirthankar ikonları barındırır. "Puşkarni" ya da "Kalyani" adı verilen basamaklı su sarnıçları inşa etmişlerdir. Hulikere’deki tapınakta bulunan su sarnıcı buna bir örnektir. Süslemeli bu sarnıçta Hindu tanrılarını içeren on iki küçük tapınma yeri bulunur. Hoysala tapınak heykelleri içinde bulunan başlıca iki tanrı, değişik şekillerde ve avatarlarıyla Şiva ve Vişnu’dur. Şiva genellikle dört kollu olarak, üç dişli bir zıpkın, küçük bir davul ve kendisiyle bağlantılı olarak tapınılan diğer sembolik nesneleri tutarken görülür. Bu şekilde görünen her erkek figür Şiva’dır ancak bazen aynı özelliklerde betimlenen dişi ikonlar Şiva’nın eşi Parvati’dir. Bir iblisi öldürürken ya da bir filin kafasında dansederken olduğu gibi Şiva değişik eylemlerde de betimlenir. Sıklıkla eşi Parvati ya da boğa Nandi ile birlikte görülür. Şiva’nın bir başka görünümü olan Bhairava olarak da betimlenir. Deniz kabuğu (ebedi ve ilahi uzayın sembolü) ve çark (ebedi zaman ve yıkıcı gücün sembolü) gibi nesneleri tutan erkek ikonu Vişnu’dur. Eğer bu nesneleri tutan ikon dişi ise eşi Lakşmi’dir. Tüm tasvirlerde Vişnu dört nesne tutar; bir deniz kabuğu, bir çark, bir lotus ve bir gürz. Bunlar ikonun ellerinden herhangi birinde bulunabilir, böylece her birinin kendine özgü adı olan yirmi dört farklı Vişnu şekli vardır. Bunların dışında Vişnu on avatarının herhangi birisi olarak da tasvir edilir: Anantha’nın (göksel yılan ve yaşam enerjisinin bekçisi) üzerinde otururken, kucağında Lakşmi otururken (Lakşminarayana), aslan kafasıyla bir iblisin karnını deşerken (Lakşminarasimha), domuz kafasıyla bir iblisin üzerinden yürürken (Varaha), Krişna avatarı olarak (Venugopala ya da sığır çobanı olarak Venu (flüt) çalarken, yılan Kaliya’nın başında dansederken, Govardhana gibi bir tepeyi kaldırırken, ayakları küçük bir figürün kafasında iken ("Vamana"), Lakşmi ile Garuda’nın üzerinde otururken, ve kartal olarak (paricata ağacını çalarken). Hindu tapınağı tanrılar ve insan arasında temasın sağlandığı yerdir. Tapınağın odak noktası tanrının tasvirinin bulunduğu merkezidir (garbhagriha) ve tapınak mimarisi dışarıdan garbhagrihaya doğru inananların hareketini sağlayacak ve tavaf olanağı veren kemerli yollarla, tanrıya yaklaşıldıkça kutsallığı artan salon ya da odalarla ("mantapa") tasarlanmıştır. Hoysala tapınakları, birbirinden farklı bölümleri kendi başlarına duran Tamil Nadu tapınaklarının aksine farklı ama tek bir organik bütün oluşturan bölümlerden oluşur. Yüzeysel olarak benzersiz olsalar da Hoysala tapınakları yapısal olarak birbirine benzer. Girift yontmaya izin veren yumuşak sabuntaşından (kloritik şist) çoğunluğu yöresel ustalar tarafından yontulmuş ve tapınağın tüm bölümlerini süsleyen karmaşık bir heykel bolluğuna sahip olan bu tapınaklar diğer Güney Hindistan tapınaklarından ayrılan mimari özellikler sergiler. Hoysala tapınaklarının çoğunda sade ve sütunlarla desteklenen üstü kapalı bir sundurma bulunur. Tapınakların bazıları ‘‘jagati’’ denen yaklaşık bir metre yüksekliğindeki platformlar üzerine inşa edilmiştir. "Jagati", tapınağın hâkim bir görünüşe sahip olmasını sağlamasının ötesinde tapınağın çevresinde tavaf edilmesine olanak sağlayarak "Pradakshinapatha" görevini üstlenir. Tapınağın merkezinde bulunan "garbagriha" ‘da böyle bir imkân yoktur. Bu tarz tapınaklarda bulunan ek birkaç basamak ile ulaşılan tırabzanlarla çevrili açık bir "mantapa" (açık salon) bulunur. Bu tarza iyi bir örnek Somanathapura’daki Keşava tapınağıdır. Tapınağın kalan kısmıyla uyum içinde olan "jagati" yıldız şekilli bir tasarıma sahiptir ve tapınağın duvarları Hoysalalar tarafından getirilen yeni bir zikzak şekli izler. "Jagati"nin basamaklarının iki tarafında girişin hemen karşısında bir tanrıya adanan bir çift ibadet yeri ve minyatür bir kule bulunur. Bu tarz, "jagati"nin tüm girişlerinde uygulanır. İnananlar "mantapa"ya girmeden önce ana girişten başlayıp, "jagati" etrafında saat istikâmetinde (sola doğru), aynı doğrultuda sıralanmış ve tapınağın dış duvarlarında Hindu epiklerini tasvir eden rölyefleri izleyerek törensel dönüşlerini tamamlayabilir. "Jagati" üzerine inşa edilmemiş tapınaklarda yer seviyesinden "mantapa"ya çıkan ve fil tırabzanlarla çevrelenmiş basamaklar bulunur. Yüksek platform üzerine inşa edilmemiş tapınaklara örnek, Hassan ilindeki Korvangla’da bulunan "Bucesvara" tapınağıdır. İki tapınma yeri ("dvikuta") olan tapınaklarda "vimana"lar yan yana ya da karşılıklı konabilir. Doddagaddavalli’deki Lakşmidevi tapınağında bulunan beş ana tapınma yerinin yanı sıra tapınak bloğunun dört köşesinde daha küçük tapınma yerleri bulunur. "Mantapa" dua etmek için insanların toplandığı salondur. "Mantapa" ‘nın girişinde "makaratorana" ("makara" hayalî bir yaratık ve "torana" üstteki süslemesidir) adı verilen çok süslü ve bezeli bir üst eşik, lento bulunur. İçeride bulunan küçük ve kapalı "mantapa" ve ibadet yerlerine açılan dışarıda bulunan açık "mantapa"lar büyük Hoysala tapınaklarının değişmez birer öğesidir. Açık "mantapa"larda oturma yerleri taştan yapılmıştır ve tırabzan duvarları, dayanmak için kullanılır. Oturma yerleri tırabzan duvarlarının kademeli kare şeklini izler. Açık "mantapa" tapınağın en büyük bölümüdür ve çok sayıda insanın toplanmasına olanak sağlar. Tavan sayısız sütun tarafından desteklenir ve bu sütunlar kare ya da dikdörtgen birçok bölme oluşturur. Açık "mantapa"nın şekli kademeli kare şeklinde olarak tanımlanabilir ve Hoysala tapınaklarında en çok kullanılan tarzdır. En küçük açık "mantapa"da bile 13 bölüm vardır. Duvarlarda tavanın dış uçlarını destekleyen yarım sütunlar bulunduran tırabzanlar bulunur. Bu şekilde içeri giren ışık sayesinde heykellerin tüm detayları görünebilir. "Mantapa" tavanında hem mitolojik hem de çiçek desenli heykeller bulunur. Tavandaki kubbemsi yüzeylerde muz tomurcuğu motifleriyle birlikte buna benzer diğer süslemeler yer alır. Çikmagalur ilindeki Amritheşvara tapınağının "mahamantapa"sında (büyük açık salon) kırk sekiz kubbe vardır. Eğer tapınak küçük ise yalnızca kapalı bir "mantapa" ve bir ibadet yerinden oluşur. İçi ve dışı oldukça fazla süslü olan kapalı "mantapa", kendisini ibadet yerine bağlayan antreden daha geniştir ve oldukça derin bir kubbesi olan tavanı destekleyen dört sütun bulunur. Bu dört sütun, salonu dokuz bölüme ayırır. Dokuz bölümün tavanı da ayrı ayrı süslerle kaplıdır. Sütunlar arasına konan ve ışığı filtreleyen taş kafesler Hoysala tapınaklarının karakteristik bir biçimsel öğesidir. Kapalı mantapaya girişte iki yarım sütun ile desteklenmiş saçak ve oldukça çok süslenmiş iki tırabzandan oluşan bir sundurma bulunur. Kapalı "mantapa" ibadet yerine kare bir antre ile bağlanır. Dış duvarları oldukça ince işlenmiş olsa da çok geniş olmadığından bu antre tapınağın çok göze çarpan bir bölümü değildir. Antrenin "sukanasi" ya da "burun" adı verilen üzerinde Hoysala amblemi olan küçük bir kulesi vardır. Belur ve Halebidu’da bu heykeller oldukça büyüktür ve tüm kapılarda bulunur. İç ve dış "mantapa"larda üzerinde dört dirsek bulunan yuvarlak sütunlar yer alır.. Her desteğin üzerinde salabhanjika ya da "madanika" adı verilen heykelimsi figürler bulunur. Sütun yüzeylerinde oldukça ince süsleme ve bezemeler de bulunur ve tüm sütunlar eşsizdir. Hoysala sanatı, sütun bezemelerinde önceki efendileri Batı Çalukyalardan bu noktada ayrılır. Batı Çalukyalar heykel süslemeleri yuvarlak sütunların alt kısmına yapar ve üstü boş bırakırlardı. Sütunlar 16, 32 ya da 64 köşelidir ve bazıları çan şeklindedir. Işığı yansıtma özellikleri vardır. Halebidu’daki Parsvanatha Basadi buna iyi bir örnektir. Sütunun gövdesi yekparedir, tabanı kare şeklinde bırakılmıştır ve tepesinde heykel figürleri süs olarak bulunur. "Vimana", ya da cella, tapınağın adandığı tanrının tasvirini bulunduran, tapınağın en kutsal yeridir. "Vimana" üzerinde genellikle bir kule bulunur. İçi sade ve kare olmasına karşın dışarıdaki kule aşırı şekilde süslenmiş, yıldız şeklinde, kademeli kare şeklinde ya da bunların bir birleşimi şeklinde düzenlenmiştir. Üzerine ışık düştükçe sayısı artar gibi gözüken birçok girinti ve çıkıntı bulunur. Her girinti ve çıkıntıda ritmik ve kendini tekrar eden, blok ve pervazlardan oluşan, kulenin profilini belirsizleştiren dekoratif eklentiler vardır. İçindeki ibadet yerlerinin, dolayısıyla da kulelerin sayısına göre tapınaklar "ekakuta" (bir), "dvikuta" (iki), "trikuta" (üç), "çatuşkuta" (dört) ve "pançakuta" (beş) olarak sınıflandırılır. Hoysala tapınaklarının çoğu "ekakuta", "dvikuta" ya da "trikuta" olarak sınıflandırılır. Birden fazla ibadet yeri olan tapınaklarda simetri ve denge için tüm gerekli bölümler çoğaltılmıştır. Bir tapınağın ikincil ibadet yeri genellikle kendi kulesine sahiptir. Bir "trikuta" tapınağında yalnızca ortada tek bir kule olduğu durumlar vardır. Dış duvarlara eklenmiş ve daha büyük bir "vimana"dan dışarıya doğru bakan ibadet yerleri bulunması da sık rastlanan bir durumdur. Tapınağın en yüksek noktası ("kalasa") güzel bir su çömleği şeklindedir ve kulenin tepesinde durur. "Vimana" ‘nın bu bölümü genelde zamanla kaybolmuş ve metalik bir tepelikle değiştirilmiştir. "Kalasa" büyük taşlardan yapılmış, miğfere benzeyen kubbemsi, üzerinde birçok heykel bulunan bir yapıdır. İbadet yerinin yapısına göre şekillenir ve 2 m X 2 m boyutlarında olabilir. Bu yapının altında kare planlı kubbeli çatılar bulunur. Bunların hepsi daha küçüktür ve tepelerinde küçük "kalasalar" bulunabilir. Çevrelerindeki değişik şekilli çatılarla iç içe girmişlerdir ve oldukça fazla oranda süslüdürler. İbadet yerinin kulesi genellikle üç-dört katlı süslemeli çatıdan oluşur, "sukanasi"nin kulesi ise ana kuleden bir kat daha azdır, bu nedenle de ana kulenin bir uzantısı ("burun") gibi görünür. Kapalı "mantapa"nın duvarı üzerinde, açık "mantapa"nın ağır saçakları ve sundurmaların üzerinde bir kat süslemeli çatı yer alır. "Vimana"nın üst yapısı altında duvardan yarım metre kadar dışarı çıkan tapınak saçakları bulunur. Saçakların altında tapınağın imparatorluğun erken ya da geç dönemde inşa edilmesine bağlı olarak iki farklı süsleme tipine rastlanır. 13. yüzyıldan önce inşa edilen erken dönem tapınaklarda tek saçak ve bunun altında minyatür süs kuleler bulunur. Bu kulelerin altında Hindu tanrılarının ve refakâtçilerinin bulunduğu bir panel ve beş değişik pervaz duvarın tabanını oluşturur. Geç dönem tapınaklarda ilk saçağın bir metre kadar altında ikinci bir saçak bulunur, ve iki saçağın arasında da minyatür kuleler yer alır. Tanrıların tasvirleri ikinci saçağın altındadır ve bunları eşit boyutlarda altı farklı pervaz takip eder. Tabandaki altı pervaz iki bölüme ayrılmıştır. Duvarın tabanından yukarıya doğru ilk yatay katta filler, bunların üzerinde süvariler ve sonra da yapraklardan oluşan bir dizi süsleme vardır. İkinci yatay bölümde ise Hindu epikleri ve "purana" sahneleri büyük detayla işlenmiştir. Bunların üzerinde yalli (ya da "makara", hayalî bir yaratık) ve "hamsa"dan (kuğu) oluşan iki friz vardır. "Vimana" kulesi üç yatay bölüme ayrılmıştır ve duvarlardan da daha fazla süslenmiştir. Hoysala sanatçıları Hindu epiklerin, "Yalli"lerin (mitik yaratıklar), tanrıların, "Kirthimukha"ların tasvirinde, erotik sahnelerin ve günlük hayatın resmedilmesinde çok detaylı heykelleriyle tanınmıştır. Kullandıkları yumuşak sabuntaşı virtüözlüğe varan bir oyma stilinin gelişmesini sağlamıştır. Çalışmalarında kusursuz detaya verilen dikkat ve önem gözükür. Heykellerde tırnaklara varana kadar tüm detaylar kusursuz şekilde işlenmiştir. Hoysala heykel sanatının ortak bir biçimi olan Salabhanjika, Budist heykel sanatına kadar uzanan eski bir Hint geleneğidir. "Sala" sal ağacı ve "bhanjika" ise bâkiredir. Hoysala lehçesinde "madanika" figürler, tapınağın dış duvarlarında çatının hemen altında bulunan ve tapınağı tavaf edenlerin görebilmesi için belirli bir açıyla yerleştirilmiş dekoratif nesnelerdir. "Mantapa"nın içinde sütun dirseği olarak kullanılmışlardır. Bu "madanika"lar müzik ve dans gibi sanatsal eylemlerde bulunurken heykel olarak işlenmişlerdir. "Kirthimukhas" (iblis yüzleri) bazı tapınakların "Vimana" kulelerinde bulunur. Bazen sanatçıların imzalarına bu heykellerde rastlanır. "Sthamba buttalika"lar, Çalukya üzerinde Çola sanatının etkisini gösteren sütun üzerindeki tasvirlerdir. Hoysalalar için çalışan sanatçıların bazıları imparatorluğun Güney Hindistan’ın Tamil konuşan bölgelerine olan yayılmasının sonucunda Çola ülkesinden olabilir. Çennakeşava tapınağının kapalı "mantapa"sının sütunlarından biri üzerindeki "mohini" tasviri Çola sanatının güzel örneklerinden biridir. Gündelik hayata ilişkin sahneler, örneğin atların nasıl dizginlendiği, kullanılan üzenginin tipi, dansçıların, müzisyenlerin tasviri, aslanlar ve filler gibi hayvanların tasviri (hiçbir hayvan heykeli bir diğerine benzemez) duvar panellerinde resmedilmiştir. Belki de ülkedeki bir başka tapınakta Ramayana ve Mahabharata epikleri Halebidu’daki Hoysaleşvara tapınağında olduğu kadar etkili tasvir edilmemiştir. Erotika, Hoysala sanatçısının ihtiyatla ele aldığı bir konudur. Bu tasvirlerde teşhirciliğe rastlanmaz ve erotik konular genelde girintilere minyatür olarak işlenmişlerdir ve göze çarpmazlar. Bu erotik gösterimler "Şakta" uygulamasıyla bağdaştırılırlar. Tapınak girişi "Makaratorana" ("makara" ya da hayalî yaratık) denen süslemelerle aşırı olarak bezenmiştir ve her iki yanında da "Salabanjika" (bâkire) bulunur. Bütün bu heykellerin dışında, ana girişten itibaren Hindu epiklerinden bölümler (genellikle Ramayana ve Mahabharata) saat istikâmetinde heykellerle resmedilmiştir. Sağdan sola olan bu yerleştirme, tapınağı dışarıdan içeriye doğru tavaf ederek dolaşan inananların izlediği yöndür. Mitolojiden gelen balık avlayan epik kahramanı Arjuna, fil başlı tanrı Ganeşa, Güneş tanrısı Surya, hava ve savaş tanrısı Indra, ve Sarasvati ile Brahma çok sık rastlanan figürlerdir. Bu tapınaklarda sıkça görülen diğer figürler ise diğer tanrılar tarafından verilen çeşitli silahları birkaç eliyle tutan Durga’nın buffalo biçimindeki bir iblisi öldürmesi ve Harihara’nın (Şiva ve Vişnu’nun bir karışımı) deniz kabuğu, çark ve üç başlı zıpkın tutmasıdır. Bu frizlerin birçoğu sanatçısı tarafından imzalanmışır. Hindistan’da imzalı ilk sanat eserleri bunlardır. Günümüzde yapılan araştırmalar sonucunda Hoysalalar tarafından yaklaşık bin beş yüz kadar yapının inşa edildiği, bunlardan yüz kadar tapınağın günümüze kadar ayakta kaldığı bulunmuştur. Hoysala mimari tarzı, 10. ve 11. yüzyıllar arasında yaygınlaşmış olan Batı Çalukya mimari tarzının bir uzantısıdır. Belirgin olarak Dravidian özelliklerine sahip olan Hoysala mimarisi kendine özgü özellikleriyle bağımsız bir mimari tarz olarak kabul edilir. Mimari tarza yenilik getiren Hoysalalar aynı zamanda "Karnata" da bulunan önceki büyük mimarlar olan Kadambalar ve Batı Çalukyalardan bazı özellikleri almışlardır. Bu özellikler ana yapı malzemesi olarak sabuntaşının kullanılması, Hoysala tapınaklarında çok kullanılan kafesli taş perdeler, ve yıldız şeklinde "vimana". Tüm bu özellikler daha önceleri efendileri olan Batı Çalukyalar zamanında yaygındı. Diğer özellikler arasında "Kadamba Şikhara" denen ve Kadambalardan gelen basamaklı "vimana" kulesi sayılabilir. Hoysala heykeltıraşlarının ustalıklarının altında yatan oyulmuş duvarlarda ışık ve gölge etkisi üzerine olan bilgileridir. Sayısız girinti ve çıkıntıdan oluşan heykellerinde bu bilgiyi en iyi etkiyi vermek için kullanmışlardır. Hoysala heykelinin tüm ihtişamıyla fotoğrafçılık için bir meydan okuma olduğu söylenir. Hoysalaların taş işçiliği bir fildişi oymacısının ya da kuyumcunun altın işçiliği ile kıyaslanır. Heykellerdeki figürlerde bulunan mücevheratın bolluğu, saç şekillerinin çeşitliliği, Hoysala zamanında sosyal yaşam tarzı hakkında önemli bilgiler verir. Hoysalalar büyük mimarların ve heykeltıraşların hizmetlerinden yararlanmış ve bunlardan bazılarının ismi tarihte öne çıkmıştır. Orta Çağ Hint sanatçısı anonim kalmayı tercih etse de Hoysala sanatçıları eserlerini imzalamış ve araştırmacılara yaşamları, aileleri, loncaları hakkında etkileyici detayda bilgiler bırakmışlardır. Mimar ve heykeltıraşlardan başka diğer loncalardan altın işlemeciler, fildişi oymacıları, marangozlar, gümüş işlemeciler de tapınakların yapımına katılmıştır. Sanatçılar farklı coğrafi bölgelerden gelmekteydi ve ünlü yerel ustalar da aralarında yer almıştır. Üretken mimarlar arasında Tumkur ilinde Kaidala’lı olan ve aynı zamanda Batı Çalukyalılar içinde tapınaklar yapan Amaraşilpi Cakanaçari,Somanathapura’daki Keşava tapınağını inşa eden ve Amritapura’daki Amriteşwara tapınağının da aralarında bulunduğu kırk kadar daha tapınak inşaatında çalışan Ruvari Malithamma sayılabilir. Malithamma süsleme üzerine uzmanlaşmıştı ve eserleri altmış yıllık bir döneme yayılır. Heykellerini kısaca "Malli" ya da "Ma" olarak imzalamıştır. Balligavi’den Dasoja ve oğlu Çavana Belur’daki Çennakeşava tapınağının mimarlarıdır. Kedaroja Halebidu’daki Hoysaleşvara tapınağının baş mimarıdır. Bu mimarların nüfuzları Hoysalalar tarafından inşa edilen diğer tapınaklarda görülmüştür. Yazıtlarda ismi bulunan diğer yerli sanatçılar ise Maridamma, Baicoja, Caudaya, Nanjaya ve Bama, Malloja, Nadoja, Siddoja, Masanithamma, Çameya ve Rameya'dır. Tamil ülkesinden gelen sanatçılar arasında Pallavaçari ve Çolavaçari sayılabilir. Hoysalalar tarafından yapılmış bazı tanınmış tapınaklar aşağıdaki listede bulunmaktadır. Atilla Karaosmanoğlu Atilla Karaosmanoğlu (20 Eylül 1932, Manisa - 10 Kasım 2013, Ankara), Türk siyasetçi. Karaosmanoğulları ailesindendir. 1954 yılında Siyasal Bilgiler Fakültesi'ni bitirdi. İstanbul Üniversitesi İktisat Fakültesi'nde doktora yaptı. Harvard ve New York Üniversitesi'nde geçici öğretim üyeliği yaptı. Sırasıyla İktisat Planlama Daire Başkanlığı, OECD Kıdemli Bilim ve Teknoloji Planlama Müşavirliği yaptı. Nisan 1966'da Dünya Bankası'na girdi. 1971 yılında Nihat Erim tarafından Türkiye'ye başbakan yardımcılığı görevi için çağrıldı 1972 yılında bu görevden istifa etti. Orta Doğu Teknik Üniversitesi'ne başvurdu, öğretim kurulu hocalığını onayladı, mütevelli heyeti iş vermek istemedi, 1972 yılında Dünya Bankası'na döndü. Sonuçta Dünya Bankası'nda 5 ve 22 yıl olmak üzere toplam 27 yıl çalıştı. Dünya Bankası'nda Başkan yardımcılığı'na kadar yükseldi. Evli ve bir çocuk babasıdır. 10 Kasım 2013 tarihinde vefat etti. Kesi Kesi, Uygur Türkler'ince 11. yüzyıla doğru Çin'de dokunan çok ince kalite ipek duvar halılarına verilen ad. Basit bir tezgâhta çok ince ipekten atkı ve çözgü iplikleriyle dokunmuştur. Elde kalan çok sayıda parça, resimlerden alınmış kuş ya da çiçek motifleriyle süslüdür. Sezai Ergun Sezai Ergun (1926, Akşehir - 9 Haziran 2006), Türk siyasetçi. Balıkesir Necati Eğitim Enstitüsü'nü bitirdi. Türkiye Cumhuriyeti Millî Eğitim Bakanlığı Öğretmen Okulları Genel Müdürlüğü Şube Müdürlüğü, 3.(XIV) Dönem Konya Milletvekilliği ile Gençlik ve Spor Bakanlığı yaptı. Evli ve iki çocuk babasıdır. Yenikent, Bergama Yenikent, İzmir'in Bergama ilçesine bağlı bir mahalle. Haydar Ã–zalp Haydar Özalp (1924, Bor, Niğde, Türkiye - 1 Mart 1996 Ankara, Türkiye), Türk siyasetçi. Ankara Üniversitesi Ziraat Fakültesi'ni bitirdi. Bor Belediye Başkanlığı, Etibank Yönetim Kurulu Üyeliği, 1.(XII), 2.(XIII), 3.(XIV), 4.(XV), XVII. ve XVIII. Dönem Niğde Milletvekilliği ile Gümrük ve Tekel Bakanlığı yaptı. Evli ve dört çocuk babasıdır. 2007 Dünya Atletizm Şampiyonası 2007 Dünya Atletizm Şampiyonası Osaka, Japonya'da 24 Ağustos-2 Eylül 2007 tarihleri arasında Nagai Stadyumu'nda gerçekleştirilmektedir. 2007 IAAF Dünya Şampiyonası'nın yayıncıları şunlardır: Osaka 16 Kasım 2002'de, daha evvelden Budapeşte (Macaristan) ve Berlin (Almanya)'in adaylıklarını çekmeleri sonucu, tek kalan aday olarak IAAF tarafından bu şampiyonanın gerçekleştirileceği yer olarak ilan edildi.Daha sonra Berlin 2009 Dünya Atletizm Şampiyonası'nı gerçekleştirmeye hak kazanmıştır. Bayanlar 10000 m'de Türkiye'yi temsil eden dünya rekortmeni atlet Elvan Abeylegesse ikinci olarak gümüş madalya kazanırken 5000 metrede ise beşinci olmuştur. Erkekler 3000 m engellide yarışan Halil Akkaş altıncı olmuş ve Dünya Atletizm Şampiyonası'nda final koşan ilk erkek Türk atlet unvanını almıştır. Büyük Kaçış (2. sezon) Mahkûmlar hapisten başarılı ile kaçar ve hepsi Charles Westmoreland'in Utah, Toole'da gömdüğü 5 milyon doların peşine düşer. Ancak onları, FBI ajanı Alexander Mahone (William Fichtner) takip etmektedir. İsmail Hamit Özer Derbil İsmail Hamit Özer Derbil, (1928, Ankara - 29 Ocak 1993), Türk siyasetçi. Ankara Üniversitesi Hukuk Fakültesi'ni bitirdi. Enerji ve Tabii Kaynaklar Bakanlığı Başmüşavirliği, Ordu Yardımlaşma Kurumu Yönetim Kurulu Üyeliği, Cumhuriyet Senatosu Cumhurbaşkanınca Seçilen Üyeliği (14 Ekim 1971 - 14 Ekim 1977) ile Dış Ekonomik İlişkiler Bakanlığı yaptı. Evli ve üç çocuk babasıydı. Kafes bileÅŸik Kafes bileşikleri (klatrat bileşikler veya sadece klatratlar), kafes (latis) bir yapı oluşturan bir tip molekülü ve onun içine hapsolmuş başka bir molekülden oluşan bir kimyasal maddedir. Eskiden klatrat kompleksi hidrokinonun içerme kompleksleri için kullanılırdı ama günümüzde bu terim, bir temel iskeleti oluşturan bir konak molekül ve ona moleküllerarası etkileşimlerle tutunmuş bir konuk molekülden oluşan pek çok zayıf birleşik için kullanılır. Klatratlara ayrıca konak-konuk bileşikleri, içerme bileşikleri ve katım (başlıca üre ve tiyoüre durumunda) da denir. Eskiden moleküler bileşik terimi de kullanılırdı. Klatrat hidrat, özel bir gaz hidrat tipidir, su moleküllerinden oluşan bir kafes tarafından hapsolmuş bir gaz molekülüdür. Bu şekilde doğal olarak donmuş çok miktarda metan gazı hem permafrost oluşumlarında hem de okyanus tabanının altında keşfedilmiştir. Silikon ve germanyum klatlarının Olası yarı iletken ve süper iletken özellikler Klatrat sözcüğü Latince "parmaklıklı veya ızgaralı" anlamına gelen ""clatratus"" sözcüğünden türetilmiştir. Kafes bileşiklerinin tarihi nispeten kısadır. Klatrat hidratlar 1810'da Humphry Davy tarafından keşfedilmiştir.. P. Pfeiffer, 1927 ve 1930 yıllarında bu bileşikler hakkında yazmıştır. E. Hertel, "moleküler bileşik" terimini, çözelti veya gaz hâlinde, kütle etkisi kanunu uyarak bileşenlerine ayrışan maddeler olarak tanımladı. 1945'te H. M. Powell bu bileşiklerin kristal yapıların analizini yaptı ve bunları "klatrat" olarak adlandırdı. Üre- ve tiyoüre-konaklı kafes bileşikleri, parafinin ayrıştırılmasında kullanılmıştır. Soy gazlar, su ve hidrokinonla klatratlar oluşturur. Bu tür bileşiklerde gaz atomları, su ve hidrokinon moleküllerinin tutulduğu kafeslerde tutulur. Aynı şekilde üre veya tiyoüre, kristal örgüleri içinde hidrokarbon molekülleri tutabilir. Bu moleküller üre ya da tiroüre molekülleriyle örülmüş tünellere yerleşir. Üredeki tüneller, Tiroüredeki tünellerden daha dardır. Bu da doğrusal hidrokarbonların üre tarafından tutulması sonucu dallı hidrokarbonlardan ayrılmasını sağlar. Daha sonra siklodekstrin, taç eter ve kriptand'ın konak molekül olarak işlev gördüğü bulunmuştur (bakınız şekil). Klatrat bileşikleri çok çeşitlidir, konak ve konuk moleküller arasındaki etkileşimler kimyasal bağlar yoluyla olanlar olduğu gibi, konak molekülün geometrik uzayı içinde, zayıf moleküllerarası güçler ile yerleşmiş konuk moleküller de vardır. Konak-konuk komplekslerinin tipik örnekleri arasında içerme bileşikleri ve enterkalasyon bileşikleri de sayılabilir. Aynı moleküllerden oluşmalarına rağmen farklı yapılara sahip olan (enatiomer ve diastereomerleri olan) kafes bileşikleri birbirlerinden izole edilebilir. Ewald JÃ¼rgen Georg von Kleist Ewald Jürgen Georg von Kleist, Alman bilim insanı. Haziran 1700 - 10 Aralık 1748 tarihleri arasında yaşamış olan Ewald von Kleist, din görevlisi ve mucitti. 1720'li yıllarda Leyden Üniversitesi'nde öğrenciyken elektriğe ilgi duymaya başladığı düşünülmektedir. Ardından Prusya'daki Kammin Katedrali'nde başrahiplik görevlerinde bulundu ve Leyden Şişesi'nin mucitlerinden biri oldu. Kendisinin bu buluşundan bir yıl sonra bağımsız olarak Pieter van Musschenbroek isimli bilim insanı da Kleist'in buluşarını destekleyici sonuçlara ulaştı. Bu iki bilim insanı günümüzdeki kondansatörlerin ilk adımlarını atan kişilerdir. Ancak günümüzde Pieter van Musschenbroek'un Leyden Şişesi hakkında daha derin bilgiye sahip olduğu düşünülmektedir. Sait Naci Ergin Sait Naci Ergin (1908, Niğde, Osmanlı İmparatorluğu - 1 Kasım 1982, Ankara, Türkiye), Türk siyasetçi. Mülkiye'yi bitirdi. Maliye Müfettişliği, Maliye Bakanlığı Müsteşarlığı, Kurucu Meclis Cumhuriyet Halk Partisi Temsilciliği (6 Ocak 1961 - 25 Ekim 1961), Cumhuriyet Senatosu Cumhurbaşkanınca Seçilen Üyeliği (14 Ekim 1971 - 14 Ekim 1977) ile Maliye Bakanlığı yapmıştır. Evli ve iki çocuk babasıdır. Konimetre Konimetre, havadaki toz taneciklerinin say覺s覺n覺 saptamaya yarayan ayg覺t. Konimetre en Ã§ok: kullanılır. Mevatiler Mevatiler, Hindistan'ın Alvan bölgesinde yaşayan bir halktır. Nüfusu 1.300.000'in üzerindedir. Mevatiler, Racastaniye'ye yakın bir lehçe kullanırlar. Türk kökenli oldukları, 10. yüzyılda Hindistan'a geldikleri ve 11. yüzyılda İslamı kabul ettikleri sanılır. Babasoylu, dıştanevlenen klanlar biçiminde örgütlenmişlerdir ve tarımla uğraşırlar. Bugün bir bölümü Hinduizmi kabul etmiştir. Selahattin Babüroğlu Selahattin Babüroğlu (1923, Erzurum, Türkiye), Türk siyasetçi. Harp Okulu, İstanbul Teknik Üniversitesi İnşaat Fakültesi, George Town Dil Enstitüsü'nü bitirdi. İstihkâm Kıdemli Yüzbaşı rütbesindeyken Silahlı kuvvetlerden ayrıldı. İller Bankası Genel Müdürlüğü, Başbakanlık Yüksek Denetleme Kurulu Üyeliği, Cumhuriyet Senatosu Cumhurbaşkanınca Seçilen Üyeliği (14 Ekim 1971 - 14 Ekim 1977) ile İmar ve İskân ve Ulaştırma Bakanlıkları yaptı. Evli ve üç çocuk babasıdır. Türkiye başbakan yardımcıları listesi Başbakan Yardımcısı, 1946-2018 yılları arasında bazı aralıklar dışında bakanlar kurulunda yer alan alan ve başbakanlığa bağlı kurum ve kuruluşların yönetilmesinde rol oynayan makamdı. Başbakan Yardımcısı aynı zamanda Millî Güvenlik Kurulu üyesiydi. Koalisyon hükûmetlerinde koalisyon ortağı partilerin genel başkanları eğer isterse başbakan yardımcısı olurdu. Eğer bir parti tek başına iktidar olmuşsa milletvekillerinden birisini seçerek Başbakan Yardımcısı olarak görevlendirirdi. Başbakan Yardımcılarının kendisine bağlı kuruluşları da bulunmaktaydı. Genellikle bu kuruluşlar hükûmetin kurulması sonrası Başbakan ve başbakan yardımcıları arasında yapılan görev dağılımıyla yardımcılıklara dağıtılmaktaydı. Başbakan Yardımcılığı, 2017 Türkiye anayasa değişikliği referandumunun ardından yapılan 2018 Türkiye genel seçimleri ile Başbakanlıkla birlikte kaldırıldı. Deniz rezervleri Deniz rezervleri, tahrip edici kullanım ve faaliyetlerin izin verilmediği ve diğer belirgin insan baskısının ortadan kaldırıldığı veya en aza indirildiği, böylelikle kendine ait ekosistemlerin daha doğal bir şekilde iyileşmeye doğru gidebildiği deniz alanlarıdır. Deniz rezervlerinin tayin edildiği yerlerde köklü değişikliklerin gerçekleştiği, deniz yaşamında özellikle yokolmaya yüz tutmuş türlerde bereketin, çeşitliliğin ve üretkenliğin hızla arttığı görülmüştür. 23 ülkede 100’den fazla Deniz rezervi oluşturulmuştur. Yürüyüş (dergi) Yürüyüş, 2005 yılında kurulan, haftalık bir dergidir. Dergi bağımsızlık, demokrasi, sosyalizm ilkelerini savunmaktadır. İlk sayısını 22 Mayıs 2005 tarihinde çıkartan "Yürüyüş" dergisi devrimci bir yayın çizgisine sahiptir. İhsan Topaloğlu İhsan Topaloğlu (1915, Kilis - 2 Nisan 2005, Ankara, Türkiye), Türk siyasetçi. Berlin Teknik Üniversitesi'ni bitirdi. Zürih Federal Teknik Üniversitesin'de Doktora yaptı. Ankara Çimento Sanayi ve MTA Genel Müdürlüğü, TPAO Genel Müdürlüğü ve İdare Meclisi Başkanlığı, Bilimsel ve Teknik Araştırma Kurulu Üyeliği, Cumhuriyet Senatosu Giresun Üyeliği (5 Haziran 1966 - 12 Ekim 1975) ile Enerji ve Tabii Kaynaklar Bakanlığı yapmıştır. Evli ve üç çocuk babasıdır. Ali İhsan Göğüş Ali İhsan Göğüş (1923, Gaziantep - 22 Temmuz 2011, İstanbul) Türk siyasetçi. İstanbul Üniversitesi tarih bölümününden mezûn oldu. Türk Haber Ajansı'nda muhabir olarak çalıştıktan sonra Dünya ve Cumhuriyet gazetelerinde yazı işleri müdürlüğü yaptı. Bir müddet "Kim" dergisini çıkarttı. Türkiye Gazeteciler Cemiyeti'nin idare kurulu üyeliğinde bulundu. 27 Mayıs 1960 Darbesi'nden sonra Türkiye Büyük Millet Meclisi'nde "meclis basın temsilcisi" olarak vazife aldı. 12'nci, 13'üncü ve 14'üncü meclis döneminde Gaziantep milletvekilliği yaptı ve "kültür ve turizm bakanı" olarak hükûmet üyeliğinde bulundu. Ali İhsan Göğüş, bir çocuk babasıydı. Gazeteci Zeynep Göğüş'ün babasıdır. Deniz Gezmiş ve arkadaşları hakkındaki idâm kararını onaylayan mecliste milletvekili olarak görev yaptı. Hatay cumhurbaşkanı Tayfur Sökmen, babaannesinin kardeşidir. Hasan Celal Güzel'in de dayısıdır. Cenazesi, 25 Temmuz pazartesi günü İstanbul Şişli Camii'nde kılınan öğle namazına müteâkip Edirnekapı Mezarlığı'nda toprağa verilmiştir. İlyas Karagöz İlyas Karagöz (1933 - 2013), Trabzon doğumlu yazar ve düşünür. Finarfin Finarfin, anlamı soylu saç demektir. Noldor soyundan gelen bir elftir. Finwe'nün üçüncü oğludur. Annesi Finwe'nin ikinci eşi bir Vanya olan Indis'dir. 2 tane kardeşi vardır üvey abisi Fëanor ve öz abisi Fingolfin'dir. Noldor sürgününden sonra Aman'da kalarak halkının kalanını Tirion da yönetti. Eârwen ile evlidir. 5 tane çocuğu vardır: Felagund Finrod, Orodreth, Aegnor, Angrod, Galadriel. Noldor prensleri arasında sadece o ve çocuklarının altın rengi saçları vardı bunu bir Vanya olan annesi Indis'den almıştı. Finwe'nin oğulları arasında yüreği en bilge ve en iyi kalpli olanıdır. Bir daha onun kadar güzeli olmamıştır. VesikalÄ± Yarim Vesikalı Yarim, 1968 yapımı siyah-beyaz Lütfi Akad filmi. Hüzünlü bir aşk hikâyesini anlatan film, özgün sinema diliyle, Türk sinemasının klasiklerinden sayılmaktadır. Filmin senaryosu Sait Faik Abasıyanık'ın 1948 yılında yayımlanan Lüzumsuz Adam adlı kitabında yer alan Menekşeli Vadi hikâyesinden Safa Önal tarafından uyarlanmıştır. Film, manav Halil'le pavyon şarkıcısı Sabiha'nın aşk öyküsünü doğal ve çarpıcı diyaloglarla anlatır. Dönemin diğer Türk filmlerine göre karakterler ve olaylar, gerçeğe daha yakındır. Film, Türkân Şoray'ın 1958 de başladığı sinema hayatında 1967 yılında çevirdiği Ana filmiyle aldığı ödülden sonraki ikinci büyük ödül aldığı filmdir ve oyuncunun gelecekte hem Türk sinemasının en iyi oyuncularından biri, hem geniş hayran kitlesine sahip bir yıldız olacağının işaretlerini taşır. Filmin akılda kalıcı unsurlarından biri de, "Şükran Ay"'ın seslendirdiği şarkılardır. Özellikle, finalde çalan "Kalbimi Kıra Kıra" şarkısı, filmle özdeşleşmiştir. Önemli özelliklerinden biri güçlü diyalogları olan filmin kimi replikleri de klasikleşmiştir. Bunların belki de en bilineni, Sabiha'nın Halil'e söylediği ve ilişkilerinin imkânsızlığını vurgulayan, ""Çok eskiden rastlaşacaktık."" cümlesidir. Film, çekildikten yıllar sonra, VCD ve DVD formatında da seyirciyle buluşmuştur. Manav Halil kendi halinde yaşayan bir adamdır. Bir akşam, arkadaşlarının ısrarıyla gittiği pavyonda çalışan Sabiha'yla tanışır ve birbirlerine aşık olurlar. Sabiha, arkadaşı Müjgan'ın birbirlerine uygun olmadıkları yönündeki uyarılarına rağmen Halil'i evine alır ve birlikte yaşamaya başlarlar. Ancak, Sabiha'nın Halil'in hayatıyla ilgili bilmediği gerçekler vardır. Ali Adnan Karaküçük Ali Adnan Karaküçük (1927, Maraş - 2005, İzmir, Türkiye) , Türk siyasetçi. Ankara Üniversitesi Hukuk Fakültesi'ni bitirdi. Hakimlik, Serbest Avukatlık, Merkez Bankası İdare Meclisi Üyeliği, 1.(XII) Dönem Kahramanaraş Milletvekilliği, Cumhuriyet Senatosu Kahramanmaraş Üyeliği (2 Haziran 1968 - 12 Eylül 1980) ile Gençlik ve Spor Bakanlığı yaptı. Evli ve iki çocuk babasıdır. Turgut Toker Hayrettin Turgut Toker (1923, Reşadiye, Tokat - 15 Haziran 2006), Türk siyasetçi. 1945 yılında Ankara Üniversitesi Siyasal Bilgiler Fakültesi'ni bitirdi. Kaymakamlık, İstanbul ve Ankara Belediye Başkan Yardımcılıkları, 2.(XIII), 3.(XIV), 4.(XV) ve 5.(XVI) Dönem Ankara Milletvekilliği ile Köy İşleri, Çalışma, İmar ve İskân Bakanlıkları yaptı. Evli ve bir çocuk babasıdır. Sevin Berk Sevin Berk (d. 26 Ekim 1941, İzmir – ö. 24 Kasım 2006, İstanbul) Türk arpist. İzmir’de doğan sanatçı, Ankara Devlet Konservatuvarı’nın Yüksek Bölümünü Giola Parenti ve Mila Aguzzi ile çalışarak bitirdi. 1960 yılında Cumhurbaşkanlığı Senfoni Orkestrası’na girerek 1973 yılına kadar arp grup şefliği yaptı ve aynı yıllarda Ankara Devlet Konservatuvarı’nda arp hocalığına devam etti. 1973 yılında İstanbul Devlet Senfoni Orkestrası’na geçen sanatçı, 1977 yılında İstanbul Devlet Konservatuvarı’nda "(Mimar Sinan Güzel Sanatlar Üniversitesi Devlet Konservatuvarı)" ilk arp sınıfını açtı ve uzun yıllar bu kurumda ders verdi. Ginastera, Boiledieu, Jolivet, Krumpholtz, Rodrigo gibi arp repertuvarının en önemli konçertolarının Türkiye’de ilk seslendirmesini yapan Sevin Berk, Jolivet’nin Arp Konçertosu’nu bestecinin de bulunduğu konserde, Cumhurbaşkanlığı Senfoni Orkestrası eşliğinde Türkiye’de ilk defa seslendirdi. İsmet İnönü Vakfının siparişi üzerine İlhan Usmanbaş’ın kendisi için bestelediği Konser Aryası'nın ilk seslendirilişini 1985'te TRT Ankara Oda Orkestrası eşliğinde yapan sanatçı aynı yıl Amerika’da Ginastera’nın arp konçertosunu çaldı. Romanya’da Bükreş ve Yaş Filarmoni, Çekoslovakya’da Morivan ve Janacek Orkestraları ile konserler, Japonya, Fransa, Hollanda ve İsviçre’de resitaller veren Sevin Berk, İstanbul ve İzmir Festivallerine katıldı. 1999 yılında Deauville’de düzenlenen "3. Uluslararası Lily Laskine Arp Yarışması"’na jüri üyeliği yapmak üzere davet edildi. 1986’da Brezilya’da Lorin Maazel yönetiminde Dünya Filarmoni Orkestrası’nda çaldı. Uzun yıllar İstanbul Devlet Senfoni Orkestrası'nda arp grup şefi olmasının yanı sıra Borusan İstanbul Filarmoni Orkestrası’nın da solo arpistiydi. Arp repertuvarını Türkiye’de tanıtmak için çok sayıda konser verdi, öğrenciler yetiştirdi. CELTA CELTA (İngilizce: "Certificate in English Language Teaching to Adults") anadili İngilizce olmayan İngilizce öğretmenlerine kuramsal ve uygulamalı biçimde kendilerini geliştirmelerini sağlayan ve uluslararası geçerliliği olan sertifika programıdır. Eğitim yordamları ve İngilizce dil bilgisine ilişkin kuramsal bilgi verirken anadili İngilizce olmayan öğrencilere ders anlatma uygulamalı dersleriyle de pratik gelişimi destekler. Cambridge Üniversitesi'nce onaylı bir programdır. CELTA kursunun başarıyla tamamlanıp tamamlanmadığına karar vermek için bir final sınavı uygulanmamaktadır. Adaylar eğitmenleri tarafından eğitimleri süresince planlama ve öğretme denilen 2 alanda değerlendirilir Kurs süresince verilecek 4 yazılı ödevde gösterdikleri performans dikkate alınır. Bütün dersler Cambridge Üniversitesi denetçisi tarafından gözlemlenir. Dolayısıyla, dünya genelinde 230 merkezde her yıl 11.000 kişiden fazla katılımı olan bir kurs olan CELTA kurslarıyla, standart bir eğitim sağlanmış olur. ReÅŸat Sabri Yurdakul ReÅŸat Sabri Yurdakul, (d. 1960, Ankara), Psikiyatrist. 1960 Ankara doğumludur. 1985 yılında Ankara Gazi Üniversitesi Tıp Fakültesi’nden mezun olmuştur. 1992 yılında Ankara Numune Hastanesi‘nden “Psikiyatri Uzmanlığı” diplomasını almıştır. Psikiyatri Uzmanlık Eğitimi sırasında Hacettepe Üniversitesi Psikolojik Danışma Rehberlik Bölümü‘nde özel öğrenci olarak eğitim almıştır. 1992 yılında Adana Ruh Sağlığı hastahanesinde çalışmaya başlamıştır. Aynı tarihlerde “Yaprak Psikiyatrik ve Psikolojik Danışma Merkezi”ni kurmuştur. Adana’daki çalışmaları sırasında psikodrama eğitimleri yanında, kognitif terapiler ve gestalt terapisi eğitimlerine devam etmiştir. Gerek bireysel gerekse grup terapilerin uygulaması yanında birçok anaokulu, kolej ve dershanede konferanslar ve eğitimler vermiştir. Sabah Gazetesi Güney Eki’nde ve Adana’daki çeşitli dergilerde psikiyatri ve psikoloji ile ilgili yazıları yayınlanmıştır. Kanal D, Star TV, Kanal 7, Ülke TV, Samanyolu TV, Show Max, Eurostar, Habertürk, ATV, Beyaz TV, Cem TV gibi televizyon kanallarında çeşitli programlara katılmıştır. 2008 yılında Psikiyatrist arkadaşı Dr.İbrahim Bilgen ile birlikte İstanbul Nişantaşı’nda Yaprak Psikiyatri’nin ikinci şubesini ve İstanbul’daki çalışmaları sırasında Cine 5 TV’de “Yaşamdan Bir Yaprak” adlı kendi programını yapmaya başlamıştır. Halen Etilife, Country Life, Diva Magazin dergilerinde aylık yazıları yayınlamakta olup bunun yanında hürriyetaile.com internet sitesinde de köşe yazıları yayınlanmaktadır. Şimdiye kadar yayınlanmış 10 kitabı mevcuttur. Kitaplarının isimleri şöyledir; ReÅŸat Sabri Yurdakul'a ait Klinik'e ait web sitesi ReÅŸat Sabri Yurdakul'a ait bireysel web sitesi Sıla özlemi Sıla özlemi, kişinin evden, aileden ve alıştığı ortamdan uzak kalmasına bağlı olarak hissettiği güçlü özlem duygusu. Bu duygunun duygusal belirtileri olabileceği gibi, fiziksel dışavurumları da vardır. Kişisel özelliklere göre farklılık gösterir, ancak genelde evden ilk uzun süreli ayrılıkla birlikte ortaya çıkar ve yeni ortama uyum sağlanana dek devam eder. Sıla özlemi, yatılı okul ya da yaz kampı için evden ayrılan çocuklarda görülebileceği gibi, üniversite için ya da yurt dışı dil eğitimi için alıştığı ortamdan ayrılan yetişkinlerde de görülebilir. Yabancı bir ülkede bu duyguya kültür şoku eşlik eder. Elfen Lied , Lynn Okamoto tarafından oluşturulmuş bir Japon manga ve anime serisidir. Japonya'da Şūeişa tarafından "Haftalık Young Jump" dergisinde yayınlanan "Elfen Lied" yirmi cildin tamamlanması ile sonlanmıştır. Anime uyarlaması 25 Temmuz 2004 Japonya'da, manga henüz tamamlanmamışken yayınlanmaya başladı. Bu durum animenin konusunun bazı noktalarda mangadan ayrılmasına yol açtı. Fazladan bir OVA bölümü 21 Nisan 2005'te çıkarıldı. Anime 13 bölüm sürdü. Dikkat "Elfen Lied" aşırı bir şekilde duygusal ve fiziksel şiddet içermektedir. Elfen Lied ismi Almanca'dır ve "Elf Şarkısı" anlamına gelmektedir. İnsanların bir sonraki evrimi olduğuna inanılan Dicloniuslar, bilim insanları tarafından insanlığın düşmanı olarak sıfatlandırılmıştır. Normal insanlardan fiziksel olarak tek farkları iki boynuzlu olmalarıdır. Oysa çok farklı bir silahları daha vardır, hatta bu tehlikeli silahla doğmuşlardır. Bu tehlikeli silahın bilimsel adı vektördür. Vektörler, normal insanların göremediği ortalama 2 mt. uzunluğundaki kollardır. Öldürmeye eğilimli Dicloniuslar, bu silahı kullanmayı öğrendiklerinde insanlığı yok etmeye çalışan varlıklar olurlar. Bunun için önleme ihtiyaç duyan bilim insanları, doğan bütün boynuzlu çocukları ya öldürür, ya da lablarda denek olarak kullanmak için hapsederler. Bir gün bu lablardan kaçmayı başaran bir Diclonius, insanların arasına karışır. Adı Lucy olan bu Diclonius, kaçarken başına aldığı bir kurşun darbesiyle hafızasını kaybetmiş ve kişiliği bölünmüştür. Sabaha karşı denizi izlemeye gelen iki kuzen Yuka ve Kouta, sadece "nyuu" diyebilen iki boynuzlu çıplak bir kızla karşılaşırlar. Nyuu'yu evlerine götürürler ve onunla yaşarlar. Ama Nyuu'nun hafızası zaman zaman yerine gelir ve o zaman acımasız katil Lucy'ye dönüşür. İnsanlığın yok olmasını engellemek isteyen bilim insanları Lucy'yi öldürmek zorundadırlar. Bunun için önce Nana (7 numara) daha sonra da Mariko (35 numara)yı kullanmalıdırlar. Evi zamanla Yuka, Mayu ve Nana ile dolan Kouta, zaman içerisinde unuttuğu bazı şeyleri hatırlayacaklardır... Baş karakter. Acımasız bir katil. Sırtından çıkan vektör adı verilen görünmez kolları var. Bu kollar sayesinde kendini korur veya düşmanlarını acımasızca katleder. Lucy'nin kişiliği bölününce ortaya çıkan ve dizideki en saf, en masum karakterlerden biri. Kouta'ya Lucy gibi aşıktır. Vektörlerini kullanmayı bilmez. Lucy'nin çocukluk arkadaşı ve aşkı. Babası ve kızkardeşi öldürülünce akıl hastanesinde yatar ve hafızasını kaybeder. Kouta'nın kuzeni. Ancak Lucy gibi o da Kouta'ya çocukluktan beri aşıktır. Nyuu'yu sever ve onu korur. Fakat Lucy'nin çocukluktan beri öldürmek isteyip başaramadığı ve dizi boyunca hayatta kalan karakterdir. Dizideki En saf karakterlerden biridir. Aynen Lucy gibi bir diclonius'tur. Vektörleri Lucy'ninkinden daha uzun. Müdür Kurama tarafından Lucy'yi bulması amacıyla gönderilir. Nana Kurama'yı babası gibi sevdiği için onun bu isteğini kabul eder. Lucy'yi bulduğunda onunla kavga eder, kaybeder ve kolları bacakları Lucy tarafından koparılır. Ancak Kurama onu ölümden ve tutsaklıktan kurtarıp takma kol ve bacak taktırarak gidip mutlu bir hayat sürmesini ister. Araştırma merkezinin müdürü. Lucy ona çok yaklaşsa bile zarar vermedi çünkü Kurama'yı öldürmekten çok onun sevdiklerini öldürmeyi tercih etmişti. Kurama'nın gerçek kızıdır ve Lucy kadar acımasızdır. Kurama denek olarak kullanılan bir diclonius'tan vektör virüsü bulaşınca kızı da bir diclonius olarak doğmuştur. Kurama kızını Lucy'den korumak için araştırma merkezine saklar fakat vektör sayısı olağandışı fazla ve vektörleri olağanüstü uzun olduğu için Lucy'yi yenebilecek tek diclonius olduğu düşünülerek vücudunun içine yanlış bir hareketinde patlatılacak bombalar yerleştirilir ve bulunduğu zindandan Kurama'dan habersiz dışarı çıkarılır. Zindandan çıkar çıkmaz merkezde çalışan bir kişiyi öldürür ve koluna yerleştirilen bomba patlatılır. Bu sayede tamamen merkezin emri altına girer. Lucy'yi kavgada yener ve onu öldürdüğünü zanneder. Kurama onu kavgadan sonra bulur, kızını kucağına alır ve ona sarılır. Ancak Mariko'nun vücuduna yerleştirilen bombalar uzaktan kumandayla patlatılır ve Kurama Mariko ile birlikte ölür. BÃ¼rokrasi Bürokrasi bir toplumda tabandan yukarıya çıktıkça daralan bir yapı içinde örgütlenmiş olan, kişisel olmayan genel kurallar ve işleyiş ilkelerine göre çalışan sistem ve kurallar grubudur. Amacı resmî olarak idari işlevlerle olsa da uygulamada yorumlamalar nedeniyle bazen resmî olmayan etkilere açık olabilmektedir. Kavram olarak özellikle politika ve sosyoloji alanlarında tartışmalara yol açmıştır. Bunlardan en önemlilerinden biri Max Weber'in öne sürdüğü hiyerarşi ve ideoloji içerikli çalışmadır. Günümüzde yaygın olan bürokratik sistemlere örnek olarak devlet, silahlı kuvvetler, hastaneler, bakanlıklar, okullar ve büyük şirketler verilebilir. Bürokrasi yönetsel bir mekanizma olmakla birlikte hiyerarşik emir komuta zincirinin yer aldığı yapılardır. Bu zincirin her halkasında kullanılan otorite, görevin yasal sorumluluk alanıyla ve amirlerin takdir yetkileriyle sınırlıdır. Weber, patrimonyal bürokrasi ile modern (rasyonel) bürokrasiyi ayırt etmiş ve birinden diğerine geçiş süreci üzerinde çalışmıştır. Patrimonyal bürokrasi, geleneksel toplumların belirgin bir özelliğidir ve idari işlerde hünkarın çevresinde toplanmış, çok sayıda ayrıcalığı olan ve bunun yanı sıra ‘adı ve sanı’ ile önem taşıyan kişilerden oluşur. Modern bürokraside ise görevler birer fonksiyondur; kişiler bunları doldururlar; dolayısıyla hukuki statüleri temelinde, birer soyutlukturlar. Gayri-şahsi bir yapının içinde, genel ve sistemli bir kurallar bütününe tabidirler. Weber’e göre modern bürokrasinin karakterini belirleyen özellikler şunlardır: Marksist görüşe göre bürokrasi; halktan kopuk, emekçilerin denetiminden uzak ve egemen sınıfların çıkarlarına hizmet için var olan bir sistemdir ve yüksek memurların yönetimine olan bu sisteme bürokratizm denmektedir. Marksist felsefeye göre işçi sınıfı tarihsel zorunluluk olarak bir devrimle iktidara gelecek ve proletarya diktatörlüğü adı verilen bir denetim mekanizmasıyla devlete hakim olacaklardır. Denetimde olan bu sözü edilen devlet mekanizması ile bürokratizm taban tabana zıttır. Fakat aralarındaki bu zıtlık, bürokratizmin işçi sınıfı iktidarı kurulduğunda hemen ortadan kalkacağı anlamına gelmez. Bürokratizmin "şekilcilik", "aldırmazlık", "yavaşlık", "kitlelerden kopukluk" gibi özellikleri, proletarya diktatörlüğünde de varlığını sürdüreceği öngörülmüştür. Çünkü bu durum kapitalist sistemin bir kalıntısıdır ve halkın küçük-burjuva kesimlerinin ruhsal özellikleri içinde zemin bulabilir. Marksist düşünürler tüm bunların engellenebilmesi için, emekçi kitlelerin devlet aygıtı üzerindeki kontrolleri artarak devam etmesini gerekli görürler. Dolayısıyla bürokrasinin oluşmasını engellemek için çözüm ""Giderek daha geniş kitlelerin yönetime katılmasının sağlanması""dır. Nitekim marksist yönetici ve Sovyetler Birliği'nin kurucusu olan Vladimir Lenin, bu konuya büyük önem vermiş ve bürokrasinin ""Sosyalizmi kuran toplumun en büyük iç düşmanı"" olduğunu belirtmiştir. Kraliyet DonanmasÄ± Kraliyet Donanması (İngilizce: Royal Navy), Birleşik Krallık'ta askerî örgütlenmenin denizcilik kolu. Denizlerde ulusal güvenliği sağlamak, ticareti korumak ve uluslararası anlaşmaları uygulamakla görevlidir. Aslında Kraliyet Donanması ("Royal Navy") adı, Suüstü Filosu (Surface Fleet), Denizaltı Filosu (Submarine Service) ve Filo Hava Birliği (Fleet Air Arm) kapsamaktadır. Bu üç birim dışında Kraliyet Deniz Piyadeleri (Royal Marines), Kraliyet Deniz Piyadeleri İhtiyatı (Royal Marines Reserve), Kraliyet Filosu Yedekleri (Royal Fleet Auxiliary), Kraliyet Donanması İhtiyatı (Royal Naval Reserve)'i de kapsayan resmî adı Naval Service'tir. Ancak fiilen resmî belgelerde bile "Naval Service" için de "Royal Navy adı kullanılmaktadır. İngiltere'de ülke savunmasında düzenli deniz kuvvetlerinden ilk kez Wessex kralı Büyük Alfred döneminde (871-899) yararlanıldı. Deniz Kuvvetleri 13. yüzyıla değin yerel nitelikte ve savunmaya yönelik olarak varlığını sürdürdü. İngiltere, Normandiya üzerindeki egemenliğini Fransa'ya kaptırmasından ve ticari ilişkilerinin Portekiz'le İspanya'yı da içine alacak biçimde genişlemesinden sonra karadaki çarpışmalara asker ulaştırmak için gemilerden yararlanmaya başladı. 1340'taki Sluis Çarpışması'da da İngiliz donanması ilk kez doğrudan savaşa girdi. 16. yüzyılda VIII. Henry, büyük toplarla donatılmış bir savaş gemisi filosu kurdu ve bir donanma yönetimi oluşturdu. I. Elizabeth döneminde deniz kuvvetleri İngiltere'nin ana savunma gücü durumuna geldi ve Büyük Britanya İmparatorluğu'nun geniş bir alana yayılmasını sağladı. Silahlı kuvvetlerin İngiliz İç Savaşı (1642-1651) sırasında Parlamento'nun denetimi altına girmesine karşın, II. Charles deniz kuvvetlerine Kraliyet Deniz Kuvvetleri adını verdi. Kraliyet Deniz Kuvvetleri kuruluşundan bugüne değin dünyanın en güçlü donanmaları arasında yer aldı. I. Dünya Savaşı sırasında temel görevi ticaret gemilerini denizaltı saldırısından korumaktı, gerçekleştirdiği tek saldırı hareketı Çanakkale'de başarısızlıkla sonuçlandı (1915). Donanma Hava Birliği bu savaş sırasında kuruldu; 1937'de bütün uçak gemileri bu birliğin denetimine girdi. II. Dünya Savaşı'ndan sonra büyüklük bakımından ABD Deniz Kuvvetleri'nin ardından ikinci sırada gelen ve özellikle denizaltılara karşı gerçekleştirilen harekatlarda başarılı olan Kraliyet Deniz Kuvvetleri, 1950'de de Kore Savaşı'na katıldı. Bugün de en büyük deniz güçlerinden biridir. Falkland Savaşı, II. Dünya Savaşı'ndan sonra Kraliyet donanmasının yürüttüğü en büyük harekatlardan biriydi. Kraliyet Deniz Kuvvetleri Körfez ve Irak Savaşlarında önemli rol oynadı. Deniz Kuvvetleri Komuta Kurulu, 1964'te Savunma Bakanlığı'na bağlandı. 1967'den sonra donanma yönetiminin başına bir müsteşar getirildi. Kraliyet Deniz Kuvvetleri'ne bağlı birimler Donanma Başkomutanlığı, Deniz Kuvvetleri Anavatan Komutanlıkları, Donanma Hava Birliği ve Kraliyet Deniz Piyadeleri'dir. 1960'ta asker ve gemi sayısı azaltılan Kraliyet Deniz Kuvvetleri'ne 1969'da nükleer caydırıcılık görevi verildi bünyesinde nükleer füzelerle donatılmış bir denizaltı filosu oluşturuldu. Nükleer denizlatılar Soğuk Savaş döneminde, özellikle Atlas Okyanusu'nun kuzeyinde Sovyet denizaltılarına karşı önleyici bir güç oldu. Leiden Leiden, Hollanda'nın Güney Hollanda eyaletine bağlı bir şehirdir. 254.000 kişilik nüfusuyla küçük bir şehir görünümündedir. Lahey ve Haarlem şehirlerine yakın olan Leiden, Hollanda'nın Old Rhine nehri tam içinden geçecek şekilde konumlanmıştır. Fanatik (film, 1996) The Fan, 1996 yapımlı bir psikolojik gerilim filmi. Yönetmenliğini Tony Scott'ın üstlendiği filmin başrolünde Akademi Ödüllü oyuncu "Robert De Niro" ve ünlü aktör/dövüş sanatçısı "Wesley Snipes" rol almaktadır. Peter Abrahams'ın aynı isimli kitabından uyarlanarak yola çıkılmış ve çekilmiştir. Gil Renard (De Niro) başına gelenleri konu alan beyzbol içerikli film 1996'da iyi bir çıkış yapmıştır. Gil Renard (Robert De Niro) için hayat kötüye gitmektedir, sorunlu davranışları yüzünden eski karısı oğlunu ondan uzaklaştırmaya başlar. Gergin bir bıçak satıcısı olan Gil ayrıca bir fanatiktir. Ama her kesin sadece bir takımı tuttuğu için gittiği bir maçtan daha büyük bir fanatik. Beyzbolu çok sevmekte olan Gil'in açılış günü yaklaşmaktadır. Sabırsızlıkla beklemektedir bugünü, çünkü San Francisco Giants takımını tutsa da kendisi büyük bir Bobby Rayburn (Wesley Snipes) hayranıdır ve Bobby Giantslara 40 milyon dolarla transfer olmuştur. Bobby veya kısaca Bob'un geldiğindeyse bir sorunla karşılaşır, hep 11 numara olan Bobbye bu sefer 33 numara verirler çünkü 11 numara artık giyinilmektedir. Bobby bu olaya çok sinirlenir, bu arada Bobby'nin bir oğlu vardır: Sean. Oğlunu çok sevmekte olan Bobby yeni oyunda başarısızlığa uğrayınca bunun numaradan olduğunu düşünür. Gil ise olayları anlamamıştır ama hala Bobby'yi bir kahraman olarak görmektedir. Bobby ve diğer giantsların takıldığı restorana gelir, tesadüfen olayları dinler. Bobby ve Juan Primonun (Benicio del Toro; 11 numara giyen) kavgasının neden çıktığı anlar, sebep 11 numarayı geri almak isteyen Bobby'dir. Bunun bir saçmalık olduğunu düşünse de, Gil, yine de 11 numara alması için Bobby'ye yardım etmeye karar verir. Bob'un sahilin yanındaki evini de sürekli gözetler. Gil artık işten atılmak üzeredir, oğlunu da görmemeye başlayan Gil gittikçe depresyon kaynaklı çılgınlığa başlar. Artık odaklandığı tek şey fanatiği olduğu Bobby Bob Rayburnun beyzbolda bir numara yapmaktır. İşten de atılır. Gidip Juan ile konuşan ve kavga çıkartan Gil tesadüfen onu öldürür. Ertesi gün Bobby kendisini kötü hissetse de bir süre sonra mükemmel oynamaya başlar. Buna çok sevinen Gil ise bir gün Sean'ın boğulduğunu görür ve onu kurtarır. Bobby ile kısa bir zaman geçiren Gil, ona Juan Primo'nun ölümünden sevinip sevinmediğini sorar. Bobby ise, "Hayatım boyunca hep birinci olmak istedim ama artık bu konuda düşüncelerimi bıraktım, bu yüzden başarılıyım ve Juan'ın ölümüne de üzüldüm," der. Bu sözler Gili çılgına çevirir ve hem köpeği Bradley'yi hem de Sean'ı kaçırır. Karşılık olarak Bobby'ye oldukça garip bir istek söyler. Yetişkin gözetimi altında 13 yaşından küçükler izleyebilirler. Film şiddet, aşırı küfürler ve çok kısa cinsellik içermektedir. Fakat aşırı küfürler tv versiyonunda sansürlendiğinden dolayı yetişkinlerle birlikte film izlenebilir. Eleştirmenlerden bazıları filmde Tony Scott'ın kötü bir yönetmenlik yaptığını ve De Niro üzerinde yoğunlaştığı söylemiştir. Fakat USA Today'den Sean Patrick filmi "Unutulmaz" olarak değerlendirmişti. Prisma-online filmdeki müziklerin başarılı olduğunu söyledi ve WBAI Radio'dan Paul Wunder filmi "Birinci sınıf gerilim" diye tanımladı. Film Rotten Tomatoes'de 38% almıştır. "Fanatik" filmi Türkiye'de VCD formatında piyasaya sürülmüştür. Filmin DVD versiyonu Türkiye'de bulunmamaktadır, VCD versiyonunda ise bazı ses kaymaları mevcuttur. Bunun haricinde CNBC-e kanalında film orijinal dil ve Türkçe altyazılı olarak yayınlanmıştır. Bunun dışında bazı TV kanallarında Türkçe dublajlı olarak yayınlanmıştır. Sinemalarda ise film 20 Aralık 1996 yılında Türkiye'de gösterime girmiştir. Film 55 milyon dolarlık bütçeye sahipti, ABD'de girdiği ilk 2,016 sinemalarda $6,271,406 kadar bir parayı ilk haftasında getirdi. ABD'de toplam $18,573,791 , Japonya'da ¥136,152,700, İspanyada ESP 227,186,594 kadar para getirmiştir. Film 24 Ekim 1995'te çekimleri başlamıştır, filmin stüdyoya gönderilip tamamlanması 23 Şubat 1996 yılında olmuştur. Anaheim, Kaliforniya, ABD Anaheim Angel Stadyumu - 2000 Gene Autry Way, Anaheim, Kalifornia, ABD Candlestick Park - 602 Jamestown Ave., San Francisco, Kalifornia, ABD Coors Field - 2001 Blake Street, Denver, Colorado, ABD Denver, Colorado, ABD Dodger Stadium - 1000 Elysian Park Avenue, Chavez Ravine, Elysian ParkÄ±, Los Angeles, Kalifornia, ABD San Francisco, Kalifornia, ABD "The Fan", kitap. Halay (şarkı) Halay, Beş Yıl Önce On Yıl Sonra tarafından seslendirilen ve 1984 Eurovision Şarkı Yarışması'nda Türkiye'yi temsil eden şarkı. Şarkı 37 puanla 12. olmuştur. Elemelerde daha önce birçok kez Eurovision elemlerine katılmış Neco ve Ayşegül Aldinç gibi isimler yer almaktaydı. Normalde eski şarkıları yorumlayan bir grup olan Beş Yıl Önce On Yıl Sonra Anadolu temaları bulunduran "Halay" ile kazanmışlardı. Gruba şarknıın Türkiye elemelerinde Arif Sağ eşlik etmişti ancak yarışmaya Türkiye elemelerinden daha farklı bir versiyon gönderildi. Melekli, Iğdır Melekli, Iğdır'ın merkez ilçesine bağlı bir beldedir. Beldeye bağlı 3 mahalle bulunmaktadır. Bunlar; Güneşli Mahallesi, Mehmet Akif Ersoy Mahallesi ve Namık Kemal Mahallesi'dir. Melikşah'ın Kars ve Iğdır kalelerini işgal hazırlıklarında ordugâhını Melekli üzerinde kurmuştur. Bugünkü Çaybaşı mevki olarak bilinen semtinde ilk yerleşim birimi oluşmuş ve daha sonra millî mücadele döneminde farklı kasaba ve ülkelerden tarım arazileri, stratejik ve jeopolitik özelliğinden dolayı göç almıştır. Ayrıca 1913 yılında yapılan kazılarda keşfedilen Urartulara ait bir mezarlık da buradadır. Kasaba, 1917-1920 yılları arasında varlığını sürdüren ve Ali Ekber Tufan tarafından kurulan Iğdır Millî Cumhuriyeti'nin başkentliğini yaptı. 1923 yılında aynı adla köy statüsüne kavuştu. 1970'li yıllarda ise artan nüfusu sebebiyle belediye yapıldı. Beldenin kuzeyinde Evci, Tacirli ve Özdemir; doğusunda Karakoyunlu ve Gökçeli; batısında Akyumak ve Iğdır il merkezi; güneyinde ise Aşağıerhacı yer alır. Beldede 1886 yılında 1.869 Azeri Türkü yaşamaktaydı. Çalpala, Iğdır Çalpala, Iğdır ilinin Merkez ilçesine bağlı bir köydür. 1928 yılı kayıtlarında Kiti olarak geçen köy, 1960 yılından beri günümüzdeki adını taşımaktadır. Köy, Ermeni çetelerin Ağustos 1919'da baskın yaptığı ve yakaladıkları erkekleri öldürüp kadınların namuslarını kirlettiği Iğdır civarındaki 21 Müslüman köyden biridir. 11 Kasım'ı 12 Kasım'a bağlayan gece 11. Tümen Komutanlığı, Ermenilere karşı taarruza geçmiş ve 12 Kasım 1920 sabahı Iğdır belediye binasına Türk Bayrağı çekilmiştir. Bu olayları takip eden 14 Kasım 1920 tarihinde ise, 15. Kolordu Komutanı Kazım Karabekir Paşa komutasındaki Türk Ordusu tarafından Ermeniler Aras Nehri'nin kuzeyine püskürtülmüştür. 3 Aralık 1920'de imzalanan Gümrü Antlaşması ile Iğdır ve çevresinin Türkiye toprağı olduğu kesinleşmiştir. Köy yakınlarında bulunan "Kiti Hidroelektrik Santrali", 1961 yılında kurulup 1966 yılında faaliyete geçmiştir. Köy, Iğdır il merkezine 29 km uzaklıktadır. Köyün doğusunda Bayraktutan Köyü, güneyinde Küllük Köyü, kuzeyindeyse Ermenistan bulunur. Köyün deniz seviyesinden yüksekliği 894 metredir. Aras Nehri, ovanın batısındaki bir vadiden geçerek Çalpala Köyü yakınlarında ovaya girmektedir. Köyde 1886 yılında 144 Azeri Türkü yaşamaktaydı. Regaip Kandili Regaip Kandili veya Regâib Kandili, Hicri takvime göre Recep ayındaki ilk perşembeyi cumaya bağlayan gece. Kökü "arzulamak, meyletmek" anlamlarına gelen "regâib" sözcüğü Kur'an'da geçmez. Regaip Kandili doğrudan Kur'an-ı Kerim kaynaklı olmasa da dinî kültürde zamanla büyük kutlamalarla kutlanmaya başlanmış ve kendisine burada önemli bir yer edinmiştir. Klasik dinî kültürün yanı sıra tasavvuf geleneği ve kültüründe de bu kandil diğer kandiller gibi önemli bir yere sahiptir ve büyük kutlamalarla kutlanır. Cort Pazardaki marka ismiyle genellikle Cort olarak tanınan firma, tam adıyla Cor-Tek Müzik Aletleri Limited Şirketidir. Menşei Kore merkezli olup, fiyat/kalite/performans üçgeniyle birlikte kısa sürede müzik sektöründe vazgeçilmez bir marka haline gelmiş bir firmadır. 1960 yılında ""Müzisyenler tarafından müzisyenler için tasarlanmıştır."" sloganıyla üretime başlayan firma, elektro gitar, bas gitar, klasik gitar, akustik gitar, akustik bas gitar, banjo, mandolin, amfi, jack, askı, gigbag ve hardcase, pena vb. ürünlerin üretimi gerçekleştirmektedir. Önceleri merkez fabrikası olan Kore fabrikası, bazı ekonomik ve siyasi nedenlerden dolayı sürekli işçi çıkartılması nedeniyle firmanın zarar etmesiyle birlikte 2004 senesinde kapatılmıştır. Şu an için 2 ayrı ülkede (Endonezya, Çin) fabrikaları bulunan firmada çalışan ve ürünlerin kalite kontrollerini gerçekleştiren işçi kadrosu (her iki fabrikanın da toplam olarak) 2500 kişidir ve tüm işçiler tamamen müzisyenler, luthierler ve teknisyenler tarafından oluşmaktadır. 54 yıl önce ilk kurulduğu zamanlarda "Cortez" ismiyle Japonya'da üretim yapmakta olan firma, sonraki yıllarda Jack Westheimer ortaklığı ve çabaları ile üretimini genişleterek merkezini Kore'ye kaydırmış ve şimdiki ismini almıştır. Jack Westheimer, uzun yıllar Park Young-Ho ortaklığında şirketi yürütmesinin ardından ortaklıktan çekilerek ABD'de kendi ismiyle bir firma kurmuştur. Günümüzde Cort (Cor-Tek), şirket merkez ve yönetimi olarak tamamen Koreli bir firmadır. Cort Müzik Aletleri Limited Şirketi, Cor-Tek Fabrikaları ile günümüzde sektörün en büyük ve en geniş kapsamlı üretici firma ve fabrikaları olarak kabul edilmektedir. Firma ürünlerinin seri üretimini önceleri Kore fabrikasında, günümüzde ise sadece Endonezya ve Çin fabrikalarında gerçekleştirmektedir. Ayrıca gitar dünyasında diğer dünya devleri olarak kabul edilen Fender, Squier , Ibanez, Encore, ESP & LTD gibi firmalar başta olmak üzere birçok büyük ve küçük gitar üreticisi firmalara anlaşmalı olarak fason gitar üretimini de gerçekleştirmektedir. Fason üretim için anlaşmış olduğu firmaların prosedürlerine uygun olarak, üretimi yaptıran firmanın kendi talepleri ve istekleri doğrultusunda ağaç, elektronik ve mekanik aksamlarla üretim yapmaktadır. Günümüzde satılan Japon Ibanez'ler dışındaki tüm Çin ve Endonezya yapımı Ibanez gitarlar, Amerikan, Japon ve Meksika yapımı Fender gitarları dışında Fender'in Çin üretimi Modern Player serisi, Squier'ın Çin ve Endonezya üretimi olan tüm gitarlarını Cort üretmektedir. Ayrıca yakın zamana kadar Çin üretimi olan LTD gitarlarını da ESP için Cort üretmiştir. Günümüzde üretimini yaptığı fabrikalar, tamamen Cort firmasına ait olan "Cor-Tek Enstrüman Fabrikaları" zincirine bağlı olarak; elektro ve bas gitarlarının, gitarların elektronik aksamlarının ve amfilerinin üretildiği, "P.T. Cort Endonezya Elekro Gitar ve Elektro Bas Gitar Fabrikası" ve akustik gitar, klasik gitar, banjo ve mandolin modellerinin de üretildiği "P.T. Cort Çin Akustik Enstrümanlar Fabrikası"dır. Cort firması günümüzde üretimini yaptığı elektro gitar ve bas gitarlarının standart serileri haricinde Custom Shop özel üretim olarak da elektro gitarlar, bas gitarlar, akustik gitarlar ve klasik gitarlar üretmektedir. Cort'un kendi AR-GE birimi tarafından geliştirilmiş "Luthite" isimli alaşım, Curbow model bas gitarlarında ve Ibanez gibi diğer markaların elektro ve bas gitarlarında (örneğin Ibanez'in 10. kuruluş yıldönümü şerefine özel olarak üretilen Joe Satriani imzalı JS10th modeli) gövdede ağaç yerine kullanılmaktadır. Türkiye'de 2007 yılında Cort gitar firması, maNga gitaristi Yağmur Sarıgül ile destek anlaşması yapmıştır. Sanatçı, kayıtlarında ve canlı performanslarında Cort Viva-7 model yedi telli elektro gitar ile Cort Turkish Edition model elektro gitar kullanmaktadır. Cort Turkish Edition, Cort'un, Cort Gitarları Tartışma Platformu'nun yardımlarıyla Türkiye'ye özel olarak üretmeye başladığı gitar modelidir. 2006 yılında seri üretimi başlamıştır ve özel yapım olduğu için sınırlı bir sayı da üretilmiştir. maNga'nın gitaristi Yağmur Sarıgül bu gitarı çalmaktadır. Anadolu Rock Sanatçısı Özkan