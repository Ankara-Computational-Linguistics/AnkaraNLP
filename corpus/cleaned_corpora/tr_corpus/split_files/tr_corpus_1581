yoğun biçimde dezenformasyon içer­ mekle birlikte Türk sağının komünizmi bilmediği ve ezelî düşman a karşı her zaman tetikte olunması kaygısının gerçek olduğunu düşünme­ nin hatalı, daha doğrusu eksik bir yargı olduğu söylenebilir. Türk sağı ya da milliyetçi muhafazakâr kesimin önde gelen entelektüellerinin Marksiz- 110 Aytill Tamer mi, komünizmi, sosyalizmi bir başka deyişle sol fikriyatı bilmediğini ve/veya söz konusu literatürden bihaber olduğunu düşünmek yanılgıdır. Keza incelenen eserlerde Marx ve Lenin'in eserlerine ve anti-komünist Batılı kaynaklara atıfta bulunulmaktadır. Ne var ki, bu yayınlar propagan­ da amaçlıdır propaganda faaliyetinin doğasına ve amacına uygun olarak da hedef kitleyi yanıltma, manipülasyon, yanlış yönlendirme, ikna, vb. için yazılmışlardır. Dolayısıyla Türk sağının anti-komünist propaganda yapmak amacıyla yazdıkları broşürler, kitapçıklar ve makaleleri bilinçli olarak dezenformasyon içermektedir. Ne var ki, bilinçli olarak kamuoyu­ nu manipüle etmek amacıyla komünizm hakkında yalan, yanıltıcı en­ formasyon üreterek anti-komünizm propagandası yapmak entelektüellik açısından irkiltici bir tutumdur. Türkiye'de Türkçü, milliyetçi entelek­ tüellerin konumunu zedeleyen, eserlerinin algılanışı ve çalışmalarının değerinin tartışılmasına yol açan önemli sebeplerden birinin zaman za­ man siyasal erklere eklemlenerek komünizmle mücadelede propagandist olarak yer almaları olduğunu söylemek hatalı bir değerlendirme olmaya­ caktır. K aynakça Albayrak, M. (2004). Türk Siyasi Tarihinde Demokrat Parti (¡946-1960). Ankara Phoenix. Arık, Remzi Oğuz (1969). İdeal ve İdeoloji. İstanbul Milli Eğitim Bakanlığı. (1955). Komünizm , Toprak. Atilhan, Cevat Rıfat (1951). Tiirkoğlu Düşmanını Tanı.. İstanbul Akyıırt Neşriyat. (1948). Siyonizm, Komünizm ve Farmasonluğa Karşı Beynelmilel Dünya Teşkilatı Kong­ resin d en , Sebilürreşad, No 5-17. Aygün, Mehmet (2011). Türkiye'de Anti-Komünizmin Kaynakları-1. Peyami Safa , Sosyologca. Aykol, Hüseyin (2010). Türkiye'de Sol Örgütler Bolüne bolüne büyümek. Ankara Phoenix. Barson, M.- S. Heler (2001). Red Scared. The Commie Menace in Propaganda and Popular Culture. San Francisco Chronicle Boks. Beller, Manfred (2007). by M. Beller-J. Leerssen). Amsterdam Rodopi. Bulut, Sedef (2009). Üçüncü Dönem Demokrat Parti İktidarı (1957-1960) Siyasi Baskılar ve Tahkikat Komisyonu , Gazi Akademik Bakış. Chomsky, Noam (1998). R. McChesney-E.M. Wood). New York Monthly Review Press. Cunningham, Stanley (2002). London Praeger. Diper, Avni (1947). Komünizme Karşı Türk Milliyetçiliği. İstanbul Yy. 111 Muhayyel Komünizm Türk Sağının Anti-Komünizm Propagandası Edip, Eşref (1957). İslâm Dünyasını Saran Tehlikeler , Sebilürreşad, No 250. Güven, Dilek (2005). 6-7 Eylül Olayları Cumhuriyet Dönemi azınlık Politikaları Bağlamında. İstanbul Tarih Vakfı Yurt Yayınları. Fındıkoğlu, Z. Fahri (1953). Komünizm ve Türk Gençliğinin Fikir Terbiyesi. İstanbul Yeni Matbaa. American Anti-Communism Combating the Enemy Within, 1830-1970. Maryland The Johns Hopkins University Press. Hentch, Thierry (1996). İstanbul Metis. Güvenir, Murat (1991). İkinci Dünya Savaşı 'nda Türk Basını. İstanbul Gazeteciler Cemiyeti. Gürkan, Nilgün (1998). Türkiye'de Demokrasiye Geçişte Basın. İstanbul İletişim Yayınları. İnan, Abdülkadir (1955). Asri Moloh Komünizm , Toprak. İşler, Esra Keloğlu (2007). Demokrat Parti 'nin Halkla İlişkiler Stratejileri Üzerine Tarihsel Bir İnceleme (1946-1960). Selçuk Üniversitesi Sosyal Bilimler Enstitüsü Halkla İlişkiler ve Tanıtım Anabilim Dalı. Yayımlanmamış Doktora Tezi. Konya. Jackall, Robert (Ed.) (1995). Propaganda. New York New York University Press Kinmer, Cafer Seydahmet (1948). Rus Tarihinin İnkılaba, Bolşevizme ve Cihan İnkılabına Sürüklenmesi. İstanbul Pulhan Matbaası. Kısakürek, Necip Fazıl (1962). Türkiye 'de Komünizma ve Köy Enstitüleri. İstanbul Doğan Güneş Yayınevi. Lasswell, Harold (1927). Propaganda Technique in World War I. London Kegan Paul Pub. Public Opinion, New York The Free Press. Öztan, G. Gürkan (2011). ‘Ezeli' düşman ile Hesaplaşmak Türk Sağında M oskof İmgesi , Toplum ve Bilim. No 121, s. 79-99. Pilavoğlu, Kemal (1949). Komünizme Hücum. Ankara Yy. Safa, Peyami (1948a). Rusçuluk ve Türkçülük , Çınaraltı. — (1948b). Sosyalizm ve M illiyetçilik , Çınaraltı. Bolşevizm, Troçkizm ve Anarşist Komünizm , Çınaraltı. Mahutlar. İstanbul Toprak Dergisi Yayınları — (1959b). Komünist Rejiminde Kızılların Akıbeti , Toprak. No 20, 10-11. — (1956b). Nazım Hikmet'in Şairliği Efsanesi , Toprak. No 16, s. 10-11. — (1959). Türk M oskof ve Komünist. İstanbul Toprak Yayınları. Sökmensüer, Şükrü (1947). Ankara Ulus Matbaası. Tamer, Aytül (2010). Yayımlanmamış Doktora Tezi. — (2011). Kurtuluş Savaşı'ndan Tek Parti Dönemine İktidar ve Mizah Basını İlişkisi Devlet Arşivindeki İzler , Gülmenin Arkeolojisi ve M edyada Mizah Olgusu. Ulusal İletişim 112 Aytiil Tamer Kongresi Kitabı. Taşkın, Yüksel (2002). İstanbul İletişim. Taylor, Philip M. (2003). Manchester Manchester University Press. Türk, Cezmi (1959). M illiyetçilik Anlayışımız ve Komünistlik. İstanbul Toprak Dergisi. — (1955a). Tehlikeler , Toprak. Komünizmin kökünü kazımanın zamanı gelmiştir Toprak. No 11. — (1955c). 6 Eylül , Toprak. Türkkan, Reha Oğuz (1943). K ızıl Faaliyet. İstanbul Bozkurtçu Yayın. — (1943). Solcular ve Kızıllar. İstanbul Bozkurtçu Yayın. Volkan, Vamık (1993). Etnik Terörizmin Psikolojisi. Ankara Politik Psikoloji Yayınları. Yazgan, R. Necati (1949). Dünya işçilerine Mektup. Ankara İslam Kitabevi. Komünizm Tehlikesi. İstanbul Yy. Yıldırmaz, Sinan (2008). Demokrat Parti ve Dönemi Sol Tarihyazımında Kayıp Zamanın İzinde , Praksis, No 18, s.23-42. Zobennan, Pierre (2000). Türkiye Komünist Partisi Tevkifatı esbab-ı mucibeli hüküm. 113 Üst Kimse Yok mu Derneği'nin iftar kampanyası afişi Alt Mavi Marmara , Müesser Akyıldız, ÎHH'nin düzenlediği Mavi Marmara konulu resim liselerarası yarışması eserlerinden. Sosyal politika alanında liberal ve muhafazakâr söylemlerin etkisini ar­ tırması 1980 sonrası döneme rastlar. Bu dönemin önemli bir gelişmesi de Batı literatüründe din temelli olarak tanımlanan sivil toplum örgütlerinin sosyal politika alanında artan rolüdür.1 Amerika'da dinî organizasyonla­ rın seküler sivil toplum örgütlerinden ve devlet kurumlarından daha ve­ rimli oldukları söylemi Reagan döneminden itibaren yükselişe geçmişti. Bunu takiben 1996'da sosyal devletin revizyonunun önemli bir parçası olarak ortaya atılan Hayırseverlik Alternatifi planı ve 2001 yılında Bush tarafından tanıtılan Merhametli Muhafazakârlık programı sosyal politika alanının yeni dönemde nasıl şekilleneceğinin habercileriydiler2 Amerika'da atılan bu adımları Avrupa'da takibe geçen ilk ülke, tahmin edilebileceği üzere İngiltere idi. Thatcher'in devleti küçültmek ve aktif Dr. İpek Göçmen, Max-Planck Enstitüsü, Köln 1 Bkz. 2 Stanley W. Carlson-Thies, Charitable Choice Bringing Religion Back into American Welfa­ re, in Religion Returns to the Public Sphere Faith and Policy in America, ed. Hugh Heclo and Wilfred. 78-111 (2006). Türkiye 'de Din Temelli Sosyal Yardım Organizasyonları vatandaşlar yaratma planları için Amerika'da yaratılan model biçilmiş kaftandı. Son yirmi yıldır hem Muhafazakâr Parti hem de îşçi Partisi tara­ fından dinî kurumlara gösterilen yoğun ilgi bunun bir örneği olarak görü­ lebilir. Muhafazakâr Parti'nin Bir Toplumu Yenilemek adı ile tanıttığı yeni sosyal politika girişimi inanç topluluklarını ısrarcı sosyal problemle­ ri çözmek ve merhametli cemâatler oluşturmak için öncü gruplar olarak tanımladı.3 1997-2007 sırasında görevde olan İşçi Partisi hükümeti ve Tony Blair da inanç temelli organizasyonların sosyal refah alanında yar­ dım sağlamak ve cemâatleri yenilemek rollerine verdiği destek ile dikkat çekti.4 Son dönemde sosyal politika alanında devletin görevlerini azaltıp va­ tandaşların sorumluluklarını artırma, bu alanda çalışan sivil toplum örgüt­ lerinin sayısını ve çalışma alanlarını geliştirme gibi girişimler Amerika ve İngiltere'nin ardından hemen hemen tüm Avrupa ülkelerinde neoliberal ve muhafazakâr ideolojilerin kesişiminde oluşmaktadır. Aile, cemaat ve topluluk bağlarının önemine, hayırseverlik ve merhamet duygularının bir toplumu birlikte tutmaktaki değerine sıkça vurgu yapan bu söylemler devletin sosyal yardım alanındaki sorumluluklarını azaltma sürecine ko­ laylık sağlamaktadır. Marshall ve Beveridge gibi yazarlar tarafından ortaya konulan sosyal hakların vatan­ daşlık haklarının bir parçası olduğu ve devlet tarafından garanti edilmesi gerektiği söyleminin son yirmi yıldır yükselişte olan muhafazakâr liberal söylem sonucu giderek yok olduğu tartışılmaz bir gerçek. Bu noktada tarihsel olarak hatırlatılması gereken bir diğer gerçek ise günümüzde muhafazakâr çevreler tarafından sıkça başvurulan bu argümanların 19. yüzyılda yükselişte olan muhafazakâr liberal söylem ile benzerliği. Buğ­ ra' mn belirttiği gibi sosyal hak kavramının reddi, en güçlü ifadesini mu­ hafazakâr liberal söylemde bulmuştu ve bunun belki de en tipik örneği Alexis de Tocqueville'in yaklaşımıydı.5 Yoksulla fakir arasındaki ahlâkî bağlarının oluşumu için sadâka ve hayırseverliğin önemine ve sosyal yapı için gerekliliğine atıfta bulunan bu bakış açısı devletin bu alanda olma­ ması gerektiğini savunmuştu.6 Günümüz muhafazakârlarının hemen hep­ 3 Margeret Harris, Peter Halfpenny, and Colin Rochester, A Social Policy Role for Faith Based Organisations. 1 (2003). 4 T. Philpot, Swimming against the Tide Civil Society, the Church and the Voluntary Sector, P olitical Theology 3, no. 1 (2001). Ayşe Buğra, Kapitalizm, Yoksulluk ve Türkiye'de Sosyal Politika (İstanbul İletişim Yayınla­ rı, 2008). s. 57 6 Alexis de Tocqueeville, Memoir on Pauperism (Chicago Ivan R. Dee, 1997). 116 ipek Göçmen sinin Tocqueville'in bu görüşü altına imza atacaklarını tahmin etmek çok zor değil. Bu yazı Türkiye'de 1980 sonrası dönemde yükselişe geçip, 2002 son­ rasında Adalet ve Kalkınma Partisi'nin iktidara gelmesi ile egemenlik kazanan muhafazakâr liberal politik ortamın sosyal politika alanında önemli bir ürünü olan ve sayıları son dönemde hızla artan din temelli sivil toplum örgütlerine odaklanacak. Sosyal yardım alanında çalışan inanç/din temelli sivil toplum örgütlerinin sayıları 1990'ların sonları ve 2000Terin başlarından beri giderek artmaktadır. Türkiye'de bu organizasyonlar ken­ dilerini inanç temelli ya da din motivasyonlu olarak tanımlamadıkların­ dan resmî sayılarını bilmek mümkün değil. Fakat son on, on beş yıldır medyada artan görünürlükleri bile bu alanda ciddi bir büyüme olduğunu gösteriyor. Burada sonuçlarının bir kıs­ mını özetleyeceğim alan araştırmam birçoğumuzun isimlerini medyada mutlaka duymuş olduğu Deniz Feneri Derneği, Kimse Yok Mu Dayanış­ ma ve Yardımlaşma Derneği, İnsan Hak ve Hürriyetleri İnsani Yardım Vakfı, Cansuyu Yardımlaşma ve Dayanışma Derneği ve ismini hiç duy­ madığımız daha küçük ölçekli, toplamda yirmi yedi organizasyon üzeri­ neydi. Yazının ilk bölümü bu sivil toplum örgütlerinin yükselişe geçişinin ardında yatan nedenleri anlamak için son dönemde Türkiye'nin refah reji­ minde meydana gelen değişikliklere ve siyasal alandaki gelişmelere odaklanacak. Bunu takip eden ve alan araştırmasının sonuçlarının tartışı­ lacağı ikinci bölüm ise örgütlerin sosyal politika alanında rolleri, amaçla­ rı, çalışma alanları, aralarındaki farklar, devletle ilişkileri gibi sorulara yanıt arayacak. Ayşe Buğra'nın da belirttiği gibi komünal dayanışma, 7 îpek Gôçmen. 117 Türkiye 'de Din Temelli Sosyal Yardım Organizasyonları geleneksel sadaka gibi fikirler özellikle neoliberal politikaların desteklen­ mesi söz konusu olduğunda hem Hıristiyan hem Müslüman çevrelerde geniş destek bulmaktadır.8 Fakat bu desteğin nasıl bir tarihsel ve kurum­ sal çerçeve içinde şekillendiğini anlamak için Türkiye'nin refah rejiminin ve siyasal alanının kendine özgü karakteristiklerinin de anlaşılması gerek­ tiğini düşünüyorum. Dolayısıyla bu kısım öncelikli olarak Türkiye'nin refah rejiminin özelliklerine ve bu rejimde son yıllarda gerçekleşen dönü­ şümlere ikinci olarak ise son dönemde dinin politik alanda artan varlığı­ na odaklanacak. Kısaca devlet-vatandaş, ve din-devlet ilişkilerinde 1980 sonrasında meydana gelen dönüşümler olarak tanımlanabilecek iki dina­ miğin din temelli organizasyonların yükselişinde temel belirleyici faktör­ ler olduğunu iddia edeceğim. Bu grup sosyal güvenliğin parçalı ve hiyerarşik olması, enformel isçiliğin yaygınlığı, Universal bir sağlık sisteminin olmayışı ve risk du­ rumlarında ailenin merkezî bir rol oynaması gibi özelliklerle tanımlanır.10 Bu özelliklere ilintili olarak belirtilmesi gereken önemli bir nokta da Tür­ kiye'nin bu parçalı refah rejimi içerisinde sosyal yardımın kurumsallaş­ mamış olmasıdır. Türkiye Cumhuriyeti'nin hiçbir döneminde yoksullar için sosyal yardım bir devlet sorumluluğu olarak görülmemiştir. Devletçi dönem olarak tanımlanan tek parti döneminde bile yoksulluk hali vakti yerinde vatandaşların hayırseverlik duygularının bir dışa vurumu olarak gönüllülük mekanizmaları ile çözülebilecek bir sorun olarak tanımlanmış­ tır.11 Cumhuriyet Halk Partisi bu dönemde yardıma muhtaç kesimlere destek olacak sivil toplum örgütlerinin kurulmasını teşvik etmiştir. Özel­ likle 1929 krizini takip eden yıllarda yoksulluk giderek daha büyük bir sorun haline geldiğinde Parti'nin doğrudan inisiyatifi ile birçok hayır cemiyeti kurulmuştur.12 3 (2006). 12 N. Özbek, Cumhuriyet Türkiye'sinde Sosyal Güvenlik ve Sosyal Politikalar (İstanbul Tarih Vakfı/ Emeklilik Gözetim Merkezi, 2006). s. 151 118 İpek Göçmen Türkiye'nin refah rejiminin en temel kurumlan olarak sayılabilecek olan ve yakın döneme kadar işlevlerini devam ettiren Sosyal Sigortalar Kurumu ve Emekli Sandığı, İkinci Dünya Savaşı sonrasında, sırasıyla 1945 ve 1946 yıllarında kuruldu. Bu iki kurumun ve onları takiben 1971 yılında kurulan Bağ-Kur'un hizmet verdikleri kitle sadece kayıt altındaki ekonomide çalışan işçiler, memurlar ve serbest meslek sahipleriydi. Ku­ rulan sosyal güvenlik sistemine paralel olarak bir sosyal yardım sistemi­ nin geliştirilememesi enformel sektörde çalışan, işsiz, ya da çalışacak durumu olmayan vatandaşları devletin destek mekanizmaları dışında bıraktı. Bu parçalı sosyal güvenlik rejimi içinde yoksulluk aile ve hemşeriîik ilişkileri ve devletin vatandaşları ile kurduğu enformel mekanizmalar ile halledilmeye çalışan bir problem olmaya devam etti.13 1980 sonrası dönem birçok Avrupa ülkesi için neoliberal politikaların yükselişi, ulus devlet sınırlarının kısmen de olsa anlamını kaybetmeye başlaması gibi gelişmeler sonucunda sosyal devletin dönüşümünü de beraberinde getirdi. Fakat Avrupa'nın gelişmiş sosyal devletlerine kıyas­ la, küreselleşme, neoliberalizm gibi makro dinamikler Türkiye'nin sosyal politika alanında tam olarak aynı dönüşümleri tetiklemedi. 1980 sonrasın­ da liberal ekonomiye geçişin ülkenin sosyo-ekonomik yapılarına getirdiği değişiklikler sonucu yoksulluğun kontrol edilmesi güçleşirken devletin sosyal yardım alanında bazı adımlar atması kaçınılmaz hale geldi. 1986 yılında Sosyal Yardımlaşma ve Dayanışma Vakfi'nın kurulmasının dev­ letin resmî ekonomi dışında kalan vatandaşlarına yardım için attığı ilk büyük adım olduğu söylenebilir. Osmanlı devletindeki vakıf sistemi ör­ nek alınarak başlatılan bu uygulama iki açıdan önemlidir bunlardan ilki, yoksullara yardım için İslâmî ve geleneksel referanslara atıfta bulunması İkincisi ise vatandaşlara sosyal yardım için bir sorumluluk yüklemesi­ dir.14 1990'ların sonu 2000Terin başından itibaren aktiviteleri artan Sos­ yal Yardımlaşma ve Dayanışma Vakfı, 2004 yılında Başbakanlığa bağlı bir genel müdürlük haline getirilmiştir ve şu an şehir ve ilçelerde kurul­ muş 900 kadar vakıfla hizmet vermektedir. 1999 depreminden sonra Dünya Bankası'nın hibe ettiği para ile başlatılan Sosyal Riski Önleme Projesi kapsamında başlatılan şartlı nakit transferleri daha sonraki dö­ nemde vakfın temel aktivite alanı haline gelmiş ve halen devam etmekte­ dir. 14 Bu konuda bkz. Ayşe Buğra, Kapitalizm, Yoksulluk ve Türkiye'de Sosyal Politika, s.206-213 119 Türkiye 'de Din Temelli Sosyal Yardım Organizasyonları 1999 depremi ve 2001 ekonomik krizini takiben artan işsizlik ve yok­ sulluk sosyal politika alanında ihtiyacı daha da arttırmış, o dönem yeni iktidar olmuş Adalet ve Kalkınma Partisi hükümetinin bu alanda girişim­ lerde bulunmasını zorunlu kılmıştı. Ülkenin sosyal politika alanında yapı­ lan reformlar bu şartlar alanında başlatıldı. Ülkenin parçalı sosyal güven­ lik yapısının terk edilip Emekli Sandığı, Bağ-kur ve SSK'nın bir çatı altında birleştirilmesi, sağlık sisteminde yapılan değişiklikler, yeşil kart kapsamının genişletilmesi, sosyal yardımlaşma ve dayanışma fonunun aktivitelerindeki artış son yıllarda bu alanda yapılan reformlardı.15 Bunla­ rın yanısıra son on yılda ekonomik krizlerin sonucunda görmezden gelin­ mesi imkânsız hale gelen yoksulluk sorununu çözmek için bir taraftan devlet kurumlan girişimlerde bulunulurken, diğer tarafta da yerel yöne­ timler ve sivil toplum örgütleri bu alanda çalışmaya başlamıştır. Yeni kurulmakta olan bu sosyal yardım alanını tanımlayan en belirgin özelliğin hem devletin hem sivil toplum örgütlerinin hem de yerel yönetimlerin yardımlarındaki muhafazakâr ve İslâmî referanslar olduğunu söyleyebili­ riz. Her ne kadar devletin sosyal yardım alanında görev alması gerektiği yaklaşımı ilk kez 2002 sonrasında gündeme gelmiş olsa da16 hâkim olan muhafazakâr liberal politik ortamın şekillendirdiği sosyal yardım meka­ nizmaları hak temelli bir sistemin değil, bir sadâka ekonomisinin kurul­ masını sağlamıştır. Son yıllarda hâkim olan muhafazakâr liberal ortamın sosyal yardım alanda beslediği bir diğer gelişme de belediyelerin dağıttıkları yardımlar­ dır. Genellikle aynî olarak dağıtılan ve seçim öncesi dönemlerde yoğun­ luk kazanıp medyaya konu olan bu yardımların miktarını bilmek ne yazık ki mümkün değil. Fakat son on yılda belediyelerin bu alandaki aktivitelerinde çok belirgin bir artış olduğunu gözden kaçırmak da imkânsız.17 Araştırmamız sırasında İstanbul ve Bursa'da farklı belediyelerle yaptığım görüşmelerde bu alandaki yardımların son on yılda yaklaşık otuz kat art­ tığı farklı belediye başkanlarınca da belirtildi. Belediyelerin bağımsız yapıları dolayısıyla topladıkları bağışların miktarını ve bu alandaki bütçe­ lerinin büyüklüğü tam olarak bilemediğimiz bu sistem içinde yardımın 15 Bu konuda bkz. 16 Bakınız Ayşe Buğra, Kapitalizm Yoksulluk ve Türkiye'de Sosyal Politika. 17 2007 Genel seçimleri ve 2009 yerel seçimleri öncesinde gıda, kömür ve hattâ beyaz eşya yardımları medyaya konu olmuştu. 120 İpek Göçmen politikleşmesi ve yerel alanda çeşitli rant ilişkilerinin parçası haline gel­ mesi temel problemlerden biridir.18 Hayırseverlik motivasyonları ile çalışan çeşitli sivil toplum örgütleri­ nin sayısı da sosyal yardım alanında meydana gelen bu değişikliklere paralel olarak artmıştır. Neoliberal politikalarla muhafazakârlığın birbiri­ ni tamamladığı ve bunun sonucunda da sosyal devlet alanının giderek hayırseverlik ve gönüllülük ilişkilerine terk edildiği bu ortamda din te­ melli organizasyonlar en fakir kesimlerin muhtaç bırakıldığı kurumlar olarak ortaya çıkmıştır. Her ne kadar ülkemizde din ya da inanç temelli organizasyonlar diye resmî bir kategori ve bu organizasyonların sayıları ve aktiviteleri ile ilgili resmî bilgiler mevcut olmasa da özellikle son on yılda bu tarz sivil toplum örgütlerinin görünürlüklerinin arttıkları herkes­ çe fark edilen bir gerçektir. Din temelli sivil toplum kuruluşlarının sosyal yardımın bir devlet sorumluluğu olarak ilk kez tartışılmaya başlandığı böyle bir dönemde artış göstermiş olması ilk bakışta şaşırtıcı gelse de bir sonraki bölümde incelenecek olan politik gelişmeler bu resmin tamamını anlamamızı sağlayacaktır. D înîn Van Kersbergen ve Manow refah devletlerin çeşitliliğini toplum içindeki temel ayrımların çevresinde oluşan politik kutuplaşmalar sonucunda oluştuğundan bahseder.20 Onlara göre sosyal alandaki temel bir ayrışmanın o ülkenin refah devleti için şekillendirici olması için, o ayrışmanın politikleşmesi ya da partileşmesi gerektir.21 Türkiye'de cumhuriyetin kuruluşu döneminde ortaya konulan sekülerleşme planı, dinin politik alanda bu tarz bir temsilini engellemiştir. Bu nedenle din, cumhuriyet tarihi boyunca politik alanda bir tartışma konusu olmuştur. Yine bu sekülerleşme tarihinin bir getirisi olarak din, 18 Belediyelerin liberal muhafazakâr dönemde farklılaşan rolleri için bkz. Ayşe Buğra and Osman Savaşkan. Yerel Sanayi ve Bugünün Türkiye'sinde İş Dünyası, Toplum ve Bilim, no. 118(2010). 20 Philip Manow and Kees Van Kersbergen, Religion and the Western Welfare State-the Theoretical Context, in Religion, Class Coalitions and the Welfare States, ed. Philip Manow and Kees Van Kersbergen (Cambridge Cambridge University Press, 2009). 21 Ibid. 121 Türkiye 'de Din Temelli Sosyal Yardım Organizasyonları refah devleti alanında da bir varlık göstermemiştir. Norveçli siyaset teorisyeni Stein Rokkan'in political clevages22 (politik ayrışmalar/kutuplaş­ malar) teorisini takip ederek Türkiye'de politik alanın 1980 öncesi dö­ nemde temel ayrışma çizgisinin sol-sağ arasında olduğunu iddia edebili­ riz. Fakat 1980 askerî darbesi sonrasında Türk-İslâm sentezinin devlet tarafından bir ana ideoloji olarak ortaya konulması ve İslâm'ın ekonomik ve politik alanlarda görünürlüğünün giderek artması sonucunda, din poli­ tik alanda temel bir ayrışma çizgisi haline gelmiştir. Yazının bu bölümü, politik alandaki bu kaymanın sosyal politikalar üzerinde de etkili olduğu­ nu iddia edecek. 1980 darbesi Türkiye'de din-devlet arasındaki ilişkiler için önemli bir dönüm noktası olmuştur. Ülkenin sağ ve sol politik yönelimler arasında kutuplaşmasını önlemek için Türk-îslâm sentezi bir devlet ideolojisi ola­ rak yükselişe geçirilmiştir. İslâmî kuralların iş ve finans sektörlerine girişi de bu dönemde hız kazanmıştır. Özal hükümeti tarafından bu dönemde başlatılan İslâmî bankacılık girişimleri dindar kesim sermayesini finans sektörü içine çekmek için çok önemli bir adım olmuştur. 1984 yılında Diyanet İşleri Türk İslâm Birliği'nin kurulması da Almanya'daki Türk diasporasım yeni Türk-İslâm ideolojisine entegre etmek için bu dönemde atılmış bir adımdır. Hakan Yavuz'un da bahsettiği gibi 1980 darbesi son­ rasında ekonomik sistem içine giren İslâmî kesim bu tarihten sonra eği­ tim, politik ve ekonomik alanları kendi normları ile şekillendirmeye başlayacaktır.2 > İslâm'ın ekonomik alandaki yükselişinin önemli bir göster­ gesi de 1990'lardan sonra çok daha belirgin hale gelen Anadolu Kaplan­ ları, Yeşil ya da İslâmî Sermaye gibi isimlerle de anılan dindar ve muha­ fazakâr kimliklere sahip bir sermayenin yükselişe geçmiş olmasıdır. 1990'larm ortalarında Refah Partisi'nin kazandığı ilk politik zaferlerin altında yatan önemli unsurlardan biri de Parti'nin ortaya koy­ duğu sosyal adalet diskuru ve partinin il ve ilçe örgütleri tarafından dağı­ Bkz. Stein Rokkan, Citizens, Elections, Parties (Oslo Universitetsforlaget, 1970) 23 M. Hakan Yavuz, Political Islam and the Welfare Party, Comparative Politics 30, no. 1 (1997). s.70 24 Bu alanda daha ayrıntılı çalışmalar için bkz. 2 (2002a), Buğra and Savaşkan, Yerel Sanayi ve Bugünün Türkiye'sinde İş Dünyası. 7 (2010). 122 ipek Göçmen tılan yardımlardır. Parti programının bir parçası olarak ortaya konulan Adil Düzen fikri, İslâmî etiği kapitalist ekonomi içine entegre etmek ve bu idealler etrafında çalışan İslâmî muhafazakâr bir dayanışma yapısı kurmak amacındaydı. Parti programı içinde refah devletinin idealleri ile benzerlik taşıyan sosyal adaleti sağlamak gibi amaçlar olsa da bu amaçla­ rı gerçekleştirmek için seçilen yol devlet tarafından yeniden dağıtım ya da sosyal politikaların kapsama alanını genişletmek değil, İslâmî ahlâk değerlerini önemseyen cemâat ağlarını genişletmek olmuştur. Tuğal bu durumu İslâmcıların devlet tarafından yeniden dağıtıma karşı olmalarının bir sonucu olarak açıklamıştır.25 Hem parti tabanının ihtiyaçlarını karşıla­ mak hem de yeni yükselen iş adamlarını desteklemek amaçlarını uzlaştır­ mak için en kolay yol cemâat ağlarını kullanmaktı. Buğra, partinin Adil Düzen fikrini hem partiyi destekleyenler hem de potansiyel olarak partiyi destekleme ihtimali olanlar için, partinin sosyal eşitlik amaçlarına gölge düşürmeden yeni yükselen Müslüman iş adamlarının hareketliliğine kat­ kısı olacağını gösterme amacı ile oluşturduğunu iddia etmiştir.26 Refah partisi döneminden itibaren desteklenen bu iş adamları sonraki yıllarda kurulan yardım organizasyonlarının en önemli bağışçıları olacaktır. 1994 seçimlerinden önce Refah Partisi sadece bir politik parti değil aynı zamanda bir sosyal yardım kurumu gibi çalıştı. Geniş parti tabanı ihtiyacı olanlara hastanelerde randevu almaktan, yemek, giyecek, kömür dağıtmaya kadar her türlü ihtiyacı karşılamak için örgütlenmişti. Mahalle örgütlenmeleri yoluyla kapı kapı dolaşarak potansiyel oy kaynağı olabile­ cek her seçmen ile birebir iletişim kurmak parti örgütlerinin en önemli amacıydı.27 İslâmî muhafazakâr dayanışma ağlarının bir uzantısı olarak çalışan parti kollarının dağıttığı aynî yardımlar bundan sonraki dönemin sosyal politika tarzını ortaya koyuyordu. Bu örgütlere ek olarak Parti aynı zamanda sivil toplum, medya ve iş dünyası arasında ağlar kurulması için de çaba sarf etti. Literatürde de tartışıldığı gibi bu ağlar Anadolu serma­ yesinin birbirlerini destekleyen cemaat tarzı örgütlenmesinin bir sonucu olarak ortaya çıktı ve zaman içinde daha da yaygınlaştı. İslâmî gruplar Cami kurmak, Kuran kursları açmak, okullar ve öğrenci yurtları yaptır­ 25 C. Tuğal, Islamism in Turkey Beyond Instrument and Meaning, Economy and Society 31, no. 1 (2002). Neşecan Balkan and Sungur Savran (New York Nova Science Publishers, 2002b). 123 Türkiye 'de Din Temelli Sosyal Yardım Organizasyonları mak için arkadaş ve dostlarından dinî inançlarının bir parçası olarak yar­ dım toplarken, aynı zamanda üyeleri için bir müşteri ve sermaye potansi­ yeli hazırladılar.28 Refah Partisi döneminden bu yana giderek daha da yaygınlaşan din ve muhafazakârlık motifleri ile karakterize edebileceği­ miz, karşılıklılık ilişkileri üzerine kurulan bu bağlar din temelli sivil top­ lum örgütlerinin kuruluşu ve gelişmesine de temel oluşturmuştur. Din temelli sivil toplum örgütlerinin sayılarının ve kapasitelerinin art­ ması Milli Görüş Hareketi'nin içinden doğan politik partilerin güçlerini arttırdığı bu politik atmosferde gerçekleşti. Bir sonraki bölümde incelene­ cek olan organizasyonların büyük çoğunluğu 1990'ların ortalarından iti­ baren ve 2000'lerin ilk yılları sonrasında muhafazakâr liberal politik orta­ mın hegemonyasını sağlamlaştırdığı bir ortamda kuruldu ya da var olan­ ların ölçekleri hızla büyüdü. Buğra ve Keyder, bu dönemde sosyal politi­ ka alanının İslâmî hayırseverlik ile devletin sosyal harcama kısıntılarının el ele gittiğinden bahseder.29 Onların da iddia ettiği gibi Adalet ve Kal­ kınma Partisi'nin İslâmî unsurlar barındıran ideolojisi sivil toplum alanı­ nın hareketlenmesi ve İslâmî dayanışma normları çevresinde bağış topla­ yarak sosyal yardım organize eden sivil toplum örgütlerinin kurulması için oldukça motive edici olmuştur.30 Bir örgütü din te­ melli organizasyon kapsamına almak için iki temel ölçüt kullandım. Bun­ lardan ilki organizasyonun medyada ve birebir görüşmelerde kullandığı söylemdi. Yardımın Allah rızası için , sevap kazanmak için yapılma­ sı ya da hayır, infak, sadâka gibi terimler ile tanımlanması önemli gös­ tergelerdi. İkincisi ofislerindeki dinî sembollerin varlığı idi. Ofiste Ku­ ran'ı Kerim ya da İslâmî yayınlar bulunması, duvarlarda asılı dualar ol­ ması, ofislere girerken ayakkabı çıkarılması ve iş yerinde günlük ibadet­ lerin gerçekleştirilmesi bu alanda dikkat ettiğim ölçütlerdi. Türkiye'de üç şehirde yürüttüğüm araştırmanın amacı son yıllarda önemli bir yükseliş göstermiş olan bu organizasyonları daha yakından tanımak, organizasyon yapılarını, amaçlarını, bağlantılarını, sosyal yardım alanına bakış açılarını 28 O. Demir, M. Acar, and M. Toprak, Anatolian Tigers or Islamic Capital Prospects and Challanges, Middle Eastern Studies 40, no. 6 (2004). s.171 29 Buğra and Keyder, The Turkish Welfare Regime in Transformation. s. 226 30 Ibid. 224 124 İpek Göçmen anlamaktı. Her ne kadar son yıllarda en büyük bir iki organizasyon hak­ kında yapılan bazı çalışmalar olduysa da din temelli organizasyonların çeşitliliğine yer veren ve onların gelişimini makro düzeydeki gelişmeler ışığında inceleyen bir çalışmaya rastlamamaktayız. Bu sebeple yazının geri kalan kısmında din temelli organizasyonlar diye bahsettiğim bu popülasyonun içine ne tür organizasyonların dâhil olduğu, aralarındaki fark­ ların ne gibi sebeplerden kaynaklandığı gibi bilgiler üzerinde duracağım. Araştırma dâhilinde görüştüğüm organizasyonların aktivitelerini alt gruplar halinde incelersek, yiyecek, giyecek, temizlik ürünleri gibi aynî yardım, kirâ, burs, ya da sağlık hizmetleri için nakdî yardımlar en sık görünenler olarak sıralanabilir. Organizasyonların hemen hepsi bu yar­ dımlar için yoksulluk seviyesinin altındaki vatandaşları tercih ediyorlar ve birçok organizasyonda bu yardımlar düzenli olarak ayda ya da üç ayda bir dağıtılıyor. İkinci sık görülen çalışma alanı eğitim. Organizasyonlar genelde kendilerinden yardım alan insanların kültürel, ahlâkî ve dinî eği­ timleri için katkıda bulunmayı amaçlıyorlar. Alıcıların sadece karınlarını değil, kalplerini ve beyinlerini de doyurmak görüşmeler sırasında sıkça ortaya çıkan bir söylem. Bu bazı durumlarda organizasyonlar tarafından düzenlenen seminerler ve toplantılar yoluyla yapılmaya çalışılırken, çoğu zaman ise yardım dağıtanlarla alıcılar arasında kurulan sadece maddî değil manevî bağları da geliştirmenin önemsendiği iletişim sayesinde olu­ yor. Kişilerin bu dünya ve öbür dünya hakkında bilgilerini arttırmak, onların sorumluluk sahibi vatandaşlar ve iyi Müslümanlar olmalarını sağ­ lamak en önemli amaçlar olarak sıralanıyor. Üçüncü alan ise organizas­ yonların afet durumlarında, özellikle Afrika, Orta Doğu, Kafkasya'da birçok ülkede dağıttığı yardımlar ve sağladığı hizmetler. Son alan ise birçok organizasyon tarafından yürütülen kardeş aile ve yetim projeleri. Bu programlar genelde yardıma muhtaç bir aile ile yardım etmek isteyen bir ailenin kardeş aile ilân edilmesi ya da bir yetimin bakımının bir aile tarafından karşılanmasını kapsıyor. Bu projelerin amacı sadece yetimlerin ya da yoksul ailelerin ihtiyaçlarını karşılamaktan öte iki taraf arasında uzun süreli manevî bağlar kurmak. Organizasyonların ölçekleri (yıllık bütçe, ulaştıkları insan sayısı) insan kaynakları (çalışanların eğitim seviyesi, yaşları, meslekleri), organizas­ yon şekilleri (merkezî, yerel, uluslararası) gibi birçok önemli özellikleri birbirlerinden oldukça farklı. Tek bir şehirde ya da birkaç ilçede yapıla­ nan organizasyonlar ile tüm Türkiye'de ya da yüzden farklı ülkede faali­ yet gösteren organizasyonların bütçeleri iki bin dolar ile yüzlerce bin dolar arasında değişiyor. İnsan kaynakları alanında da çeşitlilik içeren bir resim hâkim. Her yaş grubundan ve her eğitim düzeyinden çalışan ve 125 Türkiye'de Din Temelli Sosyal Yardım Organizasyonları gönüllü ile karşılaşmak mümkün. Fakat tam zamanlı organizasyonlarda bulunanların çoğunluğunun emekli memurlar ya da ticaret adamları oldu­ ğunu söyleyebiliriz. Organizasyonların muhafazakâr yapısını ortaya ko­ yan özelliklerden biri de cinsiyetçi iş bölümü. Hiç istinasız görüşülen tüm organizasyonlarda yöneticiler erkek. Erkeklerin kaynak bulma, yönetim ve düzenleme işlerinde daha başarılı olduğu düşünülürken, kadınların gönüllülerle iletişimde, onların isteklerini dinlemek ve onlarla uzun süreli bağlar kurmada daha başarılı olduğu iddia ediliyor. Organizasyonlar tek bir ülkede ya da birden fazla ülkede aktif olsa da genelde en temel kaynakları yerel bağlantılarından geliyor. T emel maddî kaynak kişi ya da kuramlardan toplanan bağışlar. Bu bağışlar bir kerelik olabileceği gibi düzenli de olabiliyor. Büyük organizasyonlar bağışları arttırmak için televizyon, radyo ve açık hava reklamcılığını kullanırken, yerel organizasyonlarda bağışları arttırmanın yollarından en önemlisi bire bir ilişkiler ve ziyaretler. Çevredeki iş adamlarına düzenli ziyaretlerde bulunup organizasyonu tanıtmak ve onlardan bağış istemek çok sık uygu­ lanan bir yöntem. Küçük şehirlerde, ilçelerde, ya da bir cemaatin içinde bu beklentilere karşılık vermeyen bir iş adamının başarılı olabileceğini düşünmek tahmin edileceği gibi oldukça naif bir düşünce olduğundan, yerel organizasyonlar gelirlerinin büyük çoğunluğunu yakın çevrelerin­ deki iş adamlarından sağlıyorlar. Merkez ofislerin rolü genelde organizas­ yonların temel amaç ve felsefelerini belirlemek, yeni açılacak ofislere yönetici tesis etmek ve know-how aktarımı ile sınırlı. Yerel ofisler ise yönetim ve o bölge için kaynak toplanmasının yanısıra merkezî ofise kay­ nak aktarımından da sorumlular. Sosyal haklar perspektifinden bakıldığında organizasyonların çalışma prensiplerinde sorunlu noktalardan iki tanesi yardımı hak eden yoksul ile hak etmeyen arasında yapılan ayırım ve yardımın dağıtılma şekli. Yardım almak için başvuru genelde muhtardan fakirlik belgesi, ikâmetgâh, nüfus sureti ve organizasyonun başvuru formu gibi belgeler ile yapılıyor. Bu belgelerin incelenmesi sonucunda kişinin yardım almayı hak edebileceği­ ne dair ilk kanâat oluşursa kişilerin evlerine ve yaşadıkları mahalleye bir araştırma ziyareti düzenleniyor. Organizasyonların Sosyal Araştırma adı­ nı verdikleri, kişilerin evlerini, komşularını, mahalledeki bakkal, kasap, manav ve muhtarı ziyaret edip başvuruda bulunan kişilerin doğru söyle­ yip söylemediklerini kontrol ettikleri bir araştırma, hak eden ile etmeyeni belirleyen temel sınav gibi. Bunun sonucunda gönüllüler bir form doldu­ ruyor ve son karar ya yerel ya da merkezî ofisteki yöneticiler tarafından veriliyor. Organizasyonlar her ne kadar bu prosedürün objektifliğinden bahsetse de bilgileri toplayan ve karar veren kişilerin hiçbir sosyal yardım 126 îpek Göçmen eğitiminden geçmemiş olmaması, seçim kriterlerinin ve karar mekaniz­ malarının şeffaf olmaması önemli sorunlardan bazıları. Aşağıdaki alıntıda ortaya konduğu gibi kişisel yargılar ve deneyimler son kararın verilme­ sinde önemli bir parametre oluyor. Herhangi bir inanca, dine, politik düşünceye karşı ayrımcılık uygula­ mamaya çalışıyoruz. İnsanların göz rengine bakarak karar vermiyoruz. Bir eve girdiğimizde insanların hal ve davranışlarını beğenmediğimiz­ de elbette bu kararımız üzerinde etkili olabilir. Ama bunun en fazla yüzde on etkisi olur. Objektif kriterlere göre karar vermeye çalışıyoruz ama ne de olsa biz de insanız ve hata yapabiliriz. Bir aileye yardım etme kararı verildikten sonra yardım genelde düzen­ li bir şekilde sağlanıyor. Çoğu yönetici ailelere yapılan ziyaretlerin yardımın kendisinden daha önemli olduğunu belirtiyor. Alıcıların kapılarını çalan biri olmasından, onlarla ilgilenen birilerinin varlığın­ dan duydukları mutluluk sıkça bahsedilen bir durum. Görüşmelerde iletildiğine göre gönüllüler aileleri ziyarete gittiklerinde sadece yardım paketlerini bırakmıyorlar, çoğunlukla eve giriyor, ailenin durumunun nasıl olduğunu soruyor, onlarla dertleşiyor, sıkıntılarını paylaşıp çö­ züm bulmaya çalışıyorlar. İnsanî ve sıcak olarak tanımlanan bu ziya­ retlerin aynı zamanda önemli bir kontrol mekanizması olarak kullanıl­ dığını da belirtmek gerekli. Verilen yardımın nasıl kullanıldığı, ailele­ rin halen yardıma ihtiyacı olup olmadığı gibi durumlar da bu ziyaretler sırasında kontrol ediliyor. Uygun kullanımın ne olduğu konusunda net bir açıklama yapılmasa da verilen yardımların uygun şekilde kullanılıp kullanılmadığı konusu görüşülen yöneticiler tarafından sıkça gündeme getiriliyor. Tahmin edilenin aksine din temelli organizasyonlar diye tanımladığım ve bir önceki bölümde ortak özellikle­ rinden bahsettiğim sivil toplum kuruluşları birçok açıdan birbirlerinden farklılar. Dikkat çeken ilk ayırım organizasyonların vakıf ya da sivil top­ lum kuruluşu olarak ayrılmaları, buna ek olarak kuruluş tarihleri, amaçla­ rı, çalışma şekilleri, farklı cemâatlere, siyasî partilere yakınlıkları, devlet­ le ilişkileri gibi birçok özellikleri birbirinden farklı. Bu özelliklerin bir yansıması olarak çalıştığım ömeklemdeki organizasyonları eski ve yeni organizasyonlar olarak iki grupta tanıtacağım. Fakat bu noktada belirtil­ 127 Türkiye 'de Din Temelli Sosyal Yardım Organizasyonları mesi gereken önemli bir bilgi bu iki grubun içinde de birden fazla alt grubun mevcut olduğu. Bu ana bölünmenin altında yatan temel nedenin organizasyonların din-devlet ilişkilerinin farklı dönemlerinde doğmuş olmaması ve organi­ zasyonların siyasal İslâm'ın farklı kollarına olan mesafeleri ile ilgili oldu­ ğunu iddia edeceğim. Yeni organizasyonlar 1990'ların ortasından itibaren ve daha çok 2000'lerde kurulmuş iken, eskiler 1970-1990 yılları arasında kurulmuş ve o dönemden beri önemli değişimler geçirmişlerdir. Tarihsel bölümde de tartıştığımız gibi sosyal yardım aktiviteleri 1990Tarın orta­ sından itibaren İslâmî gruplar tarafından önemli bir hareket alanı olarak keşfedilmiştir. Özellikle Refah Partisi döneminde sosyal yardımın seç­ men desteğini kazanmak için bir anahtar olabileceği fark edilmiş ve bu­ nun için tüm kaynaklar seferber edilmiştir. Burada eski organizasyonlar diye tanımladığım grup genelde 1990'lar öncesi dönemde Kuran kursları, kültürel aktiviteler, İslâmî yayınlar basmak gibi amaçlarla kurulmuş olup daha sonrasında sosyal yardım alanında çalışmaya başlamış organizas­ yonlardır. Bunlardan bazıları 28 Şubat döneminde kapatılıp yeni isimlerle tekrar açılmış, kısacası siyasal İslâm'ın dönüşümü sırasında siyasal parti­ lere benzer olarak birçok dönüşümden geçmişlerdir. Yeni organizasyon­ lar ise bu siyasî hareketin içinde liberal muhafazakârlığın çok daha baskın hale geldiği son dönemde, temel olarak sosyal yardım amacı ile kurul­ muşlardır. İki grubun arasındaki en belirleyici farklılıklardan biri de organizas­ yonların devlete bakış açısıydı. Yeni organizasyonlar sosyal politika ala­ nındaki rollerini devleti destekleyici ve ona yardımcı bir kuvvet olarak tanımlarken, eski organizasyonlar genelde devleti kendi yaptıkları işlerin önünde yasaklayıcı, engelleyici ve kontrol eden bir kuvvet olarak tanım­ ladılar. Hattâ onların tanımlamalarına göre, kendileri devletin yerine ge­ tirmediği sorumlulukları getirmek (zekâtı kurumsallaştırmak, yoksullara yardım etmek vb. ), onun hatalarını örtmek için onun yerine çalışmaktay­ dılar. Çok açıkça ortaya konulan bu iki pozisyon organizasyonların kuru­ luş yıllarının din-devlet ilişkilerinin hangi dönemine rastladığının net bir yansıması olarak görülebilir. Siyasal atmosferin dinî oluşumlara karşı daha otoriter olduğu dönemlerde kurulan ve darbe dönemlerini yaşayan organizasyonların devlet algısı, yakın dönemde kurulan ve İslâmî muha­ fazakâr bir politik ortamın içinde doğup gelişen organizasyonlara oranla çok daha olumsuzdu. Makro düzeyde (din-devlet ilişkilerinde) yaşanan dönüşümlerin tek tek organizasyonlar üzerinde etkilerini takip etmek mümkündü. Gözden kaçırılmaması gereken önemli bir ayrıntı ise organi­ zasyonların devlet algısının ve mevcut hükümetle olan ilişkilerinin dina­ 128 İpek Göçmen mik olduğudur. Avrupa'dan farklı olarak Türkiye'de din-devlet ilişkileri halen tartışmalı bir alan olduğundan burada olan değişiklikler organizas­ yonlar seviyesinde de etkili olmaktadır. Eski organizasyonlar diye bahsetti­ ğim bu grup ikinci grupta incelenecek olan yeni organizasyonlara kıyasla daha uzun bir geçmişi olan, çoğunlukla 1970'ler ve 1980'ler de farklı amaçlarla kurulmuş, fakat 1990'ların ortası ve 2000'lerin başından itiba­ ren sosyal yardım alanında aktif olarak çalışmaya başlamış organizasyon­ lar. Genelde yerel bazda, küçük ölçekli yapılanmalar. Kurucuları ve gö­ nüllüleri dindar öğretmen emeklileri, din adamları, yörenin ticaret adam­ ları. Sosyal yardım alanında görevlerini devletten bağımsız tanımlayan bu grubun devlete bakış açısının da çok pozitif olduğu söylenemez. Bu grup­ ta incelenen kurumların bir kısmı yasal olarak sivil toplum örgütü statü­ sünde değil, vakıf statüsündeler. Bu da demek oluyor ki temel gelirleri bağışların yanısıra kuruma vakfedilen mal ve mülklerden de geliyor. Bu gruba dâhil edilen organizasyonlar vakıf geleneğini yaşatmak, İslâm'ın gerekliliklerini modem çağda da yerine getirebilmek için öncü olmak gibi amaçlarla kurulmuşlar. Hemen hepsi 1980 öncesinde dinî cemâatler ve tarikatlar için buluşma noktaları olmuş ve siyasal İslâm'ın yükselişinde önemli rol oynamışlar. Kuruldukları dönemde temel aktiviteleri Kuran kursları, eğitim, yayıncılık olmuş bu kuruluşların sosyal yar­ dım alanında aktivitelere başlaması son yıllardaki gelişmelerin bir ürünü­ dür. Görüşmelerde bana iletildiği üzere, toplumun ve politik sistemin İslâmîleştirilmesi yönünde aktivitelerde bulunan bu organizasyonların çoğunun dönüşümü için 28 Şubat dönemi bir milat olmuştur. Politik alan­ da daha aktif olan ve radikal dinî çizgiye daha yakın olan vakıf ve der­ neklerin çoğu bu dönemde kapatılmıştır. 28 Şubat sonrasında tekrar aktif­ leşen ve bazıları yeni isimler altında organize olan bu kuruluşların birço­ ğu ilk kez bu dönemde sosyal yardım alanında çalışmaya başlamışlardır. Din-devlet ilişkilerinin tarihsel gelişiminden bahsettiğimiz bir önceki bölümde de değindiğimiz gibi bu dönem siyasal İslâm'ın yükselişinde önemli bir dönüm noktası olduğu gibi, aynı zamanda sivil toplum kuru­ luşlarının hareket repertuvarlarmı değiştirmede de etkili olmuştur. Top­ lumsal ve politik alanda gerçekleştirmek istedikleri dönüşümlerin düşü­ nüldüğü gibi çok kısa sürede olmayacağını fark eden İslâmcı gruplar sos­ yal yardım aktivitelerini hareketlerinin en önemli ayaklarından biri haline 129 Türkiye'de Din Temelli Sosyal Yardım Organizasyonları getirdiler. İslâmî grupların politik alanda da temsil şansı­ nın arttığı bu dönemde geleneksel cemâatler ve vakıflar da amaçlarını tekrar tanımladılar. Kendi cemâat yapıları içinde, kapalı kapılar ardında sadece üyelerinin eğitim aktivitelerine yönelmek yerine, servislerini daha büyük grupların hizmetine açarak muhtemel destekçilere ulaşmayı hedef­ lediler. Daha önce dinî dergi ve kitaplar yayımlamak, Kuran kursları ve sohbetler düzenlemek gibi aktiviteler yapan organizasyonlar, bu dönem­ den sonra daha geniş grupların sorunları ile ilgilenmeyi amaç edindiler. Görüşülen vakıfların çoğunun şu an hem eğitim hem kültürel hem de sos­ yal yardım alanlarında aktif olmaları bu tarihsel arka planın ışığında anla­ şılmalıdır. Birçok görüşmede belirtildiği gibi bu demek ve vakıflar kendilerini yüzyıllık bir vakıf geleneğinin mirasçıları olarak görüyorlar. Aşağıdaki alıntılardan da anlaşılacağı gibi amaçlarını dinî sorumluluklarını yerine getirmek ve vatandaşların da dinî sorumluluklarını yerine getirmesine aracı olmak olarak tanımlıyorlar Türkiye Kurtuluş Savaşından sonra önemli bir dönüşümden geçti. Va­ kıflar gibi çok önemli kurumlar bu dönüşüm sırasında yok edildi. Şim­ di bu eski kurumlara bir geri dönüş var. Meselâ benim çevremde iş adamları var, bana gelip soruyorlar Benim bu sene 10.000.000 TL zekâtım var, ama bunu dağıtmaya zamanım yok, sen benim için bunu yapabilir misin. Kısacası insanlar güvenebilecekleri kurumlar arıyor­ lar ve bizim gibi vakıfları da bu iş için tercih ediyorlar. Yüz yüze olduğumuz bir gerçek var. Fakir insan sayısı her geçen gün artıyor. Biz inancımız gereği bu insanlara yardım etmeliyiz. Biz bu amaçla kurulduk. Biz Müslümanız, bunu sadece Allah rızası için yapı­ yoruz. Allah'ın Müslüman kullarına bir emri vardır. Allah diyor ki se­ nin kazancında fakirin hakkı var. Eğer Müslümanlar bu emri yerine getirseler yoksulluk denen bir şey kalmaz. Bizim organizasyonumu­ zun amacı insanlara Allah'ın bu emrini hatırlatmak. Beş arkadaş kurduk biz burayı. Hepimiz esnafız. İslâm'da biliyorsu­ nuz zekât müessesi vardır. Zekâtlarımızı vermek için biz kendi ara­ 31 C. Tugal, Transforming Everyday Life Islamism and Social Movement Theory, Theory and Society 38 (2009). 130 İpek Göçmen mızda bir havuz oluşurduk, ama sonra iş büyüdü bizi de aştı. Etrafı­ mızdaki insanlar da dediler ki biz de size verelim zekâtlarımızı. 2001'de resmileştirdik. Şimdi 10.000 civarında bağışçımız, 20.000 ci­ varında da kaydı olan fakirimiz var. Ayrıca 1.500 aile yardım alıyor. Bu gruptaki demek ve vakıflar tarafından çok sık dile getirilen bir amaç, iyi Müslüman yetiştirmek, insanları eğitmek, topluma faydalı kılmak. Sosyal yardımın yanısıra ahlâkî ve dinî eğitim yolu ile toplumu dönüştür­ mek amacı birçok organizasyonda açıkça tartışılıyor. Bizim bu organizasyonu kurmaktaki asıl amacımız sosyal yardım de­ ğildi. Biz bu çevredeki gençleri sorumluluk sahibi, iyi karakterli Müslümanlar olarak yetiştirmeyi amaçladık. İlk çıkışta amacımız yardım değildi. Bu süreç içinde de gelişiyor. Bizim amacımız bu bölgedeki gençlerin özellikle öğrencileri bilinçli birer Müslüman olarak yetiştir­ mek. Sokakta genç geziyor, adama Türk diyemiyorsun, Müslüman mısın Hıristiyan mısın onu da bilemiyorsun yani kimlikleri yok, sade­ ce ceplerinde bir naylon var onunla geziyor. Ne tarihini, ne kültürünü, ne değerlerini biliyor. Biz büyük bir medeniyet içinden gelmişiz geç­ mişimiz çok büyük. 50 yaşındaki adamı yönlendiremezsin, bu ancak gençlerde olur. Arkadaş yolunu bil. Bir sağa bir sola gitme. Kapkaççı­ lara bakın, tinercilere bakın, tecavüzcülere bakın hep varoşlardan çıkı­ yor. Neden. Zaten eğitim yok, ailede de yok, ahlâk da verilmiyor, din de öğretilmiyor, zaten bizim millî eğitim de batmış. Yani eğitim yok bizde. (...) Eskiden toplumu ahîlik yönetiyor, ahlâk üretiyor. Şimdi ancak hırsız, kavgacı politikacılar, iş adamları üretiyoruz. Bunların yeniden yapılanması lazım. Yok mu. Başladı, var. Büyük bir sivil toplum kuruluşu, ortak akıl platformu. Tabanda biz, tepede onlar temsilci. (...) Topluma iyilik ya­ pacak iyi insanlar yetiştirmek amaç. Başlar önemlidir. Kurumun genel müdürü iyiyse alttakiler de iyi olur. Tabana değil de tavana yönelik bir çalışmamız var bizim. Hep iyi insanlar yukarılara yerleşsin istiyoruz. Bu alıntıda görüldüğü gibi dernek yöneticisi gençlere bir kimlik yaratma, onları daha ahlâklı birer Müslüman yapma gibi amaçlarla yola çıktıkları­ nı, sosyal yardımın süreç içerisinde aktiviteleri içine dâhil olduğunu belir­ tiyor. İhtiyacı olana yardım yapmak, kişilere ahlâkî eğitim vermek ve top­ lumu dönüştürmek için gerekli yapılanmanın bir parçası olarak görülüyor. Aşağıdaki alıntı da buna benzer bir bakış açısının örneği İnfak, yayıncılık, eğitim bizim üç temel çalışma alanımız. (...) kafaları doyurulmazsa bu insanların ileriki zamanlarda memleketimize milleti­ 131 Türkiye 'de Din Temelli Sosyal Yardım Organizasyonları mize Müslümanlara bir yük olacağı düşünüldü. Bundan dolayı da bu insanların karınları ile birlikte kafalarının da doyurulması gerektiği, yani balık tutmanın öğretilmesi gerektiğine inanıyoruz. Demekler de, biz de dâhil olmak üzere biraz eksik kaldık. Mesela Deniz Feneri var, Dosteli var, yardım kuruluşları var ama 3500 kişiye yemek, gıda yar­ dımı yapacağımıza 2500 kişiye yapsak diğerlerini de getirsek oturtsak kafalarına yatırım yapsak daha iyi olurdu diye düşünüyorum. Karınla­ rının doyurulmasındansa kafalarının doyurulmasının daha önemli ola­ cağını düşünüyorum. Karın açlığını insanlar bir şekilde hallederler, bi­ rinden iki milyon lira alsa doyar ama kafa açlığı hemen hallolacak bir şey değildir. Tüm yardım/infak kuruluşlarının kafaların doyurulması konusunda da çalışmalar yapması gerektiğine inanıyorum. Ben devlet olsam, hükümet olsam bunlara bu şekilde bir yaptırım gücü kullanırım yani, biraz daha işi sıkı tutarım. Niye. Çünkü insanlar 5-10 yıl yardım alıyor, neticede bizim üzerimizden kalkmıyorlar, bizi bırakıyor başka yere gidiyor ölene kadar yani. Bu insanların topluma kazandırılması noktasında bir çalışmanın yapılması gerektiğini düşünüyorum. Bu alıntıda da yardım olan yoksulların temel sorununun eğitimsizlik ol­ duğu, kafalarına yatırım yapmak sureti ile balık tutmayı öğrenebilecek­ leri iddia edilmekte. Devletin sorumluluğunun da ihtiyacı olan vatandaş­ larına yardım etmek değil, bu alanda çalışmalar yapan sivil toplum örgüt­ lerini denetleyerek onların vatandaşların eğitimi konusunda da bir şeyler yapmalarını sağlamak olduğu görüşü oldukça radikal bir bakış açısı. Bu gruba dâhil edilen organizasyonların bir diğer özelliği de seküler olmayan yapılarıydı. Bunun en temel göstergesi sosyal yardımın dinî bir ibadet olarak görülmesi olduğunu söyleyebiliriz. Bunun yanısıra, ofisler­ de namaz kılınması, birçok organizasyonda ofislere ayakkabı çıkarılarak girilmesi, duvarlarda asılı dinî semboller, dualar sıkça görülen durumlar­ dı. Bir sonraki bölümde inceleyeceğimiz yeni organizasyonlara kıyasla bu gruptaki kurumlarm yönetici ve gönüllüleri dindarlıklarını açıkça ortaya koydular. Organizasyonların yöneticileri gönüllülerin motivasyonlarından bahsederken sıkça Kuran'a ve hadislere referans verdiler. Peygamberin sözleri ve yaptıkları organizasyonlara yol göstermekte önemli bir kaynak olduğu belirtildi Allah rızası istiyoruz, o yüzden kurduk bu demeği. Ben İslâm'ı araş­ tırmaya başladıktan sonra öğrendim ki Allah rızası namazla oruçla hacca gitmekle olmaz. Bunlar kişinin kendisi için yaptığı şeylerdir. Allah rızası ancak onun darda kuluna yardım ile olur. O yüzden bu iş­ leri yapıyomz. 132 İpek Göçmen Peygamberimiz cennete ilk girecek olanların yardımsever insanlar ol­ duğunu söylemiştir. Komşusu aç yatarken tok yatan bizden değildir demiştir. İnsanlarımız bu Hadisleri duyduğunda her şeyi yapmaya ha­ zır olur. Kuran ve sünnetten ne zaman ayrılmışız hem insanımız bitmiş hem ekonomimiz bitmiş. Ölçüyü Kuran ve sünnetten alıyoruz. Kurallar, gerçekler orada. İnsanın doğruyu bulması Kuran ile mümkün. Bütün nimetlerden hesaba çekileceğiz. Peygamberimiz gücün kadar mesulsün demiş. Bu demektir ki eğer imkânın var ve yardıma ihtiyacı olanlara yardım etmiyorsan bunun için öbür dünyada hesap vereceksin. Peygamber efendimizin bize vaadi var. Gelecek güzel olacak. Yeryü­ zünde benden sonra dört dönem geçireceksiniz diyor. Emeviler, Abbasiler, üçüncü dönem bulanık dönem şimdiki, dördüncü dönem Asr-ı Saadet dönemi. Peygamber efendimizin geleceği söyleniyor. İnsanlar Allah rızası için çalışarak bu son döneme hazırlanmalılar. Yukarıdaki alıntılar İslâmî inançların hem gönüllüler hem de çalışanlar için büyük bir motivasyon olduğunu gösteriyor. Sosyal yardım, karşılığı öbür dünyada alınacak bir dinî ibadet olarak görülüyor. Bunlara ek olarak belirtilmesi gereken bir durum da yardımı hak eden ve etmeyen yoksul arasındaki ayırım yapılırken de dinî bilgilerin esas alındığı. Her organi­ zasyonun içinde mutlaka emekli ilahiyatçılar, ya da İslâm'ı iyi bilen kim­ seler var. Yardımın kime yapılmasının uygun olduğu, ne şekilde yapılma­ sının gerektiği gibi konularda söz söyleyen otorite genelde onlar. Görüş­ melerden birinde bana iletilen şu cümle işbölümü hakkında fikir veriyor Her nasıl hukukî işlerimiz için danıştığımız avukat bir çalışanımız varsa, İslâmî usullere göre kimin yardım almaya hakkı olduğuna karar veren ila­ hiyatçı hocalarımız da var . Başta da belirtildiği gibi bu gruptaki organizasyonlar kendi görevlerini devletten bağımsız olarak görüyorlar. Dinin devlet tarafından toplumun her alanından dışlandığı ve devletin yerine getiremediği sorumlulukları olduğu (dinî eğitime yeterince önem vermemek, zekâtı kurumsallaştırma­ mak gibi) sıkça kullanılan argümanlar. Bazı organizasyonlarda politik sis­ tem ile ilgili bir memnuniyetsizlik de dile getiriliyor. Ülkenin içinde bu­ lunduğu politik sistemi eleştirmenin yanında, Hz. Muhammed'in yaşadığı dönemlere ve Osmanlı İmparatorluğu yıllarına duyulan bir özlemden söz etmek mümkün. O dönemlerde insanların çok daha yardımsever olduğu, zekât sisteminin daha iyi işlediği, o yüzden de toplumda fakir insan bul­ 133 Türkiye 'de Din Temelli Sosyal Yardım Organizasyonları manın neredeyse imkânsız olduğu birçok kişi tarafından değinilen konu­ lar. Bu gruba dâhil edilen organizasyonların önemli özelliklerinden biri de zekâtın refah devletinin varlığından bağımsız olarak uygulanması ge­ reken bir kural olduğu. İslâmî bir devlette zekâtı bir vergi olarak toplama­ nın devletin görevi olduğu, Türkiye devletinin bu görevini yerine getir­ mediği için kendileri gibi sivil toplum örgütlerine ihtiyaç duyulduğu sıkça dile getirilen bir görüş. Biz yaptığımız işe devlet sorumluluğu olarak bakmıyoruz, bu bizim sorumluluğumuz. Sadâka, zekât bizim dinimizin emirleri. Biz bu emirleri yerine getirmek için bu işe başladık. Daha sonra zaman içinde fark ettik ki devletin sorumluluğu olan işleri de yapıyoruz. Yardım işi bir defa ahlâkî bir iştir. Ahlâkî bir işin de yasal, anayasal zorunluluğu yoktur. Bunu besleyen en güzel şey dinî duygulardır. Ya­ ni sizin özünüzdür, korunmuş duygularınızdır. Din dürüstlüğü merha­ metli olmayı öneriyor. Annenizden doğduğunuz duygularınızdır dinî duygular. Din bize söylüyor neler yapmamız gerektiğini, erken kalk, ibadetini et, merhametli ol diye. Din bunu dünyanın neresine giderse­ niz gidin telkin eder (...) Türkiye'de bu işleri çok seküler, çok çağdaş bir vitrinle yapıyorsanız çok iyisiniz, ama dinî bir bağla yapıyorsanız irticacı olarak sınıflandırılıyorsunuz. Bizim vakfımızın ismi 1996 yı­ lında Bursa yerel gazetelerinde irticacı vakıf olarak yazılıyordu. (...) Beni besleyen merhamet duygusunu din duygusunu sıfırlayacağım, çok farklı bir insan olacağım, gelip bu işleri yapacağım bu mümkün değil, benim bir yerden beslenmem lazım bu bir. İkinci mesele aidiyet duyguları ile Türkiye'de çeşitli yapılar oluşmuş buna kimisi cemâat diyor. Cemâat ile dinî duyguları ile bir otoritenin etrafında kümelenen insanları mı kastediyorsunuz yoksa o belli değil. Ama bu duygu ile yaşayanlar büyük zan altında. Ama insanlar oradan besleniyor bu duy­ gu ile güven ortamında olduğunu hissediyor. Devlet bunlara meşruiyet vermiş değil hattâ devletin bir tarafı bunları tehlikeli ve düşman ilân etmiş durumda. 1980'lerden önce bu ülkede her şey yasaktı. İnsanlar dinlerini bile öğ­ renemediler. Vatandaş İslâm'dan korkuyordu. Hepimiz baskı dönem­ lerinden geçtik. Vakıflar devlet her an gelip el koyabilir diye, herhangi bir mal sahibi olmaktan korkuyordu. Ama şimdi durum değişti. Bu gruptaki organizasyonların çoğunda hâkim olan görüş devletin onlarla olan tek ilişkisinin onları kontrol etmek olduğu. Devletle herhangi bir iliş­ kileri olmamasını tercih ettikleri ve kendileri istese de zaten Türkiye'de 134 İpek Göçmen sivil toplum ile devletin birlikte iş yapmasının mümkün olmadığını iddia ediyorlar. Bizim işimize karışmasınlar, yaptıklarımıza engel olmasınlar bizim devletten başka bir isteğimiz yok gibi bir tutum bir çok organizas­ yonda hâkim. Bir çoğu uzun süredir yerel düzeyde cemaat yapılanmaları ve demekler içinde aktif siyaset yapan yöneticilerin devlete karşı bakış açılarının çok pozitif olduğu söylenemez. Devletin memuru bizim gibi organizasyonlarda çalışan insanı sevmez. Bizi o tarikattan bu cemaatten diye etiketler. Yaptığımıza ise değer vermez diyorlar. Her ne kadar neredeyse tüm organizasyonlar sosyal yardım alanının çok bölünmüş olduğundan, farklı kurumlar arasında koordinasyon sağlan­ ması gerektiğinden bahsetseler de devletle çalışmak bu gruplar için bir olasılık gibi görülmemekte. Bu bakış açısının, konu yerel yönetimler olduğunda farklılık gösterdiğini söylemek mümkün. Özellikle de il ya da ilçelerdeki sosyal yardım kuramlarının yöneticileri ve sivil toplum kuru­ luşlarında çalışanlar ortak bir ideolojik, politik geçmişi paylaşıyorlarsa yerel alanda ortak çalışmalar görmek mümkün. Belediyelerin bazı servis­ leri ya da salonlarını organizasyonların aktiviteleri için ücretsiz olarak tahsis etmeleri, belediye ile organizasyonlar arasında ortak projeler sıkça görülen durumlar. Bu başlığın altına dâhil edilen on üç organizasyondan dördü Türkiye'de bu alanda çalışan en büyük organizasyonlar {Deniz Feneri, Kimse Yok Mu, İnsani Yardım Vakfı ve Cansuyü) diğer dokuzu ise ya bu dört büyük organizasyonun yerel ofisleri ya da farklı isimlerle kurulmuş fakat bu dört organizasyonla bağlantılı olan demekler. Bu organizasyonların ikisi 1990'larda, on bir tanesi ise 2000'den sonra kurulmuştur. Çalışma şekil­ lerinin ilk gruba kıyasla daha profesyonel ve seküler olduğu söylenebilir. Ofislerde ibadet edilmesi, içeri girerken ayakkabı çıkarılması gibi pratik­ ler uygulanmıyor ve motivasyonlarını tanımlarken dinî referanslara daha az yer veriyorlar. Yönetici düzeyde olan kişiler genelde farklı alanlarda üniversite mezunu (öğretmenler, avukatlar, siyaset adamları vb.). İki grup arasındaki bu farklar tarihsel bölümde tartıştığımız İslâmcı grupların 1970'lerden beri Türkiye'de geçirmiş oldukları dönüşümün yansımaları gibi. Türkiye'de gösterdikleri faaliyetler bakımından en büyük sayılabile­ cek Deniz Feneri ve Kimse Yok mu organizasyonlarının her ikisi de der­ 135 Türkiye 'de Din Temelli Sosyal Yardım Organizasyonları nekleşmeden önce televizyonda birer yardım programı olarak başlamıştı. İki organizasyonda da görüştüğüm yetkililer dernekleşmenin televizyon programlarına olan yoğun ilginin bir sonucu olarak gerçekleştiğini iddia ettiler. Benzer şekilde her iki organizasyonda da bir noktadan sonra gelen talepleri ve bağışların hızla arttığını ve bunun da demek kurma ihtiyacını doğurduğundan bahsedildi. Bu iki organizasyonun dışında kalan tüm organizasyonlar da kurulduklarından sonra tanıtımları ve yardım topla­ mak için gerek düzenli televizyon ve radyo programları, gerek reklamlar yoluyla medyayı yoğun olarak kullandılar. İlk gruptan farklı olarak bu organizasyonlar Türkiye'deki çalışmaları­ nın yanısıra, birçok ülkede de aktif olarak İnsanî yardım yapıyorlar. Yar­ dımların en yoğun olarak gönderildiği ülkeler Afrika'da olmakla birlikte, Orta Doğu, Kafkasya, Güneydoğu Asya'da da birçok ülkede de yardım kampanyaları düzenleniyor. Bütçeleri yüzlerce milyon dolara kadar ula­ şan bu organizasyonların amaçları sadece ülke içindeki yoksullara yardım etmek değil, tüm dünyada ihtiyacı olan herkese ilk ulaşan organizasyon­ lar olmak istediklerini ve bunu yaparken de bazı siyasî amaçları olduğunu belirtiyorlar. Bu organizasyonların çalışmalarını, odaklandığı ülkelere ve amaçlarını tanımlama şekillerine baktığımızda Türkiye'nin son yıllarda dış politika alanında attığı adımların yansımalarını görmek mümkün. Za­ ten kendileri de yaptıkları yardımların Türkiye'nin uluslararası imajını da iyileştirdiğini iddia ediyorlar. Yeni bir dünya düzeni kuruluyor ve bu dünya düzeni çok ciddi mânâ­ da sıkıntıya düşmüş insanlar üretiyor. Bizim bunların yanında durma­ mız gerekiyor, sadece yardım etmek değil, onların haklarını hukukları­ nı seslerini dünyaya duyurmak için bir yapı olmamız lazım. Biz en ba­ şından beri gidip insanlara gıda veren, giyecek veren onların günlük ihtiyaçlarını karşılayan bir kurum olmadık. Biz hep istedik ki gidelim neyin ne olduğunu anlatalım. Yaşadıkları problemlerin kaynakları ile bilgileri alalım ve bu bilgileri onlarla paylaşalım. Bir siyasî duruşu­ muz olsun. Sadece birilerinin bozduğu şeyleri pansuman eden olan bir kurum olmayalım dedik. Kardeşlik bağını güçlendirme adına mesela Moğolistan'a gidiyoruz orası bizim atalarımızın olduğu yer. Biz Türkleri de çok seviyorlar, ama hep uzak kalmışız. Simdi o bağları güçlendirmek adına adımlar atıyoruz. 2005'te açlıktan ölen milyonlarca insan vardı. Yardıma gittik 10 kere falan. 10 günde 1000'lerce ameliyat yapıp dönüyorsunuz. Tür­ kiye'yi vebalden kurtarmak adına bu işi yüklendik gidiyoruz işte. 136 İpek Göçmen keza. Biz işin Türkiye'nin menfaatine olacak kısmını düşünmemiştik ama oldu. Güvenlik konseyinde Afrika'nın bütün oyları Türkiye'ye geldi. Organizasyonların kurucuları ve yöneticileri ideallerini her geçen gün yoksulluk içinde yasayan insan sayısının arttığı bu dünyada bazılarına kısmen de olsa yardım edebilmek ve yaşadıkları topluma faydalı olabil­ mek isteği olarak tanımlıyorlar. Organizasyonların kuruluş nedenleri ve amaçları ile ilgili sorular ise genellikle İnsanî ve ahlâkî referanslar ile cevaplandırılıyor. Biz insanlara insan oldukları için değer veriyoruz. İnsanî değerler bi­ zim aktivitelerimiz ardındaki temel motivasyon. Sadece yoksul insan­ lara yardım etmiyor, ancak bu alanda araştırmalar da yapıyoruz. İn­ sanların hayatlarını kazanmaları için gerekli olan becerileri edinmele­ rine yardımcı oluyoruz. Bizi motive eden Anadolu insanının yardım­ severliği. Türk insanı dünyanın en yardımsever insanları olarak bilini­ yor. Eğer ben çevremdeki bu yoksulluk karşısında hiçbir şey yapmazsam kendi insanlığımdan kaybederim. İhtiyacı olan insanlara karşı kayıtsız kalmak bir insanlık problemidir. Biz bu yüzden bu organizasyonu kur­ duk. Aslında başta amacımız bir organizasyon kurmak değildi. Sadece etrafımızdaki insanlara yardım etmek istedik ama sonrasında hem arz hem de talep artınca biz de bunu kurumsallaştırmanın iyi bir fikir ola­ bileceğine karar verdik. Dolayısıyla da bu organizasyonu kurduk. Görüşme yapılan kişilere gönüllülerin hangi motivasyonlarla organizas­ yonlara başvurdukları ve çalıştıkları sorulduğunda ise kurumsal alanda tercih edilen seküler dilden biraz uzaklaşıldığı ve dinî motiflerden bahse­ dildiği görülüyor. Yöneticiler yardım aktivitelerinde ve yardımın ardında yatan kişisel motivasyonlarda kişilerin dindarlığının çok önemli bir rol oynadığını belirtmekten çekinmiyorlar Vatandaşlar gönüllü olarak başvururken genelde Allah rızası için ça­ lışmak istediklerini söylerler. Bu dünya geçidir, öbür dünyada bu dün­ yada yaptıklarımızın hesabını vereceğiz. İnsanların gönüllü olarak çalışmalarında dinî motivasyonların çok önemli bir etkisi var. İnsanlar buraya ekonomik kazançlarını, sosyal statülerini ya da politik güçlerini artırmak için gelmezler. Belki o şe­ kilde gelen ve bunu deneyenler olacaktır ama onlar da uzun süre barı­ namazlar. İnsanlar bu dünyanın bir sınav yeri olduğunu bilirler. Bu 137 Türkiye 'de Din Temelli Sosyal Yardım Organizasyonları dünyada yaptıkları her şeyin hesabını öbür dünyada vereceklerini bi­ lirler. İnsanî ve dinî sorumlulukları olduğunu bilirler. Eğer bu dünyada varlık ve bolluk içinde yaşayıp ihtiyacı olanlara yardım etmezlerse bu bir noktadan sonra büyük bir soru işareti oluşturur. Peygamberimiz söylemiş Allah'ın rızasını ancak yetimin başını okşayarak kazanabi­ lirsiniz. Dinden başka hiçbir şey insanı dünyanın diğer ucuna gidip ih­ tiyacı olanlara yardım etmek için motive edemez. Yukarıdaki alıntıda görüldüğü gibi her ne kadar görüşülen kişiler kurum­ sal amaç ve misyonlardan bahsederken İnsanî motivasyonları ön plana çıkarmış olsalar da çalışanlar ve gönüllülerden bahsederken dinin temel motivasyon olduğunu açıkça ortaya koydular. Bu ılımlı seviyedeki dinî söylem organizasyonların yayınlarında, radyo ve televizyon programla­ rında da hâkim. Bu grubun içine dâhil edilen organizasyonların merkezî ve yerel yöne­ timlerle ve devletin sosyal yardım vakıfları ile iyi ilişkiler içinde oldukla­ rını söyleyebiliriz. Kendilerini sosyal yardım alanında ne görevde gör­ dükleri, devlet kurumlan ile çalışmak konusunda açık olup olmadıkları gibi sorulara cevapları genelde olumlu. Her ne kadar Türkiye'de devlet kurumlan ile sivil toplum kuruluşları arasında yerel, ulusal, ya da ulusla­ rarası düzeyde ortaklıklar çok ender görülen bir durum olsa da, son yıl­ larda bunların örneklerini görmek mümkün. Ortak projelerin dışında, din temelli organizasyonlarla devlet kurumlan arasında en sık rastlanan ilişki bilgi değişimi. Yerel düzeydeki Sosyal Yardımlaşma ve Dayanışma Va­ kıfları, Belediyeler ve sivil toplum kuruluşları arasında çok sık görülen bir uygulama birden fazla kurumdan yardım alınmasını önlemek için liste paylaşımı. Her ne kadar hem devlet hem de sivil organizasyonlar kendi hak eden yoksul tanımlamalarını yapıp ona göre liste oluştursalar dahi ihtiyaç sahiplerinin birden fazla kurumdan yardım almalarını önlemek için sık sık liste karşılaştırması yapmaktalar. Bu gruba dâhil edilen organizasyonlar genelde devletin vatandaşların tüm ihtiyaçlarını karşılayamayacağını iddia ediyorlar. Onların görüşüne göre sivil toplum örgütleri sosyal yardım alanında devlete yardımcı bir rol oynamalı. Dolayısıyla organizasyonlarının kuruluş amaçlarından bah­ sederken devlete ve topluma karşı olan sorumluluklarını yerine getirmek önemli bir motivasyon olarak belirtildi. Yaptığımız şeyi kendi sosyal sorumluluğumuzun bir parçası olarak görüyoruz. Ben zaten işlerin böyle yürümesi gerektiğine inanan biri­ yim. Bu alanda çalışan sivil toplum örgütlerinin artışından dolayı çok mutluyum. Tabii ki devlet sosyal servisler sağlamalıdır, fakat sivil 138 İpek Göçmen toplum örgütlerinin de bu alanda oynaması gereken önemli roller var. Biz kendi rolümüzü devlete yol göstermek ve onu uyarmak olarak gö­ rüyoruz. Biz devletin bu alandaki aktiviteleri için örnek alabileceği iş­ ler yapmayı hedefliyoruz. Sivil toplum bu alanda örnek olmalı. Devle­ tin bazı şeyleri başarmasını bekleyemezsiniz. Bazı şeyler devletin so­ rumluluk alanı içine girmez. Devletin eğitim, sağlık, altyapı sağlamak gibi alanlarda sorumluluğu olduğu mutlaktır, ama sosyal dayanışma oluşturması beklenemez. Dayanışma bağları oluşturmak sadece bizim gibi sivil toplum organizasyonlarının işlevi olabilir. Yani bizim çalış­ malarımız devletinkileri tamamlamak amaçlıdır. Tarihî olarak refah devletinin yerine getirdiği en temel işlevlerden birinin toplum içinde sosyal dayanışma ağları oluşturmak ve bu bağları destekle­ mek olduğunu hatırlayacak olursak, yukarıdaki konuşmacının bunun dev­ letin bir sorumluluğu olarak görülemeyeceğini iddia etmesi ve sivil top­ lum kuruluşları tarafından başarılması gereken bir görev olarak tanımla­ ması oldukça ilginç. Böyle bir bakış açısının sosyal hakların vatandaşlık kavramının gelişimi sürecinde doğmuş haklar olduğundan habersiz oldu­ ğunu tahmin etmek çok zor olmasa gerek. Son olarak bahsetmemiz gereken bir özellik bu gruptaki organizasyon­ ların şu an görevde olan hükümetle olan iyi ilişkileri. Bu durumun önemli bir göstergesi son dönemde bu gruba dâhil en büyük sivil toplum kuruluş­ larına verilen Kamu Yararına Çalışan Örgüt statüsü. Bakanlar Kurulu tarafından verilmesi kararlaştırılan bu unvan organizasyonlara vergi indi­ rimi gibi önemli avantajlar sağlamakta. Sırasıyla 2004 ve 2006 yıllarında Deniz Feneri ve Kimse Yok mu organizasyonları kamu yararına çalışan organizasyon statüsü kazandılar. Bu gelişmelerin Adalet ve Kalkınma Partisi'nin yönetimde olduğu yıllar içinde gerçekleşmiş olması hükümetin bu sivil toplum örgütlerinin aktivitelerini desteklediğinin bir göstergesi olarak görülebilir. Pozitif ilişkilerin bir diğer göstergesi ise hükümetin söylemleri ile bu organizasyonlara verdiği destektir.32 Başta bahsettiğim gibi bu başlık altında incelediğimiz organizasyonlar da amaçları, farklı cemâatlerle ve politik partilerle olan ilişkileri, Türkiye' de siyasal İslâm'ın içinde hangi noktada durdukları ve uluslararası İslâmî hareketle ilişkileri gibi açılardan incelendiğinde alt kategorilere ayrılabi­ lir. 139 Türkiye 'de Din Temelli Sosyal Yardım Organizasyonları doğduğu açıkça görülebilir. Deniz Feneri'nin ilk televizyon programının Tayyip Erdoğan İstanbul Büyükşehir Belediye Başkanı iken belediyenin kanalında başlamış olması. Daha sonra Milli Görüş Hareketi'nin ilk tele­ vizyon kanalı olan Kanal 7'de yayımlanmaya devam etmiş olması bu organizasyon ile politik hareket arasındaki yakınlığın bir göstergesi ola­ rak kabul edilebilir. Şu an bu demek hakkında devam eden yolsuzluk davasında Adalet ve Kalkınma Partisi ile yakın ilişkileri ile bilinen bazı isimler yargılanmaktadır. Çok kısa sürede sosyal yardım alanında en bü­ yük yapılanma haline gelen Kimse Yok mu Demeği'nin daha milliyetçi tonlar taşıyan Fethullah Gülen cemâatine yakınlığı Samanyolu televizyo­ nunda bir program ile başlamış olması ve tüm dünyada Türk kolejleri ile ortak çalışmalar içinde olduğu bilinen gerçeklerdir. Tarihi daha eskiye dayanan ve Bosna Savaşı sonrasında kurulmuş olan İnsan Hak ve Hürri­ yetleri İnsani Yardım Vakfı ise ilk günlerinden itibaren uluslararası İslâ­ mî örgütlenmelerle olan ilişkileri ile gündeme gelmiştir. Son dönemde meydana gelen Mavi Marmara olayı da bu durumun bir göstergesidir. Organizasyonların Türkiye Gönüllü Teşekküller Vakfı gibi çatı kuru­ luşları ile ilişkileri de aralarındaki farklılıkların başka bir işareti olarak görülebilir. Türkiye Gönüllü Teşekküller Vakfı bünyesinde eğitim, hu­ kuk, isçi, işveren ve sosyal yardım organizasyonları bulunan ve kendini İslâmî hassasiyetleri olan bir kurum olarak tanımlayan bir çatı kurulu­ şu. Anadolu'nun farklı illerinde Sivil Toplum Platformları düzenlenme­ sinde öncü olan bu kuruluşa bir önceki bölümde tartıştığımız eski organi­ zasyonların birçoğu üye. Yeni organizasyonlar arasından da Deniz Feneri ve İnsani Yardım Vakfı'nın üyesi olduğu ve Milli Görüş hareketinin bir uzantısı olarak oluşmuş bu çatı organizasyonun üyeleri arasında Kimse Yok Mu Demeği'nin bulunmaması dikkat çeken bir durum. Bu çalışma Türkiye'de son dönemde hâkim olan muhafazakâr liberal politik ortamın sosyal politika alanında bir ürünü olan din temelli organi­ zasyonları daha yakından tanımayı amaçladı. Tarihsel arka planın ve alan araştırmasının gösterdiği üzere bu organizasyonların sosyal politika ala­ nında artan rolleri ekonomik liberalizasyon ve kuralsızlığın karakterize ettiği neoliberal dönemde sosyal yardıma artan ihtiyacın ve aynı dönemde dinin ve muhafazakârlığın ülkenin politik alanında temel bir ayrışma ekseni olarak ortaya çıkmış olmasının ortak bir sonucudur. Avrupa ülkelerinden farklı olarak Türkiye'de din temelli organizas­ yonların sayılarının artması yoksullar için sosyal yardımın devletin so­ 140 İpek Göçmen rumluluğu olduğu fikrinin ilk kez tartışılmaya başlandığı bir ortamda ger­ çekleşmiştir. Bu durum ilk bakışta şaşırtıcı olsa da 1980 sonrası ülkenin sosyo-ekonomik alanındaki gelişmeler ve artan yoksulluk göz önünde bulundurulduğunda devletin bu alanda attığı adımların yeterli olamadığı ve bu dönemde politik alandaki gelişmelerin de bu tarz sivil toplum ör­ gütlerinin yükselişi için verimli bir alan hazırladığı fark edilmiştir. Tarih­ sel bölümde tartıştığımız gibi din temelli organizasyonların artışı 1980'ler sonrası Türkiye'de din-devlet ilişkilerinin yeni bir döneme girmesi dola­ yısıyla ekonomik ve politik alanlarda İslâm'ın görünürlüğünün artması ve İslâmcı ve muhafazakâr partilerin oy toplama çabalarının bir sonucu ola­ rak da görülmelidir. Refah Partisi döneminden itibaren dayanışma bağları üzerinden işletilen sosyal yardım mekanizmalarını seçmenle kurulan iliş­ kinin temel araçlarından biri haline gelmiştir. Kurulan bu sadâka ekono­ misinin politik amaçla kullanımının Adalet ve Kalkınma Partisi dönemin­ de daha da başarılı bir seviyeye taşındığını gözden kaçırmak imkânsızdır. Organizasyonların kuruluş amaçları, misyonları, çalışma şekilleri ve farklı bağlantılarına odaklandığım alan araştırmasının sonuçları bu orga­ nizasyonların sayısının her geçen gün arttığı bir sosyal politika ortamında ekonomik, politik ve dinî motivasyonların birbirinden ayırt edilemez hal­ de bulunduğunu gösteriyor. Organizasyonların eski ve yeni olarak ikiye ayrılması ise Türkiye'de İslâmcı grupların son dönemde geçirdiği dönü­ şümün bir yansıması. Bir tarafta daha dindar motiflerle sosyal yardım yapan, kendini devletle ilişkilerinde çok güvenli bir konumda görmeyen, politik sisteme eleştirel yaklaşan, toplumun ve politik sistemin İslâmîleştirilmesi gibi amaçlardan bahseden yerel organizasyonlar var. Diğer taraf­ ta ise amaçlarını daha seküler bir çerçeve içinde tanımlayan, kısmen pro­ fesyonelleşmiş, İnsanî yardım amaçlarını ön plana koyan, devletle ve po­ litik sistemle bir problemi olmayan, neoliberal ve muhafazakâr politikala­ rın hâkim olduğu son dönemde şekillenmiş, ulusal ve uluslararası organi­ zasyonlar. Bu temel ayırımın yanısıra tek tek organizasyonlar inceliğinde de aralarında Türkiye'de hangi İslâmî kesime daha yakın oldukları, ya da uluslararası İslâmî hareketle olan ilişkileri gibi nedenlerle birçok fark olduğunu görmek mümkün. Sosyal vatandaşlık haklarının demokrasilerde vatandaşların toplumun içinde hüküm süren yaşama katılabilecek belli bir eşitlik düzeyine getiril­ mesini amaçlandığı hatırlanırsa, günümüz liberal muhafazakâr sosyal politika ortamının bizi bu idealden adım adım uzaklaştırdığını fark ede­ ceğiz. Bir yanda neoliberal diğer yanda İslâmî ve muhafazakâr motiflerle şekillenen bu sosyal politika ortamında sosyal yardımın ahlâkî ve dinî boyutları ön plana çıkarken, zaten hiçbir zaman tam olarak önemsenme­ 141 Türkiye 'de Din Temelli Sosyal Yardım Organizasyonları miş hak kavramı tamamen yok olmaktadır. Vatandaşlar sivil toplum ör­ gütleri tarafından kurulan dayanışma ağlarına teslim edilirken, devlet sosyal politika alanında bir düzenleyici ya da bir ortak konumuna gel­ mekte. Muhafazakâr ve İslâmî referansların hâkim olduğu bu ortamda kimlerin yardımı hak eden yoksullar arasına hiçbir zaman dâhil edilmeye­ ceği de üzerinde düşünülmesi gereken bir soru. K aynakça Abrahamson, Peter. Changing Welfare Mixes in Europe. Ascoli, Ugo, and Costanzo Ranci, eds. New York Kluwer Academic Plenum Publishers, 2002. Bode, Ingo. Disorganized Welfare Mixes Voluntary Agencies and New Governance Regimes in Western Europe. 4 (2006) 346-59. Buğra, Ayşe. Kapitalizm, Yoksulluk Ve Türkiye'de Sosyal Politika. İstanbul iletişim Yayinlari, 2008. Middle Eastern Studies 38, no. 2 (2002a) 187-204. Political Islam in Turkey in Historical Context. In The P olitics ofPremanent Crises, edited by Nesecan Balkan and Sungur Savran. New York Nova Science Publishers, 2002b. Buğra, Ayşe, and Ayşen Candas. Middle Eastern Studies 47, no. 3 (2011) 515-28. Buğra, Ayşe, and Çağlar Keyder. The Turkish Welfare Regime in Transformation. 3 (2006) 211-28. Buğra, Ayşe, and Osman Savaşkan. Yerel Sanayi Ve Buğunun Türkiye'sinde Is Dunyasi. Toplum ve Bilim, no. 118 (2010) 92-123. Carlson-Thies, Stanley W. Charitable Choice Bringing Religion Back into American Welfare. In Religion Returns to the Public Sphere Faith and Policy in America, edited by Hugh Heclo and Wilfred. M. McClay. Casanova, Jose. Public Religions in the Modern World. Anatolian Tigers or Islamic Capital Prospects and Challanges. Middle Eastern Studies 40, no. 6 (2004) 166-88. Dierckx, Danielle, Jan Vranken, and Wendy Kerstens. Faith-Based Organisations and Social Exclusion in European Cities National Context Reports. Leuven Research 142 İpek Göçmen Centre on Inequality, Poverty, Social Exclusion and the City, 2009. Eligür, Banu. Cambridge Cambridge University Press, 2010. Esping-Andersen, Gosta. Cambridge Policy Press, 1990. Evers, Adalbert, and Helmut Wintersberger, eds. Shift in the Welfare Mix. Vienna European Centre for Social Welfare Training and Research, 1988. Ferrera, Mauzirio. Göçmen, İpek. Habermas, Jürgen. Religion in the Public Sphere. 1 (2006) 1-25. Harris, Margeret, Peter Halfpenny, and Colin Rochester. A Social Policy Role for Faith Based Organisations. 1 (2003) 93-112. Religion Returns to the Public Square Faith and Policy in America. Heper, M. Islam and Democracy in Turkey Toward a Reconciliation. The Middle East Journal 51, no. 1 (1997) 32-45. Karadağ, R. Neoliberal Restructuring in Turkey from State to Oligarchic Capitalism. 7 (2010). Manow, Philip, and Kees Van Kersbergen. Religion and the Western Welfare State-the Theoretical Context. In Religion, Class Coalitions and the Welfare States, edited by Philip Manow and Kees Van Kersbergen. Cambridge Cambridge University Press, 2009. Nagel, Alexander-Kenneth. 78-111 (2006) 78. Özbek, N. Cumhuriyet Türkiye'sinde Sosyal Güvenlik Ve Sosyal Politikalar. İstanbul Tarih Vakfı/ Emeklilik Gözetim Merkezi, 2006. Philpot, T. . Swimming against the Tide Civil Society, the Church and the