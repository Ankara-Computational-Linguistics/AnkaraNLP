iline bağlanacaktır. Martin Wood Martin Wood, Kanadalı yönetmen. Uzmanlık alanı bilimkurgu olan Woods'un öne çıkan yapıtları "Yıldız Geçidi SG-1" ve "Yıldız Geçidi Atlantis"'tir. Martin Wood televizyon kariyerine 1995'te başlamıştır. Wood, "The Invisible Man" ve ""'nın da aralarında bulunduğu birçok yapıma imza atmıştır. Yönetmenin çalışmaları arasında ani bebek ölümü sendromunu konu alan iki televizyon programı da bulunmaktadır. Wood, Yıldız Geçidi SG-1'in 10 yıllık ilk yayın döneminde Peter DeLuise, Andy Mikita ve Will Waring'e yönetmen olarak eşlik etmiştir. Dizinin kendi yönettiği bölümlerinde "Büyük Wood" adlı bir tamirci olarak da beliren yönetmen, Yıldız Geçidi SG-1 ve Yıldız Geçidi Atlantis DVD'lerinde de boy göstermiştir. Wood halihazırda "Sanctuary" adlı dizinin yönetmenliğini yapmıştır. Wood, beş kez aday gösterildiği ödüllerin birini kazanmıştır. Gözümün Bebeği Gözümün Bebeği, Aşkın Nur Yengi'nin Emre Plak'tan çıkan dokuzuncu stüdyo albümü. 5 Ocak 2011'de Emre Müzik etiketiyle piyasaya sürülmüştür. Pop müzik ritimleri içeriren albümünü prodüktörlüğünü Hüseyin Emre üstlenmiştir. 2004 tarihli "Yasemin Yağmurları"ndan itibaren yeni bir albüm yayınlamayan ve 2007 yılında piyasaya sürdüğü "Best Of" albümü "Aşk'ın Şarkıları"nda hit olmuş şarkılarını yeniden yorumlayan Yengi, on yeni şarkı içeren bu albümde Sezen Aksu, Günay Çoban, Serkan İzzet Özdoğan gibi isimlerle çalışmıştır. Hakan Eren'in genel koordinatörlüğünü yaptığı albümün çalışmaları iki yıldan fazla sürmüş, başta maxi single olarak piyasaya sürülmesi düşünülen yapım, Hakan Eren'in katkılarıyla albüme dönüşmüştür. Aşkın Nur Yengi'ye Sezen Aksu tarafından düğün hediyesi olarak verilen "Yasak Elmam" şarkısını Aksu, Ahmet Kaya'yı düşünerek yazmıştır. Diğer bir Aksu yapıtı olan "Gözümün Bebeği"'nin ise, Aşkın Nur Yengi'nin, Haluk Bilginer'le olan evliliğinden dünyaya gelen kızı Nazlı'ya yazıldığı bilinmektedir. 2010 yılının yaz aylarında Yengi'nin, "Öpeyim Geçsin" isminde bir single yayınlayacağı haberi duyuldu. Daha sonra "Yalnızın Biriyim" isimli iddialı bir parçanın listeye eklendiği, fakat bestecisi Günay Çoban'ın şarkıyı daha önce Petek Dinçöz'e verdiği ve bu yüzden okumaları yapıldığı halde piyasaya sürülemeyeceği söylentileri yayıldı. Yengi, yapımcısı Hüseyin Emre'nin de, mutabakata varılmadığı takdirde şarkıyı yayınlamayacağını belirtmesiyle şarkıdan vazgeçti. Günay Çoban, bu durumu unutturmak için "Kibrit ve Alev" şarkısını yazıp sanatçıya armağan etti. Hakan Eren'in yoğun ısrarı sonucu albüme son anda giren ve daha önce Atakan isimli yorumcu tarafından söylenen "Ayrı Gayrı" ise albümün dikkat çeken yavaş şarkıları arasındadır. Albümden yayınlanan ilk şarkı olan "Öpeyim Geçsin", ilk iki hafta içinde TTNET Müzik'te 33,093 kez dinlenmiştir. 5 Ocak 2011'de piyasaya çıkan albümün resmî tanıtımı, sanatçının 11 Ocak 2011'de, Yekta Kopan'ın sunduğu Gece Gündüz isimli programa katılmasıyla başlamıştır. Albüm düzenlemesini Ozan Çolakoğlu yapmış, Mustafa Ceceli ve Sinan Ceceli kardeşler aranjör olarak katkıda bulunmuştur. Emin TaÅŸ Emin Taş (d. 20 Nisan 1972, Çanakkale), Türk eski futbolcu, teknik direktör. Göztepe ile Çaykur Rizespor'un eski futbolcularındandır. Göztepe'de profesyonel futbolcu oldu ve beş sezon burada oynadıktan sonra 1995 senesinde Sarıyer'ye transfer oldu. Burada bir sezon geçirmesinin ardından Çaykur Rizespor'a transfer oldu. Daha sonra birçok Süper Lig ve 1. Lig ekiplerinde oynadı. 2004 senesinde Bigaspor'da futbola veda etti. 8 kez millî takımlara çağrılan Emin Taş, 5 kez Türkiye U-21, 3 kez de Türkiye Olimpik forması olmak üzere toplam 8 kez millî formayı giymiştir. Türkiye 21 yaş altı millî futbol takımı ile 1991 oynanan Akdeniz Oyunları katıldı ve final müsabakasında Yunanistan Olimpik millî futbol takımına yenilerek ikincilik kazanan kadroda bulundu. Futbola vedasının ardından antrenörlük yapmaya karar verdi 2007-2010 arası Bigaspor'da değışık mevkiilerde antrenörlük yaptı. 2010-2011 sezonunda futbolculuk zamanından takım arkadaşı olan Mesut Dilsöz'un Balıkesirspor'da yardımcı antrenörlüğünü üstlenmektedir. Şam vakası Şam olayı, 1840'ta Yahudilere atılan kan iftirasının ardından patlak veren hadisedir. Osmanlı hakimiyetinde Hristiyan ve Yahudiler zimmi statüsündeydi ve dini vecibelerini yerine getirme hakları tanınmıştı. Buna karşılık olarak, Müslümanlara kıyasla daha düşük yasal ve sosyal statüleri olduğunu kabul edip vergi ödemek zorundaydılar. 1831-32'de Suriye, Kavalalı Mehmet Ali Paşa ile Mısır'ın hakimiyetine girdi. Rivayete göre, Mehmet Ali, Fransa'nın başı çektiği Avrupa güçlerinin müsamahasıyla iktidardaydı ve bu sebeple Hristiyanların hakları arttırıldı. Bu durum, Müslümanlar içinde gayri-müslüm nüfusa karşı kin duygusunu abarttı. Yahudiler ile Hristiyanlar arasındaki ekonomik mücadele sebebiyle bu iki dini grup Müslüman çoğunluğu kendi safhına çekmeye çalıştı. Şam Hristiyanları, kadının kendilerine olan acımasız tavırlarından dolayı şikayetçi oldular. Osmanlıların 1840'ta Suriye'ye geri dönmesiyle fazladan Müslüman şiddetine maruz kalmaktan korkan Hristiyanlar, aralarında Fransiskanlar ve Kapuçinlerin de olduğu Katolik rahiplerin yardımına sığındılar. Söylentiye göre, Avrupa'daki kan iftirası mitini bölgeye bu rahipler beraberinde getirmiştir. Şam Fransiskan manastırının başrahibi Sardinya kökenli Fransız vatandaşı Thomas, uşağıyla birlikte 5 Şubat 1840'ta ortadan kayboldu. Tıpla uğraşan bu rahip, Yahudi, Hristiyan ve Müslüman mahallelerinde iyi tanınıyordu. Kaybolmasından birkaç gün önce, Muhammed'e hakaretten, bir Türk katırcı ile tartışmış ve katırcının "Hristiyan köpeği benim ellerimle ölsün" dediği rivayet edilmiştir. Thomas'ın kaybolması üzerine, Hristiyan tüccar ve danışmanları Yahudilere tercih eden ve Farhi ailesi gibi Yahudi ailelerden ziyade Hristiyanların ekonomik anlamda güçlenmesini isteyen Şam'ın Fransız elçisi Ratti Menton, Yahudi mahallelerinde inceleme yapıp, rahibin kaybolmasının ardında Yahudi parmağı olduğu iması yarattı. Fransız hükûmeti ve Mısırlı Paşa Mehmet Ali ile ilişkilerini bozmak istemeyen bölgenin valisi Şerif Paşa'nın tavırları, bu suçlamaları daha da kökleştirdi. Yahudi berber Negrin, ve aralarında Joseph Lañado, Moses Abulafia, Rabi Jacob Antebi, ve Farhi ailesinin fertleri bulunan dönemin ünlü Yahudilerinden sekiz kişiye işkence yapılarak suçları itiraf ettirilince bu Yahudiler hapse atılıp işkence gördü. Önce dişleri ve sakalları çekildi ardından da altınlar sunularak hayali suçu üstlenmeleri teklif edildi. Çelimsiz yaşlı biri olan Lanado bu işkenceler sonucu öldü. Moses Abulafia, işkenceden kurtulmak için Müslümanlığı seçti. Şerif Paşa ve Ratti Menton uydurma suçlamaları arttırdı. Bir yandan Ratti Menton kan iftiralarını Fransızca ve Arapça yayınlarken öte yandan Şerif Paşa, üstadı Mehmet Ali'ye Rahip Tomas'ın katillerinin öldürülmesine izin vermesi için mektup yazdı. Bu sırada halk Cavbar Sinagogunu yağmalayıp Toraları yok etti. Bu olay, Suriye'deki Yahudiler ile Hristiyanlar arasındaki gerginliğin bir örneğidir. Özellikle Tanzimat dönemi başta olmak üzere genelde Yahudiler, Hristiyanlara oranla Müslüman komşularıyla daha iyi ilişkiler içerisindeydi. Arada bir anti-Yahudi olaylar olduysa da topluluklar arasında en çok çatışma Müslümanlarla Hristiyanlar ve Hristiyanlarla Dürzüler arasında oldu. Mısırlı Kavalalı Mehmet Ali Paşa'nın oğlu Kavalalı İbrahim Paşa'ya rapor veren Avusturya'nın Halep elçisi Eliahu Picotto'nun çabalarıyla bu olay uluslararası platformda yankı uyandırdı ve inceleme başlattıldı. Aralarında Britanyalı Lord Palmerston gibi batılı güçlerin etkisiyle Moses Montefiore, Fransız avukat Adolphe Crémieux, Avusturya elçisi Merlatto, misyoner John Nicolayson ve Solomon Munk'tan oluşan bir delege, Suriye lideri Mehmet Ali Paşa'yla konuyu görüşmek üzere gönderildi. İskenderiye'deki görüşme 4 Ağustos'tan 28 Ağustosa kadar sürdü ve sonuç olarak 13 tutukludan hayatta kalan 9 kişinin suçsuz olduğu kanaatine varılıp bu kişiler şartsız tahliye edildi. Ardından, Montefiore İstanbul'a gidip I. Abdülmecid'i kan iftiralarına karşı önlem alması ve bir ferman yayınlaması için ikna etti: "Biz, Yahudi ulusunu... azıcık bile doğruluğu olmayan şeylerle işkence edip gücendiremeyiz..." Bu sırada Amerikan Yahudi cemaatlerince bir ilke imza atıldı. Amerikan Yahudilerinden 15,000 kişi altı şehirde dindaşları için protestoda bulundular. "Amerikan Yahudi hayatında ilk defa Yahudiler... zorluk altındaki diaspora Yahudilerine politik destek için örgütlendiler." Amerika'daki göçmen topluluklar içinde ilk defa Yahudiler, yurtdışındaki bir topluluk adında hükümetin yardım etmesi için çağrıda bulundu; dış politikaya karışıp baskı yapmadan Başkan Van Buren'den protesto etmesi için talepte bulundular. Mısır'ın ABD temsilcisi bu protestoları dile getirdi. Gary Jones Gary Jones (d. 04 Aralık 1958, Swansea, Galler) Galli aktör. En çok Stargate SG-1 dizisinde canlandrıdığı, Walter Harriman rolü ile tanınır. Gary Jones Galler, Swansea'de doğdu. 1980'lerin ortasında Second City doğaçlama tiyatro grubuna katıldı. Second City ile birlikte, 1986 yılı Vancouver EXPO fuarına katılarak 6 ay boyunca gösteriler yaptı. Expo fuarının ardından da Vancouver 'da kalan Jones, “Wiseguy”, “Airwolf” and “Dangerbay” gibi televizyon programlarında da bulundu. Stargate SG-1 dizisine katılmadan evvel doğaçlama tiyatro yapmaktaydı ve “Mission Improvable” adlı grubun üyesiydi. Montgomery Scott Montgomery "Scotty" Scott, Türkiye'de Uzay Yolu olarak bilinen, Gene Roddenberry tarafından yaratılmış orijinal adı Star Trek olan bilimkurgu televizyon dizisinde, film ve roman serisinde, İskoç bir mühendis olan karakterin adı. Dizi, film ve romanlarında Kaptan Kirk tarafından "Scotty" adı ile çağrılan karakter. Dizi ve filmde James Doohan tarafından canlandırılan karakter, 2009 yılındaki Star Trek filminde ise Simon Pegg tarafından canlandırılşmıştır. Don S. Davis Don Sinclair Davis (d. 4 Ağustos 1942 ö. 29 Haziran 2008, Aurora, Missouri, ABD) Amerikalı aktör, ressam, ABD ordusu mensubu. En çok Stargate SG-1 dizisinde canlandrıdığı, General George S. Hammond rolü ile tanınır. Davis, Aurora, Missouri'de doğdu. Southwest Missouri State Koleji'nde 4 yıllık tiyatro eğitimi aldıktan sonra, Southern Illinois University Carbondale tiyatro bölümünde, Sahne Tasarımı üzerine hazırladığı tezi ile yüksek lisans yaptı. Yüksek lisansından sonra tiyatroya ağırlık vermesine rağmen Doktorasını da yine aynı üniversitede tamamladı. Davis, University of British Columbia'da öğretim görevlisi olarak çalışırken, 1980 yılında film endüstrisine girdi. 1987 yılında ise öğretim görevini bırakarak, hayatının tamamını oyunculuğa verdi. Oyunculuk kariyerinde çok parlak anılar bırakmasa da, ressamlık ve oymacılık da yapan Davis, ekonomik değer taşıyan çeşitli eserler vermiştir. Davis 29 Haziran 2008 gününde, kalp krizi sonucu vefat etmiştir. Ölümünün ardından Stargate SG-1 dizisindeki canlanrdırdığı rolü de aynı sebepten dolayı ölmüş oldu. Ayrıca dizinin devamında ve özellikle 9 Ocak 2009 günü yayınlanan son bölümünde Davis unutulmamıştır. Kibar Soyguncu (anlam ayrımı) Kibar Soyguncu (anlam ayrımı) Muhammed Emin Bakan Muhammed Emin Bakan (d. 27 Aralık 1984, Erzurum), Türk futbolcudur. 2. Lig ekiplerinden Gaziosmanpaşa'da oynamaktadır. Futbola "Erzurum Şekerspor" altyapısında başlayan Cenk Cengiz, daha sonra 2006 yılında Kayseri Erciyesspor'la profesyonelliğe geçiş mukavelesi imzalayarak buraya transfer oldu. Afyonspor için ilk resmî karşılaşmasına 21 Ocak 2007 tarihinde Akçaabat Sebatspor'a karşı oynanan Türkiye Kupası karşılaşmasında çıktı. Daha sonraki sezonlar birçok 3. Lig, 2. Lig ve 1. Lig ekibinde oynadı. 2010-11 sezonunun ara transfer döneminde daha önce iki kez oynadığı 1. Lig ekiplerinden Kayseri Erciyesspor'a transfer oldu. SÃ¶z Filmi (The Gospel of John) Söz (özgün ad: The Gospel of John) ile İncil’in Yuhanna bölümü ilk defa birebir ve eksiksiz olarak görselleştirilmiştir. “Söz”, Yuhanna’nın yazdığı; dünya tarihini değiştiren olayları, İsa’nın son üç yılı içerisinde yaptıkları ve söylediklerini anlatıyor. İsa’yı, “Lost” dizisi ile ödül kazanan ve tüm dünyaca tanınan Henry Ian Cusick canlandırıyor. Senaryosu Emmy ödüllü John Goldsmith tarafından yazılan filmi, İngiltere’nin tanınmış yönetmenlerinden Philip Saville yönetmiş. Filmin Türkçe dublajı, Mazlum Kiper ve Rıza Karaağaçlı gibi tanınmış sanatçılar tarafından gerçekleştirilmiştir. En İlham Verici Filmi Ödülü En İyi Sanat Yönetim / Yapım Tasarım Ödül Adayı Kostüm Tasarım Ödül Adayı Film Editör Ödülü Adayı CD Chivas USA Club Deportivo Chivas USA, Los Angeles'a bağlı Carson şehrinde kurulan eski ABD futbol kulübü. Major League Soccer'da mücadele eden takım, maçlarını, 27.000 kişi kapasiteli The Home Depot Center'da oynadı. 2005 yılından itibaren MLS'te mücadeleye etmeye başlayan takım 2014 yılında faaliyetlerini durdurdu. 2004'te, Major League Soccer'ın genişletilmesiyle birlikte kurulan Chivas USA, Meksika futbol kulübü Guadalajara'ya bağlıdır. Bu sebepten ötürü takım taraftarlarının çoğu Meksikalı veya Meksika asıllıdır. Kamil Grosicki Kâmil Grosicki (d. 8 Haziran 1988) forvet mevkisinde oynayan Polonyalı millî futbolcudur. Futbol yaşamına doğduğu kentin takımı olan Pogoń Szczecin'de başlamıştır. Babası azeri türkü annesi polonyalıdır. 2007 yılında Legia Warszawa'ya transfer olmuştur. Legia Warszawa'da forma şansı bulamamış ve 2008 yılında FC Sion'a kiralık olarak gitmiştir. 2009 yılında Jagiellonia Białystok tarafından kiralanmıştır. Jagiellonia Białystok tarafından beğenilen oyuncu transfer edilmiş ve 2009-2011 sezonlarında Jagiellonia Białystok formasını giymiştir. 2010-2011 sezonunun ara transfer döneminde Polonya'nın Jagiellonia Białystok takımından 900.000 Euro bonservis bedeli karşılığında Sivasspor'a transfer olmuş ve 3½ senelik sözleşme imzalamıştır. İlk maçına 15 Ocak 2011 tarihinde Galatasaray'ın yeni stadı Türk Telekom Stadyumu'nda oynanan maçta çıkmıştır. 2014 yılında ise takımın başına Roberto Carlos'un gelmesiyle yedek kulübesine çekilen oyuncu, 2013-14 devre arasında ise satış listesine konulmuştur. Sivasspor kariyerinde 85 maça çıkan oyuncu bu takımla 14 gol atmıştır. Devre arasında adı Çaykur Rizespor ve Trabzonspor ile anılsa da Ligue 1 ekiplerinden Stade Rennais FC ile sözleşme imzalamıştır. Grosicki, millî takımda ilk kez 2 Şubat 2008'de Polonya'nın Finlandiya ile oynadığı hazırlık maçında görev yapmıştır. Metin Aydemir Metin Aydemir (d. 27 Haziran 1969, Mustafakemalpaşa), Türk eski futbolcu, teknik direktör. Göztepe ile Çaykur Rizespor'un eski futbolcularındandır. 1990 senesinde İnegölspor'da profesyonel futbolcu oldu ve bir sezon burada oynadıktan sonra 1991 yılında Galatasaray'a transfer oldu. Buradan yarım sezon sonra ayrılan Metin, Kayserispor'a transfer oldu. Kayserispor'da bir buçuk sezon oynadıktan sonra Zeytinburnuspor'a transfer oldu. Burada iki sezon oynadı ve ardından bir birçok 1. Lig, 2. Lig ve 3. Lig ekibinde forma giydi. 2002-2003 sezonunda Niğdespor'da profesyonel futbol kariyerine nokta koydu. 3 kez Türkiye Olimpik millî takımına çağrılan Metin Aydemir, 3 kez Türkiye Olimpik millî takımı formasını giymiştir. Türkiye 21 yaş altı millî futbol takımı ile 1991 oynanan Akdeniz Oyunları katıldı ve final müsabakasında Yunanistan Olimpik millî futbol takımına yenilerek ikincilik kazanan kadroda yer aldı. Bardas Bardas (; ö. 21 Nisan 866), Bizans soylusu ve yüksek dereceli bakan. İmparatoriçe Theodora'nın kardeşi olarak, İmparator Theofilos (829–842 arası hükümdar) döneminde hızla yükselmiştir. Theofilos'in ölümü ile Theodora ve Theoktistos taht naipleri olmuşlardır. 856 yılında, Theoktistos'un gözden düşürüp, yeğeni III. Mihail'ın (842–867 arası hükümdar) naibi olmuştur. "Caesar" olarak, 10 yıl boyunca Bizans İmpararatorluğu'nun gerçek hükümdarı olmuştur. Bu dönemde askeri başarılar, yenilenmiş diplomatik ve misyoner eylemleri ve Makedon Rönesansı'nın habercisi entelektüel uyanış yaşanmıştır. 866 yılında, III. Mihail'in yeni gözdesi Makedon Basileios'un kışkırttığı bir suikast sonucu öldürülmüştür. Bir yıl sonra Basileios tahtı ele geçirip Makedon Hanedanını kurmuştur. İmparator Theofilos'in karısı Theodora ile Patrici Petronas'ın ağabeyidir. Günah Çıkartıcı Theofanis ile başlayan ve Oi meta Theofanin ile devam eden vakayinamelerde anne ve babasının adları geçmektedir. Bizans donanması amirali Marinos ile Theoktiste Phlorina'nın oğludur. Ailesi Ermeni kökenlidir. 4.ve 8.yüzyıllar arası etkili olmuş bir aile olan Mamikonian ailesi Marinos'un soyundan gelir. Bu aile, Taron, Sasun, Bagrevand ve diğer Ermeni bölgelerinde hüküm sürmüştür. Bardas, İmparator Theofilos'in karısı Theodora ile Patrici Petronas'ın ağabeyidir. Theofanis, ayrıca Kalomaria, Sophia ve İrene isimlerinde üç kızkardeşini kayıt etmiştir. İrene, Konstantinopolis Patriği I. Fotios'un erkek kardeşi Sergios ile evlenmiştir. 837 yılında, Theofilos, onu "Patrikios" rütbesine yükseltip, general Theofobos ile müslümanlara yenilecekleri Abhazya seferine yollamıştır. Theofilos'un ölümü ile üç yaşındaki genç III. Mihail tahta çıkmıştır. Theodora ve Theoktistos taht naipleri olmuşlardır. Bardas ve Patrici Petronas, imparatorun dayıları olup, naip konsilinin üyeleri olmalarına rağmen Theoktistos tarafından dışlanmışlardır. İmparatoriçe, oğlunun eğitimini ihmal etmiş, bu yüzden bozuk ahlaklı büyümüştür. 849 yılında, Bardas, Theoktistos ile birlikte zor ulaşılır bir eğitim programı başlatarak, Magnaura üniversitesini kurmuşlardır. 856 yılında, genç imparator devlet işlerinden soyutlanmasına son verecek yaşa geldiğinde, Bardas, Theoktistos'u öldürtmüş, Teodora'yı bir manastıra göndermiştir. Mihail, hemen dayısını en yüksek devlet görevlerine atamıştır (önce "Kuropalatis" sonra "chartoularios tou kanikleiou", "magistros", "Domestikos tōn scholōn"). Sonraki on yıl, Bizans İmpararatorluğu'nun gerçek hükümdarı olmuştur. Bu durum 862 yılında Caesar olarak daha belirginleşmiştir. Yönetimdeki maharetleri, Bizans tarihinin en parlak dönemlerinden birinin yaşanmasına neden olmuştur. Magnaura üniversitesini ve Matematikçi Leo gibi alimleri desteklemesi yanında 858 yılında din eğitiminden gelmemiş I. Fotios'un Patrik seçimini güvence altına alması, kilise eğitimine karşı bir rekabeti başlatmıştır. Günümüz Macaristan, Polonya, Avusturya, Slovenya, Hırvatistan, Sırbistan, Romanya, Ukrayna ve Almanya ülkelerinin bazı kısımlarını içeren 9. yüzyıl ve erken 10. yüzyıl Slav devleti Büyük Moravya'da Kiril ve Metodius tarafından gerçekleştirilen misyoner faaliyetlerini desteklemiştir. 863 yılında kazanılan Lalakaon savaşı ile doğura çıkan, Araplara karşı bazı başarılar elde etmiştir. Küçük Asya'da birçok şehrin savunmalarını güçlendirmiştir. Bizans misyonerlerin Bulgaların hıristiyanlaştırma çalışmalarını teşvik etmiştir. Fakat zamanla, imparator üzerindeki etkisi azalmıştır. III. Mihail'in yeni gözdesi genç Makedon Basileios "parakoimomenos" olmuştur. Girit Emirliği'nin desteklediği Sarazenler'e karşı yapılan bir seferde, Basileios Bardas'ı öldürtmüştür. Bir ay sonra Basileios "Caesar" olmuştur. Eylül 867 tarihinde, III. Mihail'ı öldürtmüş ve Makedon Hanedanı dönemi başlatmıştır. Bardas iki kere evlenmiştir. İlk karısının ismi günümüze ulaşmamıştır. O evlilikten, iki oğlu, bir kızı olmuştur. Orduda birinin "Scholai domestikos", diğerinin "strategos" olduğu bilgisi dışında haklarında çok az bilgi vardır. Büyük oğlu yaklaşık 857 yılında ölmüştür. Yaklaşık 855 yılında, Bardas tekrar evlenmiştir. Theododia ismindeki bu karısından 862 yılında boşanmıştır. Konstantinopolis Patriği İgnatius tarafından, III. Mihail'ın metresi ve Bardas'ın evinde yaşayan Eudokia İngerina ile bir ilişkisi olmakla suçlanmıştır. FIFA Dünya Kupası hakemleri FIFA Dünya Kupası hakemleri FIFA tarafından düzenlenen Dünya Kupalarında görev yapmış hakemleri ifade eder. 2006 FIFA Dünya Kupası sonu itibarıyla Dünya Kupası maçlarında 332 hakem görev yapmıştır. Joël Quiniou en çok maç yöneten hakem unvanına sahiptir (8). 19 final maçında 19 hakem düdük çalmıştır. Sarı kart ve Kırmızı kart uygulamaları 1970 yılında başlamıştır. Kart cezalarının olmadığı bundan önceki dönemde sadece oyundan atılmalar kayıtlıdır. Yalnızca 6 ve daha fazla maç yönetmiş hakemler listelenmiştir. Kolektif Güvenlik Antlaşması Örgütü Kolektif Güvenlik Antlaşması Örgütü ya da kısaca KGAÖ (İngilizce: Collective Security Treaty Organisation), 7 Ekim 2002 tarihinde altı Bağımsız Devletler Topluluğu ülkesi (Rusya, Kazakistan, Kırgızistan, Tacikistan, Beyaz Rusya ve Ermenistan) tarafından kurulan hükûmetlerarası askerî ittifaktır. Örgüt'ün temelleri 15 Mayıs 1992 tarihinde Özbekistan’ın başkenti Taşkent’te imzalanan Kolektif Güvenlik Antlaşması'na dayanmaktadır. Rusya'nın 7 Mayıs 1992'de Rusya Silahlı Kuvvetleri'nin kuruluşuna ilişkin yayınladığı bildiride BDT üyesi ülkeler ortak güvenlik antlaşması yapılmaya davet ediliyordu. Ortak güvenliğe ilişkin Rusya'nın talebi doğrultusunda 15 Mayıs 1992'de Taşkent'te Devlet Başkanları Konseyi toplandı. Bu zirvede altı üye ülke (Rusya Federasyonu, Kazakistan, Kırgızistan, Özbekistan, Tacikistan ve Ermenistan) Kolektif Güvenlik Antlaşması (Taşkent Antlaşması)'nı imzaladılar. Bu antlaşmayla taraflar kendi aralarında yeni bir askeri ittifak kurmuş oluyordu. 7 Ekim 2002 tarihinde Beyaz Rusya, Ermenistan, Kazakistan, Kırgızistan, Rusya ve Tacikistan devlet başkanları Taşkent'te Kolektif Güvenlik Antlaşması Örgütü'nü (KGAÖ) kurdular. İmza atan ülkeler, başka herhangi bir askeri ittifak ya da ülkeler grubuna dahil olamazlar. Bu ülkelerden herhangi birisine karşı gerçekleştirilen bir saldırı, tüm üye ülkelere gerçekleştirilmiş gibi karşılanır. Mayıs 2007’de KGAÖ genel sekreteri Nikolay Bordyuja “"KGAÖ açık bir organizasyondur. İran’ın birliğimize başvurması halinde, başvurusunu değerlendiririz."” açıklamasıyla İran’ın katılabileceğini belirtmiştir. Eğer İran katılsaydı eski Sovyetler Birliği ülkelerinden olmayan ilk üye ülke olacaktı. 28 Mayıs 2010 tarihinde Ukrayna Dışişleri Bakanı Kostyantin Hrişenko, Ukrayna'nın KGAÖ'ye katılmayı planlamadığını belirtti. 03 Haziran 2010 tarihinde Ukrayna Parlamentosu Ukrayna'nın herhangi bir askeri birliğe üye olmasını yasaklamış ancak askeri ittifaklarla iş birliği yapmasına izin vermiştir. KGAÖ, Bağımsız Devletler Topluluğu çerçevesinde Ermenistan, Kazakistan, Kırgızistan, Özbekistan, Rusya Federasyonu ve Tacikistan tarafından 15 Mayıs 1992 tarihinde Taşkent’de imzalanan Kolektif Güvenlik Antlaşması (KGA) doğrultusunda gelişmiştir. Azerbaycan, antlaşmayı 24 Eylül 1993 tarihinde; Gürcistan 9 Aralık 1993 tarihinde ve Beyaz Rusya 31 Aralık 1993 tarihinde imzalamıştır. Antlaşma, 20 Nisan 1994 tarihinde yürürlüğe girmiş; 01 Kasım 1995 tarihinde BM sekreterliğince kaydedilmiştir. KGA uzatılmadığı sürece 5 yıllıktır. 02 Nisan 1999’da sadece 6 ülke antlaşmayı bir beş yıllık daha uzatmak üzere yenilemiştir. Azerbaycan, Gürcistan ve Özbekistan antlaşmayı yenilemeyi reddetmiş ve çekilmişlerdir. Aynı zamanda Özbekistan, 1997 yılında Gürcistan, Ukrayna, Azerbaycan ve Moldova tarafından kurulan ve geniş ölçüde bölgedeki Rus etkisine karşı kurulmuş görünen GUAM Demokrasi ve Ekonomik Kalkınma Örgütü’ne katılmıştır. Özbekistan daha sonra 2005 yılında GUAM’dan da çekilmiştir. Örgütün Organları: Kolektif Güvenlik Konseyi, Dışişleri Bakanları Konseyi, Savunma Bakanları Konseyi ve Güvenlik Konseyi Sekreterleri Komitesi’dir. Örgütün daimi görevli organı ise Örgüt Sekreterliğidir. En yüksek karar organı “Konsey” olarak anılan Kolektif Güvenlik Konseyi’dir. Konsey Başkanlığı görevi ise, bir sonraki olağan toplantıya kadar konsey toplantısının yapıldığı ülkenin devlet başkanı tarafından yürütülmektedir. Örgütün tüzüğünde organizasyonun amaç ve görevleri arasında uluslararası terörizmle ve diğer geleneksel olmayan tehditlerle mücadele kuvvetlerinin koordinasyonu ve birleştirilmesi hususunun bulunması prensip olarak önemlidir. Olası bir saldırı halinde üye devletler antlaşmanın 4. maddesine göre saldırgan güçlerin askeri harekâtlara son vermesini sağlamak için gereken önlemleri alacaktır. Bu madde güvenliğin bütününü kastederek, bir üye devlete yapılan saldırının tüm üye devletlere yapılmış bir saldırı olarak değerlendirileceğine vurgu yapmaktadır. Bu maddeden dolayı KGAÖ, NATO karşıtı askeri yapı olarak görülmektedir. Güvenlik alanında çalışan AGİT, BM Güvenlik Konseyi Antiterör Komitesi, Avrasya Ekonomi Topluluğu, Şangay İşbirliği Örgütü, Bağımsız Devletler Topluluğu ve Uluslararası Göç Örgütü uluslararası kurum ve kuruluşları ile iş birliği kurmak için çalışmalar gerçekleştirilmiştir. Kolektif Güvenlik Antlaşması Örgütü’nün şekillenmesi ve gelişimindeki mantıksal adım, Kolektif Güvenlik Konseyi’nin kararına istinaden 2001 yılında “Kolektif Güvenlik Orta Asya Bölgesi Acil Müdahale Kolektif Gücü”nün kurulması olmuştur. 2005 yılında KGAÖ üyeleri ortak askeri tatbikat gerçekleştirdiler. 2005 yılında Özbekistan GUAM’dan çekilerek 2006 yılında Rusya’ya daha yakın olmak için KGAÖ’ye katılmıştır. 2007 yılında Kırgızistan dönüşümlü başkanlığı devralmıştır. KGAÖ Şangay İşbirliği Örgütü ile güvenlik, suç ve uyuşturucu kaçakçılığı gibi konularda iş birliğini geliştirmek üzere Tacikistan’ın başkenti Duşanbe’de 2007 yılı ekim ayında bir antlaşma imzaladı. 6 Ekim 2007’de, KGAÖ üyeleri, BM himayesinde olsun ya da olmasın üye ülkelerde konuşlandırmak üzere bir barışı koruma gücü oluşturacak şekilde genişlemesinde mutabık kaldılar. Genişleme, aynı zamanda tüm üyelerin Rus silahlarını Rusya ile aynı fiyattan satın almasına izin verecekti. 29 Ağustos 2008’de Rusya, KGAÖ'nün Abazya ve Güney Osetya’nın bağımsızlığını tanıyacağını duyurdu. Üç gün önce 26 Ağustos'ta, Rusya Gürcistan'dan ayrılan Abazya ve Güney Osetya’nın bağımsızlığını tanıdı. 05 Eylül 2008’de, Ermenistan Moskova’daki KGAÖ toplantısında, dönem başkanlığını devraldı. 10 Aralık 2010 tarihinde, üye ülkeler bir takım ortak antlaşmaların yanında KGAÖ barışı koruma gücünü kuran bir bildiriyi onayladılar. 21 Aralık 2011 tarihinde, Rusya yeni yabancı askeri üslerinin Kolektif Güvenlik Antlaşması Örgütü üye ülkelerin topraklarına kurulmasını veto etme hakkı kazandı. Ayrıca Kazakistan dönem başkanlığını Beyaz Rusya’dan devraldı. 28 Haziran 2012 tarihinde Özbekistan KGAÖ üyeliğini askıya aldı. Kusari Gama Kusari Gama : özellikle Ninjaların kullandığı son derece pratik ancak dövüşmesi bir hayli zor bir silahtır. Basitçe, bir orak ve bir ağır metal parçasının bir zincir veya ip vasıtasıyla birbirine bağlanmasından oluşmaktadır. Ninjalar bu silahlarla birçok asker veya samuraya karşı savaşabiliyorlardı. Bu silahın en büyük marifetlerinden biri onu kullanmayı iyi bilen kişiye düşmanının silahını elinden alma kabiliyetini kazandırmasıdır. Kusari Gama ile dövüşme sanatına Kusarigamajutsu denir. Amerikan Gücü: Dünya Polisi Amerikan Gücü: Dünya Polisi, 2004 yapımı aksiyon komedi filmi. Trey Parker, Matt Stone, ve Pam Brady tarafından yazılmış ve Parker tarafından yönetilmiştir. Film büyük bütçeli ve hiciv içeren bir aksiyon filmidir. En iyi film dalında Birleşik Krallık Empire Awards ödülünü almıştır. Matt Stone ve Trey Parker Thunderbirds dizisinin tekrar gösterimlerini izlerken bu filmi yapma fikri akıllarına geldi. Trey Parker daha önce bu diziyi hiç izlememişti. Filmde kullanılan kuklacılıkta da "Thundersbirds" dizisindeki teknikler örnek alınmıştır. Abese Suresi Abese Suresi "(Arapça:" سورة عبس, ")", Kur'an-ı Kerim'in 80. suresidir. 42 ayetten oluşmaktadır. Tamamıyla Mekke'de indirildiğine inanılmaktadır. İsmini birinci âyetindeki "yüzünü (buruşturdu) ekşitti" anlamına gelen “abese” kelimesinden almıştır. Kendisinden önce Nazi'at Suresi, kendisinden sonra Tekvir Suresi yer alır. İslâm kaynaklarında yer aldığına göre İslâm Peygamberi, Mekke'nin ileri gelenlerine dinî davette bulunduğu oldukça hassas bir zamanda Mekke'nin fakir halkından ve âmâ olan Abdullah bin Mektum yanına gelerek kendisine Kur'an'dan bir şeyler anlatmasını istemiş. Peygamber de böyle hassas bir zamanda kendisinin rahatsız edilmesinden dolayı kızmış ve bu şahsa yüzünü ekşiterek sırtını dönmüş. Bu davranışı Allah tarafından hoş karşılanmamış, bu surenin başında yer alan ayetlerle şiddetli bir şekilde uyarılmıştı. Hatta Peygamber, Abdullah bin Mektum'u gördüğü zaman "gel, Allah'ın kendisi sebebiyle beni azarladığı adam" dermiş. Söz konusu surenin inişine dair hadisi peygamberin eşlerinden Âişe anlatmış, Urve nakletmiştir. Ethem Tolga Ethem Tolga, (d. 9 Ocak 1950, Aksaray) Türk akademisyen. 2008-2015 arasında Galatasaray Üniversitesi Rektörü'dür. Galatasaray Lisesi ve ardından İTÜ Makina Fakültesi Endüstri Mühendisliği Bölümü'nden 1973 yılında mezun oldu. Endüstri Mühendisliği Anabilim Dalı'nda 1990 yılında profesör oldu. İTÜ İşletme Fakültesi dekan yardımcılığı, İTÜ İşletme Fakültesi Endüstri Mühendisliği Bölümü ve Endüstri Mühendisliği Anabilim Dalı Başkanlığı yaptı. 1992-2008 yılları arasında Galatasaray Üniversitesi Mühendislik ve Teknoloji Fakültesi'nde Dekanlık aynı zamanda 2000-2008 yılları arasında Galatasaray Üniversitesi Rektör yardımcılığı görevini yürüttü. 2000-2001 yıllarında kısa bir dönem Galatasaray Lisesi müdürü oldu. 2004-2007 yılları arasında Üniversitelerarası Kurul kontenjanından YÖK üyeliği yaptı. 14 Ocak 2008 tarihinde Galatasaray Üniversitesi Rektörlüğü'ne atandı. Galatasaray Üniversitesi Bilgisayar Mühendisliği Bölüm Başkanlığını da yürüttü. Ayrıca TÜBİTAK Bilim Kurulu üyesidir. 10 Şubat 2015'te milletvekili olmak için görevlerinden istifa etmiştir. Adalet ve Kalkınma Partisi İstanbul 2. bölge 6. sıra adayı olmuş ve seçilmiştir. Atilla Sezgin Atilla Sezgin (d. 1944, Urla) TÃ¼rk akademisyen. 1966 yılında ODTÜ İktisadi ve İdari Bilimler Fakültesi İşletme Bölümü'nden mezun olmuştur. 1982 yılında profesör olmuştur. Dokuz Eylül Üniversitesi İktisadi ve İdari Bilimler Fakültesi dekanlığı ve Dokuz Eylül Üniversitesi rektör yardımcılığı görevlerinde bulunmuştur. 1990-1991, 1991-1995 yılları arasında ve 1999-2001 yılları arasında Üniversitelerarası Kurul kontenjanından 1996-1999 yılları arasında da Bakanlar Kurulu kontenjanından YÖK üyeliğine seçilmiştir. Ayrıca bu görevleri esnasında YÖK Yürütme Kurulu üyeliğini de yerine getirmiştir. Ayrıca 2001-2011 yılları arasında İzmir Ekonomi Üniversitesi rektörlüğünü yürütmüştür ve akademik kariyerleri dışında Türkiye Demir Çelik İşletmeleri Genel Müdürlüğü ve Türk Telekom AŞ Genel Müdürlüğü görevlerinde bulunmuştur. Kombuça Kombu Çayı (Kombucha), ilaç olarak kullanılan fermente edilmiş çay. Bakteri ve mayalardan oluşan çayın önemli içeriği Kombucha denilen çay mantarıdır. Doğu Asya'da ortaya çıkmış, Almanya'ya 19.yüzyılın başlarında Rusya üzerinden ulaşmıştır. Mantar, düz bir diske benzer, jelatine benzer bir zardan oluşur. Kombucha mantarı çay ve şekerden oluşan besleyici bir solüsyonun içinde yaşar ve bu sıvı içinde sürekli olarak ürer. Mantarımsı tabaka çayın bütün yüzeyine yayılır ve daha sonra kalınlaşır. Mantar sürekli üreme eğilimindedir. Kombu Çayı organik asitler, aktif enzimler, amino asitler ve bu mikroplar tarafından üretilen polifenollerle birden fazla tür ve bakteri içerir. İçerik sadece laboratuvar analizi ile tespit edilebilir. Bitmiş çay aşağıdaki bileşenlerden birini içerebilir: İçeriğinde etil alkol bulunmakla birlikte, kombu çayı alkolsüz içecek olarak sınıflandırır, % 0.5'ten az alkol içerir. Demleme süresi, daha yüksek oranda şeker ve maya kullanılarak % 1.0 veya % 1.5 gibi alkol oranı daha yüksek çay elde edilebilir. Demlenme süresi ortalama 10 gündür. Kombucha mantarı yerine kombucha kültürü denilmesi daha doğrudur. Keza mantar familyasından olduğu söylense de hiçbir mantarla alakası yoktur. Kombucha öncelikle sindirim sistemini rahatlatması ile bilinir. Kombucha fermantasyonu oda sıcaklığında yapılması tavsiye edilir. Eğer imkân var ise daha sıcak bir ortamda yapılmalıdır. Fermantasyon sırasında kabın ağzı açık olmalı ve etrafında fermantasyonu etkileyecek ekmek ya da meyve gibi etkileyici unsurlar olmalıdır. Kombucha kabını tülbent veya benzeri bir bez ile kapatarak içerisine yabancı maddelerin düşmesi engellenmelidir. Kombucha fermantasyonu sırasında köpük oluşumu olması gayet normaldir ve dokunulmamalıdır. Fermantasyon esnasında asla hareket ettirilmemeli ve sallanmamalıdır. Back to December "Back to December", Amerikalı şarkıcı, söz yazarı Taylor Swift tarafından yazılan ve seslendirilen country pop tarzındaki şarkı. Yapımcılığını Nathan Chapman ve Swift'in üstlendiği şarkı, sanatçının "Speak Now" adlı üçüncü stüdyo albümünün ikinci teklisi olarak 15 Kasım 2010'da Big Machine Records etiketiyle yayınlandı. Swift, "Back to December" şarkısını birinden özür dilediği ilk şarkı olarak tanımlamaktadır. Şarkının yayınlanmasının ardından eleştirmenler, şarkının eski erkek arkadaşı Taylor Lautner için yazıldığını iddia etse de ne Swift ne de Lautner bu varsayım hakkında konuşmazken, doğruluğu hakkında hiçbir bilgi vermedi. Tür olarak "Back to December", orkestral bir country pop balladıdır. Şarkının sözleri ise iki sevgilinin ayrılığı konu alır. "Back to December" çoğu eleştirmen tarafından olumlu eleştiriler aldı. Ayrıca sözleri nedeniyle de "Speak Now" albümünün en dikkat çeken şarkılarından biri oldu. Birçok eleştirmen şarkının anlamlı sözlerini, tekrar eden sabit melodisini beğenmiş ve Swift'in gelişmiş vokalini övmüştür. Birleşik Devletler'de iyi bir ticari başarı elde eden şarkı, "Billboard" Hot 100 listesine altı numaradan, Kanada müzik listesine ise yedi numaradan giriş yaptı. Uluslararası başarısı ise orta düzeyde kalan "Back to December" Avustralya'da en yüksek yirmi altı numarada, Yeni Zelanda'da da yirmi dört numarada yer aldı. Şarkının video klibini Yoann Lemoine yönetti. Video klibin hikâyesi, bir çiftin ayrılıktan dolayı duyduğu hüzün ve kederin üzerine kuruldu. Klip, olumlu yorumlar almasının yanında klipteki kurgunun, şarkının sözlerindeki melankolikliği ve kasaveti yansıtamadığını yönünde pek çok eleştiriye de maruz kaldı. Şarkının tanıtımı amaçlı, Swift bu şarkısıyla 38. Amerikan Müzik Ödülleri'nde ve 44. Country Müzik Ödülleri'nde performans sergiledi. Taylor Swift, "Back to December" için ""Bu benim bir erkekten özür dilediğim ilk şarkım. Daha önce şarkımlarımda "özür dileme" ihtiyacı hissetmemiştim. Ama son iki yılda deneyimler kazandım. Bu deneyimlerde bazen üzüldüm bazen de ben üzdüm. Dikkatsiz ve hatalı davranışlarda bulundum ve şimdi özür diliyorum." şeklinde bir açıklamada bulunmuştur. Şarkı yayınlandıktan sonra birçok eleştirmen şarkının sözleri hakkında çeşitli spekülasyonlarda bulundu. Ancak pek çoğunun ortak düşüncesi Swift'in şarkıyı "The Twilight Saga" serinde rol alan eski erkek arkadaşı Taylor Lautner için yazdığı yönünde oldu. Ancak, ne Swift'ten ne de Lautner'dan bu söylenti hakkında olumlu veya olumsuz bir cevap gelmedi. "Back to December" ilk olarak 12 Ekim 2010'da "Speak Now" albümümün tanıtımı amaçlı yayınlandı ve iTunes'te satılmaya başladı. Şarkı albümünün yayınlanmasının ardından yaklaşık bir ay sonra 15 Kasım 2010 tarihinde sanatçının üçüncü stüdyo albümü Speak Now'ın ikinci teklisi olarak yayınlandı. Bir "country pop" tarzında olan "Back to December" dört dakika elli beş saniye uzunluğundadır. About.com yazarlarında Bill Lamb'in """Back To December" müzikal anlamda Taylor'ın en doyurucu şarkısı olmakla beraber öbürlerinden çok daha duygulu sözlere sahip."" şeklinde yorum yaptığı şarkıyı "The 1953" 'ten Stephen M. Deusner "ağır gitar ritminin yanında orkestral seslerle bezenmiş hoş bir ballad, bir özür mektubu" olarak tanımladı. Şarkı dakikada 77 vuruşluk ballad temposuyla oluşturuldu. Swift'in bir oktavlık sesini kullandığı şarkı re majördür. Şarkının akoru D–Bm7–G-D şeklindedir. "Back to December" Taylor Swift'in içerisinde orkestral ezgileri kullandığı iki şarkıdan biridir.(diğer şarkı ise "Haunted") Şarkı, birinci şahsın ağzından söylenir ve teması ayrılıktır. Şarkı yazara göre mükemmel ve inanılmaz biri hakkındadır. Yazar şarkıda, bu şahsı kırdığını ve hak ettiği değeri vermediği için yakınır."Entertainment Weekly" 'den Mandi Bierly şarkıyı "hatasını dürüstçe kabul etmiş, melankolik birinin şarkısı" olarak tanımladı. Bierly şarkıdaki ""You gave me roses and I left them there to die."" (Bana güller vermiştin bense onları ölmeleri için orada bıraktım.) ve ""I’d go back to December, turn around, and change my own mind/I go back to December all the time"" (Aralığa geri dönüyorum, sahip olduğum fikirleri değiştirmek için geri dönüyorum. Her an aralığa geri dönüyorum.) sözlerinden yola çıkarak şarkıda bahsedilenin bir özrün yanı sıra bir pişmanlık olduğunu düşündüğünü söyledi. "Entertainment Weekly"'den Leah Greenblatt şarkıdaki ""Your guard is up and I know why, because the last time you saw me is still burned in the back of your mind / You gave me roses and I left them there to die"" (Bana karşı gardını almanın nedenini biliyorum. Çünkü beni son görüşünü aklının bir ucuna kazıdın. Bana güller vermiştin bense onları ölmeleri için orada bıraktım.) beyitinin Swift'in Speak Now albümündeki en iyi on sözün arasında olduğunu düşündüğünü söyledi. Şarkı pek çok müzik eleştirmeninden pozitif yönde eleştiri aldı. "Rolling Stone" dergisinden Rob Sheffield'ın şarkı hakkındaki yorumu ""Swift'in günlük hayatta bilinen "utangaç kız" sesini duymakta zorlanıyorum. Doğal sesini maskeleyerek, iyi bir şarkıcı olma yolunda ilerleme kaydediyor."" şeklinde oldu. "Slant Magazine" 'den Jonathan Keefecomp'ın yorumunda en çok değinilen şeyler, Swift'in şarkı yazmadaki yeteneği ve şarkının yapım ekibiyle ilgiliydi. Keefecomp'ın eleştirisinin bir bölümü: ""Şarkı bize, Swift'in yeteneklerini bir kez daha gösteriyor. Back to December hem melankolik hem de iyi vokale sahip bir şarkı. Bunların bir araya getirebilmek hiç kolay değildir. Gerçekten etkileyici ve usta işi olmuş."" şeklindedir. "Roughstock"'dan Bobby Peacock şarkıya beş üzerinden dört yıldız verdi ve Swift'in vokal performansı hakkında olumlu eleştirilerde bulundu. "Buradaki vokali, onun şu ana kadarki en iyisi olan "Tim McGraw'dan bile daha iyi" diyen eleştirmen sözlerine "Sesinin olgunlaştığı belli ve artık daha iyi işler çıkartıyor." şeklinde devam etti. "The Oxonian Review" şarkıyı "Taylor Swift'in en iyi bestesi" olarak ilan etti ve şarkının etkisiyle artık aralık ayının hüzün ve pişmanlıkla özdeşleşeceğini yazdı. "New York Post" gazetesinden Ryan Brockington da şarkıyı beğendiğini belirtti ve ""Beni şaşırttı, gerçekten iyi olmuş. Taylor özür diliyor, affedilmeyi umuyor ve ilişkisini kurtarmak için elinden geleni yapıyor."" şeklinde bir yorumda bulundu. "Sputnikmusic" sitesinin yazarlarından Rudy Klapper şarkıyı "nadim birinin özrü" olarak tanımladı. "The 1953"'ten Stephen M. Deusner Taylor Swift'in şarkı yazma yeteneğini methederek ona "dokunaklı bir şarkıcı" tanımında bulundu. "Country Universe" 'ten Kevin John Coyne şarkıya "B" verdi ve şarkı hakkında olumlu yorumlar yaptı. Coyne: ""Bu da onun anılmaya değer şarkılarından biri. Sözler iyi ancak melodi üzerinde biraz daha durulabilirdi. Ama şarkının bu eksiğini Taylor'ın vokali kapatıyor"" dedi. Taylor Swift'in "Speak Now" albümü standart sürümündeki on dört şarkının tümü Billboard Hot 100 listesinde yer aldı. "Back to December" henüz albüm çıkmadan, 12 Ekim'de yayınlandı. O hafta dijital satışları 242.000'i buldu ve Billboard Hot 100 listesine altı numaradan giriş yapmayı başardı. Şarkı birkaç hafta sonra listeden çıktı ancak tekli olarak yayınlanmasının ardından 27 Kasım 2010'daki listede 74. sırada yer aldı. Billboard dergisinin "Hot Digital Songs, Hot Country Songs," ve "Pop Songs" listelerine de girmeyi başaran "Back to December", bu listelerde sırasıyla bir numara, yedi numara, on iki numarada ve yine "Billboard" dergisinin Adult Pop Songs listesinde de on yedi numarada yer aldı. 2011'in Şubat ayından itibaren Swift'in on ikinci teklisi (Back to December) Birleşik Devletler genelinde dijital ortamda bir milyonun üzerinde sattı. Böylece Swift country müzikteki en yakın rakibi Carrie Underwood'un satışlarını ikiye katlamış oldu. Uluslararası alanda, Birleşik Devletler'deki kadar iyi bir başarı kazanamayan "Back to December" Kanada müzik listesine yedi numaradan girdi.(30 Ekim 2010) Şarkı, Avustralya listesindeki en yüksek başarısını 31 Ekim 2010'da yirmi altıncı sıraya ulaşarak gösterdi. "Back to December" 18 Ekim 2010'daki Yeni Zelanda müzik listesinde yirmi dördüncü sırada yer aldı. "Back to December"'ın klip yönetmeni Katy Perry'nin Teenage Dream şarkısının da video klibini çeken Yoann Lemoine'dir. Lemoine klibi çekmek için E.T. filminden ilham aldığını belirtti. Yönetmen MTV News'e verdiği bir demeçte videonun basit ama mecazi anlamlarla yüklü olmasını istediğini söyledi. Lemoine: ""Videoda yakalamak istediğim: Soğukluk. Bu duyguyu bulmak için başta kar ve hüzün ve bunlara eşlik eden pek çok görsel öge kullanacağız."" dedi. Video klipte özellikle Swift'in bakışlarına odaklanmak istediğini söyleyen Lemoine bunu şöyle açıkladı: ""Onu kameraya en doğal haliyle yansıtmak istedim. Bu en zorlandığım şey oldu. Taylor'la ben ayrı dünyaların insanlarıyız. Onun dünyasındaki hiçbir şey benim kültürümde yok. Ama o parıltılı kostümler giyen prenseste bir kez kendi dünyasında var olmayan hoyrat ve üzücü bir bakışı yakaldım. Ve o bakışın peşinden gittik."" Video klipteki "Taylor Swift'in karakterinin mektup yazma fikri" Swift'in kendisine ait olup bu, videoda yönetmenin planları haricinde olan tek şey oldu. Klipte Taylor Swift'in sevgilisini oynayacak kişi için Guntars Asmanis adlı modelde karar kılındı. Lemoine Asmanis'in video klipteki Swift'in sevgili rolüne mükemmel derece uyduğunu söyledi ve ""Görmek istediğim kırılgan ve güzel olan bir oğlandı ve Asmanis bunu sağladı. Eğer iri yarı duygusuz bir adamı oynatsaydık videomuzdaki samimiyetin kalbine bir bıçak saplamış olacaktık."" dedi. 12 Aralıkta çekimleri tamamlanan klip, ilk kez 13 Ocak 2011 tarihinde CMT'de ve "Great American Country"'de gösterildi. Asmanis'in oynadığı kısımlar Binghamton ve "MacArthur Park"'ta; Swift'in sahneleri ise Nashville dışındaki eski bir malikanede çekildi. Video klip, karlı bir kış sabahında genç bir adamın kasabadaki futbol sahasında yalnız başına yürümesiyle başlar. Daha sonra Swift'in yer aldığı sahneye geçilir. Swift'in sahneleri bir evin içerisindedir. Bol dökümlü bir hırka giyen Swift evin farklı yerlerinde (mutfak, yatak odası, banyo, hol) görülür. Swift evin içerisinde şarkıyı söylemeye başlar. Video klibin ortalarına (iki dakikasından sonra) evin içerisinde kar yağmaya başlar. Klipte Swift'in odasında mektup yazma sahnesi ve erkek arkadaşının kasabadaki görüntüleri dönüşümlü olarak gösterilir. Swift yazdığı mektubu erkek arkadaşının ceketinin cebine koyar. Video klip Asmanis'in futbol sahasının tribününde mektubu okumasıyla biter. Video klibe pek çok yönüyle ilgili farklı eleştiriler yazıldı. Billboard dergisinden Jillian Mapes videonun ayrılığı ifade etmek için yetersiz durumda olduğunu düşündüğünü belirtti. About.com'dan Bill Lamb video klibi çok rutin bulduğunu ama şarkı sözleriyle olan uyumu beğendiğini yazdı. Video klip için "The Improper": ""Hallmark filmleri izlemek gibi, neredeyse onlar kadar duygusal"" yorumunda bulunurken "New York" dergisinden Amos Barshad klibi "berbat" olarak olarak nitelendirdi MTV'den Tamar Anitai ""Onun yılın on ikinci ayında takılıp kalmış bir kız olduğunu sanmıyorum. Şarkıda yalnızca tek bir duygu görüyorum, Lady Antebellum şarkıları gibi. Pişmanlıklara takılmış gidiyor."" yorumunda bulundu. MTV'den Kyle Anderson klibin şarkıda anlatmak isteneni veremediğini, şarkıyı anlatmak için yetersiz kaldığını savundu. "Dose.ca"'den Leah Collins videonun hayalci ve karamsar olduğunu söyledi. "Entertainment Weekly" dergisi yazarlarından Leah Greenblatt video klibin şarkıya hakim olan melankolik ve pişman ruh halini iyi bir biçimde ifade edebildiğini yazdı. Joycelyn Vena videoyu fazla kasvetli buldu ve bunun Swift için fazla olduğunu notlarına ekledi. "The Oxonian Review" dergisinde video klip için ""Videoda yapraklarını dökmüş ağaçlar, karla kaplı evler, durağanlığı görüyoruz. Geniş çekimler ve sürekli değişen sahneyi izlemek zevk verici."" yorumu yazıldı. Swift "Back to December" şarkısını ilk kez, 18 Ekim 2010'da Paris'teki "Salle Wagram"'da söyledi. Swift, üçüncü albümünün tanıtımı için "Speak Now: Taylor Swift Live From New York City" adındaki özel bir program hazırladı ve program CMT.com, MTV.com, VH1.com ve diğer MTV Networks sitelerinde yayınlandı. "Speak Now" albümündeki şarkıların seslendirildiği bu program, web siteleriyle Asya, Avrupa, Avustralya ve Latin Amerika'da gösterildi. Taylor Swift "Back to December" şarkısıyla pek çok performans sergiledi. Bu performanslardan biri de 44. Country Müzik Ödülleri töreni oldu. Swift'in 10 Kasım, 2010'da Nashville'daki "Bridgestone Arena" da gerçekleştirdiği performans "Los Angeles Times" 'tan "B+" aldı."Los Anegeles Times" Swift'in performansının basit ve durağan olduğunu yazdı. 21 Kasım 2010 gerçekleştirilen 38. Amerikan Müzik Ödülleri'nde de sahne alan Taylor Swift, performansında "Back to December"'ın yanı sıra OneRepublic'in "Apologize" şarkısından da bir kısım söyledi. "Los Angeles Times" Swift'in performansının sonunda OneRepublic'in "Apologize" şarkısını yorumlamasını gereksiz buldu ve Swift'in bu performansına "B-" verdi. Swift "Back to December" ve "Speak Now" albümünden çeşitli şarkıları 24 Kasım 2010 tarihinde NBC'de Şükran Günü için yapılan bir programda söyledi. Swift, 2 Aralık 2010'da katıldığı "The Ellen DeGeneres Show" 'da da bu şarkısını seslendirdi. Ä°smail Demirci (futbolcu) İsmail Demirci (d. 27 Kasım 1968, Rize), Türk eski futbolcu, teknik direktör. Çaykur Rizespor ile Trabzonspor'un eski futbolcularındandır. 1989 senesinde Çaykur Rizespor'da profesyonel futbolcu oldu ve üç sezon burada oynadıktan sonra 1992 yılında Trabzonspor'a transfer oldu. Buradan yarım sezon sonra ayrılarak Samsunspor'a transfer oldu. Samsunspor'da iki ay oynadıktan sonra Konyaspor'a kiralandı. Daha sonra Diyarbakırspor, İstanbul Büyükşehir Belediyesi Spor, Çaykur Rizespor, Orduspor, Güngören Belediyespor ve Öz Sahrayıceditspor'da oynadı. Futbola 2003 senesine Rize'nin amatör lig takımlarından Çaykurspor'a veda etti. 2 kez millî takımlara çağrılan İsmail Demirci, 1 kez Türkiye U-21, 1 kez de Türkiye Olimpik forması olmak üzere toplam 2 kez millî formayı giymiştir. Türkiye 21 yaş altı millî futbol takımı ile 1991 oynanan Akdeniz Oyunları katıldı ve final müsabakasında Yunanistan Olimpik millî futbol takımına yenilerek ikincilik kazanan kadroda yer aldı. Fenerbahçe (basketbol takımı) kadroları listesi Fenerbahçe (basketbol takımı) kadroları listesi, bu liste Fenerbahçe Spor Kulübü'nün profesyonel erkek A takımına ait kadroların; yıllara göre verilmiş listesidir. Başarılar Kadro Kadro Kadro Başarılar Kadro Kadro Başarılar Kadro Kadro Kadro Kadro Kadro Başarılar Kadro Başarılar Kadro Kadro Başarılar Kadro Başarılar Kadro Kadro Başarılar Kadro Başarılar Kadro Kadro Başarılar Kadro Başarılar Kadro Kadro Başarılar Kadro Başarılar Kadro Başarılar Kadro Başarılar Kadro Başarılar Kadro Başarılar Kadro Başarılar Kadro Başarılar Kadro Dördüncü duvar "Dördüncü duvar", üç yanı kapalı geleneksel proscenium tiyatrolarda izleyicilerin sahneyi gördükleri düşsel "duvar". İlk kez Denis Diderot tarafından dile getirilmiş olan kavram, 19. yüzyıl tiyatrosunda öne çıkan gerçekçilik akımıyla gelişmiştir. Gerçekçi tiyatroda yaygın biçimde kullanılan dördüncü duvar, kimi sanatçılarca dram ve güldürüye yardımcı bir araç olarak kullanılmaktadır. İzleyicilere doğrudan hitap eden ve böylece bu duvarı "yıkan" bir oyuncu bu duruma örnek olarak gösterilebilir. Dördüncü duvarın şeffaf olarak kabulü bir kurgusal yapıt ve izleyici arasındaki inançsızlıktan duyulan kuşkunun bir parçası olarak yorumlanmaktadır. Eleştirmen Vincent Canby dördüncü duvarı "izleyiciyi sahneden ayıran görünmez bir ekran" olarak tanımlamasına karşın, postmodern sanat biçimleri bu kavramı olduğu gibi kabul etmemekte; dördüncü duvarı, yapımın belirli bölümlerini vurgulayacak biçimde değiştirmektedirler. Bir film, oyun ya da televizyon programında izleyiciye bir kamera aracılığıyla hitap etmek "dördüncü duvarı yıkmak" olarak tanımlanmaktadır. Dördüncü duvardan esinlenen "beşinci duvar", "eleştirmen ve izleyiciler ile sahnedeki oyuncular arasındaki görünmez duvar" olarak tanımlanmaktadır. Terim, "izleyiciler arasındaki yarı geçirgen zar" olarak da tanımlanmaktadır. İzleyicinin dört yanı kapalı bir odanın ötesini görebilmesine olanak tanıyan televizyon da beşinci duvar olarak değerlendirilmektedir. Makkabi Tel Aviv (basketbol takımı) Maccabi Fox Tel Aviv BC (İbranice: "מ.כ. מכבי פוקס תל-אביב"), sponsporluk gereği Maccabi FOX Tel Aviv İsrail'in Tel Aviv kentinde kurulan profesyonel basketbol kulübüdür İsrail Basketbol Ligi ve EuroLeague'de mücadele etmektedir. İsrail'in şu ana kadar gelmiş geçmiş en başarılı takımıdır. Kulübün Makkabi Tel Aviv adında 1. ligde mücadele eden bir futbol takımıda vardır. Kulüp 1906 yılında kurulmuş olan Maccabi Tel Aviv spor kulübünün bir branşı olarak 1930'lu yıllarda kuruldu. Şu ana kadar kulüp 6 kez EuroLeague şampiyonluğu 6 kez Triple Crown şampiyonluğu 1 kez Adriyatik Ligi şampiyonluğu 53 kez İsrail Basketbol Ligi 44 kez İsral Kupası şampiyonlukları kazanarak Maccabi İsrail'deki en başarılı basketbol kulübü olmuştur. Takım ayrıca Avrupa'nın en başarılı 4. takımı ve son 15 yılda Avrupa'nın en iyi takımlarından biri olmuştur. En önemli ve tarihindeki forma giymiş en iyi oyuncuları Derrick Sharp, Šarūnas Jasikevičius, Anthony Parker ve bir zamanlar Efes forması giymiş Nikola Vujcic'tir. İsrail Basketbol Ligi 1954 yılında kuruldu ve Maccabi Tel Aviv ligin ilk şampiyonu. Onlar 1970, 1992 yıllarında üst üste 23 kez kazanmak üzere bu bir rekor toplam ligi 53 kez kazandılar. Ekip ayrıca İsrail Eyalet Basketbol Kupası'nı 44 kez kazanma başarısı gösterdi. Maccabi Dünya'da İsrail'in ulusal spor temsilcisi olarak kabul edilmektedir. 1969 yılından 2008 yılına kadar Maccabi Tel Aviv İsrail'in en büyük gıda şirketi Elit'in sponsorluğu önderliğinde yürümekteydi 2008 yılı Temmuz ayından itibaren adı ve sponsoru Maccabi Electra Tel Aviv olarak değişti. 1963 yılından itibaren kulübün salonu Tel Aviv Yad Eliyahu Arena'dır. Salon ilk kez 5.000 kapasiteli olarak kurulmuştur, ancak şu anda sponsorluk adıyla adı Nokia Arena olarak değişimiştir ve 11.000 kapasiteli modern bir salondur. Kulüp 1950'lerde İsrail'in bir başka güçlü takımı Hapoel Tel Aviv BC ile rekabet ile lige başladı. 1960 yılına kadar takım 5 kez ligi 3 kez İsrail kupasını kazandı. Daha sonra Tal Brody 1965 NBA Draftı'nda seçilme başarısı gösteren ilk Maccabi'li basketbolcu olmuştur. Takım 1966-67 sezonunda Brody önderliğinde EuroLeague'te tarihinde ilk kez finale yükselme başarısı gösterdi ve ligi kazandı, ayrıca Brody 1967 yılında yılın İsrailli sporcusu ve EuroLeague'in en iyi oyuncusu ödüllerine layık görüldü. 1977 yılında Maccabi soğuk geçen yılda EuroLeague ilk turunda Real Madrid'i 94-85 yenerek tur atladı, daha sonra 2. turda Çek ekibi Brno'yu 91-76 yendi. Yarı finalde Maccabi PBK CSKA'yı 91-79 yenerek tarihinde 2. kez EuroLeague şampiyonluğu kazandı. Maccabi'nin finaldeki rakibi İtalyan şampiyonu Mobilgirgi Varese takımı oldu ve maçı Maccabi 1 sayı farkla 78-77 kazanarak tarihinde ilk kez EuroLeague şampiyonluğunu elde etti. Maccabi 2. altın çağını 2000'ler sonrası yaşamaya başladı ve 2000-01 yılında sadece 1 sezon düzenlenen SuproLeague'ni kazandı. Takım 2003-04 sezonunda EuroLeague'de top 16'daki Sharp'ın mucize üçlüğüyle tur atlamıştır bu üçlük şu andada Maccabi fanları ve basketbol severler tarafından hala akıllardadır. Sezonda takım Anthony Parker önderliğinde EuroLeague şampiyonluğu kazandı ve Parker Final-four'un MVP'si seçildi. Maccabi takımı daha sonra 2004-05 sezonunda da üst üste 2. kez EuroLeague'i kazanma başarısı gösterdi. Ayrıca en iyi oyuncuları Ariel McDonald 1999-2002, Anthony Parker 2000-02 ve 2003-06, Nate Huffman 1999-2002 Šarūnas Jasikevičius 2003-05, Maceo Baston 2003-06, Derrick Sharp 1996-2011, ve Tal Burstein All-Star Avrupa'lı oyuncular olarak tarihe geçti. Daha sonra takım 2005-06 sezonundan sonra ünlü oyuncuları (Şaras) Jasikevicius'u ve Parker'ı NBA gönderdikten sonra düşüş yaşamaya başladı. 2005-06 sezonunda EuroLeague Dörtlü Finaline yükselip final oynadılar ancak finalde PBK CSKA'ya 73-69 kaybederek şampiyonluğu kaçırdılar. Parker ise Maccabi forması ile geçirdiği son sezonunda EuroLeague normal sezonun MVP'si seçildi. Takım 2007-08 sezonunda da EuroLeague finaline yükselse de bir kez daha CSKA'ya bu sefer farklı bir skorla 91-77 kaybetmekten kurtulamadı. İsrail millî takımının ve All-Star Avrupalı oyuncular olarak bilinen Maccabinin efsane oyuncuları Tal Burstein ile Derrick Sharp 2011,2012 yıllarına kadar Maccabi'de oynamaya devam etti, sonra kariyerlerine son noktayı koydular. Nur Ger Nur Ger (d. 23 Temmuz 1956, İstanbul) Türk iş kadını. Eğitimine Galatasaray Lisesi’nde başlayan Nur Ger, liseyi on ikinci sınıfta AFS Bursu ile gittiği Amerika’nın Teksas eyaletindeki Lamar Lisesi’nde bitirdi. Lisans diplomasını 74-78 yılları arasında Boğaziçi Üniversitesi İşletme Fakültesi'nden, yüksek lisansını ise iki sene sonra aynı fakültenin Ekonomi ve Uluslararası Dış İlişkiler Bölümü’nden aldı. Çalışma hayatına çok erken yaşta başlayan Ger, lise ve üniversite yıllarında özel ders vererek ve profesyonel simültane tercümanlık yaparak hayatını kazandı. Her zaman kendi şirketini kuracağının bilinci ve hayali ile hareket eden Ger, ilk şahıs şirketi Birlik Ticaret’i 1976 yılında kurdu. Aynı dönemde, İstanbul’da yeni kurulmaya başlanan entegre tekstil şirketlerinde proje yöneticisi olarak görev aldı. 1983-86 yıllarında kısa bir dönem bir hazır giyim firmasında yönetici ve ortak pozisyonunda çalıştıktan sonra 1986 yılında halen yönetim kurulu başkanı olduğu konfeksiyon ve ihracat firması SUTEKS’i kurdu. 1987’den beri üyesi olduğu Türkiye Giyim Sanayicileri Derneği (TGSD)’nin 1994-1996 döneminde yönetim kurulu başkanlığını yapan Ger, tekstilin yanı sıra Sivil Toplum alanında da etkin rol almaktadır. TESEV, KA-DER ve KAGİDER Derneklerinin kurucu üyesi olan Ger, TÜSİAD Sosyal İşler Komisyonu’na bağlı olarak çalışan ‘AB Sürecinde Kadın-Erkek Eşitliği’ çalışma grubunun başkanlığını yürütmektedir. Dünya Gazetesi’nin ‘2000 Yılı Sektörün En Başarılı Kadınları Ödülü’, Milli Produktivite Merkezi’nin ‘2004 Yılının İş Kadını Ödülü’ ve Hürriyet Grubu Mimoza Dergisi’nin Cumhuriyet’in 75. Yılında 75 Kadin Ödülü’ne sahip Ger’in hayat hikâyesi 2001 yılında "Parallel" adlı televizyon serisi için Hollanda Ulusal Televizyonu tarafından belgesel hale getirilmiştir. Nur Ger tarafından kurulan SUTEKS, 2012 yılı Mart ayında Çalışma ve Sosyal Güvenlik Bakanlığı Çalışma Genel Müdürlüğü’nce yürütülen “Çalışma Hayatında Toplumsal Cinsiyet Eşitliğinin Geliştirilmesi” Eşleştirme Projesi kapsamında gerçekleştirilen “Çalışma Hayatında Toplumsal Cinsiyet Eşitliği“ yarışmasında Orta Ölçekli İşletme kategorisindeki birincilik ödülünü almıştır. SUTEKS ayrıca Birleşmiş Milletler Kadını Güçlendirme İlkeleri' ni (WEPs) imzalayan ilk Türk KOBİ'sidir. 2015 yılında yeniden yapılanan SUTEKS Tekstil, Hollanda merkezli uluslararası hazır giyim markası Braez ve geleneksel elyaf sanatını yenilikçi üretim metodlarıyla benzersiz moda ve yaşam alanı ürünlerine dönüştüren Selçuki&Ali markalarını bünyesine katarak SUTEKS Group ismini almıştır. Ger, 2016 yılından itibaren WEPs İş Dünyası Sözcülüğü'nü üstlenmektedir. En İyi Dramatik Sunum Hugo Ödülü Hugo Ödülü her yıl, Dünya Bilim Kurgu Derneği tarafından bir önceki yılın en iyi bilimkurgu veya fantezi çalışmalarına verilir. Ödül, ismini öncü bilimkurgu dergisi "Amazing Storiesin kurucusu Hugo Gernsback'ten almıştır ve bir zamanlar resmî olarak Bilim Kurgu Başarı Ödülü olarak biliniyordu. Ödül, "spekülatif kurgu için iyi bir vitrin" ve "bilimkurgu yazanlar için en iyi edebiyat ödülü" olarak tanımlanmıştır. En İyi Dramatik Sunum Hugo Ödülü"' her yıl, bir önceki yılın tiyatral film, dizi bölümü veya bilimkurgu ve fantezi ile ilgili diğer dramatik çalışmalarına verilir. Ödül ilk kez 1958 yılında sunuldu, ve çalışmaların 90 dakikadan kısa veya daha uzun olup olmadığına bağlı olarak ikiye ayrılan En İyi Dramatik Sunum (Uzun Biçim) ve En İyi Dramatik Sunum (Kısa Biçim) kategorilerinde 1964 ve 1966 yıllarındaki istisnalar dışında 2002'ye kadar her yıl ödül verildi. 1964 ve 1966 yılında ödül kategorisini desteklemek için yetersiz aday vardı. Düzenli Hugo ödüllerin yanı sıra, 1966 yılında Retrospective Hugo Ödülleri veya "Retro Hugos" başladı. Bugüne kadar Retro Hugo ödülünde 1946, 1951 ve 1954 yıllarında ödül verildi; 1954'te Kısa Biçim kategorisinde ise ilk iki En İyi Dramatik Sunum kategori edildi; 1954 yılında Kısa Biçim kategorisinde ise ilk iki En İyi Dramatik Sunum ödülde kategori edildi. Uzun Biçim kategorisinde bu yıl ödülü destekleyecek yeterli aday vardı. Aşağıdaki tablolarda yazan yıllar, törenin yapıldığı tarihe değil, çalışmanın yayımlandığı ilk yıla tekabül etmektedir. Mavi bir artalan üzerinde yazılı olan ve adının sonunda yıldız (*) olan çalışmalar ödül kazanmıştır; beyaz bir artalan üzerine yazan çalışmalar ise aday olanlardır. Gri bir artalan üzerinde artı (+) işaretiyle birlikte yazan "hiçnir ödül yok" yazısı, o yıl ödül verilmediği anlamına gelir. * Kazananlar ve ortak kazananlar + Kazanan seçilmedi En İyi Dramatik Sunum (Uzun Biçim) ve En İyi Dramatik Sunum (Kısa Biçim): 2003 ödüllleri ile başlayarak, Dramatik Sunum ödülü iki kategoriye ayrılmıştır. Resmî Hugo Ödülü kurallarına göre Uzun Biçim ödülü "herhangi bir ortamda dramatize üretim de dahil olmak üzere sinema, televizyon, radyo, canlı tiyatro, bilgisayar oyunları ya da müzik." içindir. "Çalışma 90 dakika veya daha uzun sürmelidir (reklamlar hariç)". En İyi Dramatik Sunum (Uzun Biçim) ve En İyi Dramatik Sunum (Kısa Biçim): 2003 ödüllleri ile başlayarak, Dramatik Sunum ödülü iki kategoriye ayrılmıştır. Resmî Hugo Ödülü kurallarına göre Kısa Biçim ödülü "herhangi bir ortamda dramatize üretim de dahil olmak üzere sinema, televizyon, radyo, canlı tiyatro, bilgisayar oyunları ya da müzik." içindir. "Çalışma 90 dakikadan az sürmelidir (reklamlar hariç)". 1996 Worldcon ile başladı, Dünya Bilim Kurgu Topluluğu "Retro Hugo" kavramını oluşturdu. Retro Hugos sadece kendisine bir Worldcon'un ev sahipliği yaptığı yıllar boyunca hükmen verilebilir, fakat hiçbir ödül başlangıçta verilmedi. Retro Hugos, 1946, 1951 ve 1954 yıllarında olmak üzere toplamda üç kez verildi. Bu ödüllerin hepsi 50 yıl sonra verildi. 1946 ve 1951 yılında bir ödül, En İyi Dramatik Sunum için verildi, 1954 yılında ise bir ödül, En İyi Dramatik Sunum, Kısa Biçim için verildi. Uzun Biçim kategorisinde bir ödül verilmesi için yeterli aday bulunamadı. Retro Hugos'un hükmen verilebildiği gelecek yıl, 1939 için 2014 yılıdır. Pakraduni Hanedanlığı Pakraduni veya Bagratuni Hanedanlığı (Ermenice: Բագրատունիների հարստություն / "Bagratunineri harstutyun"), 885-1045 yılları arası Ermenistan ve Doğu Anadolu'da hüküm sürmüş Ermeni hanedanlığı. Pakraduniler, ilk olarak MS 30 yılında Yenanos adlı İspir kralı ile tarih sahnesine çıktılar. Yenanos'un ardından kral olan Bagarat'dan ötürü Pakraduni olarak anıldılar. Hanedanlık 885 yılında Ashot I tarafından kuruldu. Başkenti bugünkü Ermenistan sınırları içinde bulanan Divin olmasına karşın 961 yılından itibaren Ani başkent olmuştur. Pakraduni Krallığı'nın güneyinde Abbasilere bağlı Kürt bir emirlik olan Mervaniler ve Abbasiler, Kuzeyde Gürcü Pakraduni krallığı, batısında ise Bizans bulunmaktaydı. Levon Panos Dabağyan'ın iddialarına göre, Pakraduniler Yahudi orijinlidir. Pakradunilerin Ermeni kültürünü yaşatan Hristiyan inançlı bir halk olduğu bilinmektedir. Abraham Galante de "Les Pacradounis ou Une Secte Armeno-Juive" (1933) başlıklı eserinde Pakraduni-Yahudi ilişkisini ele almaktadır. Airlock Alpha Airlock Alpha, SyFy Portal olarak da bilinen, gösteri dünyası haberleri veren bir web sitesi. Bilimkurgu, fantastik ve çizgi roman türlerinde verilmiş eserler üzerinde yoğunlaşan site, aynı türlerin kitap, televizyon dizisi ve filmleri hakkında da yorumlar yapmakta ve layık görülen eserlere "SyFy Genre Ödülü" vermektedir. 13 Ağustos 1998 de 'Syfyman's World' ismi ile kurulan site, daha sonra 'SyFy World' adını aldı. 2000 yılında 'StarTrek Nation' isimli Star Trek(Uzay Yolu) fan sitesinin bir parçası oldu. 2001 yılında 'Star Trek Portal' sitesi ile birleşerek SyFy Portal ismini aldı. 23 Şubat 2009 yılında site adını yenilediğini duyurdu ve Airlock Alpha adını aldı. Hiçbir gereksinim ve beklenti yok iken ismi değiştirilen sitenin ardından, 16 Mart 2009 günü 'SCI FI Channel' kablolu televizyon kanalı adının SyFy olarak değiştirildiğini ilan etti. Bu durum sonrasında Airlock Alpha grubu yaptığı bir açıklama ile önceki ismi olan SyFy ismini, ismi verilmeyen bir gruba sattığını açıkladı. SyFy ismi hali hazırda Birleşik Devletler kablolu kanallarından olan ve ağırlıklı bilimkurgu üzerine yayın yapan SyFy kanalı tarafından kullanılmaktadır. Elizabeth devri Elizabeth devri veya Elizabeth çağı, I. Elizabeth'in 1558'te tahta çıkmasıyla başlayan ve 1603'te ölümüyle sona eren dönemi belirtir ve çoğunlukla İngiltere tarihinin altın çağı olarak adlandırılır. Dönem, İngiliz Rönesans'ının zirveye ulaştığı ve İngiliz şiirinin, müziğinin ve edebiyatının geliştiği bir dönemdi. Bu dönemde Elizabeth çağı tiyatrosu, ve William Shakespeare başta olmak üzere birçok oyun yazarının, tiyatroyu eski İngiliz tarzının zincirlerinden kurtarmasıyla beraber çiçek açtı. Coğrafi Keşifler'in çağıydı, pusulanın Avrupa'ya gelişiyle Dünya'nın daha önce bilinmeyen yerlerine yolculuk yapılıyordu. İngiltere'de de Reform'un, özellikle İspanyol Armada'nın uğradığı yenilgiden sonra, halk tarafından kabul edilmeye başlandığı bir dönemdi. Elizabeth çağı, aynı zamanda İngiltere'nin İskoçya'yla birleşmeden önce ayrı bir krallık olduğu dönemin de sonudur. Bu dönem boyunca, İngiltere'de merkezi otorite sağlandı ve ülke, iyi örgütlenmiş ve etkin bir hükûmet tarafından yönetildi. Ekonomik olarak, ülke, yeni gelişmekte olan trans-Atlantik ticaretinden çok yarar sağladı. Åžiraz pogromu Şiraz pogromu, 30 Ekim 1910'da, Yahudilerin Müslüman bir kız çocuğunu dini sebeplerle öldürdüğü iddiası ve bu iddia sonucunda Şiraz'da Yahudilere yapılan pogromdur. Pogrom sırasında 12 Yahudi öldü, yaklaşık 50'si yaralandı ve 6000 Yahudinin malları soyuldu. Olaylar, Şiraz'ın Alliance Israélite Universelle temsilcileri tarafından belgelendi. Yaklaşık 2500 yıldır İran'da Yahudi mevcudiyeti söz konusudur. Pogromlar bu topluluk için yabancı değildir. Şirazlı tarihçi Cemşit Sedagat'a göre 19. yy'ın sonlarında senede en az bir defa Yahudilere saldırılar düzenlendi ve en sonunda Avrupa'nın baskısıyla bu son buldu. Bunlardan sonuncusu 1910'da gerçekleşti. 1910'da Ekim ayının başlarında, çöpçüler Şiraz'da bir Yahudi evinin lağım çukurunda bir kitap bulduklarını, bu kitaptan bazı sayfaların kirlenmediğini ve böylece bu kitabın Kur'an olduğunu anladıklarını iddia ettiler. Ardından, Sukot bayramınının ilk günü, bazı Yahudiler sinagogdan çıkıp evlerine dönerken evlerinin önünde elinde bir bohça olan peçeli bir müslüman kadın gördüler. Farkına varıldığını anlayan kadın aceleyle bohçayı lağım çukuruna atıp kaçtı (lağım çukurları, Yahudi evlerinin ön kapısının yakınında bulunuyordu). Ev sahipleri aceleyle bohçayı açıp baktıklarında içinde Kur'an'ın bir kopyasını buldular. Bu olaydan haberdar olan Alliance Israélite Universelle, olası provokasyonları önlemek için Şiraz baş müftüsü Mirza İbrahim ile iletişime geçti. Müftü, bu provokasyonaları hiçe sayacağını ve ihtiyaç duyulduğu takdirde yardımlarını esirgemeyeceğini belirtti. Ertesi akşam, bir çete, Şiraz'ın baş hahamlarından ikisinin evini bastı. Baskıncılar içinde, dört yaşında bir kız çocuğu babası numarası yapan bir pazarcı bulunmaktaydı. Pazarcı, kızının Yahudi mahallesinde akşamüstü kaybolduğunu ve kanını elde etmek için öldürüldüğünü iddia etti. Korkmuş hahamlar bu olayla ilgili hiçbir şey bilmediğine dair yemin edip suçlamaları inkar ettiler. Holiganlar, kızın ertesi güne kadar bulunmaması halinde tüm Yahudi mahallesinin yakılacağına dair tehditte bulundular. Aynı gün, Yahudi mezarlığından yüz metre ötede bir çocuğun cesedi bulundu. Kayıp Müslüman kızın cesedinin bulunduğu ve Yahudiler tarafından öldürüldüğü dedikoduları hızla yayıldı. Ardından bu çocuğun, sekiz gün önce gömülen ve eşelenerek çıkarılan Yahudi bir erkek çocuğun cesedi olduğu anlaşıldı. Ertesi sabah, kalabalık, hükûmet sarayı önünde toplanıp öldürülen kızın intikamının Yahudilerden alınması için sesini yükseltti. Geçici hükümet, kalabalığı dağıtmak için askeri birliklere emir verdi. Kalabalık, Yahudi mahallesine doğru yola çıktı ve askeri birliklerle aynı anda muhite vardı. Verilen emirlerin aksine, askerler Yahudi mahallasine ilk saldıranlar oldu ve güruhun geri kalanına, yağmalamaları için sinyal verdi. Askerler, holiganlar, "seyyidler", hayvan ticareti için şehre gelen Kaşkaylar ve hatta kadınlar ve çocuklar 6-7 saat süren yağmalamaya katıldı; Yahudi mahallesindeki 260 Yahudi evinin hiçbirinden boş geçmediler. Alliance Israélite Universelle temsilcileri saldırıları şöyle aktarmıştır: Saldırganların hareketleri sadece soygundan ibaret değildi, Yahudilere karşı fiziksel şiddet de uyguladılar. Mahalle saldırıya uğramaya başladığı zaman Yahudilerin çoğu oradan kaçıp, Müslüman dostlarının evlerine, İngiliz konsolosluğuna, teraslara ve hatta camilere sığındılar. Mahallede kalıp varlıklarını korumaya çalışanlar ise yaralandı veya öldürüldü. 12 kişi arbedede öldü, 15 kişi bıçaklar, coplar veya kurşunlarla ağır, 40 kişi de hafif yaralandı. Pogrom sonucunda Yahudi mahallesi tamamiyle tahrip edildi: Yardım çabaları İngiliz konsolosluğunun desteğiyle Alliance Israélite Universelle tarafından organize edildi. Bazı yerli Müslümanlar da ekmek, üzüm ve para vererek yardımda bulundular. Bir varlıklı Müslüman 1 ton, vali 2 ton ve baş müftü 400 kg ekmek bağışladı. Cemîlî Cemîlî (1465, Diyarbakır, Osmanlı Devleti), 15. yüzyıl Divan şairi. Diyarbakır'da doğdu. Daha sonra Akkoyunlular'ın yönetimindeki Tebriz'e gitti. Burada bir dönem kaldıktan sonra Herat'ta gitti. Burada kaldığı dönemde Ali Şîr Nevâî'nin şiirlerine nazireler yaptı. 16. yüzyılın hemen başlarında Şah İsmail'in istilalarından kaçarak İstanbul'a gitti. Ölümüne kadar orada yaşadı. Hayatı boyunca bir divan oluşturdu. Ünlü tezkireci Latîfî tarafından şiirlerinde duygu olmadığı gerekçesiyle eleştirildi. Ayrıca Cemîlî, Ümmî (formel öğrenim görmemiş) bir Divan şairi olarak bilinir. Bolmasun ol encümen kim anda sahbâ bolmaya Bolmasın sahbâ dahi ger bir dil-ârâ bolmaya 1997 Türkiye Kupası Finali 1997 Türkiye Kupası Finali, Türkiye Kupası'nın 35. sezonu olan 1996-97 Türkiye Kupası şampiyonunun belirlendiği final serisi. İki maç üzerinden oynanan serinin ilk maçı 19 Mart 1997, ikinci maç ise 16 Nisan 1997 tarihinde Trabzonspor ile Kocaelispor arasında oynanmıştır. Trabzonspor'un sahasında 1-1 beraberlikle biten ilk maçtan sonra oynanan rövanş maçını 1-0 maçı kazanan Kocaelispor ilk kez mutlu sona ulaştı. Ocean City, Maryland Ocean City veya OC olarak da bilinen şehir, Atlantik Okyanusu kıyısında bulanan Maryland eyaleti içinde yer alır. Amerika Birleşik Devletleri'nin Orta Atlantik bölgesindeki Ocean City, tatilciler tarafından sıkça ziyaret edilen bir bölgedir. Ocean City şehrinin asıl gelir kaynağı balıkçılık, ticaret ve eğlence sektörüdür. Kendini, dünyadaki beyaz marlin balıklarının başkenti olarak lanse eden şehir, yaz döneminde çeşitli balık avı turnuvaları yapmaktadır. Bunlar: Tuna, Billfish, Wahoo ve diğer okyanus balıklarıdır. Her yıl ağustos ayının başında, dünyanın en büyük balık turnuvası (the White Marlin Open) burada yapılır. Ödül sıralaması şöyle yapılır: En uzun White Marlin, Blue Marlin ve Tuna balığı yakalayana verilir. Para ödülü 1 milyon doların üstündedir. Ocean City iki kentle kardeÅŸdir. Filosemitizm Filosemitizm (Judeofilya veya Yahudi hayranlığı), genellikle Yahudi olmayan kişilerce, Yahudiliğe ve Yahudilere karşı duyulan sevgi, takdir ve ilgidir. Ayrıca, Yahudi cemaatinde Yahudi kültürüne ve Yahudi olan her şeye olan sevgidir. Bu konsept yeni olmamasına rağmen (örneğin, Friedrich Nietzsche kendisini "anti-antisemit" olarak tanımlar), yakın zamanda bu fenomen yükselişe geçmiştir. Diğer birçok şeyin yanı sıra Yahudi kültürüne ve tarihine, ayrıca üniversitelerde Yahudilikle ilgili derslere (Yahudiliğin yanında İbranice veya diğer Musevi dilleri dersleri de dahildir) katılanlarla karakterize edilir. Filosemit veya Judeofil yukarıda adı geçen konularla ilgilenenlere veya bu konuları uygulayanlara denir. Filosemitizm, bir seri kitaba ve gazete makalelerine konu olmuştur. Yahudi cemaatinden filosemitizme farklı tepkiler gelmiştir. Bazılarınca, liberal Yahudi basımlarında aktarıldığına göre, Filosemitizm Yahudilerin kimliklerini tekrar gözden geçirmeleri için itici bir güç olduğundan sıcak bakılmıştır. Başkaları ise Filosemitizmi, Yahudileri özel bir konuma soktuğunu hissettiği için kabul etmez. Bu, Siyonizm'in amacı olan, Yahudiliği "ulusların içinde bir ulus" yapma geleneğiyle çelişir. Filosemitizm, kendine has bir fenomen değildir. Yabancı kültür hayranlığı olan Allofilya'nın bir alt koludur. Harvard'da uzman ve tartışma yaratan "Hitler's Willing Executioners" ("Hitlerin Gizli Cellatları") kitabının yazarı Daniel Goldhagen, filosemitizmin gizli antisemitizm olduğunu savunur. Rakibi Norman Finkelstein da ona katılmaktadır. Bu teze göre, Yahudi düşmanları Yahudiler hakkında konuşmak istemektedir fakat antisemitizm toplumsal normlara aykırı olmaya başladığı için bunun yerine Yahudiler hakkında abartılı olumlu şeyler söylemektedirler. Terminolojiye göre, Uluslararası Dürüstler de filosemit olarak kabul edilir. Christoph Brüx Christoph Brüx (d. 13 Aralık 1965; Sonsbeck, Kuzey Ren-Vestfalya), Alman heykeltıraş, ressam, besteci, piyanist, albüm yapımcısı ve aranjör. Hamburg'da yaşıyor. Mundial (albÃ¼m) Daddy Yankee Mundial, Porto Rikolu rapçi Daddy Yankee'nin beşinci stüdyo albümü. 27 Nisan 2010'da piyasaya çıkmıştır. Politik psikoloji Politik psikoloji kavramı günümüzde algıladığımız şekilde ilk olarak Frankfurt Sosyal Araştırmalar Enstitüsü veya Frankfurt Okulu’nun çalışmaları ile ortaya çıkmıştır. Theodor W. Adorno, Max Horkheimer, Herbert Marcuse ve Erich Fromm'un Marksist Felsefe ve Klasik Psikanaliz'e dayalı felsefeleri sonucu gelişmiştir. Özellikle Wilhelm Reich, Sovyet toplumunda demokrasinin gelişimi ve kitle davranışları, toplumların yönetime verdiği tepkiler hakkında çalışmalar yürütmüştür. Frankfurt Okulu felsefecileri, I. Dünya Savaşı'ndan sonra Almanya'da demokrasinin işleyememesi nedeniyle ekonomi ve iletişim ile psikoloji arasındaki sınırları genişleterek çalışmalarını sürdürmüşlerdir. Daha sonra Jürgen Habermas'ın politik psikoloji alanında çalışmaları olmuştur. Politik psikoloji, pragmatik (faydacı) bir bakış açısıyla uygulamacılara yönelik olarak aslında siyaset ve diplomaside başarıyı arttırmak üzere bu alanda hizmet veren politikacılara ve diplomatlara, toplumsal olaylara bakışlarında ve değerlendirmelerinde psikolojik bir pencere açarak hizmet vermektedir. Politik psikolojinin sorunlara yaklaşım yöntemi bütünleyici bir anlayışla, analitik psikolojinin temeline dayanmaktadır. Bu nedenle birkaç disiplinle birlikte bütünleşik bir yaklaşımda bir tarih perspektifi sunmaya çalışmaktadır. Politik psikoloji, toplumların ya da ulusların birbirleriyle ya da liderleriyle olan ilişkilerini gözlemlemeyi amaçlamaktadır. Yönetim şekli ne olursa olsun sağlıklı ve faydacı bir yöneten-yönetilen anlayışı ortaya koymak için birey-vatandaş ve zümre-sınıf ilişkilerini gözlemleyerek bu yönde çalışmalar yapmaktadır. Yöneten-yönetilen ilişkisinde gözlenen alan "iletişim" olduğu için medyada ya da alanlarda siyasi partilerin seçmen davranışı, lider davranışı, grup dinamiği ve kitle psikolojisi hakkındaki araştırmaları politik psikolojinin alanıdır. Ayrıca politik psikoloji; iç savaş, soykırım, toplumsal travmalar, terör, baskı grupları, göçmenlik ve entegrasyon alanlarında çalışmalar yürütülmesini amaçlamaktadır. Bu alanlardaki araştırmaların başlıca konuları şunlardır: normal kimlik gelişimi, teröristin kimliği, etnik kimliğin gelişimi, terörizmin psikolojisi, büyük grupların ve liderlerin psikolojik motivasyonları, lider ve izleyen psikolojisi, etniklik psikolojisi ve toplumsal ve siyasal gelişmelerin psikodinamiği. Politik psikolojinin üç temel özelliği şunlardır: Birincisi, sosyal aciliyet olaylarına her zaman hassas olur. İkincisi, başlangıcından beri psikolojik teoriyi politik olaylara bağlamaya çalışır. Sonuncusu ise, geleneksel bir kanı sahası olarak, evrensel teori ve metotları barındırmasıdır. İlk olarak Amerika'da Jeanne Knutson psikanalistleri, ekonomistleri ve siyaset bilimcilerini yanına alarak Politik Psikoloji Cemiyeti'ni kurmuştur. Prof. Dr. Vamık Volkan ise bu cemiyetin 4. başkanlığını yapmıştır. Her sene Uluslararası Politik Psikoloji Cemiyeti'nin kongreleri düzenlenmektedir. Türkiye'de ise 1992 yılında dönemin Başbakanı Süleyman Demirel tarafından Başbakanlığa ve Milli Güvenlik Kurulu Genel Sekreterliği'ne bağlı olarak kurulan 1997'de pasif hale geçen Politik psikoloji merkezi bulunmaktadır. Ayrıca 1992-1997 yılları arasında bu merkezin başkanlığını yapan Prof. Dr. Abdülkadir Çevik, merkezden ayrıldıktan sonra Ankara merkezli Politik Psikoloji Derneği'ni kurmuştur. https://www.xing.com/net/bae/diger-other-103347/politik-psikoloji-ve-siyasal-iletisim-29348493/ Nigel Sims David Nigel Sims (9 Ağustos 1931; Coton in the Elms, Derbyshire, İngiltere - 6 Ocak 2018) İngiliz eski futbolcudur. Profesyonel futbol kariyerine Stapenhill'de başlayan Sims, Ağustos 1948'de Wolverhampton Wanderers'a transfer oldu. 18 Nisan 1949'da, Sheffield United karşısında Wolverhampton formasıyla ilk maçına çıktı. Maç 1-1 sonuçlandı. Kulüpte bulunduğu sekiz sezon boyunca yalnızca 39 maçta görev alan Sims, Mart 1956'de Aston Villa ile anlaştı. Aynı ay, Burnley karşısında yeni kulübüyle ilk maçına çıktı. Manchester United'a karşı alınan 2-1'lik galibiyet sonucunda kazanılan 1957 FA Cup Finali'nde forma giydi ve futbol kariyerindeki ilk kupasını elde etti. 1959-60 sezonunda İkinci Lig'in şampiyonlukla tamamlanmasında rol oynayan kaleci, 1961'de ise Lig Kupası sevinci yaşadı. Yavaş yavaş forma şansı bulamamaya başlamasının ardından Eylül 1964'te, Peterborough United'a transfer oldu. Burada çıktığı 16 maçın ardından Kanada ekiplerinden Toronto City ve Toronto Italia'da forma giydi. Park Jung Min Park Jung Min (d. 03 Nisan 1987, Seul), Güney Kore'li şarkıcı, DJ, program sunucusu ve aktördür. Park Jung Min 2005 yılında SS501’in bir üyesi olarak hayatımıza adım attı. SS501’in üye seçmeleri için düzenlenen yarışmada 2. olarak gruba dâhil oldu. 2006 yılında çeşitli programlara katılan Park Jung Min “Youngstreet” programını önce Heo Young Saeng (SS501’in üyesi) ile daha sonra Kim Kyu Jong (SS501’in bir diğer üyesi) ile sunmuştur. Grubun düşük vokallerinden biridir. 2010 yılında herkes tarafından beğeniyle izlenilen “Human Theater (İnsan Tiyatrosu)”da oyunculuğu ile göz doldurdu. Daha sonra Özel bir dergi için Tv’de hazırlanan “What a Women Wants (Kadınlar Ne İster)” adlı programda yer aldı. Şimdi ise Dankook Üniversitesi'ne lisede de beraber okuduğu Kim Hyung Jun ile devam etmekte. Park Jung Min, “Grease Müzikali”ndeki 'Danny Park' rolüni kazanabilmek için çok çalıştı. Çalışmaları sayesinde En İyi Müzikal Yeteneğin seçildiği yarışmada Yesung (Super Junior) ve diğer güçlü rakiplerini geride bırakarak “Altın Bilet Ödülü”nü aldı ve rolü oynamaya hak kazandı. Jung Min’in ayrıca, “Royal Avenue” adlı online alışveriş merkezinin sahibidir. Online alışveriş merkezi olarak başladığı mağazasını Nisan ayında Güney Kore’de bir kafede küçük bir defile düzenleyerek tanıttı. Temmuz ayında ise Çin’de küçük bir mağaza açtı. Açılışta Park Jung Min, Çinli müşterileri için bir sürpriz hazırladığını ifade etmiştir. 10 Ağustos 2010’da bağlı olduğu yapım şirketini değiştirerek CNR Media ile anlaşma sağlamıştır. Bu şirket Tayvan şirketi “Comic-Ritz” ve Kore şirketi “ROY MEDIA” ortaklığından oluşur. CNR Medya göre, “Park Jung Min, Güney Kore’de her yere ulaşmak ve Asya’da daha geniş kitlelere ulaşmak için bizi tercih ederek, anlaşmayı imzalamıştır. Gelecekte Asya’da sağlam bir konumda olacaktır. Ayrıca Jung Min, SS501'in Jung Min'i olarak SS501’in her faaliyetine katılacaktır. SS501 faaliyetleri onun için öncelikli ve önemlidir.” Solo kariyerine Japonya'da 18-23 Kasım 2010 arası rol aldığı "Bonds of Boys" Müzikali ile devam etmiştir. CNR Media bandrollü ilk solo albümü “Not Alone” 25 Kasım 2010’da çıkması gerekiyordu. Ancak Kuzey Kore’nin, Güney Kore’ye saldırması albümün çıkış tarihini 20 Ocak 2011’e ertelenmesine neden oldu. Bu erteleme sayesinde albüme “Alone” şarkısı da eklendi. CNR Media albüme yeni şarkının eklenmesinin yanı sıra, albümün fiyatının da değişeceğini Park Jung Min'in Resmi Sitesinden duyurdu.Ayrıca sanatçı Fondant Garden isimli Kore - Tavyan yapımı 16 bölümlük Tv dizisinde başrol oynadı. CNR Media Park Jung Mine vadettiği ödemeleri yapmayınca sanatçı şirketine karşı dava açtı ve davayı kazandı. Bu gelişmeler üzerine Park Jung Min Colourful Records/Victor Entertainment ile anlaşma imzaladı ve günümüzde hala bu şirket ile