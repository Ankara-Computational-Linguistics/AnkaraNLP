oyun kurucu oyuncusu Isiah Thomas maçın MVP ödülünün sahibi oldu. Doğu takımının koçluğunu Boston Celtics takımından K. C. Jones yaparken, Batı'nın koçluğunu ise Los Angeles Lakers takımından Pat Riley yaptı. Maçı 16,573 biletli seyirci izledi. Maçtan bir gün önce, Cumartesi etkinlikleri içinde smaç yarışması (NBA Slam Dunk Contest) ve üçlük yarışması yer aldı. İlk kez düzenlenen şut yarışmasını, Celtics'ten Larry Bird, Craig Hodges'ı 22-12'lik sonuçla yenerek kazandı. Bu yarışmada attığı art arda 11 başarılı şut hâlen rekordur. Smaç yarışmasında ise, şampiyon sürpriz bir şekilde Atlanta Hawks'tan Spud Webb oldu. Sadece 1.70 m. boyundaki oyuncu finalde takım arkadaşı ve bu tarz basketlerin usta oyuncusu Dominique Wilkins'i geçme başarısı gösterdi. Tristan ve Ä°solde (opera) Tristan ve İsolde (orijinal Almanca "Tristan und İsolde") Richard Wagner tarafından bestelenmiş ve liberettosu yazılmış üç perdelik bir Almanca operadır. Eser bir İngiliz efsanesi olan Tristan ve İsolde'nin Almanca Göttfried von Strassburg tarafından uyarlamasına dayandırılmıştır. 1857 ile 1859 arasında bestelenmiş ve prömiyeri Münih Opera Evi'nde Hans von Bulow'un orkestra şefliği altında 10 Haziran 1865'te yapılmıştır. Wagner'in bu eseri filozof Arthur Schopenhauer düşünce ve kavramlarından çok etkilenmiştir. Bu eser birçok modern Batı Müziği kavramlarının (kormatizm, tonalite, orkestra rengi, harmonik süspansiyon gibi) en ileri kullanılmasına örnek olduğu kabul edilmektedir. Birçok kişi "Tristan ve İsolde" operasını geleneksel harmoni ve tonaliteden ayrılma ve 20inci yüzyıl başında gelişen atonalite akımına yol açtığına inanmaktadırlar. Batı müziğinin Modernizm atonalite akımı bestecileri olan Gustav Mahler, Richard Strauss, Karol Szymanowski, Alban Berg ve Arnold Schoenberg bu eserden ilham almışlardır. Wagner 1849da Dresden'de Saksonya Krallığına karşı başarısız kalan Mayıs ıhtılaline katıldığı için tutuklanmak için aranmaktaydı. Bu nedenle karısı Mina'yı Dresden'de bırakarak apar topar Zürih'e kaçtı. Orada zengin bir ipek kumaş tüccarı Otto Wesendonck ile tanıştı; Wesendonck'un karısı Matilda Wesendonck Wagner ile özellikle ilgilendi; ve bundan sonra birkaç yıl Wesendonck Wagner'in müziksel çalışması yapması için ona sübvansiyon sağladı. O sırada Wagner ünlü eseri "Der Ring des Nibelungen (Nibelungen Yüzüğü)"a adlı büyük mitik ve epik üzerinde çalışmaya başlamış ve ortaçağ Alman mitik eserlerini incelemekteydi. Bu arada Gottfried von Strassburg'un Tristan miti şiiri Wagner'in çok ilgisini çekerek "Tristan ve İsolde" eserini hazırlamaya başlamasına bir kıvılcım sağladı. Wagner'in Tristan ve İsolde aşk dramının yazmaya basmasına, kendine yardım sağlayan Mathilda Wesendonck ile bir aşk hayatı yaşaması da rastlamış olduğu ve Wagner’in bu aşktan esinlenerek operasını hazırlamış olduğu da iddia edilmektedir. Bu eserin hazırlamasında önemli etkisi olan üçüncü bir diğer faktör Wagner'in Alman filozoflarına birden ilgi duyması ve Arthur Schopenhauer'in "pesimizm" ve Feuerbach’ın "optimizm" görüşlerinin Tristan ve İsolde eserinde büyük izleri olduğudur. Wagner'in hazırladığı partisyon notalarına göre orkestra için istenen müziksel çalgılar şunlardır: Kral Marke ile evlenmesine söz kesilmiş İrlanda prensesi İsolde ve nedimesi Brangane kralın ülkesi olan Cornwall'a gitmek üzere Tristan'ın gemisinde bulunmaktadırlar. Opera bir genç denizcinin "bir vahşi İrlandalı kız" hakkında söylediği şarkının duyulmasıyla başlar. İsolde bu şarkının kendine bir alaycı atıf yaptığını sanmaya başlar. İsolde duygularının etkisiyle hiç Cornwall'a varmak istememektedir. Brangane’ye daha kaç günlük yolları kaldığını sorar. Kısa bir süre sonra oraya ulaşacaklarını öğrenince büyük bir hiddete kapılarak denizlerin yükselerek gemiyi batırmasını ve gemideki herkesin boğulup ölmesini tanrısından diler. Tristan, Kral Marke’nin yeğeni olup bu seyahat boyunca İsolde'ye eşlik etmiştir. İsolde onu daha önceden bilmektedir. Eski nişanlısı olan Morold'un ölümünden sonra kendi yanına Tantris adlı bir yabancı getirmişlerdir. Tentris'in bir gemide çok ciddi hatta ölümcül olarak yaralı olarak bulunmuştur. İsolde'nin şifa verici güçlerini kullanarak Tantris'i iyileştirmiştir. Fakat Tantris'in iyileşmesinden sonra onun nişanlısı olan Morold'u öldüren Tristan olduğunun açığa çıkmıştır. İsolde, bunu anlayınca kendi kılıcı ile hala yatakta olan ama iyileşmekte olan Tristan'a hücum edip onu öldürmeye çalışmıştır. Ama Tristan'ın kendini öldürmeye hazır kılıca bakacağına İsolde'nin gözleri içine bakmış; Isolde Tristan'ın bu bakışının nasıl ta kalbine tesir edip kalbinden vurulmuşa dönmüş ve ona karşı kininin böylece aşka döndüğünü hissetmiştir. Tristan iyileştikten sonra ayrılmasına izin verilmiştir. Ama çok geçmeden Tristan İsolde ile amcası Cornwall Kralı Marke'ın evlenmeleri için söz kesilmesini sağlamak ve Isolde'yi Cornwall'a getirmek için geri dönmüştür. Ona aşık olan İsolde ise bunu Tristan'ın bir ihaneti olduğunu kabul etmiştir. İsolde nedimesi Brangane'yi Tristan'a gönderip ona İsolde'nin onun huzuruna gelmesini emrettiğini bildirmesini söyler. Tristan yanında yardımcısı Kurvenal ile dümen başındadır. Brangane ona hanımının isteğini bildirir ama Tristan çok haşin bir tavırla geminin karaya yaklaştığını ve yerinin geminin dümeni başında olduğunu söyler. Kurvenal ise daha ileri giderek daha kabaca, Brangane'ye İsolde'deye, onun Tristan'a emir verme yetkisi ve gücü olmadığını söylemesini ve İrlanda'dan gelmiş olup haksız olarak vergi toplamaya çalışan İrlandalı soylu Morold'u öldüren kişinin Tristan olduğunu da İsolde'ye hatırlatmasını söyler. Brangane İsolde'nin yanına dönerek bu iki kişinin tavır ve yanıtlarını ona anlatır. İsolade Brangane'ye dolabında bulunan bir ufak şişeyi çıkarıp bunu bir bardak içkiye katmasını söyler. Bregane bunun ölümcül bir zehir olduğunu bildiği için dehşet içinde olur. Tam bu sırada Kurvenal gelerek Tristan'ın fikrini değiştirip İsolde'nin yanına gelmekte olduğunu bildirir. Tristan geldiği zaman ona ne istediğini sorar (arya: "Beğehrt, Herrin, was ıhr wunscht?") İsolde onun Tantris olduğunu bildiğini; Isolde'ye hayatını borçlu olduğunu söyler. İsolde ona şövalyelik kurallarına göre eski düşmanlıklarını unutmalarını, yeni dostlukları için içmelerini teklif eder. Dışarıdan gemicilerin sesleri yankılanmaktadır, kıyı görünmüştür. İsolde hazırladığı içkiyi Tristan'a uzatır. Tristan bunun zehir olabileceğini bilmekle beraber İsolde'nin hazırladığı içkiyi içmeye hazır olduğunu söyler. Tam Tristan içkiyi içip daha bitirmemiş iken İsolde onun elinden icki kabı alıp kalanı kendisi içer. Birden iki genç zehirlenmekten öleceklerini sanmaktadırlar ve rüyaya benzeyen bir sahnede birleşirler. İsolde Tristan'a alan aşkını anlatır ve Isolde'nin Kral Marke ile evlilik yapmasını nasıl kabul ettiğini sitem le sorar. Orkestra timpanı eşliğinde "istek" leitmotifi çalmaya başlayıp iki sevgili "ölüm" ve "aşk" içinde birbirlerine olan aşklarını itiraf ederler. Gemi Cornwall'da rıhtıma yanaşmıştır. Kurwenal Kral Marke'nin hemen gemiye binmekte olduğunu haykırması ile k iki sevgiliyi kendilerine gelirler. Yanlarına Brangane gelir ve hala ölmediğine şaşan İsolde ona hazırladığı içkiye şişedekini koyup koymadığını sorar. Brangane o içkiyi Isolde'nin verdiği şişe ile değil bir denizciden almış olduğu aşk iksiri ile hazırlamış olduğunu itiraf eder. Kral Marke bir sürek avındadır ve bu bütün gece sabaha kadar sürecektir. Kralın şatosunda İsolde ve Brengane dışında kimse kalmamıştır. Onlar da alev alev yanan bir mangal başında kralı beklemektedirler. İsolde avcıların borazanlarını dinlemektedir ve onlar çok uzaklaşınca daha önceden anlaştıkları gibi mangalın alevlerini kapatıp Tristan'a yanına gelmesi için sinyal verecektir. Brangane İsolde'yi Kral Marke'nin şövalyelerinden biri olan Melot'un, kimse bakmazken birbirine aşikane bakışlar yapan İsolde ve Tristan'yi yakından incelediğini ve aralarındaki gizli ilişkiden şüphelenmiş olabileceği hakkında ikaz eder. Ama İsolde Melot'un Tristan'ın yakın ve sadık bir arkadaşı olduğundan emindir. İsolde avcı borazan seslerinin uzaklaşmasını anlayıp hemen mangalın alevlerini söndürür ve böylece Tristan'ın yanına gelmesi için bir sinyal vermiş olur. Brangane şatonun mazgallarına çıkarak Tristan İsolde'nin yanındayken nöbetçilik görevini yapmaya gider. Sonunda tek başlarına kalan iki sevgili soyluların ve şövalyelik kuralları dışında olarak birbirine olan aşklarını açığa çıkarabileceklerdir. Tristan gündüzün gerçek olmadığını ve kendilerini birbirinden ayırmak için bir alet olduğunu ancak geceleyin birbirleriyle beraber olabildiklerini ve uzun ve ebedi bir gece olan ölümün kendilerin gerçekten her zaman birleştireceğini iddia eder. Coşkun ikili şarkılarla birbirlerine duygularını açıklarlar: (İkili: O sink herneider, Nacht der Liebe). Bu II. Perde'deki aşk düeti bazı kritikler tarafından Batı müziğinin en hissi şarkısı olduğu ifade edilmiştir. İki sevgili bu uzun süren birlikleri dolayısıyla dış dünyayı unutmuşlardır. Brangane birkaç defa onlara haykırarak gecenin sona ermek üzere olduğunu ve avın hemen son bulacağını ikaz eder. Ama iki sevgili onu duymamaktadırlar. Güneş doğmaya başlayınca şatoya dönen Kral Marke ve adamları şövalye Melot'un kılavuzluğu altında sevgililerin bulunduğu yere gelirler ve onları birbirlerini kolları arasında bulurlar. Kral Marke buna çok üzülür; çünkü kendisi de İsolde'yi sevmeye başlamıştır ve karısı ihanetini kendini bir evlat gibi sevdiği Tristan ile yapmaktadır. Kurneval'in "Kendini koru, Tristan" haykırışını duyan iki sevgili uyanınca kendilerini Kral ve adamları önünde bulurlar. Kral Marke onlara çok acı bir konuşma yapar ve ihanetlerinin çok üzücü olduğunu ve affedilmez olduğunu bildirir.(Arya: Der öde Tag, zum letzten Mal). Şövalye Melot kılıcını çekip bu ihanetkar iki kişiyi öldürmeye hazır olduğuna sinyal verir. Tristan İsolde'ye bakar ve onunla ebedi gece ülkesine gitmeye hazır olduğunu bildirir. Tristan ve Melot kılıç düellosuna girişirler ama tam kritik bir anda Tristan düelloyu bırakır; kılıcını yere atar ve Melot onu ölümcül şekilde yaralar. Kurvenal ağır yaralı olan Tristan'ı Brötanya'da bulunan kendi şatosu olan Kareol'a getirmiştir. Kurvenal İsolde'ye oraya gelmesi için haber göndermiştir. Elindeki kavalla (çok kere opera orkestralarında körangle ile) hüzünlü şarkılar çalan bir çoban kıyıda nöbet tutmaya gönüllü olur ve bir gemi gelirse kavalı ile bir şakrak nağme çalıp haber verecektir. Tristan uyanır ve sayıklamaya başlar; yine gündüzün yalancı olduğunu ve kendinin Isolde ile birlikte geceyi aradığını söylenir. Kurvenal ona İsolde'nin yakında geleceğini söyleyince Tristan yaşlı sayıklamalarını bırakır ve İsolde'nin gelip gelmediğini sormaya başlar. Ama çobanın kavalının üzüntülü nağmeleri hala duyulmaya devam etmektedir. Tristan bu üzüntülü melodileri baba ve annesinin cenaze merasimlerinde duyduğu için tekrar sayıklamaya koyulur ve kendinin alıştığı aşk iksirine bunun kendinde yaratığı ihtiraslı hislere serzenişlerde bulunur ve kendinden geçer. Tam bu şurada çobanın kavalından şakrak şarkılar duyulmaya başlanır. İsolde'nin gemisi gelmiştir ve Kurvenal önü karşılamaya gider. Uyanan Tristan da kalkar ve heyecanından yara sargılarını sökmeye başlar. İsolde yanına geldiğinde Tristan onun ismini söyleyerek son nefesini verir. İsolde ölmüş olan sevgilisi yanına yığılır kalır. Bu anda bir başka geminin geldiği çoban kavalı nağmesinden anlaşılır. Kurvenal Kral Marke, Melot ve Brangane'nin gemiden inip şatoya geldiklerini görür. Kurvenal Tristan'ın intikamını almak için birden Melot üzerine hücum edip ona kılıcını saplar; ama Melot'da hemen davranmış ve Kurvenal'a ölümcül kılıç yarası vermiştir ve ikisi de ölürler. Kral Marke ve Brangane şatoya gelirler ve ölmüş Tristan ve baygın İsolde'nin yanına çıkarlar; her taraf sanki ölülerle doludur.(Arya: Todt denn alles, todt). Kral Marke Brangane'den aşk iksiri hikâyesini duymuş ve yeğenini ve karısını affettiğini onlara bildirmek ve onların birliğine izin verdiğini söylemek için gelmiştir. Fakat İsolde bunları dinlemez; kendi kendine Tristan'ı över (Arya: Mild und leise wie er lacchelt - Onun gülüşü gibi tatlı ve yumuşak). Yavaşlayan arya ile Tristan'ın tekrar kendine geleceğini söylemeye başlar (Arya: Liebestod - Ölüm aşkı). Sonra ölmüş sevgilisinin yanına ağır ağır yığılır ve yaşından ölür. İki sevgilinin ruhu birlikte olurlar. Orkestra ÅŸefi: Pierre Boulez. Osaka Festival Orkestra ve Korosu Film direktörü: Wieland Wagner Soloistler: Wolfgang Windgassen; Birgit Nilsson; . [Siyah beyaz] filme çekim: Osaka yapımı 10 Nisan 1967 1987 NBA Seçmeleri 1987 NBA Seçmeleri, 22 Haziran 1987'de New York'ta yapılmıştır. 7 turdan oluşan draft sonucu toplamda 161 oyuncu seçilmiştir. Bu draft iki tane "NBA tarihinin en iyi 50 oyuncusu" listesine seçilmiş oyuncunun seçildiği yıldır. David Robinson ve Scottie Pippen bu listeye seçilen oyuncular iken, Reggie Miller son anda listeye dahil edilmiştir. Diğer önemli oyuncular arasında Sacramento belediye başkanı olan Kevin Johnson, Kenny Smith, Horace Grant ve Mark Jackson yer almaktadır. David Robinson bu seçmelerde seçilmesine rağmen NBA'e 1989-90 sezonuna kadar ABD Deniz Kuvvetleri Akademisi'nde olduğu için katılamadı. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Dead Space (video oyunu) Dead Space, 13 Ekim 2008 tarihinde PlayStation 3 ve Xbox 360 oyun platformları, daha sonra 20 Ekim 2008 tarihinde de PC platformu için yayınlanmıştır. Oyunun yapımcılığını Electronic Arts: Redwood Shores firması üstlenmiştir. Oyun korku - macera türündedir ve üçüncü şahıs nişancı tarzında bir oynanışa sahiptir. Oyuncu Isaac Clarke adlı bir sistem mühendisini canlandırmaktadır. Başlıca rolü, kazı amaçlı çalışan Ishimura adlı uzay gemisinde Necromorphs adı verilen yaratıklarla savaşmak olmuştur. Oyuncu, Isaac Clarke (isim Isaac Asimov ve Arthur C. Clarke adlı bilimkurgu yazarlarının isimlerinin birleşiminden oluşmuştur.) adlı bir mühendisi canlandırmaktadır. Uzaylı DNA' ları, ölü bedenleri enfekte edip Necromorphs olarak adlandırılan yaratıklara dönüştürmüştür ve Isaac Clarke bu yaratıklara karşı savaşmak zorundadır. Dead Space, oyuncuya üçüncü şahıs nişancı tarzındaki ekran görüntüsünde sunulmuştur. Çoğu oyunun aksine oyuncu, ekranda sağlık durumu, cephane durumu gibi hiçbir bilgiyi görmez, her tür bilgi holografik bir projeksiyon göstergesi ile Isaac Clarke' ın önünde belirir. Sağlık ve oksijen durumu zırhının (RIG) arkasındaki göstergeler ile öğrenilir. Sağlık durumu, omurilik boyunca ilerleyen tüplerin renginden anlaşılmaktadır. Bu tüpler sağlık durumunun; kırmızıysa kritik(düşük), sarıysa normal(yarım), yeşilse iyi(tam) olduğunu gösterir. Oyunda hemen veya daha sonra kullanılmak üzere sağlık paketi, mermi, giysi gibi envanterin satın alınabileceği makinalar bulunmaktadır. Oyunda karşılaşılacak menüler; görevleri ve diğer bilgileri gösteren durdurma menüsü ve oyunu kaydetme menüsüdür. Dead Space' de yer çekimsiz ve vakumlu (uzay boşluğu) ortamlar da bulunur. Isaac bu ortamlarda basınçlı giysisi ve manyetik çekim kuvveti sağlayan botları ile hareket edebilme yeteneğine sahiptir. Bazı bölümler bu özellikleri zorlayacak şekilde geminin uzaya açık olan dış güvertesinde geçmektedir. Boşlukta uçan cisimler Isaac' in uzay boşluğuna düşmesine neden olacak şekilde tehlikeli olabilmektedir. Ayrıca Isaac' in özel kıyafeti havasız ortamlar için (vakumlar) bir miktar hava da barındırmaktadır. Oyundaki bazı bölümlerde, oyuncu vakumlu ortamlarda kıyafetteki havanın bitmesiyle boğulmaya başlayan Isaac'i kurtarmak için hızlı hareket etmeye ve hızlı kararlar vermeye zorlanmıştır. Isaac'in uzmanlığının mühendislik olması, oyundaki silah çeşitlerini de etkilemiştir. Bu silahlar istisnalara rağmen genelde kazı araçları ile ilgilidir. Örneğin kesici plazma silahı(İngilizce özgün adı: 211-V Plasma Cutter), hidrojen ile kesme yapan bir alev makinesi (İngilizce özgün adı: PFM-100 Hydrogen Torch Flamethrower), şok dalgaları yayan bir top(İngilizce özgün adı: Force Gun) ve hatta üç namlulu bir otomatik askeri tüfek(İngilizce özgün adı: SWS Motorized Pulse Rifle) bu silahlara dahildir. Stasis aracı, oyunda düşmanların ve nesnelerin hareketini geçici bir süreliğine yavaşlatmayı sağlar, kinesis aracı ise Isaac'in, nesneleri kendine çekmesine ve fırlatabilmesini sağlar. Isaac' in kıyafetinde ayrıca metin, ses, video kayıtları ve geminin durumunu belirten holografik bir projeksiyon göstergesi mevcuttur. Andrei Tarkovsky' nin ünlü bilimkurgu filmi Solaris, oyun temasına fikir babalığı yapar. Oyuncu sürekli olarak Isaac' in arkadaşlarının görüntüleriyle yalnız bırakılmaktadır ki bu olay Solaris filmine paralel olarak gelişmektedir. Oyunda da filmde olduğu gibi uzaylı bir olgunun, arkadaşlarını kullanarak insan aklını kontrol etme teması ve kalbin, akıl oyunlarına, halüsinasyonlara direnmeye çalışma teması işlenmektedir. Dead Space' deki temel tehlike Necromorphs adı verilen uzaylı türdür. Bunlar genellikle uzaylı bir virüsün insan cesetlerini diriltmesiyle oluşan yaratıklardır. Bu organizmaların kökeni tam olarak bilinmese de oyun esnasındaki kayıt bilgilerinde nereden geldikleri ve kökenleri hakkında ufak açıklamalara yer verilmiştir. Virüsün ana stratejisi, ölmüş insanları hızlı bir değişime uğratarak Necromorph' lara çevirmektir. Bu işlem rekombinasyon olarak anılır. Rekombinasyon genellikle bir bulaştırıcı nın (yarasa görünümündeki Necromorph - İngilizce özgün adı: Infector) kurbanın kafasına tutunup, delici hortumuyla virüsü bulaştırması ile gerçekleşir. Konak vücudunda bilinmeyen, hızlı bir mutasyon süreci başlar: tümü gürültülü ve sarsıcı bir şekilde olmak üzere, kavramaya yarayacak iki kol oluşur ve omurga uzamaya başlar, omuzlar bükülüp bilekten itibaren tırpan biçiminde uzar. Diğer mutasyonlar çeşitlilik gösterir, kısa tentaküller, büyük tümör gelişimleri ve çürümüş beden parçaları ve yeni uzuvlar oluşabilir. Bunlar Necromorph ' ların temel özellikleridir, bunlardan başka bebek görünümündeki ve patlayan yaratıklar gibi pek çok çeşide rastlanabilir. Virüs Aegis VII gezegenindeki kazıda bulunan yapıdan gelmiştir(İşaretçi - İngilizce özgün adı: "The Marker"). Daha önce de bahsedildiği gibi enfeksiyonun asıl kökeni tam olarak bilinmemektedir fakat ilk olarak gezegendeki koloni enfekte olmuştur çünkü (İngilizce özgün adı: ) filminde de anlatıldığı gibi gezegen üzerindeki koloniden uzay mekiğine gizlice giren bir "bulaştırıcı" enfeksiyonu "Ishimura" ' ya taşımıştır. Ayrıca filmden anlaşıldığı üzere, Unitologist adı verilen ve "İşaretçi" ' nin tanrının bir hediyesi olarak gören ve ona tapan kişiler aynı zamanda Necromorph' lara dönüşen insanların, insan evriminin son evresi olduğuna da inanmaktadır. Dead Space' de, "Necromorph" 'ların basit silahlarla ölmemesi, çatışmaların oldukça sert geçmesine sebep olur. Necromorph' lar kötü şekilde yaralanmalarına karşın yeni uzuvlar ve taktikler geliştirerek çatışmaya adapte olurlar. Bu yüzden "Isaac" de stratejiler geliştirerek, yaratıkların uzuvlarını en kolay yönden yok etmeye çalışmalıdır. Buna verilebilecek en iyi örneklerden birisi Pregnant ismiyle anılan "Necromorph" çeşidinin karınlarına ateş edildikten sonra, karınlarından çıkan birçok Swarmer adlı yaratıkla tekrar saldırmasıdır. Dead Space ' in yapımcısı Glen Schofield ""Dead Space teması ayırmaktır"" demiştir ve oyunun ön gösterimlerinde ileriki seviyelerde bu söz kanıtlanmıştır. Özellikle Plasma cutter ve RC-DS Remote Control Disc Ripper silahları bu amaçla dizayn edilmiş silahların başında gelir. USG Ishimura maden gemisi, "Aegis VII" gezegenindeki operasyonu sırasında "Concordance Extraction Corporation (CEC)" şirketine tehlikeli durum sinyali gönderir. Bunun üzerine "CEC" USG Kellion gemisini araştırma için gönderir. USG Kellion, Ishimura' ya kenetlenmeye çalışırken bir kaza sonucu kötü derecede hasar görür ve mürettebat geri dönmek için çareler aramaya başlar. Mürettebat görevini tamamlamış olan Ishimura' yı araştırırken, Necromorph' lar tarafından saldırıya uğrar. Saldırılarda, Clarke, Hammond ve Daniels hariç diğer personel öldürülür. Hammond, Ishimura' nın sistemlerinin bozulmasının nedeninin, yakınlarda bulunan bir asteroid takımından kaynaklandığını fark eder. Bu sebeple Isaac Clarke' ı ana sistemi (İngilizce özgün adı: "the core system") onarması için gemiye gönderir. Isaac işi dolayısıyla gemide yaptığı gezide, mürettebatın zihinsel problemlerinin, İşaretçi' nin (İngilizce özgün adı: The Marker) "Aegis VII' "den güverteye taşınmasıyla başladığını öğrenir. Zihinsel problemlerle birlikte Necromorph' ların ortaya çıkması ve mürettebatı öldürüp onları dönüştürmesi de gerçekleşmiştir. Hammond her ne kadar İşaretçi' nin ne olduğunu bilmediğini söylese de, Daniels, Clarke' a Hammond' ın yalan söylediğini düşündüğünü söylemiştir. Daha sonra Dr. Mercer ile mücadele etmiştir. Dr. Mercer Unitology Kilisesi' nin isteği doğrultusunda İşaretçi' nin Dünya' ya götürülmesi gerektiğine inanmaktadır. Clarke uzun bir süre, Ishimura mürettebatından olan kız arkadaşı Nicole ile görüntülü konuşma yapabilse de, yüz yüze konuşma fırsatını uzun süre sonra bulmuştur. Kritik sistemlerin tamir edilmesinin ardından, yakınlardaki askeri USM Valor uzay gemisine acil durum sinyali gönderilmiştir. Valor, acil durumlarda kullanılmak üzere tasarlanan bir kaçış gemisi göndermiştir fakat içinde bir Necromorph taşıyan bu gemi askerlerin ölmesine ve kontrolsüz kalan geminin Ishimura' ya çarpmasına neden olmuştur. Clarke ve Hammond Valor gemisinin gücünü Ishimura' da kullanmak için çok çaba sarf etmiştir ama Hammond bu süreç sonunda ölmüştür. Hayatta kalmayı başaran bilim adamı Dr. Kyne, Clarke ile bağlantı kurup İşaretçi' yi Aegis VII gezegenine geri götürmesi için yalvarmıştır. Çünkü İşaretçi' nin Necromorph' ların zihnini kontrol ettiğine inanmaktadır. Kyne İşaretçi' nin mekiğe yüklenmesinde Clark' a yardım ederken hükûmet emriyle İşaretçi' yi Dünya' ya getirme planlarını uygulayan Daniels tarafından öldürülmüştür. Daniels daha sonra, İşaretçi' nin hükûmet tarafından tersine mühendislikle üretilmiş bir kopya olduğunu ve "Aegis VII" gezegenine, etkilerini görebilmek amacıyla yerleştirildiğini öğrenmiştir. Daniels, Clarke' ı Ishimura' da bırakarak mekik ile birlikte ayrılmıştır fakat Nicole, Clarke'a yardım ederek mekiği geri çekmişlerdir. Daniels mekikten çıkıp kaçmıştır. Clarke, İşaretçi' yi uydu ile birlikte Aegis VII gezegeninin yüzeyindeki koloni merkezine götürür ve oraya tekrar yerleştirir. İşaretçi, Necromorph' ların zihnini kontrol eden Hive Mind adlı yaratığı kontrol altında tutmaktadır. Ayrıca salgından hemen önce halledilen, Ishimura'nın gezegenden kopardığı gezegen parçası kilometrelerce uzaklıkta serbest kalmış ve gezegene doğru yerçekimi ile hızla yaklaşmaktadır. Bu da kaya parçasının gezegene geri çekilip düşmesiyle tüm yüzeyin yok olmasına sebep olacaktır. Clarke gemiden kaçmaya çalışırken Daniels tekrar ortaya çıkar ve İşaretçi' yi mekiğe geri yükler. Daniels, Nicole' un aslında Ishimura' ya gelinmesinden önce intihar ettiğini ve kendisinin Nicole ile ilgili gördüğünü sandığı görüntülerin İşaretçi' nin bir oyunu olduğunu Clarke' a anlatır ve Nicole'nin mesajının tam halini gösterir. Sonrasında Hive Mind adlı dev yaratık gelir ve mekiğe binmeden önce Daniels' i ezip parçalar ve öldürür. Clarke, İşaretçi' yi yanına alamaz yüzey yok olmadan önce mekik ile gezegenden ayrılmayı başarır. İşaretçi orada yok olur. Clarke bir yandan kız arkaşı Nicole' u düşünürken, bir yandan da Aegis VII den ayrılma rotasını ayarlar fakat aniden mekikte yalnız olmadığını fark eder: bir Necromorph, Nicole görünümünde yanında belirir. RIG, "Resource Integration Gear" kelimelerinin baş harflerini almış, giyen kişinin sağlık durumunu ve eklenmiş birçok özeliği gösterebilen zırhlı bir kıyafettir. Isaac dahil, Ishimura' daki tüm mürettebat tarafından giyilmektedir. RIG, sinir sistemine bağlıdır ve parçalı yapısı ile giyen kişinin sağlık durumunu eş zamanlı olarak gösterebilme yeteneğine sahiptir. Kıyafet genellikle bir giysiye monteli olarak gelmektedir, bunlar ceketler veya gömlekler olabilir. Mekanik olarak, giyen kişiye vakumlu ortamlarda ve oksijensiz ortamlarda kaynak sağlar. Kuşkusuz, kıyafetler peşin sıra gelen Necromorph ataklarına karşı pek dayanıklı değildir fakat yükseltilebilir özellikleri sayesinde giyen kişinin yaşama şansı artırılabilir. Örneğin 1. kademedeki kıyafet yalnızca tehlikeli çevre ortamlarına karşı dayanıklıdır, Necromorph ataklarına karşı güçlü değildir. Isaac, oyunda bu kıyafeti tamir tezgâhlarında (İngilizce özgün adı: bench) 2. kademeye çıkartarak zırh özelliğini artırıp, giyside taşıyabileceği madenci eşyaları için daha fazla yer kazanabilir. Toplamda kıyafetin 6 kademesi vardır. Kıyafetlerin tümünün ortak özelliği, iletişim amaçlı ses, video, yazılı mesaj, kalan mermi sayısı gibi bilgileri gösterebilen hologram şeklindeki bir projeksiyona sahip olmasıdır. Bu görüntü filminde de gösterildiği gibi kıyafetin kaskından yansıtılmaktadır. Kaskta iki kısım bulunmaktadır; mavi iç kısım giyen kişinin yüzünü gösterebilecek kadar saydamdır ve küçük bir koruma değerine sahiptir, dış kısmındaki metal kısım ise görmeyi engellemeyecek şekilde tasarlanmıştır ve Necromorph ataklarına karşı iyi bir koruma sağlar. Electronic Arts Dead Space video oyununu ilk kez Eylül 2007 de duyurmuştur. Oyun, şirketin Kaliforniya' daki Redwood Shores stüdyosunda geliştirilmiştir. Aynı sütudyo bundan önce The Godfather ve The Simpsons video oyunlarıyla adını duyurmuştur. Oyunun yapımcısı Glen Schofield, amaçlarının daha önce söyledikleri " Bizler korkunun ve bilimkurgunun büyük fanlarıyız; yapabildiğimiz en korkunç oyunu yapmak istedik ve oyun boyunca oyuncuyu koltuğunun ucunda oturtmak istedik" sözlerinden farklı olarak "daha karanlık ve daha ürkütücü" olduğunu söylemiştir.. Dizayn ekibi, oyuna korkutucu öğeler ekleyebilmek için zamanını tekrar tekrar çeşitli korku filmlerini izleyerek harcamışlardır. Oyunun ön incelemelerinde dikkatler yüksek şiddete ve kanlı sahnelere çekilmiştir, özellikle Necromorph' larla çatışmada, "stratejik ayırma" taktiği vurgulanmıştır. Uzaylı yaratıklar tek bir vuruşla alt edilememektedir, öldürebilmenin tek yolu dokunaçlarına ve uzuvlarına hedef almaktır. Birçok geliştirici günlüğü bu amaçla, oyun sistemi hakkında asıl görevi aydınlatmak için yayınlanmıştır. Bunlar, geleneksel taktikler hakkında da olmuştur; örneğin düşmanın kafasına hedef almak veya bazı yaratıkları sinirlendirmek için vücutlarına ateş etmektir. Geliştiriciler uzaylı yaratıkları daha gerçekçi gösterebilmek için, otomobil kazalarında ölen kurbanların fotoğraflarından yararlanmışlardır. Dead Space' in oyunda emeği geçenler bilgilerinde, müzik kompozisyonları ile ilgili iki kişi gösterilir; Jason Graves ve Rod Abernethy. Daha ayrıntılı olarak, Dead Space Ses Yönetmeni Don Veca röportajında şunları söylemiştir; "Rod beyin fırtınası için ön hazırlığı yapmıştır, Jason Graves ise yazmış, bağlantı kurmuş ve tüm müzikleri aranje etmiştir." 11 Kasım 2008 tarihinde Amazon.com ve iTunes tarafından Dead Space video oyunu müzikleri satışa sunulmuştur. Dead Space' in PC versiyonu Spore ve Mass Effect oyunlarında olduğu gibi SecuRom koruma sistemini kullanır. Bu koruma sistemi internet bağlantısı ile oyunu aktive eder ve oyunun beş kez kurulabilmesine izin verir. Dead Space bu koruma sistemi yüzünden oyun eleştirmenleri tarafından olumsuz eleştirilere maruz kalmıştır. Oyun 7 Ocak 2009 itibarıyla Amazon.com sitesinde 92 eleştiriyle, iki buçuk yıldız alabilmiştir. Bu ortalamanın diğer eleştiri sitelerindekinden çok düşük olması, oyunun koruma sistemine karşı, tüketicinin firmayı protesto etmesinden kaynaklanmaktadır. Oyunun konsol versiyonları bu konuda daha şanslıdır çünkü, kurulumdaki kısıtlama özelliği bu sistemlerde bulunmamaktadır. Dead Space hakkında yapılan eleştirlerin bir kaçı: IGN 2008' in En Ä°yisi GameSpot 2008' in En Ä°yisi Game Informer AyÄ±n Oyunu Daniel Lavoie Daniel Lavoie (d. 17 Mart 1949, Manitoba), Kanadalı yazar, besteci, oyuncu ve aktör. Çocukluğunda rahibeler ile piyano çalıştı. Kariyeri 1967'den itibaren Kanada da bir televizyon programı ile başladı. 1970'teki Québec turnesinden önce, Spectre ve Dieu de l'amour vous aime (The God of love loves you) gruplarında İngilizce ve Fransızca şarkılar söylüyordu. Bu arada bazı kafe ve barlarda piyano çaldı. İlk albümünü 1975'te çıkardı. İçinde İngilizce ve Fransızca şarkıların olduğu 21 albüm yaptı. Kariyerinin 10. yılından sonra başta Fransa, Belçika, İsviçre ve Amerika'da tanınarak, müziğini duyurdu. Bu yıllar içinde tiyatro ile de uğraşarak,Kanada ve Fransa gibi ülkelerde festivallere, fuarlara ve turnelere katıldı. Müzikal ve tiyatrolarda rol aldı. Dünya çapındaki ününe 1998'de ilk gösterimini yapan, Notre Dame de Paris adlı müzikaldeki Claude Frollo rolünde gösterdiği yüksek performans ile kavuştu. Bu müzikalde Patrick Fiori ve Garou ile birlikte seslendirdiği 19.şarkı "Belle" ve 23.şarkı "Tu vas me détruire" ile Türkiye'de de tanındı.Bu müzikal 2002 yılına kadar dünyada birçok ülkede sahnelendi. Lavoie, bundan sonra Le Petit Prince adlı müzikalde pilot rolünü oynadı. Müzik ve tiyatro kariyerini birlikte devam ettiren Daniel Lavoie'nin en popüler parçaları "Ils s'aiment", "Bénies Soient Les Femmes","Je Pensais Pas",ve "Qui Sait" dir. 1991 yılında kamera karşısında bir deneyim yaşayan Lavoie, "Le Fabuleux voyage de l'ange" adlı filmle akıllara kazındı. 2002 yılında "Book of Eve" adlı sinema filminde başrol oynadı. Kanada Hayvanları Koruma Derneği'nin ve müzik yapımcılarını destekleyen SPACQ adlı kuruluşun yönetim kurulunda yer almaktadır. Bunun yanında sağlıkla ilgili sivil toplum kuruluşlarını da bizzat desteklemektedir. Ülkesinde çocuklara olan duyarlılığı ile tanınan Lavoie "Ludovic" adlı anime filmin müziklerini yaptı."Docteur Tendresse" ve "Bébé Dragon" adlı şarkılar ve video klipleri tamamen çocuklara yöneliktir. NGC 3521 NGC 3521 Aslan takımyıldızı yönünde Dünya'dan yaklaşık 30 - 35 milyon ışık yılı uzaklıkta bulunan SABbc türü bir sarmal gökada. Başka bir gökadayla çarpışması sonucu düzensiz bir "hale" oluşmuştur. NGC 3521, Frederick William Herschel tarafından 22 Şubat 1784 tarihinde keşfedilmiştir. Aslan üçlüsü Aslan Üçlüsü (ayrıca "M66 Grubu" olarak da bilinir) Aslan takımyıldızında bulunan yaklaşık 35 milyon ışık yılı uzaklıktaki küçük gökada grubu. Bu gökada grubu, M65, M66 ve NGC 3628, sarmal gökadalarını içerir. Ayrıca bazı kaynaklar bir veya iki yakın gökadanın da bu grubun üyesi olabileceğini belirtir. Örneğin NGC 3593 gökadsı da sıklıkla bu grubun üyesi olarak gösterilmektedir. M96 Grubu, Aslan üçlüsü'ne fiziksel olarak yakındır. Bazı kaynaklara göre bu iki grup aslında daha büyük bir grubun parçaları da olabilir. HCG 87 HCG 87 Yoğun Hickson Grubu kataloğunda listelenmiş ufak bir gökada grubudur. Bu grup Oğlak takımyıldızında bulunur ve yaklaşık olarak uzaklıktadır. Görsel olarak grubun merkezinde bulunan ve küçük bir sarmal gökada olan HCG 87d, muhtemelen daha uzakta arka planda yer almaktadır. Grup içindeki gökadalar kütleçekim etkisiyle birbirlerine bağlıdır ve bu kütleçekim etkisinin, yıldız oluşum faaliyetlerini tetiklediği düşünülmektedir. Gökbilimciler, HCG 87'yi oluşturan gökadaların gelecekte çarpışma ve birleşme süreciyle tek bir parlak eliptik gökada oluşturacağını düşünmektedirler. Hélène Ségara Hélène Ségara (d. 26 Şubat 1971, Fransa) İtalyan ve Ermeni asıllı Fransız şarkıcı ve söz yazarı. Notre Dame de Paris müzikalinde Esméralda'yı canlandırmıştır. Yeşim Özsoy Gülan Yeşim Özsoy, İstanbul'da faaliyet gösteren ve yeni metinler, yeni teknolojiler ve disiplinler arası konularda işler üreten tiyatro grubu "Ve Diğer Şeyler Topluluğu"'nun kurucu yönetmenidir. Ayrıca 2003 senesinden beri sanatçılar tarafından yönetilen bir çağdaş gösteri sanatları mekanı olan "GalataPerform"'un kurucusu ve genel sanat yönetmenliğini yapmaktadır. 2013ten itibaren GalataPerform üst başlığıyla oyun, proje, etkinlik ve mekan yöneticiliğine devam etmiştir. = Yaşamı = 28 Şubat 1972 yılında İstanbul'da doğdu. Annesi kimya mühendisi ve yaşam koçu Sema Özcan (Özsoy), babası makine mühendisi ve demir çelik ticaret üst düzey yöneticisi Bülent Özsoy'dur. Hasan Ali Yücel İlkokulundan sonra Üsküdar Amerikan Kız Lisesine ve ardından Robert Kolej'e gitmiştir. 1990 yılında Robert Koleji'nden mezun olduktan sonra Boğaziçi Üniversitesi'nde sosyoloji eğitimi alırken katıldığı Stüdyo Oyuncuları'nda önce öğrenci sonra eğitmen ve oyuncu olarak devam etti. Eğitim için ABD'ye gitti. New York'ta bir süre Columbia Üniversitesi, Sarah Lawrence Üniversitesi gibi okullardan ders alıp oyunculuk, teori ve yönetmenlik dersleri aldıktan sonra Chicago'da Northwestern Üniversitesi'nde disiplinler arası bir bölüm olan Gösteri Araştırmaları Tiyatro Teorisi bölümünden lisans üstü diplomasını aldı. Tezi, "Osmanlı Gösteri Sanatlarının Türk Tiyatro Tarihi Yazımındaki Yeri" üzerineydi. 1997 yılında mezun olduktan sonra yurda dönüş yaptı. 1998 yılında sanatçı Genco Gülan ile evlendi. 1998-2002 tarihleri arasında New York'ta yaşadı. 2000 yılında New York'ta Sinan Can Gülan adında bir oğlu oldu. Off-off Broadway'de sırasıyla Play Alla Turca, Year 2084 oyunlarını sahneledi. 2002 yılında tekrar İstanbul'a taşındı. 2007 yılında İstanbul'da Nisan Su Gülan adında bir kızı oldu. 2002den itibaren kendi kurduğu Ve Diğer Şeyler Topluluğu ve yine oluşturduğu performans mekanı GalataPerform'da oyunlar, etkinlikler ve projeler düzenledi. 2015 yılında eşinden boşandı. 2006dan beri oluşturduğu Yeni Metin Yeni Tiyatro Projesi kapsamında pek çok yeni oyun yazarının yetişmesine ön ayak olmuştur. Projenin atölyeler yanı sıra 2012den beri bir festivali ve yeni metinlerin yer aldığı sitesi (http://www.yenimetin.com) bulunmaktadır. ABD'de kaldığı sürede çeşitli solo performanslarını New York ve Chicago'da farklı mekanlarda sahneledi. Ekim 1999'da New York'ta Home-works Theatre adlı tiyatro topluluğunu kurdu. Şubat 2000’de "Oyun Alaturka" adlı ilk oyununu off-off Broadway’de Producer’s Club Theatres’da sahneledi. Aynı oyunla New York Uluslararası Tiyatro Festivali'ne katıldı. Mayıs 2001'de "Sene 2084" adlı oyununu yine bir off-off Broadway sahnesinde, Present Theatorium’da sahneledi. Ekim 2001’de İstanbul’a ve Türkiye’ye kesin dönüş yaptı. Ocak 2002'de Ve Diğer Şeyler Topluluğu'nu kurdu. İstanbul’a dönüşünden beri kendi yazıp yönettiği oyunları sahnelemektedir. Şimdiye kadar yedi değişik oyunu yazıp yönetmiştir. Sırasıyla" Oyun Alaturka-İstanbul", "Ev-Kakofonik bir Oyun", "Sene 2084", "Aksak İstanbul Hikayeleri", "PLAYBACK", "Son Dünya" ve son olarak da "Noter" adlı oyunları Afife Jale Sahnesi, Tünel’de Apartman Projesi, Beyoğlu Babylon, Roxy, Aziz Nesin Sahnesi, Akatlar Kültür Merkezi, Kenter Tiyatrosu gibi mekanlarda sahnelemiştir. Ekim 2003’te Galata Kuledibi’nde adını verdiği kendi tiyatro mekânının da kurucusudur. GalataPerform çağdaş gösteri sanatlarının ve Yeşim Özsoy'un oyunlarının yer aldığı bir performans mekanıdır. Yeşim Özsoy'un en önemli projeleri arasında yer alan ve 2006 senesinden başlattığı ve çağdaş oyun yazarlığını geliştirmek hedefli "Yeni Metin Yeni Tiyatro Projesi", GalataPerform'un kendi bölgesinde bir komşuluk projesi olarak geliştirdiği ve her sene sezon başında gerçekleşen Görünürlük Projesi sayılabilir. Yurt içi ve yurt dışında katıldığı festivaller Dedegöl Dağı Dedegöl Dağı, Isparta'nın doğusunda Yenişarbademli ilçesi sınırı içerisinde 2.992 m. yüksekliğiyle Isparta ilinin en yüksek dağı. Bilinen 15 km uzunluğuyla Türkiye'nin en uzun mağarası olan Pınargözü Mağarası'da bu dağ içerisinde yer alır. Dedegöl Dağı, Batı Toroslar orojenik kuşağı içinde yer alan ana hatlarıyla güneyden kuzeye ve kuzeybatıya doğru uzanış gösteren en yüksek noktası 2992 m olan bir dağdır. Kuzey güney doğrultusunda yaklaşık 12 km uzunluğa, doğu-batı doğrultusunda ise 5–6 km genişliğe sahiptir. Dedegöl Dağı, tektonik olarak Türkiye'nin en aktif alanlarından biri olan “Isparta Açısı” içinde, bu alanının doğu kesiminde yer almaktadır. Dağın en yüksek noktası Dedegöl Tepe (2992 m) zirvesidir. Kartal Tepe (2983 m), Karçukur Tepe (2932 m) dağın diğer yüksek tepeleri arasındadır. Batı Toroslarda tek buzul bulunan dağıdır. Dipoyraz tepesinin kuzeye bakan yamacında birkaç küçük buzul yer almaktadır. Dedegöl Dağı’nın lito-stratigrafik yapısını Prekambriyen’den Kuvaterner’e uzanan aralıkta yer alan kaya birimleri oluşmaktadır. Ancak dağ kütlesinde yüzeylenen kayaçlar büyük ölçüde Mesozoyik’de çökelen kalın karbonat istifleridir. Dedegöl Dağı’nda yüksek kesimlere denk gelen buzul birikim sahası ağırlıklı olarak Dipoyraz Formasyonu olmak üzere tamamen masif kireçtaşlarından oluşmaktadır. Toroslardaki neotektonik gelişim, Türkiye’nin genelinde olduğu gibi Üst Miyosen’de başlamış ve bölge kuzey-güney doğrultulu bir sıkışmadan etkilenmiştir. Pliyosen’de ise Anadolu levhası doğu-batı yönünde olmak üzere yön değiştirmeye başlamış, Orta Torosların ucu güneye bakan bir bükülmeye uğramıştır. Dedegöl Dağı’nın günümüzdeki topografyasını temsil eden yer şekilleri çeşitli olup, oluşumunda geçmişten günümüze değişik etken ve süreçlerin rol aldığı bir gelişim aşamasından geçerek günümüze ulaşmışlardır. Tektonik etkinlikle birlikte, çalışma alanında morfojenetik morfoklimatik süreçler de etkili olmuşlardır. Bu süreçler klimatik değişikliklere bağlı olarak flüvyal, glasiyal, periglasiyal, karstik ve kütle hareketleri şeklinde kendini göstermişlerdir. Dedegöl Dağı’nda, adı geçen etken ve süreçlere ait yer şekilleri dağın muhtelif bölümlerinde rastlanılmakta olup, bu etken ve süreçlere ait şekillerin günümüzde iç içe geçtikleri polijenik topografya meydana getirdikleri görülmektedir. Akarsu etkinliği ile oluşan vadilerin, Pleyistosen buzullaşmaları ile şekilsel özelliklerinin değişmesi ve vadi tabanlarında eğim düzensizliklerinin bulunması, karstik etkinlik sonucu oluşan dolinlerin, sirk buzullarının birikim alanı haline geçmesi ve bu dolinlerin sirk şeklini almaları, sirklerin günümüzde karstik süreçlerin etkisinde bulunmaları bunlara örnek olarak verilebilir. Dedegöl Dağı’nda güncel buzul bulunmamaktadır. Buna karşın, Dedegöl Dağı’nda (2992 m) Delannoy ve Maire (1983)’in buzul ve karst jeomorfoloji konulu çalışmasında ve Çiner’in Türkiye'nin güncel buzulları ilgili envanter çalışmasında küçük birkaç sirk buzulunun varlığından bahsedilmektedir. Burada kalın kar birikimine bağlı olarak birkaç sirk içinde 2-3 yıl ömürlü olabilen küçük boyutta neve buzları tespit edilmiştir. 2011 Ağustos ayında yapılan arazi çalışmasında karların ve neve buzlarının büyük ölçüde eridiği görülmüştür. Özellikle, Karagöl alanında dik duvarlı bir sirkte Ağustos 2009 yılında bulunan kalın neve buzunun Ağustos 2011 yılında neredeyse tamamen eridiği tespit edilmiştir. Dedegöl Dağı’nda buzulların oluşturduğu aşınım şekilleri, küçük aşınım şekilleri ve büyük aşınım şekilleri olarak iki grupta ele alınmıştır.Dedegöl Dağı’nda buzulların oluşturduğu yer şekilleri çizikler, çentikler gibi küçük aşınım şekillerinden buzul vadileri gibi büyük aşınım şekillerine kadar boyutları farklı olan yer şekillerini içermektedir. Küçük aşınım şekilleri genellikle 1 metreden daha küçük boyutta olup, kendinden daha büyük şekiller üzerinde yer alırlar. Bu grup içinde, buzul 24 Çılğın çizikleri, buzul cilaları, çentikler, oluklar, kanallar ve çukurlar yer almaktadır. Çalışma alanında rastlanan küçük aşınım şekilleri, ana kaya ve büyük bloklar üzerinde yer alan çizikler ile cilalanmış ve törpülenmiş yüzeylerden oluşmaktadır. Bu yüzeylere buzullaşmaya uğramış hemen tüm alanlarda rastlamak mümkündür. Dedegöl Dağı’nda taban morenleri, yan ve cephe morenleri (itilme, çekilme ve nihai morenler) ile tümseksi (hummocky) morenler yer almaktadır. Dedegöl Dağı’nda Kuvaterner’de meydana buzulların yayılış alanları, jeomorfolojik deliller kullanılarak ve fiziksel temelli modelleme aplikasyonu kullanılarak yapılmıştır. Bu yöntemlerden birincisi, buzul vadisi, sirk, törpüleme sınırı, eşik, hörgüç kaya, çizikler ve cilalanmış yüzeyler gibi buzul aşınım şekilleri ile değişik türde morenlerden oluşan buzul birikim şekillerinin jeomorfolojik delillerine dayanmaktadır. Dedegöl Dağ’ında, Kuvaterner’in soğuk dönemlerinde topografyanın sınırladığı dağ buzullaşmaları meydana gelmiştir. Buzullaşmalardan geriye kalan izler ise, aşınım şekilleri olarak, buzul vadileri, sirkler, aretler, piramidal zirveler, törpülenmiş yüzeyler, hörgüç kayalar, balina sırtları, buzul çizikleri ve cilaları; birikim şekilleri ise değişik türde moren depoları ve sandur olarak günümüze ulaşmıştır. Adair Crawford Aldair Crawford (1748-1795) maddelerin özgül ısılarnın ve reaksyon ısılarının ölçülmesine kalorimetrik yöntemlerin geliştirilmesine öncü olan kimyager ve fizikçi. 1779'da yayınladığı "Hayvan Isıları Üzerine Deneyler ve Gözlemler" isimli kitabında hayvanlardaki solunum gazları değişiminin bir yanma olduğunu gösteren yeni deneylere yer verdi. Crawford ayrıca stronsiyum elementinin keşfinde yer aldı. Ä°ngilizce Vikipedi'deki Adair Crawford maddesi Girit'teki Avusturya postaneleri Diğer pek çok ulus ile birlikte, Avusturya-Macaristan İmparatorluğu Girit'teki kendi postanesini 19. yüzyılın sonu ile 20. yüzyıl başlarına kadar devam ettirdi. Üç postane ofisi Hanya, Kandiye ve Resmo 1890 yılından 1914 yılına kadar faaliyetlerini sırasıyla 1837 ve 1845 yıllarına kadar çalışmış olan Avusturya Lloyd posta ajentesi ve resmi Avusturya posta acentelerinin yerini alarak sürdürdü. Bu ofisler Avusturya pullarını veya çeşitli dövizlerle süarşarjlanmış (Lombardi-Venedik) soldi, Türk para ve kuruşu ve Fransız santimi ve frankı) veya (daha çok nadiren) sürşarjlanmamış düzenli Avusturya pullarını kullandılar. Birçok pul toplayıcısı ve kataloglar geleneksel olarak sadece Fransız döviz emisyonuna başvuruyordu "Girit'teki Avusturya postanesi" gibi. Onları Türk döviz basımından ayırmak için Osmanlı döneminde Türkiye'de Avusturya postaneleri'ne veya "Avusturya Levant" Osmanlı topraklarındaki Avusturya postanelerine başvuruluyordu. Sonuçta, iki birimin ikisi de Girit'teki postanelerde ve Osmanlı İmparatorluğu'ndaki birçok Avusturya postanelerinde kullanımdaydı bu nedenle ayırtetme yanıltıcıdır. Fransız para birimli pullar ilk defa 1903 yılında, Franz Joseph'in 1908 yılındaki 60. yıldönümü anısına ait Avusturya anma serisi ile ayni dizaynda yayımlandı. Az Şekerli, Türk yazar Sait Faik Abasıyanık'ın ölümünden sonra, 1954 yılının Aralık ayında Varlık Yayınları'ı tarafından yayımlanan öykü kitabı. "Az Şekerli"'de, Sait Faik'in son günlerinde yazdığı hikâyeleri ile gençlik günlerinde yazdıkları bir aradadır. Özellikle, son günlerinde yazdıklarında ölüme yaklaştığını anlayan bir sanatçının bekleyişi, boyun eğişi ve teslimiyeti fark edilebilir. Yazarın bu kitapta yer alan "Battaniye" ve "Kalinikhta" isimli öyküleri "Alemdağ'da Var Bir Yılan"'daki eşcinsel göndermeli öyküleri ile birlikte değerlendirilir. Bu hikâyelerde ortak karakterlere de rastlanır. Bunun dışında "Kalinikhta", Abasıyanık'ın vefatın önce yayınlanmış son hikâyesidir ve yazarın dünyaya vedası gibidir: "Ekselsiyar kahvesinin garsonu, 'Kalinikhta Kiryos' diyor bana. Benden de bir kalinikhta sana. Panco!" "Fındık" isimli öykü yazarın gençlik günlerinden kalmadır. Sait Faik'in ilk dönem hikâyeciliğinden kalma kişilere rastlanır. Öykünün kahramanı olan Çöpçü Mehmet, zehirlenmesi istenen bir köpeğe kıyamadığı için işinden istifa eder. Kitaba ismini veren "Az Şekerli" de yazarın küçük adamlarının hayatlarından bir kesit sunar. "G..." ise yazarın hastalığını anlattığı, tedavi olmak üzere gittiği hastanedeki gözlemlerini dile getirdiği bir öyküsüdür. Az Şekerli'deki hikayelerin bazılarının özgünlüğü sonraki yıllarda tartışma konusu olmuştur. 1975 yılında Metin Erksan tarafından televizyon filmi yapılan Müthiş Bir Tren de bu hikâyelerden birisidir. Çeşitli tartışmalara sebep olan film, Sait Faik'in hikâyesinin özgün olmadığı, Ferenc Herczeg'in bir hikâyesinden uyarlama olduğu iddialarını da canlandırmıştır. Zaten Sait Faik de 1948'de, Hürriyet gazetesindeki ilk yayınlanışında, hikâyesinin altına ”'yazan’ değil de ‘yayınlayan’ diye imza atmış"tır. Türkiye İş Bankası Kültür Yayınları, bütün bu tartışmalardan hareketle 2017 baskısında, Az Şekerli'deki hikâyeleri, "Son Hikayeleri" ve "Eski Hikâyelerinden" şeklinde iki bölüme ayırmıştır. "Müthiş Bir Tren" de kitabın ikinci bölümünde yer almıştır. Antoine Bussy Antoine Bussy (29 Mayıs 1794, Marsilya - 1 Şubat 1882, Paris), özellikle uyarıcı maddeler ve ilaçlar üzerinde çalışmalar yapan Fransız kimyager. 1831 yılında, magnezyum klorür ve potasyumun cam bir kapta ısıtılarak magnezyum elde edilmesini açıkladığı 'Mémoire sur le Radical métallique de la Magnésie' isimli çalışmasını yayınladı. Potasyum klorür uzaklaştırıldığında geride geride küçük magnezyum kürecikleri kalır. Bussy ve Friedrich Wöhler Ağustos 1828'de birbirlerinden bağımsız olarak, potasyum ve berilyum klorür karışımından berilyumu ayırmayı başardılar. Alemdağ'da Var Bir Yılan Alemdağ'da Var Bir Yılan, Türk yazar Sait Faik Abasıyanık'ın 1954 yılının Mart ayında yayınlanan öykü kitabı. Eser, yazarın vefatından önce yayınlanan son kitabıdır. Abasıyanık, bu kitabında kendi yalnızlığını anlattı. Kitap ilk olarak "Alemdağında Var Bir Yılan" ismiyle yayınlandı. Bu karışıklığın sebebi yayıncı firma ile yazar arasındaki bir yanlış anlamadır. Varlık Yayınları, bir sonraki baskıda ismi düzeltti. Bu kitapta yer alan ilk beş öykü daha önce hiçbir dergi veya gazetede yayınlanmamıştı. Hatta, "Öyle Bir Hikâye" isimli öyküyü yazan Sait Faik'in, bu öyküyü bir isim bile bulmadan Varlık Yayınları'na teslim ettiği ve öykünün ismini Yaşar Nabi Nayır'ın teklifi ile koyduğu bilinmektedir. Fikret Ürgüp, Sait Faik'le kitaptaki ilk üç hikâyenin gerçeküstücü filmini çekmeyi çok istediklerini açıkladı. Sait Faik, bu kitapta yer alan "Öyle Bir Hikâye", "Yalnızlığın Yarattığı İnsan", "Alemdağ'da Var Bir Yılan", "Panco'nun Rüyası", "Yani Usta", "Çarşıya İnemem", "Yılan Uykusu" ile bir sonraki kitabı "Az Şekerli"'de yer alan "Battaniye" ve "Kalinikhta" isimli öykülerde benzer bir sorunla ilgilendi. Ayrıca bu hikâyelerde yer alan bir karakter okuyucunun karşısına bir diğer hikâyede de çıkmaktadır. Yazarın bu öykülerde anlatmak istediğini söyleyebilmek için hikâyelerinin biçimini değiştirdiği gözlemlenir. Artık somut anlatımı bir tarafa bırakmış, soyut anlatıma geçmiştir. Yazarın, son dönem hikâyelerinin kahramanı olan Panco'ya da ilk kez bu kitapta rastlanır. Sait Faik, "Alemdağ'da Var Bir Yılan"'da çok sevdiği İstanbul'dan tiksintiyle bahseder: "İstanbul çirkin şehir. Pis şehir. Hele yağmurlu günlerinde. Başka günler güzel mi, değil; güzel değil." Fethi Naci, Abasıyanık'taki bu İstanbul nefretini toplumun yazara karşı davranışlarının ve onu suçlamasının bir tepkisi olarak yorumlar. "Faik Bey'in Oğlu" olarak görülmeye devam eden yazar ailesine ve toplumun doğru kabul ettiği değerlere yakışmayan hareketler içindedir. Bu yüzden de dışlanmaktadır. Toplum Sait Faik'i ilişkileri sebebiyle suçlamaktadır. İşte bu yüzden Sait Faik şöyle yazmıştır: "Sevmek, bir insanı sevmekle başlar her şey. Burada her şey bir insanı sevmekle bitiyor." Sait Faik'in kurulu düzenin yasaklarına karşı çıktığı bir diğer hikâyesi de "Çarşıya İnemem"'dir. Burada da tıpkı "Alemdağ'da Var Bir Yılan"'da olduğu gibi toplumun ahlak anlayışına karşı çıkar: "İnsanlar birbirine yasaktır. Canım çekiyor diye öpemem seni güzel oğlan." Yazar, kitapta yer alan "Bir Hastalık" ve "Rıza Milyon-er" gibi öykülerde toplum eleştirisi yapmıştır. "Sarmaşıklı Ev" ise Abasıyanık'ın daha önce de denediği tarzda bir gizemli atmosfer hikâyesidir. "Dolapdere" röportaj şeklinde yazılmışken, "Hişt Hişt!" ise yazarın yalnızlığının yok olmasını dilediği, yaşama bağlılığını gösteren bir öyküsüdür. 1988 NBA Seçmeleri 1988 NBA Seçmeleri, 28 Haziran 1988'de New York'ta yapılmıştır. Önceki yıllarda 7 turdan oluşan draft bu kez 3 tura indirildi ve toplamda 75 oyuncu seçilmiştir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. MKE Ankaragücü GSK MKE Ankaragücü ya da tam adıyla MKE Ankaragücü Gençlik ve Spor Kulübü, genellikle futbol takımıyla tanınan Ankara merkezli ve şehrin ilk spor kulübü. Futbol kulübü maçlarını Eryaman Stadyumu'nda oynamaktadır. 2006 yılından 2015 yılına kadar Voleybol maçlarını Selim Sırrı Tarcan Spor Salonu'nda oynamıştır. 2015 yılında kulüp maddî imkansızlıklardan dolayı kadın voleybol şubesini kapatmak zorunda kalmıştır. MKE Ankaragücü'nün kökleri Zeytinburnu'ndaki, İmalât-ı Harbiye atölyesinde silah tamiratı ve imalatı yapan işçilere dayanmaktadır. Osmanlı İmparatorluğu döneminde İstanbul çapında maçların yapıldığı İstanbul Ligi sürmekteyken savunma sanayisinde çalışan işçi futbolcular ile buralara işçi yetiştiren meslek okullarında okuyan gençler kendi kulüplerini kurmak için girişimlerde bulunurlar. İmalât-ı Harbiye Mektebinin son sınıf öğrencilerinden Şükrü Abbas öncülüğündeki "Turan Sanatkarangücü" ile Agâh Orhan öncülüğündeki "Altınörs İdmanyurdu" aynı tarihte, 31 Ağustos 1910 günü kurulmuştur. İki kulüplü bir birleşmeyle kurulduğu için kulübün kurucu iki başkanı vardır. Bu başkanlar Kazım Bey ve Hasan Muslihiddin Bey'dir. Daha sonra birleşecek olan iki takım ilk maçlarını birbirlerine karşı yaparlar. 4 Nisan 1911 günü yapılan maç 0-0 berabere devam eden maç çıkan olaylar nedeniyle tamamlanamamıştır. Bu dönemde sendikal faaliyette bulunarak işçi haklarını savunan çevrelerle kulüpler yakın temas halindedir. Altınörs İdmanyurdu ve Turan Sanatkarangücü, kuruluşuna öncülük ettikleri Cuma Ligi'nde kesintili de olsa oynadıktan sonra I. Dünya Savaşı'nın sona ermesiyle oluşan yenilgi koşullarında spora ara vermek durumunda kalırlar. Kulüplerin tarihinde İstanbul'daki işgalcilerle yapılan maçlara dair bir kayıt bulunmaması, işgalcilerle maç yapılmasının reddedilmesiyle açıklanır. Kulüplerin etkin olduğu silah fabrikalarının yabancı askerler tarafından basılması ve Kuva-yi Milliye hareketine desteğin engellenmesi üzerinde kulüpler Anadolu'ya geçme kararı alır. Türk Kurtuluş Savaşı sırasında çok zor koşullarda orduya silah ve cephane sağlayan İmalât-ı Harbiye işçilerinin bazıları savaş sırasında hayatını da kaybedecektir. Kazanılan bağımsızlığın ardından ilan edilen cumhuriyetin başkenti yeniden kurulurken, Ankaragücü'nün de temelleri atılır. 1920 yılından itibaren Ankara'da bulunan iki kulüp 1922 yılından itibaren yeniden faaliyete geçer. Başkent Ankara'da ilk resmî futbol maçı 26 Ekim 1922 günü bugünkü Cebeci İnönü Stadyumu'nun bulunduğu yerde yapılan maçta Anadolu Sanatkarangücü askeri takım olan Talimgâhgücü'nü 2-1 yener. Başkentin gelişmesi ve özellikle işçilerin artmasıyla birlikte sonradan Ankaragücü adını alacak klübe destek artar. Fabrikalar çerçevesinde dayanışma sandıklarıyla, işçi örgütleriyle birlikte gelişen kulüp sosyal alanda da faaliyet gösterecek, o dönemde ilgi çeken bir bando takımı kuracaktır. Ankara'da kurulan ilk futbol ligi 1923-24 sezonuyla açılırken iki kulüp Anadolu-Turan Sanatkarangücü olarak birlikte katılır. Bu dönemden sonra çeşitli farklı isimler altında mücadele edilecektir. 1933 yılında bugünkü adı olan Ankaragücü adını alarak bölgelik Ankara Futbol Ligi'nde çok kez şampiyon olacaktır. 1949'da Türkiye futbol şampiyonu olarak en büyük başarılarından birini yaşamıştır. 12 Eylül 1980 tarihinde gerçekleşen darbenin spora etkilerinden birisi Ankaragücü'nü doğrudan ilgilendirir. Başkentin futbol takımının birinci ligde olması gerektiğini savunan Kenan Evren, o dönemde ikinci ligde mücadele eden kulübün birinci lige çıkartılması talimatını verir. Türkiye Kupası'nı kazanan futbol takımının hangi ligde oynadığına bakılmaksızın birinci lige çıkartılacağına dair kanun düzenlenir ve Türkiye Kupasını kazanan Ankaragücü birinci lige çıkar. Bu olaydan itibaren 8 yıl daha yürürlükte kalan yasadan yararlanacak olan başka bir kulüp olmayacaktır. Zira alt liglerden gelerek Türkiye Kupası'nı kazanan başka bir takım henüz olmamıştır. Kulüpte Cemal Aydın'ın başkanlığının ardından Ankara Büyükşehir Belediyesi başkanı Melih Gökçek'in oğlu olan ve kısa bir süre önce Ankaraspor'un başkanlığını yapan Ahmet Gökçek'in 30/08/2009'da yönetime gelmesi kamuoyunda uzun süre tartışılmış ve çeşitli yorumlara sebep olmuştur. Türkiye Futbol Federasyonu ise bu yönetim değişimini inceleyerek usulsüz bulmuş ve aldığı kararla Ankaraspor'un lisansını iptal edip tüm liglerden ihraç etmiştir. Yönetim değişikliğinin yaşandığı 3 Ocak 2010 tarihli kongre Aralık 2010'da Ankara 25. Asliye Hukuk Mahkemesince iptal edildikten sonra kulübün durumu hakkında belirsizlik ortaya çıkmıştır. 18/11/2011 tarihinde Sami Altınyuva Ankaragücü'nün yeni başkanı olarak yönetimi devralmıştır. 13 Ocak 2013 tarihinde yapılan olağanüstü genel kurul ile Mehmet Yiğiner başkanlığa seçilmiştir. 25 Ocak 2014 tarihinde yapılan Olağanüstü genel kurul ile Mehmet Yiğiner 2.kez Başkan olmuştur. 7 Kasım 2014'te Mehmet Yiğiner görevinden istifa etmiş ve yerine Metin Akyüz gelmiştir. 10 Ocak 2015 tarihinde oylama yapılmış ve oylamayı Mehmet Yiğiner kazanmıştır. 24 Ocak'ta görevine başlamıştır. 2011-12 sezonunda ekonomik olarak sıkıntılı günler yaşayan takımın, önceki sezondan yollarını ayırdığı futbolculara olan borçları ve takımda oynamakta olan futbolculara olan borçlarını ödeyemedi. 11 futbolcu alacaklarını tahsil edemedikleri gerekçesiyle aralıklarla Türkiye Futbol Federasyonuna müracaat etti. Avukatları ve TFF Uyuşmazlık Çözüm Kurulu (UÇK) aracılığıyla davayı takip eden oyunculardan Štefan Senecký ve Jan Rajnoch'a kulübe tanınan sürenin dolmasının ardından bonservislerini alarak serbest kaldılar. 25.02.2012 tarihinde oynanan KDÇ Karabükspor maçında 3-2 kaybetti ve ligin bitimine 6 hafta kala matematiksel olarak küme düştü. 2012-13 sezonunda Süper Lig'de sonuncu sırayı alıp 1. Lig'e düşmüştür. 2013-2014 sezonunu 3.sırada tamamlamıştır. Şu an Süper Lig'de mücadele etmektedir. İmalât-ı Harbiye çalışanları tarafından desteklenen ve çalışanların bizzat oynadıkları Ankaragücü arması da kuruluşu ile örtüşen bir semboldür. İmalât-ı Harbiye yani günümüz anlamıyla savaş malzemesi üretimi yapan devlet menşeli kuruluşun adıyla paralel olarak yatık bir mermiden esinlenerek çizilen logo asaleti ve vatanı müdafaayı simgelemektedir. Atatürk, Kurtuluş Savaşı sonrası o dönemdeki adı İmalât-ı Harbiye Genel Müdürlüğü ve Spor Kulübü'nü ziyaretinde, kendisine sunulan misket üzümü ve kavun sonrası, bu ikramdan hoşnut kalarak, şu tanımlamayı yapar: "Üzüm, glikoz bakımından en zengin meyve türüdür. Kişiye güç verir ve değişik türleri vardır. En önemlisi Ankara’da bolca yetişen iri taneli lacivert renkli misket üzümüdür. Misketin lacivert rengi güç simgesidir. Kavun, kabakgiller familyasındandır. Güzel kokulu, tatlı ve sıvı meyve türüdür. Sarı, yeşil ve pembeye kaçan renk türü vardır. Sarı renk, hırs ve başarının simgesidir. Kişi, başarı sonrası bundan büyük gurur duyar." Ankaragücü, renk arayışları sırasında bu olay anımsanır, böylece sarı-lacivert renkler ortaya çıkar ve oy birliğiyle kabul edilir. Böylelikle, Ankaragücü'nün sarı rengi "kazanma hırsı ve başarı"yı ve lacivert rengi de "gücü" temsil etmektedir. Ayrıca kulübün kardeş kulübü de Bursaspor'dur. Bursaspor ve Ankaragücü taraftarları arasında kurulan ölümsüz dostluğun çok anlamlı bir de hikâyesi vardır. Ankara'da üniversitede okurken, Ankaragücü taraftarları içinde yer alan Bursasporlu Abdülkerim Bayraktar'ın Anadolu takımlarının dayanışması konusundaki örnek davranışı klasikleşir ve 1993'te Abdülkerim Bayraktar'ın şehit olmasıyla daha da alevlenen örnek dostluğun sonsuza kadar süreceği vurgulanmaktadır. 1963 yılında kurulan Gecekondu adlı taraftar grubu, Gençlik Parkı tarafındaki kale arkası tribünde bulunur. Tribünlerde anonim olarak ortaya çıkan "Bastır Ankaragücü" sloganı çok büyük yankı bulmuş ve kabul görmüştür: Ankaragücü Store'dan Ankara'da iki tane bulunmaktadır. Bir tanesi Tandoğan Tesisleri'nde diğeri ise Sıhhiye'dedir. Başka bir şehirde şubesi bulunmamaktadır. MKE Ankaragücü'nün bayan masa tenisi takımıdır. MKE Ankaragücü (bayan masa tenisi takımı), 2011-2012 sezonunda Türkiye Bayanlar Masa Tenisi 2. Liginde ilk 3 mücadelesi verip, Türkiye Bayanlar Masa Tenisi 1. Ligine yükselme şansını elde etmek istiyor. Böylelikle masa tenisi şubesini daha profesyonelce ve ileriki yıllarda en üst lig olan Süper Lig'e çıkana kadar başarı sağlanmak isteniyor. DreamWorks Animation DreamWorks Animation SKG, Inc. bir Amerikan animasyon film stüdyosu olup, genel olarak ticari bilgisayar destekli animasyon filmler üretir. Firmanın ürettiği filmler arasında Shrek, Köpekbalığı Hikayesi, Madagaskar, Orman Çetesi, Arı Filmi, Kung Fu Panda'yı saymak mümkündür. Firma Animation Division of DreamWorks SKG ve Pacific Data Images (PDI)'nin birleşmesi ile kurulmuştur. Firma daha önceleri DreamWorks SKG altında hizmet veriyordu ancak 2004 yılında şirketten ayrıldı. Firmanın dağıtıcılığını 2006 yılına kadar üstlendi. Firmanın dağıtıcılığını 2006 yılında Paramount Pictures üstlenmekteydi. Fakat 2013 yılında dağıtıcılığını 20th Century Fox şirketine devretmiştir. 2018 yılında sahip olduğu kuruluşa bağlı olan Universal Studios üstlenecektir. Glendale, California'daki DreamWorks Stüdyosu ve Redwood City, California'daki PDI stüdyosu olmak üzere DreamWorks Animation 2 stüdyodan oluşmaktadır. 22 Nisan 2016 tarihinde NBCUniversal şirketine satılacağı söylenmiştir. 22 Ağustos 2016 tarihinde 4.3 bilyon dolara NBCUniversal şirketine satılmıştır. 1989 NBA Seçmeleri 1989 NBA Seçmeleri, 27 Haziran 1989'de New York'ta yapılmıştır. Önceki yıl 3 turdan oluşan draft bu kez hâlen kullanılan sistem olan 2 tura indirildi. Toplamda 54 oyuncu seçilmiştir. 1986 NBA Draftı ve 2000 NBA Draftı ile birlikte en kötü seçimlerin olduğu yıllardan biri olarak kabul edilir. Shawn Kemp, Glen Rice, Sean Elliott, Nick Anderson, Dana Barros, Tim Hardaway, B.J. Armstrong ve Mookie Blaylock gibi yetenekli ve yıldız olan oyuncular varken, ilk onda seçilen oyunculardan sekiz tanesi hayalkırıklığı yaratan oyunculardır. Bunların başında ilk iki tercih Pervis Ellison ve Danny Ferry gelmektedir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Gürültü (elektronik) Gürültü, elektronikte iletilmek istenen bilgi sinyaline karışan, istenmeyen sinyallere verilen isimdir. Elektronik iletişimde gönderilmek istenen sinyaller bir iletken veya elektromanyetik dalgalar yoluyla alıcıya ulaştırılır. Ne var ki, iletilen sinyal üzerinde daima istenmeyen bazı bileşenler de bulunur. Bu gibi istenmeden iletilen sinyallere parazit, parazitik sinyal veya gürültü denilir. Parazitin sebepleri ÅŸunlar olabilir: Elektronik devrelerden bir çoğunun enerji kaynağı (pil veya akümlatör gibi doğru akım kaynakları kullanan küçük cihazlar hariç) doğrultulmuş şebeke elektriğidir. Gerçi, alternatif akım doğrultuculardan geçer. Fakat daima doğrultulmuş akım üzerinde alternatif akımdan kalan küçük bir dalgalanma vardır. Bu dalgalanma kendini gürültü olarak gösterir. Bu tür gürültü ham "(hum)" olarak bilinir ve genellikle diğer gürültülerden daha yüksek genliklidir. Fakat frekansının şebeke elektriği frekansında (50 Hz) oluşu buna karşılık elektronik devrelerin genellikle çok daha yüksek frekansta çalışmaları sebebiyle bu olumsuz etki fazla önemsenmez. Gürültü elektronikte güç birimleriyle, yani MKS sisteminde watt veya katlarıyla ölçülür. Burada söz konusu olan ortalama güçtür. Bununla birlikte, gürültünün watt cinsinden ifade edilmesi çoğu kez önemli değildir. Önemli olan, gürültü ile iletilmek istenen bilgi arasındaki orandır. Bu orana sinyal gürültü oranı denilir. Sinyal gürültü oranı genellikle desibel (dB) birimleriyle gösterilir ve İngilizce kısaltmasıyla SNR olarak adlandırılır. Burada S ve N bilgi ve gürültü sinyallerinin ortalama gücü, V ve V de etkin gerilim değerleridir. Masumiyet karinesi Masumiyet karinesi, suçsuzluk ilkesi veya uluslararası hukuk terimi olarak presumption of innocence; suç kesinleşmediği sürece kimsenin hükümlü sıfatıyla değerlendirilemeyeceğini ifade eden, temel hukuk doktrini. Evrensel hukuk kurallarına göre, bir kişinin masum olduğunun kanıtlanmasına gerek yoktur; kişinin suçluluğunun kanıtlanamamış olması yeterlidir. Bunun için masumiyet karinesinin temelini, hukukta hüküm giydirmenin yalnızca iddia edilen suçların kanıtlanmasıyla mümkün olduğu gerçeği oluşturur. Bu da "hüküm giymemiş kimsenin suçlu sayılamayacağı veya suçlu olarak lanse edilemeyeceği" ilkesini; yani masumiyet karinesini doğurur. Masumiyet karinesi evrensel bir yargı doktrini olup; İnsan Hakları Evrensel Bildirisi'nde yer almaktadır. Buna bağlı olarak bu bildiriye taraf olan ülkeler, yasalarında bu doktrine yer vermek durumundadır. Suçsuzluk ilkesi sanığı korumaktan öteye hukukun devamlılığını sağlama fonksiyonuna da sahiptir. Zira sanığın suçlu olduğu öngörüsüyle birlikte adaletin temeli olan soruşturma ve araştırma ilkeleri anlamsızlaşacaktır. Sanık suçsuzluk ilkesiyle birlikte kendini savunabilecektir. Masumiyet karinesi, sanığın masum olduğunu değil suçsuz olduğunu öne sürer ve yargılama süreci kesinleşinceye kadar hiçkimse haksız yere suçlanmaz. Masumiyet karinesinin kökleri Eski Roma'ya kadar uzanmaktadır. Ancak bu kavram gerçek değerini, 18. yüzyıl Avrupa'sında bulmuştur. Bu yüzyıla kadar Avrupa'da, özellikle düşünce suçlarının cezalandırılmasında kanıtların ikrar yoluyla elde edilmesi ve yargılama öncesinde işkence yapılmasına duyulan tepki; bu kavramın oluşmasının düşünsel temelini oluşturmuştur. Bu kavram, Türk Ceza Hukuku'nda "masumiyet karinesi" adıyla anılır. Sözlük anlamı olarak masumiyet "suçsuzluk" anlamına gelir. Karine ise "ipucu" anlamı taşır. Buradan hareketle "masumiyet karinesi"nin sözlüksel anlamı "suçsuzluk işareti"dir. Ancak Osmanlıca bir hukuk terimi olan bu ibarenin yerine günümüzde "masumluk veya suçsuzluk ilkesi" kullanımları da mevcuttur. Masumiyet karinesi köklerini Eski Roma hukuku'ndan alır. Bu ilke Eski Roma hukukunda "Ei incumbit probatio qui dicit, non qui negat" deyişiyle ilkeleştirilmiştir. Daha sonra ise İngiliz örfî hukukunda ""bir gerçeğin kanıtlanma yükümlülüğü kişi merkezlidir"" biçimiyle kullanılmıştır. Ayrıca, İtalya, Polonya, İspanya, ve Fransa ceza hukuku maddelerinde bu kavram Latince özdeyişten türeyen deyimsel türevleriyle yer almıştır. Masumiyet karinesi, yalnızca bağımsız yargı organlarını değil; idari makamları da kapsar. Ancak kanaate bağlı kararlar veren, bazı özerk hukuklar (spor hukuku gibi) bunun istisnasıdır. Bu ayrılık, yargı organlarının yalnızca suça ceza verebilmesinden kaynaklanır; çünkü şüphelinin masum olup olmadığı araştırılmaz ve kişi suçlu olsa bile suçu delillendirilemedikçe hükümlü olamaz. Kanaate bağlı idari ceza veren kurumlarda ise suçun işlendiğinin alenen görülüyor olması; müeyyide uygulamak için yeterlidir. Kişinin ifade verip, savcılığa sevkedilmesiyle başlayan yargı sürecinde; şüphelinin tutuklama talebiyle mahkemeye gönderilip, tutuklanması; hukuksal olarak kişinin hükümlü olduğu anlamına gelmez. Tutuklama, işlendiği varsayılan suç eylemi üzerinde güçlü şüpheler bulunduğu anlamına gelse de; mahkeme süreci bitip, kişi hüküm giyene kadar hukuki olarak kişi masumiyet karinesinin koruması altındadır. Şüpheli suçu işlese dahi, delil yeterliliğinin sağlanamaması veya toplanan delillerin hukuki yollarla elde edilmemesi gibi gerekçelerle, tutukluluk sürecinin sonunda şüphelinin serbest kalabileceği gerçeği; masumiyet karinesinin tutuklama sürecini de kapsamasının nedenidir. Örneğin, İtalya'da işlenen bir cinayette polisin delilleri yanlış topladığı gerekçesiyle; zanlının beraat etme durumu ortaya çıkmıştır. Kişi yargılama sürecinde hüküm giydirilmeden, kamusal haklarından yararlanma hakkına sahiptir. Onun için kişi tutuklu olsa dahi çalıştığı resmî kurumlar vs. kişinin suçu sabitlenene dek masum olduğu ilkesini gözetmek zorundadır. Bu konuda AİHM'in 10 Şubat 1995'te verdiği kararda:""Sanık için bir güvence olarak kabul edilen masumiyet karinesinin, yalnızca ceza yargılaması sırasında değil; aynı zamanda bütün resmi makamlar düzeyinde de gözetilmesi kabul edilmektedir. Bu nedenle, ceza yargılaması kesin mahkûmiyet hükmü ile sonuçlanmamış kişiye karşı, başka resmi görevlilerin suçlu gözüyle bakıp bu şekilde davranmaları “masumiyet karinesi”nin çiğnenmesi anlamına gelir."" ifadelerine yer verilmiştir. Hukuksal olarak yargılamanın makul bir süresi vardır; yargılamanın bu süre içerisinde tamamlanması ve hükmün verilmesi gerekir. Ancak mahkemenin belirlenen süre içerisinde kararını açıklamaması durumunda, kişiler tutuklu bulunsalar bile üzerilerindeki yaptırım kalkar ve serbest bırakılırlar. Bu durumda hukuki bakımından iki temel sorun doğar. Bunlardan birincisi masumiyet karinesiyle doğrudan bağlantılıdır. Bu durum tutuklu kişilerin eğer suçsuzsa tutukluluk süresi boyunca yaptırıma maruz kalmış olmasını ifade eder. İkinci sorunsa, yargılama bitirilemediğinden kişiler suçlu olsa bile serbest bırakılmalarıdır. Zaman aşımı sorunu ve suçsuzluk ilkesi arasındaki bağlantı ve bu konuda ortaya çıkan sorunlar güncel olarak hukuksal bir sorun niteliğinde olup; özellikle bazı ülkelerdeki tutuklama süresinin uzunluğunun masumiyet karinesini ihlal edip etmediği konusunda çeşitli tartışmalar yapılmaktadır. Bunun tersi bir durum olarak, kamu vicdanında suçlu olarak görülen kişilerin zaman aşımıyla serbest kalmaları da; çeşitli tartışmaları doğurmuştur. Kamuoyunun ve basının yakından ilgilendiği davalarda; kamu vicdanının bağımsız yargı organlarından ayrı olarak gelişmesi ve henüz hüküm giymemiş kişilerin toplumda suçlu olarak algılanması da suçsuzluk ilkesinin sorgulandığı durumlardan biridir. Katma DeÄŸer Vergisi Kanunu 3065 sayılı Katma Değer Vergisi Kanunu 18563 sayılı Resmi Gazete'de 2/11/1984 yayınlanarak yürürlüğe girmiştir. 7 bölüm, 63 madde ve 23 geçici maddeden oluşmaktadır. Katma Değer Vergisi Kanunu 28 ayrı kanunla değiştirilmiştir. Maliye Profesörleri Katma Değer Vergisinin mükelleflerin kişisel durumlarını dikkate almadığı için adaletsiz bir vergi olduğunu söylerler.* Katma Değer Vergisinde 2006 yılına kadar uygulanan son kullanıcı iade sisteminin gönüllü vergi denetmenliği olarak yorumlayanların yanında, Katma Değer Vergisinin iade ve indirim mekanizmalarının vergi kaçakçılığının en önemli sebeplerinden olduğunu iddia edenler de bulunmaktadır.** 1987 NBA All-Star Maçı 1987 NBA All-Star Maçı, 8 Şubat 1987 tarihinde Seattle'da bulunan Kingdome'da oynanan otuzyedinci All-Star maçıdır. 29 dakika oyunda kalarak 34 sayı atan Seattle Supersonics takımının oyuncusu Tom Chambers maçın MVP ödülünün sahibi oldu. Doğu takımının koçluğunu Boston Celtics takımından K. C. Jones yaparken, Batı'nın koçluğunu ise Los Angeles Lakers takımından Pat Riley yaptı. Maçı 34.275 biletli seyirci izledi. SavaÅŸan Demokratlar Hareketi Savaşan Demokratlar Hareketi ("Αγωνιστικό Δημοκρατικό Κίνημα") Kıbrıs Cumhuriyeti'nde bulunan bir siyasi parti. 27 Mayıs 2001 tarihindeki yasama seçimlerinde parti 8860 kişinin oyunu alıp % 2.2'lık bir pay kazanarak 56 kişilik Kıbrıs Temsilciler Meclisi'nde 1 sandalyeye sahip oldular. 2006 yılındaki seçimlerde ise parlamento dışı kaldılar. Feet First (film, 1930) Feet First, yönetmenliğini Clyde Bruckman' ın yaptığı, başrollerde Harold Lloyd ve Barbara Kent' in yer aldığı 1930, ABD yapımı bir komedi filmidir. Harold (Harold Lloyd), büyük bir ayakkabı mağazasının pek de favori olmayan çalışanlarından biridir. Satıcılık için gerekli olan kıvraklıktan yoksun olduğu için işinde sürekli sorun yaşar. Çekingenliğinden kurtulabilmek amacıyla gittiği kurs ise onun sürekli olarak abartılı ifadeler ve kitabi cümlelerle konuşmaya başlamasına yol açar. Harold tesdüfen mağaza sahibinin sekreteri olan Barbara (Barbara Kent) ile tanışır ancak onu mağaza sahibinin kızı zannedince kendini mağaza çalışanı olarak tanıtmaya utanır ve kendini iş adamı olarak tanıtır. Bu yalanı devam ettirmek zorunda olmak ona bir hayli pahalıya patlar ve mağaza müdürü, onun karısı ve Barbara ile bilet alacak parası bile olmadığından kaçak olarak binmek zorunda kalacağı bir gemi yolculuğuna çıkmak zorunda kalır. Yolculuk sırasında, Barbara' nın bazı evrakları postalamayı unuttuğu anlaşılınca genç kız sinirli patronu tarafından işten kovulur. Harold ise onun işten atılmasını engellemek için bu belgeleri maceralı bir yolculuk sonunda gerekli adrese zamanında ulaştırır. Zengin biri olmadığını öğrendiği Barbara ile artık yalan söylemeden birlikte olabilecektir. Stanley Kramer Stanley Kramer (29 Eylül 1913 - 19 Şubat 2001), Amerikalı sinema yönetmeni ve yapımcı. 1940'larda yapımcılıkla başladığı kariyerine 1950'lerde yönetmenliği de ekleyerek 1970'li yılların sonuna kadar sinemada aktif olarak çalıştı. Bu 30 yıldan daha uzun süre içinde yönetmen olarak 20 kadar, yapımcı olarak da 40 kadar filme imza attı. Hollywood'un en önemli bağımsız yapımcılarından biriydi. ABD'nin siyasi darboğazlardan geçtiği özel dönemlerde bile liberal tavrından ödün vermedi. Tabu sayıldıkları dönemlerde bile, başta ırkçılık olmak üzere sosyal sorunlara eğilen birçok filme imza attı. "Mesajı olan filmler" diye de adlandırılan bu filmleri arasında The Defiant Ones (1958), Inherit the Wind (1960), Judgment at Nuremberg (1961) ve Guess Who's Coming to Dinner (1967) ilk akla gelenlerdir. Stanley Kramer 9 kez Oscar'a aday gösterildi, çeşitli uluslararası yarışma ve festivallerde, aralarında Altın Küre, BAFTA, Bodil, David di Donatello gibi ödüllerin de olduğu 23 ödül kazandı, 21 kez de ödüle aday gösterildi. Berlin ve Moskova film festivallerinde aldığı ödüllerin yanı sıra Sinema Sanatları ve Bilimleri Akademisi kendisine "Irving G. Thalberg" anısına konmuş özel bir ödülü, "Hayat Boyu Başarı Ödülü"nü verdi. 29 Eylül 1913 tarihinde New York'un Manhattan semtinde "Hell's Kitchen" ("Cehennem Mutfağı") adlı işçi mahallesinde Stanley Earl Kramer adıyla dünyaya geldi. Anne ve babası boşanınca bakımını anneannesi üstlendi. Sinema dünyası ile bağlantısı olan iki akrabası vardı; Annesi Paramount'ta sekreterdi, sonradan menajerlik de yapacak olan amcası Earl Kramer ise Universal şirketinde dağıtım işlerindeydi. Eğitimine New York Üniversitesi'nde sürdüren Kramer hukuk fakültesine gitmeyi planlıyordu, ancak son yılında yazdığı bir makale 20th Century Fox şirketin hikâye departmanında maaşlı stajyerlik teklifi almasını sağladı. Sonra Hollywood'a gitti ve sinemaya mutfağından başladı. On yıl boyunca alt kademelerde çalıştıktan sonra MGM'de kostüm ve montaj bölümlerinde görev aldı ve daha sonra Columbia'da senaryo ve yazı departmanında işe başladı. 1941'e gelindiğinde "So Ends Our Night" ve "The Moon and the Sixpence" gibi filmlerde yapımcı-yönetmen Albert Lewin'in asistanlığını yapıyordu. 1943 yılında askere alındı ve New York'taki ordu film merkezinde geçirdiği iki yıl sırasında senarist Carl Foreman'la tanıştı. Savaştan sonra 1948'de yapımcı- senarist Carl Foreman, yazar Herbie Baker, ve reklamcı George Glass'la beraber kendi bağımsız yapım şirketleri olan "Screen Plays Inc."'i kurdular. Şirketin ilk yapımı, kişisel borçlanmalarla başlanılan, Richard Fleischer'ın yönettiği komedi filmi So This Is New York (1948) tam bir felaketti. Mark Robson'ın yönettiği ikinci yapım Champion (1949) ise tam tersine bir başarı öyküsüne dönüştü. Film 6 dalda Oscar'a aday gösterildiği gibi başrolündeki Kirk Douglas'ı da bir star yaptı. Hırslı bir boksörün yaşantısını anlatan film gişede de başarılıydı. Filmin dövüş sahnelerini Stanley Kramer çekmişti. Sonraki filmi Home of The Brave (1949), o yıllarda çoklarının dile getirmeye cesaret edemediği II. Dünya Savaşı sırasındaki ırkçı ön yargılara değiniyordu ve gizlilik içinde tamamlanan film gösterime verildiğinde hem gişede başarı kazandı hem de Kramer eleştirmenler tarafından 1940'ların en cesur bağımsız yapımcıları arasına sokuldu. 1950'de The Men'i (Erkekler) yaptı. Fred Zinnemann'ın yönettiği filmin başrolünde Marlon Brando oynuyordu. Bu aynı zamanda Brando'nun sinemadaki ilk filmiydi. Engelli savaş gazilerinin dramını anlatan bu kışkırtıcı filmin dezavantajı ABD'nin Kore Savaşına girdiği aynı gün vizyona verilmiş olmasıdır. Columbia Pictures yılları (1951 - 1954) 1951'de Columbia Pictures'dan gelen teklifi kabul ederek bağımsızlığına bir süre ara verdi. Ancak hala bağımsız bir yapımcıyken başladığı dramatik western High Noon'u (Kahraman Şerif (1952) bitirmeye karar verdi. Yine Fred Zinnemann'ın yönettiği bu filmde Gary Cooper oynuyordu. Üzerinde en çok araştırma yapılmış bu alegorik western 4 Oscar aldı ve gişe rekorları kırmaya başladı. Film Senatör Joseph McCarthy'nin Hollywood'da başlattığı cadı avının bir alegorisiydi. Bazıları övgüler alsa da Columbia'da yaptığı filmler gişede başarısızlığa uğruyordu. Columbia için yapımcılığını üstlendiği filmlerden bazıları şunlardır: Bir Arthur Miller uyarlaması olan Death of a Salesman (Satıcının Ölümü) (1951), The Sniper (1952), The Member of the Wedding (1952), The Juggler (1953), The Wild One (1953) ve The 5,000 Fingers of Dr. T (1953). 1954 yılında Columbia için son filmini yaptı; The Caine Mutiny (Denizde İsyan). Herman Wouk'un çok satan romanından uyarlanan bu film için daha önce MGM ve 20th Century Fox'la işbirliğine yanaşmayan Deniz Kuvvetleri, Stanley Kramer'ın hatırına Columbia Pictures'la işbirliği yaptı ve buna güvenerek başta Humphrey Bogart olmak üzere güçlü bir oyuncu kadrosuyla ve Edward Dmytryk'in yönetiminde işe girişen stüdyo bunun meyvelerini topladı ve Kramer'ın ilk 10 filminde şirkeye kaybettirdiği parayı bir filmle fazlasıyla çıkardı. Film eleştirmenlerce de beğenildi. Yeniden bağımsızlık Columbia ile kontratını bitiren ve tekrar bağımsız kalan Kramer Not as a Stranger'la (1955) ilk kez yapımcılığının yanı sıra yönetmen koltuğuna da oturdu. Robert Mitchum, Olivia de Havilland, ve Frank Sinatra'nın oynadıkları bu pembe dizi havasındaki hastane dramı çok iyi gişe yaptı ve Kramer'ın sinemadaki yerini sağlamlaştırdı. Sonra da Cary Grant, Frank Sinatra, ve Sophia Loren'li savaş filmi The Pride and the Passion (1957) geldi ve o da gişede yüz güldürdü. Bu filmlerin getirdiği malî ferahlıkla tekrar sosyal konulara eğilmeye karar verdi. Yapımcılar damgalanma korkusuyla bu tür filmlerden kaçınıyorlardı, ABD'de komünist cadı avı hala sürüyordu. Hiçbir siyasi partiye üye olmamış olan Kramer o zamana kadar hiç soruşturma geçirmemişti ve sırf bu nedenle bile sol çevrelerden de kendisine kuşkuyla bakılıyordu. O ise liberal duruşunun bir ifadesi olarak ırk sorununa eğilen filmi Sidney Poitier ve Tony Curtis'in oynadıkları The Defiant Ones'ı (Kader Bağlayınca)(1958) yaptı ve yönetti. On the Beach (Kumsalda) (1959) ise bir nükleer savaş sonunda hayatta kalanlarla ilgili düşündürücü bir dramdı. "Mesaj veren" filmlerinden bir tanesi de 1960'ta yapıp yönettiği Inherit the Wind'di (Rüzgârın Mirası) (1960). Spencer Tracy, Fredric March, ve Gene Kelly'nin oynadığı film konusunu 1925'lerde Amerika'yı sarsan ünlü "maymun davası"ndan almıştı, Darwin'in evrim teorisini öğrencilerine anlattığı için yargılanan Tennesseeli öğretmenin öyküsünü anlatıyordu ve dindarların tepkisini çekti. Judgment at Nuremberg (Nüremberg Duruşması) (1961) ise Nazi savaş suçlularının yargılanmalarını anlatıyordu. Artık Hollywood liberalizminin yaşayan bir abidesi olmuştu. 1963'te "mesaj veren" filmlerine bir ara verdi ve ünlülerden oluşan büyük masraflarla yaptığı komedi It's a Mad, Mad, Mad, Mad World'ü (Çılgın Dünya) yaptı/yönetti. Ship of Fools (1965) ise çok satan bir romandan uyarlanmış durağan bir filmdi. 1967'de ise "en gurur duyduğum filmim" dediği ve yine ırk sorununa eğilen "mesajlı" filmi Guess Who's Coming to Dinner (Beklenmeyen Misafir) geldi. Sidney Poitier, Katharine Hepburn ve Spencer Tracy'nin oynadıkları bu romantik komedi ırklar arası evliliğin ABD'deki sorunlarına eğiliyordu. Bazı tabuları yıkan film Hepburn'a Oscar getirdi, Kramer'in dostu Tracy'nin son filmi oldu, çekimlerden hemen sonra Spencer Tracy öldü. 1960'ları, başta Anthony Quinn olmak üzere geniş bir oyuncu kadrosunun rol aldığı ve İtalya'da çekilen savaş komedisi The Secret of Santa Vittoria (Kasabanın Sırrı) (1969) ile tamamladı. 1970'lere Amerikan üniversite kampüslerindeki politik çekişmeleri işlediği R.P.M. (1970) ile başladı. Sonra Bless the Beasts and Children (1971), Oklahoma Crude (Kara Altın) (1973),The Domino Principle (1977) ve The Runner Stumbles (1979) gibi ilginç ama para kazandırmayan filmlere imza attı. Stanley Kramer 19 Şubat 2001'de Los Angeles, Kaliforniya'da zatürre nedeniyle öldü. 87 yaşındaydı. Üç kez evlenmiş ve iki kez boşanmıştır. Üçüncü eşi Karen'den dört çocuk; bir önceki evliliğinden olan iki çocuğu olmuştur. Osmanlı İmparatorluğu'ndaki Avusturya postaneleri Avusturya ve diğer Avrupa ulusları Osmanlı İmparatorluğu'daki posta sistemini geniş bir şekilde devam ettiriyorlardı. Tipik olarak Osmanlı'nın güvenilmez posta sistemi tarafından motive ediliyorlardı. Avusturya için, uygulama 1748 yılında İstanbul'un dışında Galata'da bir postanenin kurulmasıyla başladı ve sonuç olarak bunların düzinelercesi Balkanlar ve doğu Akdeniz boyunca genişledi. 1863 yılı başlangıcında Lombardiya-Venedik pulları kullanılıyordu. Fakat 1867 yılında bu bölgenin kaybedilmesinden sonra Avusturya özel pullar ( görünüşte dönemin Avusturya pullarının aynısı) basmak zorunda kaldı. Fakat nominal değerleri soldi ve Avusturya Florinleriydi. 1886 yılında bu Türk lirası paraya ve