katı da garaj olarak kullanılabilmektedir. Ayrıca otopark kapasitesi artırmak için asansörler kurulmuş, böylece bir yerine iki kat otopark olarak kullanılabilir. Japonya'da evlerde megafon çok yaygındır. Telefonda olduğu gibi apartmanın girişindeki kişiyle daireden konuşulması mümkün kılınır. Bazı megafonlar kameralıdır. Özellikle büyükşehirlerde evler oldukça pahalıdır. Bu yüzden birçok kişi veya aile kiralık evlerde yaşarlar. Büyükşehirlerde yaşayanların yarısından azı kendi evinde oturmaktadır. Kırsal bölgelerde kendi evlerinde yaşayanların oranı daha yüksektir. Japonya'da gençlerin yarısından fazlası aileleriyle yaşamaktadır. Bu oran kadınlarda, erkeklerden daha yüksektir. Evlendikten sonra da ailesiyle yaşayan çiftler bulunmaktadır. Yaşlılar genelde çocuklarıyla yaşarlar. Yaşlıların bakımı genellikle en büyük erkek çocuğa düşer. Japonya'da yaşlıların yaşaması için yapılan evlere büyük bir talep vardır. Bu evlerin özellikleri bariyer bulundurmamalarıdır. Diğer bir deyişle bu dairelerde olabildiğince az basamak kullanılmıştır. Şirketler genellikle fabrikaların veya şirket bürolarının yanında bulunan apartmanlar veya evler bulundurabilir. Genellikle uralarda daha çok genç işçiler çalşmaya yeni başladıklarında kalırlar. 2003 yılında Japonya'da 1,5 milyon bu tipte ev bulunmaktadır. Japonya'da küçük banyolu bir odalı evler de bulunmaktadır. Bu evler yaklaşık 10 metrekare olup, bu daireler küçük olduklarından dolayı yalnız yaşayan kişiler tarafından tutulmaktadır. Japonya'da evsizler nehir kenarlarında, tren istasyonlarında, şehir parklarında yaşamaktadırlar. Åžey (film) Şey veya orijinal adıyla The Thing (diğer adıyla John Carpenter'dan Şey) John Carpenter tarafından yönetilen, Bill Lancaster tarafından yazılan ve başrolünde Kurt Russell'ın bulunduğu 1982 yapımı Amerikan bilimkurgu korku filmidir. Film, adını diğer organizmaları taklit edebilen dünya dışı bir yaşam formuna itafen almıştır. Şey, Antarktika araştırma istasyonuna sızar ve araştırmacıların görünüşlerini taklit ederek grup içinde bir paranoyanın gelişmesine sebep olur. Film, Howard Hawks ve Christian Nyby'nin 1951 filmi olan "The Thing from Another World" filminden esinlenerek yazılmış olan John W. Campbell, Jr.'ın "Who Goes There?" adlı romanından esinlenilmiştir. Carpenter, Şey filmini "Prince of Darkness" ve "In the Mouth of Madness" filmlerinin de yer aldığı "Kıyamet Üçlemesi"'nin ilk filmi olarak değerlendirmektedir. Filmler birbirlerinden tamamen farklı olsa da, her biri olası bir kıyamet senaryosunu içermektedir. Filmde işlenen kıyamet senaryosu "Şey"in herhangi bir uygarlığa erişmesi koşulunda vakit geçmeden tüm Dünya yaşamını tüketeceğidir. Ayrıca Carpenter, H.P. Lovecraft'ın işlerinin filme ilham kaynağı olduğunu belirtmiştir. Şey, 25 Haziran 1982'de 840 salonda gösterime girdi ve gişede haftanın 8 numaralı filmi oldu. Üç hafta boyunca top 10'da kaldı. Filmin beklenenden daha düşük seviyede başarı göstermesinde sebep olarak Universal Stüdyoları'ndan çıkan Steven Spielberg'ün "E.T the Extra-Terrestrial" filminin 2 hafta önce ve Warner Kardeşler'den çıkan Ridley Scott'ın "Blade Runner" filminin Şey filmi ile aynı gün vizyona girmiş olması gösterilir. Buna rağmen film sonradan eleştirmenlerce yeniden değerlendirildi ve şimdiye kadar yapılmış en iyi korku filmlerinden biri olarak gösterildi. Filmin çıktığı aynı sene bir roman uyarlaması, 1991'de Dark Horse Comics tarafından yayınlanmış olan "The Thing from Another World" çizgi roman adaptasyonu; 2002'de bir video oyunu ve 14 Ekim 2011'de filmle aynı adı taşıyan bir önbölüm filmi "(prequel)" bulunmaktadır. Milattan önce 100,000'de, uçan bir gemi Antarktika'ya düşer. 1982 yılında Antarktika'da, bir Norveç helikopteri bir Alaska kurdunu Amerikan araştırma istasyonuna kadar avlar. İnişte, bir Norveçli kazayla bir dinamiti düşürür ve helikopteri yok eder. Kurtulan Norveçli araştırmacılara silah doğrultur ve istasyon amiri Garry tarafından vurularak öldürülür. Amerikalılar helikopter pilotu R.J. MacReady ve Dr. Cooper'ı yanıt bulmak için Norveç kampına gönderir, ancak geriye yalnızca cesetlerin bulunduğu yanmış bir harabe kalmıştır. Dışarıda, çift suratlı bir ceset keşfederler ve buldukları video kasetleriyle birlikte istasyonlarına geri dönerler. Biyologları Blair, ceset üzerinde yaptığı otopside normal insan iç organları bulur. Clark, köpeği istasyonun köpek kafesine kapatır; ancak köpek değişim geçirerek saldırmaya başlar. Kargaşayı duyan MacReady yangın alarmını çalıştırır ve Childs yaratığı yakıp kül eder. Blair başka bir otospi daha yapar ve yaratığın diğer organizmaları taklit ettiğini keşfeder. Norveçlilerin kayıtları sayesinde Amerikalılar gemiden haberdar olur. Blair, yaratığın bir uygarlığa bulaşması sonunda, Dünya üzerindeki tüm canlıları birkaç yıl içinde tüketeceğini öğrendikten sonra paranoyaklaşmaya başlar. Fuchs, MacReady'e Blair hakkında endişelendiğinden ve günlüğüne ölü yaratığın hücrelerinin hâlâ yaşadığını yazdığından bahseder. Yaratık Bennings'i ele geçirir ama Windows değişim tamamlanmadan onu yakalar ve MacReady yaratığı aleve verir. Blair'in techizatlara zarar verdiğini ve geriye kalan köpekleri öldürdüğünü öğrenirler. Blair radyo sistemini yok eder ve arından boş bir alet kulübesine kapatılır. Cooper kimin ele geçirildiğini öğrenmek için bir kan testi karşılaştırılması yapılmasını önerir ancak tüm örnek kan tüplerinin sabotajlanması herkesi birbirine düşürür. MacReady başa geçer ve Fuchs'dan Blair'in işlerine devam etmesini ister, ancak Fuchs kaybolur ve MacReady, Windows ile Nauls yanmış cesedini dışarıda bulur. MacReady ve Nauls, MacReady'nin kulübesini incelemeye koyulurken, Windows diğerlerini uyarmaya gider. Dönüşte, Nauls, MacReady ile arasını açarak ondan kaçar ve bulduğu yırtık kıyafet yüzünden MacReady'nin değişim geçirdiğini düşünür. Ekip MacReady'nin sonunu konuşurken, MacReady içeri girer ve ona saldırmaları halinde istasyonu birkaç dinamitle havaya uçaracağına dair tehdit eder. Norris ve Nauls, MacReady'e arkadan saldırır ancak başarısız olur. Norris arından kalp krizi geçirir. Cooper onu hayata döndürmeye çalışırken, Norris değişim geçirir ve Cooper'ı kollarını kopararak öldürür. MacReady yaratığı aleve verir ve yeni bir test için Windows'dan herkesi iple bağlamasını ister. Clark, MacReady'e saldırır ancak ölür. MacReady yaratığın her parçasının hayatta kalma içgüdüsüne sahip olduğuyla ilgili bir teori ortaya atar. MacReady teker teker herkesin kanı üzerinde sıcak tel basar. Palmer sıcak telden etkilenip değişim geçirir. Ardından Windows'u ele geçirir, bu yüzden MacReady ikisini de aleve verir. Childs'ı nöbette bırakırlar ve diğerleri Blair'ı test etmeye gider. Ancak alet kulübesinde tünel kazdığını öğrenirler. Bu sayede Blair'ın ele geçirildiğini ve küçük bir kaçış gemisi yaptığını fark ederler. Childs'ın kaybolmasının ve istasyonun güç jeneratörünün yok edilmesinin ardından MacReady Şey'in kurtarma ekibi gelinceye kadar kışı burada geçirmeye çalıştığının farkına varır. MacReady, Garry ve Nauls Şey'i yok etmesi umuduyla tesisi dinamitle döşemeye karar verir. Patlayıcılar döşenirken Blair, Garry'i öldürür ve Nauls ortalıktan kaybolur. Blair çok daha büyük bir yaratığa dönüşerek saldırmaya başlar ve fitili yok eder. Buna rağmen MacReady patlamayı bir dinamitle tetiklemeyi başarır ve üstü patlatır. MacReady yangının bir köşesinde otururken Childs yeniden ortaya çıkar ve Blair'ı ararken fırtınada kaybolduğunu söyler. Yorulmuş ve kurtulmaktan ümidi kesmiş hâlde, birbirlerine güvensizliklerinin boşuna olduğunu fark ederler ve bir viski şişesini paylaşırlar. Filmin senaryosunu Burt Lancaster'ın oğlu Bill Lancaster 1981'de yazdı. Film müziklerini Ennio Morricone besteledi. Bu açıdan "Şey" Carpenter'in kendi yönetip de müziğini yapmadığı nadir filmlerden biridir. Film British Columbia'da çekildi. Araştırma istasyonu film ekibi tarafından yazın inşa edildi çekimler dondurucu kış koşullarında yapıldı. Filmdeki tek kadın oyuncu satranç bilgisayarını seslendiren Carpenter'ın sıklıkla birlikte çalıştığı (ve sonradan karısı olan) Adrienne Barbeau'dur. USS Franklin (CV-13) USS Franklin (USS Franklin, CV/CVA, CVS-13, AVT-8), Amerika Birleşik Devletleri Deniz Kuvvetleri'ne ait bir uçak gemisidir. Essex sınıf uçak gemilerinin beşincisidir. Benjamin Franklin'den adını almıştır. 'Big Ben' lakaplı USS Franklin, II. Dünya Savaşında defalarca hasar gördüğü halde batmamış gemi olarak ünlüdür. 19 Mart 1945'te Kyūshū açığındaki hava savaşında Japon İmparatorluğu Deniz Kuvvetleri'ne ait bombardıman uçaklarının saldırısıyla ağır hasar görerek batacakken ABD'ye dönebilmiştir. Bu hikâye Gary Cooper'ın başrolünü oynadığı "Task Force" adlı filmde anlatıldığı için popüler olmuştur. 7 Aralık 1942'te Virginia eyaleti Newport News'daki Newport News Tersanesi'nde yapımına başlanmış ve 14 Ekim 1943'te Deniz Binbaşı Mildred H. McAfee tarafından adlandırılarak denize girdikten sonra 31 Ocak 1944'te Deniz Albay James M. Shoemaker komutasında hizmete girmiştir. Mürettebatı arasında o dönemde askerliğe alınan Saxie Dowell ve Deane Kincaide gibi müzisyenler de vardı. Onlar kulayla Franklin'e atanmışlardır. USS Franklin önce kontrol için Trinidad Adası'na doğru yola çıkmış ve "Task Group 27.7"'ye verildikten sonra alıştırma için San Diego'ya gitmiştir. Haziran 1944'te "Task Group 58.2"'e bağlanmış ve Pearl Harbor'a uğradıktan sonra Eniwetok'e doğru rotasını izlemiştir. 1944 Haziran sonlarında Mariana Adaları saldırısının kol harekâtı olan Bonin (小笠原 Ogasawara) Adaları saldırısına katılmıştır. 4 Temmuz'da Franklin'e bağlı uçaklar Iwo Jima (硫黄島), Chichi Jima (父島) ve Haha Jima (母島)'ya havadan saldırmış ve bir büyük nakliye gemisi ve üç küçük gemiyi batırmıştır. 6 Haziran'da Guam Adası ve Rota Adası'na karşı saldırı başlatılmış ve bu saldırı çıkarma birliklerinin birinci dalgasını desteklemek için 21 Haziran'a kadar devam etmiştir. İkmal için Saipan Adası'nda iki gün kaldıktan sonra "Task Force 58"'e iştirak edilerek Palau Adası'na karşı fotoğraflı keşif ve saldırı görevleriyle meşgul olmuş ve USS Franklin'e bağlı uçaklar 25 ve 26 Haziran'da Japon uçaklarına, binalarına ve gemilerine ağır hasar vermiştir. 28 Temmuz'da "Task Force 58"'dan ayrılarak Saipan Adasına doğru yola çıkmış ve "Task Group 58.1"'e katılmıştır. 4 Ağustos'ta tekrar Bonin Adaları'na saldırmış ve USS Franklin'e başlı pike bombardıman uçakları ve torpido bombardıman uçakları Chichi Jima ve Otōto Jima (弟島)'daki telsiz tesisleri ve deniz uçak üssü, geçici pist ve gemilere saldırmıştır. 9 - 28 Ağustos arasında Eniwetok'te dinlendikten sonra uçak gemisi "Enterprise", hafif uçak gemisi "Belleau Wood" ve hafif uçak gemisi "San Jacinto" ile birlikte Bonin Adaları'na karşı etkisizleştirme ve oyalayıcı harekâtlarına katılmak üzere yola çıkmıştir. 31 Ağustos - 2 Eylül arasında karadaki tesislere saldırmış, iki nakliye gemisini batırmış ve çok sayıda uçağı düşürmüş ve fotoğraflı keşifi gerçekleştirmiştir. 4 Eylül'de Franklin Saipan Adası'nda ikmal edilerek Yap Adası'nı işgal edecek "38.1 Task Group"'a katılarak 15 Eylül'de Peleliu Adası'nı işgal etme harekâtını havadan desteklemiştir. Bu grup 21 - 25 Eylül arasında Manus Adasında ikmal edilmiştir. Franklin "Task Group 38.4"'ün amiral gemisi olarak Palau bölgesine dönmüş ve her gün keşif ve gece avcı uçaklarını çalıştırmıştır. 9 Ekim'de Leyte Adasını işgal edecek uçak gemileri grubuna iştirak ederek 13 Ekim seher vaktinde dört Japon bombardıman uçağının saldırısına uğramıştır. USS Franklin iki torpidodan zar zor kaçabilmiş ancak Kamikaze saldırısının habercisi gibi bir Japon uçağı USS Franklin'in köprü arkasındaki güvertesine çarpmış ve uçuş güvertesini geçerek denize düşmüştür. 14 Kasım öğlenden önce USS Franklin'e bağlı avcı uçakları Leyte çıkarma harekâtından önce Luzon adasının doğu bölgesini etkisizleştirmek için Aparri ve Luzon adalarına saldırmıştır. 16 Ekim'de Japon Deniz Kuvvetleri'ne bağlı üç uçağın saldırısına uğramıştır. Bu uçaklardan birinin attığı bomba USS Franklin'in uçuş güvertesinin ucunda bulunan asansöre isabet etmiş ve 3 kişi ölmüş ve 22 kişi yaralanmıştır ancak USS Franklin günlük görevine devam etmiştir. 19 Ekim'de Manila Körfezi'nde çok sayıda gemiyi batırmış ve bir gemi tamir havuzu ile 11 uçağı imha etmiştir. 20 Ekim'de Leyte Adasına yapılan ilk çıkarma sırasında USS Franklin'e bağlı uçaklar etrafındaki geçici pistlere saldırmış ve rapor edilen Japon saldırı birliklerini bulmak için arama devriye uçaklarını çalıştırmıştır. 24 Ekim sabahı Sibuyan Deniz Savaşında uçakları Koramiral Takeo Kurita komutasındaki Japon Deniz Kuvvetleri'nin 1. Seyyar Filosu (第一遊撃部隊)'na karşı düzenlenen saldırı dalgalarının bir kısmını oluşturmuş ve zırhlı "Musaşi"'yi batırmaya yardımcı olmuş, zırhlı "Fusō" ve zırhlı "Yamaşiro"'ya hasar vermiş ve muhrip Wakaba'yı batırmıştır. Japon tehdidin diğer bölgede olması düşünüldüğündan Franklin "Task Group 38.4", "Task Group 38.3" ve "Task Group 38.2", Koramiral Jisaburō Ozawa komutasındaki Japon Deniz Kuvvetleri 1. Mobilize Filosu (uçak gemilerinden oluşan bir filo)'nun güneye inmesini durdurmak için saşak vaktinde saldırmıştır. Ancak gerçekte bu filo uçakları taşımayan uçak gemilerinden oluşturulan ve Amerikan donanmalarını yanıltmak amacıyla güneye doğru inen yanıltıcı bir filo idi. Fakat 3. Filo'ya komuta eden "Bull Halsey" lakaplı Oramiral William Halsey Jr. Ozawa'nın filosuna saldırmayı emretmiş ve 25 Ekim'de Engaño Burnu açığındaki savaşta Japon uçak gemisi "Chiyoda"'ya hasar vermiş ve uçak gemisi "Zuihō"'yu batırmıştır. Halsey filosunun kuzeye kaydığı sırada batı tarafında Koramiral Kurita Takeo komutasındaki 1. Seyyar Filosu'nun San Bernardino kanalını geçerek güneye doğru inerek Leyte Adası'nın çıkarma noktasına yaklaşabilmiştir. Halsey'in bu hatası "Bull's Run" (Boğanın koşusu, hem Halsey'in lakabından hem de Amerika İç Savaşındaki "Bull Run" (Boğa koşusu) Savaşı'ndan esinlenerek) olarak tarihe geçmiştir. Ä°zlanda'daki nehirler listesi İzlanda gibi bir adada nehirlerin çok uzun olma ihtimali yoktur. Hiçbir nehir taşımacılıkta kullanılamamaktadır. İzlanda'daki en öncemli nehirler şunlardır: SK Zestafoni FC Zestafoni, Gürcistan'da kurulan bir futbol kulübü. Kulüp Gürcistan 'nın Zestafoni şehrinde, 18 Haziran 2004 tarihinde kuruldu. Gürcistan 'nın en üst ligi olan Erovnuli Liga'da mücadele etmektedir. Maçlarını ise 10.000 kişilik Municipal Stadı'nda oynamaktadır. Kulüp, Avrupa kupalarında 14 maç oynamış, bu maçlarda 5 galibiyet, 6 mağlubiyet, 3 de beraberlik almıştır. 2007 Ä°talya Bisiklet Turu 2007 İtalya Bisiklet Turu 2007 yılı 12 Mayıs-3 Haziran tarihlerinde yapılan bisiklet yarışıdır. Sardunya Adası'ndan başlayan yarış üç hafta sonra Milano'da bitti. Beş dağ tepe finişine sahne oldu. Bunlardan birisi bireysel zaman yarışı olup, Fransa ve Avusturya'yı ziyaret etti. İtalyan yıldızlarından Damiano Cunego, Danilo di Luca, Gilberto Simoni, Stefano Garzelli, Riccardo Riccò ve Paolo Savoldelli kendilerinin büyük hedefleri olan 2007 sezonu için bu yarışta yer aldılar. 1994 yılından beri ilk defa, yarış "Beyaz mayo" çekişmesine sahip oluyordu , onu kim giyecekti. "Beyaz mayo"Team CSC takımından Andy Schleck tarafından kazanıldı. Yarış sürecinde, Alessandro Petacchi 23 Mayıs taihindeki doping kontrolünden sonra salbutamol kullanmaktan suçlu bulundu. Petacchi bu ilacı astım tedavisi için kullanma setifikasına sahipti. Fakat salbutamol seviyesi çok yüksek bulundu. 2007 yılı Temmuz ayında, İtalyan Bisiklet Federasyonu (FCI), Petacchi'nin bu ilacı yüksek dozda kulanmasında iyi bir nedeni olduğunu buyurdu. İtalyan Olimpik Komitesi (CONI) Patacchi'nin yüksek seviyedeki salbutamol'unun askıya alınmasını tartıştı ve olayı Lozan'da bulunan spor dünyasının en yüksek mahkemesi Uluslararası Spor Hakemleri Mahkemesi ne gönderdi. Mayıs 2008 de, Mahkeme FCI nin kararlarını bozdu. Böylece Petacchi 2007 sonuçlarından mahrum bırakıldı. Bu 2007 yılı İtalya Bisiklet sonuçlarının tümünü kapsıyordu. Bu yıl turda ilk uzak ara kazanım.peloton, bütün üst binicileri kapsayan, kazananın 7'09" arkasında bitirdi. Peloton, bütün favorileri içeren, etap kazananın 4'19" arkasında bitirdi. Peloton, kazanın 8'10" arkasında bitirdi. Bir yıl sonra, Alessandro Petacchi kendisinin 2007 yılı yarış sonuçlarından mahrum bırakıldı. Puan sınıflandırması "Siklamen mayo" ile ödüllendirilir. Dağlar sınıflandırmasında ödül "Yeşil mayo" dur. Takım sınıflandırması puan üzerinden yapılır.Bütün biniciler ilk 20 her gün (20 den 1 e) puanlandırılır. Blue Wings Havayolları Blue Wings, Düsseldorf, Almanya merkezli tarifeli uçuşlar düzenleyen bir havayolu şirketi. Rusya'ya ve Türkiye'ye uçuşlar düzenlemektedir. Şirketin ana üst havaalanı Düsseldorf Uluslararası Havaalanıdır. Şirket 2002 yılında kurulmuş olup, seferlerine 2003 yılında başlamıştır. Şirketin filosunda 7 Airbus A-320-200 tipi uçağı bulunmaktadır. Aynı uçak tipinden 16 adet sipariş verilmiştir. Ayrıca sipariş verilen diğer model ise 4 adet Airbus A-321-200'dür. Germanwings Germanwings Almanya, Köln ve Bonn merkezli düşük-fiyatlı düzenli tarifeler düzenleyen bir havayolu şirketidir. Şirket Avrupa'da 66 uçuş noktasına seferler düzenlemektedir. Ana üssü Köln Bonn Havalimanı'dır. Şirket 1997 yılında kurulmuştur ve günümüzdeki ismini 2002 yılında almıştır. 24 Mart 2015 saat 10:47'de Barcelona'dan Dusseldorf'a gitmekte olan 4U 9525 uçuş kodlu Airbus A320 tipi 1990 yapımı uçağı 144 yolcu ve 6 mürettebatı ile birlikte Fransa Alpleri'nin güneyinde düşmüştür. Kazadan kurtulan olmamıştır. Kazanın nedeni yardımcı pilotun psikolojik sorunları nedeniyle uçağı düşürmüş olmasıdır. Hamburg International Hamburg International (Luftverkehrsgesellschaft mbH) Hamburg, Almanya merkezli Almanya ve Lüksemburg'dan Avrupa turları dığrultusunda Akdeniz'deki tatil merkezlerine uçuşlar düzenleyen bir havayolu şirketidir. Filosunda 8 uçak bulunmakla birlikte, 37 uçuş merkezine seferler düzenlemektedir. Şirket 1998 yılında kurulmuştur ve ilk seferini 1999 yılında düzenlemiştir. Mart 2007 itibarıyla 215 çalışanı vardır. Air Berlin Air Berlin PLC & Co. Luftverkehrs KG (kısaca airberlin ya da airberlin.com) Berlin merkezli Alman havayolu şirketiydi. Yolcu sayısı bakımından airberlin, Lufthansa'dan sonra Almanya'daki en büyük ikinci havayolu şirketiydi. Şirket Akdeniz'deki tatil merkezlerine, Kuzey Afrika'daki merkezlere, Kanarya Adaları'na, Avrupa'daki büyük merkezlere ve Almanya'da 17 merkeze uçuşlar düzenlemekteydi. aAirberlin, 2012'den beri oneworld üyesidir. Ayrıca şirkette %29.1'lik hisseye sahip olan Etihad Airways'in kurduğu "Etihad Airways Partners" grubundaki havayolları arasında yer alır. Etihad'ın yanı sıra; Pegasus Havayolları'nın sahibi konumundaki Esas Holding'in airberlin şirketinde %12'lik hissesi bulunmaktadır. airberlin şirketi hisseleri aynı zamanda Frankfurt Borsası'nda işlem görmektedir. 15 Ağustos 2017'de şirketin iflas başvurusunda bulunduğu ancak uçuşların kısmen Alman Hükûmeti tarafından sağlanan bir kredi sayesinde devam edeceği açıklandı. Şirket resmi olarak iflasını vermiş olup 27 Ekim 2017 tarihinde kapanışını yapmıştır. Airberlin, son uçuşunu Almanya'da bulunan Münih kentinden Berlin'e BER4EVR uçuş koduyla gerçekleştirdi. Kasım 2010 tarihine göre, Air Berlin filosunun ortalama yaşı 5.5 yıldır: Armageddon Armageddon (Arapça أرمجدون, Latince: Armagedōn, Eski Yunanca: Ἁρμαγεδών Harmagedōn, İbranice: הר מגידו‎ har məgiddô), dini kaynaklarda Dünya'nın sonu geldiğinde yapılacağı kehanet edilen büyük Kıyamet savaşının adıdır. Har sözcüğü İbranice'de dağ anlamına gelir ve Megido ise Megido Dağı'ında bulunan eski bir kentin adıdır. Megiddo için gerçek anlamda dağlık bir yer olduğu söylenemez, çünkü yüksekliği çevresiyle kıyaslandığında 30 metreyi bile bulmaz. Tarih boyunca birbirlerinin üzerine kurulmuş kentlerin oluşturduğu bir höyük durumundadır. Kitab-ı Mukaddes'in Vahiy bölümünde geçen Armageddon sözcüğü Museviler'den daha çok Hristiyanlar için önem taşır. Museviler İsa'yı Atanmış Kral - Mesih olarak kabul etmez ve başka bir Mesih beklerler. Bu nedenle Armageddon'la ilgili kavramlar Kitab-ı Mukaddes'in tümü için geçerli olsa da, Vahiy kitabındaki anlatımlar Museviler için geçerli olmaz. “Altıncı melek tasını büyük Fırat Irmağı'na boşalttı. Gündoğusundan gelen kralların yolu açılsın diye ırmağın suları kurudu. Bundan sonra ejderhanın ağzından, canavarın ağzından ve sahte peygamberin ağzından kurbağaya benzer üç kötü ruhun çıktığını gördüm. Bunlar doğaüstü belirtiler gerçekleştiren cinlerin ruhlarıdır. Her Şeye Gücü Yeten Tanrı'nın büyük gününde olacak savaş için bütün dünyanın krallarını toplamaya gidiyorlar. …… :Üç kötü ruh, kralları İbranice Armageddon denilen yere topladılar. Yedinci melek tasını havaya boşalttı. Tapınaktaki tahttan yükselen gür bir ses, “Tamam!” dedi. O anda şimşekler çaktı, uğultular, gök gürlemeleri işitildi. Öyle büyük bir deprem oldu ki, yeryüzünde insan oldu olalı bu kadar büyük bir deprem olmamıştı. "Büyük kent" üçe bölündü. Ulusların kentleri yerle bir oldu. Tanrı büyük Babil'i anımsadı, ona ateşli gazabının şarabını içeren kâseyi verdi. Bütün adalar ortadan kalktı, dağlar yok oldu. İnsanların üzerine gökten tanesi yaklaşık bir talant ağırlığında iri dolu yağdı.( Dolu belası öyle korkunçtu ki, insanlar bu yüzden Tanrı'ya küfrettiler.” (Vahiy 16 : 12-21) İslam'da Melhame-i Kübra olarak bilinen savaş ile Hristiyanlık ve Musevilikte Armageddon olarak bilinen savaş terminolojide aynı şeyi ifade etmektedir. Aralarındaki temel fark beklenen bu savaşın genel içeriği ile ilgili üç farklı dinin yaklaşımıdır. İslam'da bu savaşın Amik ovasında; Hristiyanlık ve Musevilikte ise Megiddo dağının eteklerinde olacağına inanılmaktadır. "Megiddo dağının etekleri"nden Amik ovasının kastedilip kastedilmediği ise net değildir. Ancak net olan husus İslam'da savaşın gerçekleşeceği yer Amik ovası ile referans verilirken; Hristiyanlık ve Musevilikte Megiddo dağı ile referans verilir. İslam inancında bu savaşın Mehdi'nin ilk zuhurunun olacağına ve Mesih'in bu savaşta yer almayacağına inanılırken; Hristiyanlık ve Musevilikte savaşın Mesih'in önderliğinde yapılacağına inanılmaktadır. İslam'da Deccal denilen büyük fitneden bahsedilirken, Muhammed'den önceki bütün peygamberlerin ümmetlerine bundan bahsettiğini bildirmiştir. Deccal dünyaya şerri hakim kılmak için savaşacak ve "Rablık" iddiasında bulunacaktır. İslam kaynakları 70.000 Yahudinin Deccal'e tabi olacağını yazar. Deccal'in çıkışı ve İsa'nın ikinci defa yeryüzüne inmesinden önce Mehdi'nin çıkışı olacaktır. Bu çıkışın hemen öncesinde çok büyük ve çok kanlı bir savaş olacaktır. Bu savaşın gerçekleşeceği yer "atların diz kapaklarına kadar kana gömüleceği" haber verilen Amik Ovası'dır. Burada 80 tümen İslam ordusu ile 80 tümen küfür ordusunun yani bir milyona bir milyonluk iki ordunun birbirleriyle savaşacağı inanılmaktadır. bu ordunun komutanlığını Mehdi yapacak ancak kendisinden çok az kişi haberdar olacak; herkesçe bilinmeyecektir. Amik Ovası Torosların eteklerinde yer almaktadır. Armageddon'da savaşacak olanlar gökteki “Atanmış Kral” ile onu izleyen, emrindeki meleklerden oluşan göksel ordulardır. Karşılarında olanlar ise, İsrail'in de aralarında olduğu ""bütün" dünya kralları"dır. Musevi inancı İsa'yı Mesih (Mesih: Atanmış Kral) olarak kabul etmediği gibi, onlar açısından Kitabı Mukaddes'in Malaki kitabından sonraki kısımları da geçersizdir. Bu açıdan da Armageddon sözcüğünün günümüzdeki İsrail kavramıyla bir ilgisi yoktur. Çünkü Armageddon savaşını ele alan Vahiy kitabı, Tevrat'ta değil İncil olarak adlandırılan kısımda yer alır. Ayrıca, Kitabı Mukaddes'te geçen İsrail, Siyon, Yeruşalim gibi sözcükler, İsa'dan sonraki dönemde yalnızca gökteki asıllarını simgelemek amacıyla kullanılırlar ve ne yeryüzündeki İsrail devletini ne de harfi anlamıyla İsraillileri kapsar. Ayrıca Armageddon için Tanrı'nın Savaşı olarak da söz edildiğinden anlamı daha geniştir. Dünya'nın Sonu ifadesi ise dünya sözcüğüyle neyin kastedildiğiyle ilgilidir. Dünya hem Yerküre için, hem de üzerindeki insanlar ve düzen için kullanılan bir sözcüktür. Vahiy kitabındaki kastedilen dünya, Dünya'nın üzerindeki eski düzenin taraftarları olan insanlardır. Vahiy kitabına göre ortadan kalkacak olan "önceki düzen"dir: Armageddon sözcüğü esas olarak kesin zaferi anlatmak için kullanılan bir terimdir. Dünya'nın eski düzeninin ortadan kalkacağına ilişkin güvenceyi perçinlemek amacıyla kullanılan bir sözcüktür. Çünkü geçmişte Megiddo'da yapılan her savaş daima bir tarafın tam zaferi ve diğer tarafın tam bir yenilgisi şeklindedir. Vahiy kitabı Armageddon'a doğru oluşacak olayları da anlatır. Armageddon savaşı öncesinde gerçekleşmesi gereken bir olay, Büyük Babil'in yok edilmesidir. Büyük Babil, Vahiy kitabında "Büyük Kent" olarak adlandırılır. Büyük Babil için aynı zamanda "Fahişe-Dünya fahişelerinin anası" ifadesi kullanılır. Buna göre Büyük Kent, Büyük Babil ve Fahişe aynı anlama gelir. Vahiy kitabındaki anlatımların simgelerle yapıldığı Vahiy 1:1'de belirtilmiştir. Bu nedenle buradaki anlatım simgeseldir ve fahişelik yapan gerçek bir kadını kastetmez. Bu fahişenin, dinsel bir fahişe ve iğrençlikler yapan biri olduğu açıklanır. Burada dinlerle ilgili olarak fahişe kavramının kullanılmasının nedeni, Tanrı'ya ait olduğunu iddia eden dinlerin siyaset ve ticaretle, dolayısıyla dünyayla iç içe olmasıdır. Büyük Babil olarak da adlandırılan bu fahişe, kocasının dışında başka erkeklerle ilişki kuran bir kadına benzetilir. Vahiy kitabının diğer kısımları, bu fahişenin bütün yeryüzündeki bütün Babil kökenli dinler olduğunu gösterir. Bu şekilde, sahte dinlerin kökeninin Babil Kulesi'nin yapılış zamanlarına gittiği de belirtilir. Babil Kulesi'nin yapımının engellenmesi ve insanların farklı diller yüzünden bölünmesiyle Şinar Ovası'ndan göçü Peleg'in (Peleg: bölünme) doğduğu yıl olan MÖ 2269 yıllarıdır (Başlangıç 11. bölüm). İnsanların yeryüzüne dağılmasına neden olan bu büyük göçle, aynı zamanda insanların dinsel inançları da gittikleri her yere dağılır. Birbirlerinden farklı gibi görünen bu dinler Kitabı Mukaddes'e göre Nimrod'la ve Babil Kulesi ile başlamıştır ve özde aynı sahte inançlara sahiptirler. Vahiy 17:14'te ifade edilen "Kuzu'ya karşı savaşacaklar, ama Kuzu onları yenecek. Çünkü Kuzu, rablerin Rabbi, kralların Kralı'dır." sözü doğrudan Armageddon savaşıyla ilgilidir. Burada kuzu olarak kastedilen kişi Atanmış Kral'dır. Mesih sözcüğü Atanmış Kral anlamına gelir. Atanmış Kral İsa'nın gökteki adı Mikael'dir ve kendisine verilen görevi yerine getirmek amacıyla Armageddon savaşını başlatacaktır. Ancak, öncelikle bu savaş başlamadan önce "Yedi başlı, on boynuzlu kırmızı canavar"la simgelenen Birleşmiş Milletler ve buna bağlı tüm uluslar "Büyük Babil"e saldırarak dünyadaki bütün sahte dinleri ortadan kaldıracaktır. Bu şekilde Armageddon savaşından önce, Babil Kulesi'nin yapılışıyla ortaya çıkıp, Babil'den göçle bütün dünyaya yayılarak gelişip çeşitlenen tüm Babil kökenli dinler yok edilmiş olacaktır. Bu olayın başlaması için gerçekleşecek işaret, ulusların belirgin bir şekilde yapacakları "barış ve güvenlik" ilanı olacaktır. Uluslar bu ilanı yaparak dünyanın sorunlarını çözme yolunda başarılı olduklarını iddia etmiş olacaklar. Ancak bu barış ve güvenlik ilanı, hiçbir şekilde ulusların Dünya'nın sorunlarını gerçekten çözdükleri anlamına gelmeyecektir. Kitab-ı Mukaddes'e göre, Armageddon eski düzenin sonu ve yeni düzenin başlangıcını oluşturan bir dönüm noktası olacak, Atanmış Kral (Mesih) Armageddon'dan sonra yeryüzünde 1000 yıl kral olarak hüküm sürecektir. Kitabı Mukaddes'e göre Armageddon'da hayatta kalacak insanlar, Atanmış Kral'ın yönetiminde Yeryüzünü cennete çevirecekler ve eski dünyanın bütün dertlerinden uzak sonsuz bir yaşama kavuşmuş olacaklar. Armageddon savaşı eski düzenin yeryüzüne çevre kirliliği, türlerin yok edilmesi, savaşlar, terör gibi çeşitli şekillerde verdiği tahribatı engellemek ve Dünya üzerindeki düzeni ve yaşamı insanlar için yaşanabilir kılmak amacıyla tamamen yenilemek için yapılan son savaştır. Armageddon'dan sonra bir daha savaş olmayacak, tersine yeryüzünde tam bir barış ve güvenlik hüküm sürecektir. Armageddon'da olacaklardan bazıları şu şekildedir: Armageddon'un başlayacağı zamanın işaretleri Kitabı Mukaddes'te verilmiştir. Ancak bu işaretler çoğunlukla gerçekleşecek olaylar şeklindedir. Sayı olarak verilen işaretler ise, Armageddon'un tarihini vermeyi amaçlamaz. Yine de alamet ilgili olayların zamanı, Kitabı Mukaddes'in tümünün birlikte değerlendirilmesiyle anlaşılır. Nebukadnezar'ın gördüğü rüyadaki heykel ve daha sonra Daniel peygamberin rüyetlerde gördükleri bu zamanların anlaşılmasında çok önemli bir yer tutar. Burada anlatılanlar Canavar 666'yı oluşturan unsurların hangi sırayla birbirini takip edeceğine ilişkindir. Nebukadnessar rüyasında bir heykel görür ve Daniel peygamberin yorumuna göre heykelin altından olan başı Babil'dir. Daha sonra ise sırasıyla başka krallıklar dünya egemenliğinde öne geçeceklerdir. Babil'i sırasıyla, Med-Pers, Yunan, Roma izleyecektir. Heykel'in ayaklarıyla ikili yapıya sahip bir dünya gücünün egemenliği anlatılır. Bu ikili yapıdaki dünya gücü son dünya gücü olarak yerini alacaktır. Rüya'nın devamında Tanrı'nın dağından kopan bir taşın heykelin ayaklarına çarparak heykeli tümüyle parçalayıp yok ettiği anlatılır. Heykel'in ayaklarının ikili yapıda ortak bir dünya gücünü oluşturan Britanya ve ABD olduğu yorumu vardır. Daniel'in yaşadığı dönemde ilk dünya gücü olan Mısır ve ikincisi olan Asur imparatorlukları devirlerini tamamladıklarından, heykel ve hayvanlarla temsil edilen dünya imparatorlukları Babil ile başlar. Bütün bu imparatorluklar toplam olarak yedidir ve Vahiy kitabındaki "Denizden çıkan canavar"ın yedi başını oluşturur. Sıralaması: (1) Mısır, (2) Asur, (3) Babil, (4) Med-Pers, (5) Yunan, (6) Roma, (7) Britanya-ABD'dir. Nebukadnessar'ın gördüğü başı göklere erişen devasa bir ağaçla ilgili rüyasında zamanlar da söz konusudur. Burada verilen zaman simgesel bir yedi vakittir. Buradaki ağaç ve bu ağaçla temsil edilen Nebukadnessar, asıl olarak Tanrı'nın Egemenliği'ni temsil etmektedir. Nebukadnessar'ın yedi vaktin sonunda krallığını geri aldığı gibi, Tanrısal Krallık da insanların elinden geri alınacaktır. Bu rüya ile eski İsrail'de Yahuda krallığının sona erdiği tarihten itibaren geçecek bir yedi vaktin olacağı ve bu vaktin sonunda ise, ağacın yeniden filiz(Krallık Filizi) vereceği anlatılır. Yahuda Krallığı Babilliler tarafından ele geçirilir ve bir süreliğine daha İsrailli krallar tarafından yönetilir. Ancak bu krallar Babil imparatorluğunun vasal kralları olarak hüküm sürerler. Bu nedenle Yahuda krallığı, Yeruşalim'in surlarının Babillilerce yıkıldığı ve İsraillilerin sürgüne gittiği Mö. 587 yılından 20 yıl önce, Mö. 607'de ortadan kalkmış olmaktadır. Burada önemli olan tarih Yeruşalim'in surlarının yıkılış tarihi değil, Yahuda krallığının sona erdiği tarihtir. Vahiy kitabı 3,5 vakitten 1260 gün olarak sözettiğinden, yedi vaktin 2520 gün olduğu tespiti yapılır (3,5 + 3,5 = 7), (1260 + 1260 = 2520) ve gün kavramı Kitabı Mukaddes'teki başka sözlere dayanılarak yıl olarak hesaplandığında 1. Dünya Savaşı'nın başladığı 1914 yılına varılır. Mö. 607 ve Ms 1914'ün bitmiş yıllar olmadığı, ayrıca sıfır yılının da olmadığı gözönünde bulundurulduğunda, bu süre toplamda 2520 yıl eder. Eğer bu 7 vakit (2520 gün) yalnızca harfi anlamda hesaplanacak olsaydı, bu durumda sadece 7 yıl olacak ve MÖ 600 yılını işaretlemiş olacaktı (MÖ 607 - 7 = MÖ 600). Nebukadnessar'ın rüyasındaki ağaç ile Atanmış Kral olarak İsa'nın ikinci gelişi birbiriyle doğrudan ilişkilidir. Çünkü konuda, Canavar'ın süresinin bitimine yakın zamanlarda İsa'nın Atanmış Kral olarak yetkisini kullanmaya başlayacağı anlatılır. Bu dönem İsa'nın Atanmış Kral olduğu "son günler"dir. Son günlere ilişkin olarak ise, öğrencilerinin İsa'dan kendilerine söylemesini istedikleri belirtiler - alametler bu dönemin nasıl olacağını gösterir. İsa Atanmış Kral olarak "yetkisini kullanmaya hazır olduğu" dönemin başlıca işaretlerinin savaşlar, kıtlıklar, depremler ve salgın hastalıklar olacağını söyler. Ayrıca kötü bir insan soyu da alametin bir parçası olacaktır. İsa ikinci gelişinin alametiyle ilgili bilgileri halka değil, kendisinden bu konuda bilgi isteyen öğrencilerine vermişti. Bu nedenle Armageddon'dan önce geçip gitmeyecek olan nesil ile kastettiği kişiler de bunlardı. Atanmış Kral Armageddon öncesinde bütün insanlarla ilgili olarak bir yargıda bulunacak ve buna göre insanlar ölüm ya da yaşam için işaretlenecekler. Olayların Sırası: Canavar Kitabı Mukaddes'de çeşitli şekillerde ifade edilir. Bazı kısımlarında Nebukadnezar'ın gördüğü rüyadaki heykel olarak, ayrıca Daniel'in rüyetlerde gördüğü çeşitli canavarlar şeklindedir. Canavar olarak ifade edilen kavram, Kitabı Mukaddes'in dışındaki çeşitli kaynaklarda birçok değişik sembollerle ifade edilirler. Bunların en başta gelenleri aşağıdaki simgelerdir. Bunların tamamı Canavar 666'ya denk kavramları oluştururlar: Bu simgeler çoğu zaman Marduk ve Marduk'un diğer sıfatları olan Tammuz ve Baal'a ait simgelerle birlikte kullanılırlar. Bu şekilde ikili bir yapı ortaya çıkar. Bu durum iki sevgili şeklinde gösterilir. Baal ile Astarte, Haç ile Gül (Gül Haç), Lale ile Gül, Piramitin kesik üst kısmı (1 Marduk) ile piramitin kesik alt kısmı (32'yle temsil edilen Canavar 666) ya da Çift Başlı Kartal ile Piramit 32 gibi çeşitli eşleştirmeler bunlar arasında yer alır. Bütün bunların doğrudan anlamı ise Marduk adıyla Şeytan ile dünyayı yönetmek için kullandığı Dünya Düzeni'dir ve buna "Yeni Dünya Düzeni" de denir. Bu düzenin başlıca üç temel alanı siyasal, ticari ve dinsel unsurlardır. Ancak Kitabı Mukaddes Armageddon'da yok edilinceye kadar bu Dünya Düzeni'nin sürmesine izin verildiğini ve Tanrı'ya ait şeyler dışında karşı gelinmemesi gerektiğini söyler. Bunun nedeni eksik ve kusurlu da olsa bir düzenin olmasının, hiçbir düzenin olmadığı bir kargaşa ortamından daha iyi olmasıdır. Çünkü bu durumda, otorite boşluğundan dolayı hayat tamamen yaşanmaz bir duruma gelebilecekti. Bu yüzden siyasal yapılar yaptıkları toplumsal hizmetler nedeniyle "Tanrı'nın hizmetçisi" olarak da adlandırılır. Baş kaldıran ve asi sözcükleri Marduk'un, karşı gelen ise Şeytan sözcüğünün anlamını oluşturur. Bu şekilde her iki ifade de aslında aynı kişiyi kasteder. Ancak Şeytan sözcüğü çok açık bir şekilde kullanıldığından birçok yerde bu sözcük yerine Marduk sözcüğü kullanılır. Marduk ve Şeytan sözcükleri anlam olarak fark taşımazlar. Ayrıca Marduk sözcüğünün ilk harfi ile ilk iki harfi kullanılarak birçok farklı kullanım alanı bulunmaktadır. Tıpkı alttaki piramitin tersi olan ve V harfiyle temsil edilen üstteki bir piramitin olması gibi, Marduk'un M harfinin tersi olarak da W harfi üstteki ters piramiti simgeleyen V harfiyle birlikte kullanılır. Lale şekil olarak W harfini verir ve ters duran bir lale de M harfinin karşılığıdır. M ve W harfleri Marduk'u yani Şeytan'ı simgeler. Budizmde kutsal sayılan Aum sözcüğü seslendirilirken vurgulananan asıl harf yine M harfidir. Welcome Air Welcome Air Innsbruck, Avusturya merkezli bir havayolu şirketidir. Şirket 2000 yılında kurulmuştur ve 11 noktaya uçuşlar düzenlemektedir. Şirketin filosu 3 uçaktan oluşmaktadır. Ercan Arıklı Ercan Arıklı (20 Şubat 1940, Ankara - 3 Haziran 2003, İstanbul), Türk gazeteci, yazar. Rusya'dan göç edip Ardahan'a yerleşmiş ve 6. dönem Kars milletvekilliği yapmış Kahraman Arıklı'nın oğludur. Robert Kolej'i bitirdikten sonra, Lozan Üniversitesi Siyasal Bilgiler Fakültesi’nde okudu. Gazetecilik mesleğine, 1966 yılında "ABC" gazetesini çıkararak başladı. Daha sonra "Ekonomi Politika" gazetesini yayınladı. Asıl ününü Gelişim Yayınları'nı kurup, dergi ve ansiklopedi yayıncılığına getirdiği ayrı üslup ile sağladı. Ancak bu başarıyı gazete yayıncılığında sağlayamadı. "Söz" gazetesini yayınlamış, fakat kapatmak zorunda kalmıştır. FİPP ve İPİ üyesi, Sarı Basın Kartı sahibidir. 3 Haziran 2003 tarihinde İstanbul, Mecidiyeköy'de kurucularından olduğu "Vatan" gazetesi yönetim merkezi önünde karşıdan karşıya geçerken bir halk otobüsünün çarpması nedeniyle yaşamını kaybetti. Mezarı Zincirlikuyu Mezarlığı'ndadır. Air Arabia Air Arabia, düşük-fiyatlı Birleşik Arap Emirlikleri merkezli bir havayolu şirketidir. Şirket 2003 yılında kurulmuş olup; Orta Asya, Orta Doğu, Kuzey Afrika, Hindistan'da 32 noktaya uçuş düzenlemektedir. Air Arabia bölgedeki ilk düşük tarifeli havayolu şirketidir. Sultan bin Muhammad Al-Qasimi tarafından Birleşik Arap Emirlikleri Yüksek Konseyi'nde verilen kararname ile 3 Şubat 2003 tarihinde kurulmuştur. Havayolu ilk uçuşunu 28 Ekim 2003 tarihinde Bahreyn Uluslararası Havaalanı'nda faaliyete başlatmıştır. Havayolu ilk senede oldukça karlı bir yıl geçirdi. 2007 yılında hisse senetlerinin %55'ni halka açık olarak satmaya başlattı. Air Arabia filosu aşağıdaki uçaklardan oluşmaktadır (Mart 2014): Syriana Syriana Yönetmen ve senaryo yazarı Stephen Gaghan’dan siyaset, güç ve bu çerçevede eriyip giden sıradan insanlar üzerine çarpıcı bir yapım. Bob Barnes (George Clooney) emekliliği yaklaşmış, görev başındaki son günlerini masasında kahve içerek geçirmeyi planlayan tecrübeli bir CIA ajanıdır. Ancak kendisine yapılan bir teklif planlarını bozar. Prens Nasir suikastini düzenlerse terfi alarak emekli olma şansı yakalayacaktır. Prens Nasir Al-Subaai, Basra Körfezi’ndeki doğalgaz ve petrol zengini bir ülkenin, tahta geçmesine kesin gözüyle bakılan karizmatik varisidir. Babasının politikalarından farklı tutumlar sergileyen genç prens, ülkesindeki doğalgaz çıkarma haklarını büyük bir Amerikan şirketinden alıp Çinlilere verince enerji piyasasında dengeler bozulur. Bryan Woodman (Matt Damon) piyasalarda yıldızı yükselen genç bir adamdır. Eşi ve çocuklarıyla katıldığı Prens Nasir’in davetindeki bir kazada küçük oğlunu kaybedince, durumu hafifletmek isteyen prensten beklenmedik bir iş teklifi alır. Güney Amerika Voleybol Şampiyonası Güney Amerika Voleybol Şampiyonası, Güney Amerika Voleybol Konfederasyonu (CSV) tarafından erkeklerde ve bayanlarda Güney Amerika ülkeleri arasında 1951 yılından beri düzenlenen bir şampiyonadır. Şampiyona düzensiz aralıklarla yapılırken 1967 yılından beri iki yılda bir düzenlenmeye başlanmıştır. Lorik Cana Lorik Cana (d. 27 Temmuz 1983, Priştine) Kosova doğumlu Arnavut eski futbolcudur. Kariyerine amatör olarak İsviçre takımlarından Lausanne'da başladı. 2000-2002 yılları arasında PSG genç takımında forma giydi. Paris'te ilk maçına 19 Nisan 2003 tarihinde FC Nantes karşısında çıktı. 2003-04 sezonunda Paris Saint Germain'in başına Vahid Halilhodziç'in getirilmesiyle takımda forma şansı bulmaya başladı. Aynı sezon takımıyla Coupe de France sevinci yaşarken, ligde 32 maça çıkıp 1 gol attı. Ülkesinde ise "Yılın Futbolcusu" ödülüne layık görüldü. 2005-06 sezonu başında Olympique de Marseille'ya transfer oldu. Burada ilk lig maçına 27 Ağustos 2005 tarihinde çıkarken, ilk golünü 16 Ekim 2005'te eski takımı Paris Saint Germain'e karşı 1-0 biten maçta attı. 2007-08 sezonu başında Habib Beye'nin Newcastle United'a transfer olmasıyla Olimpik Marsilya'nın takım kaptanlığına getirildi. Arnavut futbolcu 24 Temmuz 2009 tarihinde 6 milyon £ karşılığında dört yıllığına Sunderland'ye transfer olmuştur. 8 Temmuz 2010 tarihinde Galatasaray, İngiltere’nin Sunderland takımında forma giyen orta saha oyuncusu Lorik Cana ile 4 yıllık anlaşmaya varmıştır. Galatasaray, bu oyuncu için kulübe 4.5M €, kendisine ise yıllık net 2M € olmak üzere maç başına 7.500 € ödemiştir. 2011-12 sezonu öncesinde Lorik Cana'nın bonservisi, Fernando Muslera'nın takasında kullanılmak üzere Lazio'ya verilmiştir. Galatasaray ile kamp döneminde fiziksel olarak hazır olmayan Lorik Cana birçok maçta 90 dakika oynayamadı. Hasselt, PAS Hamedan takımlarıyla oynanan hazırlık karşılaşmalarında sadece 30 dakika oynayabilen oyuncu, Fenerbahçe ile oynanan Dostluk Kupası karşılaşmasında 45 dakika sahada kalabildi. Fiziksel olarak, antrenman eksiği bulunan Lorik Cana, Arnavutluk millî futbol takımında 90 dakika oynadı ve dizinden bir sakatlık geçirdi. Süper Lig'in 2.haftasında Bursaspor ile oynanan maçta Galatasaray kadrosunda bulunmayan Cana, 3.Hafta Eskişehirspor maçında ikinci yarıda oyuna girdi ve etkili bir performans gösterdi. Karşılaşmada hava hakimiyetinden ödün vermeyen orta saha oyuncusu, Eskişehirspor karşısında atılan 3. golde topu indiren isimdi. Mücadeleci kimliği ve hırslı yapısı ile taraftarın gözüne girmeyi başarmıştır. Gerek hava hakimiyeti, gerekse kestiği toplar ile Galatasaray'ın savunmasını yardımcı olan Lorik Cana Fenerbahçe derbisinde taraftarın en beğendiği isimlerden olmuştur. Galatasaray - Manisaspor karşılaşmasında taraftarlar tam da onun için "Lorik Cana" diye tempo tutarken aynı dakika içerisinde ceza sahasında Isaac Promise'ı düşürerek penaltıya sebebiyet vermiştir. 14. haftada oynanan Beşiktaş derbisinden önce 3 hafta sahalardan uzak kalacağı açıklanmasına rağmen kendi isteğiyle derbide oynamış ve yine etkili bir performans göstermiştir. Asıl mevkisi stoper olmasına rağmen zaman zaman ön liberoda da görev almaktadır. 31 Ağustos 2015 tarihinde, Nantes ile sözleşme imzalamıştır. Arnavutluk millî takımı formasını ilk kez 11 Haziran 2003'te 2004 Avrupa Futbol Şampiyonası Elemeleri maçında İsviçre ile oynanan maçta giyerken, ilk millî golünü ise 17 Ağustos 2005 tarihinde Azerbaycan ile oynanan maçta attı. Cana'nın Arnavutluk ve Kosova dışında Fransa ve İsviçre vatandaşlığı da bulunmaktadır. Babası Agim Cana da kendisi gibi eski futbolcudur ve Türkiye'de bir dönem futbol oynamıştır. Alper Görmüş Alper Görmüş, (d. 21 Kasım 1952, Kars, Türkiye) Kapatılan Nokta Dergisinin genel yayın yönetmeni, gazeteci. 21 Kasım 1952’de Kars’ta doğdu. Babası öğretmendir ve 2 kardeşi vardır. Çocukluk ve ilk gençlik yılları Alibeyköy’de geçti. Haydarpaşa Lisesi’nde parasız yatılı okudu. İstanbul Üniversitesi İşletme Fakültesinden mezun oldu. 1977-80 arasında Aydınlık Dergisinde çalıştı. Dergi 12 Eylül Darbesinde kapatılınca 1986’ya kadar çiçekçilik, halıcılık, muhasebecilik, kitapçılık, elektrik malzemesi satıcılığı gibi işlerle uğraştı. Anabritanica’nın çıktığı dönemlerde redaktörlük yaptı. 1986’da Nokta’ya girdi. 3-4 yıl sonra Aktüel dergisine geçti. 1995’te dergideki bir haberde “terör örgütünün propagandasını yapma” suçundan 3 ay cezaevinde yattı. Ahmet Altan döneminde kısa süreli bir Güneş Gazetesi deneyimi oldu. Daha sonra Yeni Şafak’ta Kürşat Bumin’le birlikte “Medyakronik” köşesini hazırladı. Temmuz 2006’da gelen teklif üzerine Nokta Dergisi’nin genel yayın yönetmeni oldu. Burada yayınladığı “darbe günlükleri” haberi nedeniyle Özden Örnek tarafından açılan hakaret davasından 11 Nisan 2008 yılında beraat etti. 2008-2013 yılları arasında Taraf Gazetesinde makale yazdı. 17 Eylül 2013 Tarihinde Türkiye gazetesinde makale yazmaya başladı. 20 yaşında bir kızı vardır. Yazarın Eylül 2008'de çıkan ve portrelerden oluşan "40 Benzemez Yüz" isimli kitabı Hayy Kitap tarafından basılmıştır. Güler Kömürcü Güler Kömürcü (d. Ankara), Köşe yazarı, gazeteci ve araştırmacı kitap yazarı. 1988 yılında mesleğe adım atmıştır, çeşitli gazete ve dergilerde değişik aşamalarda görev yaptı. 1990-1996 yılları arasında Milliyet Grubu, Meydan Gazetesi, Ekim 1996 -Temmuz 2008 yılları arasinda da Akşam Gazetesi'nde köşe yazarı olarak görev yapmıştır. 2001 - 2005 yılları arasında da Akşam Gazetesi'nin Washington Temsilciliğini yaptı. (2000 yılında Habertürk haber portalı adına da W.DC de bulundu) Temmuz 2008 tarihinde Akşam Gazetesi'ndeki görevinden ayrılmak zorunda bırakılmıştır. İbrahim Fırtına Halil İbrahim Fırtına, (1943, Ordu), Türk asker. 25. Türk Hava Kuvvetleri Komutanı. 30 Ağustos 1962 tarihinde Hava Harp Okulundan Asteğmen rütbesiyle mezun oldu. 1964 yılında Uçuş Okulundan pilot olarak mezun oldu. 1970 yılına kadar Filo Kol Uçuculuğu yaptı. 1972 yılında Hava Harp Akademisinden mezun oldu. Ardından Kurmay Subay olarak 192. Filo Kol Uçuculuğu ve Eğitim Subaylığı, Hava Harp Akademisi Öğretim Üyeliği, Filo Komutan Vekilliği, Federal Almanya'da Bonn Hava Ataşeliği, Hava Kuvvetlerinde Şube Müdürlüğü ve 4. Ana Jet Üs Harekat Komutanlığı görevlerini yürüttü. 30 Ağustos 1989 tarihinde Tuğgeneral rütbesine terfi etti. Bu rütbede 4. Ana Jet Üs Komutanlığı ve Amerika Birleşik Devletleri'nde Washington Türk Silahlı Kuvvetler Ataşeliği görevlerinde bulundu. 30 Ağustos 1993 tarihinde Tümgeneral rütbesine terfi etti. Bu rütbede Hava Kuvvetleri Lojistik Başkanlığı, 1. Taktik Hava Kuvveti Komutan Yardımcılığı görevlerinde bulundu. 30 Ağustos 1997 tarihinde Korgeneral rütbesine terfi etti. Bu rütbede Harp Akademileri Komutan Yardımcılığı, 1. Taktik Hava Kuvveti ve NATO Güney Bölgesi 6. Birleştirilmiş Hava Harekat Merkezi Komutanlığı yaptı. 30 Ağustos 2001 tarihinde Orgeneral rütbesine terfi etti. Bu rütbede Harp Akademileri Komutanlığı ve Hava Kuvvetleri Komutanlığı yaptı. Hava Kuvvetleri Komutanı olduğu dönemde Çin ile orta menzilli hava savunma füzeleri ve uzay alanında askeri iş birliği için ilk adımlar atıldı. 30 Ağustos 2005 tarihinde emekli oldu. 2006 yılında kendisine verilen Fransa'nın en yüksek liyakat nişanı Légion d'honneur'ü, Ermeni Yasa Tasarısı’nı protesto için Fransa Cumhurbaşkanına teslim almadan iade etti. Melahat Fırtına ile evli ve iki çocuk babasıdır. 2007 yılında Nokta dergisinin yayınladığı dönemin Deniz Kuvvetleri Komutanı Oramiral Özden Örnek'e ait olduğu iddia edilen günlüklerde ve 2009 yılında ortaya çıkan Mustafa Balbay'a ait oldu iddia edilen günlüklerde 2003 ve 2004 yıllarında Şener Eruygur liderliğinde planlanan Ayışığı ve Sarıkız Darbe Girişimi'ne katıldığı iddia edildi. İddialarda adı geçen Şener Eruygur ve Hurşit Tolon 1 Temmuz 2008'de Ergenekon soruşturması kapsamında gözaltına alındı. 25 Mart 2009 günü açıklanan iddianamede Eruygur ve Tolon için üçer kez ağırlaştırılmış müebbet hapis cezası istendi. İddianamede Sarıkız kod adlı planın; Eruygur, Yalman, Örnek ve Fırtına tarafından yapıldığı savunulmuş ancak Eruygur dışındaki üç kuvvet komutanın "Ergenekon örgütü ile irtibatı tespit edilemediği için Ergenekon sanıkları ile birlikte iştirak ettikleri eylemler ile ilgili evrakın tefrik edildiği" belirtilmişti. Hakkında dava açılmayan 2004 yılında görevli olan Kara Kuvvetleri Komutanı Aytaç Yalman, Deniz Kuvvetleri Komutanı Özden Örnek ve Hava Kuvvetleri Komutanı İbrahim Fırtına, 5 Aralık 2009'da Ergenekon soruşturması kapsamında darbe teşebbüsü iddiaları ile ilgili "şüpheli" olarak ifade verdi. 22 Şubat 2010 tarihinde de Balyoz darbe planı soruşturması çerçevesinde gözaltına alındı. 21 Eylül 2012'de sona eren Balyoz davasında 20 yıl hapis cezası aldı. Daha sonra davanın bozulması üzerine yeniden yapılan yargılama sonucunda hakkındaki iddiaların tamamının uydurma ve delillerin sahte olduğu anlaşıldığından beraat etti. Zekeriya Ã–z Zekeriya Öz (d. 1968; Bursa), Türk hukukçu, savcı. Zekeriya Öz, Bulgaristan göçmeni bir ailenin çocuğu olarak 1968 yılında Bursa'da dünyaya geldi. İlk, orta ve lise öğretimini Bursa'da tamamladı. Babası Bursa'da esnaflık yapan Öz, 1986 yılında girdiği İstanbul Üniversitesi Hukuk Fakültesinden 1991 yılında mezun oldu. 1997'ye kadar Bursa Barosuna kayıtlı olarak avukatlık yaptı. 1997 yılında Hakim ve Savcılar Sınavı'nı kazandıktan sonra Bursa Barosundaki kaydını sildirip savcı oldu. 1999 yılının Ağustos ayında kısa dönem askerlik hizmetine başladı. Askerliğe 114,5 kilo olarak başlayan Öz, görevinin 12. gününde çeşitli sağlık nedenleriyle sağlık kurulunun karşısına çıktı. Kendisine 3 ay süreyle hava değişimi verilmiş ve verilen sürede istenen kilolara inememiştir. Bunun üzerine 2 kez daha üçer aylık hava değişimi verilmiş ve durumunda bir değişiklik olmaması nedeniyle Mayıs 2000'de eksojen obezite tanısıyla askerliğe elverişsizdir raporu verilmiştir. İlk görev yeri Çine'ye 26 Eylul 1995 tarihli ve 22416 sayili Resmi Gazete'de yazılı kararla atanan Öz, Çine'den sonra Mutki'ye 2 Temmuz 1998 tarihli ve 23390 sayılı Resmî Gazete'de yazılı kararla gönderildi. Mutki'de iki yıl görev yaptıktan sonra Balıkesir, Bigadiç'e atandı. 2004 yılında İstanbul, Ümraniye'ye atandı ve İstanbul Cumhuriyet Savcısı oldu. El-Kaide üyesi El Sakka hakkında müebbet hapis istemiyle dava açtı. İstanbul'daki İngiliz Başkonsolosluğu ve sinagoglar ve HSBC'ye, bombalı saldırı düzenleyen El-Kaide militanları Azad Ekinci ve Abdülkadir Karakuş'un Suriye'ye Sakka'nın yanına gittiğini tespit etti. 12 Haziran 2007 Ümraniye'de bir gecekonduda 27 el bombasının bulunması ile başlayan Ergenekon soruşturmasını yöneten savcılardan biridir. HSYK, adli yargı kararnamesiyle Ergenekon davasına bakan özel yetkili Cumhuriyet Savcısı Zekeriya Öz'ü,özel yetkilerini alarak İstanbul Cumhuriyet Başsavcı Vekilliğine atadı. Özel Yetkili Başsavcı Vekilliği'ne ise Ergenekon, Askeri Casusluk ve Fuhuş Çetesi soruşturmalarını yürüten Fikret Seçen atandı.. 12 Mayıs 2015 tarihinde HSYK tarafından yapılan açıklamada Zekeriya Öz'ün meslekten ihraç edildiği bildirildi.. Bakırköy 2. Ağır Ceza Mahkemesi, Bakırköy Cumhuriyet Başsavcılığının, Zekeriya Öz, Celal Kara ve Mehmet Yüzgeç’in tutuklanmak üzere haklarında “yakalama kararı” verilmesi yönündeki talebini kabul etti ve yakalama kararı çıkardı. Ancak Zekeriya Öz ve Celal Kara'nın yakalama kararından saatler önce 10/08/2015 tarihinde Sarp sınır kapısından Gürcistan' gitti. Zekeriya Öz'ün daha sonra Ermenistan'a, oradan da Almanya'ya geçerek iltica talebinde bulunduğu bilgisi basında yer aldı. Ekim 2015'te Instagram hesabından paylaştığı bir fotoğrafta 7 milyon lira değerinde Bugatti Veyron marka bir otomobilin önünde olduğu görüldü. Estradasphere Estradasphere Timb Harris (keman/trompet), Jason Schimmel (gitar/banco/klavye/vokal), Tim Smolens (bass/vokal), Kevin Kmetz (Tsugaru Shamisen/gitar/klavye), Adam Stacey (akordiyon/klavye/klavsen), and Lee Smith (davul/perküsyon)'nin 1999' da Santa Cruz,Kaliforniya'da kurmuş olduğu deneysel bir müzik topluluğudur. Müzikal tarzları, caz, metal, klasik müzik ve diğer pek çok müzik türünün öğelerini barındırır. Grup, müziğini caz, metal, rock gibi birçok türü harmanlayarak oluşturmaktadır. Şarkıları caz, techno, funk, Balkan rock gibi türlerden esintiler taşımaktadır. Şamlı Giordano Bruno (oyun) (Devlet Tiyatrosu Opera ve Balesi Çalışanları Yardımlaşma Vakfı) ve ÇYDD'nin ödüllerini aldı. Oyun, Ankara Devlet Tiyatrosu tarafından ilki 1997'de, ikincisi 2007 - 2008 sezonunda olmak üzere iki kez sahnelendi. Oyunun yönetmenliğini de Gökgücü üstlenmiştir. Oyun ilk sahnelenişinde Gökgücü'ne yazar ve yönetmen olarak 'Aziz Nesin Ödülü' kazandırmıştır. 16. yüzyılda yaşayan Giordano Bruno'nun hayatını anlatmaktadır Oyun, 16. yüzyılda yaşamış olan Giordano Bruno'nun yaşam öyküsü içinde düşünce özgürlüğünü, insanın özgürlüğünü, baskıya karşı direnişi ve engizisyon'un içyüzünü anlatmaktadır. Bruno, hiçbir insanca duygusuınu göz ardı etmeden, inandığı değerler uğruna mücadele vererek, çok uzun süre işkence görme ve yakılarak ölme pahasına "din baskısını" reddeder. Suzan Tamim Suzan Tamim (23 Eylül 1977, Beyrut, Lübnan - 28 Temmuz 2008, Dubai, Birleşik Arap Emirlikleri, tam adı "Suzan Abdel Satar Tamim", سوزان تميم) Lübnanlı şarkıcı ve aktris. Lübnanlı sünni müslüman bir ailenin çocuğu olarak 23 Eylül 1977'de Beyrut'ta doğdu. 1996'da Arap dünyası genelinde popüler bir televizyon şovu olan Studio el Fen'de altın madalya ödülünü kazanmasının ardından şöhrete kavuştu. Hem geleneksel Arap müziğinin hem de modern pop müziğin tonlarını aynı ustalıkla yakalayabilen geniş oktavlı sesi ile dikkatleri çekti. Özel hayatının çalkantılarının medyadaki yankıları peşini bırakmadı. İlk kocası Ali Muzannar'dan boşandıktan sonra, ikinci kocası Adel Matuk ile yolları ayırmaları da ilgi çekti. Boşanma davası ve Matuk'un aleyhinde açtığı diğer davalar nedeniyle gittiği Kahire'de 2007'de ortadan kayboldu ve Dubai'ye kaçtığı söylentileri yayıldı. Aslında Londra'daydı ve burada tanıştığı Riyad Alazzavi ile üçüncü evliliğini yaptı. Çift daha sonra Dubai'ye geçti. Tamim, 28 Temmuz günü Dubai'deki apartmanında ölü bulundu ve Ağustos başında bir katil zanlısı yakalandı. Eylül 2008'in ilk haftasında cinayet daha da geniş kapsamlı bir görünüm kazandı. Mısır'da iktidardaki Ulusal Demokratik Parti'nin en üst konseyinin üyesi ve Cumhurbaşkanı Hüsnü Mübarek'in şahsi dostu olan emlak zengini ve milletvekili Hişam Talat Mustafa'nın eski bir polis komiseri olan Muhsin el-Sukkari'ye Tamim'i Mısır'dan Londra'ya, oradan da Dubai'ye takip etmesi için 2 milyon ABD Doları verdiği açıklandı. Buna göre, takipçilikten kiralık katilliğe adım atan eski polis Dubai'de bir yolunu bulup Tamim'in apartmanına girmiş ve onu öldürmüştü. Bu arada, Tamim'in kocası Alazzavi'nin İngiliz The Sunday Times gazetesine yaptığı açıklamalarla, Hişam Talat Mustafa'nın geçmişte de Tamim ile evlenmek için tehditlerde ve büyük para tekliflerinde bulunduğu ortaya atıldı. Kahire'de görülen davada, Mısır Cumhurbaşkanı Hüsnü Mübarek'in oğlu Yasin'e yakınlığıyla bilinen Mustafa, eski sevgilisi Temim'i öldürtmedeki rolü nedeniyle suçlu bulundu ve idam cezası iptal edilerek 15 yıl hapis cezası çekmesi kararlaştırıldı. Mahkeme, Mustafa'nın Temim'i Dubai'de öldürmesi için 2 milyon dolar verdiği polis memuru Muhsin Essukkeri'yi de ölüm cezasına çaptırdı. 1971'de Billboard Hot 100'da bir numara olan single'lar listesi Bu liste, 1971 yılında Billboard dergisi tarafından 1 numaraya yükselen şarkıları içerir. Yusuf Åžahin Yûsuf Şâhîn veya, isminin uluslararası camiada kullanılan yazımı ile, Youssef Chahine (Arapça: يوسف شاهين; d. 25 Ocak 1926 - 27 Temmuz 2008), Mısırlı sinema yönetmeni. İlk rolünü Chahine'in 1954 tarihli "Yanan Güneş" filminde oynamış olan Ömer Şerif'i keşfeden yönetmen olarak anılır. Ayrıca, çeşitli ülkelerden 11 yönetmenin her birinin ayrı birer bölümünü çektiği ve Cannes Film Festivali özel ödülü kazanmış 11 Eylül filminin de yönetmenlerinden biriydi. Gabriel Youssef Chahine, Mısırlı Hristiyan bir ailenin çocuğu olarak 1926'da İskenderiye'de dünyaya geldi. Mısır'daki bir Katolik okulunda başladığı öğrenimini, Victoria College, İskenderiye Üniversitesi ve Pasadena Playhouse'da sürdürdü. Mısır'a dönüşünde film yönetmenliği kariyerine başladı ve 1950 tarihli ilk filmi "Baba Amin" 'i takip eden "Nil Çocuğu" filmi ile Cannes Film Festivali'ne davet edildi. 1970'te Tunus Kartaca Film Festivali'nde aldığı büyük ödül, 1978'de "Neden İskenderiye?" filmi ile Berlin Film Festivali'nde aldığı Altın Ayı ödülü kariyerini süsleyen diğer kilometre taşları oldu. Otobiyografik bir dörtlünün ilk parçasını oluşturan bu son filmini, "Bir Mısır hikâyesi" (1982), "Yine ve yine İskenderiye" (1990), ve "İskenderiye-New York" (2004) filmleri izledi. Otobiyografinin bu son kesiti ile filmin yapımcısı Humbert Balsan 2004 Cannes Film Festivali'ne davet edildi ve fil festivale katıldı. Filmlerinin bazılarında küçük roller de oynadı. Sinemanın yanı sıra tiyatro alanında yönetmenlik de yaptı ve yazar olarak da ismini duyurdu. 1992'de Comédie-Française'de Albert Camus'nün Caligula'sını yönetti ve büyük başarı kazandı. Aynı Yusuf'un öyküsünden esinlenerek yazdığı "Göçmen" anlatısını yayınladı ve bu eserini 1994'te filme de çekti. Film ülkesi Mısır'da tartışmalara yol açtı. 1997'de toplam 5 kez davet edildiği Cannes Film Festivali'nin 50. yıldönümünde kariyer başarı ödülü kazanan yönetmen oldu. Son filmi 2007 tarihli Kaos aynı yılın Venedik Film Festivali'nde açılış filmi olmuştu. Youssef Chahine, bir ayı geçen bir koma döneminden ve Mısır'da ve Paris'teki hastanelerde tedavisinden sonra döndüğü Kahire'deki evinde 27 Temmuz 2008'de vefat etti. KÄ±rlent Bazı koltuk yastıklarına denir. Bu sözcük, Fransızca'daki Guirlande sözcüğünden geliyor. Çiçekli süslerin genel adı. Fransızca sözcüğün kaynağı da saç örgüsü gibi yapılara İtalyanca'da "Ghirlanda" denilmesidir. Ruy González de Clavijo Ruy Gonzáles de Clavijo [Klaviho diye okunur] Papalık özel emri ile Timur'un sarayına elçi olarak gönderilmiştir. Bir İspanyol asilzadesidir. 1402 yılında Anadolu topraklarına ayak bastığında, Timur orduları, Yıldırım Bayezid'in ordularını, Ankara Savaşı'nda yenmiş, Anadolu'nun bir bölümü Timurlular etkisine girerken; Osmanlı Beyliği'nde Fetret Devri denen bir dönem başlamıştı. Clavijo, İstanbul'u ziyaretinde İstanbul'un o günkü durumu hakkında gözlemlerde bulunur. İstanbul'un Bizans'ın son dönemindeki durumunu anlatır. O sırada Osmanlı şehzadeleri, iktidar için birbirleriyle savaşmakta ya da gizli ittifaklar kurmaktadırlar. Osmanlı'nın Asya'daki topraklarında bir kargaşa hüküm sürerken, Avrupa'da Rumeli topraklarında, Osmanlı düzeni büyük ölçüde devam etmektedir. Clavijo, daha sonra, Karadeniz yolu ile İstanbul'dan ayrılır. İstanbul adının ilk defa onun seyahatnamesinde geçtiği söylenmekte olup , Galata Cenevizlileri kolonisinin, "aşağı şehir" anlamında "Stambul", "Stambuli" demekte olduğunu aktarmıştır. III. Manuil yönetimindeki, Trabzon İmparatorluğu üzerinden, zorlu Karadeniz'i sıra dağları aşılarak, bugünkü Doğu Anadolu Bölgesinden, Timur'un sarayına kadar yolculukta, yol üzerinde yaşayan insanları, İpek Yolu eşkıyalarını anlatır. Daha sonra, İspanya'ya döner. Papalık ile Büyük hanlara yapılan ziyaretlerin hemen hemen sonuncusudur. Artık Avrupa, ilerleyen Türk gücü karşısında, Osmanlıların karşısına İran'daki çeşitli Türk ve Fars hanedanlarını kullanacaktır. Daha önce Avrupa, bir anlamda Papalık, bu elçilik heyetleri ile haçlı Seferlerini düzenli olarak başlatmış; İspanya'da Berberi Müslümanları durdurmuş, Sicilya'dan da Arapları atmıştı. Şimdi ise yükselen büyük ve tehlikeli güç Osmanlılardı. Avrupa 500 yıl bu gücü, Avrupa'dan atmaya çalışacaktı. ERepublik eRepublik, çok oyunculu, web tabanlı siyaset oyunudur. Oyun, 2007'nin sonunda kullanıma sunuldu. Aralarında Türkiye'nin de bulunduğu çeşitli ülkeler arasında yaşanan politik, ticari ilişkileri farklı bir boyutta simüle etmektedir. Oyunda ayrıca savaş modülü de bulunmaktadır. Oyunda başlangıçta sıradan bir işçiyken daha sonra başbakan, general, holding sahibi, gazete yazarı veya bir milletvekili olunabilir. "Sağlık" (Welness) herhangi bir çalışma veya kışlada eğitim durumunda ve savaşırken her vuruşta 10 puan düşer. Oyuncuların bir seferde harcayabileceği sağlık, 100 puandır. Oyuncu bunu yemek yiyerek tamamlayabilir ve tekrar vuruşta bulunabilir. Sağlığı doldurup vuruş veya çalışma hakkını, alacağı ekstralarla 550'ye kadar çıkarabilir. Bir seferde 550 puanlık çalışma veya vuruş yapma durumunda bir daha vuramaz. Ancak bir saat içinde 100 vuruş hakkı kendiliğinden gelmektedir. "Çikolata Bar" kullanıp bu vuruş hakları bittiğinde bile 100 birim sağlık alıp vurmaya devam edebilir. Oyuncu Welness'ini Welness Box'lar (Gerçek Para-Gold ile), kaliteli yiyecekler ve kaliteli bir evle yükseltebilir. Ayrıca savaş sonlarında kaliteli hastahanelerde yatarak ve arkadaşlarından "Gift" (Hediye) alarak da welness artışı sağlayabilir. Beta dönemlerinde oyuna oyunun akışını değiştiren "Savaş Modülü" eklenmiştir. Genel olarak 2 farklı savaş sistemi vardır. - Bir ülkenin bir diğerine saldırması - Bir ülkenin işgal altındaki toprakları için saldırması (Resistance War - RW) (Direniş-İsyan Savaşı) Ayrıca eRepublik'te askeri rütbe sistemi bulunmaktadır. StumbleUpon StumbleUpon, kullanıcılarına yeni siteler keşfetme ve bu siteleri oylama imkânı sunan bir web sitesi ve tarayıcı eklentisidir. Web sayfaları kullanıcılar tarafından tarayıcıya kurulan araç çubuğu vasıtasıyla oylanır. Kullanıcılar, ilgi alanlarına göre sayfaları görebilir, bunları diğer kullanıcılarla paylaşabilir ya da oyladıkları içeriği sayfalarında yayımlayabilirler. İnternette gezinmeyi sağlamasının yanında, bu özellikleriyle sosyal ağ ve blog servisi olarak da kullanılabilmektedir. Devlet Tiyatrosu Opera ve Balesi Çalışanları Yardımlaşma Vakfı Devlet Tiyatrosu Opera ve Balesi Çalışanları Yardımlaşma Vakfı (TOBAV), merkezi Ankara'da olan bir sivil toplum kuruluşudur. Kısa adı TOBAV olan vakıf; 28 Aralık 1981 tarihinde söz konusu iki kurumun çalışanları tarafından kurulmuş olup, İstanbul ve İzmir'de şubeleri, Antalya, Diyarbakır, Bursa, Mersin, Adana, Trabzon, Van, Sivas, Konya ve Erzurum'da da temsilcilikleri bulunmaktadır. TOBAV, Uluslararası Amatör Tiyatrolar Birliği (IATA) ve Uluslararası Oyuncular Federasyonu (FIA) üyesidir. Vakıf, üyelerinin yardımlaşma ve dayanışmasını gerçekleştirmek ve yardım fonları yaratmak, tiyatro, opera ve bale sanatlarının ülke çapında geliştirilmesi, sevdirilmesi ve yaygınlaştırılmasını sağlamak; bu yönde, profesyonel ve amatör çalışmaları desteklemek, kurulmuş ve kurulacak toplulukları desteklemek, teşvik edici yarışma ve ödüllendirmelerle kurs, seminer, söyleşi, açık oturum, sempozyum gibi etkinlikler düzenlemek, yurt içi ve yurt dışı araştırma imkânları sağlamak, yayın çıkarmak gibi amaçlar çerçevesinde etkinlik göstermek üzere kurulmuştur. Obsesif kompulsif kişilik bozukluğu Obsesif kompulsif kişilik bozukluğu (OKKB) ya da Saplantı nevrozu, "(Fransızca névrose obsessionelle, İngilizce obsessional neurosis, obsessive compulsive (psycho) neurosis)"; Hastanın kendisini sürekli olarak duygulara kaptırmaktan, belli düşünceleri aklına getirmekten, belli davranışları bir tören (ritüel) havasında yinelemekten bir türlü yakasını kurtaramadığı, genç erişkinlik döneminde başlayan ve değişik koşullar altında ortaya çıkan esneklik, açıklık ve verimlilik pahasına düzenlilik, mükemmeliyetçilik, zihinsel ve kişilerarası kontrol koyma üzerine aşırı kafa yormanın olduğu sürekli bir örüntü. Obsesif-kompulsif bozukluk, diğer adıyla saplantı-zorlantı bozukluğudur. Obsessif nevrozlar vesvese olarak isimlendirilirler. Ancak dini kullanımlarda kelimenin anlam kayması söz konusu olabilir. Bir çeşit nevroz türüdür. Hastalığa yol açan etkenin beyindeki sinir iletimine katkıda bulunan serotonin maddesinin salınımının dengesizliğinden kaynaklandığı düşünülmektedir. Obsesif-kompulsif bozuklukta kişi aslında davranışının/davranışlarının anlamsız, gereksiz ya da saçma olduğunun farkındadır ancak kendini bu davranışı sergilemekten alıkoyamaz. Obsesif kompulsif kişilik bozukluğu (OKKB), sık sık obsesif kompulsif bozukluk (OKB) ile karıştırılabilir, ancak obsesif ve kompulsif davranışlar kişinin yaklaşımına ve hissine göre değişmekte ve buna göre ayrıştırılmaktadır. OKKB'de kişi egosyntonic, yani düşünce ve davranışları kendisi için değerli hisler ile harmanlayarak kabul edilebilir bir gereklilik veya davranış tarzı olduğunu kabul eder. OKB'de kişi egodystonic yani düşünce ve davranışları "kendini gördüğü ideal durumu" (self-image) ile çakışmaktadır veya uyumsuzluk göstermektedir. Bu iki grubun, klinik ve sosyodemografik özellikler açısından karşılaştırılması hakkındaki çalışmayı, Uzm. Dr. Nuray Türksoy, Prof. Dr. Raşit Tükel ve Uzm. Dr. Özay Özdemir'in Klinik Psikiyatri 2000 3:92-98 yayınından ulaşabilirsiniz. DSM IV Tanı Kriterlerine göre aşağıdaki 8 belirtiden en az 4'üne sahip kişiler obsesif kompulsif kişilik bozukluğuna sahiptir. Madonna (Madonna albümü) Madonna, Amerikalı şarkıcı Madonna'nın ilk stüdyo albümü. Albüm 27 Temmuz 1983 tarihinde Sire Records adlı yayın şirketi tarafından satışa sunulmuştur. Albüm 1985 yılında Avrupa'da ""Madonna - The First Album"" adıyla yeniden satışa sunulmuştur. Albüm günümüze kadar 9.5 milyonun üzerinde bir satış yakalamıştır. "Everybody" ve "Physical Attraction" adlı iki şarkının dans listelerinde yer alması sonrasında Sire Records, Madonna'yı bu şarkıların yer aldığı albümü tamamıyla yayımlamak için işe aldı. Albüm çıkar çıkmaz beklenenin üzerinde bir etki yarattı. Like a Virgin Like a Virgin, Amerikalı pop müzik sanatçısı Madonna'nın 1984 çıkışlı ikinci albümüdür. Albüm 1985'te 1985'te Avrupa'da bonus parça "Into the Groove" ile beraber yeniden satışa sunulmuştur. Bununla beraber albüm, 2001 yılında tekrar yayımlanmıştır. Albüm günümüze kadar 21 milyonun üzerinde bir satış yakalamıştır. Albümün yapımcılığını Nile Rodgers üstelenmiştir. Albümün teması ve müzikal değerleri, önceki çıkış albümü "Madonna" ile benzerlik göstermektedir. Madonna, albümü sonradan "dünyanın tüm bakirelerine" armağan etmiştir. Albümle aynı adı taşıyan "Like a Virgin" adlı şarkı ise, Madonna'nın ilk bir numaraya erişen şarkısı olmuştur. Madonna ilk defa bu albüm sonrasında önemli çaptaki ödüllere aday gösterildi. Albüm her ne kadar listelerde yüksek sıralara erişse de, çoğu eleştirmen Madonna'nın albümünü ve Madonna'yı yeteneksizlikle suçladı ve albümün başarısını "değersiz sinir bozucu eser" olarak değerlendirdi. Safahat Safahat , Mehmet Âkif Ersoy'un 1911-1933 yılları arasında yayımladığı yedi şiir kitabındaki şiirleri bir araya getiren eserdir. Eser, Türkiye’de en fazla okunan şiir ve fikir kitaplarındandır. İçerdiği şiirlerin konusu dönemin sosyal sorunları, tarihi ve dini konularıdır. Kelime olarak “"Hayatın değişik yüzleri, görünümleri"” anlamına gelen Safahat, yedi kitabın da ortak adı olmuştur ancak şairin sadece 1911 yılında yayınlanan ilk şiir kitabı yayımlandığında sırf “Safahat” adını taşımıştır. Şairin daha sonra yayınladığı diğer kitaplar “ikinci kitap”, “üçüncü kitap” olarak adlandırılır ve kendilerine ait alt başlıklar taşırlar. Safahat adı altında bir araya gelmiş kitaplarının alt başlıkları sırasıyla şunlardır: Safahat (1911), Süleymaniye Kürsüsünde (1912), Hakkın Sesleri (1913), Fatih Kürsüsünde (1914), Hatıralar (1917), Asım (1924), Gölgeler (1933). Safahati meydana getiren eserler o zamana kadar ayrı ayrı basılmakta iken yeni harflerle (Latin alfabesi) basılmaya başladığı 1943 yılından toplu olarak tek bir büyük ciltte basılmıştır. Eserin Tevfik Fikret'ten izler taşıdığı görülmekle birlikte bağımsız bir edebi kişiliğin ürünü olduğu kabul edilmektedir. Safahat’in kimi baskılarında Mehmet Akif'in sağlığında kitaplarında yer vermediği bazı şiirleri de eklenmiştir. İstiklâl Marşı ise Safahat’da yer almaz. Şair bunun nedenini marşın Türk milletinin eseri olduğu düşüncesiyle açıklamış ve bu düşüncesini “"Onu milletime ve kahraman ordumuza hediye ettim. Zaten o milletin eseridir, milletin malıdır. Ben yalnız gördüğümü yazdım"” sözleriyle ifade etmiştir Yedi cildin birinci kitabı olan Safahat, Mehmet Akif’in ilk şiir kitabı olarak 1911’de yayınlanmıştı. Kitap, “"Safahat"” diye anılan başlıksız bir giriş şiiri ile; bu şiir ise “"Oku"” kelimesi ile başlar. Manzum hikâye özellikleri taşıyan 44 şiir içerir. Ayrı bir kitap olarak 1912’de yayımlanmış olan “"Süleymâniye Kürsüsünde"”, 1002 mısralık tek bir şiirden oluşur. Şairin dostu vaiz Abdürreşid İbrahim’in ağzından yazılmıştır. Mehmet Âkif’in bütün Safahat’a yayılan İslam birliği idealinin şekillendiği kitaptır. Safahat’in üçüncü kitabı “"Hakk’ın Sesleri"”, yazıldığı sırada (1913) henüz bitmiş olan Balkan Savaşı’nın acılarıyla yazılmış 10 şiirden oluşur. Sekiz ayet ve bir hadisin açıklaması ile toplumsal sorunlara çare göstermeye çalışır. İlk defa 1914’te yayımlanmış olan “"Fatih Kürsüsünde"”, 1692 mısralık tek bir şiirden oluşur. Hakk’ın Sesleri ile aynı konuları işler. İkinci kitapta olduğu gibi tek bir uzun şiirden oluşur. Safahatin beşinci kitabı “"Hatıralar"”, 10 şiirden oluşur. Balkan ve I. Dünya Savaşları'nın acılı anıları ile, şairin savaş sırasında yaptığı seyahatlerdeki gözlemleri anlatılır. Altıncı kitap “"Âsım"”, karşılıklı konuşma şeklinde yazılmış 2292 mısralık tek bir manzum hikâye içerir. “"Çanakkale Şehitleri"” adıyla meşhur olan şiir, bu eserin sonunda yer alan bir bölümdür. Safahat'in son kitabı “"Gölgeler"” ise şairin İstiklal Savaşı yıllarında ve Mısır yıllarında yazdığı 41 şiiri içerir, manzum roman olarak da bilinir. İlk baskısı ayrı bir kitap olarak 1933’te Kahire’de gerçeklemiştir. Beş Büyük faktör kuramı (psikoloji) Ruh biliminde "Büyük Beş" kişilik özelliği, deneysel araştırma ile keşfedilmiş, 5 göze çarpan etmen veya kişilik boyutudur. Bu model hakkında ilk genel ima, 1933 yılında Amerikan Psikoloji Birliği için yapılan başkanlık söylevinde, L. L. Thurstone tarafından yapılmıştır. Thurstone'un yorumları, bir sonraki yıl "Psychological Review" dergisinde basılmıştır. Bu 5 etmen Açıklık, Sorumluluk, Dışadönüklük, Uyumluluk ve Duygusal denge'dir (İngilizce'de Openness, Conscientiousness, Extraversion, Agreeableness, Neuroticism olarak bilinir ve kısaca OCEAN olarak geçmektedir). Bunlara aynı zamanda "Beş Etmen Modeli" (BEM) de denir. Fakat, kimi zaman "Anlayış Yeteneği" olarak da adlandırılan Açıklık etmeninin nasıl yorumlanması gerektiği hakkında bazı tartışmalar mevcuttur. Her etmen, birbiriyle yakından ilişkili olan daha özel kişilik özelliklerinin öbekleşmesinden oluşur. Örneğin, dışadönüklük, sosyallik, heyecan arayışı, düşünmeden hareket etme ve olumlu duygular gibi yakından ilgili terimleri de içerir. Beş Etmen Modeli, kişiliğin açıklayıcı bir modelidir, fakat psikologlar Büyük Beş'i daha ayrıntılı açıklayabilmek için belirli kuramlar geliştirmiştir. Büyük Beş etmen ve bunların bileşen kişilik özellikleri aşağıdaki şekilde özetlenebilir: Bireysel geribildirim alınarak puanlandığında, bu özellikler yüzdeli biçimde gösterilirler. Örneğin, %80'lik bir sorumluluk puanı, göreceli olarak yüksek bir sorumluluk ve düzenlilik, aynı biçimde %5'lik bir dışadönüklük puanı da sıradışı bir yalnızlık ve sessizlik ihtiyacını gösterir. Bu özellik öbekleri istatistiksel kümeler olmasına rağmen, bireysel kişilik profillerinde istisnalar olabilir. Ortalamada, açıklık düzeyi yüksek olan insanlar entelektüel anlamda meraklı, duygulara açık, sanatla ilgili ve yeni şeyleri denemeye isteklidirler. Belirli bir bireyin açıklık puanı yüksek olabilir ve yeni kültürleri incelemeye ve öğrenmeye istekli olabilir, ama sanat veya şiirle ilgili yüksek bir ilgi düzeyi olmayabilir. Duruma özgü bazı etkiler de var olabilir, örneğin dışadönükler bile bazen insanlardan uzak kalmak isteyebilir. Sir Francis Galton Sözcüksel Varsayım olarak bilinen olguyu ilk fark eden bilim insanı olmuştur. Bu fikir, yaşamdaki en belirgin ve sosyal olarak ilgili kişilik farklılıklarının zamanla dilde işlenmiş hale geleceğiydi. Varsayım şunu söylemekteydi, dili örnekleyerek insan kişilik özelliklerinin ayrıntılı bir sınıflandırması yapılabilirdi. 1936 yılında, Gordon Allport ve H. S. Odbert bu varsayımı uygulamaya koydular. İkili, o zaman mevcut olan en ayrıntılı iki İngilizce sözlüğü üzerinde çalıştılar ve 17,953 kişilik-tanımlayıcı sözcük çıkardılar. Daha sonra bu büyük listeyi, gözlemlenebilir ve görece kalıcı olduğuna inandıkları 4,504 sıfata indirgediler. Raymond Cartell 1940'larda Allport-Odbert listesini edindi, psikolojik araştırmalardan gelen bazı terimleri ekledi ve eşanlamlıları eleyerek toplamı 171'e indirdi. Daha sonra deneklerden tanıdıkları insanları bu sıfatlarla oylamalarını istedi ve bu oylamaları analiz etti. Cattell, "kişilik küresi" olarak adlandırdığı, 35 büyük kişilik özelliği öbeğini belirledi. Ortaklarıyla birlikte bu özellikler için kişilik testleri hazırladı. Gelişen bilgisayar teknolojisiyle birlikte etmen çözümlemesi yöntemi kullanılarak bu testlerden elde edilen veriler incelendi. Bu, 16PF Kişilik Anketi'nin geliştirilmesine neden olan 16 büyük kişilik etmeniyle sonuçlandı. 1961 yılında, iki Amerikan Hava Kuvvetleri araştırmacısı, Tupes ve Christal, sekiz büyük örnekten gelen kişilik verisini inceledi. Bu araştırmacılar, Cattell'in kişilik ölçeğini temel alarak, 5 tekrar eden etmen keşfettiler. Bu çalışma, beş büyük etmenin, büyük bir kişilik verisi kümesini karşılayabilecek kadar yeterli olduğunu bulan Norman tarafından tekrarlandı. Norman bu etmenleri Dışadönüklük, Uyumluluk, Sorumluluk, Duygusal Dengelilik ve Kültür olarak isimlendirdi. Sonraki iki onyıl içerisinde, değişen görüşler kişilik araştırmalarının yayımlanmasını zorlaştırdı. 1968'deki kitabı "Personality and Assessment"'ta, Walter Mischel, kişilik testlerinin davranışları 0.3'ten fazla bir bağlılaşımla tahmin edemeyeceğini iddia etti. Mischel gibi sosyal psikologlar tutum ve davranışların kararlı olmadığını, duruma göre değiştiğini öne sürdüler. Kişilik testleriyle davranışları tahmin etmek olanaksız görüldü. 1970lerdeki radikal durumcular, o kadar ileri gittiler ki, diğerleri üzerinde dünyada tutarlılık olduğu yanılsaması vermek için insanlar tarafından kurgulanmış bir yapı olduğunu söylediler. Gelişen yöntemler 1980lerde bu görüşe meydan okudu. Güvenilmez olan tekil davranış örneklerini tahmin etmeye çalışmak yerine, araştırmacılar, büyük sayıdaki gözlemleri birleştirerek davranış örüntülerini tahmin edebileceklerini keşfettiler. Sonuç olarak, davranış ve kişilik arasındaki ilintiler oldukça arttı ve "kişilik" diye bir olgunun varlığı anlaşıldı. Bugün genel olarak kişilik psikologları ve sosyal psikologlar, insan davranışının anlaşılması için hem kişilik hem de durumsal değişkenlerin birlikte incelenmesi gerektiği konusunda uzlaşıyorlar. 1980 yılında, Tupes, Christal ve Norman tarafından gerçekleştirilen öncü çalışmalar büyük ölçüde unutulmuştu. Lewis Goldberg kendi sözcüksel projesine başladı, beş etmeni tekrar keşfetti ve psikologların ilgi alanına geri getirdi. Daha sonra bu etmenler için "Büyük Beş" terimini kullandı. 1981'de Honolulu'da bir sempozyumda, dört önde gelen araştırmacı, Lewis Goldberg, Naomi Takemoto-Chock, Andrew Comrey ve John M. Digman, o günün kişilik testlerini inceledi. Bu araştırmacılar, en fazla güven veren testlerin, Norman'ın 1963'te keşfetmiş olduğu beş genel etmenin altkümelerini ölçtüğü sonucuna vardılar. Bu olay, beş etmen modelinin kişilik araştırmacıları arasında büyük ölçüde kabul görmesiyle ve aynı zamanda NEO PI-R beş etmen kişilik envanterinin Costa ve McCrae tarafından 1985'te yayımlanmasıyla sonuçlandı. Beş etmen modelinin getirdiği en önemli gelişmelerden biri, daha önce varolan dağınık ve düzensiz alana, ortak bir sınıflandırma getirmesi olmuştur. Beş etmen modelini diğerlerinden ayıran özellik, bu modelin belirli bir psikoloğun kuramına değil, dile, insanların birbirlerini anlamak için kullandıkları doğal araca dayalı olmasıydı. Birkaç meta-analiz Büyük Beş'in geniş bir davranış dizisini tahmin gücünü ortaya koydu. Saulsman ve Page, Büyük Beş kişilik boyutu ve "Diagnostic and Statistical Manual of Mental Disorders" (DSM-IV)'ta yer alan 10 kişilik bozukluğu sınıfı arasındaki ilişkileri inceledi. Araştırmacılar, 15 bağımsız örnekten, her bozukluğun tekil ve tahmin edilebilir bir beş etmen profilini gösterdiğini keşfettiler. Bozuklukların altında yatan en belirgin ve tutarlı kişilik göstergeleri, Duygusal denge'nin olumlu birleşimleri ve Uyumluluğun olumsuz birleşimleri idi. Uygulama alanında, Barrick ve Mount 23,994 katılımcının yer aldığı 162 örneği kullanan 117 çalışmayı gözden geçirdiler. Araştırmacılar, sorumluluğun, tüm iş grupları için tüm başarım ölçütlerinde tutarlı ilişkiler ortaya koyduğunu keşfettiler. Sosyal etkileşim gerektiren işlerde (örn. yönetim ve satış) dışadönüklük geçerli bir gösterge idi. Dahası, dışadönüklük ve deneyime açıklık, eğitim yeterliliği ölçütünün geçerli göstergeleriydi. "Ana madde: Deneyime açıklık" Açıklık sanatı, duyguları, macerayı, sıradışı fikirleri, hayal gücünü, merakı ve çeşitli deneyimleri genel olarak takdir anlamına gelmektedir. Bu özellik, yaratıcı insanları gerçekçi ve basmakalıp (sıradan) insanlardan ayırmaktadır. Deneyime açık olan insanlar, entelektüel olarak meraklı, sanatı takdir eden ve estetiğe duyarlı kişilerdir. Kapalı insanlara kıyasla, daha yaratıcı ve arzularının daha fazla ayırdında olan insanlardır. Alışılmadık inançlara bağlı olmaya daha fazla meyillidirler. Açıklıkta düşük puanlara sahip insanlar daha geleneksel, basmakalıp ilgilere sahip olmaya eğilimlidirler. Onlar, basit, doğrudan ve açık olanı; karmaşık, belirsiz ve incelikli olana tercih ederler. Sanatı ve bilimi şüpjeyle karşılayabilirler, bu çabaları anlaşılması zor, derin ve pratik kullanımdan uzak bulabilirler. Kapalı insanlar aşina oldukları şeyleri yeni yollara karşı tercih ederler. Değişime karşı tutucu ve dirençlidirler. "Ana madde: Sorumluluk" Sorumluluk öz-disiplin gösterme eğilimi, görev bilinciyle hareket etme ve başarı için azim gösterme demektir. Bu özellik, kendiliğinden gerçekleşene karşılık planlı hareketi tercih etmeyi gösterir. Dürtülerimizi yönlendirme, düzenleme ve kontrol etme eğilimimizi belli eder. Sorumluluk Başarıya İhtiyaç Duyma (İngilizce Need for Achievement olarak bilinen ve kısaltması NAch olan) etmenini içerir. Yüksek sorumluluğun faydaları açıktır. Sorumluluk sahibi bireyler kasıtlı planlama yaparak ve bunda süreklilik göstererek yüksek başarı düzeyine ulaşırlar ve sorunlardan kaçarlar. Diğerleri tarafından güvenilir ve zeki olarak adlandırılırlar. Diğer taraftan, zorlayıcı mükemmeliyetçiler ve işkolikler olabilirler. "Ana madde: Dışadönüklük ve içedönüklük" Dışadönüklük, olumlu duygular, diğerlerinin teşvik ve ortaklıklarını arama eğilimi olarak tanımlanır. Bu özellik dış dünyayla açık bir etkileşim ile kendini gösterir. Dışadönükler insanlarla olmaktan eğlenirler, genellikle enerji dolu olarak tanımlanırlar. Heyecan olanaklarına karşılık "Evet!" ya da "Hadi gidelim!" diyebilecek olan; coşkulu, hareket-odaklı bireyler olma eğilimindedirler. Grup içinde, konuşmayı severler, kendilerini öne çıkarırlar ve ilgi çekerler. İçedönükler laf kalabalığı, enerji ve dışadönüklerin eylem seviyesinden uzaktırlar. Sessiz, şatafatsız, ağır ve sosyal dünyayla daha az ilgili olma eğilimindedirler. Sosyal katılımlarının az olması utangaçlık veya bunalım olarak yorumlanmamalıdır. İçedönükler, sadece, dışadönüklerden daha az dürtüye ve daha fazla yalnız zamana ihtiyaç duyarlar. "Ana madde: Uyumluluk" Uyumluluk başkalarına karşı kuşkulu ve zıt (antagonistik) olmaktan ziyade merhametli ve yardıma hazır olmaya eğilimli olmak olarak tanımlanır. Bu özellik, sosyal denge üzerine ilgiyi ve kaygıyı yansıtır. Uyumlu bireyler diğerleriyle kolay geçinir. Genel olarak saygılı, arkadaşça, cömert, yardımsever ve diğerlerinin istekleriyle uzlaşmaya hazır olarak görülürler. Uyumlu bireyler insan doğası hakkında iyimser bir görüşe sahiptirler. Onlar, insanların dürüst, saygın ve güvenilir olduğuna inanırlar. Uyumsuz bireyler kendi çıkarlarını diğerleriyle geçinmekten üstün tutarlar. Diğerlerinin iyi olmasıyla genellikle daha az ilgilidirler ve diğerlerine daha az