insan olarak bakan? Ben onu vurmadım. Ben onu kurtardım. Onu vurup cennete yolladığım an; hortlağın, kendini yiğit sananın, köylülerin, cahil cühelanın elinden kurtardım. Bunu bir ben bileceğim işte. Hangi çocuğa anasının hayatını kurtarmak nasip olur ki? Varsınlar katil desinler, varsınlar kanımızı yerde bırakmadı desinler. Bana anamı onlar öldürtmedi. Ben anamı suçlu diye vurmadım, masum diye vurdum. Ben sadece anamı kurtardım. Ben, Halil’in oğlu, Esme’nin can yoldaşı, köyün delisi, mapushanenin dil yutmuşu, Hasan… Büyüdüm, anamı kurtardım, yiğit oldum; babam gibi sahtesinden değil hem de gerçek cesur yiğitlerden. Not: Bu ödevimde, romanın ana kahramanı Hasan’ın iç dünyasını yansıtmaya, adeta dışarıya karşı söyleyemediklerini okuyucuya aktarmak istedim. Can Özgünsür UFACIK EKRANDAN HAYATA Hayatınızda hiçbir kişiyi veya olayı asla unutamayacağım diye düşündüğünüz oldu mu? Belki bu şey sizin kurtarıcınızdı, bir anı sayesinde hayata tutundunuz ve yaşamaya devam ettiniz veya tam tersi, bu kişiyi veya anıyı unutmak için bütün varlığınızı vermeye hazırdınız. Eminim ki olmuştur çünkü herkesin hayatında yer eden ve onu hatırladığında kişiye bütün dertlerini unutturan şeyler vardır. Bu bir kişi ya da bir obje olabilir. Belki de bir duygudur, insanın aklında ne olursa olsun rahatlamasını sağlayabilen. Bir çocuk için çalınan öğle teneffüsü zilidir belki de ya da bir bebeğin ağlamasını dindiren yemek saatidir. Bu her ne olursa olsun, insan hayatının sonuna kadar buna tutunmak ve bundan güç almak ister. Biraz ilginç ancak oyun oynamaktır beni bu refaha ve huzura ulaştıran şey. Birçok insanın tercih etmediği ve oynayanları görünce "Zamanını boşa harcıyorsun" dedikleri bir kavram bu. Ancak bu kadar basit bir şekilde ele alınacak bir kavram olamadı asla bu oyun dünyası. Oyun oynamak insanın hayatta aldığı diğer sorumluluklar gibi emek ister ve birçok insan bunu göremese de sizin sarf ettiğiniz eforun meyvesini en güzel şekilde verir. Farklıdır bu dünya diğerlerine kıyasla, belki de tam olarak bu yüzden insanlar tarafından anlaşılması zordur. Farklılıklar göz korkutur başta, farklılığa alışmak, farklılığın insana katabileceklerini anlamak ve bunlara ayak uydurmak zaman talep eder kişiden. Fakat ne olursa olsun farklıyı tadabilmek ve görebilmek insanı ileriye taşır, onun olgunlaşmasını sağlar. Cesaret ister oyun dünyası. Birçok insanın vakit kaybı olarak gördüğü ve girmeye cesaret edemediği dünyada belki de yalnız olmayı tattırır insana. Bütün bu yalnızlıklar içerisinde bazen doğru kararlar alıp ilerlemeni ve gelişmeni sağlar, bazen de yanlış kararlar aldırıp seni en dibe yollamayı tercih eder. Hayatım boyunca aldığım önemli kararlar doğrultusunda benim hayal gücümü geliştirdi bu farklı ve riskli dünya. Hata yapmanın her şeyin sonu olmadığını ve herkesin ikinci bir şansı hak ettiğini anlamamı sağladı. Tekrar dene tuşu ile yapabileceğimin en iyisini, olabileceğimden daha fazlasını olmayı öğretti bana. Hayata hazırladı beni oyunlar. Doğruyu ve yanlışı, iyiyi ve kötüyü, fazlayı ve azı yaşatarak göstermeyi başardı bana. On sekiz yıllık hayatıma dönüp baktığımda birey olmamda sürekli yeni özellikler kattı, yeni tecrübeler yaşattı ve beni yeni dünyalarla tanıştırdı. Üzüldüğümde, yaşamımda bir şeyler ters gittiğinde hatta mutlu olduğumda bile bana hayranlıkla bakabileceğim ve heyecanla tuşlara basabileceğim yeni serüvenler hazırladı. Pişman olmanın ne kadar anlamsız olduğunu, en iyisi olmaktansa hayattan en çok zevk alan insan olmanın güzelliklerini bahşetti bana. Bütün bunların yanında sevmeyi ve önemsemeyi öğretti bana oyunlar. Sevginin her düşmanı alt edebileceğini, insanları önemsemenin onların kalplerini kazanmamızı sağladığını ve bu insanların yaşamlarında önemli bir yere sahip olduğumuzu hatırlamamızı sağladı. Kaçmaktı oyun oynamak bir nevi bana göre. Hayatın sıradanlığından, üst üste gelen sorumluluklardan kaçmanın bir yolu olarak görmüştüm oyunu. İnsanların klişelerinden, kendinden önce başkalarının amaçları için çalışan bir toplumdan yani gerçekten kaçmamı sağlıyordu oyunlar. Bu birçok kişi için yanlış gözükse de gerçeklerden az da olsa uzaklaşmak, tekdüze bir hayata engel olmamı ve ufkumu genişletmemi sağlıyordu. Ben de bir amaç uğruna hizmet ediyordum doğru, ancak bu dünyada aldığım her kararın sonunda hesap verdiğim tek birisi vardı o da benim vicdanımdı. Hala çevremde oyun kelimesi geçen cümleler duyduğumda yüzümde oluşan gülümsemeyi ömrümün sonuna kadar tutmak ve bana bu dünyanın daha neler verebileceğini, beni daha ne kadar ileriye taşıyabileceğini öğrenmek isterim. Çünkü böyle şeylerdir, hayatımızda bize yol gösteren, düştüğümüzde bizi kaldıran, bizi yaşama bağlayan varlıklardır. Peki siz düştüğünüzde herkes gibi gülmek yerine size cesaret kazandıran o varlığı bulabildiniz mi? Dilruba Zeynep Kalın BİR GÜN BENİ AĞLAYACAKSIN Bazı sorular vardır ki, insanın gönlüne dokunup en derinlerine kadar alçalır. Bir Gün Beni Ağlayacaksın, bu tür dokunaklı ve cevaplaması oldukça güç sorularla insanın ruhunu kimi zaman çıkmaz sokaklara götüren ve duygusal yükü fazla olan bir kitap olarak çıkıyor okurların karşısına. Ben, insanın zaman zaman çıkmaz sokaklara bilinçli olarak girmesi gerektiğini düşünenlerdenim, girişi olan yerlerin bir çıkışının da olduğunu tam anlamıyla kavrayabilmek adına... Hayatımız sonu olmayan bir arayış içerisinde geçip gidiyor, biz farkına bile varamadan. Peki ya neyi aradığımızın farkında mıyız? Aşk mı, sevgi mi, para mı, kariyer mi, mutluluk mu, huzur mu, dostluk mu, itibar mı... Bu cümle ziyadesiyle uzatılabilir. Fakat işin tuhaf yani, aradığımız şeyin farkında ve bilincinde olduğumuzda dahi istediğimizi elde edince göstermiş olduğumuz o müthiş beceriksizlik. Eminim ki bahsetmiş olduğum durum yabancı gelmemiştir pek çoğunuza. Hayatınızda edinmiş olduğunuz tecrübelerden örnekleri arttırabilirsiniz; mesela, uğruna haftalarca belki de aylarca harçlık biriktirdiğiniz müzik çalar şimdi nerede? Peki ya babanıza aldırmak amacıyla avazınızca bağırdığınız, ağladığınız o oyuncak araba? Doğum günü hediyesi için annenize yalvardığınız bluz? Elde ettikten bir, bilemediniz birkaç hafta sonra değerini yitirdi, öyle değil mi? Günlük hayatta çeşitli çevrelerde ve kendimden de gözlemlediğim kadarıyla insanoğlu, eşya ile kurduğu ilişkiyi insan ilişkilerine de yansıtmakta. Yani, eşyaları tükettiği gibi insanları ve ilişkileri de tüketip atıyor. Kullan-at mantığı ile hareket edip arkasında bıraktığı enkaza dönüp bakma ihtiyacı bile duymuyor ve sergilediği bu davranışlar sıradan bir alışkanlık haline gelmiş durumda ne yazık ki. Bu gözlemlerim kulağa bir hayli pesimist gelse de, modern hayata hakim olan bakış açısı onarmakla uğraşmak yerine eskiyi atıp yenisini almayı teşvik etmekte. Bu bakış açısına sahip olduğumuz müddetçe sabit ve istikrarlı ilişkiler kurmak zorlaşıyor ve daima hayal edip özlemini duyduğumuz huzur ve mutluluğa giden yollar da kapanıyor bir bir. Yalnızlıktan en az ölümden korktuğu kadar korkan insan, bu durumu engellemek için yeteri kadar çaba sarf etmiyor. Ve kitap can alıcı sorularıyla bir iç hesaplaşması yapmamızı sağlıyor. İnsanın sevgi ve mutluluk ile arasındaki en büyük engeli üst benlik yani ego olabilir mi? Bu sualin cevabın kendisinden daha çok önem arz ettiğini düşünmekteyim. Ve iç hesaplaşmamla beraber kendi kendime sorduğum sorular devam ediyor: Bizleri yalnızlığa iten nedir? Yalnızlığı aşmak bu denli güç müdür? Sevgi emek, fedakarlık, risk demek değil midir? Sevgi uğruna yaptıklarımızı kısıtlayan o içgüdü gerçekten de “gurur” mudur? Gururun tanımını yapabilecek var mı, varsa nedir? Gurur denilen şey, zor zamanlarda imdadımıza koşan bir bahane, bir mazeret midir yoksa? Yalnızlığımızı neden sona erdiremiyoruz? Sağlıklı ilişkiler kurmamıza engel olan şey nedir? Bu soruları yanıtlamak kolay olmasa da duygularımızı anlamlandırmada önemli bir başlangıç, önemli bir adım olacaktır hiç şüphesiz... Bilinir ki bir sorunu çözmenin, bir hastalığı iyileştirmenin ilk ve belki de en önemli şartı teşhistir. Ancak ve ancak teşhisin ardından tedavi başlayabilir çünkü. Okuyanları içine çekip farklı bakış açıları kazandıran bu ilgi çekici kitap, insanlığın temel bir probleminin teşhisi niteliğinde sayılabilir. Umuyorum ki hatalarımızı fark edip bilincine varmamızı sağlamakla kalmayıp tedavimizi de başlatacaktır bu manalı ve derin sorular. İnsanoğlunun arayışı bitmez, bitmemelidir. Doğru soruları ve doğru cevapları bulabilmek dileklerimle... Kaynakça: İlkman, Tunç. Bir Gün Beni Ağlayacaksın. Okuyan Us Yayınları, 2015. Seyit ULUTAŞ Ay’ın Evreleri Normalde yazma ve okuma eylemlerinden oldukça haz alan biriyimdir. Hatta halk edebiyatının saflığında, divan edebiyatının da şıklığında kendimi kaybederdim. Her ne kadar aruz ya da hece ölçüsüne uyamasam da kendi çapımda özellikle mani uyak tipli şiirler yazmaktan hatta deyim yerindeyse uydurmaktan çok büyük bir zevk alırdım. Fakat son birkaç yıldır gerek sınavlar olsun gerek dersler olsun neredeyse bu eylemlerden kopma hatta, biraz fazla ağır olacak ama gerçek bu, onlardan nefret etme durumuna geldim. Edebi eserler ve yazdığım şiirlerin doğrudan duygularımla bağlantısı olduğundan üzerine bir de özel hayatımdaki durumlar eklenince duygusal anlamda dibi gördüm diyebilirim. O yüzden bahsedeceğim şiirlerde de onları okurken hemen şiirin özünden kopup kendi dünyama döndüm ki ne döndüm. Bazen size her şey bir işaretmiş gibi gelir, her olaya bir anlam yüklemeye çalışırsınız daha doğrusu bunlar genelde benim yaptığım şeyler. Örnek vermem gerekirse “Hadi Gece Olsun” şiirini daha okumaya başlamadan ismiyle kendim arasında hemen bir bağlantı kurdum (Emre, 2016). Çünkü gece çok hoşuma giden bir vakit idi ve gökyüzü karardığında yıldızlara, özellikle de Ay’a bakmak beni farklı dünyalara götürüyordu. Aslında burada biraz detaya inmem gerekirse gecenin beni çekmesindeki en büyük etken Ay’dır. Çünkü sevdiğimi Ay ile Ay’ı da doğal olarak gece ile ilişkilendirmiş olmamdan dolayı. Gerçek hayatta onun yanında olamasam bile gece olup Ay tüm haşmetiyle gökyüzünde Güneş’in yaydığı ışıkları bize yansıtırken ben Ay’a bakıp sevdiğimi onda görebiliyorum. Tabii bunlar daha şiiri okumadan yaşadıklarım, şiiri okuyunca fark ettim ki benim düşündüklerimle pek bir alakası yok. Her ne kadar şiirin ön düşüncelerimle bir alakası olmasa da, nasıl olduysa okudukça çekti beni hüzün limanına. Hatırlattı bana kurduğum o hayallerin gerçeklikle buluşmadığını belki de hiç buluşamayacağını, aldığım kibarca reddin belki de baş koyduğum bu yola kaldırılmaz bir taş koyacağını. Bundan daha fazlasını kaldıramayacağımı düşündüğümden, kendi güvenlik kalkanımı devreye sokup kestim beni mazoşist olduğum bir konuda acıya götürecek bağlantıyı. Akabinde benim için yeni bir kapı açacak olan yeni bir şiire geçtim. “Başucu Gurbet”i okurken bu defa başlık üzerinde durmayıp içeriğe geçmeye çalıştım ama olmadı (Emre, 2016). Bu sefer de benim bile hâlâ garipsediğim bir huyum baş gösterdi. Önceki şiirde her ne kadar biraz hüzünlensem de bu şiirin tam tersi bir etki oluşturmasının tek nedeni sanırım ben ve düşünce dünyamın reddedemeyeceğim garipliği. Öncelikle şunu söylemek de yarar var ki bir konu hakkında yüz seksen derece dönebiliyorum. Nasıl oluyor kısmına gelirsek şöyle ki bir şey hakkında bir kabullenmede ya da kesin bir karşı çıkışta bulunduğum zaman tam olarak emin olamasam da herhalde bir çeşit felsefi süzgeçten geçtikten sonra düşüncelerim verdiğim karara zıt istikamete yöneliyor. Bu şiiri okurken de aynı durumu yaşadım. Normal olarak okuyup içeriğine bakınca beni hüzünlendirmesi lazımken şiirin, bir anda kendimi tam tersi bir durumda buldum. Belki de bu bir çeşit inattı bilemiyorum ama artık, çoktan bozguna uğramış bir komutan yerine savaşmaya değil direkt olarak zafere giden bir lider gibi hissediyordum. Hatta bu zafere sevdiğim bir Japonca sözcük olan, savaş anlamına gelen Tatakai! nidalarıyla gidiyordum ki hâlâ da böyleyim açıkçası. Şimdi yazının geneline bakınca bir kez daha anlıyorum ki gerçekten garip bir insanım, ne duygularım normal ne de kararlarım. Çocukça bir heyecan ile olgun bir düşünce yapısından mıdır bilmem ama bunlar beni ben yapan yanlarım. Fazla uzattım kusuruma bakmayın. KAYNAKÇA Emre, Gültekin. Yürü Dur Boya. İstanbul: Yapı Kredi Yayınları, 2016. Cemre Berk Demirci Davanın Sonu Bildiğimiz gibi Franz Kafka’nın Dava adlı eseri Joseph K’nın bir iftira sonrasında başından geçenleri anlatıyor.Kitabın genel olarak aşırı yoğun bir dille ve bol betimlemelerle yazılmasına karşın,Joseph K’nın sonu kitapta 2 satır ile ifade edilmiş.Kitabın son sayfasında Joseph’in iki adam tarafından kaçırılıp tenha bir yerde bıçaklandığı ve bazı şeylerin onun gözünden film şeridi gibi geçtiği yazıyor.Ancak biz Joseph’in ölüp ölmediğini net bir şekilde bilemiyoruz.Algılarımızın film şeridini ölüm ile bağdaştırmasından dolayı sadece onun öldüğünü varsayıyoruz.Peki ya Joseph ölmediyse? Ya hikaye aslında daha bitmediyse? Nihayetinde Joseph inatçı bir karakterdi.Bu iki soru aslında bizim bu kitabı farklı bir biçimde algılayabilmemiz için bize gereken anahtarlar. Peki Joseph ölmeseydi tüm bu sorunlar ile baş etmeye çalışacak mıydı , davasını devam ettirecek miydi?Ben ettireceğini düşünüyorum çünkü Joseph hiç bir zaman pes etmedi.Ne amcasının bulduğu avukatı dinledi ne kendinden önceki davaları örnek aldı.Joseph’i Joseph yapan değer onun diğer insanlardan farklı davranmaya cesareti olmasıydı.O pes etmeden yoluna devam etmeyi denedi ve her defasında hayattan bir tokat daha yedi.Her yediği tokattan öncede dersin de çalışmıştı oysa ki.Ya gerçekten anlamamıştı deneyerek bu işi çözemeyeceğini yada umudunu yitirmek istemiyordu.Birileri geldi ve Joseph’in umudunu kararttı.Peki sonra ne olacaktı? ‘’...Ama beylerden birinin eli K’nın gırtlağına sarılırken,öteki bıçağı sapladı ve iki kez çevirdi,K kaymakta olan gözleriyle yüzünün hemen yakınında beylerin yanak yanağa dayanmış olan izleyişlerini de gördü.’’(s244,DAVA)Kanlar içinde yatıyordu,ışık giderek azalıyordu.Artık her yer karanlıktı,hiçbir şey hareket etmiyordu.Anlayamıyordu ; ne ölüydü,nede diri. Ta ki sırtı dönük o kişi ortaya çıkana kadar.Bir sandalyede buldu kendini Joseph hiç bir şey görünmüyordu ; sadece sarı bir ışığın altında ona sırtı dönük bir adam vardı.Anlam verememişti hiçbir şeye ,niye oradaydı?O adam kimdi?Ne olacaktı?.Tüm bunlar olurken o ani bir şekilde sırtını dönerek baktı Joseph’e.Sordu ‘’sen kimsin?’’ diye.Joseph adını söyledi.O tekrar sordu,Joseph tekrar adını söyledi ve o gülmeye başladı.Derinden aşağılayıcı bir şekilde gülüyordu,bu sırada Joseph sinirleniyordu.Ani bir çıkış yaparak bağıdı Joseph’’Komik olan ne!’’ diye.O gülmeyi bıraktı,ciddi bir şekilde Joseph’e baktı ve dedi ki ‘’Sen Joseph değilsin,sen sonuncuydun;her şeye rağmen umudunu kaybetmeyen ; direnen son kişiydin’’.Joseph anlam veremiyordu hâlâ,ürkek bir şekilde sordu ona’’Peki ya şimdi ne olacak’’ diye.Dikkatlice baktı Joseph’e ‘’Artık özgürsün,eski hayatını yaşayabilir ; dilediğin şekilde sokaklara çıkabilirsin.Dava sona erdi.’’dedi.Joseph anlam verememişti hiçbir şeye ; nasıl bitebilirdi bu şekilde ? Boşuna mıydı bunca çaba? Hayat bu kadar kontrolünün dışında mıydı bunca süre?.Mutlu olmuştu başta çünkü kurtulduğunu düşünmüştü bu lanet olası olaylardan.Monoton hayatını yaşamaya;o kokuşmuş pansiyonda kalmaya ; o sıkıcı işini yapmaya başladı.İlk defa fark etmişti hayatının ne kadar sıkıcı olduğunu.Bunalıma girmişti ; hayatındaki her şey onu boğazından tutup boğmaya çalışıyordu âdeta.Dayanamıyordu tüm bu olanlara ; bir anda elinde bir kalem ve bir bıçak çıktı odasından.Adliyeye gitmişti ; orada çocukların resim çizdiği kaynakları açtı ve boş bir sayfa bulup yırttı onu.Bir kaç cümle yazdıktan sonra ana kapıya çıktı ve bıçağa o sayfayı geçirdi önce.Ardından gökyüzüne baktı ve bir anda bıçağı yüreğine sapladı.İnsanlar cesedini bulduğunda gülümseme vardı yüzünde.Birisi kana bulanmış o sayfayı gördü ve üzerinde ‘’Umudum yoksa davamda yoktur ; davanın olmadığı yerde bana gerek yoktur.’’yazıyordu. Kaynakça: DAVA 22.Baskı Franz Kafka ©2007 Can Sanat Yayınları Ltd. Şti adlı eserden yeni sonu üretmek amacıyla alınmıştır BÜYÜK DİKTATÖR Charlie Chaplin Blog Yazarı: Furkan Küçükbay MODERN DÜNYADA ORTAÇAĞ ESİNTİLERİ: BÜYÜK DİKTATÖR Sinema dünyasının gelmiş geçmiş en büyük dehası, pantomimi ve sinemayı insanlara sevdiren ve de filmleriyle insanlığın gölgede kaldığı anlara ışık tutan büyük üstat Charlie Chaplin yeni yıl ile birlikte 125.yaşını geride bırakmış olacak. İşte bu beş çeyrek asırlık dev çınarın en çok ses getirmiş, kendisinin eleştiriler silsilesiyle karşı karşıya kalmasına neden olmuş ve günümüz dünyasındaki ortaçağ fikirlerini trajikomik bir şekilde anlattığı ölümsüz eseridir Büyük Diktatör. Birinci Dünya Savaşı'nda yaşadığı uçak kazasıyla hafızasını yitiren ve upuzun bir uykuya dalan Yahudi bir berberin, Hynkel diktatörlüğündeki hayalî Tomanya'da gözlerini açmasıyla izleyiciler Hitler dönemi Almanya'sının bir parodisiyle karşı karşıya kalıyor. Değinmekte fayda var; hem Yahudi berber rolünü hem de Hynkel rolünü üstlenmiş Charlie Chaplin. Filmin hemen başında ise iki karakter arasındaki benzerliğin tamamen tesadüfi olduğu vurgulanıyor. Daha sonra çalışma kamplarına gönderilen Yahudi berber ise kamptan kaçmayı başarabildiği bir gün Hynkel'in de aynı esnada o bölgede olması sayesinde Diktatör ile karıştırılıyor ve kendini daha sonra Tomanya halkına tutkulu bir konuşma yaparken buluyor. Senaryosu gayet ilgi çekici. Yarattığı Hynkel tiplemesi ile ve Hynkel'in Hitler'i andıran komik tavırlarıyla izleyiciyi kahkahaya boğmaktan da bir an olsun uzak durmuyor Chaplin. Ama filmin arkasındaki tüyler ürpertici dram filmin güldürü amaçlı yapılmadığını açıkça gözler önüne seriyor. Ana tema açık ve net: Günümüz dünyasındaki ortaçağ insanlığı. "Hızlı geliştik ama bu sırada kendimize de zarar verdik" diyor Yahudi berber rolündeki Chaplin filmin sonunda. Ne kadar da muazzam bir tespit. Tarih, insanlığın yaşadığı hızlı gelişim ve bunu takiben tecrübe edilen açgözlülüğün getirdiği trajedilerle dolup taşmakta. Stalin Rusya'sında öldürülen binlerce insan, Nazilerin soykırımı sırasında yaşamlarını yitiren sayıları yüz binleri aşan Yahudiler ve daha birçoğu insanlığın tarihteki kara lekesi. İşte bu nedenle Büyük Diktatör gülme zamanını değil, tüm insanlığın oturup düşünmesi gerektiği bir zamanı işaret ediyor. Kişisel arzuların ve hesaplaşmaların toplumsallaşmasının getirdiği yıkım yine Chaplin'in Hynkel tasvirinde izleyiciye selam duruyor. Öyle ki ofisindeki balon üzerine çizilmiş dünya haritasıyla oynarken fazla ileri giden Hynkel en sonunda balonu patlatıyor. Tabii patlayan bu balonun aslında yaşadığımız gerçek dünya ve içindeki güzel insanlık olduğunu söylemeye gerek bile yok. Nefret tohumlarının ekilmesi ve insanları belli bir kesime karşı kin tutmaya yönlendirme bugün bile politikanın önemli bir parçası. Nazi Almanya'sı ise temel devlet ideolojisinin nefret üzerine kurulduğu belki de tarihteki en büyük ölüm yuvası. Bu nedenledir ki Charlie Chaplin insanlığı aydınlığa yönlendirmek için bu korkutucu ülkeden yola çıkarak filmini tasarlamış. Yarattığı hayalî Tomanya ülkesinin ise ortaçağdan kalma temeller üzerine oturtulduğunu sık sık vurguluyor. Bu bağlamda Hynkel'in Yahudileri katletme emrini verdiği sırada sarf ettiği şu sözleri kilit role sahip: "Gettoda küçük bir ortaçağ eğlencesi düzenleyeceğiz." Takip edilmesi zor bir hızla ilerleyen insanlığın, bu hızlı gelişim yolculuğunda hislerini ortaçağdan aynen taşımış olması kabul edilmesi zor, üzücü bir gerçek. Ama tüm yükü Hitler'e, Stalin'e yüklemek de yanlış olur. Hitler'in Almanya'sına, Stalin'in Rusya'sına tanık olan günümüz devlet başkanları tarihi unutarak bugün Orta Doğu'yu ortaçağdan kalma bir dürtüyle kana buluyor. Günümüzde, yakınlarda bir yerlerde belki de içimizde aynı Tomanya dürtüleriyle hareket eden Hynkel'ler kendi metotlarıyla düzenlemiş oldukları Fırtına Birlikleri'yle ayrıştırılmış kesimler üzerine kan kusuyor. Dolayısıyla, Büyük Diktatör'ü izlemek için çok güçlü bir nedeniniz var diye düşünüyorum. ortaçağ açgözlülüğünü ve nefretini yenmek modern toplum barışına çözüm getirmek için gerekli kıvılcımı Chaplin size fazlasıyla sağlıyor. İç karartıcı olduğunu kabul etmekte fayda var ama yaşam tarzımızın özgürlük ve güzellik olması için bu kıvılcımlara ihtiyacımız var. Büyük üstat Chaplin Büyük Diktatör ile üzerine düşeni yapmış ve insanlığa karanlıktan çıkması için gereken ışığı göndermiştir. Şimdi ise biz modern topluma insanlığın üzerindeki karanlığı aydınlatmak için bu ışığı aklın önderliğinde kullanmak düşüyor. İyi seyirler... Semra ALTINTAŞ 21502275  1YÜZYILLIK DÜŞMANLIKHalamın Zurich Üniversitesinde okuyan kızlarıyla Avrupalıların Türklere ve Müslümanlara davranışlarını tartışıp irdelerken, gözüm televizyondaki haberlere takıldı. Küçük bir şişme bot üzerinde, çocukları ve eşleri denize düşmüş, boğulmuş Kuzey Afrikalı Müslümanlar, gözlerinde yaş ve yüzlerindeki acıyla İtalyan sahil güvenlik ekiplerince kurtarılmayı bekliyorlardı çaresizce. Biz burda yokluktan bahsederken hiç bir yakınımızın yokluğunu hayal etmemişiz bile. İçim sızladı, insanlar bu durumdayken yaptığım şımarıklıklar boğazımda kaldı açıkçası. Bu düşücelerle acı çektim bir süre. Sonra konuya döndüm tabi ama biraz buruk, biraz hüzünlü devam ettim konuşmaya. Kuzenlerimin Avrupa hakkında bugüne ilişkin anlattıkları beni meraklandırmıştı açıkçası. Geçmişte durum nasıldı acaba? Bu zamanlara nasıl gelmişlerdi? Aklımdaki binlerce düşünce ve ben bir Avrupa Tarihi meraklısıydık artık.Endülüs Emevi Devleti ile VIII.Yüzyılda tanışır Avrupa. Bütün İspanya kısa zamanda fethedilir ve yeniden imar edilir. Avrupa’da ilk matematik, astronomi, sağlıkla ilgili akademik çalışmalar burada yapılır ve bu kitaplar yüzyıllarca Avrupa’da okutulur. Bu dönemde bilim, kültür ve medeniyet Sevilla’dan, Gırnata’dan devşirilir. Ancak laisizm yoktur o yıllarda. Coğrafyalar Hristiyan ve Müslüman kavramlarıyla anılmaktadır. Yazara göre Hristiyan coğrafyanın bu gözde cömert beldesi, XV.yüzyılın sonlarında Hristiyan hükümdarların acıma duygusuna iltifat etmeden kurtarılır kaﬁr(!) Yahudi ve Müslümanlardan. Onların acıma duygusu bir kenarda oyuncaklarıyla oynaya dursun, biz 3-4 yıl önce bu kovulan Yahudilerin ülkemize gelişinin 500.yılını törenlerle kutlamıştık. Savaştan kaçamayan ve büyük Endülüs Emevi medeniyetinden arta kalmış bir kısım, din değiştirmeye zorlanmış Yahudiler olan Moniscolar. Diğer kısım ise canını kurtarma derdine düşen ve göstermelik vaftiz olup hristiyanlaşan binlerce insan. Bu insanlardan rahip olup kolejin manastır hayatını benimseyen ve Vatikan kitaplığının hizmetine girip şarkiyatçılığın temelini oluşturan müstensihler de çıkar. Başlangıçta bu insanların Hıristiyanlığı seçmelerine sevinip bayramlar yapan, çanlar çalan, taklar kuranlar, zaman içinde şüpheyle karşılarlar onların bu din değiştirişlerini  2ve en sonunda XVI.yüzyılda Avrupa’dan tamamen sürerler bu insanları. Ne büyük korkaklık! Zararı olmayan insanlara yapılan bunca zulüm ancak bolca korkaklıktır.Müslümanlara Türk dendiği gibi, en büyük Müslüman devleti Osmanlı Devleti Başkanına korkuyla karışık saygıyla “büyük efendi” denir o zamanlar. Müslümanlar islamı yaymak maksadında, Avrupalılarsa “Tanrının Laneti” dedikleri Türkleri kutsal topraklardan ve Avrupa’dan atmak maksadındadır o yüzyıllarda. Vaazlarla, ayinlerle ve haçlı seferleriyle uzlaşmazlık kültürünü zirveye çıkarırlar. “Acaba ABD Başkanı Sayın Trump da bu uyuşmazlık kültürünü 20. yüzyılda temsil etmeye mi çalışıyor?” dedim kendi kendime.Muktedirler bazen dini ve ulvi duygularla yola çıkardıkları toplulukları kendi hegemonyaları için kullanırlar o zamanlar. Kendi iktidar savaşları kutsal savaşlardan daha gerçekçi, hırslı ve kanlı olabilirmiş mesela. Nitekim 17. yüzyılda otuz yıl savaşlarında 17-18 milyon Avrupalının üç milyonu hayatını kaybeder onların bu iktidar savaşları yüzünden. Ancak hiçbir Müslüman ülkede savaşta bu denli büyük bir kayıp olduğu görülmez ki onların deyimleriyle bizler barbar ve gericiydik(!).Avrupa’daki Müslümanlar adına en acı manzara ise Akdeniz limanlarındaki çölden gelen siyahi köleler ile beyaz Müslüman coğrafyadan gelen esirlerin boy gösterdiği köle pazarlarıdır. Gemilerin kürekle çekildiği o dönemdeki kürek mahkumlarının bulunduğu gemiler ve sahilde kalmak zorunda oldukları derme çatma barakalar da cabası. Ne kadar içler acısı! Şimdilerde özgürlükçü geçinen Avrupa aslında zalimin ta kendisiymiş bir zamanlar. Belki yaptıkları zulümlerin kendilerine de yapılmasından korktukları içindir bu “İSLAMOFOBİ”. Ne dersiniz?Anlaşılan şu ki, o yüzyıllar Avrupa ile Müslümanlar arasında ilişkilerin kısıtlı olduğu, insanların dinsel veyahut başka gerekçelerle birbirlerini kabul etmediği ve hatta yok etmeye çalıştığı dönemler. Hatta coğraﬁ sınırların koruma bahanesiyle insanların ilişkilerinin sınırlandığı yıllar. Günümüzde ise artık sınırlar belli. Artık coğrafyalar dine göre şekillenmiyor. Hilal ve haç kavgası görünürde yok gibi. Müslümanlar artık Avrupa’ya cihat için değil sanayi toplumunda oluşan iş gücü açığını doldurmak için gidiyor, kök tutuyor ve entellektüel manada da Avrupa’da var olduğunu ispatlamaya çalışıyor.Halamın kızlarının ısrarla üzerinde durdukları Avrupa’nın dış sınırlarından ziyade burada yaşayanları kendi benlikleriyle kabul etmeyen sınırları mı var? Olabilir. Fakat zamanla yaşadıkları değişimler ve gelişmeler takdir edilmeli diye de düşünüyorum ben açıkçası. Fakat “Moriscolar yaşamalı mı yoksa hepsini tehcir mi etmeliyiz?” gibi düşünceler Avrupalının keşfettiği ve kurduğu Amerika’da bugünlerde test ediliyor gibi duruyor. Durum mu? Şimdilik berabere. KaynakçaValensi Lucette, Avrupa’da müslümanlar: (16.-18. yüzyıllar), Türkiye İş Bankası Kültür Yayınları, İstanbul, 2015.Nur Banu Bilgin Her şeyin içinde bir sevimlilik Geçen hafta bir kulüple birlikte defalarca izlediğim bir filmi tekrar izledim: Sevimli Canavarlar. Normalde filmin orijinal ismi Canavarlar ama Türkçeye Sevimli Canavarlar olarak çevrilmiş. Aslında bu karşı olduğum bir durum, kitapların ya da filmlerin gerçek isminin birebir çevrilmesi gerektiğini savunuyorum. Ama burada çeviri orjinalinden daha çok uymuş. Bir canavar var filmde, çocukları korkutan. Ama küçük bir kızla tanıştıktan sonra sevimli bir canavar oluyor. Gerçek hayat da böyle değil mi? Hep korktuğumuz canavarların, insanların ya da olayların içinden iyilik ya da güzellik çıkması aslında çok olası değil midir? Birinden korkuyoruz diyelim, patronumuzdan ya da öğretmenimizden. Biz o kişiyi hep kötü olarak düşünürüz, sanki eve gidince de arkadaşları ya da ailesiyle buluşunca da aynı o korkunçluk var onun suratında. Ama aslında o kişi de eve gidince dinlenip sakinleşmez mi? Ya da sevdiği birini görünce tüm o korkunçluğu gitmez mi? Korkunç bir adamı bir bebekle ya da yavru köpekle, kediyle görsek kararımızın değişeceğine eminim. Olaylar ya da durumlar karşısında da tavrımız genelde aynı oluyor. Sevmediğimiz ya da korktuğumuz bir şey oluyor ve biz sanki sonsuza kadar böyle olacak gibi endişeye ve hüzne kapılıyoruz. Bu durum hem bizim bu olaydaki başarımızı düşürür hem de gelecekteki benzer olaylara karşı hareketlerimizi kısıtlar. Daha da kötüsü, kendimiz kendi gözümüzden düşebiliriz. İleride umursuluğa erken kapılırız, kendimizin ve gücümüzün farkında olamayız. Hayattan uzaklaşırız. Evet, bence basit bir canavardan kaçış bunun gibi büyük sorunlar doğurabilir hem de her an. Peki, ne yapmalıyız bunu çözmek için? Bu durumdan kurtulmak için öcelikle önyargılı olmamak gerek. Evet o kişiyi sevmemiş olabiliriz, şu anki durumumuz çok berbat olabilir. Ama her şeye zaman vermeliyiz. Biraz akışına bıraklım, zaman bize ne getirir bilinmez. Dert edindiğimiz konuları daya iyi inceleme fırsatı buluruz. Bence diğer bir önemli husus ise sabırlı olmak. Tamam, o insanla ikinci görüşme de iyi gitmemiş olabilir ama yine hemen umutsuzluğa kapılmamalıyız. Bilmeliyiz ki bazı insanlar ve olaylar içlerini hemen açmazlar. Önyargı ve çabuk pes etmek bence bizi üzüntüye ve başarısızlığa götüren önemli sebeplerden. Güzel bir sözü hatırlatmak istiyorum, “Her işte bir hayır vardır.” Bu söz aslında bize bu anlattıklarımı özetlemiyor mu? Birçok şekilde açıklayabiliriz bu sözü. Durum kötüye gidiyor olabilir ama bunu iyiye çevirmek mümkün. Bizim elimizde de olan bir şey bu. Hemen pes edersek bu mutlu sona ulaşamayız. Sabretmemiz ve aslında çalışmamız lazım. Güzel şeyler kolay elde edilmiyor, biraz çaba ve emek istiyor. Unutmamalıyız ki her kötü şeyin içinde de bir iyilik, güzellik vardır. Bizler sadece farklı bir açıdan bakıyoruz. Biraz zaman verip tüm kriterlermizi bir kenara koyup nötr bakarsak hem sorunu çözmeye yaklaşırız hem de kim bilir, belki de ortada bir sorun olmadığını fark ederiz. Sorun çıksa da ne olmuş ki, çözebiliriz. Canavardan korkup kaçmak yerine ona yakınlaşmalı ve sevimli yönlerini keşfetmeliyiz. Belki de canavarı ortadan kaldırıp yerine sevimli bir yaratık çıkarabiliriz, hem bize güç verir, hem bizi mutlu eder hem de kendimize güvenimiz artar ve bu canavarla savaşabildiğimizi görürüz. Bizler, insanlar yine bu olayda da bencilliğimizi konuşturup tembellik yaparak her şeyi bir kenara atıyoruz. Birazcık daha sevimli taraflara bakıp daha pozitif olabilsek keşke... Orkun Batuhan YILDIZ Aşk Her şeye Değer mi? Çeviri şiirleri okumayı hiç sevmem. Çünkü bana göre şiir evrensel değildir. Uyakları, anlamları, şiirin ahengi kendi diline özgüdür. Çevirmenin yapması gereken kitabı harfi harfine çevirmek değil, şiiri okuyup anlayıp yenisini yazmaktır. Bu sebeple bir şiir kitabı alıp almamak konusunda tereddüte düştüm. Bu kitabı seçmemde ki en büyük etken kitabın orijinalinin İspanyolca olmasıydı. Aşkın tanımını belki de en sempati duyduğum insanların gözünden; İspanyolların dilinden okuyacaktım. Aşkı ülkelere göre tanımlamak mantıklı mı peki? Kitabı okumadan önce kesinlikle evet derdim. Kitabın yazarı Mario belki İspanya’da doğmuş olabilir ama kendimden o kadar çok parça buldum ki. O da benim gibi doğduğu köye, gittiği botanik bahçesine, sevgilisine ulaşmak için kullandığı trene, huzura ulaşmak için inandığı yaratana âşık. O da bizim gibi, şimdikilerin diliyle “halktan biri”. Kitabın en sevdiğim özelliği okuyucuyu alıp başka diyarlara götürüyor ve bunu gerçekmiş gibi iliklerinize kadar hissediyorsunuz. Zaten bir kitabı kitap yapan bu değil midir? Benedetti gençliğinde bir kadına âşık oluyor ve onun deyimiyle kendi hayatını mahvetme yetkisini ona veriyor. Ona korka korka âşık oluyor, alışma korkusuyla. Bile bile kendi kuyusunu kazıyor ama onsuzda yapamıyor. Zaten aşk böyle bir şey değil midir? Onun yanındayken dünya umurunuzda olmaz yeryüzünün en mutlu insanı olursunuz, ama aranız bozukken hiçbir şeyden keyif almaz, yaşama sevincini kaybedersiniz. Özetle hayatınızın merkezine “o” nu koyarsınız, alışırsınız. Kitap, aşkın neredeyse her aşamasını, bölümünü içeriyor. İnsanın böyle bir ansiklopedi bırakabilmesi için aşkı gerçekten yaşaması gerekir. Öyle bir yaşamak ki bu hasta yatağında ölmeden önce karısının gözlerinin içine bakıp ellerini tutarak ona ilk sevgili oldukları zaman yazdığı şiiri okumak. Bir şiirinde senin o güzel büyülü, seni bazen kelimelerden bile daha iyi ifade eden ellerini daha fazla tutmak için her şeyimi verirdim diyor ve bizlere tavsiye veriyor; vakit geç olmadan sevin. Bu bölüm bana hayatın ne kadar kısa olduğunu hatırlattı. “Erkek acilen, kadın aniden/ hadi sevin birbirinizi vakit kaybetmeyin/…/ unutmayız zamanın geçeceğini ve geçip gittiğini”(Benedetti 2016, 44). Hayat hızlıca yitip gidiyor avuçlarımızın içinden. Sevda Sözleri adlı kitabında, “Hayat kısa/ Kuşlar uçuyor” diyen Cemal Süreya, acımasız iki mısrasıyla o kadar güzel özetliyor ki hayatı. O yüzden bence bu kısa hayatımıza, uğruna şehirler yakılan o kutsal duyguyu ‘aşk’ ı sığdırmalıyız. Bütün bunları okurken aklıma rahmetli dedem geldi. Her şeyden önce benim mürüvvetimi görmek istiyordu ve hasta yatağında “Sakın önünde çok zaman var diye sevmeyi erteleme” diye salık vermişti. O günden beri hayatımda ki olumlu olumsuz her şeyi sevmeye çalışıyor, yaşadığım her dakikadan zevk almaya çalışıyorum. Aşkı en ince ayrıntısına kadar yaşamaya çalışıyorum. Özetle yaşıyorum ve mutlu oluyorum. Aşkın yanı sıra aldatmadan da bahsetmiş şair. Klişe olan patron-sekreter ilişkisine dokundurmuş. Bunda, sevdiği kişinin eskiden sekreter olarak çalışmasının etkisi büyük olmuş. Yıllar sonra gelen itiraf ile yıkılmış. Senelerce salak yerine konmak çok koymuş ancak sevmekten vazgeçememiş. Okurken içten içe sinirlendim tabii. Bir insan bu kadar kötü olabilir mi? Evrenin en güzel hissiyatı olan ‘aşk’ böyle aşağılanır mı? Bir insan neden aldatır? Aldattıktan sonra neden hayat arkadaşına olanları anlatmaz ve senelerce saklar. Umut vermek bir insanın hayatıyla oynamak bu kadar kolay olmamalı. Günahlardan en büyüğü değil midir bir insanın aşka olan inancını yitirmesine sebep olmak? Umut katletmek… Kadına duyduğum nefret ve öfkeyle kitabı okumaya devam ederken bir yandan da dine olan düşüncülerini merak ediyordum. Affınıza sığınarak en azından kendi izlediğim filmlerden edindiğim önyargı ile Latin Amerikan insanları genel olarak devrimci oluyor ve dine karşı bir tavır içinde oluyorlardı. Bu düşüncemden dolayı masumane bir merakla sayfaları çevirirken inanç şiirine geldim. Necip Fazıl’ın “Çile” adlı eserini okuyanlar Allah’a duyulan mutlak teslimiyet duygusunu nasıl iliklerine kadar hissediyorsa bu şiirde de aynısı hissediyor. Peygamber için söylediği sözler bir erkeğin bir kıza söyleyeceği basit aşk sözleri değil. Daha önce görmediği birine, kurtarıcım diye hitap ettiğinde kendi canından çok onu sevdiğini hissettirebiliyor okuyucuya. İki kitap bu açıdan o kadar çok benzerlik gösteriyor ki. Birin de İsa’ya duyulan aşk, birinde Muhammed’e duyulan aşk. Kelimeler aynı, hissiyat aynı sadece kişiler farklı. Bir iki saatliğine bir Latin Amerika ülkesine misafir olup aşkın şarabından bir kadeh içmek isterseniz bu kitabı şiddetle okumanızı tavsiye ederim. Tereddüt ederek aldığım bu kitabı bir solukta bitirdim. Bir şiir kitabından beklenmeyecek şekilde akıcılık var ve her şeyden önemlisi aşkın imgelerini yeniden keşfedeceksiniz. KAYNAKÇA Benedetti, Mario. Aşk, Kadınlar Ve Hayat. Çev., Bülent Kale. İstanbul: Ayrıntı Yayınevi: 2016. Sacide!Aydın!! ! ! BAKKAL!GÜNLÜKLERİ!!Aslında! bu! yazımda! önceden! de! bahsetmiş! olduğum! hırçın! kedim!Venüs’ten! bahsedecektim! ama! içinden! Tipitip! sakızların,! Cino! çikolataların,!Mintax!kutuların!ve!gazoz!şişelerin!fırladığı!“Dedemin'Bakkalı”!kitabı!engel!oldu.!Kitabı!okurken!hem!çocukluğumu!hem!dedemi!hatırladım!ve!küçüklük!anılarımı,!yaptığım! karışımları,! yaramazlıkları! düşününce! Venüs! konusunu! şöyle! bir!kenara! itiverdim.! Dedemden! bahsetmişken! geçen! hafta! ona! yazımda!büyükbabamı! anlattığımı! söylemiştim! ve! bu! duruma! alınmış! olmalı! ki!telefonlarımı!bir!hafta!açmadı.!Bu!yazımda!da!ondan!bahsetmezsem!sanırım!bir!hafta! daha! telefonumu! açmayacak! o! yüzden! bu! yazım! birazda! ona! özür!mahiyetinde!!olsun.!!Eski!oturduğumuz!ev!en!alt!katında!küçük!bir!bakkalı!olan!apartman!dairesiydi!ve!o!bakkalın!sahibi!de!bizim!karşı!komşumuz!Bektaş!amcaydı.!Okula!her!gidişimde!ve!dönüşümde!yediğim!Mino!şekerleri!şuan!nasıl!özlüyorum!bir!bilseniz.!Şimdi!Bektaş!amca!dediğime!bakmayın!ona!zamanında!Bektaş!dede!diye!seslenirdim.!Kendi!dedem!İstanbul’da!yaşadığı!için!Bektaş!amcayı!öyle!kabul!etmiştim.! Şanslı! bir! çocuktum! okul! zamanı! dükkanından! çıkmadığım! Bektaş!dedem!ve!tatillerde!yanında!kaldığım!canım!sakız!istese!bile!koşa!koşa!gidip!alan!Kirman!dedem!vardı.!Doğrusunu!söylemek!gerekirse,!o!zamanlar!içimden!keşke!dedem!kepçe!ustası!olmasaydı!keşke!bir!bakkalı!olsaydı!diye!içimden!geçirirdim.!Bektaş! amcanın! bakkalında! yaptığım! çıraklığı! ona! da! yapardım,! sevdiğim!müşterilerin!veresiye!defterindeki!ufak!borçlarını!siler!sevmediklerime!ise!ufacık!gofret!borçları!eklerdim.!!!Hazır!çıraklık!hikayelerimden!laf!açılmışken,!size!bir!anımı!anlatayım.!Yine!bir!gün!kuldan!eve!gelmiş!üstümü!hızlıca!değiştirip!bakkala!Bektaş!amcanın!yanına! inmiştim.! Her! çocuk! gibi! bende! mutfak! malzemelerini,! deterjanları!birbirine!karıştırıp!iksirler,!karışımlar!yapmayı!çok!severdim!ama!!benim!diğer!çocuklardan!farkım!sınırsız!malzeme!stokum!oluşuydu.!O!gün!kafamdaki!tarife!uygun!malzeme!bulabilmek!için!yeni!gelen!malları!karıştırdım!biraz!ve!insaflı!davranıp!küçük!paket!çay,!margarin!ve!meyve!suyunu!alıp!bakkalın!kilerinde!karıştırmaya!başladım.!Çıkan!sonuç!hiç!fena!görünmüyordu!bende!bunu!satmaya!karar! vermiştim! ve! Çokomel! çikolataların! içlerini! yiyip! ambalajlarına! yeni!karışımımı!koymuştum.!Bektaş!amcanın!uzaktan!beni!izlediğini!fark!etmiştim!ama!aynı!ciddiyetle!işimi!yapmaya!devam!etmiştim.!Çıkardığım!ürünleri!Bektaş!amcaya!verip!“Al!bunları!abur!cubur!almaya!gelen!çocuklara!sat.”!demiştim.!Çok!şükür!Bektaş!amca!o!kimyasalları!kimseye!satmamıştı,!ama!bana!satmış!gibi!gösterip!harçlık!olarak!elli!kuruş!vermişti.!Ben!o!elli!kuruş!yıllarca!harcamadım,!hayatımda! kazandığım! ilk! maaş! olarak! çekmecemde! kaldı.! İlk! maaşım!çekmecemde! kaldı! ama! Bektaş! amcanın! bakkalı! sokağımıza! açılan! yeni!süpermarketlere!karşı!ayakta!kalamadı.!O!da!kapanan!bakkalından!sonra!kendini!çiçek!sektörüne!adadı.!!Açılan!süpermarketlerin!sayısı!arttıkça!civarımızdaki!bakkallar!birer!birer!kapanmaya! başlamıştı.! O! dönemdeki! bakkal! ve! süpermarket! yarışlarını! ise!elbette!süpermarketler!yenmişti.!Para!üstü!olarak!sakız!veren!tonton!amcaların!yerini!somurtkan!kasiyerler,!ucuz!ama!bir!o!kadar!lezzetli!çikolataların!yerini!pahalı!ismini!okuyamadığımız!markalar!almaya!başlamıştı.!Eminim!bu!duruma!üzülen!tek!çocuk!ben!değildim,!benim!gibi!bakkaldan!gofret,!sakız,!şeker!alıp!anneUbabasının! hesabına! yazdırmayı,! bayramlarda! gelen! kız! kaçıranları,!çatapatları! hemen! cebine! doldurup! sokakta! patlatmayı! herkes! özlemiştir.!!Özlemimizi!gidermek!artık!çok!zor,!ne!o!tonton!amcaların!bakkalları!yeniden!açılır!ne!de!süpermarketler!bakkal!samimiyetine!sahip!olabilir.!Ama!o!yıllarımızı!hatırlamak!için!Şermin!Çarkacı’nın!“Dedemin'Bakkalı”'kitabını!okumak!yeterli.!İçinizde!tekrar!karışımlar!yapma!isteği!uyandırabilir!benden!söylemesi.!!!!Kaynakça:!Ç.!Şermin.!(2016).!Dedemin'Bakkalı.'Taze!Kitap!!!!!!!!!ALDATMAKOn sekiz yaşındayım, bundan sadece beş ay önce üniversite sınavına deliler gibi çalışıyordum.Arkadaşlarımla sinemaya gitmek yerine ders çalıştım, ailemle vakit geçirmedim, köpeğimigezdirmedim hatta erkek arkadaşımdan ayrıldım.Ne için?Ne için yaşıyoruz?Kimisi hayatın bir oyun olduğunu düşünür, yalnızca iki seçenekten oluşur; kazanır ya dakaybedersiniz. Bazılarıysa bunun bir sınav olduğunu, ölümden sonraki hayat için hazırlık yaptığımızısöyler. Şu an yaşadıklarımızın ne kadar anlamsız olduğundan yakınıp dururlar. Kimisi sorunlarındankaçar, en ufak bir zorlukta bile gözlerini yumup sakinleşmeyi bekler; hayat akıp giderkenkaybettiklerinin farkına bile varmaz. Ha, bir de bu konuda hiç düşünmeyenler var. Onlar sorgulamadanyaşayıp giderler. Büyük ihtimalle en kolayı da budur. Düşünmemek.Bu, çoğumuz için bir seçenek değil.İlkokulda iyi bir liseye gitmek için çalıştık, lisede de iyi bir üniversite için. Şimdiyse iyi bir iş içinçalışıyoruz. Daha çok çalışıp daha çok para kazanmak istiyoruz. Peki bunun olası sonucu nedir, birsonraki adım nereye gidecek? Biz ne yapıyoruz? Bundan on yıl sonra bizi ne tatmin edecek?Aldatmakmükemmelbir hayatın içinde sıkışıp kalmış bir kadını anlatıyor. İyi bir eşe, sevdiğibir işe, hayal edemeyeceğimiz bir servete ve çok güzel iki çocuğa sahip bir kadın. Her şeye rağmenhayatının amacını bulamamış, kendinden bıkmış Linda’nın hayatına bir anlam katma çabası daha öncedüşünmediğim şeyleri düşünmemi sağlıyor: Tüm hayallerimize ulaşırsak ne olacak? Bizi sabahuyandığımızda kendimizden nefret etmekten alıkoyacak olan ne?Kendimizden nefret etmemek için bir bahane bulmalıyız çünkü nefret ettiğinizde her şeyanlamsızlaşır, her uyandığınızda bugün yataktan çıkmanızı sağlayacak bir “neden” ararsınız ve geneldebulamazsınız. Bu bir girdap gibidir, hızla derine sürüklenirsiniz. Sürüklendiğinizi fark ettiğinizdeyse herşey daha da kötü olur, normal gelen her şey bir anda gözünüze batmaya başlar ve BUM. Kendiniziduşta kimse duymasın diye suyu açmış ağlarken bulursunuz.Sıradan hayatınızdan sıkılırsınız ve risk almaya karar verirsiniz, araba sürerken gaza daha fazlabasar, paranızı daha çabuk harcar ve belki uyuşturucu kullanmaya başlarsınız. Tüm bunlar sizeyaşadığınızı hissettirmeye yetmez. Bir adım daha atıp riski büyütürsünüz. Kumar masasına nelerikoyduğunuz o an dikkatinizi çekmez; evlendiginiz kişi ve işiniz zaten sizi yeterince sıkmıştır. Siz macerave tutkuyu ararsınız,yıllardır eksikliğini çektiğiniz budur zaten: tutku.Bu yüzden eşinizi aldatmaya başlarsınız, gözlerinde kendi yalnızlığınızı gördüğünüz bir adamlakarşılaşırsınız. Kocanızda görmediğiniz, belki de görmek için bakmaya bile tenezzül etmediğinizanlayışı onda görürsünüz. Bunun aşk olduğuna kanaat getirir ve uğruna yaşanacak bir şeybulduğunuza inanırsınız, mutlu olmanın yolu bu sanarsınız. Artık sizi anlayan biri var, yalnız değilsiniz.Sıkılmıyor, bunalmıyorsunuz. Tehlike ya da diğer bir değişle heyecanlı bir ilişki sizi bekliyor.Ama hâlâ mutlu değilsiniz.Mutlu olmak nedir?Ne için yaşıyoruz?Belki de cevap aşktır. Evliliğiniz size heyecan vermiyor olabilir, alışılmışlık duygusu aranızdakiaşkı yok etmiştir ve siz bunu özlüyorsunuzdur. Yeni sevgiliniz bu ruhsal arayışlarınızda size yardımcıolamaz. Tutku bu noktada anlamsızlaşır ve istediğiniz şeyin bu olmadığını anlarsınız.Ne için yaşıyoruz? Ne uğruna yaşamaya değerdir?Aslında hepimizin amacı, hayali aynı. Biz insanlar çok büyük bir şeyin peşindeyiz: Sevginin.Gerçekte bizi mutlu edebilecek, neden yaşadığımız sorusuna cevap verebilecek tek şeyin sevgiolduğunu ancak gerçekten mutluluğu aradığımızda anlarız. Koşulsuz sevgi. Bazen evcil hayvanınızıseversiniz, bazen çocuklarınızı, bazen kocanızı ve hatta bazen kendinizi. Sevmeyi öğrendiğinizdeyaşama amacınızı bulduğunuzu anlarsınız. Ne için yaşadığınız artık bir soru değildir. Sevmeyi öğrenmekiçin yaşıyoruz.Sevmek için yaşıyoruz.İsmet Parlak 21401789 Hayatın Farklı Yönleri Olayların, başkaları tarafından nasıl göründüğünü, hangi etkiler bıraktığını veya neler hissettirdiğini düşünmüş müydünüz hiç? Belki de hayat dediğimiz döngüyü oluşturan mantık bunun üstüne kuruludur. Bu döngü, insanların günlük hayatta yaşadığı benzer olayları kendi bakış açılarıyla yorumlası ve hayatlarına bu yönde devam etmesi şeklindedir. Hayat bu kadar basit mi sorusu, akılları karıştıran büyük bir etken haline gelmeye başlar bizlere. Belki de o kocaman yalnızlıklarımızın sebebi budur: Farklı bakış açıları. Kimisi kendisini yalnızlık ile cezalandırır, kimisi ise elinde olmadan yalnızlaşır. Ama dediğim gibi günümüzün en büyük sorunudur yalnızlık birçok insan için. Bizlere “Galiba bu yüzden, kalabalığın yalnızlıktan farkı yok” gerekçesini içimize işletmiştir. Her ne yaparsak yapalım sonucunun yalnızlıkla sonuçlanacağını düşünür birçoğumuz. Peki ya neden böyle düşünürüz? Bu yalnızlıklarımızın sebebi kendi kararlarımızın bir sonucu olduğunun farkındalığına ne zaman ulaşacağız acaba. Kendini yalnızlık ile terbiye edenleri bir kenara koyacak olursak, diğer kısım için durum çok acı vericidir. Kendi kendilerine, kendi benliklerini yavaş yavaş yok etmeye başlarlar. Bir insan için hayatta ki en büyük sorunlardan birisi olan yalnızlık, birçok insanı psikolojik sorunlara ve ölüme iten bir faktör haline gelmiştir. İnsan hayatı boyunca yanında güvenebileceği ve ne olursa olsun arkasında durabileceği insanlar aramaktadır nedensizce. Bu insan doğasının bir parçasıdır aslında. Yalnızlaşmamızın temel sebebi de, verdiğimiz yanlış kararlarla kendimizi “ Önceleri heyecandan kaynaklanan bu hareketsizliğim, zamanla bir alışkanlığa dönüştü; kendimi kereste yığınının bir parçacası gibi hissetmeye başladım.” işlevsiz birer cisme dönüştürmekten başka bir şey değildir. Düşüncelerimiz, davranışlarımız ve hareketlerimiz bizi yalnızlığın içine sokan ve bizi orada hapseden olgular bütünüdür. Çoğu insan “ Kimseyi aramıyorum, biri beni bulsun istiyorum” fikriyle beyinlerini doldurmuş ve bir şeyler olmasını beklemektedir. Aslında bunun temelinde insanın ne kadar bencil olduğu yatmaktadır. İnsanoğlu bir şeyler elde etmek için her zaman bir mucize bekler. Aslında bu yüzdendir ki, çoğu insan her zaman yalnızdır ve mutsuzluklarının derin mahzenlerinde çürümeye mahkum bırakmışlardır kendilerini. Başkalarını geçtim, kendisi için bile çabalamayan insan nasıl mutlu olabilir ki! Huzur kelimesinin vucüt bulmamış halidir onlar. Huzur kelimesinden bir haber yaşan insanlar için “ Ne bileyim, huzur tuhaf şey arkadaş, ancak kaybedecek bir şeyin kalmadığında gelip seni buluyor.” mantığı onların, düşüncelerini, hareketlerini ve davranışlarını buna mahkum etmiş durumdadır. Peki ya neden? Çünkü onlar hayatta bir şeyler için çabalamaktan acizdir, mutsuzluklarını ve yalnızlıklarını başkalarına yükleyip, bir köşede hayata küsmüş bir şekilde ölüm vakitlerini parmaklarıyla hesaplamaya çalışan kaybedenlerdir. Yani bir çoğu öyle olduğunu düşünür. Aslında olay onların düşündüğünden çok farklı işlemektedir. Kendi acizliklerini, mutsuzluklarını ve yalnızlıklarını kendileri oluşturup birde suçu başkalarına yüklemeye ve onlardan kaçmaya çabalamaktadırlar. Fakat olaylara başkasının gözünden bakmaya çalışsalardı her şey çok farklı olacaktı. Kısacası, huzuru bulmaları, yalnızlıklarına son vermeleri aslında verecekleri küçücük ve önemsiz gibi görünen kararların altında yatmaktadır. Doğru kararlarla ve bencillikten uzak bir tavırla, insanın yenemeyeceği zorluk ve nedensiz kayıplara uğramasını gerektiren bir sebep karşısına çıkmaz. Mantık ve düşünmenin gücünden daha büyük bir kuvvetin işlemediği dünyamız da, insanların bu küçük ayrıntıları atlayıp hayatlarına devam etmeye çalışmaları hem kendileri hem de başkaları için acılı süreçleri meydana getirmektedir. Sebepsiz kaybedişlerimizin nedeninin sebepsiz olmayışının, gerçekliğin suratımıza pat diye vurması belki de insan olarak bizleri daha da kötü etkileyecek olsa da, bunların nedenlerinin neler olduğunun gerçeğiyle yüzleşmemiz gerekmektedir. Daha mantıklı ve düşünceli kararlar vermek, hem bizi daha iyi bir insan yapmakla birlikte hem de hayata daha bağlı ve mutlu insanlar haline getirir. Geçmişin gölgesinde veya pişmanlıklarıyla değil, gelecekten beklentili olan ve geleceği için çabalayan insanlar olarak, hayatımıza odalanmaktan başka bir düşünce kafamızın içinde yer etmez. Kaynakça Ömür İklim Demir. Muhtelif Evhamlar Kitabı. Yapı Kredi Yayınları. 2015 https://guzelresimler.info/gallery/yalnizlik-resimleri_fotograflari_resimleri-5978.html Defne ERDEM Kitaplardaki İstanbul Hepimizi hayran bırakır İstanbul. Moda sahiliyle, Bebek’teki kafeleriyle, insana huzur veren boğazıyla, Çamlıca tepesinde içilen çayıyla, Mısır Çarşısı’ndaki onlarca çeşit çerez ve baharatların lezzetiyle, tarih kokan Sultan Ahmet Meydanı’yla, İstiklal Caddesi’ndeki kalabalığıyla her göreni cezbeder ve farklı duygular uyandırır. Şehirden ayrılanları aklında Eminönü’nde tekrar balık yesem, Topkapı Sarayı’nı tekrar gezsem, Boğaz’da tekrar gemi turu yapsam keşkeleriyle yollar İstanbul. Ayrılmanızın üzerinden aylar geçse bile etkisi hala kalır üzerinizde ve ilk fırsatta tekrar gitmeyi kollarsınız. Herkes doğduğu büyüdüğü memleketin topraklarına bağlıdır derinden ama hepsi der İstanbul bir başkadır diye. Bunu tek bu ülkenin vatandaşı değil, dünyanın dört bir yanından İstanbul’u görme şansına erişen her vatandaş söyler. Çünkü herkesin ayrı anıları kalır orada, herkes farklı dertlerini gömer Boğazın sularına, rüzgarına. Rahatlarsınız işte. Seni kendi tarihi, gizemli sokaklarında sürüklerken bir anlık da olsa unutursun dünyada olduğunu. İnsana farklı yörelere hitap eden lezzetli yemeklerden, tiyatro, sinema gibi kültürel aktivitelere kadar her türlü imkanı sunan bu şehirde kendinizi tazelenmiş, mutlu bir rüyadaymış gibi hissedersiniz. Bu güzel duygular barındıran İstanbul’un içinde yatan bir de tarihi var ki bence çok daha etkileyici. Tarih boyunca bir sürü kültürü ve devleti barındırmış olan bu şehir hepsinden izler taşımakta ve geçtiğiniz her köşesinden size o zamanları anlatmaktadır adeta. Şairleri, yazarları, gazetecileri etkileyen bu tarihi dokusuyla İstanbul her birinin eserlerinde farklı açılardan bahsi edilmiştir. Ortada devasa bir tarih birikiminin getirdiği binalar, yapılar, çeşmeler, hanlar, camiiler, saraylar, kiliseler vardır ki yazmakla sonu gelmiyor. Hepsinin farklı bir hikayesi, farklı bir dönemi vardır. Gelip geçen her gazeteci bu hikayeleri ve İstanbul’u yazmıştır makalelerinde. Friedrich Schrader de bunlardan birisidir işte. 1891-1918 yılları arasında İstanbul’da çalışan bu Alman gazeteci de İstanbul’a hayran kalan milyonlardan bir tanesi ve bu şehrin dokusunu oluşturan tarihi eserlerin hikayelerine inen gazetecilerden biridir. İstanbul’un semtlerini ve evliyalarını anlattığı denemelerinin bir araya getirildiği bu kitap özgün bir üslubun yanında romantik bir dil de içermektedir. Öyle ki yazar sadece eserlerin tarihine inmemiş aynı zamanda o dönemi yansıtan karakterlere de az da olsa yer vermiştir. Böylelikle aslında kitaba hikayesel bir atmosfer de katmayı başarmıştır. Benim için bu yanı gezi türündeki bu kitabı daha ilginç kılmış ve okurken tarihe karşı da merak uyandırmıştır. Onun yazılarında konu edindiği İstanbul şimdikinden ne kadar farklı ve etkileyicidir aslında. Çünkü günümüzde bu kalabalıklaşmış, kozmopolit şehir zamane yazarları tarafından bile bir masal diyarı edasıyla resmedilir. Akademik metinler dışında hiçbir yerde kirliliğinden, trafiğinden bahsedildiğini hatırlamam ben. Bu açıdan günümüzde İstanbul’un anlatıldığı eserleri gerçekçilikten uzak bulurum ve gözümde kitabın değeri azalır. Ancak aynı durum elbette Friedrich Schrader için geçerli değil çünkü o şanslıdır ki İstanbul’un sanayileşmemiş zamanlarına rastlamıştır. Kitabı okurken o zaman ki İstanbul canlandı gözümde ve şimdiye ne kadar değiştiğini düşündüm. Günümüzdeki İstanbul’da eski İstanbul’dan sadece izler bulunmakta olup şehrin yapısı yüz yıl öncesine göre büyük değişiklik göstermektedir. Bu değişiklik bizlere artan sağlık sorunları ve ruhsal bozukluklar sunmaktadır. Geniş ahşap evler yerine yaşadığımız küçük beton daireler bizleri hayattan soyutlamakta, komşuluk ve arkadaşlık ilişkilerini zayıflatmaktadır. Şehrin önceki zamanlarına göre daha kirli bir çevreye sahip olması ve yeşil alanlarının hızla azalması hayatı ikamet edenleri için daha yaşanamaz kılmaktadır. Yaşayan insanları trafiğe hapseden bu şehirde onu halen çekinebilir kılan tek şey tarihe tanıklık etmiş yapılardır. Yüzyıl sonra da olsa böyle bir kitabı edebiyata kazandırmak hem İstanbul’un semtlerine ve türbelerine ilgisi olan kişilere hem de şehri gezip görmek isteyenlere güzel bir bilgi kaynağı olmuştur. Ben dilerdim ki keşke hala eski İstanbul’u yaşatabilmiş olsaydık. Ancak ne var ki artan nüfusu ve modern dünyanın sanayileşme yarışı buna imkan tanımamıştır. İstanbul da bu yarıştan nasibini almış bulunarak plazalar, fabrikalar ve daha birçok betonlaşmış yapılarıyla eski özgünlüğünü çokça yitirmiştir. Bende eski İstanbul’un sakin ve hayat dolu ruhunu uyandıran bu kitabın bitişinde kendime şu soruyu sormadan edemiyorum. Acaba yazar bugünkü İstanbul’u görseydi de İstanbul’a aynı hayranlığı duyar mıydı? Schrader, Friedrich. İstanbul. Remzi Kitabevi, Haziran 2015. 1. Basım Sıfıraltı Kahve Günleri Kahve, çoğumuzun her gün içtiği fakat hakkında pek bilgi sahibi olmadığı bir şey. Ben kahveyi eskiden çok da sevmiyordum. Olsaydı içerdim, fakat olmadığı zamanlar da aramazdım. Bir gün arkadaşlarımla güzel bir kahveciye gitmemle tüm fikirlerim değişti. Bu kahveci değişik kahve demleme ekipmanlarıyla kahve demliyordu. Bildiğimiz filtre kahve makinesi veya Starbucks’taki otomatik makinelerle değil, bilimsel deney tüplerine benzer aletler ile suyun sıcaklığını ölçüp, tartı üzerinde gramına kadar dikkat ederek kahveyi demliyordu. Meğersem bu tür kahvecilere “üçüncü dalga kahveci” deniyormuş. Birinci dalga kahve akımı Nescafe ve Jacobs gibi hazır kahvelerden oluşurken, ikinci dalga kahveciler ise Starbucks, Gloria Jeans ve Caribou gibi otomatik makineler kullanan ve şuruplu kahveler yapan kahvecilerden oluşuyor. Üçüncü dalga denildiği zaman ise kullanılan çekirdeğin tazeliği, öğütülme kalınlığı, geldiği ülke, sahip olduğu aromalar ve kahvenin demlenme biçimi de işin içine girmekte. Bunları öğrendikten sonra kahveye ilgim günden güne arttı. Bugünse neredeyse her gün evimde bu değişik kahve demleme ekipmanlarıyla kahve demleyen biri haline geldim. İstanbul’da her sene kahve festivali yapılıp insanlar bu tür konularla bilgilendirilip “nitelikli kahve” kavramıyla tanıştırılsa da Ankara’da bu yönde yapılmış hiçbir etkinlik yoktu. İlki bu sene oldu, o da Sıfıraltı Kahve Günleri idi. Kahve de günümüzde şarap ile benzer bir değer görmeye başlamış. Çünkü kahvenin çekirdeğinin geldiği yer ve sahip olduğu aromalar da kahve tadımında çok önem taşımakta. Kahve tadımında kahvenin içilme şekli bile aşağı yukarı şarap tadımındakiyle aynı. Bu yüzden, bu kahve festivalinde değişik kahve türlerini deneme imkânı buldum. Festivalin amacı insanları kahve hakkında bilgilendirip onların değişik türde kahveleri tatmalarını sağlamaktı. Zaten girişte ödenilen ücretten sonra içeride içilen kahve için hiçbir ücret ödenmiyor. Fakat bu sistem izdihama neden oluyor. Bazen üç yudumluk kahve içmek için yirmi dakika sırada beklemek gerekebiliyor. Festivale Türkiye kahve sanatı şampiyonu da gelmişti. Kahve sanatı, kahvenin üzerine süt ile desenler oluşturmaya deniyor. Kahve demleyen kişilere de barista deniyor. Bu barista arkadaş kahvenin üzerine bir sürü değişik şekiller yaptı. Açıkçası hayatımda hiç bu şekilleri yapabilen bir kahveciye denk gelmediğim için epey şaşırmıştım. Bu festivalden sonra kahve ilgimi çok fazla çekmeye başladı ve Ankara’da ne kadar kahveci varsa gezdim, fakat her geçen gün yenisi açılıyor. İnsanlar da bu dükkanlarda taze kahve deneme şansı buluyor. Fiyatları bazı yerlerde epey pahalı olsa da uygun fiyatlarda kahve satan mekanlar da bulmak mümkün. Kahve de bir süre sonra bağımlılık yapıyor galiba. Ben de psikolojik olarak bağımlı hale gelmiş olabilirim çünkü bir keresinde dört gün art arda kahve içemeyince çok kötü olmuştum. Sürekli su ister gibi canım kahve istiyordu. Aslında kahveyi bu kadar sevmemdeki temel etken içindeki kafein. Sinirleri uyardığı için kahve içtikten sonra çok daha canlı hissediyorum. Kahvenin tadını da ilk içmeye başladığım zamanlarda pek sevmememe rağmen artık çok seviyorum. Bu festivalden sonra aslında hayatım boyunca aslında hiç kahve içmemiş olduğumun farkına vardım. Çünkü taze kahve ile bayat kahve arasında dağlar kadar fark var. Kahve, kavrulduktan sonra onbeş güne kadar tazeliğini koruyabiliyor. Bu yüzden taze kahve pahalı. Fakat birkaç kere taze kahveyi denedikten sonra kimsenin bir daha Starbucks gibi yerlere gitmeyeceğini ve Nescafe içmeyeceğini düşünmekteyim. Bu festival sayesinde bir hobi kazandım diyebilirim. İleride kahve ile alakalı bir iş yapmayı bile düşünmeye başladım. Ahmet Gökhun Buz 21301502 MİMARİNİN İNSANI ŞEKİLLENDİREN GÜCÜ Bir kenara çekilip her şeyden bağımsız bir şekilde dünyayı izlemek acı verici olabiliyor insan için. Kulaklığı takıp yürüyüşe çıktığım zamanlar benim için böyle artık. Arkada çalan müzikle birlikte etrafı seyretmek ve rastgele yürümek fena değildi eskiden. Az da olsa canlılık görürdüm, bir yerlere saklanmış olmasına rağmen farklı renkler hâlâ vardı dünyada. Ne var ki artık yürüyüş yapmak azap verici bir şeye dönüştü. Her yeri kuşatmış gri binalar, onlara eşlik eden bitmemiş binalar, inşaat gürültüsü, havaya saçılan gri toz bulutu… Her yere aynı binalar dikiliyor, her yer sıradanlaşıyor gözümde. Bu ses ve görüntü kirliliğinin arasında, benim için değerli olan şeyler ve görünce mutlu olduğum farklılıklar da birer birer kayboluyor sanki. Artık her şeyin birbirine benzediğini hissediyorum. İnsanların bile. Mazinin izlerinin tek tek silinmesinden şikâyetçi olan tek kişi ben değilim. Hakan Bıçakçı, Uyku Sersemi kitabında, kentsel dönüşümün gazabına uğramış bir adamın hayatını anlatıyor bize. Geçmişin güzel hatırlarını saklayan binaların tek tek yıkıldığı bir yerde yaşayan Kahraman Kara her şeyin aynılaşması karşısında insanlığından uzaklaşıyor. Mazinin izlerinin silinmesinden Kahraman Kara da şikâyetçi, çünkü İstanbul’un eski yapıları üzerine bir kitap yazacağına söz vermiş birisi o, gittiğinde hiçbir şeyi yerinde bulamıyor. Eski yıkılmış, yeni ama aynı şeyler her yeri kuşatmış, insanlar bile aynılaşmış. “Herkesin telefonu aynı şekilde çalıyordu. Herkes telefonunu aynı şekilde açıyordu. Herkes telefonda aynı şeyleri konuşuyordu. Herkes telefonunu aynı şekilde kapatıyordu” (s.91). Mimari ile insan ruhunun bir etkileşim içinde olduğunu düşünürüm her zaman. Mimari ruhsuzsa insan da ruhsuzlaşıyor sanki. Her yer aynı betonlarla çevriliyse insanlar da aynılaşıyor, soğuklaşıyor. Şehrimizin mimarisine baktığımda insanın hemen her konuda ikinci plana atıldığını görüyorum örneğin. Eskiden insana değer veren ve bu şekilde tasarlanan yerler vardı. Ancak şimdi oralar da dönüştü, oralar da tek tipleşti. Şehir merkezinde insanlara ayrılan alan ile otomobillere ayrılan alan arasında dağlar kadar fark var örneğin. İnsana ayrılan yolun kafelere ayrılmış alanlardan daha dar olması da cabası. Bütün bu detayların hayat görüşüme etki ettiğini düşünüyorum. Ben bu şehrin sokaklarında yürüdüğümde istenmeyen bir kişi olduğumu düşünüyorum. Tek tipleşen mimari beni de kendisine benzetiyor. Düşüncelerim, tavırlarım, davranışlarım aynılaşıyor. Şehrin havası yavaş yavaş beni de zapt ediyor ve dönüştürüyor. Tıpkı Kahraman Kara gibi ben de çevremde hep aynı şeyleri yapan insanlar görüyorum. Mimarinin insan ruhunu nasıl değiştirdiğinin güzel bir örneğini de Sofya’ya gittiğimde yaşamıştım. Orada, şehrin merkezinde yürüyünce enerji dolu olduğumu hissediyordum. Çünkü çok geniş bir alan insanlar için ayrılmıştı. Araba giremiyordu oraya. Binalar insanlara engel teşkil edecek şekilde dikilmemişti. Binaların farklı renkte olmasına özen gösterilmişti ve boş bulunan her alan ağaçlandırılmıştı. İnsanın mutlu olması için tasarlanmıştı o şehir, renk çeşitliliğine verilen önem bundandı. Orada, özne olduğumu fark ettim ben. Ben, o beton yığınlarından ve arabalardan çok daha önemliydim. Ancak burada benden çok daha önemli şeyler var. Bu her gün dışarı çıktığımda bilinçdışıma yollanıyor sanki. O yollarda yürüyüş yaparken ‘ben buraya ait değilim’ diyorum içimden. Kafamı nereye çevirsem aynı şeyleri görüyorum ve bu beni kendimden uzaklaştırdığı gibi hayatıma farklılık katan renkleri de öldürüyor. Yürüyüş yapmak benim kafamı boşaltmak için başvurduğum bir eylemdi. Müziğin sesiyle birlikte saatlerce yürürdüm ve bu beni sakinleştirirdi. Şimdi yürümüyorum çok fazla. Yürüsem bile eskisi kadar uzun sürmüyor. Çünkü kuşatıldığımı hissediyorum. Ben hariç her yer yıkılıyormuş gibi geliyor. İnsanların evden çıkmasına çok sıcak bakmayan bu mimari kafamı öne eğip yürümeyi öğretti bana. Kayıtsızım artık. Sadece yola bakıyorum, gökyüzüne bakmak bir anlam ifade etmiyor benim için. Bu durum belki ileride değişir, belki şehrimiz biraz olsun renklenir de o zaman yaşadığımı tekrar hissederim. Ne var ki şimdilik bu hissiyata çok uzağım. Hayat enerjim sokağa çıkar çıkmaz o kadar hızla azalıyor ki onunla sadece çevremi saran binaların ortasında yaşam savaşı verebiliyorum; bir boşluğun içinde sürüklenerek ölüme yaklaşmaya benziyor bu. KAYNAKÇA: Bıçakçı, Hakan. Uyku Sersemi. İletişim Yayınları. 4. Baskı: 2018, İstanbul. Hüdaverdi Alperen Demirok 21600470 TURK102-14 EL ELE MUTLU BİR GELECEĞEBazı dizi ve filmlerde “Siyah Kurşun” filminde olduğu gibi, gelecekte yaşayabileceğimiz olayları konu alan Shiden Kanzaki’nin “Black Bullet” (Siyah Kurşun) adlı çizgi romanın animasyonversiyonunu izleyince çok etkilendim. Toplumda, bazı sebeplerden dolayı dışlanmış olan ve görmezden gelinen kimseler ne yazık ki olabiliyor. Bu durum gerçekten acı verici. “Bazen insanlık bu derece tükendi mi?” diye kendimize soruyoruz. Günümüzde, bu dizideki olaylara benzer durumlar ile gerçek yaşamımızda da karşılaşıyoruz. Esasen, bütün bu diziler ve filmler, insanların gerçek yaşamlarından esinlenerek yapılan eserler değil midir? Bu filmlerin bir kısmı, bir insanın yaşam hikayesiyle birebir aynı olurken, kimisi biraz mizah, kimisi biraz komedi veya bir miktar dram ile bir araya getirerek, insanoğlunun filmlere konuolacak yaşantısını göstermektedir. Televizyonda yayınlanan bir çok diziden bazılarını büyük merak ve ilgiyle izlemekteyiz. Nedeni ise, kendi hayatımızla yakın ilişki kurduğumuz, benzerlik gösteren sahnelerin, ilgimizi çekmesidir. Çünkü hepimiz insanız ve hayatımızda üzüldüğümüz dönemlerde, sevindiğimiz dönemlerde olmuştur. Bunları sinema perdesinde veya televizyon ekranında izlemiş vegeçmiş olayları sağlıklı bir şekilde yeniden değerlendirmemize ve geleceğe yönelik ders çıkarmamızda da olanak vermektedir.Shiden Kanzaki adlı yazarın “Black Bullet” (Siyah Kurşun) adlı çizgi romanın animasyon versiyonunda olduğu gibi toplumumuzda bazen hoş olmayan ve istenilmeyen durumlarla karşılaşabiliyoruz. Çünkü insanoğlunun yaratılış gereği iyi şeyler de, kötü şeyler de, bizim içindir. Bunlar, beklenmedik bir hastalık, fiziksel rahatsızlık, maddi veya manevi ani bir değişim olabilir. “Black Bullet” adlı bu eserde olduğu gibi beklenmedik kötü bir hastalıkla karşılaşabiliriz. Bu durum, bizim için de veya yakınımızdaki kişiler için de söz konusu olabilir. Bu kişilerin en çok ihtiyacı olan, yakın ilgi ve hoşgörüdür. Bu insanları ‘lanetli insan’ olarak görüp, toplum tarafından dışlamak yerine, bu durumun bizim için de söz konusu olabileceğini düşünerek empati kurmak ve o özellikteki insanları topluma kazandırmaya çalışmak, en doğru hareket tarzı olacaktır. Onları bu durumlardan dolayı dışlamak, toplumsal bir çöküntüye neden olabilecektir. Bu nedenle, sorunları ortadan kaldırmaya çalışılmalı, toplumsal hoşgörü ve sevgiyle sorunlu insanları topluma faydalı ve uygun hale getirilmeye çalışılmalıdır.Hüdaverdi Alperen Demirok 21600470 TURK102-14 Diğer yandan, “Siyah Kurşun” filminde de vurgulanmaya çalışıldığı gibi, günümüzde de insanlığın ortak geleceğini tehdit eden çok çeşitli sorunlar mevcuttur. Küreselleşen dünyada, kuraklık, açlık, iklim değişikliği, ırkçılık, yabancı düşmanlığı, iç savaşlar, mülteci akımı gibi sorunlar, sınırları aşarak, tüm insanlığın sorunu haline gelmektedir. Konunun uzmanlarınca, her vesile ile dile getirilen bu tehditlerin siyasi veya ekonomik çıkarların ön planda tutulması nedeniyle ihmal edilmesi söz konusu sorunların gün geçtikçe çözüme kavuşturulmasını zorlaştırdığı da acı bir gerçektir. Gelecek nesillere daha yaşanabilir bir dünya bırakmak için, bireysel veya toplumsal farklılıklarımızı bir yana bırakarak, sorunlarımızla ortak mücadele etme kültürünü oluşturmamız zorunludur.Zira ortak geleceğimiz açısından tehdit oluşturan bu sorunların büyük bir kısmının sorumlusu da maalesef biziz. Dolayısıyla, bunları çözecek olan da biziz. Bu anlayışla üreteceğimiz çözümler sayesinde çocuklarımızın emaneti olan dünyamıza hakkıyla sahip çıkmış olabileceğiz.Toplumda beklenmedik bir şekilde gelişen sorunlarla önemli olan toplum olarak birlik ve beraberlik ruhu ile hareket ederek bu olumsuzlukları yaşadığımız topluma uyumlu hale getirmeye çalışmalıyız. Bütün bu insanların veya durumların, sizin istediğiniz gibi olması mümkün değildir. Bu durum karşısında kaçmak yerine, sorunları çözmek için gayret sarf etmek, en doğru yöntemdir. Zira, komşumuzun evi yanarken, sizin rahat uyumanız mümkün değildir. Mutlu yarınlar için el ele vermemiz gerekmektedir.Bu anlayışın toplumun geneline yerleştirmenin insan, toplum ve doğa sevgisini toplumun tüm bireylerine ulaştırmanın en önemli aracı da eğitimdir. Bu itibarla, küreselleşen dünyamız da, bireysel çıkarlar kadar toplumsal veya evrensel çıkarlarımızın da önem taşıdığını, sorunları görmezden gelerek değil, ortak sorunlarımızın üzerine giderek çözebileceğimiz bilincine ulaşmamız, geleceğimize daha umutla bakmamızı sağlayacağını unutmamalıyız.Kaynaklar (Orjinal versiyonu birden fazla kanalda yayınlanmıştır): Kanzaki, Shiden. “Black Bullet.” Black Bullet, AT-X, 8 Apr. 2014. Hüdaverdi Alperen Demirok 21600470 TURK102-14Kanzaki, Shiden. “Black Bullet.” Black Bullet, BS11, 8 Apr. 2014. Hüdaverdi Alperen Demirok 21600470 TURK102-14 Kanzaki, Shiden. “Black Bullet.” Black Bullet, KBS, 8 Apr. 2014. Kanzaki, Shiden. “Black Bullet.” Black Bullet, SUN, 8 Apr. 2014. Kanzaki, Shiden. “Black Bullet.” Black Bullet, Tokyo MX, 8 Apr. 2014. Kanzaki, Shiden. “Black Bullet.” Black Bullet, TSC, 8 Apr. 2014. Kanzaki, Shiden. “Black Bullet.” Black Bullet, TVA, 8 Apr. 2014. Kanzaki, Shiden. “Black Bullet.” Black Bullet, tvk, 8 Apr. 2014. Umut Can Turan İnsan Olabilmek, İnsan Kalabilmek Bir sabah uyanıp kendinizi daha önce hiç hissetmediğiniz kadar değersiz hissettiğiniz oldu mu hiç? Bir kâbusun dehlizlerinde mi çırpındığınızı, yoksa gerçekliğin kıyılarında mı dolaştığınızı bilemediğiniz kadar büyük bir boşluğun içine düştünüz mü? Bütün bedeninizi kaskatı kesen bir koyvermişlik sardı mı dört bir yanınızı? İnsanlar tarafından tiksinti ve korku dolu gözlerle bakılan dev bir böcek gibi hissettiniz mi kendinizi yahut? Evet, bu hissiyatların hiçbirini zirvede yaşamasak da hepimiz hayatlarımız boyunca bu tür buhranlı dönemler geçirmişizdir. Gregor Samsa da bir sabah uyandığında aynı hissiyatlarla dolu buluyor yüreğini ve bedenini. Evet, bedenini diyorum, çünkü Samsa gerçekten de dev bir böceğe dönüşmüş halde uyanıyor o sabah. Kafka’nın Dönüşüm’ünü okurken hissettiğim rahatsızlığı başka hiçbir kitabı okurken hissetmedim sanırım. Hissettiğim şeye ancak rahatsızlık diyebiliyorum çünkü tıpkı klostrofobisi olan bir insanın asansörde mahsur kalışı gibi, bir bedende sıkışıp kalma korkusu olan insanlığı dev bir böceğin bedeninin içine tıkıyor Kafka kitap boyunca. Sonra da toplumdan tamamen kopuk, sefil bir hayata mahkûm oluyor zavallı Samsa. Aklıma gelen ilk soru ‘’Bir insan toplumdan tamamen soyutlanarak yaşamını devam ettirebilir mi?’’ oldu. Başta da belirttiğim gibi hepimizin bir tek insan yüzü görmek istemeyecek kadar karamsarlığa düştüğü buhranlı zamanları olmuştur ama ya biz insanları görmek istemediğimiz için değil de, insanlar bizim yüzümüzü görmek istemediği için toplumdan soyutlanıyorsak? Meseleyi bu boyutuyla ele aldığımızda aslında insanın bu şekilde kendi isteği dışında toplumdan soyutlanarak yaşamını devam ettirmesinin mümkün olmadığı aşikârdır. Eğer kendi isteğimizle toplumdan soyutlanmış halde birkaç gün geçiriyorsak, eninde sonunda kendimizi dışarıdaki müthiş insan kalabalığının içinde buluveririz. Çünkü insanız ve insan sosyal bir varlık. Yani etrafımızdaki insanlar ve o insanlarla kurduğumuz ilişkiler bizi biz yapıyor, insanlaştırıyor ve topluma birey olarak kazandırıyor. Fakat insanlığımızı tamamlayabilmek için ihtiyaç duyduğumuz o insan sürüsü, yani toplum, biz ne kadar onunla iç içe olmak istersek isteyelim bizi sürekli tiksindiren bir böcek gibi görüyorsa, işte o zaman sosyal bir varlık olmaktan çıkıp günden güne eriyen bir varlığa, oradan da yavaş yavaş yokluğa dönüşüyoruz. Yani tutunamıyoruz. Buna bağlı olarak aklıma gelen ikinci soru ise ‘’Peki neden toplum bazı insanlara dev bir böcek muamelesi yapıyor? Yani neden bireyi kendinden soyutluyor?’’ oldu. Bu sorunun yanıtını da yeni toplum düzenimize bakarak buldum. Kapitalizmin hâkim olduğu bu dünyada, elbette kapitalizm, düzene katkı yapanı kollayacak, tabiri caizse değirmene su taşımayanı -yahut taşımıyor gibi görüneni- ise bir tarafa atacaktır. Topluma dâhil etmeyecek ve dışlayacaktır. Bu, toplumun en büyük biriminden en küçük birimine kadar böyledir. Tarih boyunca hep dünyadaki süper güçlere faydası olmayan bütün ülkeler haritadan silinmek istenmiş, fabrikalarda yeterli verim alınmayan işçiler kovulmuştur. Hatta toplumun en küçük birimi olan ailede bile üreten, çalışan ve kazanan çocuk değer görür -tıpkı Samsa’nın ailesinde olduğu gibi-. Yani buradaki dev bir böceğin bedenindeki sıkışmışlık, kolaylıkla günümüzde kapitalist düzene ayak uyduramayan masum insanlara uyarlanabilir. İşte bu yüzden, insanın sosyal bir varlık olduğu gerçeğine her zamankinden daha sıkı bağlarla tutunuyorum. Düzeni değiştirmeye cesaretim ve gücüm yoksa en azından düzene yapacağım optimal bir katkı ile toplumda hatırı sayılır bir yer edinip hayatımı devam ettirmek istiyorum. Çünkü biliyorum ki günümüz toplumunda sen birey olarak bir yer edinmek istemezsen, toplum bir süre sonra sana yokmuşsun gibi davranmaya başlayacak ve içindeki insani duyguları bir bir yok edecektir. Düzenin seni hangi hayvana dönüştüreceğinin de pek bir önemi yok aslında. Belki tiksinilen bir böcek, belki miskin bir kedi... Ama bunları düşünmenin şimdilik bir anlamı yok, çünkü bu garip dünyada ‘’insan’’ kalabilmek için insan, her yolu mutlaka denemeli. Kaynakça Franz Kafka. Dönüşüm. Çev: Ahmet Cemal. İstanbul: Can Yayınları, 2016 Hilal SertBir Cinayetten Daha FazlasıYılbaşı, bayram gibi özel günlerde, özellikle sevdiklerimle dışarı çıktıysam, beni rahatsızeden bir düşünce dolaşır aklımda. Marketlerde, pastanelerde çalışan insanları görmekbeni mutsuz eder. Bu özel gün herkes için özel, onların da sevdikleriyle vakit geçirmehakları var, burada değil sevdiklerinin yanında olmalılar. Üzülürüm, mutlu olduğum içinutanırım bazen böyle durumlarda. Fakat anladım ki, bazı insanların mutlu olup gülmesiiçin bazılarının fedakârlık yapması gerekir. Bu düşüncelerimle örtüşen bir başlangıcasahipolmasıbeniilkandankendinebağlamasınısağladı,Beyoğlu’nunEnGüzelAbisi’nin.Her zaman etrafımızda görmesek de, çoğu özel günlerin huzurlu geçmesini sağlayanpolislerdir aslında, kendilerinden fedakârlık edipgörevbaşında bulunurlar.İlkandan bunuvurgulaması beni çokderindenetkiledi.Polisiye romanları, okurken kafamı çalıştırmamı sağlayan romanları çok severim.Cinayeti çözmek bir bulmaca çözmek gibi gelir bana. Hele ki kitabın sonunda tahminimdoğru çıktıysa keyfime diyecek yoktur. Fakat bu zamana kadar hep yabancı polisiyeyazarlarınınkitaplarını tercih etmiştim, ilk defabirTürkyazarınpolisiye romanını okudum.Ahmet Ümit beni çok şaşırttı ve beklentilerimin çok üzerinde bir macera yaşattı bana.Bunu düşünmemdeki en önemli etkenlerden biri belki de hikâyenin geçtiği yerleri tahminedebiliyor olmamdır. Gezdiğim, gördüğüm yerleri zihnimde canlandırıp bir hikâyeninzeminine koymayı çok daha keyifli buluyorum. Bir diğer etken ise hikâyenin bana çokgerçekçi gelmesi. Polisiye yazarların genelde hikâyeyi daha heyecanlı kılmak içinayrıntılarla çok boğulduğunu düşünüyorum, Ahmet Ümit öyle yapmamıştı. Gerekliayrıntılarla yeterli heyecanı sağlamıştıbenim için.Roman aslında sadece cinayeti çözmek üzerine kurulu değildi, çok daha başka şeyler deokudum bu hikâyede. Barbut İhsan ve Kara Nizam arasındaki çekişmeyi okurken aşkıninsana yaptırabileceği şeyleri okudum. Pirana, Keto ve Musti’nin hikâyelerini okurkenhayatta ne kadar şanslı olduğumu anladım aslında. Diyojen’in asıl hikâyesiniduyduğumda utandım insan olmamdan,üzüldüm. Nazlı, beni dünyada hala iyi insanlarınolduğunuinandırdı.Ali ve Zeynep iseaşkın masumluğuna…Her bir karakterinbambaşkahikâyesi ve her birinden alınacak bambaşka dersler vardı. Bu derslerden yarısınıgörebilmekbile büyükbir zenginlik olurdu, umarım görebilmişimdir.Nevzat başlı başına örnek alınması gereken bir karakterdi. İşini yapmayı iyi bilen,insanlara nasıl davranacağını da iyi bilen biriydi. Yeri geldiğinde sert bir polis, yerigeldiğinde merhametli bir abiydi. Nevzat karakterini o kadar sevdim ki eşini ve kızınıkaybetmesinden sonra Evgenia ile birlikte olması beni mutlu etti, sanki gerçektentanıyordum onu daseviniyordum mutluolmasına.Bu romanda cinayeti çözmek zordu, her bir sayfada bir başkasını suçluyordum. Birsayfada İhsan yaptı desem arka sayfada Nizam’ın yaptığını düşünüyordum. İkisinin deöldüğü olay olduğunda her şey çözülmüş gibi hissettim. Hatta bundan dolayı artık katilinkimolduğunuaçıklamayacağınısandımAhmetÜmit’in.Tahminlerimdenbiriçıktısonunda,yine de kendimikandırılmış hissettim,üzerinde durmadığım bir ihtimaldi, çünkü.Kitapla ilgili en sevdiğim şey kitapta Ahmet Ümit’in kendisinin de olmasıydı. Belki bazıinsanlar bundan hoşlanmayacaktır ama beni gülümsetti. Amacı yüzlerde birgülümsemeye yol açmak mıydı, yoksa polislerin yazarlar hakkında böyle düşündüğünüvurgulamak mıydı bilemiyorum. Ama amacı her ne olursa olsun bence güzel bir tatvermişti, hikâyeye. Sadece, karakter olan Ahmet Ümit’ten hikâyeye daha çok yönvermesinibeklemiştimama yapmadı.Ben Beyoğlu’nun En Güzel Abisi’ni çok sevdim. Nevzat olanı da, kitap olanı da. AhmetÜmit’in anlatmak istediği çok şey vardı bu kitapta çünkü. Bir yandan sokak çocuklarınınyaşamı, bir yandan Gezi olayları, bir yandan aşk… Anlatmak istediklerini anlatmak içingüzel bir yol seçtiğini düşünüyorum. Belki herkes sevmeyebilir bu yolu ama ben çoksevdim. Özellikle dilinin akıcılığı ve betimlemelerinin güzelliğiyle beni kendine hayranbıraktı. Böyle kitapları okuyarak kimse bir şey kaybetmez aksine kazanır. İnsanlarlaempati kurmayı, olayları çok yönlü düşünmeyi kazandım ben. Umarım bir gün herkeskafasını gömdüğü kumdan çıkarıp, bir şeyler anlatmak isteyen insanları okuyup bir şeylerkazanırlar.Oğuzhan Göktuğ Poyrazoğlu Huzur için İstenilen Yalnızlık Yaşlandıkça daha da kuvvetlenen bir arzudur huzurlu bir yaşam arzusu. Gençliğimizde atılır bu düşüncenin tohumları ve sonrasında yavaş yavaş kuvvetlenerek büyür. Ve bu huzurlu yaşama ulaşmak için yalnızlaşmamız gerektiğini düşünürüz. Çoğumuz hayatlarımızın bir evresinde yaşadığımız karmaşık olayların stressinden ya da o anki duygu durumuzun biraz depresif olmasından dolayı “Tüm herkesten uzaklaşıp, kafamı dinleyebileceğim huzurlu bir yerde yaşamak istiyorum.” veya “Bütün bu karmaşanın içinden çıkıp, hayallerimdekileri gerçekleştirebilmek için yalnız kalmak istiyorum.” bunlara benzer cümleler kurarız. Ama insan doğasının karanlığındaki en zifiri noktada bulunan bu yalnızlaşma isteğini alevlendirmek veya gün yüzüne çıkarmak gerçekten istediğimiz şey mi. Bu hareket gerçektende bizlere istediğimiz huzuru verebilir mi ya da başarmak istediklerimiz için bir ön ayak olabilir mi? İşte Bernhard’ın kitabındaki ana karakterimiz olan Konrad da; bir takıntı haline getirdiği konusu işitme olan inceleme yazısını tamamlamak amacıyla kendini bir kireç ocağına kapatarak, kendini insanlıktan soyutlamaya çalışıyor. Bu dünya üzerinde sadece Konrad’ın yaptığı bir şey değil. Aslında çoğumuz bu yalnızlığı istiyoruz ve bunun hakkında hayaller kuruyoruz. Ama yalnızlığı istediğini söyleyenlerin yanında ona gerçekten ulaşmak isteyenler bir azınlık olarak kalıyorlar. Belki de bir azınlık olarak kalmalarının nedenlerinden biri de onların, gerçek yalnızlıkla baş edebilecek kadar mental güce sahip olmaları. Bunun yanı sıra diğer çoğunluk, yalnız olmak istediklerini söylese bile kendilerini tamamıyla insanlardan soyutlama cesaretini gösteremiyorlar. Tabii bunun için belirli bahaneler ve nedenler üretiyorlar. Ve kendilerini bu istekten uzaklaştırıyorlar. Bunun yanında, aslında yalnız kalmak istemediklerini fark ettiklerini düşünüyorum ve bu yüzden yalnızlaşma isteklerini kaybediyorlar. Bu yalnızlığı isteme düşüncesi Konrad için o kadar eski değil. Konrad’ın bu yalnız kalma isteği kitapta geçen “İnsan insanlarla sadece kirlenir.” (73) düşüncesiyle bağdaşıp sadece insanlarla birlikte olmamak istemesi değil. Bunun yanında neredeyse saplantı haline getirdiği işitme temalı inceleme yazısını yazabilmek içinde kendi kendine zaman geçirmek istemesiydi. Bunun yanı sırada o kireç ocağının kendisine iyi geldiğini düşünüyordu. Ama günler geçtikçe düşüncelerinin arasındaki çatışmaların yoğunluğunun artmasıyla o da yalnızlığı daha çok ister hale geldi. Bu isteğini gerçekleştirmek için ne zaman uğraşsa karşısına onu engelleyecek şeyler çıkıyordu. Aslında engelleyici unsurlar bizlerin hayatlarında da var. Bizlerde Konrad gibi istediğimiz şeylerde başarıya ulaşmaya çalışıyoruz. Hatta bu isteklerimize ulaşmamızı engelleyen unsurları aşmak için normalde yapmayacağımız şeyleri bile yapabiliyoruz. Her normalde yapmayacağımız ama başarmak için yaptığımız hareket sonrası kendimizden birer parça kaybediyoruz ve kendimizden yavaş yavaş uzaklaşıyoruz. Ve o ilk hayalimizi kurarkenki benliğimizden uzaklaştıkça, o kurduğumuz hayal bir anlam ifade etmemeye başlıyor ve amaçsızlaşmaya başlıyoruz. Bu amaçsızlaşma o hayalleri kurarkenki benliğimizle şu anki benliğimizin farkını gösteren en önemli şey olduğunu düşünüyorum. Sonuç olarak, bazı konular üzerine düşünebilmek için kendi kendimize kalmak istiyoruz ya da Konrad gibi arzuladıklarımızı gerçekleştirmek için insanlardan uzaklaşıp biraz zaman istiyoruz. Ama biz bu zamanları insanlardan istediğimizde, karşımızdakiler kendini yalnızlaştırmak istiyor diye yorumluyor. Bu yorumların sebebi de gündelik hayatındaki rutinden sıkılıp amaçlarına ve hayallerine yalnızlık sayesinde ulaşacaklarını düşünmeleri. Oysaki ihtiyacımız olan neredeyse tek şey bizi düşüncelerimizi karmaşıklıktan kurtaracak kendi kendimize düşüneceğimiz zaman. Bu kendi kendimize geçireceğimiz zamana sahip olduğumuzda, amaçlarımıza doğru daha net ve emin adımlar atacağımıza inanıyorum.O huzur dolu hayata sadece yalnızlıkla gidilmeyeceğini anlayacağımızı düşünüyorum. Kaynakça: Bernhard, Thomas. Kireç Ocağı. Çev. Esen Tezel. Ed. Fahri Güllüoğlu. İstanbul: Yapı Kredi Yayınları, 2015. Baskı. Taha Batur Şenli 21901857 Savaşta Kazanılanı Barışta Koruyabilmek: CromwellNe için savaşırız? Pek çok kişinin ancak savaş bitince aklına gelen bir sorudur bu. Şayet cevabı merak edip insanlık tarihini incelersek çoğumuz çıkarların ve ideallerin aranan cevaplar olduğunu görecektir. İlki hakkında konuşmak ve yorumlar yapmak kısmen daha kolaydır, zira tek yapmanız gereken kimin hangi olaylar sonucu kazanç elde ettiğini keşfetmektir. İkinci neden olan idealler uğruna verilen savaşlar ise detaylı bir incelemeye muhtaçtır, çünkü süreci ve sonuçları bütün insanlığa dair dersler barındırır. Cromwell de Britanya tarihinin en kanlı olaylarından biri olan İngiliz İç Savaşı ve bu savaş sırasında Oliver Cromwell’in yaşadıklarını anlatarak aslında izleyiciye inandıkları için öldüren ve sonrasında inandıklarını öldüren insanoğlunu gösteriyor. İnsanoğlunun kendi içinden çıkan kahramanları dahi lekelemeye meyilli olduğunu fark etmek için Cromwell gibi fevkalade bir filmi izlemeye gerek yok aslında, ancak yine de insan çıkarcılığı hakkında konuşmak için daha güzel bir şans bulabileceğimi sanmıyorum, zira film de bu tema ile paralel ilerliyor. Hatta filmin sonunda Oliver Cromwell bize her şeyi feda edip sonra da bu fedakârlıklarını boşa çıkaran insanlarca sırtından bıçaklanan bir kahramanın yorgunluğu ile insanüstü bir şekilde hitap ediyor. Bu konuşması sırasında zar zor yerimde kaldığımı söylemeliyim ki bence filmin en etkileyici sahnesi olan bu kesit zaten bahsettiğim ihanete meyilli insan doğası üzerine de çok güzel bir örnek teşkil ediyor. Gerçekten, bu şekilde ihanete uğramak bence öylesine büyük bir hezimet ki, en sağlam omuzların dahi kaldıramayacağı bir hüzün taşıyor arkasında ve bundan daha da üzücü olan bir gerçek de bu ihanetlerin insanlık tarihinde sürekli karşımıza çıkması. Keşke insanoğlu gerçekten bu hataları inceleyip bu hatalardan ders alabilseydi. Ben böyle bir hezimeti şu ana kadar yaşamadığım için minnettarım ve