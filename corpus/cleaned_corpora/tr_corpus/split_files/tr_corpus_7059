kadar devam etti. Gemi daha sonra tekrar Kiel'deki tersaneye getirilerek bakıma alındı. "Deutschland", 27 Şubat-1 Nisan 1916 arasında Hamburg'da bulunan AG Vulcan tersanesinde yeniden donatıma alınarak kısmen modernize edildi. "Deutschland" donanmaya döndükten sonra Amiral Franz Mauve'nin komutası altında II. Savaş Filosu'nun bayrak gemisi oldu. 24-26 Nisan 1916 tarihlerinde "Deutschland" ve dört kardeş gemisi Açık Deniz Filosu dretnotlarına katılarak, İngiliz kıyılarına baskın yapmak üzere yola çıkan I. Keşif Grubu'ndaki kruvazörleri desteklemek üzere görevlendirildi. Grup yoldayken, "Seydlitz" muharebe kruvazörü mayına çarparak hasar gördü, diğer gemiler operasyona devam ederken "Seydlitz" geri dönmek zorunda kaldı. Grup kısa da olsa görevini yerine getirerek bombardımanı yaptı. Fakat görünebilir alan azdı, İngiliz donanmasının olası müdahelesine karşın bombardımanın devam edilmesinden vazgeçildi. 4 Mayıs'ta "Deutschland", Horns Rev'de İngiliz gemilerine karşı hücum yapmakla görevlendirildiyse de sonuç alınamadı. Amiral Scheer Kuzey Denizi'nde hemen bir taarruz planı hazırlamıştı, fakat "Seydlitz"'in zarar görmesi operasyonu Mayıs ayı sonuna kadar geciktirdi. "Deutschland", II. Savaş Filosu'na bağlı III. Tümen'in ilk gemisi ve Amiral Franz Mauve'nin komutasında bayrak gemisiydi. II. Savaş Filosu en zayıf gemilerden oluşuyordu, bu sebeple Alman hattının gerisinde konuşlandırılmışlardı. ""Kuzeye Yolculuk"" sırasında Amiral Reinhard Scheer, donanmanın geri çekilmekte olan V. İngiliz Savaş Filosu'nu maksimum hızla kovalamayı emretti. "Deutschland" ve kardeş gemileri yavaş ilerliyordu, kısa sürede arkada kaldılar. Saat 19:30'da İngilizlerin ana filosu, Admiral Scheer'in komutasındaki donanma ile karşı karşıya geldi, İngiliz gemileri sayıca üstündü. Alman Donanması, "Deutschland" sınıfı gemilerin yavaş olması sebebiyle bir ikilem yaşadı; eğer Scheer Almanya karasularına doğru geri çekilmeye karar verseydi, başarılı bir geri çekilme için yavaş gemilerini koruma sağlamaları için geride bırakması gerekecekti. Amiral Scheer, bütün gemilerine savaş dönüşü (Almanca:"Gefechtskehrtwendung") yaparak İngiliz donanmasına karşı bir pozisyon almalarını emretti, bu da hattaki bütün Alman gemilerinin aynı anda 180° dönmesi gerektiği anlamına geliyordu. Geride kalan II. Savaş Filosu, savaş hattının dış tarafında ve İngiliz gemilerine uzakta kalmışlardı, bu yüzden "Deutschland" ve diğer gemiler çatışmaya katılamadılar. Amiral Mauve, gemileri ile filodaki II. Savaş Filosu dretnotların ardına konuşlandırmayı planladı, ancak bu manevra Franz von Hipper'in muharebe kruvazörlerinin manevrasına engel olacağı için gerçekleştirilmedi; bunun yerine gemilerini savaş hattının baş kısmına çekmeyi denedi. Muharebenin ilk gününün ilerleyen saatlerinde, I. Keşif Grubu'nun ağır bir çatışmadan çıkmış muharebe kruvazörleri İngiliz gemilerince takip ediliyordu. "Deutschland" ve diğer ön dretnotlar -İngilizlerin deyimiyle "Beş dakikalık gemiler"-, iki muharebe kruvazörü filosunun arasına girerek Alman gemilerine kaçış fırsatı sağladılar. Görüş mesafesinin az olması, bu manevranın çok kısa bir çatışmaya yol açmasına sebep oldu. Bu çatışmada "Deutschland", 28 cm'lik toplarından yalnızca bir atış yaptı. Amiral Mauve, çok daha güçlü İngiliz gemilerine karşı saldırıya devam etmenin mantıksız olacağına karar vererek geminin 90 derece sancağa dönmesini emretti. 31 Mayıs'ın geç saatlerinde donanma Almanya'ya çekilmek için düzen almaya başladı. "Deutschland", "Pommern" ve "Hannover"; SMS König ve diğer III. Savaş Filosu'nun dretnotlarının oluşturduğu hattın arkasında yer aldılar. Bu esnada İngiliz destroyerleri, filoya çok sayıda saldırıda bulundular, bazı saldırılarda "Deutschland" hedef oldu. İngilizlerin saldırıları neticesinde "Deutschland" ve "König" dönüş yaparak muharebeye başladı, ancak bir sonuç alınamadı. Kısa bir süre sonra, "Pommern" torpillendi ve patladı. Geminin fırlayan parçaları "Deutschland"'ın etrafına düştü. Sonuç olarak Alman donanması İngiliz destroyerlerinin hattını yarmayı başarmıştı; ertesi gün olan 1 Haziran'da, saat 04:00'te Horns Rev'e ulaşabildiler. Alman Donanması birkaç saat sonra Wilhelmshaven'a ulaştı, savaşta zarar görmeyen "Nassau" ve "Helgolan sınıfı zırhlılar" filonun geri kalanını korumak için savunma pozisyonuna geçtiler. Jutland Muharebesi'nin ardından "Deutschland" ve kardeş gemileri Elbe Nehri ağzını koruma görevine geri döndü. Gemiler zaman zaman Baltık Denizi'ni muhafaza için de görevlendirildi. "Deutschland" 22 Aralık 1916 ile 16 Ocak 1917 tarihleri arasında Kiel Koyu'nda görevsiz şekilde bekledi. 24 Ocak'ta "Deutschland", bakım için Hamburg'daki kuru havuza alındı, bakım çalışmaları 4 Nisan'a kadar devam etti. Bakımın ardından gemi, Elbe Nehri'nin girişindeki Altenbruch'tan çıkarak Baltık Denizi'nde devriye görevine geçti. 15 Ağustos'ta II. Savaş Bölüğü dağıtıldı; "Deutschland" 31 Ağustos'ta Kiel'e geldi ve 10 Eylül'de hizmetten alındı. Wilhelmshaven'da kışla gemisi olarak atanan geminin topları, yola çıkmasından evvel Kiel'de söküldü. 25 Ocak 1920'de gemi donanma envanterinden düşülerek sökülmek üzere satıldı. Sökülme işlemi 1922'de tamamlandı. Geminin burun yazıları Eckernförde sualtı silahları okulunda saklanmakta, çanı ise Hemmelmark'taki Prens Heinrich'in mozolesinde sergilenmektedir. SMS Hannover SMS Hannover ("Majestelerinin gemisi Hannover"), Alman Donanmasına bağlı beş ön dretnottan oluşan "Deutschland" sınıfının üçüncü gemisidir. "Hannover" ve daha sonra inşa edilen iki gemi az da olsa sınıfın öncü gemisi SMS "Deutschland" 'dan farklı bir tasarıma sahipti; itki sistemleri ve zırhı daha gelişmişti. "Hannover" Kasım 1904'te kızağa kondu ve Ekim 1907'de Açık Deniz Filosu'nda göreve başladı; görevine başlamasından on ay önce denizcilikte önemli bir değişime sebep olan HMS Dreadnought denize indirildi. Böylece "Hannover" daha tamamlanmadan eskimiş oldu, Birleşik Krallık'ın dretnotları hız ve silah bakımından daha üstündü, bu da denizde bir hat muharebesi için "Hannover" 'ı kullanışsız kılıyordu. Geminin ismi Prusya'nın bir ili olan Hannover'dan gelmektedir, Hannover ili Aşağı Saksonya'dadır. FOX Crime (TÃ¼rkiye) FOX Crime, The Walt Disney Company’nin tematik kanallarından biridir. İlk olarak İtalya'da 31 Ekim 2005 tarihinde yayına başlamıştır. 11 Kasım 2011 tarihinde saat 11.00'den itibaren Türkiye'de D-Smart platformunda yayına başlamıştır. Onun dışında Kablo TV ve Tivibu EV platformunda da bulunmaktadır. Kanal ağırlıklı olarak polisiye, suç, aksiyon dalındaki dizilere yer vermekle beraber diğer FOX tematik kanallarında bulunan çeşitli dizileri de yayınlamaktadır. FOX Crime, SD yayınının dışında 11 Kasım 2011'de HD olarak da yayınına başlamıştır. FOX Crime kanalı ile eş zamanlı olarak, aynı programları yüksek çözünürlük kalitesi ile yayınlamaktadır. Birinci Sirte Körfezi hücumu Birinci Sirte Körfezi hücumu, 2011 Libya İç Savaşı'nın büyük Ulusal Geçiş Konseyi (UGK) hücumlarından ikincisidir. UGK güçlerinin Ecdebiye Muharebesi'nde zafer kazanmasının hemen ardından başlatıldı. Hücumun amacı Kaddafi'nin memleketi Sirte'ye kısa bir sürede ulaşmaktı. Operasyon ilk başlarda UGK güçlerinin Libya Kıyı Otobanı'nda iki günde 300 kilometrelik bir bölgeyi almasıyla başarılı oldu. Fakat, üçüncü günde Kaddafi güçleri Sirte yolunda UGK güçlerinin ilerleyişini durdurdu ve bunun ardından UGK güçleri başlangıçtaki yerlerine çekilmek zorunda kaldı. Hücumun başarısızlığa uğramasının ardından 31 Mart günü UGK güçleri Brega'ya saldırdı; bunun ardından aylarca sürecek Brega-Ecdebiye Yolu Muharebesi başladı. Niceliksel Ã¶zellik lokusu Niceliksel özellik veya kantitatif özellik, derecesine göre değişebilen, poligenik etkilerden sorumlu tutulan ve ayırt edici özelliklere sahip olan fenotipleri, yani çevre ile bir veya birden fazla genin meydana getirdiği ürününü tanımlar. Niceliksel özellik lokusu (NÖL) ise, niceliksel bir özelliğin altında yatan genleri içeren ya da bu genlerle bağlı olan DNA'nın gerili şeritlerini ifade eder. Niceliksel bir özelliğin belirlenmesiyle ilişkili genleri içeren genomun haritadaki eşleştirme bölgelerinde ve DNA fragmanlarının uzuluklarının tespit edilmesinde APUP ("İng:AFLP") veya TNP ("İng:SNP") gibi moleküler etiketler kullanılır. Bu, varyasyon özelliği altında yatan gerçek genlerin belirlenmesi ve sıralanması esnasında atılan ilk adımlardan biridir. Niceliksel veya çok faktörlü kalıtım olarak da bilinen poligenik kalıtım, iki veya daha fazla genlere ya da çevreyle etkileşime ya da bunlardan her ikisine de atfedilen ayırt edici fenotipik bir özelliğin kalıtımını ifade eder. Tek bir genin sorumlu olduğu monogenik özelliklerin aksine, poligenik özellikler Mendel genetiğinin kalıtım kurallarındaki örüntüleri izlemezler. Bunun yerine, onların fenotipleri genellikle çan eğrisi tarafından gösterilen sürekli bir gradiyent boyunca değişir. Poligenik özelliğe bir örnek insanlardaki ten rengidir. Kişinin doğal cilt renginin belirlenmesinde birden çok gen ve faktörler rol oynadığından bu genlerden sadece birini değiştirmek cilt rengi üzerinde çok az veya hafif bir renk değişimi etkisi yapar. Çoklu genetik bileşenleri olan birçok genetik bozukluk, otizm, kanser, diyabet ve çok sayıda diğerleri de dahil olmak üzere, poligeniktir. Çoğu ayırt edici fenotipik özellikler birden fazla genin etkileşimin sonucudur. Genellikle "multifaktöryel" etyolojinin sonuçları olarak kabul edilen hastalık süreçlerine dair bazı örnekler aşağıda listelenmiştir. Doğuştan kalıtsal bozukluklar Erişkin yaşta ortaya çıkan hastalıklar Multifaktöryel kalıtsal hastalıkların, bir nevi hastanede tedaviye veya özel bakıma neden olacak şekilde insanları etkileyen genetik bozuklukların çoğunluğunu oluşturduğu da söylenmektedir. Aşk Yarası Aşk Yarası, Burcu Güneş'in 20 Mayıs 1998'de Raks - Marş Müzik'ten çıkmış olan ilk stüdyo albümüdür. Bu albüm çalışması Güneş'in kendi söz ve bestelerini dünyaca ünlü klasik piyanistimiz Burçin Büke'ye dinletmesi ve birlikte stüdyoya girerek her ikisine ait şarkılar oluşturup, kayıtlarını hazırlayıp İstanbul'a, Raks Müzik plak şirketine göndermesi ve bir hafta sonra bu şirketten gelen teklifle acil olarak İstanbul'a albüm anlaşması için çağrılmasıyla start almıştır. 7 yabancı cover, 5 yeni şarkının olduğu albümde Gloria Gaynor'ın "First Be a Woman", Thalía'nın "De Dónde Soy" adlı şarkısını Zeynep Talu'nun yazdığı Türkçe sözlerle yorumlamıştır. 4 şarkının sözünü kendisi yazmıştır. Şarkıların düzenlemeleri Garo Mafyan, Volkan Şanda, Burçin Büke imzası taşımaktadır. Albüm satış miktarı ise 400.000 olarak belirtilmektedir. Raks Müzik'in iflas etmesinin ardından 2013 yılında albüm Avrupa Müzik etiketiyle tekrar piyasaya sürülmüştür. Albümden "Yaşadık Bitmedi" adlı şarkı Fransa'da, Alimallah hem Türkiye hem Fransa'da, "Aşk Yarası" da Türkiye'de compilation bir albümde yer almıştır. İlk video klip Hakan Yonat yönetmenliğinde "Alimallah"a, 2. video klip Erhan Ceyhan yönetmenliğinde "Aşk Yarası"na, 3. video klip Münir Karataş yönetmenliğinde "Hayallerde Gezginim"e çekilmiştir. Rosen Plevneliev Rosen Plevneliev (d. 14 Mayıs 1964, Nevrâkop, Bulgaristan), Bulgar politikacı. Boyko Borisov kabinesinde 2009-2011 arası Bölgesel Kalkınma Bakanı ve Bayındırlık bakanı oldu. Ekim 2011 yılında Bulgaristan Cumhurbaşkanı olarak seçildi. Rosen Plevneliev, Blagoevgrad'da Matematik ve Doğal Bilimleri Lisesinde okudu ve 1982 yılında mezun oldu. 1989 yılında Sofya'da Yüksek Makina Elektroteknik Enstitüsü'nden mezun oldu. 1990 yılında Bulgaristan'da komünizm sonrası ilk özel inşaat şirketinde işe başladı. Şirketin diğer projeleri arasında Sofya İş Parkınıda inşa etti. Rosen Plevneliev Evli ve Philip, Asen ve Paul isminde üç oğlu vardır. Bulgar merkez-sağ siyasi partisi olan Bulgaristan’ın Avrupa Gelişimi için Vatandaşları (GERB) tarafından, 4 Eylül 2011 tarihinde Cumhurbaşkanı adayı olarak ilan edildi. Ardından ikinci turda % 55.3 çoğunluğu ile, 30 Ekim 2011 tarihinde yapılan cumhurbaşkanlığı seçimlerini kazandı. İkinci turda Bulgar Sosyalist Partisi'nden rakibi Ivaylo Kalfin'i yendi. 22 Ocak 2012 tarihinde Cumhurbaşkanlığı görevine başladı. Jessica Haines Jessica Haines (d. 1978), Güney Afrikalı kadın oyuncu. John Malkovich'in hem oynayıp hen yönettiği 2008 yapımı film "Disgrace"de gösterdiği performansla beğeni topladı. Oyuncu Kenya'da yaşamını sürdürmektedir. Kaiser Friedrich sınıfı zırhlı "Kaiser Friedrich III" sınıfı zırhlı, Alman İmparatorluğu'nda I. Dünya Savaşı öncesi Kaiserliche Marine için inşa edilen beş ön dretnot zırhlıdan oluşan gemi sınıfıdır. Sınıfa ait beş geminin her birine, Alman imparatorlarının isimleri verilmiştir. 2010'lar 2010'lar, 1 Ocak 2010'dan 31 Aral覺k 2019'a kadar olan 10 y覺ll覺k zaman dilimini kapsamaktad覺r. D端nya B端y端l端 Bir Yer Dünya Büyülü Bir Yer veya İngilizce adıyla Kit's Wilderness, çağdaş İngiliz edebiyatı yazarlarından David Almond'un yazdığı bir kitaptır. Kitapta, eski madenci kasabasındaki metruk maden ocağında bir grup gencin "Ölüm" adlı bir oyun oynaması ve kitabın ana kahramanlarından hırçın Askew'in ve yeni çocuk Kit'in ocağın derinliklerinden çıkagelen madenci çocuklarını görmesi anlatılır. Ayrıca olaylar geliştikçe, Buzul Çağının ıssızlığında, kucağındaki bebeğiyle birlikte, ailesine ulaşmaya çalışan Lak da yaşamlarına giriverir. Federal Acil Durum YÃ¶netim Kurumu Federal Acil Durum Yönetim Kurumu (, kısa adıyla "FEMA"); ilk olarak 1978 yılının birinci "Başkanlık Yeniden Yapılanma Planı" kapsamında ele alınan ve bir sonraki yıl, 1 Nisan 1979 tarihinde Başkanlık emriyle kurulan afet ve acil durum yönetimi kurumu. FEMA'nın birincil amacı, Amerika Birleşik Devletleri'nde meydana gelen ve yerel otoritelerin kaynaklarının yetersiz kaldığı afetlere müdahalede koordinasyonu sağlamaktır. Bunun için afetin gerçekleştiği bölge valisinin olağanüstü hal ilan etmesi, ayrıca Amerika Birleşik Devletleri başkanı'ndan resmî olarak FEMA ve federal hükümetin yardımını istemesi gerekmektedir. Bunun tek istisnası; 1995 yılındaki Alfred P. Murrah Federal binasının bombalanması veya 2003 yılındaki Columbia Uzay Mekiği kazası gibi federal alanda meydana gelen acil durum ve afetlerdir. Çeşitli afetlerden sonra eleştirilerin odağı haline gelen kurum; federal yönetim ile eyalet yönetimlerinin uzman ihtiyacını karşılamakta, riskli görülen yapıların tadilattan geçirilmesi ve ayrıca afet sonrası müdahale ve iyileştirme çalışmaları için fonlar sağlamaktadır. Amerika Birleşik Devletleri'nde federal acil durum yönetimi farklı şekillerde 200 yıldan daha uzun bir süre boyunca var olmuştur. FEMA'nın tarihçesi aşağıdaki şekilde özetlenebilir. 19. yüzyıl başlarında New Hampshire bölgesindeki Portsmouth şehrinde büyük yangınlar çıktı. Yedinci ABD Kongresi'nde konu ele alındı ve kongre kararlarında, gümrük vergilerinin kaldırılması gibi, tüccarları rahatlatacak çeşitli önlemler alındı. Yapılan bu çalışma, federal devlet tarafından bir afet sonrasında gerçekleştirilen ilk yasal girişim olarak nitelendirilir. 1803 ve 1930 yılları arasında gerçekleşen afetlerden sonra iyileştirme veya tazminat amacıyla 100'den fazla kez ""ad hoc"" (Lat.: Geçici çözüm) girişimleri uygulanmıştır. 1835 yılında New York'ta meydana gelen büyük yangın sonrasında vergilerden feragat edilmesi de bunun bir örneğidir. Bir başka örnek ise ABD Başkanı Abraham Lincoln'ün öldürülmesinin ardından 54. ABD Kongresi'nde, olayın yaşandığı yerde yaralananlar için tazminat sağlanmasıdır. 1929 yılında Büyük Buhran'ın baş göstermesinin ardından Başkan Herbert Hoover, 1932 yılında "finansal yeniden yapılandırma kurumu"nu görevlendirdi. Kurumun amacı, ekonomik hareketliliği sağlamak için banka ve kurumlara ödünç para sağlamaktı. Afetin sonrasında paranın dağıtımından da bu kurum sorumluydu. Finansal Yeniden Yapılandırma Kurumu, ilk organize afet müdahale kurumu olarak da nitelendirilebilir. 1934 yılında Karayolları Ofisi'ne, afet sonrasında karayolları ve otoyolların yeniden yapılandırılmalarının finanse edilmesi görevi verildi. 1944 yılında imzalanan bir anlaşmayla ise ABD Deniz Kuvvetleri'ne sel kontrolü ile sulama projeleri görevi verildi ve bu durum, sellerin önüne geçilmesinde büyük bir rol oynadı. Federal afet yardım ve iyileştirmesi sorumluluğu, 1973 yılının birinci Başkanlık Yeniden Yapılandırma Planı'nda Kentleşme ve Kentsel Gelişim Departmanı'na verildi ve departmanın içerisinde Federal Afet Yardım Yönetimi Birimi oluşturuldu. Bu birim, 1978 yılının birinci Başkanlık Yeniden Yapılandırma Planı'nda ele alınan ve 12127 sayılı Başkanlık kararnamesiyle kurulan Federal Acil Durum Yönetimi Kurumu FEMA'ya dönüşme sürecine kadar afetleri yönetecekti. 1978 yılındaki üçüncü yeniden yapılandırma planının uygulamaya girmesinden önce çoğu devlet kurumu, afetlere müdahalede görevliydi. Bazı olaylarda sayıları 100'den fazla farklı kurum, afeti yönetme hakkına sahipti. Kongre ve hükümetler yıllar boyunca yardım çeşitlerinin sayısını arttırdı. Bu çeşitler kanunlaştırılarak; afet veya çeşitli hasarların mağdurları için yıllık bir bütçe oluşturuldu ve daha sonra çeşitli federal ve yerel kurumlara dağıtıldı. Zaman içerisinde bu şekilde geniş düzenleri bulunan kurumlar kendiliğinden yapılandırma geçirdiler. İlklerden birisi ise, Başkanlık Yürütme Ofisi'nin çatısı altındaki Federal Sivil Savunma Yönetimi Kurumu'ydu. Afet yardımlarını yönetme yetkileri, "Kentleşme ve Ev Ekonomisi Yönetimi Kurumu"nun başkanına verildi. Sonrasındaysa "Savunma Seferberliği Ofisi" adında yeni bir oluşum ortaya çıktı. Başkanlık Yürütme Ofisi tarafından yönetilen bu yeni kurum daha sonradan "Sivil Savunma Ofisi" adını aldı. Bu gelişmeler, o yıllarda millet boyutundaki hazırlığın; bütçe, plan gibi farklı boyutları olan pek çok farklı yasama girişimiyle sağlanmaya çalışıldığını göstermektedir. 1978 yılında ise farklı münferit kurumlar, sivil savunma ve afet hazırlık faaliyetlerini yürütmesi için kurulan FEMA'nın çatısı altında birleştirildi. Karar ise o yıllarda çeşitli tartışmalara neden oldu. FEMA, 1978 yılındaki üçüncü yeniden yapılandırma planında ele alındı ve 1 Nisan 1979'da Jimmy Carter'in 12127 sayılı başkanlık emriyle hayata geçirildi. Carter; Temmuz ayında 12148 sayılı, afet yardım çalışmalarını federal bir kurum düzeyine getiren kararnameyi imzaladı. Federal Sigorta Kurumu, Millî Yangın Önleme ve Yönetim Kurumu, Millî Meteoroloji Servisi'nin toplum bilinçlendirme programı, Genel Hizmetler Kurumu'nun Federal Hazırlık Dairesi'ni ve Federal Afet Yardım Yönetim Kurumu; Amerika Birleşik Devletleri Kentleşme ve Kentsel Gelişim Departmanı'ndan alınarak, FEMA'ya dahil edildi. FEMA'ya ayrıca, daha önce Savunma Bakanlığı'nın Sivil Hazırlık Kurumu tarafından yürütülen sivil savunmayı yönetme sorumluluğu verildi. FEMA'nın müdahalede bulunduğu ilk afetlerden birisi, Niagara Şelalesi'ndeki ""Love"" kanalına toksik atık karışmasıdır. Three Mile adası kazasına da FEMA tarafından müdahale edildi. Bu afetlerle kurumun işlevselliği de ortaya kondu. 1993 yılında Başkan Bill Clinton, James Lee Witt'i FEMA yöneticisi olarak atadı ve 1996 yılında kurum başkanı, bakanlar kuruluna dahil edildi. Kabine üyeliği, George W. Bush döneminde de sürdürüldü. Kurum yöneticisi Witt,afetlere müdahale ve risk azaltma süreçlerine katkıda bulunacak çeşitli yenilikler yarattı. Soğuk Savaş döneminin sona ermesi ise kurum kaynaklarının doğal afetlere hazırlığa harcanmasına olanak sağladı. FEMA'nın yeniden yapılanma ve kararname yoluyla kurulmasının ardından kongre, FEMA'nın yetki ve sorumluluklarını arttırmaya devam etti. "Millî Baraj Güvenliği Projesi Yasası" ile buna barajların güvenliği de dahil oldu. 1977 yılındaki "Deprem Risklerini Azaltma Yasası" ile deprem çalışmaları da yasal olarak FEMA'nın sorumluluğuna girdi ve 12699 sayılı kararname ile kapsamı genişletildi. Federal binaların güvenlik tedbirleri için yapıların sismik güçlendirme maaliyetlerinin hesaplanmasını da içeren 12941 sayılı kararname çıkartıldı. 1986 yılındaki "Acil Durum Planlama ve Toplumun Bilgilendirilmesi Yasası" ile tehlikeli maddeler, 1987 yılında kabul edilen "Stewart B. McKinney Evsizlere Yardım Yasası" ile acil durum gıda ve sığınak ihtiyaçları da FEMA'nın çalışma kapsamına eklendi. FEMA ek olarak, 1996 yılındaki "Kitle İmha Silahlarının İmhası Yasası"ndaki "Nunn-Lugar-Domenici" değişikliği ile terörle mücadele sorumluluğuna da dahil oldu. Kongre; FEMA'yı, düzenli ödemeler ve ayrıca olaylara müdahale için acil durum fonlarıyla bütçelendirdi. 11 Eylül saldırılarının ardından ABD Kongresi, ABD İç Güvenlik Bakanlığı'nın kurularak; hukuk düzeni, afet hazırlığı ve iyileştirme, sınır koruma ve sivil savunma gibi görevleri olan diğer federal kurumlarla koordineli olarak çalışmasını sağlayan 2002 Kamu Güvenlik Yasası'nı çıkarttı. 1 Mart 2003'te FEMA, İç Güvenlik Bakanlığı'nın bir birimi oldu. Bunun neticesinde, Acil Durum Hazırlık ve Yardım Direktörlüğü'nün bir parçası olarak 2.600'den fazla çalışan istihdam etmektedir. 31 Mart 2007 tarihinde tekrar Federal Acil Durum Yönetim Kurumu olsa da, hâlâ Kamu Güvenlik Teşkilatı'nın birimi olarak işlemektedir. Dönemin Başkanı George W. Bush, 2003 yılının Ocak ayında FEMA'ya yönetici olarak Michael D. Brown'u atadı. Brown, Eylül 2003'te FEMA'nın İç Güvenlik Bakanlığı'nın dahilinde olmasının, yeni sloganları "Hazır Bir Millet" ile alay konusu olacağını söyledi. Brown, 2003'teki yeniden yapılanmanın kaçınılmaz sonucunun; bir doğal afet veya terör saldırısına "etkisiz ve koordinasyonsuz bir müdahale" olacağı konusunda uyarıda bulundu. 2005 yılındaki Katrina kasırgası; fonksiyonların ve diğer yapılanmaların gelecekte birleşmeleri vizyonunun, FEMA'nın daha önce karşı karşıya kaldırı sorunları çözemeyeceğini gösterdi. "Katrina Kasırgası'nın İki Partili Hazırlık ve Müdahale Teftiş Komitesi Son Raporu", 15 Şubat 2006'da Amerika Birleşik Devletleri matbaasınca yayınlandı. Raporda; her türlü afet hazırlığı ihtiyaçları için ayrılan federal fonun, yerel kurumlar tarafından sadece karşı-terörizm için kullanıldığı belirtildi. Acil durum yöneticileri; doğal afetlere hazırlık için, terörle mücadele önlemlerinden daha az miktarda bütçe ayrıldığını belirtti. Aynı zamanda risk potansiyelinin düşürülmesinin ve meydana gelmeden önce afetlere hazırlanılmasının; afet hazırlık fonksiyonlarından ve milleti kasırga gibi tehlikeler konusunda daha duyarlı yapmaktan ayrıldığı ifade edildi. 2002 yılındaki Kamu Güvenliği Yasası tartışmaları esnasında FEMA'nın bağımsız bir kurum olması yönünde görüşler savunuldu. İlerleyen zamanlardaki Katrina kasırgasında gösterilen başarısızlığın ardından, FEMA'nın İç Güvenlik Bakanlığı'ndan kaldırılması gerektiği yönünde eleştiriler yapıldı. FEMA bugün ise, Kamu Güvenlik Teşkilatı'ndaki öndegelen kurumlardan birisidir. FEMA'nın yöneticisi, doğrudan Kamu Güvenlik Teşkilatı Sekreterliği'ne karşı sorumludur. FEMA, günümüzde Millî Sel Sigorta Programı'nı yönetmektedir. Daha önce yönettiği diğer programlar ise ya alt birimlerine verilmiş ya da doğrudan Kamu Güvenlik Teşkilatı'nın yönetimine verilmiştir. FEMA, aynı zamanda "Millî İstikrar Programı Direktörlüğü"ne de (eski adıyla "Millî Güvenlik Koordinasyon Ofisi") ev sahipliği yapmaktadır. Millî Güvenlik Koordinasyon Ofisi geliştirme, uygulama ve operasyonlar ile devlet planlarının sürekliliğini kurum çapında sağlamakla sorumluydu. 2007 yılında ise "Millî Hazırlık Merkezi"ni de yönetmeye başlamıştır. Federal Acil Durum Yönetim Kurumu, çalışma yürüttüğü bölgeyi on bir ayrı sorumluluk sahasına bölmüştür. FEMA'nın Zarar Azaltma Direktörlüğü; afet öncesi risklerin tanımlanması, yaralanmaların ya da ölümlerin önüne geçilmesi ve zaman kazanılmasını sağlayan çalışmalardan sorumludur. Kurumun kasırga, deprem, sel ve su taşkınları için temel analiz programları vardır. FEMA; "Millî Sel Sigorta Programı" kapsamında, su yatakları üzerinde evleri olanlara, uygun sel sigortası sağlamak ve ayrıca daha önceden tespit edilmiş su yatakları üzerine bina yapılmasının engellenmesi veya bu bölgelerde riskin azaltılması için çalışır. Afet öncesi zarar azaltmaya ayrılan ödenek; edinilen emlakların açık alana dönüştürülmesi, var olan binaların güçlendirilmesi, hortum ve kasırga sığınakları inşa edilmesi, erozyon ve yangınlarla mücadele ile küçük çaplı sel kontrol projeleri için yeterlidir. Millî Afet Medikal Sistemi; Başkan George W. Bush tarafından 18 Aralık 2006'da imzalanan Salgın ve Tehlikelere Hazırlık Yasası ile ABD İç Güvenlik Bakanlığı'ndan, Sağlık ve İnsanî Hizmetler Servisi'ne aktarılmıştır. Millî Afet Medikal Sistemi, afetten mağdur olan kişilere tıbbî ve benzeri yardım sağlayan ekiplerden oluşmaktadır. Ekiplerde doktorlar, hemşireler, eczacılar bulunur ve sponsorları genellikle hastaneler, kamu güvenliği kurumları ve özel kuruluşlardır. Bunun yanı sıra Birleşik Devletler Kamu Sağlığı Servisi çalışanlarından oluşan "Acil Müdahale Gücü", sisteme yardımcı olmak için geliştirilmiştir. Afet tıbbî destek ekipleri, afetlerde tıbbî destek sağlayan ve doktorlar ile acil tıp teknisyenlerinden oluşan ekiplerdir. Bunun yanı sıra Millî Hastabakıcılık Müdahale Ekibi, Millî Eczacılık Müdahale Ekibi ve Veteriner Tıbbî Destek Ekibi bulunmaktadır. Afet Cenaze Operasyonel Müdahale Ekibi ise cenaze servisi ve adlî servis sağlar. Millî Tıbbî Müdahale Ekibi, afet mağdurlarını kimyasal ve biyolojik maddelerden temizleyecek ekipmanla teçhizatlandırılmıştır. Kentsel arama kurtarma ekipleri; insanların, mayınlı araziler gibi sınırlı alanlardan veya deprem sonrasında yıkılan binalardan kurtarılmasını sağlarlar. Bu timler, bölgesel olarak iletişim desteği sağlarlar. Örneğin bir afet bölgesi yakınında uydu bağlantısı, bilgisayar, telefon ve güç kaynağı olan bir araç kurarak; afet bölgesinde müdahalede bulunan ekiplerin dış dünya ile haberleşmelerini sağlamakla görevlidirler. Afete müdahale eden ekiplerin telefonlaşmalarını sağlamak üzere bölgelere baz istasyonları kurulabilir. Ayrıca mümkünse uçakla taşınan "Hava Telekomünikasyon Sistemi" de sağlanabilir. FEMA; 1 Ağustos 2008'de, radyoaktivite eylem planını içeren "Radyolojik Yayılım Aygıtları ve Nükleer Cihazlar Korunma ve İyileştirme Planlama Kılavuzu"nu yayınladı. Bu belge, yüksek düzeyde radyasyon dahil olmak üzere radyolojik aygıtlar ve anîden ortaya çıkmış nükleer cihazlara karşı bir eylem planı olarak sınıflandırıldı. Amerikan Bilim Adamları Federasyonu'na göre FEMA, soğuk savaş boyunca ABD'ye Sovyet nükleer saldırısı halinde zararı azaltma ve iyileştirme çalışmalarını planlamak üzere değerlendirmelerde bulundu. FEMA internette de, kendi merkezlerinde de, okullar ve üniversitelerle işbirliği içerisinde pek çok eğitim sunmaktadır. Bitirme sınavlarına yalnızca ABD'de ikamet veya çalışma belgesi olanlar katılabilse de, ücretsiz eğitimler herkese açıktır. Daha ayrıntılı bilgi FEMA'nın internet sitesindeki ""Emergency personnel"" (Acil durum personeli) ve ""Training"" (Eğitim) başlıklı sayfalardadır. Diğer acil yardım bilgileri de vatandaşlar için internet sitesinde sunulmaktadır. FEMA'nın Millî Katılım Merkezi'ne bağlı Tatbikat ve Eğitim Birimi, acil yardım personelinin eğitim masrafları ile eğitimle ilgili yapılan harcamaları FEMA'nın bağış programlarıyla karşılamaktadır. Acil yardım personeli için etkili bir eğitim hazırlama hakkındaki bilgiler de internet sitelerinde sunulmaktadır. Acil durum yöneticileri ve diğer ilgili katılımcılar, FEMA'nın internet üzerinden erişime sunduğu "Acil Durum Yönetim Enstitüsü" üzerinden eğitimlerini tamamlayarak sertifikalarını alabilmektedir. FEMA, "Millî Bağış Yönetim Programı"nı oluşturarak, kurumlar ve bireyler için federal ve yerel hükümetlere afet zamanlarında ücretsiz yardımda bulunmalarını sağlayan bir kamu ve özel sektör işbirliği yaratmıştır. Program FEMA, yardım kuruluşları, yardım şirketleri ve ilgili devlet kurumlarını içeren bir işbirliğidir. Programın belkemiği ise ""Aidmatrix"" adındaki kâr amacı gütmeyen bağımsız bir oluşumdur. Ağustos 1992'de "Andrew" kasırgası, Florida ve Louisiana sahillerini saatte 265 kilometre hızla vurdu. FEMA, müdahalesinden dolayı Florida'nın Acil Durum Yöneticisi Kate Hale'nin meşhur ""Kahrolası destek nerede kaldı?!"" sözleriyle eleştirildi. FEMA ve federal hükümet, halkın büyük bir bölümü tarafından, evlere ve afet bölgesindeki 250.000 civarında evsiz kalan kişiye yeteri kadar yardımda bulunmamakla suçlandı. Federal hükûmet ve komşu eyaletler, geçici konaklama sağlamak üzere beş gün içerisinde 20.000 federal askeri bölgeye gönderdi. Bu olay, 1993 yılının Şubat ayında Millî Kamu Yönetimi Akademisi'nin acil durum yönetimi ile başarısız müdahalenin sebebi olarak gösterilen FEMA'daki bazı temel paradigmaları gösteren raporunda ""felaketle başa çıkma beceresi"" olarak tanımlandı. FEMA, daha önce Eylül 1989'da Güney Karolina'da meydana gelen "Hugo" kasırgasındaki müdahalesinden dolayı eleştirilmişti. "Andrew" kasırgasından sonra yapılan eleştirilerin çoğu, 2005 yılındaki Katrina kasırgasından sonra gerçekleştirilen acil yardım sürecinde de gündeme geldi. Ek olarak FEMA, İç Güvenlik Bakanlığı'na dahil olmasıyla birlikte resmî olarak feshedildi ve aynı çatı altında yeni bir Acil Durum Hazırlık ve Müdahale Direktörlüğü kuruldu. Katrina kasırgası sonrasında 2006 yılında çıkarılan "Katrina Sonrası Acil Durum Yönetimi Reform Yasası" ile FEMA, 31 Mart 2007 tarihinde teşkilatın içerisinde bir birim olarak tekrar kuruldu. Güney Florida gazetesi "Sun-Sentinel", 2004 yılında bölgede meydana gelen dört kasırga süresince FEMA hakkında yapılan eleştirileri listeledi. Bunlardan bazıları şu şekildedir: FEMA, Ağustos 2005'teki Katrina kasırgasına müdahalesinin yavaş olduğu ve afeti etkili şekilde yönetemediği, şehirden ayrılmaya çalışanlarla ilgilenmediği gerekçesiyle eleştirildi. Acil yardım personeli, Florida'nın Batı kıyı şeridine önceden yerleştirildi; ancak buna rağmen çoğu, afete doğrudan müdahale edemedi ve sadece bulundukları yerden durumu rapor edebildi. Üç gün içerisinde büyük bir federal asker birliği, bölgeye sevk edildi. Tahliye edilen insan sayısının fazlalığı, personelin kurtarma çalışmalarını aksattı. Olumsuz şartlara eklenen sel suları; ulaşımla beraber federal hükûmet ve ilgili kurumlarla sağlanan iletişime büyük oranda zarar verdi. Katrina kasırgası, İç Güvenlik Bakanlığı'nın yeni afet eylem planının ilk büyük sınavıydı ve pek çok müdahale, planlandığı gibi gerçekleştirilemedi. FEMA Yöneticisi Michael Brown da kişisel olarak yavaş müdahaleden dolayı ve olaya yeterince ilgi göstermediği gerekçesiyle eleştirildikten sonra 2005 yılının Eylül ayında görevinden ayrıldı. Temsilciler Meclisi'nin Katrina kasırgası için yapılan hazırlık ve acil yardım çalışmalarının incelenmesi için seçtiği iki partili komiteye göre: Komite, raporunda FEMA'nın gerçekleştirdiği çalışmalarla ilgili ayrıca bir bölüme de yer verdi. Bu raporda; acil durum yönetimi uzmanlarının yıllar boyunca FEMA'nın hazırlığının yetersiz olduğu konusunda uyarılarda bulunulduğu, bu yetersizliğin kurum içerisindeki hazırlık fonksiyonlarının ayrılmasından kaynaklandığı konusunda genel bir kanı bulunduğu belirtilmiş ve belirgin olarak yaşanan kayıp ve karışıklıklardan FEMA sorumlu tutuldu. 13 Ekim 2006 tarihinde New York eyaletinin ikinci en kalabalık şehri olan Buffalo'da kar fırtınası yaşandı. Elektrik hatları koptu, ağaçlar devrildi, evler ve işyerleri ise yapısal hasar gördü. Bu afetin ardından FEMA, eleştirilerin odağı oldu. Yetkililerin afetten üç gün sonrasına, 16 Ekim tarihine kadar bölgeye gitmedikleri iddia edildi. FEMA ise bu durumu prosedürün uygulanmasıyla açıkladı. Eyalet valisinin kendilerinden yardım talep etmediğini duyurdu. Arkansas eyaletinin Dumas şehrindeki pek çok insan, özellikle 24 Şubat 2007 hortumlarının kurbanları; FEMA'nın, ihtiyaçları olan yeni dorselerden değil de, ihtiyaçtan daha az miktarda kullanılmış birkaç dorse göndermesini eleştirdi. Fırtınanın ardından Senatör Mark Pryor da FEMA'nın iyileştirme ve tasfiye çalışmalarını eleştirdi. FEMA, 2007'deki California orman yangınlarıyla ilgili basın toplantısı düzenlediğinde de fazlaca eleştiri aldı. Kurumun Yönetici Yardımcısı Harvey E. Johnson; muhabir görünümündeki kurum çalışanlarının, FEMA'nın her şeyi doğru şekilde yaptığına dair ve kurumun müdahalesiyle ilgili olumlu algı yaratmak amacıyla sordukları ""FEMA'nın müdahalesinden memnun musunuz?"" gibi soruları yanıtladı. Böylece gerçek muhabirlerin dikkatli ve detaylı sorularından kaçınılacaktı. Fox News, MSNBC ve diğer medya organları; basın açıklamasını canlı olarak yayınladı. Gerçek muhabirler, açıklamadan 15 dakika sonra "dinleme" moduna alınmış ve diğer ucunda FEMA Halkla İlişkiler Birimi çalışanlarının olduğu bir konferans hattına davet edildiler. Kurum, farklı organizasyonel yapı ve adlandırmalar altında, aşağıda belirtilen yöneticiler idaresinde faaliyet göstermiştir. Bloch teorisi Bloch teorisi, ilk defa Felix Bloch tarafından önerilmiştir. Teoriye göre bir Bloch dalgası ya da durumu, periyodik potansiyel içerisinde bulunan bir parçacığa ait dalga fonksiyonudur. Teori böyle bir sisteme ait olan özvektörlerin bir düzlem dalga zarf fonksiyonuyla bir periyodik fonksiyonun (periyodik Bloch fonksiyonu) formula_1 çarpımından elde edilebileceğini söyler. Bloch fonksiyonu ifade edilen potansiyelle özdeş peryodikliğe sahiptir: Bunlara karşılık gelen enerji özdeğerleri ϵ(k) = ϵ(k + K), ters örgü vektörünün K vasıtasıyla peryodiklik kazanır. "n" indeksine karşılık gelen her bir enerji k dalga vektörü ile sürekli değişir ve "band indeksi" "n" ile tanımlanan bir "enerji bandı" şeklini alır. Verilen bir "n" değerine karşılık gelen özdeğerler k da peryodiktir; ϵ(k) ya ait tüm kesikli değerler ters örgünün ilk Brillouin bölgesindeki k-değerleri içerisinde yerlerini alırlar. İşin aslı, Bloch teorisi kristallerdeki yer değiştirme simetrisinin doğrudan bir sonucudur. Öyle ki kristal, formula_3 şeklinde verilen yer değiştirme hareketi formula_4 sırasında değişmez kalır. Burada formula_5 tam sayı, formula_6 ilkel örgü vektörüdür. Eğer formula_7, formula_8, ile ifade edilen bir yönelime sahip dalga fonksiyonuna uygulanabilir bir yer değiştirme operatörü ise, kolaylıkla anlaşılacağı üzere operatör formula_9 ile eşdeğer bir kombinasyon özelliği gösterir. Ulusal Kanada Demiryolu Ulusal Kanada Demiryolu, ("Canadian National Railway Company") Kanada 1. S覺n覺f Demiryolu merkezi Montreal, Quebec. CN'nin slogan覺 "Kuzey Amerika'n覺n Demiryolu". CN hem gelir hem de fiziksel boyut bakımından Kanada'nın en büyük demir yoludur. Atlantik kıyısında Nova Scotia'dan Pasifik kıyısında British Columbia'ya kadar uzan ağıyla Kanada'nın tek uluslararası demir yolu şirketidir. CN, bir halk şirketi olup 22000 işçi çalıştırmaktadır. 2011 yılında 32 milyar CAD geliri bulunmaktadır. Pulman Pulman aşağıdaki anlamlara gelebilir: Risto Ryti Risto Heikki Ryti (d. 3 Şubat 1889 Huittinen; ö. 25 Ekim 1956, Helsinki) hukuk eğitimi almış, Finlandiyalı politikacı. Ryti, 1940 ile 1944 yılları arasında Finlandiya'nın beşinci başkanı olarak görev yapmıştır. 1944 yılında Alman Dışişleri Bakanı Joachim von Ribbentrop ile imzaladığı Ryti-Ribbentrop-Antlaşması ile Finlandiya tarihinde yerini almıştır. Bu antlaşma sayesinde, o dönemde ülkesinin Sovyetler Birliği ile yaşadığı savaşta Almanya'nın ülkesine silah ve gıda yardımı yapmasını sağlamıştır. Bu antlaşma gereği Finlandiya yardımlar karşılığında, Almanya'nın onayı ve haberi olmadan Sovyetler Birliği ile barış antlaşması imzalayamayacaktı. Bu antlaşma çerçevesinde sağlana silah yardımı sayesinde Sovyet birliklerinin taarruzunu kesmeyi başaran Finlandiya'da Başbakan Ryti, savunmanın başarıya ulaşması sonucunda sağlık sorunlarını da gerekçe göstererek görevinden ayrılmıştır. Ancak daha sonra gelen Başbakan Carl Gustaf Emil Mannerheim, Ryti'nin yapmış olduğu bu antlaşmayı Finlandiya devletinin yaptığı bir anlaşma olarak görmediği ve sadece Ryti'nin şahsı adına yapmış olduğu bir anlaşma olarak gördüğü için kendisini bağlamadığını ifade etmiş ve bu sebeple ülkesi Finlandiya'nın, Almanya'nın tüm itirazlarına rağmen Eylül 1944 yılında Sovyetler Birliği ile savaşın durması yönünde bir barış antlaşması imzalamasının yolunu açmıştır. 1945 yılında Sovyet baskısı ile Risto Ryti hakkında savaş suçu işlediği için dava açılmış ve on yıl hapse mahkûm edilmiştir. Savunma avukatı, eski dışişleri bakanı Hjalmar Procope oldu. Ancak 1949 yılında sağlık sorunları tekrar baş gösterince şartlı olarak tahliye olmuş, Cumhurbaşkanı Juho Kusti Paasikivi tarafından affedilmiştir. Ryti hapisten sonra kamusal yaşama dönemedi. Anılarını yazmaya konsantre olmaya çalıştı ama hastalığı nedeniyle başarılı olamadı. 1952 yılında, onur rozetini almak için üniversite öğrencilerinin kutlamasına katıldı. Mayıs 1956 yılında, ölümünden sadece beş ay önce, Helsinki Üniversitesi'nde siyaset bilimi dalında fahri doktora aldı. 25 Ekim 1956 yılında öldü. Pullman Åžirketi Pullman Şirketi, 1867 yılında George Pullman tarafından kurulmuş olan demiryolu vagonu üretim şirketidir. ABD’de sanayi devrimi sırasında artan demiryolu taşıma ihtiyacını karşılayan şirketin geliştirdiği vagon tasarımı günümüzde hala şirketin ismi olan pulman adıyla anılmaktadır. Şirketin faaliyet gösterdiği alanda yapılan işçi örgütlenmeleri ve grevleri de tarihe mal olmuştur. Şirket bünyesinde hammallık yapan "Vagon Hamalları Sendikası" 20.yüzyılda ABD’deki en güçlü Afrikalı-Amerikalı sendikası olmuştur. Uzun bir tren yolculuğu sırasında geceyi rahatsız bir şekilde geçiren George Pullman tüm yolcular için uygulanabilecek ve uyumayı kolaylaştıracak bir tasarım geliştirmeye karar verir. Buna göre yolcuların oturdukları kısmın üstündeki bölme kapalı bir şekilde günümüzdeki uçaklardaki gibi durmaktadır. Geceleyin ise üst kısım açılıyor ve birbirine karşılıklı bakan iki koltukla birlikte görece rahat bir gece geçirilmesini sağlıyordu. Bugünün standartlarına göre oldukça ilkel olarak tanımlansa bile dönemin standartlarında büyük bir ilerleme olarak değerlendirilmiştir. Oturma gruplarının arkasından çekilebilen perde sayesinde az da olsa bir mahremiyet sağlanıyor, her vagonun sonundaki tuvaletlerde ise hem kadın hem erkekler için ayrı bölümler bulunuyordu. 1862 yılında şirketini kurarak konforlu tren vagonları üretmeye başlayan Pullman, özellikle zengin müşterileri için o dönemde düşünülemeyecek derecede lüks yolculuk ortamları sağlamıştır. Yapılan özel vagonlarda halılar, gelişmiş tuvalet sistemleri, mobilyalar, kütüphaneler, kart oyunları için uygun masalar ve görülmemiş bir hizmet standardı yakalanmıştır. Ancak tüm bu gelişmelere rağmen Pullman Şirketi daha çok 1894 yılında sendikalı işçiler tarafından gerçekleştirilen Pullman Grevi kötü bir şöhret elde etmiştir. Ekonomik kriz döneminde işçilerini haklarında yapılan kesintiler sonunda eyleme giden işçiler dönemin ünlü sosyalisti Eugene V. Debs liderliğindeki Amerika Demiryolu İşçileri Sendikasına örgütlenmişlerdir. 1897 yılında Pullman’ın ölümünden sonra ABD Başkanı Abraham Lincoln’un oğlu Robert Todd Lincoln şirketin başına geçmiştir. Şirket 1955 yılında Şikago’da kendi fabrikası için kurmuş olduğu Pullman kasabasından taşınır. Pullman şirketi 1930 yılında Standard Steel Fabrikasını satın alır. 1982 yılında en son üretilen Amtrak modelinden sonra vagon üretimini sona erdiren şirket Bombardier tarafından satın alınınca vagon tasarımları da el değiştirir. Şirket 1 Ocak 1900 tarihinde rakip şirketlerin bünyeye katılması ve hisselerin yeniden organize edilmesiyle şirket "The Pullman Co." adını alır. 1924 yılında üretim kısmını içerecek şekilde "Pullman Car & Manufacturing Co." kurulur. ana şirket olan Pullman Co. ise 1927 yılında Pullman Inc. olacak şekilde yeniden yapılandırılır. Şirket için en kârlı dönem 1920'li yılların ortaları olur. bu dönemde şirketin sahip olduğu vagon sayısı 10 bin seviyelerine çıkmıştır. Şirketin sağladığı hizmet sektöründe 28 bin kondüktör ve 12 bin hamal istihdam edilir. Şirket 1934 yılında "standard Steel Co." ile birleşerek "Pullman-Standard" adını alır. Vagon üretimine yönelik olan birliktelik 1982 yılına kadar sürecektir. 1940 yılında şirket genişleme aşamasındayken Adalet Bakanlığı tarafından aleyhine açılan anti-tröst davasıyla karşı karşıya kalır. Davada şirketin vagon üretim ve tren seyahat hizmetlerinin ayrılması talep edilir. 1944 yılında alınan kararla şirketin üretim ve hizmet olarak ayrılması sonucuna varılır. Şirketin hizmet alanındaki faaliyetleri çok sayıda farklı demiryolu hizmet şirketine satılarak parçalanmıştır. 1943 yılında gemi üretim alanında faaliyete giren şirket II. Dünya Savaşına yönelik olarak küçük ölçekli savaş gemisi üretimine başlar. Bu amaçla Chicago'da Calumet Gölü kıyısına tersane kurulur. faaliyet gösterilen iki yıl boyunca 60 metre uzunluğa ve 640 ton ağırlığa sahip 34 adet Korvet ile 70 metre uzunluğa ve 520 ton ağırlığa sahip Amfibi hücum gemisi üretilir. Şirket 1944 yılındaki parçalanmadan sonra üretim, hizmet ve vagon kiralama alanında faaliyet gösteren üç şirkete ayrılır. Hizmet üretimiyle ilgili şirket 1968 yılında lağvedilecektir. Üretim yapan şirket 1981 yılına kadar varlığını sürdürecektir. Vagon tasarımları ayrı bir tasarım şirketi olan "Pullman Technology Inc." bünyesinde değerlendirilecektir. Bu şirket ise günümüzde halen Bombardier bünyesinde faaliyet içindedir. Şirket Şikago şehrinin 23 km güneyindeki 16 km² araziye 1880 yılında Pullman isimil bir kasaba kurar. Tamamen şirketin sahip olduğu kasaba 6 bin fabrika işçisi ve yan sanayi çalışanı için ev, alışveriş merkezi, kütüphane, kilise ve eğlence merkezleri içerir. Kasabada alkol tüketimi yasaktı, ancak kasabadaki Florence Otelinde çok pahalı olarak bulunabiliyordu. 1898 yılında mahkeme kararıyla kasaba şirketten satın alınarak Şikago'ya dahil edildi. Bugün Pullman bölgesi National Historic Landmark ilan edilmiştir. Pullman Şirketi özellikle hamallarıyla tanınırdı. Bu görevde özellikle yoğun bir şekilde çalışan Afrikalı-Amerikalı işçiler döneme göre iyi ücret alırdı. Pullman hamalları sendikalarda örgütlenmiştir. Unter den Linden Unter den Linden ("Ihlamur ağaçlarının altı") Almanya başkenti Berlin'in Mitte ilçesinde bir bulvar. Adını, caddenin ortasından geçen yaya yolunun iki yanında bulunan ıhlamur ağaçlarından almıştır. Unter den Linden, doğudan batıya doğru, yıkılan Berlin Cumhuriyet Sarayı'nın "(Palast der Republik)" eskiden bulunduğu yer olan Lustgarten parkından, Pariser Platz ve Brandenburg Kapısı'na uzanır. Günümüzde ise orada Berlin Kent Sarayı "(Berliner Stadtschloss)" aslına uygun olarak yeniden inşa edilmektedir. Doğuya doğru bulvar, Berlin Katedrali'nin bulunduğu yerde Spree nehrini geçer ve Karl-Liebknecht-Strasse'ye devam eder. Doğu tarafında ise Brandenburg Kapısı'ndan sonra Straße des 17. Juni olarak devam eder. Bulvarı kuzey güney ekseninde kesen önemli sokaklar; Friedrichstraße ve Wilhelmstrasse'dir. Berlin'in tarihi bölümünün merkezinde yer alan Unter den Linden, 16. yüzyılda Brandenburg seçmen prensi Johann Georg tarafından, Tiergarten'da yer alan avlanma bölgesine ulaşmak için bir at arabası yolunun yerine yaptırılmıştır. 1647 yılında I. Frederick William tarafından saraydan şehir surlarına kadar uzanan ıhlamur ağaçlarıyla çevrili bir bulvar haline getirilmiştir. Batı bölümü bu özelliğini korurken, günümüzde Bebelplatz civarındaki bölüm, Otuz Yıl Savaşı sonrası Berlin'in istihkam edilmesine dahil edilmiştir. Günümüzde bu bölümde ağaç kalmamıştır. 19. yüzyılda, Berlin batı yönünde büyüyüp geliştikçe, Unter den Linden de en bilinen büyük caddelerden biri haline geldi. 1851 yılında Kral II. Friedrich'in at üstündeki ünlü heykeli caddenin ortasından geçen yaya yoluna dikildi. 1934-1935 yıllarında, Berlin S-Bahn için yapılan Kuzey-Güney Tüneli'nin yapımı sırasında ıhlamur ağaçlarının büyük bölümü kesildi. Kalan ağaçlar da II. Dünya Savaşı'nın son günlerinde tahrip edildi ya da yakılmak üzere kesildi. Günümüzdeki ıhlamurlar, 1950lerde tekrar dikilen ağaçlardır. 1930 öncesine ait bir sokak tabelası Londra İmparatorluk Savaş Müzesi'nde sergilenmektedir. Bulvar, geçmişten günümüze şehirdeki birçok önemli yapıya ev sahipliği yapmıştır. Bunlardan birisi, caddedeki 1 numaralı yapı olan "Alte Kommandantur"'dur. 1995 yılında yıkılmış, 2003 yılında ise aslına uygun olarak tekrar yapılmıştır. Hemen karşısında Unter den Linden üzerindeki en eski yapı olan şehrin eski cephaneliği bulunmaktadır. 1695-1706 yılları arasında inşa edilen yapı günümüzde "Deutsches Historisches Museum (Alman Tarih Müzesi)" olarak kullanılmaktadır. 3 numara, Hohenzollern Hanedanı veliaht prenslerinin eski sarayı olan "Kronprinzenpalais"dır. 4 numara ise günümüzde savaş anıtı olan, 1817 yılında inşa edilmiş eski askerî karakol "Neue Wache"'dir. Bebelplatz meydanındaki "Berlin Şehir Operası", "St. Hedwig Katedrali" ve "Altes Palais" "(Eski Saray)" de bulvar üzerindedir. Bunların kuzeyinde ise Humboldt Üniversitesi ana binası ve "Berlin Şehir Kütüphanesi" bulunmaktadır. Batı ucunda, Rusya ve Macaristan büyükelçilikleri ile Pariser Platz'daki Hotel Adlon'da bulvar boyunca görülebilir. Ayrıca bulvar üstünde Humboldt Üniversitesi önünde Alexander von Humboldt and Wilhelm von Humboldt'un heykelleri bulunmaktadır. Bulvar üzerinde Pariser Platz'ın hemen yanında bir adet S-Bahn ve U-Bahn durağı bulunmaktadır. Bu durağın adı 2009 yılına kadar "Unter den Linden" iken yeni açılan U-55 hattının bağlanmasından sonra durak adı "Brandenburger Tor" olarak değiştirilmiştir. Kyösti Kallio Kyösti Kallio (d.10 Nisan 1873, Ylivieska - ö. 19 Aralık 1940, Helsinki), Finlandiya Cumhuriyeti'nin 1937 ile 1940 yılları arasında dördüncü Cumhurbaşkanı olarak görev yapmıştır. Kallio, çiftçi bir ailenin çocuğu olarak dünyaya gelmiş ve Finlandiya politika tarihinde aktif olarak uzun yıllar görev almıştır. Özellikle bağımsızlığını kazanmasından sonra Finlandiya'nın cumhuriyet olarak yönetilmesi gerektiğini savunmuştur. Bu düşüncesinden dolayı monarşinin gelmesini isteyen çoğunluğu barındırdığı gerekçesiyle savaş sonrası oluşturulan senatodaki tüm görevlerinden ayrılmıştır. Cumhuriyetçilerin çoğunluğu sağlaması ile yeniden görevlerine geri dönmüştür. Oluşturulan birçok hükümette Tarım Bakanı olarak görev alan Kallio, değişik yıllarda kısa süreliğine dört sefer de Başbakan olarak görev almıştır. Son olarak 1937 ile 1940 yılları arasında Cumhurbaşkanı olarak görev yapan Kallio, 27 Kasım tarihinde görevi bırakmış, 19 Aralık tarihinde ise, halefi Risto Ryti bu makama seçildikten birkaç saat sonra, Helsinki tren istasyonunda hayatını kaybetmiştir. Tony Tan Keng Yam Tony Tan Keng Yam (d. 7 Şubat 1940), İcra Direktörü ve Singapur Yatırım Şirketi (GIC) Singapur Basın Holdings Limited (SPH) Yönetim Kurulu Başkanı ve Hükûmet Başkan Yardımcısı ve Singapur'un eski cumhurbaşkanı. Kendisi daha önce Singapur Ulusal Araştırma Vakfı, Yenilik ve Girişim Konseyi Başkan Yardımcısı ve Yönetim Kurulu Başkanı olarak görev yaptı. 1980'lerin sonlarında Tony Tan Keng Yam, Singapur Başbakanı olarak Lee Kuan Yew'in ilk tercihi oldu ama o bu görevi reddetti. Daha sonra kabineye döndü ve 1995 yılından itibaren 2005 yılına kadar Singapur Başbakan Yardımcısı ve 1995 yılından itibaren 2003'e kadar Savunma Bakanı olarak görev yaptı. Ağustos 2011 yılında Singapur devlet başkanı seçimlerinde % 0,34'lük dar bir marj ile başkanlık seçimlerini kazandı ve 1 Eylül 2011 tarihinde Singapur'un yedinci Cumhurbaşkanı olarak yemin etti. 31 Ağustos 2017 tarihinde cumhurbaşkanlığı görevi sona ermiştir. Penis Penis, omurgalı ve omurgasız hayvanlarda, erkek bireylerde, görünür kısımda yer alan eşey ve üreme organı yapısıdır. Penis kelimesi Latincede "kuyruk" anlamına gelmektedir. İdrar ve üreme salgısı kanalıyla, bunun çevresini saran süngerimsi bir yapıda kan damarlarınca zengin bir üreme organıdır. Penisin ucunda yer alan açıklıktan hem idrar hem de meni ayrı zamanlarda dışarıya atılır. Penis uyarıldığında damarları kanla dolar ve büyüyerek sertleşme evresine geçer. Buna sertleşme (ereksiyon) denir. Sertleşen penis içindeki meninin dışarı atılmasına boşalma (ejakülasyon) denir. Sürüngenler içinde kaplumbağa ve timsahlarda tektir ve penis olarak adlandırılır. Fakat, kertenkele ve yılanlardan oluşan pullular takımında çift yapılı olup hemipenis (sağ hemipenis, sol hemipenis) olarak adlandırılır. Yılanlardaki hemipenis halk tarafından sıklıkla "ayak" olarak nitelendirilir. Balinaların üreme organları vücudun içinde bulunur. Erkek balinaların, (balinalar, yunuslar ve domuzbalıkları) biri penisi diğeri anüsü gizleyen iki tane yarığı vardır. Balinalar, çift toynaklılara benzer şekilde fibroelastik penislere sahiptir. Balinalarda penisin sivri ucu "pars intrapraeputialis" veya "terminal konisi" olarak adlandırılır. Mavi balinalar ortalama uzunluğuyla hayvan krallığındaki en uzun penise sahiptir. Doğru ölçümler almak zordur, çünkü erekte haldeki uzunluğu sadece su altında gerçekleşen çiftleşme sırasında gözlemlenebilir. Gerçek balinanın penisi uzunluğa ulaşabilir. Testislerinin uzunluğu , çapı ve ağırlığı kiloya ulaşabilir. Erkek şişe burunlu yunuslar arasında eşcinsel davranışlar görülür. Yunuslar, erkek cinsel organlarını birbirlerine sürterler. Bu olay sırasında yunuslar karın karına yüzerler. Erkek yunus, bazen diğer yunusun genital yarığına ve bazen de anüsüne penisini sokar. Yetişkin bir fil kara hayvanları içerisindeki en büyük penise sahiptir. Bir filin penisinin uzunluğu 'e erişebilir ve çapı olabilir. Penis tamamen erekte olduğunda, idrar deliği Y şeklini, penis ise S şeklini alır. Mest sırasında, erkek bir fil, penisi kılıfı içindeyken idrarını yapabilir, bu da idrarın arka ayakları üzerinde püskürmesine neden olur. Bir filin penisi çok hareketlidir ve pelvisten bağımsız olarak hareket edebilir. Penis, başka bir file girmeden önce öne ve yukarıya doğru eğilir. İnsan penisi, erkek bireylerde, görünür kısımda yer alan eşey ve üreme organı yapısıdır. Ayrıca idrar kanalı olarak da işlev görür. Neriman Nerimanov Stadyumu Neriman Nerimanov Stadyumu, Azerbaycan'ın Neftçala şehrinde yer alan çok amaçlı stadyum. 2000 kişi kapasitelidir. Eski adı Neftçala olan stadyuma doktor ve aynı zamanda devlet adamı olan Neriman Nerimanov'un adı verilmiştir. Juho Kusti Paasikivi Juho Kusti Paasikivi (d. 27 Kasım 1870, Hämeenkoski - ö. 14 Aralık 1956, Helsinki) Fin politikacı ve eski Finlandiya Cumhurbaşkanıdır. Paasikivi genç yaşlarda politika ile uğraşmaya başlamış, Finlandiya'nın bağımsızlığını kazanmadan önceki dönemlerde de Fin Partisi adına eyalet meclisinde bulunmuş, Finlandiya'nın bağımsızlığını kazanmasının ardından da bağımsız Finlandiya'da oluşturulan ilk hükümetin içerisinde de devlet bakanı olarak görev almıştır. 1920'de Sovyet Rusya ile yapılan barış görüşmelerini yürüten delegasyonda da bulunan Paasikivi, daha sonra SSCB ile yapılan ateşkes antlaşmasında da aktif olarak görev almıştır. 1940 ile 1941 yılları arasında Sovyetler Birliği'nde Finlandiya Büyükelçisi olarak görev alan Paasikivi, 1944-1946 yılları arasında hükûmet Başkanı olmuştur. Carl Gustaf Emil Mannerheim'in geri çekilmesi neticesinde boşalan cumhurbaşkanlığı görevini üstlenen Paasikivi, bu görevi 1956'ya kadar sürdürmüştür. Cumhurbaşkanlığı döneminde de geçmiş dönemin izlerini silmesi adına Sovyetler Birliği'ne karşı uzlaşmacı bir tavır alması ve Sovyet yanlısı tutumu nedeniyle ülkesinde davranışı "Sovyet bağlılığı" olarak adlandırılmış ve bunun neticesinde Finlandiya sınırlı bir bağımsızlığa sahip olmuştur. Mauno Koivisto Mauno Henrik Koivisto (d. 25 Kasım 1923, Turku - ö.12 Mayıs 2017) Fin siyasetçi ve Finlandiya'nın dokuzuncu cumhurbaşkanıdır . Koivisto ülkesinin içerisinde bulunduğu durum nedeniyle çok genç yaşlarda devlet hizmetini alınmış olup, itfaiye eri olarak görev almış ve daha sonraki Finlandiya ile Sovyetler Birliği arasında yaşanan Kış Savaşı'nda da piyade biriminde görev almıştır. Savaşın sona ermesinden sonra politikaya atılan Koivisto, üye olduğu SPD çatısı altında özellikle liman işçiliği ile ilgili görevlerde bulundu. Daha sonraki dönemlerde öğretmenlik yapan ve bankacılık sektöründe çalışan Koivisto bu sektördeki bilgi, birikim ve tecrübeleri nedeniyle Finlandiya Merkez Bankası Başkanlığı'na kadar yükselmiş ve bu mevkii sayesinde 1966 yılında partisi SPD'nin genel seçimlerde göstermiş olduğu başarı nedeniyle kurulan hükümete Maliye Bakanı olarak giriş yapmıştır. Parti içi çekişmeler nedeniyle parti içerisinde ikiye bölünün SPD'de, yaşanan bu sıkıntılı dönemde Rafael Paasio'nun yerine 22 Mart 1968 yılında başbakan olarak atandı ve görevino 1970 yılına kadar sürdürdü . 1979 yılında yeniden başbakan seçilen Koivisto, ikinci dönemini cumhurbaşkanı seçildiği 1982 yılına kadar sürdürmüştür. Cumhurbaşkanı Urho Kekkonen'in sağlık sorunları nedeniyle görevinden çekilmesi nedeniyle öne alınan seçimlerde cumhurbaşkanı olmuştur. Seçim kampanyası döneminde Moskova yanlısı kişilerden ve kuruluşlardan uzak durmaya çalışan Koivisto, bu tutumunu devlet başkanı seçildikten sonra da devam ettirdi. Bu tutumu fin halkı tarafından olumlu karşılanmış ve halk arasındaki popülaritesini %87'lere kadar çıkartabilmiştir. Özellikle Sovyetler Birliği'nin dağılmasından sonra Rus yanlısı politikalardan tamamen vazgeçmiş olup, o güne kadar radikal düşünceler olarak kabul edilen AB üyeliği gibi konuları desteklemiştir. Cumhurbaşkanı Mauno Koivisto 12 Mayıs 2017'de Alzheimer'a bağlı sebeplerden dolayı ölmüştür. Souleymane Oularé Souleymane Oularé (d. 16 Ekim 1972, Konakri), forvet pozisyonunda görev yapmış Gineli millî futbolcudur. Gine'de futbola başladıktan sonra 1989'dan itibaren Belçika takımlarında forma giydi. Racing Genk takımında 17'si 1998-99 sezonunda olmak üzere 84 maçta 37 gol atan Oulare takımının o sezon Pro League şampiyonu olmasında pay sahibi oldu. 1999-2000 sezonunun başında Elvir Baliç'in yerine transfer edilen Yaw Preko'dan beklediği performansı alamayan ve gol yollarında sıkıntı çeken Fenerbahçe'nin transfer gündemine girdi ve uzun süren pazarlıklar sonucu sarı-lacivertli kulüple sözleşme imzaladı. Ancak bu oyuncunun Fenerbahçe'nin mücadele ettiği UEFA Kupası'nda oynayamayacak olması, transferi gerçekleştiren yönetime eleştiri oklarının yönelmesine neden oldu. Ligin beşinci haftasında 26 Eylül 1999 tarihinde oynanan ve 0-0 biten Gaziantepspor karşılaşmasında Oulare golden uzak kaldığı gibi, tendonundan sakatlandı. Fenerbahçe de liderliği kaybetti. İyileşmeden, sağ ayak kıkırdaklarından ameliyat edilmesi gerekliliği de ortaya çıktı. Bunun üzerine Oulare'nin müzmin sakat olduğu ve satılması gerektiği telaffuz edilmeye başlandı. Uzun süren sakatlık döneminden sonra 5 Mart 2000 tarihinde Fenerbahçe'nin 2-1 kazandığı Trabzonspor maçıyla sahalara döndüyse de aynı maç tekrar sakatlandı. 11 lig maçında forma giyen Oulare 5 gol attı. Beklenen verimin alınamadığı Oulare 2000-2001 sezonunun başında İspanya'nın Las Palmas takımına kiralandı. Daha sonra da serbest kalan Oulare Stoke City'ye transfer oldu. Eyüp kitabı Eyüp kitabı (), Tanah'taki Ketuvim'de bulunan kitaplardan biridir. Bu kitap, Üyüp'ün Şeytan'ın elinde yargılanışını, arkadaşlarıyla acılarının kökenini ve doğasını tartışmasını, Tanrı için mücadele edişini ve Tanrı'nın ona verdiği cevabı kapsayan hikâyeleri içerir. Düzyazı çerçevesinde yazılmış didaktik bir şiirdir. Eyüp kitabı, "Dürüstler neden acı çeker?" sorusuna odaklanmaktadır. Eyüp kitabı, yedi oğlu ve üç kızı olan varlıklı ve aşırı derecede dürüst olan Eyüp isimli peygamberin hikâyesini anlatır. "Çocuklarım günah işlemiş, içlerinden Tanrı'ya sövmüş olabilirler" diyerek, oğullarının günah işlemesinden korkan Eyüp, günahlarının bağışlanması için yakmalık sunu sunmayı adet haline getirdi. "Tanrı'nın oğulları" ve Şeytan Tanrı'nın karşısına çıkınca Tanrı onlara Eyüp hakkındaki fikirlerini sordu. Şeytan ise, varlığının çitlerle çevrelenip korunduğu ve kutsandığı gerekçesiyle Eyüp'ün Tanrı'ya sadık olduğunu, eğer bunlar elinden alınırsa Tanrı'ya söveceğini dile getirdi. Bunun üzerine Tanrı. Eyüp'ün dürüstlüğünü sınaması için Şeytan'a izin verdi. Eyüp'ün tüm varlığı harap oldu; öküzleri ve eşekleri Sabalılar ve develeri Kildaniler tarafından çalındı, koyunları 'gökten düşen Tanrı'nın ateşi' ile telef oldu ve şiddetli rüzgâr nedeniyle ilk oğlunun evi yıkıldı ve evin içindeki Eyüp'ün tüm soyu öldü. Bunun üzerine Eyüp, Tanrı'ya sövmedi; saçını sakalını kesti, giysilerini yırttı ve "Bu dünyaya çıplak geldim, çıplak gideceğim. RAB verdi, RAB aldı, RAB'bin adına övgüler olsun!" dedi. Eyüp, Tanrı'ya sitem etmeden felaketlere katlanırken Şeytan ona kişisel zarar vermek için yalvardı. Tanrı, Eyüp'ün hayatına dokunmadığı sürece Şeytan'a izin verdi. Bunun üzerine Şeytan, Eyüp'e korkunç çıbanlar verdi; küllerin içinde oturan Eyüp kırık bir çömlek ile derisini kazıdı. Karısının "Tanrı'ya söv de öl bari" demesi üzerine Eyüp cevap olarak "Nasıl olur? Tanrı'dan gelen iyiliği kabul edelim de kötülüğü kabul etmeyelim mi?" dedi. Acısını paylaşmak ve onu avutmak için Eyüp'ün üç dostu (Temanlı Elifaz, Şuahlı Bildat ve Naamalı Sofar) onu ziyaret etti. Eyüp'ün ne denli acı çektiği görüldüğünden yedi gün boyunca sessizce yerde oturdular. Eyüp, sessizliği doğduğu güne lanet ederek bozdu. Tanrı cevaben, dünyaya nasıl şekil verildiği veya doğanın nasıl çalıştığı gibi Eyüp'ün bilmediği birçok şey olduğunu söyledi ve Eyüp'ün, Tanrı'nın gök gürültülü fırtından büyük ve leviathanı bir olta ile çekecek kadar güçlü olduğunu dikkate almasını istedi. Ardından Tanrı, üç arkadaşa doğru olanı yapıp O'nun hakkında konuşmadıkları için öfkelenip onları azarladı. Hikâyenin sonunda Eyüp sağlığına kavuşmaktadır ve yeni bir aileyle eskisinin iki katı hayvana sahiptir. Eyüp kitabının yapısı sadedir. Nesir ile yazılan ve önsözdür. ise Eyüp, Elifaz, Bildat, Sofar, Elihu ve Yehova demeç döngülerini içeren şiirsel yazılardır. ise düzyazıyla yazılmış sonsözdür. 3 ila 31. konular arasına Eyüp, Elifaz, Bildat ve Sofar arasında geçen demeçlerin yapısı şöyledir: 1. döngü Eyüp "Konular" 3 Elifaz 4-5 Eyüp 6-7 Bildat 8 Eyüp 9-10 Sofar 11 2. döngü Eyüp "Konular" 12-14 Elifaz 15 Eyüp 16-17 Bildat 18 Eyüp 19 Sofar 20 3. döngü Eyüp "Konular" 21 Elifaz 22 Eyüp 23-24 Bildat 25:1-5 Eyüp 26; 27-28; 29-31 3. döngü, ilk iki döngü düzenini takip etmemektedir. Sofar demeç vermezken Bildat'ın demeci ilk iki döngüye oranla çok kısadır. Eyüp'ün arkadaşları, Tanrı tarafından cezalandırılmanın sebebinin Eyüp'ün işlediği günahlar olduğuna şüphe duymamaktadır. Demeçler ilerledikçe arkadaşları, ne olduğunu bilmediği günahın itiraf edilmesi için Eyüp'ü sıkıştırmaktadır. Kendi teolojik görüşlerine göre, Tanrı istisnasız iyileri ödüllendirir ve kötüleri cezalandırır. Çektirilen acıların cezalandırma dışında ilahi takdir ve gizem anlayışı Eyüp'ün arkadaşlarında hakim değildir. Eyüp'ün arkadaşları Yehova ismini kullanmayıp bunun yerine El Şaday, Eloah ve Elohim isimlerini kullanmaktadır. Eyüp masum olduğuna emindir; acı çekmeye devam ederken kendisi günahsız olduğundan bu acıların haksız yere geldiğini ve dolayısıyla Tanrı'nın onu cezalandırması için hiçbir sebebi olmadığına inanmaktadır. Buna rağman Tanrı'ya karşı bir sövme veya suçlama mevcut değildir, sadece Tanrı'dan bir açıklama beklemektedir. Elihu aracı rolünü üstlenmektedir; Tanrı'nın egemen, doğru ve merhametli olduğunu göstermeye çalışmaktadır. Elihu'nun demeci, üçüncü döngüdeki Eyüp'ün demecinden sonra gelir (31:40) ve 32 ila 37. konularda devam eder. Elihu, üç arkadaşın yaklaşımını kınamaktadır ve Eyüp'ün Tanrı'nın ona karşı olan yaklaşımını yanlış yorumladığını belirtmektedir. Elihu, son konuşan olmasının sebebini en genç olduğuna bağlamasına rağmen bilgeliğin yaşta değil başta olduğunu dile getirir. Elihu konuşmasında, Tanrı'nın gücünden, günahlardan kurtuluştan, idare ettiği konularda Tanrı'nın mutlak hakkaniyetinden bahseder. Tanrı kudretli ve adildir, uyarıda ve affetmede çabuk davranır. Elihu'nun demeci Eyüp'ün özetiyle Tanrı'nın görünümü arasındaki köprü vazifesini görür. Konuşmasında, Eyüp'ün dürüst olmasına rağmen kusursuz olmadığını dile geitirir. Eyüp bu görüşe karşı gelmemektedir; Tanrı, Eyüp'ün diğer üç arkadaşına yaptığı gibi Elihu'yu azarlamamaktadır. 37. konunun son bapından Elihu'unun konuşması bittikten sonra 38. konunun ikinci bapında Tanrı, Eyüp hakkında şunu söyler: "Bilgisizce sözlerle Tasarımı karartan bu adam kim?" Eyüp ile arkadaşları arasındaki demeç döngülerinden sonra, "bulut" veya "kasırga"dan gelen ses olarak tabir edilen ilahi bir sesle Tanrı şiirsel bir dil kullanıp belagatli bir şekilde Eyüp'e kendisinde olan deneyim ve yetkinin olup olmadığını sorar. Tanrı, Eyüp'e dünyayı birçok güçlü ve dikkat çekici canlıyla paylaştığını hatırlatır. Tanrı'nın demeci ayrıca dünyayı yaratırken ve idame ettirirkenki egemenliğinin üzerinde durur. Tanrı'nın üzerinde durduğu konu kendisinin deneyimli ve Eyüp'ün deneyimsiz olmasından ziyade Tanrı'nın dünyanın kralı oluşu ve insanoğlu dahil hiçbir canlının ona hesap soramayacağıdır. Bütün Eyüp kitabında olduğu gibi bu demeçlerin esas noktası Tanrı'nın bütün varlıklar üzerinde mutlak özgür olduğunun beyan edilmesidir. Tanrı'nın, yaratıkları tarafından onanması ihtiyacı yoktur. Sadece kitabı okuyan Tanrı ile Şeytan arasında bir diyalogun geçtiğini görmektedir; Eyüp'ün kendisi çektiği acıların sebebini ve kaynağını bilmemektedir. En nihayetinde, Tanrı'nın cezaları nedeniyle aşağılanan Eyüp suskun kalmıştır ve önceden arzuladığı adalet talebine istinaden tövbe etmiştir. Sonsözde Tanrı, Eyüp'ün dürüst sözlerini methederken arkadaşlarını cahillikleri yüzünden kınamaktadır. Arkadaşlarına, yakmalık sunu karşılığında Eyüp'ün Tanrı'dan arkadaşlarının affedilmesi için dua edeceğinin garantisini vermektedir. Eyüp tekrar sağlığına ve öncesine kıyasla iki katı varlığa kavuşur ve sıkıntılı dönemde ölmeyen karısından 7'si erkek ve 3'ü kız olmak üzere yeni çocukları olur. Yeni kızları Yemima, Kesia ve Keren-Happuk topraklardaki en güzel kızlar olup ağabeyleriyle birlikte mirasta hak sahibi olmuşlardır. Geçirdiği sıkıntılı günlerden sonra tekrar kutsanan Eyüp bunun üzerine bir 140 yıl daha yaşamıştır. Yaşamı boyunca dört kuşak gören Eyüp yaşlılık nedeniyle öldüğünde huzur içindeydi. Eyüp kitabının önsözünde bulunan "Şeytan" teriminin anlamı Şeytan'dan ziyade "muhalif"tir; Yahudilik ve Hristiyanlıktaki Şeytan anlayışından çok cennet katında Tanrı'nın yanında duran semavi bir varlıktır. İlahi konseyin bir üyesi olarak görevi insan hareketlerini inceleyip insanların günahlarını ifşa etmektir. Hikayenin çerçevesinde bulunan "muhalif", merkezi şiirde yer almamaktadır. Fakat Abadon ve Şeol terimleri merkezi şiirde yer almaktadır lakin bu karakterlerin düzyazıyla yazılan önsözdeki "muhalif" ile aynı karakter olduğu şüphelidir. Eyüp'ün karısından ilk olarak 'da bahsedilir ve kendisnin Eyüp'e Tanrı'ya sövmesini ve ölmesini tavsiye etmektedir. Kitabın diğer yerlerinde direkt olarak bahsedilmemektedir. Sıkıntılı dönemi Eyüp ile birlikte sağ olarak atlatmıştır. Eyüp'e Tanrı'yı sövmesini söylerken niyetinin ne olduğu açık değildir fakat 31. konuda Eyüp'ün karısını onore ettiği görülür. Çoğu uzman Eyüp kitabının MÖ 6 ile MÖ 4. yüzyıllar arasında yazıldığını düşünmektedir. Tanah'ın genelindeki mesaja uygun olması için kitabı düzenleyenler arasında bir birlik olduğu görülür fakat bunun yanı sıra Eyüp kitabında ayrı unsurlar mevcuttur ki bunların bazıları kitap oluşturulmadan önce bağımsız olarak yer almaktaydı. "Jewish Encyclopedia"da ifade edildiğine göre uzmanlar, düzyazıyla yazılan ve hikâyenin çerçevesini oluşturan önsöz ve sonsöz merkezi şiiri içine alarak "halk-kitabı"nı oluşturduğunu savunur. Merkezi şiir ise başka bir kaynaktan gelmektedir. Ölü Deniz parşömenleri içinde Eyüp Targumu (11Q10) bulunur. "The Dead Sea Scrolls: A New Translation" kitabında anlatıldığına göre kitabın sonsözüyle Ölü Deniz parşömenlerinde çıkan fragmanlar arasında farklılıklar mevcuttur. 1954'te, Asurolog ve Sümerolog Samuel Noah Kramer, Sümer yazıtlarında bir "Eyüp motifi" olan dürüst olanın acı çekmesiyle ilgili hikâyeler bulunduğunu belirtti. Bu sümer metni, kitabın başında "lu-ulu nam-mah dingir-ra-na" demesi sebebiyle "Adam ve tanrısı" olarak bilinir. Bir Babil metni olan ve "Babil'in Eyüp'ü" olarak da bilinen Ludlul bel nemeki'de Şubşi-meşre-Şakkan isimli birinin adil olmayan bir şekilde acı çektirildiği anlatılır. Mısır Ölüler Kitabı'nda bulunan "Suçsuzluk İtirazı" bölümü özellikle ile bağdaştırılır. Bu ve bunun gibi antik Yakın Doğu metinleri Eyüp kitabıyla kıyaslanmasına rağmen bu kitaplardan herhangi birinin Eyüp kitabının öncülü olduğuna dair bir kanıt bulunamamıştır. Gerek Eyüp kitabı gerekse Babil ve Mısır metinlerindeki ortak nokta neden masum olanın acı çektiğinin incelenmesidir. Bu metinler ayrıca ilahi adaletin doğasına olan geleneksel görüşe meydan okur. Her ne kadar kitabın yazarıyla ilgili bir bilgi bulunmasa da Talmud'da Bava Batra Risalesi 15a-b'de Musa tarafından yazıldığı belirtilir. Talmud'daki diğer görüşlere göre ise kitap Birinci Tapınak döneminden önce Yakup veya Kral Ahaşveroş zamanında yazılmıştır. Ortaçağ yorumcusu Abraham ibn Ezra'ya göre Eyüp kitabı başka bir dilden çevrilmiştir ve "tercüme edilen her kitap gibi" bunda da belirsizlikler mevcuttur. Eyüp kitabındaki olaylar Edom'da geçmektedir ve önsöz ile sonsözde Edomluların da kullandığı Tanrı için Yehova kelimesi kullanılır. Hagada'da Eyüp önemli bir efsanedir. Michael Coogan'a göre, Vaiz ve Eyüp kitapları, Süleyman'ın Özdeyişleri kitabında misal teşkil eden ana bilgelik geleneğine muhalif bir duruş sergiler. Eyüp kitabı, Vaiz kitabıyla birlikte, Eski Ahit'teki bilgelik edebiyatının muhalif veya spekülatif kısmını oluşturur. Hikâyede Eyüp ile ailesinin, Eyüp ile arkadaşlarının ve Eyüp ile Tanrı'nın diyaloğu bulunur. Geleneksel olarak arkadaş ve ailenin sunduğu tavsiyeler bilgeliği oluştururken Eyüp kitabı örneğinde bu bilgeliklere Eyüp tarafından muhalefet edilmektedir; başka bir deyişle "bilgelik-karşıtı bilgelik" uygulanmaktadır. Talmud'da zaman zaman Eyüp'ün tartışıldığı görülür. Çoğu geleneksel Tevrat uzmanlığı Eyüp'ün varlığından şüphe etmemektedir. Gerçek ve güçlü bir figür olarak görülür. Talmud'da geçen bir fikre göre, Çıkış kitabında anlatılan Musa'nın doğduğu zamanda, gittikçe artan "İsrailoğullarının çocukları"na karşı önlem alınması için firavun üç danışmanından tavsiye alır. Bu episot Talmud'un Sota risalesinde yer alır: Balaam isimli danışman şeytani bir tavsiye verip ilk doğan erkek çocuklarının öldürülmesini söyler, Yetro isimli bir başka danışman ise İbranilere hiçbir şekilde zarar verilmemesi gerektiğini savunur. Üçüncü danışman ise Eyüp'tür; her ne kadar firavunun yıkıcı fikirlerine karşı olsa da fikrini belirtmeyip sessiz kalmıştır. Bu nedenle Tanrı onu cezalandırmıştır. Talmud rabileri arasında azınlık görüşler de mevcuttur, örneğin Rabbi Şimon ben Lakiş, Eyüp'ün hiçbir zaman var olmadığını dile getirmiştir. Bir peygamber tarafından yaratılmış olan bu karakterin amacı ilahi mesaj sunmaktı. Öte yandan Talmud'da Eyüp'ün yaşadığı zamanı bulma girişimleri de mevcuttur. Talmud'da Eyüp ile ilgili diğer yazılar şöyledir: Talmud geleneğine göre diğer görüşler şöyledir: Yahudilik'te matem kanun ve geleneklerinin bazıları Eyüp kitabından esinlenilmiştir; Eyüp kitabında tarif edilen Eyüp'ün matemiyle arkadaşlarının tavırları baz olarak alınır. Örneğin, kitapta Eyüp'ün arkadaşlarının Eyüp konuşana kadar sessiz kaldığı anlatılır, Yahudilik'teki matem geleneğinde de yas tutan kişi diyaloğa girene kadar ziyaretçiler sessiz kalmaktadır. Çoğu Yahudi ayin geleneğinde, Tevrat, Neviim veya megilotların aksine Eyüp kitabı alenen okunmaz. Fakat başta İspanyol ve Portekiz Yahudileri olmak üzere bazı Yahudiler bu kitabı 9 Av oruç gününde halka açık şekilde okumaktadırlar. Eyüp kitabının ortasındaki geniş şiirsel kısım, Mezmurlar ve Özdeyişler'deki sistemden farklı olarak değişik melodi işaretleri içerir. Başta cenaze ve matem dönemleri olmak üzere ayinlerde Eyüp kitabından çoğu kereler alıntılar yapılır. Filistinlilerin geleneğine göre, Eyüp'ün yargılandığı yer El Mecdal (Aşkelon) şehri açıklarındaki El Cura'dır. Tanrı burada Eyüp'e hastalıkları iyileşsin ve gençliğine tekrar kavuşsun diye Bengi su vermiştir. Bu nedenle El Cura şehrinde dört gün süren festivaller düzenlenir ve birçok inançtan kişi doğal pınarlarda yıkanır. Türkiye'de ise Eyüp'ün Şanlıurfa'da yaşadığına inanılır. Umman'ın Salalah şehrinde ise Eyüp'ün mezarı bulunduğuna inanılır. Books of Wisdom by Robert Alter Volkan Arslan Türkiye Elektrik Dağıtım Türkiye Elektrik Dağıtım A.Ş. (TEDAŞ); Türkiye'de elektrik enerjisinin; dağıtım ve perakende satışından sorumlu iktisadi devlet teşekkülü. 15 Temmuz 1970 tarihinde çıkarılan kanunla yurdun ihtiyacı bulunan elektriğin üretim, iletim, dağıtım ve ticaretini yapmak amacıyla, kamu iktisadi kuruluşu statüsünde, Türkiye Elektrik Kurumu (TEK) kuruldu. 12 Ağustos 1993 tarihinde ise Türkiye Elektrik Üretim İletim A.Ş. (TEAŞ) ve Türkiye Elektrik Dağıtım A.Ş. (TEDAŞ) adı altında iki ayrı iktisadi devlet teşekkülü olarak yeniden yapılandırıldı. 1994'te TEAŞ ve TEDAŞ tüzel kişiliklerini elde etmelerinin ardından üretim ve iletim hizmetleri; TEAŞ'a, dağıtım hizmetleri ise TEDAŞ'a verildi. Ayrıca 2001 yılının başlarında çıkarılan kanunla TEAŞ; Türkiye Elektrik İletim A.Ş. (TEİAŞ), Elektrik Üretim A.Ş. (EÜAŞ) ve Türkiye Elektrik Ticaret ve Taahhüt A.Ş. (TETAŞ) adı altında, üç ayrı iktisadi devlet teşekkülü şeklinde yeniden düzenlendi. TEDAŞ merkez teşkilatı; yönetim kurulu, 8 daire başkanlığı, 3 müşavirlik, 2 müdürlük ve teftiş kurulu başkanlığından; taşra teşkilatı ise özelleşen bölgesel elektrik dağıtım şirketlerindeki TEDAŞ Bölge Koordinatörlükleri ve Performans Yönetimi Daire Başkanlığı'na bağlı 5 eğitim merkezinden oluşmaktadır. TEDAŞ taşra teşkilatı; 21 bölgesel elektrik dağıtım şirketine bölünerek özelleştirilmiştir. Fleetwood Fleetwood, Birleşik Krallık'a bağlı İngiltere'nin Kuzey-Batı İngiltere bölgesinde idari bakımdan birinci seviyeli yerel idare olan Lancashire kontluğuna bağlı olan Wyre ikinci seviyeli metropoliten-olmayan yerel idare bölgesinde bulunan bir küçük kasabadır. Fleetwood'un nüfusu (2011 Nüfus Sayımı itibarıyla) 25,939 kişidir. Fleetwood kuzey Lancashire'da İrlanda Denizi üzerinde "Fylde yarımadası" üzerinde ve Blackpool merkezinin 8 km kuzeyinde, "Wyre Nehri" ağzının batısında bir deniz limanıdır. Kasaba yaklaşık 3 km genişlikte batısında İrlanda Denizi"; kuzeyinde "Morecambe Körfezi" ve doğusunda "Wyre Nehri" olan bir yarımada üzerinde kurulmuştur. Bu nedenle Fleetwood'a bağlantılar çok kısıntılıdır ve kasabaya giriş çıkış (birisi uzerinde tramvay yolu bulunan) iki yoldan yapılabilmektedir. Kasabanın yüzölçümü de (4 mil kare olup) çok sınırlıdır. Kasaba'nın kuzeyinden "Kuzey Rıhtımı" adı verilen çok zaman deniz altında bulunan ancak git sıralarında ortaya çıkan ve Wyre Nehri ağzındaki haliçin doğusunda bulunan bir "kum tepesi" 4 km kadar Moreçambe Körfezi'ne uzanmaktadır. Wyre Nehrinin diğer yakasında s "Bernard Wharf" adlı benzer olarak çok zaman deniz içinde kalan "kum tepsi" vardır. Bu nedenle Fleetwood civarında Wyre Halici ve açığına gemilerin girmesi çok güçlükle ve zorlukla yapılmaktadır. Ama bu haliç İrlanda Denizi'nin bu kıyilarında çok olağan olan batı fırtınalarına karşı korunaklı olduğu için özellikle balıkçı gemileri tarafından, kullanılmaktatır. Fylde yarımadasında bulunan diğer yerleşkeler gibi, Fleetwood da çok düz ve düşük rakımlı arazi üzerinde kurulmuştur. Fleetwood'un kuzeyi ve batısı hemen hemen deniz seviyesindedir. Kasabanın batısında yüksek bir deniz duvarı bulunmaktadır. Bu olmasa yüksek "gel" hallerinde yükselen deniz seviyesi ile kasaba su altında kalması çok olasıdır. Nitekim bu yüksek deniz duvarı korunağına rağmen Fleetwood 1927'de ve 1977'de denizden gelen yüksek "gel" suları altında kalmıştır. Fleetwood ilk defa 1831'de "Peter Hesketh" adlı bir soylu zengin ve mimar "Decimus Burton" tarafından planlanmaya başlanmış ve 1835'de bu planlara göre kurulmuş bir "yeni şehir"dir. 1835de kurulan Fleetwood 1836'da demiryolu ağına bağlanmıştır. Bu dönemden sonra Fleetwood İrlanda Denizi üzerinde İngiltere açık-deniz balıkçılık merkezi ve açık deniz balıkçı filosunun tedarik ve balık satış merkezi olmuştur. Fleetwood limanı bu ekonomik önemini 1970'li yıllara kadar korumuştur. 1970'li yıllarda Büyük Britanya balıkçılık sektörünün geçirdiği büyük kriz ile bu sektör Fleetwood'da da hemen hemen çökmüştür. Bu nedenle Fleetwood büyük bir ekonomik buhranla karşılaşmıştır ve hala bu sorunlar devam etmektedir. 20. yy.da Fleetwood'un balıkçı filosunun önemini kaybetmesi ve sonunda büyük bir buhrana uğrmasına karşı bir çare olarak Fleetwood'un turizm endüstrisinin geliştirilmesi stratejisi uygulanması olduğu kabul edilmişti. Zaten büyük bir iç turizm merkezi olan Blackpool'a yakınlığı dolayısı ile, Fleetwood yazlık turizmden yararlanmaktaydı. Fleetwood, turizm piysasında düşük tabakadan halka hitabeden Blackpool'la rekabet etmek için, daha yüksek tabakaya hizmet etme imajını kazanma stratejisi uygulamaktaydı. Ancak bu sektörde de charter uçuşları ile Güney Avrupa'da yazlık tatillerin 1960'li yıllardan sonra popüler olması ve bunun daha işçi sınıfının üst tabakalarının taleplerini çekmesi gerçeği ortaya çıkmıştı. Bu nedenle Fleetwood'un bu çeşit turizm pazarlama stratejisi beklendiğinden çok değişik durum yaratmıştır. Kaarlo Juho Ståhlberg Kaarlo Juho Ståhlberg "(IPA: ˈkɑːrlɔ ˈjuhɔ ˈstoːlbærj)" (d. 28 Ocak 1865, Suomussalmi - ö. 22 Eylül 1952, Helsinki), Finlandiya Cumhuriyeti'nin ilk devlet başkanı. Aslen hukukçu olan Stahlberg, birçok seçim periyotlarında Fin eyalet meclisine seçilmiş ve mecliste Fin liberal görüşlü parti olan Gelişim Partisi'ni temsil etmiştir. 1908 ile 1918 yılları arasında Helsinki Üniversitesi'nde profesör olarak da görev alan Stahlberg, devlet başkanı olmadan önceki son yılında ise İdare Mahkemesi Başkanlığı'nda bulunmuştur. 1919 - 1925 yılları arasında devlet başkanlığı görevini yürüten Stahlberg, ikinci bir dönem seçilme hakkını kullanmamış ve bu tutumu ile gelecek dönemler için örnek teşkil etmeyi düşünmüştür. Daha sonra hukuki alandaki yeni yasalar için çalışmada bulunan Stahlberg, 1931 ve 1937 yıllarında yine devlet başkanlığına adaylığını koysa da çok az farklarla o dönem seçilen Pehr Evind Svinhufvud (1931) ve Kyösti Kallio'ya (1937) karşı kaybetmiştir. Daily News Daily News veya The Daily News ÅŸu anlamlara gelebilir: Braunschweig sınıfı zırhlı "Braunschweig" sınıfı zırhlılar, Alman İmparatorluk Donanması'nda görev yapmış ön dretnot zırhlı sınıfıdır. Sınıf , , , ve olmak üzere beş gemiden oluşuyordu. Gemiler, kendilerinden önce gelen "Wittelsbach" sınıfına kıyasla daha gelişmişti; daha güçlü ana silahlara sahip olan sınıf, iki knot daha hızlıydı ve daha iyi bir zırha sahipti. Ramazan Tunç Ramazan Tunç (d. 17 Eylül 1975, Gümüşhane), Türk millî futbolcudur. 2. Lig ekiplerinden Bugsaşspor'da oynamaktadır. MKE Ankaragücü altyapısında futbola başladı daha sonra 1994-95 sezonunda 3. Lig'de mucadele eden Kastamonuspor'la profesyonelliğe geçişi imzalayarak buraya transfer oldu. Kastamonuspor için ilk resmî karşılaşmasına 30 Ekim 1994 tarihinde Karadeniz Ereğlispor'a karşı oynanan 3. Lig karşılaşmasında çıktı. 1995-96 sezonunun başında başında MKE Ankaragücü'ne transfer olarak geri döndü. 2011-12 sezonun başında Bugsaşspor'la anlaşarak buraya transfer oldu. 15 kez millî takımlara çağrılan Ramazan Tunç, 8 kez Türkiye U-21, 3 kez Türkiye Olimpik ve 3 kez de Türkiye forması olmak üzere toplam 14 kez millî formayı giymiştir. MinikaGO tarafından yayınlanan programların listesi Bu liste, minikaGO kanalının günümüzde yayınlanan veya eskiden yayınlanmış programlarını göstermektedir. Baldız (anlam ayrımı) Davut Dursun Prof. Dr. Davut Dursun, (d. 1953, Borçka, Artvin) Türk akademisyen, gazeteci. Lisans öğrenimini 1977-1981 yılları arasında İstanbul Üniversitesi İletişim Fakültesi'nde tamamladı. Meslek hayatına Milli Eğitim Bakanlığı'nda sınıf öğretmeni olarak başladı. 1984-1987 arasında Uludağ Üniversitesi İktisadi ve İdari Bilimler Fakültesi Kamu Yönetimi Bölümü Siyaset ve Sosyal Bilimler Anabilim Dalında araştırma görevlisi olarak çalıştı. 1994 yılında Sakarya Üniversitesi İktisadi ve İdari Bilimler Fakültesi Kamu Yönetimi Bölümü öğretim üyeliği görevine atandı ve 2005 yılında profesör oldu. Ayrıca 2005 ve 2009 yıllarında Türkiye Büyük Millet Meclisi tarafından Radyo ve Televizyon Üst Kurulu üyeliğine seçildi. Temmuz 2009 Temmuz 2015 arasında RTÜK başkanlığını yürüttü. Gazete köşe yazarlığı ve televizyon programcılığı da yapmıştır. Halen Sakarya Üniversitesi 'nde öğretim üyesi olarak görev yapmaktadır. Olivier Giroud Olivier Giroud (30 Eylül 1986, Chambéry), Fransız millî futbolcu. Şu an İngiltere Premier League takımlarından Chelsea'nin formasını giymektedir. Forvet bölgesinde oynamakla beraber fiziksel özellikleri ve etkili kafa vuruşlarıyla da ön plana çıkmaktadır. Giroud, Tours formasıyla 2009-10 sezonunda attığı 21 golle Ligue 2'nin gol kralı oldu. 2011-12 sezonunda ise Montpellier fromasıyla attığı 21 golle Ligue 1'de gol kralı oldu. 2005 yılında Grenoble Foot takımında profesyonel olan Giroud, kariyerindeki ilk maçına 24 Mart 2006 tarihinde 1-1 biten maçta Gueugnon karşısında çıktı. Kariyerindeki ilk golünü ise 26 Şubat 2007 tarihinde 2-1 kazandıkları maçta Le Havre karşısında attı. 2007-08 sezonunda Istres takımına kiralanan Giroud, Istres forması altındaki ilk maçına 4-0 kaybettikleri maçta Laval karşısında çıktı. Giroud, Istres formasıyla Championnat National liginde 14 gol atarak dikkatleri üzerine çekti ve 2008 yılında Tours takımına transfer oldu. Giroud, Tours forması altındaki ilk maçına 3 Eylül 2008 tarihinde 2-1 kaybettikleri Coupe de la Ligue 1. tur maçında Boulogne karşısında çıktı. Tours formasıyla ilk lig maçına ise 12 Eylül 2008 tarihinde 1-0 kazandıkları maçta Nîmes karşısında çıkarken, 20 Ekim 2008 tarihinde 3-1 kazandıkları maçta Lens karşısında attığı iki golle Tours forması altındaki ilk gollerini atmış oldu. Giroud, 2009-10 sezonunda Ligue 2'de attığı 21 golle gol kralı oldu ve hem ligde yılın oyuncusu seçildi, hem de yılın takımında yer aldı. Giroud, 2009-10 sezonunun devre arasında Ligue 1 takımlarından Montpellier ile sözleşme imzaladı ve sezonu tamamlamak için Tours'a kiralık olarak geri döndü. Giroud, Montpellier formasıyla ilk maçına 8 Ağustos 2010 tarihinde 1-0 kazandıkları maçta Bordeaux karşısında çıkarken, ilk golünü ise 28 Ağustos 2010 tarihinde 1-0 kazandıkları maçta Valenciennes karşısında attı. Giroud, 2010-11 sezonunda Ligue 1'de 12 gol atarak Avrupa'nın büyük takımlarının dikkatini çekti. Hatta Giroud'un bu dönemlerde Fenerbahçe'ye transfer olacağı da konuşuldu. 2011-12 sezonunda takımıyla hem lig şampiyonluğu yaşadı hem de ligde attığı 21 golle