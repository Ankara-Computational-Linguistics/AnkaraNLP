uzak bir köşesine gidebilir misiniz, George. diye soruyordu Henriette, babası misafirlere atlarını överken. Fakat Henriette, ben bir Fransız genci olarak ülkem için canımı vermeye hazırım, şerefimi kimseye lekeletmem. Hem, henüz 24 yaşındayken istifamı verirsem mirassız kalırım. Baron, diye seslendi Henriette, Dumolard'a, Mehtabı sever misiniz. Ve yapmacık bir hareketle elini aya doğru uzattı. Yararlı olduğunu kabul ediyorum ama havagazı lambasından sonra. Çağımızın en son buluşu havagazı lambası daha üstün, diye cevap verdi Dumolard. Süt üretimi için harcadığı parayı yeni açıklamış olan Broché, döndü ve alkışladı Baron'u. Sonra da samimiyetle omuzuna vurdu. Ah, bu ne duygusuzluk böyle. dedi kaprisli bayan. Ay, ölümün güneşidir. Bir kez bakın birbirinize. Biz şeffafız, maviyiz, solgunuz. Broché, Baron'a baktı Dostum, bravo. Cevabın, paranın çağına yakışır bir cevap. Kızımın fantezileri için manastır günahkârlarına onbinlerce frank ödedim. Benim Henriette için yaptığım masrafların yüzde birini, dedem annem için yapmamış. Annem okuryazar bile değildi. Ayı düşünecek zamanı ise hiç yoktu ama bir ailenin ilk sermayesini tek başına elde etti. Grev Meydanı'nda bir fırın açtı. Bizim kralımızın babası Prens Philippe Egalité, annemin marmelatlı çöreklerini çok överdi. Mahkûm edildiği zaman, annemin kendisine götürdüğü yumuşak ekmeğin karşılığında verdiği parayı görmek istemez misiniz. Broché, Henriette'in kendisine yaş gününde hediye ettiği inci cüzdanından, birinci devrim döneminden kalma eski, yıpranmış parayı çıkarıp Baron'a uzattı. Bouvier-Dumolard, son birkaç hafta içerisinde bu parayı sekizinci kez gördüğünü hiç belli etmedi. Louis Philippe'in tahta çıkmasıyla birlikte, Jakoben [5] ataları olduğunu söylemek kendini beğenmiş burjuvalar arasında moda olmuştu. George, siz Alfred de Musset'ye benziyorsunuz, diye fısıldadı Matmazel Broché. Onun gibi asil bir boynunuz var. Yukarıya doğru bakın lütfen... Karanlıkta Dünya susuyor... İhtiyar kulenin başında Ay mabedi Sanki bir nokta ‘İ' harfinin üzerinde... Bu mısraları okuyordu Henriette ezberinden. Ay Şarkısı günün moda şairinin en ünlü eserlerinden biriydi. Sen değil misin o bakışı Tek gözlü gökyüzünün. Hangi ikiyüzlü bakıyor bize Senin donuk, hüzünlü Maskenin ardına gizlenmiş. General Roger'nin yardımcısı, şimdiye dek Musset'nin adını duymadığını nasıl söyleyebilirdi. Boş vakitlerini kâğıt oynayarak değerlendiriyordu. Şelalenin yanına geldiklerinde sohbetin konusu kolera olmuştu. Fransa'ya doğru ilerleyen bu hastalığın anılması bile, herkesin tüylerini ürpertti. Bayanlar yumuşak şallarına sarındılar beylerin ağızlarındaki sigaralar sinirli sinirli parlayıp sönüyordu. Lyon'da ciddi bir prestije sahip olan doktor, kıvırcık sakalına bakarak Limon ve papatya, hastalığa karşı birebir. Ama solunum yoluyla geçtiğini düşünürsek, aslında ondan korunmamız imkânsız, dedi. Gece rüzgârı, hizmetçilerin taşıdıkları mumları ve kandilleri söndürüyordu. Bolluğun Villası nda orkestra, Bellini'nin Norma uvertürünü bitirmek üzereydi. Dans başladı. Broché, Baron'u on iki Lyonlu burjuvanın sessizce kâğıt oynadığı salona sürükledi. Ev sahibi içeri girince oyun yarıda kesildi. Bouvier-Dumolard kendisine çevrilmiş soru dolu bakışları hissetti ve sorgudan kaçmaya çalıştı. Paris gazeteleri, diye başladı rahat bir koltuğa otururken, Tankred operasını tartışıyorlar. Patlak gözlü Paste'nin oyununun, muhteşem Malibrán'ın oyununu geçeceğine inanmıyorum. Onun soğuk bir ses tonu var ve yüksekten aldığı zaman, sesi çatallaşıyor. İşadamları suskun suskun oturuyorlardı. Opera şarkıcıları onları pek ilgilendirmiyordu. Eşim, ‘koleradan kaçabilecek miyiz.' diye sordu. ‘Eğer işçilerin yüzsüzlüğüne ve baskısına rağmen yaşayabiliyorsak, koleradan hiç kuşkusuz kurtulabiliriz', diye cevap verdim, diyordu bıyıkları enfiyeden yeşile dönmüş bir ihtiyar. Yaşadıklarımız bir salgından daha korkunç kesinlikle, diye başladı Broché. Şehir kaynıyor, her tarafta isyan var. Daha bir hafta önce işçiler, demagogların yardımıyla, 8 Ekim'de ücretlerinin yükseltilmesini istediler. Serseriler hiç anlamazlar ki Lyon, İngiltere değil burada ipeğin fiyatını düşürecek buharlı makineler yok. Lanet olası İngilizler bir top ipeğin fiyatını elli franka düşürdüler, bizim topların fiyatı ise doksan frank... Korkunç bir rekabet ortamı içindeyiz. İngiltere'dekiler hariç Viyana, Elberfeld, Köln ve Milano'da yirmi bin rakip dokuma tezgâhı var. Broché, titrek sesiyle Frankfurt panayırındaki kaybını hesaplıyordu. İşadamları ise, ağlamaklı bir yüz ifadesi ile kafa sallıyorlardı. Bir zamanlar, diye söze başladı başında kahverengi bir peruk ve üzerinde eski, yeşil bir ceket olan zayıf ihtiyar, eski bir Lyon fabrikatörleri hanedanlığının veliahtıydı. Lyon ipeği, tüm Avrupa, Asya ve Afrika'da pazar buluyordu. Rus Çariçeleri, zengin İskandinav çiftçilerinin eşleri, Lyon ipeğinden başka bir şey giymezlerdi. O zamanlar Tanrı bizimleydi. Şimdi durum çok farklı. Tüccarın sesi yumruklarını sıktı yükselmeye başladı, Yeni pazarların üstüne korsanlar gibi atlıyoruz zararına üretiyor, zararına satıyoruz Yunanistan'ın peşinden koşuyor, Türk haremlerine girebilmek için mücadele ediyoruz. Bütün dünyanın kadınlarına yağ çekmek zorunda kalıyoruz ve böylesi bir kriz anında, işçiler ve küçük işyeri sahipleri ayaklanmaya kalkışıyorlar. Sayın Baron, biz burada, Lyon'da, uygar insanlar olarak ancak beş yüz kişiyiz. Yani çevremiz düşman dolu. Onlar, onbinlerce. Otuz bin dokuma işçisi, on bin küçük işletme sahibi... Bunların hepsi, bir ayaklanma sırasında aynı derecede tehlikeli. Bu her şeye hazır sürüdekilerin sayısını tahmin dahi edemiyorum. Bu sel felaketine gönül vermekten kendinizi koruyun, Baron. Siz, ‘pislik sürüsü'nün neler yapabileceğini unutmuşsunuz. Sayın Baron, hatırlamaya çalışın lütfen. Kral sizi, bizim çıkarlarımızı korumanız için gönderdi. İhtiyar, Dumolard'a doğru hızla ilerliyor ve yumruğunu havada sallıyordu. Rhône'un yetkili memuru biraz sarsılmıştı Arkadaşlar sakin olalım. Anarşi artık bizi tehdit etmiyor, çılgın fırtınalar dindi artık bilinçler aydınlanıyor, insanlar artık bir düzene giriyor. İşçi sorunu, kralımızı da rahatsız ediyor ama, mutlaka mantıklı bir çözüm bulunacaktır. Monarkımızın [6], işadamlarına ne kadar büyük bir önem verdiğini hepimiz biliyoruz. Biz, sizin daha da zengin olmanızı istiyoruz. Çünkü milletimiz sizinle zengindir ve sizin zenginliğiniz, aslında işçilerin de lehinedir. 5 Johann Stock, Croix-Rousse'a vardığında vakit gece yarısını çoktan geçmişti. Çıplak ayakları sızlıyor, açlıktan büzülmüş midesine ise korkunç ağrılar saplanıyordu. Şehre girdikten sonra, karşısına çıkan ilk sokağa saptı. Halter ağırlığında kilidi olan bir ambara yaslanmış küçük bir evin kıyısına yerleşti. Taş merdivene başını koyar koymaz da uyudu. Hava aydınlandığında, kararlı bir kadın ayağı tarafından uyandırıldı. Geniş bir elbisenin ucu yüzüne dokunuyor, kocaman bir ayak da burnunu kırmakla tehdit ediyordu. Kadını, sarhoş bir serseri olmadığına, Bouvri Usta'ya memleketinden selam getirdiğine ve bu evin yanında sadece havanın aydınlanmasını beklediğine, binbir zorlukla ikna etmeyi başardı. Az sonra Johann Stock, Charles Bouvri'nin işyerinin kapısını çaldı. Yedi dokuma tezgâhının sahibi olan Bouvri Usta, son günlerde epeyce iş almıştı. İşsizlik, onun evini epeydir terk etmişti ama yine de borç içinde boğuluyordu. Yarı aç Bouvri Usta, evini ve ekmeğini işçileriyle paylaşıyordu. Vergiler ve işlenmiş ipeğe ödenen düşük fiyatlar, birçok kez ona bu işyerini kapatma kararı aldırtmıştı. Gelişmiş makinelerin rekabetinden korkan diğer işyeri sahiplerine, Bouvri şunu söylüyordu Bence zengin birinin fabrikasında çalışmak, şu anda bizim gibi kendi yağında kavrulmaya çalışmaktan çok daha iyidir. Bouvri'nin dokuma tezgâhlarında, kendisi ve karısı Catherine dışında dört işçi daha çalışıyordu. İhtiyarların tek oğlu, vereme yakalanıp tavan arasında ölüm döşeğine mahkûm olduktan sonra, yedinci tezgâh boş kalmıştı. Bouvri, Cenevre'de oturan bacanağının tavsiyesine güvenmişti ama, yine de Johann'ı işe almadan önce birkaç soru sordu. İş sahibi, işçisine çalışma koşullarını anlattı. Malzeme, işi ısmarlayana aittir. Her ipek topundan kazanılan paranın yarısı işçiye verilir. Bu, asırlardan beri uygulanan ödeme biçimidir. Kan içiciler, diye açıkladı zayıf, esmer, dağınık saçlı bir delikanlı. Bu, işçilerinin en genci olan André'ydi. dokuma Sabahtan gece yarısına kadar çalıştıktan sonra Johann, masanın altında en tatlı uykusunu uyudu. Artık yiyecek ekmeği ve başını sokabileceği bir evi vardı. Çalıştığı her gün için Bouvri kendisine seksen santim[7] ödeyeceğine söz verdi. Bu para ancak, Catherine'e ödenecek kira ve yemeği karşılıyordu. 6 Bouvier-Dumolard'ın söyledikleri doğru çıkmadı. Tüccar Broché'ye göre anarşi, koleradan önce şehri ele geçirecekti. Ekimin ortalarına doğru Dumolard, işçilerin ve küçük işletme sahiplerinin temsilcilerini kabul etti. Hepsi kendisinden destek bekliyordu. İlk önce beyaz saçlı Bouvri konuştu ve ağır vergilerden bahsetti. İhtiyar, beyaz sakalını çekiştirerek ağırlığını verdiği ayağını sık sık değiştiriyordu. Sayın Vali, büyük tüccarların keyfi uygulamalarının sonu yok. Son bir yıl içerisinde ipeğin fiyatını yarı yarıya, hatta daha fazla düşürdüler. Günde on sekiz saat çalışıyoruz. Buna rağmen aç kalıyoruz. Örneğin benim işçim André, bu yıl 450 frank kazandı. Halbuki yemek, kira ve yağ için 550 frank gerekiyordu. André ne yapmalı sizce. Sayın memur, bugün ne yediğimi sorun bana. Ama siz zaten biliyorsunuz aç olduğumuzu. Kral, mutlu vatandaşlar istediğini söylüyor. Lyon'da işçilerin durumunun bir dilenciden de kötü olduğunu bilmiyor mu. Altı bin dokuma tezgahı artık çalıştırılmıyor. Çünkü çalışmak, ekmeğimizi çıkarmaya bile yetmiyor. Tüccarlarla bir türlü baş edemiyoruz. Tanrı ve yeryüzündeki babamız olan Kral adına size yalvarıyoruz. Sabit bir ücret baremi belirleyin ki büyük işadamları keyfi uygulamalarla her gün ekmeğimizle oynayamasınlar. Bizi açlıktan kurtarın. Tüm Lyon işçilerinin istediği tek şey, sabit bir ücret baremidir. Bouvri sustu ve Dumolard'a sundu. hazırladıkları dilekçeyi İşçiler çaresiz durumlarına son vermek istediklerini söylediler ve bu konuda aşırı davranışlara zorlanmamalarını istediler. İşçi sınıfı her gün uygarlıktan ‘nasibini' alıyor. Bu yüzden, işçi sorunu uygar bir şekilde çözüme kavuşturulmalıdır. Ticarete de zaten ancak böylesi ‘yakışır', diye başlıyordu dilekçe ve şöyle devam ediyordu Sayın Dumolard, insanların mutlu olmasının, iki kardeş sınıfın barış içerisinde yaşamasının, sizin için ne kadar önemli olduğunu bildiğimiz için, desteğinizi istiyoruz. Siz, her iki sınıfın çıkarlarını da düşünmek zorundasınız. İki sınıf arasındaki uyumu ancak siz yaratabilirsiniz. Şu anda, toplum içindeki uyumu sağlamak sizin elinizde. İnsan sevginize sığınıyoruz ve sizden yardım istiyoruz. Çok etkileyici ve çok ciddi, diye düşündü Dumolard. Yerinden kalktı, Bouvri ve arkadaşlarının ellerini sıktı. Sorunlarıyla bizzat ilgileneceğine söz verdi. Belleğinde Temmuz Devrimi'nin anıları henüz çok tazeydi. Bir devrim dönemini, ardından İmparatorluk, Restorasyon ve sonra yine bir devrim dönemini yaşamak ona çok ciddi tecrübeler kazandırmıştı. Hiç kimse ondan daha iyi bilemezdi bu ‘sürü'nün nasıl korkunç bir güce sahip olduğunu ve neler yapabileceğini. Küçük Korsikalı'nın (Napoléon) yükselişini dün gibi hatırlıyordu devrimin getirdiklerini ise asla unutamazdı. Bir aristokrat olan annesi, ekmeğini ağır fiziksel işler yaparak kazanmak zorunda kalmıştı. Kendi çocukluğu ise oradan oraya taşınmakla geçmişti. Tüccarların küçümsemelerine ve kabalıklarına alışık olan işçiler, Dumolard'ın dengeli ve nazik tavırlarından çok hoşlanmışlardı. İşçiler, Bouvier'nin verdiği söze karşılık olarak kendisine çok içten bir teşekkür mektubu yazdılar. İki sınıftan birer heyet oluşturulacak ve toplantı yapılacaktı. Toplantıdan birkaç gün önce Bölge Valisi, Kral'a gizli bir mektup gönderdi. Bu mektubu göndermesine farklı duygular yol açmıştı İşçi sorununun büyümesinden duyulan korku ve iki sınıf arasında sözde bir arabuluculuk yapıyormuş gibi görünerek kendini ispatlama isteği. Ama bu duygulardan hiçbiri diğerine hâkim değildi. Bölge Valisi, hükümetin açıklarını kapama metotlarından nefret ediyordu. Burgonya ve Bordeaux şarapçıları, ödemeleri gereken 40 milyon frankı ödememişlerdi ve hükümet bundan dolayı vergileri artırmıştı. Vergilerin yükselmesi de, tabii ki en çok işçileri etkilemişti. İşçilerin omuzlarına bindirilen yük, taşıyamayacakları kadar ağırdı. Dumolard, mektubunda şöyle devam etmişti Tüm vergiler, işçi sınıfının sırtına yüklendi ve işçilere bunun kendilerinin yararına olduğu söyleniyor. Kış yaklaşıyor ve ihtiyaçlar da artıyor. İşçinin, devrimin kendi yararına yapılmış olduğuna inanması gerekiyor. Ama devrimin ertesi günü, kendisine böyle bir şey yapılırsa nasıl inansın. Bu uygulamanın söylenemez. pek mantıklı olduğu Oysa bu dönemde, işçilere karşı çok mantıklı hareket etmek ve çok dikkatli olmak gerekiyor. Göreve atanmasından sonra Dumolard, endişelerini bakanla ilk defa paylaşıyordu. Mektubunda, isyan çıkacağından korktuğunu da belirtti. Ama, karamsarlar sınıfına dahil edilmek istemediğinden, tüm bu yazdıklarına karşın, mektubunu, başkentte istedikleri gibi sert kanunları yine de uygulamayı başaracağına dair teminat vererek bitirdi. 7 Johann Stock günde 15-16 saat çalışıyordu. Eline geçen birkaç kuruş, ancak lambasına yağ almaya yetiyordu. Arkadaşlarının Alman dedikleri Johann, artık, içinde yaşadığı dünyayı anlamaya başlamıştı. İhtiyar Bouvri ve karısı, işçiler arasında çok seviliyordu ve herkes sorunlarını, kaygılarını onlarla paylaşıyordu. Konuşmalar genelde vergiler etrafında dönüyordu. Baharda konulan yeni vergileri ödemek için işçi ücretinin tamamını yatırmak gerekiyordu. Dumolard'a sunulan André'nin üzerinde yazılmıştı. dilekçe, Johann ve uyudukları masada İhtiyar Bouvri'nin oğlu Jean, tavan arasından çıkmıştı ciğerleri parçalanırcasına öksürüyor ve kan tükürüyordu. Annesine yaslanarak, dilekçenin yazılmasına yardım etmişti. Johann, Jean'ın bir zamanlar sağlıklı bir delikanlı ve mahallenin en büyük isyancısı olduğunu öğrendi. Jean, Paris'e iki kez gitmiş, orada Buonarotti'yle tanışmıştı. Lyon'da ise, Temmuz Devrimi'nin liderliğini yapmıştı. Ama ipekböceğinin ince tozu onun ciğerlerini yavaş yavaş kemirmişti. Aynı toz şimdi de André'nin gırtlağını yemekteydi. Lyon işçileri arasında en sık rastlanan hastalık veremdi. Catherine'in üç oğlu, bu hastalıktan ölmüştü. Şimdi, dördüncüsü ölmek üzereydi. Bouvri'nin sıska, gelişmemiş, vücudu bir çocuğunkini andıran on altı yaşındaki kızı Geneviève de öksürüyordu. Suskun, hafif kızarık ve heyecanlı gözlere sahip suskun Geneviève, Rhône'un hemen yanındaki büyük bir fabrikada ipekten yapılan kadifeler üzerinde çalışıyordu. İşe, gündoğumundan önce gidiyordu. Eve geldiğinde ise, işçilerin şakalarına aldırmadan, bir sandalyeye oturup yapma çiçeklerden buketler hazırlıyordu. Çiçekleri iyi kötü satılıyor, aileye küçük de olsa ek bir kazanç sağlıyordu. Bouvri ailesinin tek hazinesi, kızlarının çeyiz sandığıydı. Borsa civarındaki meydanda bulunan lüks mağazaya, ipekten yapılma menekşe buketleri ve kadife unutmabeni buketleri satabilirse, Geneviève, kendine şeritler, tül boneler alıyordu ve onları hemen sandığa saklıyordu. Çeyizinden çok Geneviève'in kendisi, Bouvri'nin atölyesindeki bekar işçilerin sürekli ilgisini çekiyordu. Johann Stock da bir gün şansını denedi ve kızın koluna hafif bir çimdik attı. Ama birden iki el onu ayıplayıcı bir şekilde duvara dayadı ve geri zekalı olduğu söylendi kendisine. Geneviève, zayıf vücuduna karşın çok güçlüydü. Hiç kimse ondan daha hızlı ve daha güzel oynayamazdı Catherine'nin köyünden getirdiği Bourgon danslarını. Bouvri ailesinin kadınları dindardı. İhtiyar Charles'ın ve dinsiz Jean'ın tüm şakalarına rağmen her bayram arifesinde ana-kız, yeşil tepedeki Fouviére Kilisesi'ne dua etmeye giderlerdi. Kilise törenleri ve dualar, cahil işçi kadınların tek eğlencesiydi. Bir keresinde, Stock gelmeden az önce, kilise dönüşünde Geneviève, Saint-Cleu Köprüsü'nde jartiyerinin kopçasını düşürmüştü. Küçük işçi utancından kızarmış, çorabını eliyle tutarak koşmuş ve annesine yetişmişti. Köprüde onlardan başka kimsenin olmadığını sanarak sakinleşmişti. Ama onların arkasından gelen, elinde sarı baston taşıyan, parlak silindirli, kahverengi redingotlu, kısa boylu bir adam her şeyi görmüştü. Sadece iki hafta geçmişti ki kızın Rhône kenarındaki işyerine gidip bu olayı hatırlattı. Bu adam, Tüccar Broché'nin komisyoncularından biriydi. İş çevresinde oldukça etkiliydi. Küçük işyerlerine iş verilip verilmemesi ona bağlıydı. İşçilere iş verilmesi veya onların açlığa mahkûm edilmesi Bay Canaber'in elindeydi. Yetkileri sınırsızdı. İşçiler bu arabuluculardan, yanaşmalardan nefret ediyorlardı. Küçük işyeri sahipleri onlara rüşvet vermek zorundaydılar. Geneviève, Canaber'in aç bakışlarının boynuna, göğüslerine, sonra da yanaklarına doğru kaydığını hissedince korkudan ürperdi. Bir kumaşa değer biçiyormuş gibi, bakışlarıyla kızın her tarafını tartıyor, sesli bir şekilde ağzını şapırdatıyor, eliyle silindirini okşuyordu. Canaber, malı beğendi. Bak kızım, bayramlık jartiyerlerini giy ve büroma gel, diye fısıldadı parmaklarının üstüne kalkarak. 8 İhtiyar Bouvri, 25 Ekim gününü tatil ilan etti. Öğleye doğru işçileriyle Valisi'nin evine gitti. birlikte Bölge İki sınıf arasındaki toplantı o gün yapılacaktı. Johann Stock, işyerinin bulunduğu sokağın dışına ilk defa dışarı çıkıyordu. kirli Cehennemde yaşıyoruz, diyordu André. André, bu pis evlerin oluşturduğu karanlık sokaklarda adeta boğuluyordu. Dar sokak aralarına ucuz sabun ve acı çamaşır suyu kokan çamaşırlar serilmişti. André kendi köyünü terk edeli sadece üç yıl olmuştu. Johann Stock, kendisini kuşatan sefilliği görmemeye çalışıyordu. Darmstadt'tan Lyon'a kadar karşısına çıkan tüm şehirler aynı pislik, aynı yoksulluk ve aynı karamsarlık içerisindeydi. Keskin ter kokusu, karanlık evler, kötü yemek kokuları Stock'un burnunun en iyi tanıdığı kokulardı. Burun deliklerini açarak nefes alıyor ve zevkle çocukluğunu hatırlıyordu. Sefillik, uluslararası boyutlardaydı ve her yerde aynıydı Rhône'da da Ren'de de. O yüzden her yerde kendisini evindeymiş gibi hissediyordu. Ancak sokakların genişlediği, tozlu zeminin yerini tretuvarlara bıraktığı, güzel taş heykellerin bulunduğu yerlerde Johann, yolunu bulamıyordu. O yerlerden bir an önce kaçmaya çalışırdı hep. İşçiler, Valiliğin önünde toplandılar. Johann, ilk defa zengin evlerinin o kadar büyük ve o kadar korkunç olmadığını fark etti. Marseillaise i[8] söyleyen on binlerce işçiye sokaklar ve meydanlar dar geliyordu. İşçiler, sıralarını hiç bozmadan büyük bir sabırla dört saat beklediler. Hava karardı. Toplantının yapıldığı salonda lambalar yakıldı. Fabrika sahipleri hiçbir şekilde ödün vermiyordu. Bouvier-Dumolard, pazarlık sırasında işçilere sürekli destek çıkıyordu. İşçiler bu duruma ne kadar seviniyorlarsa, fabrika sahipleri de o kadar kızıyorlardı... Hain. diye bağırıyordu Broché. Bu adamın 40 bin frank geliri olduğuna ve asiller topluluğuna ait olduğuna inanmak çok zor. Tıpkı nefesi kokan bir demagog gibi davranıyor. Jerome pencerenin kenarından meydanı seyrediyordu. Rüzgârda savrulan beyaz gömlekleriyle işçiler, yukarıdan bakıldığında kamburmuş gibi gözüküyorlardı. Hepsi dar omuzlu, zayıf ve bitkin yüzlüydü. Gece yarısına doğru dört yüz elli Lyon burjuvası, işçilerin teklif ettiği ücret baremini kabul etti. Bu ücret baremiyle işçiler aç kalmaktan kurtulamayacaklar, ancak yaşamlarını devam ettirecek kadar ekmek kazanabileceklerdi. Dumolard, balkondan ücret bareminin kabul edildiğini bildirdi diğer işçilere. Şapkalar havada uçuştu. Kadınlar ağlıyor, erkekler birbirlerine sarılıyorlardı. Mutluluk çığlıkları geceyi yırttı. Yaşasın Vali , Yaşasın Babamız diye, hava aydınlanana kadar bağırdı işçiler. Dumolard, o gece hiç gözünü kırpmadan sabahladı. Kral da aynı şekilde hareket ederdi, diye düşünüyordu. Şu anda en büyük düşman Charles yanlıları. Vandee'yi Kral'a karşı ayaklandırmaya çalışıyorlar. İşçi sınıfını kendi tarafımıza çekmemiz gerekiyor. Rejimi yaşatmak için, düzenimizi sürdürmek için onlara ihtiyacımız var. Amaca giden tüm yollar meşrudur. İşçilere azıcık ekmek ve azıcık göstermelik insan muamelesi yapmak, onları kazanmak için yeterli. Bouvier, Louis Philippe'i hatırladı. Kral, Temmuz Devrimi'nden hemen sonra şemsiyesiyle Paris'in sokaklarında dolaşıyordu. Dilencilere büyük bir alçakgönüllülükle para veriyor ve herhangi bir zanaatçıyla oturup ucuz şarap içiyordu. Ben sadece onun gibi hareket etmeye çalışıyorum. Böyle korkunç bir gücü kendi aleyhine çevirmek, hiç de mantıklı değil. Sarayın teşrifatçısı Perier bunu kabul etmiyor ihtiyar kılıç ustası Roger de öyle. Coplar, kılıçlar her zaman sözlerden sonra gelmelidir. Bunu uygulayabilmek bizim en büyük avantajımızdır. Barikatlar kaldırılınca, mezarlarda ot bitince, devrim unutuluyor. Bugün artık birçok insan devrimi unuttu. Şu anda manifaturacıları aleyhime çevirmiş bulunuyorum. Ama ben, saraya haklı olduğumu ispatlayacağım. Onlara, kurşunların ve kanın dışında da tasarruf edilebilecek şeyler olduğunu göstereceğim. Uşak sabah kahvaltısını getirmek için içeri girdiğinde Dumolard, giyinmiş, kanapede oturuyordu. Jerome'un kaşları Bouvier'ye her zamankinden daha gür ve daha kara gibi geldi. dedi kahvaltı tepsisini alarak. İhtiyar horoz Roger, Viyana ve Lyon'dan üç tabur asker getirtmiş ve ‘teyakkuz' emri vermiş. Bouvier yerinden zıpladı. 9 Aynı sabah Catherine, koyun budu pişirdi, üzerine yağlı bir sos döküp kocası ve işçilerin önüne koydu. Mutfağa bir ayı aşkın zamandır et girmemişti. Koyun eti, dünkü zaferin şerefineydi. Herkes çok neşeliydi. Bouvri karısından, bayramlar için sakladıkları likörden bir şişe istedi. Johann, tavan arasındaki Jean'ı kucaklayıp getirdi. Bölge Valisi'nin ve Almanların şerefine içildi. Jean'ın, cumhuriyetin şerefine kadeh kaldırması, Kral'ı çok seven ihtiyar Bouvri'yi kızdırdı. Johann ağıta benzeyen hüzünlü bir dini şarkı söyledi Eşittir Tanrı'nın önünde aç fakir de tok zengin de, O herkese verir hem sorun hem sükûn hem hava hem toprak hem serinlik karanlık mezarlarda. Eşittir Tanrı'nın önünde aç fakir de tok zengin de. La la la diye uzatıyorlardı Fransızlar her mısradan sonra. Saat tam birde herkes dağıldı. 10 Geneviève, Canaber'den bürosuna gitme emri aldığı günden beri rahat bırakılmamıştı. İşten eve geldikten sonra akşam saatlerinde artık menekşeler ve unutmabeni ler yapmıyor, ‘hazinesini' kontrol etmek için sandığını dahi açmıyordu. Onu artık ne André'nin, ne de Stock'un delilikleri güldürebiliyordu. İhtiyar Catherine, kızının ağzından hiçbir şey alamıyor ve çok endişeleniyordu. Catherine, bunun üzerine bir parça dantel, yirmi santim ve koyun etinden arta kalanı aldı, hediyeleri beze sardı ve tanıdık bir yaşlı falcıya gitti. Yüz kiloluk falcı Dei, herkese bir derman buluyordu. Evde kalmışları evlendiriyor, dullara erkek buluyor, sarhoş kocaları eve bağlıyor, hırsızlıkları araştırıyor, dertleri dinliyordu. Korkunç şişman falcı, her zaman ve her yerde hazır ve nazırdı düğünlerde, doğumlarda, cenazelerde, bayramlarda. Sürekli mor bir elbise giyiyor ve daha uzaktan her tarafa mentol kokuları yayıyordu. Duruma göre şapkasındaki kurdelelerin rengini değiştiriyordu Cenazelerde siyah, düğünlerde mavi, doğumlarda pembe ve devrim sırasında kırmızı. Falcı, nehrin diğer kıyısındaki Broteaux mahallesinde oturuyordu. 11 Henriette Broché, öğleden sonra, yıllardan beri uğramadığı babasının Bellecourt Meydanı'ndaki bürosuna gitti. İçeri girdiğinde birkaç yardımcı başlarını eğerek yerlerinden kalktılar ve onu babasının odasının kapısına kadar götürdüler. Broché çok meşguldü ve içeri giren kızıyla hiç ilgilenmedi. Pencereye yakın, Louis Philippe'in büstünün yanındaki kadife kanepeye oturdu ve sessizce beklemeye koyuldu. Sadece bu, işte bunlar öldürebilir benim ince hayallerimi Çirkin bir tavan ahşap zemin kavga edermiş gibi tartışan, yüzleri terden parlamış, dağınık saçlı, buruşuk şallara sarılmış insanlar. Düzyazı, düzyazılar, iğrenç düzyazılar, diye düşünüyordu etrafa kin dolu gözlerle bakarak. Broché, olağanüstü bir toplantıdaydı. Lyon burjuvaları, ücret baremini kabul etmek istemiyorlardı. Onlara göstereceğiz. diye bağırdı burjuvalardan biri. Tüm ambarları ve büroları kapatacağız. Biraz da aç karnına isyan etsinler. Onların... Sevgili Philippe, diye Broché sözünü kesti konuşanın. Unutuyorsunuz ki eğer büro ve ambarları kapatırsak bu bizim midemizi de etkiler. ‘Sürü'yle savaşa girmeden önce hainlerle hesaplaşmamız gerekiyor. Dumolard. diye bağırdı birkaç kişi. Gittikçe artan gürültü içerisinde Henriette, ancak tek tek kelimeler duyabiliyordu İkiyüzlü , Jakoben , demagog , Kral'ı kandırdı ... Yürüyün beyler, dedi bir ses Broché'nin yanında General Graf Roger'nin çelimsiz vücudu belirdi. Herkes sustu. Birbiri arkasına dizilmiş Lyon burjuvaları, generalin elini sıkıyorlardı. Beyler, ben eski bir Napoléon askeriyim ve Tanrı korusun hiçbir zaman işçi hayranı olmadım. Size açık söyleyeceğim, BouvierDumolard ve çalışma metotları, kirli bir dondan başka hiçbir şey değil. Roger dinleyicilerinin gülmelerini izledi. O, bizi, uygar insanları yenemez. Şehirde bin sekiz yüz asker var. Milli ordumuzda ise on bin asker. Bu kabadayılara pek güvenmiyorum ama en kötü ihtimalle oyun dışı kalırlar. Süvariler çok daha farklı eğitim görmüşler ve düşünmekle oyalanmıyor, hızlı hareket ediyorlar. Benim askerlerimin, o pislik sürüsünün her birini bin parçaya ayırdığını görmek için sabırsızlanıyorum. Paris'e her şeyi bildirelim bugün. Saraya temsilci gönderelim ve hemen harekete geçelim. Beyler, sizin cesaretinize ve girişkenliğinize güveniyorum. General Roger, tıpkı geldiği gibi aniden çıkıp gitti. Henriette, George'u görme umuduyla pencereden baktı ve yanılmadı. Generalin birinci yardımcısı, hanımefendiden aldığı öpücük işaretine cevap olarak asker selamı verdi. Broché, kendi hazırladığı, ücret baremini protesto eden metni, diğer işadamlarına okudu. İşadamları, Temmuz Devrimi'nin iç ticareti nasıl kötü bir şekilde etkilediğinden, işlerin durumundan, koleranın kötü sonuçlarından bahsettiler. Günümüzde toplumda çıkması olası en ciddi sorun, Lyon'da inanılmaz derecede mantıksız bir şekilde çözüldü. Bu, işçi ücretleriyle ve işçilerle ilgili bir sorundu. Hükümet, düzeni koruma konusunda tam bir beceriksizlik örneği gösterdi. İşçiler, ücretlerin, ticaretin bir düzene kavuşmasıyla birlikte yükselmesini beklemek yerine, amaçlarını baskı yöntemleriyle elde etmeye çalıştılar... Broché, yazdığı uzun metni okuduktan sonra yardımcısına verdi. Mektup kırmızı mühürlü bir zarfa yerleştirildi. Paris'e gidecek temsilciler seçildi. Tüccarlar sessizce liderlerinin bürosunu terk ettiler. Son tüccar da çıkınca, Henriette babasına doğru koştu Ne kadar ilginç. Tıpkı bir devrim, tıpkı bir giyotin, tam ben hayatın eşiğindeyken, Paris'e gitmek üzereyken ve tam George Dual istifasını verip benimle evlenecekken... Kızının odaya girdiğini fark etmemiş olan Broché'nin gözleri faltaşı gibi açıldı George Dual. dedi Broché ve hırsla elindeki diviti kırdı, geri zekâlı serseri, Lyon'un en büyük tüccarının damadı. George Dual ne yapmış ki Broché'nin damadı olsun. Broché niye bir şeyler vermek zorunda ona. Fakat baba, o çok cesur biri ve beni Paris'e götürecek. Şehir karışıklığın arifesinde, şerefli insanlar ölümün eşiğinde belki de oysa benim kızım, benim tek vârisim, boş kafalı subayları satın almakla uğraşıyor. İki gün sonra sen, deniz kıyısındaki yazlığımıza gideceksin. George Dual ise, ona niçin bir şeyler vermek zorunda olduğumu anlatacak bana. Henriette, babasının yanına gelmek için uygun bir zaman seçmediğini anladı, ağlayarak şapkasının kurdelasını çenesinin altına bağladı ve büroyu kaçarcasına terk etti. Köşede, fayton kendisini bekliyordu. Broché, işiyle ilgilenmek için fazla heyecanlıydı. Sekreterlerini gönderdi ve Paris'ten yeni gelen gazetesini okumaya koyuldu. Haberlerden biri ilgisini çekti Sanki kendi düşüncelerimi okuyorum. diye kendi kendine konuştu ukala bir tavırla. Haberde şunlar yazıyordu Ne ağlamanın gereği var, ne de susmanın herhangi bir yararı. Lyon sorununun temelinde, çok önemli bir şey gizli. Zenginler ve yoksullar arasında sürdürülen bir iç savaş. Bizim ticaret ve sanayi toplumumuzun çok ciddi bir ülseri var, tıpkı diğer sanayi toplumları gibi. Bu korkunç ülser, işçilerdir... Çok doğru, tam bir ülser, diye düşündü Broché seslice ve okumaya devam etti İşçisiz fabrika yok. Durmadan artan ve sürekli bir şeyler isteyen işçi sınıfından, normal insanlara artık rahat yok. İşyerlerinde yüzlerce işçinin başında olan fabrika sahipleri, kölelerinin başındaki bir çiftlik sahibinin, kölelerin ayaklanma tehlikesiyle her an karşı karşıya oluşu gibi bir tehlikeyle yüz yüze. Bu işçiler San Dominyo yerlileri kadar vahşi. Barbarlar ne yazık ki Kafkasya'da veya Tatar steplerinde değil bizim fabrikalarımızın, sanayi kentlerimizin sınırları içerisinde ve uygar toplumumuz her an tehlike altında... Fabrika sahiplerinin acımasız kaderi işte böyle, diye düşünüyordu Broché gazeteyi katlarken. 12 Lyon yoksulları, çoğu zaman şehir sınırları dışına yerleşmek zorunda kalıyorlardı. Bunun sebebi, sadece yüksek kiralar değil daha çok, hükümetin koyduğu ilginç vergilerdi. Şehir sınırları içerisinde oturanlara, sahip oldukları temel ihtiyaç maddeleri üzerinden vergi konuluyordu. Bu nedenlerden dolayı falcı da Broteaux'da yaşıyordu. Müşterileri arasında zengin burjuvaların kızları da olmasına rağmen, Bayan Dei zengin değildi. Onu batıran, alkole düşkünlüğüydü. Tombul nine içme günlerinde, neredeyse tavana değen yatağından kalkmıyordu. Catherine Bouvri, üzerindeki kocaman kazanda patates pişen sobanın yanında uyurken buldu falcıyı. Yaklaşık bir saat boyunca bir köşeye büzüldü, şişman kadını uyandırmaya cesaret edemiyordu. En sonunda Bayan Dei uyandı, bir bardak şarap içti ve kâğıtları eline aldı. Açık kumral, göz rengini bilmiyorum, kuşkulu bir durum var evli, belki de değil. Bugün kâğıtlar bunu söylemek istemiyor, dedi gözünü kırpıştırarak. Evli.. Catherine'in tüyleri ürperdi, sonra da bahane ararcasına açıkladı Geneviève, iyi bir Katoliktir. Asla evli bir erkeği sevemez, eğer öyle bir şey olursa, onu lanetlerim. Ama falcı hâlâ diretiyordu Belki prens evli değildir ama mutlaka bir kız arkadaşı var, dedi sinirli bir şekilde ve kâğıtları topladı. Catherine, Bayan Dei'nin sarhoş ve keyifsiz olduğunu anladı. Falcı getirilen eti kabul etmedi, dantelleri bir tarafa attı, sadece santimleri teker teker, kötü kokan kahverengi ağzında kalan son üç dişiyle kontrol etti. Sarışın erkekleri takip et. diye ekledi ve ziyaretçisini kaba bir şekilde başından savdı. Catherine girişte, uzun mavi mantolu, süslü bir kızla karşılaştı. Başını eğerek yol verdi. Sokağa çıkınca muhteşem at arabasının sürücüsüne baktı, parlak altın yaldızlarla süslenmiş arabaya dokundu ve sordu Kimin bu fayton. Fabrika sahibi Broché'nin kızının. 13 19 Kasım'da, işçi ücretlerinin ödenmesinden bir gün önce Lyon'da, korkunç bir sükûnet vardı. Yeni baremin kabulünün üzerinden bir ay geçmesine rağmen, fabrika sahipleri, ücretleri eski bareme göre vermeyi düşünüyorlardı. 25 Ekim'de alınan kararlara açıkça ihanet ederek bunu hiç çekinmeden uygulamaya koyuyorlardı. 40 bin çalışanın ekmeğiyle oynamak, onların yaşam felsefesinin prensibiydi. İşçiler, şaşkın bir şekilde aralarında fısıldaşıyor ve içine çekildikleri bu karanlık sokaktan çıkış için çare arıyorlardı. Dokuma işçileri sık sık kapıların önünde, meyhanelerde, sokaklarda bir araya geliyordu. Onların suskunluğu, bir çığlıktan daha anlamlıydı. Birlik ise, kesinlikle ellerindeki tek şeydi. Tüccarlardan bir kuruş bile almayacağız kendi imzaladıkları bareme uymadıkları sürece... diye isyan etti Lyon'daki bir işyerinde çalışan 120 kişi. Bu sözler, sanki ışık hızıyla tüm şehre yayıldı. Binlerce ses onları tekrarladı, fakat tüccarların kulakları buna kapalıydı. Her fırtınadan önce Ayaklanmanın arifesinde, sessizlik vardır. Lyon, fısıltıyla konuşuyordu. Cumartesi günü, Geneviève işten çıkarıldı. Bay Canaber işine son verdi, işyerini terk etmeni istedi. İşyeri sahibi bunu acıyarak söylemişti. Fakat bekle, bugünlerde çok şey değişecek, dedi ve yumruğunu havada salladı. Geneviève, onun söylediklerini duymuyordu. Gözlerinden akan yaşlar yüzünden hiçbir şey göremiyordu. Fabrikanın çıkışında birileri ona yetişti, kız arkadaşıydı. Aptal. diye kinle fısıldadı ve alayla baktı. Görmüyor musun, gururun nerelere getirdi seni. Ben senden daha güzelim ama komisyoncuyla yatmaktan tiksinmedim ve şimdi herkese tükürebiliyorum, sen ise eve ancak bir masumluk ve bir yar... götürebiliyorsun, ellerin boş. Geneviève'in küfür dağarcığı çok fakirdi. Kutsal Meryem. Niçin. Tanrım, neden. diye düşünerek titreyen dudaklarını ısırıyordu. Eve gelince, ailesine işten kovulduğunu söylemeye korktu. Gerçeği söylemeye, Canaber'in kendisine asıldığını söylemeye yüzü yoktu. Ama ne babasının gözlerindeki suçlamayı görmek ne de annesinin ağlamalarını dinlemek istiyordu. Eğer gerçeği söylemezse tembellikle ve beceriksizlikle suçlanacaktı, bu ise kendisi için çok onur kırıcıydı. Akşam yemeğinden vazgeçti sokağa çıktı ve yürüdü. Açık kumral diye tekrarlıyordu Catherine kendi kendisine. Tahta kaşığı bıraktı ve aynı tabaktan yemek yiyen erkek kafalarına baktı. Alman'ın dışında tüm işçiler esmerdi. İhtiyar kadının gözleri Stock'un rengi belli olmayan saçlarından ayrılmıyordu. Açık kumral olmasa da saçları açık renk, diyerek kararını verdi Catherine. Tüm işçilerin tezgahlarına gitmelerini bekledi ve Stock'a yaklaştı. Bana bak oğlum, diye sertçe başladı, niçin Geneviève sürekli ağlıyor ve hiç konuşmuyor. Tesadüfen Stock da bunu düşünüyordu. Neden. diye sordu o da gözlerini kısarak ve ağzını geniş bir şekilde açarak. Gerçekten niye ağlıyor bu kız. Catherine ile Stock birbirlerine bakıyorlardı. Açık kumral değil, dedi kadın kendi kendine, hayal kırıklığına uğramış bir halde tezgâhının başına geçti. Johann bir fırsatını bulup evden çıktı ve Geneviève'in peşinden gitti. Her zaman yaptığından farklı olarak bu defa, ışık sızdıran küçük pencerelere bakmıyordu. Orada her zaman aynı manzarayı görüyordu. Dokuma tezgâhlarının üstüne eğilmiş kafalar ve tezgâhlardan çıkan ses, evlerden ve sokaklardan gelip kovanlarında toplanan arıların uğultusunu andırıyordu. Bu sefer bu tabloyu izlemedi, acelesi vardı. Ekilmemiş bahçelerin kenarından geçen dar bir patikada yürüyen küçük işçi, Rhône'un derin sularına doğru gidiyordu. Kasım rüzgârı nemli ve soğuktu. Karanlıkta sesler işitir ve gölgeler görür gibi oluyordu. Korku, çaresizliğini ve ümitsizliğini artırıyordu. Kutsal Meryem, nerede hata yaptım. diye fısıldıyor, karanlıkta ellerini uzatıyordu. Dökülen yaprakların hışırtısında Canaber'in alaycı kahkahasını duyuyordu. Yorgunum, Ağlıyordu. öylesine yorgunum ki... Hayalinde geçmiş yılları canlandırıyordu bir bir. Mutlu bir an yakalamaya çalışıyor, yaşamasını gerektirecek bir şeyler arıyordu. Sekiz yaşındayken, annesi dokuma zanaatını öğretmişti. On bir yaşında babasının bacanağının yanında işe başlamıştı. O günden bu yana beş yıl geçmişti bu süre, kendisine sanki bir günmüş gibi geliyordu. Küçük mutlulukları vardı Süssüz bir Noel ağacı, annesiyle birlikte gittiği kilise ve cenaze törenleri, çeyiz dolu sandığı ümitlerini doldurduğu o sandık... Evlenmek istemiyorum. diye bağırdı Geneviève, Canaber'in, ceketini patlatırcasına geren göbeğini hatırlayınca. O sahneyi yeniden canlandırdı kafasında Canaber ayak parmaklarının üstüne kalkmıştı pencerenin pervazına yetişebilmek için ve kızın şurasına burasına dokunmaya çalışıyordu. Kambur bir rahibeyi hatırladı, ismi İsa'nın nişanlısı ydı. Geneviève küçük bir tepecikte oturdu. Aşağıda nehrin derin suları oynaşıyordu. Stock, kızı kıyıda buldu, korkudan donmuş bir haldeydi. Güçsüz Geneviève yerde yatıyordu. Alman, onu usulca kaldırdı, dizlerinin üstüne koydu ve donmuş ayaklarını yumuşak bir şekilde ovmaya başladı. Geneviève, utana utana beklenmedik avutucusunun kirpi dikenleri gibi sert saçlarını okşadı, gömleğinin üzerine giydiği ceketinin üstündeki ip parçalarını özenle aldı. Kumların üzerinde oturuyorlardı birbirlerine sarılmış, zamanı unutmuşlardı ne nehrin rutubetini ne soğuğu hissediyorlardı. Birden keskin bir şüphe Johann'ın yüreğini cız ettirdi. Kabalaştı. Şıllık. Gözyaşlarınla, işlediğin günahı yıkayabileceğini sanıyorsan yanılıyorsun. Hangi tavuskuşuyla birlikteydin. Stock, Geneviève'e doğru eğilerek, nefes nefese onu sorgulamaya çalıştı. Kızın inlemelerini ve histerik çırpıntılarını duymamıştı. Sakın böyle bir şey yapma. Yoksa seni... Stock, birden Geneviève'in ağırlaştığını hissetti. Geneviève'i, bayılması kurtardı. Alman, onu evine kadar kucağında götürdü. Catherine eşikte onları bekliyordu ve hiçbir şey söylemeden Stock'a sert bir tokat attı. İkiyüzlü. diye bağırdı ve kızıl saçlarından tutup yeni bir tokat atmaya hazırlandı. Demek ki sendin pis serseri... Dua edin Tanrı'ya ki, şehirde bir sorun var ve babası evde değil, yoksa o ikinize de gösterirdi geceleri nasıl gezilirmiş. Lütfen sus anne, diye Geneviève usulca annesinin sözünü kesti. Biz Stock'la nişanlıyız. Catherine kararsızca elini indirdi. Zavallı çocuklar, diye ağladı. Bu sahne, André tarafından yarıda kesildi. Yeni tanın rengarenk yansıması, uykusuz CroixRousse evlerine süzüldü. 14 Kardeşler, kandırıldık, aldatıldık. Üç tabur asker şehre yaklaşıyor. Fabrika sahipleri 25 Ekim'de imzalanan anlaşmaya uymuyorlar. Üç haftadan fazla sabırla bekledik. Emeğimizin karşılığında aldığımız parayla yaşayamıyoruz. Lanet olası tüccarlar, kendi imzaladıkları ücret baremine gülmekle kalmadılar askerleri çağırdılar ve Lyon işçilerine kendilerince bir gece yaşatacaklar. Kardeşler, geri çekilmemeliyiz. İşi durdurup şehre gidelim, anlaşmaya uymalarını isteyelim. Ama birlikte hareket edelim. Sizi sakin ve mantıklı davranmaya davet ediyorum. Provokasyona rağmen işçilerin kanunlara uyduklarını, kan istemediklerini gösterelim onlara. Bizim tek bir sloganımız var ‘Çalışarak yaşamak ya da savaşarak ölmek.' Bir at arabasını kürsü olarak kullanan işçiler teker teker konuşuyorlardı. Croix-Rousse Meydanı'nda toplanan düzgünce sıraya dizilmiş binlerce işçi konuşmacıları dinliyordu. Ertesi gün işe gitmeme kararı aldılar. Lyon'un merkezine gidip, Marseillaise i söylediler ve sonra da evlerine dağıldılar. 15 Dumolard'ın isteği üzerine Jerome, akşama kadar Croix-Rousse'ta kaldı. Eve, yakın bir gelecekte hiç de iyi şeylerin olmayacağı haberleriyle geldi. İhtiyar Korsikalı, hassas burnuyla, yaklaşan isyanın ve akması kaçınılmaz kanın kokusunu alıyordu. Bouvier, Jerome'u büyük bir merakla dinledi. Fransa volkan gibi kaynıyor Vandee'da köylüler ayaklanıyor, Lyon'da bazı Broché'ler ve Roger'ler barut yığınına ateş tutuyorlar. Vahşi insanların görünümü beni tiksindiriyor. Bizim köylülerimiz gibi ayı ininde yaşayan vahşilerden nefret ediyorum. İşçilere ise asla sempati duymadım. Pislik ve barbar sınıfı. Tüccarların tüm kurnazlıklarına rağmen işçiler ölmeden önce öldürebilecek kadar güçlüler. Ama aynı ölçüde generallerden de nefret düşünüyordu Dumolard. ediyorum, diye Eğer kılıç veya tabanca kullanmayı düşünebilselerdi, et kafalı generaller gibi hareket ederlerdi. Napoléon'un eski kılıç ustası Boulogne'da olduğunu düşünüyor. Maalesef Jerome, Lyon'daki durumu sadece sen ve ben anlıyoruz. Sadece biz yaşadığımız dönemin hassasiyetini kavrayabiliyoruz. Kral'ın da anladığını ümit ediyorum. Jerome'un, dönemin karşıt fikirleriyle uğraşacak zamanı yoktu. Efendisini harekete geçirmeye çalışıyordu. Efendi hazretleri, diye başladı. BouvierDumolard başını kaldırdı, gözleri yerinden fırlayacaktı neredeyse. Yirmi yedi yıl içerisinde Jerome sadece üç kez kendisine böyle hitap etmişti Napoléon'un taç töreni haberini verirken, Waterloo yengisinde ve Temmuz Devrimi başarıya ulaştığında. Her üç olay da Korsikalı'yı çok etkilemişti. Efendi hazretleri, diye tekrarladı Jerome, ben eğer bir işçi olsaydım yürüyüşü yarına bırakmazdım. Düşmanların birlik olmaları için fırsat tanımazdım. Siz, bugün Roger'nin, askerleri teker teker bizzat kendisinin kontrol ettiğini biliyor musunuz. Birinci tabur, intikam peşinde olan fabrika sahiplerinin oğullarından oluşuyor ve generalin planına göre, daha bu gece Croix-Rousse'un beş kapısını da tutacak. Yarın normal bir biçimde şehre giden işçilere ateş açılacak. Masum insanların kanı akıtılacak. Efendi hazretleri, siz işçilerin haklı olduğunu söylüyordunuz. Hepsinin birer bilinçli yurttaş, birer centilmen gibi davrandıklarını söylüyordunuz. Efendim, bu kıyıma seyirci kalamazsınız, lütfen bir şeyler yapın. Size, Kral ve Anayasa adına yalvarıyorum. Bouvier, Jerome'un sesindeki duygusallıktan hoşlanmıştı. Baron, bakışlarını geniş ve rahat odasına çevirdi. Neşeyle, yanan şömineye, üstüne oturduğu Voltaire koltuğuna, masanın üstündeki Pascal'ın Düşünceleri kitabına baktı ve esneyerek Saçmalama dostum. Ücret baremi konusuna karışarak Kral'ın ve Bay Kazimir Perier'nin bana verdiği yetkinin dışına çıktım. Sen bana bu gece Don Kişotluk yapmayı mı teklif ediyorsun. Ne diyorsun Sanço Pansa, seninle ikimiz o beş kapıdaki nöbetçileri gidip öldürelim istersen. Bu benim işim değil. Ben yapabileceğim her şeyi zaten yaptım ve şu anda artık ellerimi yıkamış bulunuyorum. Korsikalıların hayal gücü her zaman hastalıklı olmuştur ve bu, zaman zaman Fransa'nın kaderini ciddi bir şekilde etkilemiştir. Sana her zaman söylerim sen bir lordsun ve lord gibi davranmalısın, ucuz bir ayakkabıcı gibi değil. Lordlar ağırkanlıdır ve en önemlisi, ‘sürü'nün kaderine karşı vurdumduymazdırlar. Hadi ihtiyar, şimdi git ve uyu. dedi. Kulenin saati on iki kez vurdu. Bugün 21 Kasım, dedi takvimden bir sayfa kopardı. Bouvier ve 16 Johann, kısa molalarında ve özellikle geceleri, cılız bir mum ışığında okumaya çalışıyordu. Okumanın gizemini yeni keşfetmiş birinin duygularını tarif etmek çok zordur. Stock heceleyerek okuyordu ama harcadığı büyük emeğin karşılığında okuduğu her şey, tüm anlamıyla zihnine kazınıyordu. Kitap, onun için engin bir denizdi ve heyecanla derinliklerine iniyordu. Croix-Rousse'ta bir dokuma tezgâhının yanında oturan Johann, yeni fikirlerin dünyasını keşfediyordu. Alman, bir kitabın ilk satırlarına topladı tüm dikkatini İnsanın insanı sömürmesi, insan ilişkilerinin geçmiş zamanıdır. Aralarında birlik kurmuş insanların doğayı sömürmesi, geleceğin görüntüsüdür. İnsanoğlu, aile, mahalle, şehir ve milliyet aracılığıyla örgütlülüğe ulaşmaya çalışır. Bu bir hayal değil ciddi, bilimsel bir tahmindir. Günümüzün sınıflararası ilişkileri ile eski toplumlardaki sınıflararası ilişkiler arasında ciddi farklar varmış gibi gözükür. Efendiler ve köleler, patrisyenler ve plepler, senyörler ve köylüler. İlk bakışta kıyaslanamaz gibi görünmesine rağmen, değişen pek bir şey yok. İşçi, kölenin ta kendisidir aslında. İsmi değişiktir sadece. Doğrudan işyeri sahibine ait değildir ama kendi konumunu kendisi değiştiremez. Dün kazandığı paraya güvenerek bugün karnını doyurabilir. Dün kazandığını ancak bugün yiyebilir. Açlıktan ölme korkusu ise ona her türlü koşulu kabul ettirir. İşçi de, tıpkı köle gibi, maddi ve manevi olarak sömürülür. Rüzgârın etkisiyle pencere açıldı ve mum söndü. Heyecandan titreyen ellerle dokuma işçisi, içindeki kıvılcımı ışığa dönüştürerek alacakaranlıkta okumaya devam etti İşçi, kaderin tıpkı zengine olduğu gibi kendisine de mutluluk getireceği düşüncesine kapılırsa, durumu daha da kötüleşir. Yani bir aile kurmaya kalkıştığı anda yükümlülükler altında ezilen işçi, kendisini düşünsel olarak, kültürel olarak yetiştiremez. Nasıl öğrenme ihtiyacı duyabilir ki. Öğrenmek istese bile, kim ona bu imkânı tanıyacak. Kim paylaşabilir sorunlarını. Hiç kimse onu düşünmez. Sürdürdüğü zavallı fiziksel hayatı, onu kabalaşmaya doğru götürür. Johann, kimsin sen. İhtiyaçlar seni buraya getirdi, dedi kendi kendine, mumu yaklaştırdı ve okumaya devam etti Şimdiden bilmemiz gerekiyor ki, bazı insanlar bizim yaşadığımız şu sisteme ‘özel mülkiyet' sistemi diyecekler. Bizim özel mülkiyetle hiçbir bağımız yok. Geleceğin sosyal örgütlenmesinde herkes kendi yetenekleri doğrultusunda bir rol yüklenmeli ve sadece yaptığının karşılığını almalı. Biz, toplumcu bir sistem içerisinde herkes eşit olmalıdır diyoruz... Stock kitabı bıraktı. Özel mülkiyetsiz bir toplumu, komünizmi, Jean, ona anlatmıştı birkaç kez Gracchus Babeuf'ün bu konudaki düşüncelerinden de bahsetmişti. Stock, Jean'la tekrar konuşmaya karar verdi. Aklına memleketi geldi, orada böyle kitapları okuma fırsatı olmamıştı. Gururlu bir umut, dokuma işçisini kalmaya zorladı. Almanya'da bu bilgilere ihtiyacım olacak. İş aramak için dünyayı dolaştım, ama bu bana tecrübe de kazandırdı. Ren kıyısına döndüğüm zaman, artık bambaşka bir insan olacağım. 17 Hava aydınlanır aydınlanmaz, Grand Kont'ta, orduyla işçiler arasında ilk çatışma çıktı. Stock, Bouvri ve Croix-Rousse'ta oturan iki bin işçiyle birlikte yürüyordu. İşçiler silahsızdı. Şehir kapılarının önünde silahlı askerlerle karşılaştılar. Bırakın geçelim, diye bağırdı işçiler ve durdular. Geri dönün. cevabı geldi. Birden kılıçlar parladı güneşin altında, siyah tüfeklerin duruşları çok anlamlıydı. Kardeşler, yürüyelim. diye emir verdi André güçsüz sesiyle, kalabalığın önüne çıktı ve dar kapıya doğru ilk kendisi atıldı. Kurşun sesi... André düştü. Cılız vücudunun kanı, gri sonbahar toprağını suladı. İlerleyen kalabalığın şoku, sadece bir an sürdü. Kardeşler, yürüyelim. Yüzlerce ses gökyüzünü yırttı ve insanlar düşmana karşı yürüdüler. İşçilerin silahı yoktu. Ayaklarının altındaki caddeden kopardıkları taşları atıyorlar, sonra da çıplak ellerle ve sopalarla dövüşüyorlardı. Ölüler, arkadaşlarına barikat oldu. Stock da, böyle bir barikatın arkasına saklandı. Bouvri, ölen düşmanların ellerindeki silahları alıp işçilere dağıtıyordu. Evlerden çocuklar ve kadınlar yardıma koştular. Meydandaki silah dükkânının camlarını kırdılar, sonra da babalarına, kocalarına, oğullarına, kardeşlerine tabanca, tüfek, bıçak ve kılıç taşıdılar. Askerler, bir an durakladılar sonra, geri çekilmeye başladılar. İşçiler, çalışarak yaşayalım ya da savaşarak ölelim sloganlarıyla Lyon'a girdiler. İşçiler, sabahki acı tecrübeden ders çıkarmışlardı. Şehre girer girmez, ellerine geçen her şeyle barikatlar oluşturmaya başladılar. Parke taşlarını elleriyle söktüler, direkleri topladılar, at arabalarını devirdiler. Kirişler bulup getiriyorlar, döşekler, masalar ve dolaplarla barikatlar oluşturuyorlardı. Stratejik yerlerdeki evleri boşalttılar. Ümitsiz bir savunmaya hazırlanıyorlardı. Çatılara insanlar, pencerelere askerlerin elinden alınan toplar yerleştirildi. Şehrin merkezini ve kenar mahalleleri askerler sarmıştı. İşçiler, şehrin içindeki fabrikalarda çalışan kardeşlerinden yardım bekliyorlardı. Diğer işçilerin, yardıma gelebilmeleri için çemberi yarmaları gerekiyordu. Geneviève, kız arkadaşlarıyla birlikte siyah bayraklar dikiyor, üzerlerine de işçilerin dillerinden düşürmedikleri sloganı işliyordu. Catherine Bouvri çorba pişirip ekmek dilimliyordu. Yedi yaşın üzerindeki çocuklar bile çatışmaya katılmışlardı Kurşun taşıyor, işçi grupları arasında bağlantı kuruyor, bilgi toplamak için şehrin her deliğine girip çıkıyor, yemek taşıyıp yaralıları tedavi ediyorlardı. Silah sesleriyle uyanan Bouvier, yataktan fırladı ve Jerome'u aradı ama bulamadı. Baron, Temmuz Devrimi'ni hatırladı. O zaman da Jerome yerinde yoktu. Yarım saat sonra, askeri birlikler komutanının odasına girdi. Sayın Baron, sizi silah sesleriyle uyandırdığımız için özür dileriz, dedi alaycı bir sesle komutan yardımcısı, çizmelerini gürültüyle çarparak çıktı. Bıyıklarını okşayarak Roger girdi içeri, kendisine verilecek olan madalyaları hayal ederek gülümsüyordu. Çok iyi hissediyordu kendisini. Duyuyor musunuz arkadaşım, düşünceleriniz işi nereye vardırdı. liberal Uzaklardan silah sesleri geliyordu. Her şey yolunda, Paris'ten de yardım istedim. Savaş henüz başlamadı. Akşama doğru hava daha neşeli olacak. Croix-Rousse'a arkadan girmeyi nasıl da güzel düşündük. Sizden bu kasaplığı bırakmanızı istiyorum ve işçilerin de saldırmayacaklarını garanti ediyorum. Siz de askerlerin saldırmayacağına söz vereceksiniz. Emir verin durdursunlar şu ateşi ben de hemen Croix-Rousse'a gideceğim ve barışı sağlayacağım. Sayın Vali, şehirde olağanüstü hal var ve askeriye de duruma el koydu. Bay komutan, ben hâlâ görevdeyim ve sizden yarattığınız şu iç savaş belasını hemen kesmenizi istiyorum. Buyrun efendim. Bir kez daha her şeyi sizin ellerinize bırakacağım. Ama unutmayın şehir ‘sakinleri' asla rahatsız edilmeyecek. Kral karar versin kimin haklı olduğuna. Harekâtı son kez durduracağım. Gidin bakalım isyancılarınızın yanına, General Ordone de gelsin sizinle. 18 Ayaklanma gününün sabahında Jean Bouvri, tavan arasındaki yatağını terk etti, titreyerek atölyeye girdi. Ortalıkta hiç kimse yoktu. Sokağa çıktı. Etrafındaki insanlar, işçilerin öldürüldüğü şehir kapısına doğru koşuyorlardı. Herkes endişeliydi. Top sesini duyunca ayağa kalktı. Birden bir mucize oldu Jean vücudunun ne kadar güçlü olduğunu hissetti. Jean, eğer yatakta yatarsa iki üç ay daha yaşayabilirdi. Ama hızlı yaşamak istiyorsa, kanında yine kızıl ateşler taşımak istiyorsa, ancak iki üç gün direnebilirdi ölüme. Tüm iradesini kullanarak güçsüzlüğünü ve baş dönmesini yendi. Hasta, silah seslerine doğru ilerliyordu. Yürüyor ve savaş taktikleri düşünüyordu. Ne de olsa Temmuz Devrimi'nin verdiği tecrübe vardı. Kendisini tanıyan herkesin saygısını kazanan Buonarotti'yle yaptığı konuşmaları hatırlamaya çalışıyordu. Michelangelo'nun torunu , hayatını mücadeleye adamıştı. Ekmeğini müzik dersleri vererek kazanıyordu. Buonarotti, ülke sınırlarının kalktığı, insanların eşit olduğu, Babeuf teorisinin hâkim olduğu bir dünya hayal ediyordu. Kendisinin, öğretmeni gibi bir komünist olduğunu düşünüyordu. Dokuma işçisi, meydana yaklaşıp çatışmaların ve savaşçıların seslerini duydukça, ne CroixRousse'u, ne de Lyon'u görüyordu gördüğü, ayaklanmış bir Fransa'ydı. Bu kıvılcımı, kocaman bir ateşe dönüşene kadar beslemek gerek. Avrupa'daki tüm tahtları yakmayı başaramasak bile, bize, Temmuz günlerinin taze çiçeklerini boğan ayrık otlarını yolmak da yeter, diye düşünüyordu genç Bouvri. Her tarafı kırılıp dökülmüş silah dükkânının önünde durdu, sonra da içeri girdi. Gözleriyle kırık dolapları, sandıkları, tezgahları taradı ama eski, paslanmış bir süngüden başka hiçbir şey göremedi. Güçsüz eli zor taşıyordu silahı. Yardıma koşan bir grup işçiye katıldı ve onlarla birlikte yürüdü. 19 Şehirde çıkan çatışmalardan dolayı, sabahleyin dükkânlar açılmamıştı. Bellecourt Meydanı'nda, Dayar Amca'nın kitabevi de durgun görünüyordu. Ahşap kepenkli pencerelerin arkasında hiç ışık belirtisi yoktu. Ama burayı bilenler, karanlıktan ve kilitli kapıdan hiç çekinmeden, evin arka tarafından dolanıp at arabaları ve sandıklarla dolu bahçeden içeri giriyorlardı. Kitap rafları arasında gürültü, duman ve ışık vardı. Dayar Amca, siyah pelerinini ve kadife şapkasını giymiş, üzerinde iki gümüş şamdan bulunan çalışma masasında oturuyordu. Lyon Saint-Simoncuları toplantılarını başlatmak için François'yı bekliyorlardı. Gelişen olaylar karşısında nasıl bir tutum alacaklarına karar vermeleri gerekiyordu. Ücret bareminin bu kadar kan dökeceğini tahmin etmemiştim ve elimden geldiğince uyarmaya çalıştım, diye konuşuyordu buruk bir sesle kitabevinin sahibi ve seyrek saçlı kafasının üzerindeki şapkayı sallıyordu. François ve Prayfer hâlâ gelmemişlerdi Coreau, gerçeğin tek kaynağına dönüp Henri Saint-Simon'un yüce fikirlerini tekrarlayıp biraz düşünme gücü kazanmalarını teklif etti. Teklif, büyük tezahüratlarla kabul edildi. Yedi yıl önce bizi öksüz bırakan saygıdeğer öğretmenimizin yüce fikirlerinden bazılarını hatırlayalım, diye başladı Coreau, Dayar'ın masasına geçerek. Onun en büyük ideali, insanların düşünce ve duygu sistemlerini değiştirmekti. ‘O', dünyanın, mutlu bir dünya olmasını istiyordu. Ama toplumları altüst ederek değil. Darbe denince, herkes yıkıma yol açan kaba kuvveti düşünüyor. Oysa biz, ikna etmenin gücüne inanıyoruz. Biz, büyük öğretmenimizin izinde yürüyoruz ve yapıcı olmak istiyoruz, yıkıcı değil. Materyalist olmamalıyız. Saint-Simon, düzen ve uyumun inşa edilmesi gerektiğine inanıyordu. ‘O' bir devrim istemiyordu, dünyaya değişimi, inceliği yani yeniden doğuşu öğretmeye geldi. Biz de, öğretmenimiz ve babamızın inandıklarına inanıyoruz. Biz de öğretmenimiz ve babamızın inandıklarına inanıyoruz, diye tekrarladı kilise korosu. Saint-Simon, mevcut mülkiyet düzeni yeni bir örgütlenmeye dönüşecek derken, ani, baskıcı bir değişimden söz etmiyordu. Tam tersine, yavaş yavaş, barışçı bir biçimde, hayal gücünün ve imkânların, duyguların ve mantığın işbirliğiyle değişim başlayacaktır. Barışseverler insanlığa mutluluğu yaşatacaklardır. Barışseverler insanlığa mutluluğu yaşatacaklar, diye tekrarlıyordu SaintSimoncular, dua okur gibi. Aniden Prayfer içeri girdi ve dua muhabbetini yarıda kesti. Bekleyenler Prayfer'i soru yağmuruna tuttular. Bakın işte, diye başladı kanlı gömleğini göstererek, bir yığın tozlu gazetenin üzerine oturdu. Bakın bu kan, sözcüklerden çok daha iyi konuşuyor. François'yla hava kararana kadar yaralı isyancıları tedavi ettik. Uzun süre ihtiyar Bouvri'nin oğluyla konuştum. Zavallı çok hasta, şimdi bir de omuzundan yaralanmış. O, çaresiz bir Babeuf'çüdür, diye atıldı Korear. Bugün onun yoldaşlarından biriyle karşılaştım, diye devam etti Prayfer canlanarak. Ona ayaklanmanın ne kadar anlamsız olduğunu söylediğimde, çatışmada kırılan kaburga kemiğini unuttu ve üstüme atladı. Deli gibi bağrıyordu ‘Burjuvazi bizi kullandı. Temmuz Devrimi'nde, kendi çıkarları için bize devrim yaptırdı. Ama buraya kadar. Şimdi biz kendi devrimimizi yapacağız.' Kralcılar veya Jakobenler beynini yıkamış, o da onlar için ölüyor, dedi purosunun duman dairelerinin arkasına gizlenmiş Dayar. Ben de öyle söyledim delikanlıya, diye ekledi Prayfer. Ama dokuma işçisi üzerime küfürler yağdırmaya başladı ve şunları söyledi ‘Tükürmüşüz kralcılara. Biz ne istediğimizi biliyoruz.' Aslında o ve Jean Bouvri birer istisna. Diğer işçiler sadece ekmek ve en önemlisi ücret baremi istiyorlar. Düşecekleri uçurumun farkında değiller. Saint-Simoncular, baremin uygulanamayacağını düşünüyorlardı ve her türlü geçici çözüme başvurulması gerektiğine inanıyorlardı. Ayaklanmanın öngününde, Broché'ye Saint-Simoncular da temsilci gönderdiler işçilerin ücretlerini yükseltmek amacıyla, fabrika sahipleri için Paris'ten kredi istemesini rica ettiler. Aynı zamanda, gıda maddeleri üzerindeki gümrük vergileri de düşürülmeliydi. Prayfer'in tam tersine François zayıf, sarı benizli ve somurtkan bir insandı. Dayar'ın dükkânına hiç kimse tarafından fark edilmeden sessizce girdi, pardösüsünü ve geniş şapkasını çıkardı, üzerlerindeki tozu temizledikten sonra askıya astı. İri kemikli yüzünün ortasında bulunan biçimsiz burnuyla François, SaintSimon'a çok benziyordu. Tartışılan konuya önce karışmadı. Herkes susunca başıyla selam verdi ve kısık bir sesle sanki sesli düşünüyormuş gibi konuşmaya başladı. Sesi sürekli yükseliyor, gözlerindeki donuk, kendini salmış ifade kayboluyor ve sözcükler netleşip çarpıcı hale geliyordu. Tecrübeli bir hatip gibi, dinleyicisini hemen kazanmaz ilk başlarda onları biraz hayal kırıklığına uğratmaktan da çekinmezdi. Ama sonuçta, her zaman dinleyicisinin kalbini kazanırdı. Saint-Simoncular arasındaki saygınlığından ötürü, sözleri kanun değerindeydi. Sanki çok önceleri kendi içinde keşfetmiş gibi Bizim yerimiz ne burjuvaların ne de işçilerin yanı olabilir, diyerek başladı SaintSimoncuların lideri, sessizce mırıldanarak. Kavga onlar arasındadır. Konuşmacının sesi yükseldi Önemli olan baskıyı önlemek. Zengin sınıf, asil ve sakin ricaya karşı uzun süre direnemeyecektir. Birtakım ödünler vermek, ileride onlara anlamlı gelecektir. Bunu da mutlaka dinin, insanseverliğin ve siyasetin etkisinde kalarak yapacaklar ve karşılığında bu dünyanın manevi nimetlerinden yararlanacaklardır. Yani, geniş kitlelerin minnet duygularını kazanacaklardır. Ama, eğer baskıya devam edilirse, zenginler karşı çıkacaklardır buna. İşçiler ise, kazansalar bile kendi kaderlerini kendileri yazamayacaklardır. Proletaryanın, tüm sorunun rekabette olduğunu anlaması gerekiyor. Rekabetten dolayı işçi ücretleri düşürülmüştür. Lyon burjuvalarının galibiyeti yakındır ama Saint-Simoncuların, onlara kabalığın, geniş kitleleri elde tutmak için en kötü yol olduğunu söylemeleri gerekiyor. Fabrika sahiplerinin, ekmek fiyatlarının düşürülmesi konusunda harekete geçmesi gerekir. Toplantı bitmeden önce, Prayfer ve Korear'ın işçilere giderek onların isyana daha fazla devam etmelerini önlemeye çalışmaları yönünde karar alındı. İsyancıların bulunduğu yer, tütün dumanına boğulmuştu ve tıklım tıklım doluydu. Köşelerde barikat malzemeleri ve silahlar vardı. Sandalyelerin, pervazların ve masaların üzerinde insanlar oturuyordu. Lacombe, küçük bir odada şehrin planını inceliyordu Jean Bouvri ise, onun yanındaki barut dolu bir sandığın üzerinde deklarasyonu yazıyordu. Aaa. Şunlara bak, barışçılar gelmiş, dedi Lacombe. François şapkasını çıkardı ve havalı havalı konuşmaya başladı Biz, en geniş yoksul kitlelerin temsilcileri olarak, gelişen üzücü olaylardan dolayı son derece mutsuzuz ve işçilere barış, düzen ve uyum duygusunu kazandırmak istiyoruz. Güzel. Lacombe. Devrimden sonra gelin, dedi Bekleyin kardeşim , diye söze karıştı kısa boylu, pembe yanakları üzerinde kızıl favorileri bulunan Prayfer. Bugün ben senin yaranı tedavi ettim ve sen bana arkadaş dedin. İnan bana, sizin amaçlarınızı biliyoruz. Buyurun sizin hakkınızda Paris'e yazdığım mektubu okuyun. Dörde katlanmış bir kâğıdı cebinden çıkarıp Lacombe'a uzattı. Baba, işçiler kazandı, inanılmaz bir cesaretle savaştılar. Çatışmalarda gösterdikleri güce, hiç kimse bir anlam veremezdi. Bu insanların enerjiden yoksun olduklarını düşünmekle hata etmişiz. Çünkü o zaman, ekmeği için savaşan insanların neler yapabileceğini bilmiyorduk. Lacombe sertçe sordu Şimdi ne biliyorsunuz işçiler hakkında. Biz barışın simgeleriyiz, biz iki sınıf arasında arabuluculuk yapıyoruz, biz her tür baskının düşmanıyız, biz... Bouvri ve Lacombe artık dinlemiyorlardı. Çünkü, içeri öncü işçi grupları girmiş ve kötü haberler getirmişlerdi. Askerler toplanıyorlardı. Saint-Simoncular hiçbir şey elde edemeden dışarı çıktılar. 20 Henriette Broché, yolcu arabasında otururken, George Dual'dan bir mektup aldı. Arabacılar ve hizmetçi, sandık ve sepetleri bağlarken, Henriette mektubu okudu Hayalim benim, diyordu generalin birinci yardımcısı, kader bize yardım edecektir. Baban seni bana, şerefli subaya, bir ganimet olarak verecek. Benim küçük çiçeğim, hiçbir şeyden korkmamalısın. Senin için, mutluluğun için gerekirse tüm hayatımı veririm. General Roger, yeni gelen askeri birliğin yönetimini bana bıraktı. George'unu savaşırken görememen çok yazık. Senin için acımasızca dövüşeceğim. Hoşçakal benim günışığım. Komutan George Dual Henriette, imzayı öptü ve mektubu cebine sakladı. Kolundan bileziğini çıkardı ve daha önce yazdığı mektupla birlikte Dual'a gönderilmek üzere hizmetçiye verdi. Cesur olmalısın, Büyük İskender gibi acımasız olmalısın. Seni at üstünde ve üzerinde iğrenç düşmanların kanıyla görüyorum. Yunan tanrıları kadar harikasın. Seni ellerinden öpüyorum, kurtarıcım benim. Acele edin, diye bağırıyordu pencereye çıkmış Broché. Böyle giderse araba şehirden çıkmayı başaramayacak. Croix-Rousse'u geçince Saint-Just'ten gitmelisin, Paul. Bayan Bruce, etrafınıza bakın giderken ve olup bitenlere dikkat edin. Özellikle, subayların yaklaşmasına izin vermeyin. Bana ve Tanrı'ya karşı kızımdan siz sorumlusunuz, diye bağırıyordu Broché, dörtgen vücutlu, kocaman örme bir kukuletası olan ihtiyar dadıya. En sonunda araba hareket etti. Broché pencereyi kapattı. Üniformalı uşak altın kaplamalı kapının arkasında kayboldu. 21 Hava kararmak üzereydi. Sokaklar ıssızdı. Fenerciler, titrek ışıklı sokak lambalarını bu akşam yakmamışlardı. Bölge Valisi'nin isteği üzerine ateşkes sağlanmıştı. Sağda solda tam teçhizatlı askerler dolaşıyordu. Arabacı, dar ve ıssız sokakları seçmeye çalışıyordu. Yavaş yavaş giden arabanın yanından, iki atlı geçti hızla. Bunlar, Bölge Valisi ve General Ordone'ydi. Arkalarından küçük bir askeri birlik geliyordu. Generalin atının eyerine, ucunda temiz, beyaz bir bayrak sallanan bir sopa bağlıydı. Bouvier sessizce atını sürüyordu, çevredeki karanlık evlere hiç güveni yoktu. Bir kavşakta atlılar, doldurulan tüfek gürültüleriyle karşılandılar. Sertçe bir ses Kimsiniz. diye sordu. Bouvier-Dumolard, Rhône Bölge Valisi, cevabı verildi. Aynı anda, silahlı kalabalıktan elinde feneriyle bir adam öne çıktı. Ata yaklaştı ve feneri Dumolard'ın yüzüne tuttu. Valiyi tanıdı. Düne kadar beni tezahüratlarla karşılıyorlardı, şimdiyse bir düşmanmışım gibi davranıyorlar, diye düşünüyordu Bouvier. Kalabalık tarafından sarılmış olarak şehir kapısından çıktı ve CroixRousse'a doğru ilerledi. Karanlıkta çatışmanın izleri görünmüyordu. Oysa, şehir duvarına kadar uzanan meydan, savaş alanını andırıyordu. Bouvier ve yanındakiler fenerlerin, meşalelerin ve ateşlerin verdiği ışıkta, yerlere, at arabalarına oturmuş, silahlarını temizleyen insanlar gördüler. Meydana bağlanan tüm sokaklar barikat doluydu. Sağda solda yaralılar için çadırlar kurulmuştu. Bir pınarın yanında kızlar, sargı bezi olarak kullanılacak bezleri yıkıyorlardı. Mırıldanarak şarkılar söyleniyordu. Meydandaki evler, ıssız ve korkunçtu. Müthiş bir disiplin, dedi Ordone, dişlerinin arasından. Onların gelişi, kalabalığı canlandırdı. Yüzlerce insan Bouvier-Dumolard'ın çevresini sardı. Pınarın kenarındaki kızlar ellerini önlüklerine sildiler, başlarını yeni gelenlere doğru çevirip konuşulanları duymaya çalıştılar. Meydanda bir anda gürültülü bir kaynaşma başladı. Arkadaşlar sessiz olalım, diye emir verdi Bouvri, at yüksekliğinde bir taş yığınının üzerine tırmanarak. Valiyi dinleyelim ama tetikte olmayı da unutmayalım. Herkes yerine geçsin. Sıralar oluşturalım. Sonra, burada olmayanlara da hükümetin teklifini bildiririz. Meydanın bir ucundan diğer ucuna kadar uzanan ince bir çocuk sesi Bouvier-Dumolard'ın konuşmasını engelledi Broteaux, La Giyotier, Saint-Just'ten işçiler bize yardıma geliyorlar. Vali anında unutulmuştu. Küçük öncüler, iyi haberler getirmişlerdi. Üç semtin işçileri CroixRousse'a doğru geliyordu. Meydan, inanılmaz gürültüler arasında sevinçten bir ağlıyor bir gülüyordu. İşçiler on beş dakika sonra anca hatırladılar General Ordone'yle birlikte sessizce oturan Dumolard'ı. General, ortalıktaki mutlu karışıklığı kullanarak, meydanın planını çıkarıyordu ve düşmanın kaç günlük mühimmat ve yiyeceği olduğunu hesaplamaya çalışıyordu. Bouvri, barikat için yığılan taşların üstüne çıktı ve tekrarladı Şimdi de dinleyelim. Bay Bouvier-Dumolard'ı Beyler, benim size söylemek istediğim şu Az önce haberini aldığınız yardıma ihtiyacınız olmayacaktır. ‘Beyler'i özellikle söylemişti. Biz, hepimiz barış istiyoruz. Tüccarlarla kavganız hakkında ve sizi ilgilendiren, sizin durumunuzu etkileyecek her konu hakkında nasıl düşündüğümü biliyorsunuz. General Ordone, askeri birliklerin temsilcisi olarak buraya benimle birlikte, Roger adına barış koşullarını konuşmaya geldi. Size söz veriyorum... Top atışları Bölge Valisi'nin sesini boğdu. Sesler, Croix-Rousse Meydanı'na çok yakın bir yerden geliyordu. İşçiler, bir anlık şaşkınlık geçirdiler. Sırtımızdan vurabilmek içinmiş bu kandırmalar. Silahlara davranın arkadaşlar. Hainler. Kalabalık, Dumolard ve generalin üstüne yürüdü atlardan indirildiler. Uzun süre sonra ayağa kalkmayı başaran Dumolard, kenarda iyice ‘yoğrulmuş' bir şekilde korkudan dilini yutan Ordone'yi görünce öfkeden çıldıracakmış gibi bağırdı Sizin Roger kocaman bir pislik. Bak işte bu doğru, dedi Bouvri Usta, Bölge Valisi'nin sözünü duyunca. Daha dikkatli olmanız gerekiyordu Bay Dumolard. Bizi teslim olmaya ikna etmeye çalışmadan önce kendi yönünüzü bulmanız gerekiyordu. Davranın. Yeni bir top atışı meydanı ve çevredeki evleri titretti. İşçi birlikleri, askerlerin mevzilendiği sokaklara doğru yürüdü. Çatışma arada bir durup sonra tekrar başlayarak gece geç saatlere kadar sürdü. Bittiğinde ise, gece yarısı çoktan geçmişti. Stock, kendi birliğiyle Broteaux işçilerine ulaşmaya çalışıyordu. Kuşatmayı yarıp oraya ulaşabilmek için, Croix-Rousse sınırının yanında bir askeri birlikle çarpışması gerekiyordu. Roger'nin emriyle en güçlü askeri birlik, şehrin merkezindeki Valiliği ve garnizonu koruyordu. Bölge Valisi'nin esir alındığını öğrenen Roger, kendisini geçici bir diktatör olarak gördü. Yine onun komutasında, George Dual, askeri birliğiyle Brotteaux'ya yürüdü. Stock, elli silahlı işçisiyle, hiç zorlanmadan sınırda mevzilenmiş olan düşmanla başa çıktı. Roger'nin alelacele topladığı işçi ve zanaatkârlardan oluşan savunma ordusu, hiç karşı koymadan seve seve işçilerin safına geçti. Geneviève, omuzuna attığı örme erzak torbasıyla Johann'ın bölüğünün arkasından yürüyordu. Karanlığın gizlediği Lyon işçileri, sessizce ilerliyorlardı. Kardeşlerine yardıma gidiyorlardı. Ayakları bahçelerin yumuşak toprağına gömülüyor, rüzgâr, gece karanlığında görünmez olan siyah bayraklarını dalgalandırıyordu. Şehir tarafından top atışlarının gümbürtüsü geliyordu. Uzaklarda ateş alan evler parlıyordu gökyüzü tan kızıllığı içindeydi. Hazır olun arkadaşlar. emrini verdi Stock. Karşısında, kara, kaba saba, sığır sürüsüne benzeyen bir şeyler gördü. Pusu kurulmuş. Emniyetleri açılan silahların şakırtısı işitildi. Gergin bir şekilde ve dikkatle karanlığa bakan bölük, eğik ve dar bir duvarı andırıyordu. Soldan devam edin. Tekerlekleri çıkaramıyorum çamurdan. Ne biçim araba bu. Allah kahretsin. Gelen seslerden ancak bu kadarını anlayabilmişti işçiler. Stock ve arkadaşları, içinden kadın çığlıkları gelen bir faytonu sardılar. Kısa bir tartışmadan sonra Henriette'i birkaç işçiyle birlikte şehre gönderdiler. Birlik, atları aldı sahibesine de barış imzalanınca onların geri verileceği söylendi. Kenar mahallelerde, işçiler, sabaha kadar silah topladılar. Sabah, hükümetin yolladığı takviye askeri birlikler Lyon'a vardı. Havanın aydınlanmasıyla birlikte tüfek sesleri, top sesleriyle daha sık boğulmaya başladı. Toplar, barikatlara nişan alıyordu. Şehir ‘sakinlerine', savaş meydanına dönüşmüş sokaklara çıkmamaları, pencere kenarlarından uzak durmaları söylenmişti. Yolunu şaşıran kurşundan daha bol bir şey yoktu. Roger, parmağını üniformasının düğmeleri altına sokmuş, Napoléon havasında, askeri mevzileri dolaşıyordu. Stock'un birliği Brotteaux'ya girdiğinde, çatışma oldukça şiddetliydi. İşçiler, pazar meydanında sepet, sandık ve sandalyelerden oluşturdukları barikatların arkasında, son model silahlarla donatılmış askerlere karşı çarpışıyorlardı. Askeri birliğin önünde beyaz bir at üzerindeki George Dual, parlak üniformasıyla horoz gibi kabarıyordu. Bir zenci dokuma işçisi, müthiş nişancılığıyla dikkat çekiyordu. Attığı hiçbir kurşun boşa gitmiyordu. Öğleye doğru Saint-Just işçileri de yardıma geldi. Onların gelişi, çatışmanın sonucunu belirledi. George Dual, bukleli saçlarını savurarak, süvarileriyle birlikte dolambaçlı bir yoldan şehre kaçtı. Dört saatlik tutsaklıktan sonra, BouvierDumolard salıverilmişti. Eve döndüğünde perişan bir haldeydi kendisini en yakın koltuğa attı. General Graf Roger'nin savaş taktiklerine ve bu konuda kendisinin gösterdiği miyopluğa lanetler okuyordu. Şimdi artık ödül değil, azledilmeyi bekliyordu. Jerome, olup bitenler hakkında nutuk atarak karşıladı efendisini. Fransa'da bir devrim olacağını ümit ediyordu ve gizlice, bir cumhuriyet hayali kuruyordu. Soğuktan donmuş yorgun memura punç hazırlarken hiç durmadan gördüklerini anlatıyordu. Cesur, çatışmaları seven bir insan olarak vaktini boşa harcamamış, geceyarısına kadar en tehlikeli çatışmaların olduğu bölgelerde kalmıştı. Sayın Baron, bir bilseniz ne kafalar uçtu. Kaç tane subaycağız doğruca tahtalı köyü boyladı, diye anlatıyordu heyecanla Jerome. İşçiler her bahçe, her ev, her karış toprak için savaştılar. Brotteaux Mezarlığı'nda ise, her mezar için savaştılar. Giyotier'den gelen işçiler kurşuna, top atışlarına ve barut dumanına bana mısın demeden köprüyü geçtiler. Lyon işçileri en az Korsikalılar kadar cesur. Ne yaptıklarını bilen insanlar... Saat bire kadar silah dükkânları talan edildi. Akşamüstü, Seren barut depoları ve Sie'deki cephanelik de ele geçirildi. Ucuz bir zafer değil bu. Yüzlerce işçi öldü. İşçi bayrağı da çok sayıda kurşun yarası almıştı. 22 Roger, işçilerin savaşmaya kararlı olduğunu anladığında (iki gündür durmadan savaşıyorlardı, enerjileri tükenmek bilmiyordu) 22 Kasım akşamı yapılan toplantıda, askeri birliklerin şehir dışına çekilerek orada daha iyi mevzilendirilmeleri gerektiğini söyledi. Biz bir yumruk gibiyiz ama, askerlerimiz artık çok yorgun. İsyancılar, dışarıdan gelen gıda yardımını talan ediyorlar. Askerlere verilen günlük yemek az. Askerler isyan ediyorlar. Kurulan ‘ulusal savunma' ordusu düşmana katıldı. On beş bin kişiden geriye, ancak yüzü kalmıştır. Aceleyle bize gönderilen yardım arabalarına, silah ve gıda maddeleri koymayı unutmuşlar. Şehir dışına çıkarak düşmanı çembere alacağız. Böylece, merkezi de korumuş olacağız. Aksi takdirde işçi gömlekli yamyamlar Valiliği süpürecekler ve uygar insanların evlerine zarar verecekler. 23 Kasım sabahı, hava aydınlanır aydınlanmaz, askerler, Saint-Clair'in içinden ve Rhône kıyısından şehrin dışına çıkma emrini aldılar. Garnizonlarda süt satıcısı gibi dolaşan Catherine Bouvri, bu emri öğrenir öğrenmez, işçilere bildirdi. Roger'nin yeni harekâtı işçilerin planını bozdu. Geceler boyu hiç uyumadan diğer işçi liderleriyle birlikte İşçi Komitesi'nde kararlar alan, hareket planları hazırlayan Jean Bouvri, harekâtın bir çeşit blöf olmasından şüphelendi ve Saint-Clair Köprüsü'ne pusu kurmayı önerdi. Öneri, kabul edildi. Catherine Bouvri, bir grup kadınla, köprüye barikat kurmak için gönderildi. Düşman durdurulmalıydı. Daha önceden doldurulmuş olan iki araba toprak ve hurdaya dönmüş dokuma tezgahı, bu iş için çok uygundu. İhtiyar Bouvri, eski bir elbiseden siyah bir bayrak yaptı ve köprüye bağladı. Geri çekilme, hiç durmayan silah seslerinin desteğinde yapılıyordu. Saint-Clair Köprüsü'nde çocuk ve kadınlar tarafından korunan barikatın üzerine tüm askeri birlikler yürüdü. Şehir kapılarından bir işçi birliği yetişene kadar, köprünün barikat koruyucuları öldürülmüştü. İlk düşen, Catherine Bouvri oldu. Kan kaybeden yaşlı kadın, bir dokuma tezgahının üzerine düştü. Hava kararmaya başladığında, işçiler şehre girmişlerdi. Şehirde çıkan yangınları söndürdüler ve sokakları düzene koymaya çalıştılar. Yayınlanan ilk karar da, hırsızlığın ölümle cezalandırılacağı oldu. Galipler, şehri talan etmek ve hırsızlık için gelmemişlerdi. BouvierDumolard, görevinde kaldı ve tüm şehir halkını sakin olmaya davet etti. Croix-Rousse'ta bir işçinin evinde iki gün kaldıktan sonra bayan Bruce ve Henriette eve döndüler, ama Broché'yi bulamadılar. Fabrika sahibi, Graf Roger'den hemen sonra kaçmıştı. Henriette, babasının evini hiç dokunulmamış ve boş buldu. İşçiler sokakları koruyorlardı ve hırsızlıklara izin vermiyorlardı. Biz, tüccarların 25 Ekim'de verdikleri sözleri tutmaları için savaşıyoruz. Biz anarşi istemiyoruz, dedi Bouvri, yüzlerce tabutun gömüldüğü ilk gece. Zaferin ilk gecesi, meşalelerin ışıkları altında savaşta ölenlerin cesetlerini gömmekle geçti. 24 Kasım'da, saklandıkları yerlerden çıkan şehir ‘sakinleri', bildirilerle dolu sokaklara çıktılar. Biz kan dökmenin durdurulmasını istiyoruz. General de sağduyulu davranarak birliklerini çekti. Kendinizi anarşiden koruyun, ailelerinizi düşünün, şehrinizi düşünün diye nutuk atıyordu Bouvier-Dumolard. Gri kâğıtlar, binlerce gözbebekleriyle bakıyorlardı korkak, buruşuk ‘kent sakini' yaratıklara. O aynı yaratıklar, yaşadıkları hayvani korkudan sonra, yeni yeni kendilerine geliyorlardı. Bazen gerçek isyancılardan biri durup, hiçbir zaman altına imza atılmayan o bildirilerden birini sonuna kadar okuyordu. Bu bildiriler, küçük burjuvaların ve zengin zanaatkârların marifetiydi. Fransızlar, Fransız kanı döktü. Tanık olduğumuz o korkunç olayların, korkunç savaşın bitmesinden büyük sevinç duyuyoruz. İnşallah kazananlar bu galibiyeti değerlendirmeyi bilirler yoksa onlar için bu zafer, mağlubiyetten daha korkunç olacaktır zaferleri onlara çok pahalıya maloldu. Daha önce de, sorun silahların konuşmasıyla halledilmeden çok önce söylediğimiz gibi, biz her zaman ekmeğini çalışarak kazananların, insanüstü bir gayretle çalışmalarına rağmen, çalıştıklarında bile, açlıktan kurtulamayanların tarafındayız. Çalışkan ailelerin, pis işyerlerinde, hiç dinlenmeden çalıştıklarını ve yarının güvencesizliğinin baskısıyla yaşadıklarını gördükçe kalbimiz hüzünle burkuluyordu. Biz, ‘Çalışarak yaşamak ya da savaşarak ölmek' çığlıkları atan insanların acısını biliyoruz. Hesaplaşma oldu, ama bu hesaplaşma düzen içerisinde sakince yapılmalı, herkes için özgürlük olmalı. Düzen olmadan, özgürlük olmadan sanayi olmaz, iş olmaz. Aksine, milletimiz için bir anarşi, iflaslar, sefillik yani bir ölüm süreci başlar. Çıkarlarımız çatışmasına rağmen, gerçekte hepimiz iyi birer Fransız vatandaşıyız. Temmuz hükümetinin yandaşları. Yurdumuzu düşmanlardan koruyalım. Mutlu sonla biten savaşın yerini, bir iç savaşın almasına izin vermeyelim. Farklı düşüncelerimizi, düşmanın bize karşı kullanmasına izin vermeyelim. 23 General Roger, George Dual'ı ayrıntılı bir mektupla, Kral'ın yanına, Paris'e gönderdi. Aşkım benim, diye yazıyordu George Dual nişanlısına, askerler için muhbirlik yapan Bayan Dei ile gönderdiği mektupta. Sabırsızlanmadan bekle. Sadece birkaç gün sonra şehre General Soult ve Kral'ın tek oğluyla birlikte galip olarak gireceğiz. Sen de hafızandan yaşadıklarını silecek korku, histeri ve gözyaşı dolu geceleri unutacaksın. Ben seni ödüllendireceğim. Haklarını kullan ve pislik sürüsünden, sana saygı göstermelerini iste. Sen bir erkek gibi kahraman oldun. Diz çöküyorum ve eteğinin ucunu öpüyorum. Bay Broché bana çok iyi davranıyor. Bize sadece evlenme izni değil, servetinden sana düşen payın tamamını vermeyi vaat ediyor. 24 Lyon Ayaklanması Paris'te ancak 24 Kasım'da öğrenildi. Hükümetin sessiz emriyle şehir koruması güçlendirildi. Kalabalıklar arasında dolaşan muhbirler, şu haberleri getiriyorlardı sık sık Anarşistler, olup bitenlere çok seviniyorlar ve dokuma başkentinde işçilerin bir sonraki hareketini heyecanla bekliyorlardı. Paris'in nehir kıyılarında bulunan semtlerde işçiler, sürekli protestolar düzenliyorlardı. Polis, karışmaya cesaret edemiyordu. Borsada bir panik hâkimdi. Mecliste sürekli toplantılar yapılıyordu. Lyon'dan ise çelişkili haberler geliyordu. Roger'nin gönderdiği George Dual, tam zamanında vardı Paris'e. Korkular içerisinde kıvranan Kral, hemen, gelen haberleri duymak istedi o yüzden George Dual, saray faytonuyla Tuileries'ye götürüldü derhal, Kral hazretlerinin huzuruna çıkarıldı. 25 Bouvier-Dumolard, üç gündür görevinin başındaydı. Gelişen olayları dikkatle izliyor, işçilerin kendisine olan güvenini kullanarak, isyanın kazanımlarının geri alınması ve politik sonuçlar doğurmaması için girişimlerde bulunuyordu. Birkaç gündür şehir işçilerin elinde ama ben, tıpkı yargı organları ve diğer memurlar gibi, hâlâ görevimin başındayım. Son günlerde galipler, sokaklarda görünmüyorlar zaferlerinden kendileri vazgeçiyorlar. Cahil kitlelerden başka ne bekleyebiliriz ki. diyordu Dumolard yardımcısına. Onlara bir lider gerekiyor. Korkarım siz burada düşünürken, koyunlar için çoban çoktan bulunmuştur. Üstelik, bu konuda ne sizin ne benim hiçbir bilgimiz olmadan, dedi bas sesiyle Lyon Valisi. Buyrun, bakın. diye kekeledi ve masaya kaba, gri bir kâğıt attı. Nefes darlığı, valinin konuşmasını engelliyordu. Ellerini sallıyor, heyecan ve kızgınlıktan garip sesler çıkarıyordu. Rhône Bölge Valisi, korkusunu saklayarak kâğıttaki yazıyı okumaya başladı Lyonlular. Kan içici devlet organları bu toplumun güvenini fiili olarak kaybetti. Onlarla aramızda ceset dağları var. Bu yüzden onlarla hiçbir anlaşma yapılamaz. Lyon, şerefle, kendi evlatları tarafından kurtarıldı. Seçim yapılacak ve seçimi kazananlar, ellerinde kardeş kanı olmayanlar, görev yapabilecekler. İşçiler, tüm görevler için seçim yapacaklar. Rhône Bölge Komitesi, Şehir Komitesi ve tüm diğer görevler için bu geçerli. Lyon'da komiteler tarafından sık sık toplantılar yapılacak, burada halkın ihtiyaçlarının giderilmesinin yolları aranacak. Yeni bir şehir ordusu toplanacak. Askerler. Siz kandırıldınız. Gelin bizim yaralılarımızın yanına, size kardeş olup olmadığınızı söylesinler. Ulusal muhafızlar. Kan içici generallerin emirleri, sizin askeri şerefinizi kirletti. Ama siz de birer Fransız kalbi taşıyorsunuz. Katılın bize. Elde edilen kazanımlar korunsun. Sizin askeri disiplininize güveniyoruz. Tüm dükkân sahipleri eski güveni kazanacaklar ve şerefli insanlar gibi dükkânlarını açıp çalışacaklar. Bu sabah, gerçek özgürlüğün güneşi doğdu şehrimizde. Hiçbir gücün onun ışığını yok etmesine izin vermeyelim. Yaşasın gerçek özgürlük. İşçi Komitesi Başkanları Lacombe, Friedrich, Charpentier, Lacharelle. Lyon, 23. 11. 1831 Dumolard, imzaları iki kez okudu ve sakin bir şekilde Lyon Valisine baktı. Onları yola getirmek için gereken prestije sahibim, dedi Bouvier horoz gibi kabararak. İşçileri tanıyorum. Şu anki koşullarda aslında Roger'yi görmek isterdim. Fransız Monarşisini batırırdı herhalde. Ama ben, böyle bir şeyi asla yapmam. Bu bildiri, dünün tarihini taşısa bile, eski. Onların kendileri de, bu bildirinin anlamını bilmiyorlar bundan emin olabilirsiniz. Kral'ın oğlu, Lyon'a doğru geliyor. İşçi demagoglarının karşısına, tahtın tek vârisini getireceğiz. İnanın bana, bizim kozumuz daha büyük. Ama siz olanlardan sadece bir kısmını biliyorsunuz. Vali yine ellerini sallamaya başladı. Burada, Valiliğin üst katında yedi isyancı, işçi komitesi kurdu birkaç saat önce. Onlar cumhuriyet istiyor. Anlıyor musunuz, CUM-HU-Rİ-YET. Bildiri de onların eseri. Korkarım bu ‘beyler', Lyon'dan kalkıp Kral'a karşı savaşmaya da gidecekler. Dedikodulara göre, Paris cumhuriyetçileri de böyle bir şey bekliyorlar. Dumolard'ın yüzündeki kendini beğenmişlik, korkuya dönüştü. Jerome'u yanına çağırdı ve uzun uzun tartıştı Anlaşma yapmak için işçileri nasıl davet edebilirdi. Aynı gün ihtiyar Bouvri, Lacombe, Lacharelle ve daha birkaç işçi, Bölge Valisi'nin evinde toplandılar. Dumolard, onları, elindeki bildiriyi gösterip dokunaklı nutuklarla karşıladı. Bunun ne anlama geldiğini biliyor musunuz. Kral'a karşı yürümek savaş ve sayısız masumun ölmesi. Bölge Valisi, kendisi de isyancılardan biriymiş gibi, merkezi işçi komitesinin kurulmasının neler doğuracağı konusunda ‘yakındı', ‘sızlandı', ‘ağladı'. Ne kötülük yaptı ki bize Kralımız. O, işçilerin durumunu