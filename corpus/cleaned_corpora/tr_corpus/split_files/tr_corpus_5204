قانون Kanun "Kanun"), Batı'da "Avicenna" olarak da bilinen İbn-i Sina'nın 14 ciltlik tıp ansiklopedisidir. Arapça yazılmış olan eser 1025 yılında tamamlanmıştır. Eserin içeriği İbn-i Sina'nın kendi hekimlik deneyimlerine, Orta Çağ İslam tıbbına, antik Yunan hekim Galen'in yazılarına, antik Hint tıp geleneğinin hekimlerinden Suşruta ve Çaraka'ya, ve antik Arap ve Pers tıp geleneklerine dayanmaktadır. Eser sıklıkla tıp tarihindeki en ünlü eserlerden birisi olarak adlandırılır. Eserin en eski bilinen nüshası 1052 tarihlidir ve Ağa Han koleksiyonunda yer almaktadır. Sadece Kanun olarak da anılan eser, 18. yüzyıla ve 19. yüzyılın başlarına kadar tıbbi otoritesini korumuştur. Gerek Avrupa gerekse İslam topraklarında tıbbi standardı belirlediği gibi, eser İbn-i Sina'nın en tanınmış eseri konumuna gelmiştir. Nitekim eser Fransa'daki Montpellier Üniversitesi gibi birçok farklı tıp okulunda, 1650 senesine kadar kullanılmıştır. Kitapta sözü edilen tıbbi prensipler bugün hâlâ çeşitli tıp fakültelerinde tıp tarihi kapsamında öğretilmektedir. Eserin ayrıca ilk farmakope olduğu da düşünülmektedir. Diğer birçok şeyin yanı sıra kitap özellikle, sistematik deney ve ölçümün fizyoloji çalışmalarında kullanımını başlatışı, enfeksiyöz hastalıkların bulaşıcı doğasının keşfi, bulaşıcı hastalıkların yayılımını kontrol altında tutmak için karantina uygulamasını ortaya atması, ve kanıt bazlı tıbbı, deneysel tıbbı, klinik deneyleri, randomize kontrollü çalışmaları, efikasite testlerini, klinik farmakolojiyi, nöropsikiyatriyi, fizyolojik psikolojiyi, risk faktörü analizini, ve belirli hastalıkların diyagnozunda (tanısında) sendrom fikrini ortaya atması ve başlatması açısından önemlidir. Eserde sağlığın ve hastalıkların sebepleri açıklanmıştır; zira İbn-i Sina'ya göre hem sağlığın hem de hastalığın sebepleri belirlenmeden, bilinmeden sağlığın eski hâline döndürülmesi, iyileştirilmesi mümkün değildir. Eserdeki "materia medica" ("tıbbi malzemeler") yaklaşık 760 ilaç içerirken bunların uygulamasına ve etkilerine dair yorumlara da yer verilmiştir. Ayrıca eserde İbn-i Sina, cerrahlara kanseri henüz ilk aşamalardayken tedavi yoluna gitmelerini ve tüm hastalıklı dokuları aldıklarından emin olmalarını nasihat eder. Bunların dışında eserde iklim ve çevrenin kişinin sağlığına etkisinden, diyetin öneminden ve cerrahi müdahalelerde oral anesteziklerin kullanımından bahsedilir. "Kanun", 12. yüzyılda "Canon medicinae" adıyla Latinceye çevrilmiş, 1279 yılında ise İbranice çevirisi yapılmıştır. O dönemden başlayarak özellikle Batı'daki tıp biliminin gelişiminde önemli rol oynayan kitap, yıllarca tıp okullarında ders kitabı olarak okutulmuştur. Nitekim doktor William Osler eserin "diğer tüm eserlerden uzunca bir süre boyunca tıbbın incili olarak kaldığını" belirtmiştir. Eserin Latince sürmünün ilk üç kitabı 1472'de basılırken, tamamını içeren nüshalar 1473'te ortaya çıkmıştır. Basit bağlantılı uzay Topolojide, geometrik bir nesne veya uzaya yol bağlantılıysa ve iki nokta arasındaki her yol sürekli bir şekilde bir diğerine dönüştürülebiliyorsa basit bağlantılı (veya 1-bağlantılı) adı verilir. Matematiksel kesinlik gözetmeden ifade edilirse, 3 boyutlu uzayda bir nesne tek parçaysa ve nesnenin bir tarafından girip diğer tarafından çıkan bir delik yoksa basit bağlantılıdır. Örnek olarak, bir simit veya kulplu kahve fincanı basit bağlantılı değildir; ancak esnek lastikten yapılmış bir top basit bağlantılıdır. İki boyutta, bir çember basit bağlantılı değildir; ancak bir disk veya bir doğru basit bağlantılıdır. Bağlantılı olan ancak basit bağlantılı olmayan uzaylara basit bağlantılı olmayan veya eski moda deyişle çoklu bağlantılı adı verilir. Basit bağlantılılığın gösterimini resmetmek için üç boyutta bir nesne düşünelim; mesela bir kutu, çörek veya tribüşon şeklindeki bir nesneyi. Köşeleri katı olan, su dolu garip şekilli bir akvaryumu nesne olarak düşünelim. Şimdi de elinde uzun bir parça çubuk olan bir dalgıcı düşünelim ve bu dalgıç akvaryum içindeki suda bu çubuğu takip etsin. Sonra, istediği şekilde çubuğun iki ucunu birleştirsin ve böylece kapalı bir döngü yapsın. Şimdi bu döngü büzülmeye başlayıp küçüldükçe küçülecektir. (Burada döngünün sihirli bir şekilde nasıl büzeleceğini bildiğini ve pürüzlü ve sivri kenarların kırılmayacağını varsayıyoruz.) Eğer döngü her zaman bir noktaya büzülüyorsa, o zaman akvaryumun içi basit bağlantılıdır. Eğer döngü bir şekilde yakalanıyorsa- mesela çörekteki merkezi delik gibi- o zaman nesne basit bağlantılı değildir. Burada tanımın sadece "kulplu şekli" delikleri hariç bıraktığını unutmayalım. Bir küre (veya dengi bir şekilde, oyuk merkezli kauçuk bir top) basit bağlantılıdır çünkü kürenin yüzeyindeki herhangi bir döngü kürenin oyuk bir deliği olmasına rağmen bir noktaya büzülebilir. Daha güçlü bir şart olan, nesnenin herhangi bir boyutta hiçbir deliğe sahip olmamasına büzülebilirlik denir. Bir "X" topolojik uzayı yol bağlantılı ise ve herhangi bir sürekli "f" : S → "X" gönderimi (S Öklid 2-uzayında birim çemberi gösteriyor) şu aşağıdaki bağlamda bir noktaya büzülebiliyorsa, "X" "basit bağlantılı"dır: Bir tane sürekli "F" : D → "X" gönderimi (D Öklid uzayında birim disk gösteriyor) olsun öyle ki "F" 'nin S'e sınırlaması "f" olsun. Dengi bir formülasyon ise şudur: Sezgisel olarak, bu şu anlama gelir: "p", sonnoktaları sabit kalmak şartıyla "q" 'yu elde etmek için "sürekli bir şekilde bozunur". Bu yüzden "basit" bağlantılı terimi şunun için kullanılır: "X" içindeki herhangi iki nokta için, aslında bu iki noktayı bağlayan sadece ve sadece "esaslı" tek yol vardır. Aynı tanımı veren üçüncü ifade ise şudur: "X" ancak ve ancak "X" yol bağlantılıysa ve "X" 'in temel grubu aşikarsa, yani sadece birim elemandan oluşuyorsa basit bağlantılıdır. Karmaşık analizde sık kullanılan bir diğer formülasyonsa şudur: C 'nin açık bir kümesi olan "X" ancak ve ancak hem "X" hem de "X" 'in Riemann küresindeki tümleyeni bağlantılıysa basit bağlantılıdır. Bir yüzey (iki boyutlu topolojik manifold) ancak ve ancak bağlantılı ise ve cinsi 0 ise basit bağlantılıdır. Sezgisel olarak, cins yüzeyin "kulp" sayısıdır. Eğer bir "X" uzayı basit bağlantılı "değilse", bu küsur "X" 'e güzel bir şekilde gönderilen bir basit bağlantılı uzay olan "X" in evrensel kapsanışı ile düzeltilebilir. Eğer "X" ve "Y" homotopi denk ise ve "X" basit bağlantılı ise, o zaman "Y" de basit bağlantılıdır. Basit bağlantılı bir kümenin sürekli bir fonksiyon altındaki görüntüsü basit bağlantılı olmak zorunda değildir. Mesela, üstel fonksiyon altında karmaşık düzlemin görüntüsü C - {0} olur ki bu da basit bağlantılı değildir. Basit bağlantılılık kavramı karmaşık analizde şu nedenlerden dolayı çok önemlidir: Ignác Molnár Ignác Molnár (1 Ocak 1906 - 9 Mart 1986), Macar futbolcu ve teknik direktör. Fenerbahçe ve Türkiye millî futbol takımının eski teknik direktörlerindendir. Fenerbahçe'nin üç dönem teknik direktörlüğünü yapan Molnar'ın Türkiye'ye ilk gelişi Nisan 1947'dedir. Molnar yönetimindeki Fenerbahçe 1947-1948 sezonunda sadece tek beraberlik alarak 14 maçta 41 puanla şampiyon olmuştur. Bu başarısıyla Molnar 23 Nisan 1948'de Türkiye millî futbol takımının da başına getirilmiştir. Bu şekilde, 1948 Londra Olimpiyatları'na katılan Türk ulusal futbol takımının 9 futbolcusunun yanı sıra, çalıştırıcısı da Fenerbahçeli olmuştur. Ancak, Türk spor teşkilatının da neden olduğu bazı olaylar nedeniyle Molnar'ın Türkiye'ye dönmesi mümkün olmamıştır. Molnar'ın Fenerbahçe'ye ikinci gelişi de sarı-lacivertlilere şampiyonluk getirmiştir. 1957 Ağustosu'nda Fenerbahçe ile sözleşme imzalayan Macar çalıştırıcı, 1957-58 sezonunda İstanbul Ligi'nde ikincilik kazanmış ve Mülkiye Kupası, Ankara 19 Mayıs Stadı Açılış Kupası, Bursa Yangını Kupası ve Vali Dilaver Argun Kupası'nı Fenerbahçe'ye kazandırmıştır. 1958-59 sezonunda ise Molnar'ın antrenörlüğünde Fenerbahçe takımı başarıdan başarıya koşmuş, namağlup İstanbul Profesyonel Ligi şampiyonluğunun ardından, ilk Türkiye Ligi'nde Beşiktaş'ı da her iki maçta yenerek ve 12 maçta 10 galibiyet ve 2 beraberlik alarak diğer grubun lideri Galatasaray ile final oynamaya hak kazanmıştır. İki ayaklı finalde 0-1 ve 4-0'lık sonuçlarla Fenerbahçe rakibini sürklase ederek Türkiye Ligi'nin ilk şampiyonu olmuştur. 1959-60 sezonun ikinci yarısında ise Molnar ve Fenerbahçe yollarını tekrar ayırmıştır. Molnar'ın Fenerbahçe'nin başına üçüncü gelişi ise sarı-lacivertli takımın en başarılı sezonlarından birini yaratmıştır. Molnar, 1967-1968 sezonunda Lig'i, Türkiye Kupası'nı, Cumhurbaşkanlığı Kupası'nı, Balkan Kupası'nı ve Spor-Toto Kupası'nı kazanmıştır. 1968-69 sezonunda da Avrupa Şampiyon Kulüpler Kupası'nda 1966 FIFA Dünya Kupası şampiyonu İngiltere'nin şampiyon takımı Manchester City'nin Fenerbahçe tarafından elenmesi de Molnar dönemine denk gelir. Profesyonel Lig'de onun yönetimindeki Fenerbahçe toplam 42 galibiyet, 14 beraberlik 3 mağlubiyet almıştır. Molnar, 9 Mart 1986'da Viyana'da rahatsızlığından ötürü tedavi görmekte olduğu hastanede hayata gözlerini yumdu. 1956'da Billboard'da bir numara olan single'lar listesi Bu liste, 1956 yılında Billboard dergisi tarafından 1 numaraya yükselen şarkıları içerir. Woody Guthrie Woodrow Wilson "Woody" Guthrie (d. 14 Temmuz 1912 – ö. 3 Ekim 1967), Amerikalı şarkı sözü yazarı ve folk müzik sanatçısı. Guthrie müzik kariyerinde yüzlerce şarkıya, balata imza atmış, siyasi temalar içeren şarkılardan geleneksel şarkılara, geleneksel şarkılardan çocuk şarkılarına kadar birçok farklı dalda doğaçlama çalışmaları olmuştur. Hayatı boyunca canlı performanslarını sürdüren sanatçı sıklıkla gitarıyla, "This Machine Kills Fascists" yani "Bu Makine Faşistleri Öldürür" sloganıyla seyirci karşısına çıkmıştır. Amerikan okullarında sıklıkla söylenen "This Land Is Your Land" şarkısıyla da tanınır. Kaydettiği şarkıların birçoğu Kongre Kütüphanesi'nde arşivlenmiştir. Guthrie Oklahoma'dan Kaliforniya'ya kadar göçmen işçilerle yol almış ve geleneksel folk ve blues şarkıları öğrenmiştir. Şarkıları özellikle Büyük Bunalım esnasındaki Dust Bowl dönemi olarak adlandırılan kuraklık dönemindeki deneyimlerini konu almaktadır ve ""Dust Bowl Troubadour"" yani "Kuraklık Dönemi Gezgin Müzisyeni" olarak da tanınmıştır. Her ne kadar Guthrie hayatı boyunca Amerika Birleşik Devletleri'ndeki komünist gruplarla ilişkilendirilse de görünüşte bunlardan hiçbirine üye olmamıştır. Guthrie üç kez evlenmiş ve Amerikan folk müzik müzisyeni Arlo Guthrie dahil sekiz çocuğu olmuştur. Ayrıca müzisyen Sarah Lee Guthrie'nin de büyükbabasıdır. Guthrie 55 yaşındayken Huntington Hastalığı olarak adlandırılan dejeneratif nörolojik bir bozukluğun komplikasyonları sebebiyle vefat etmiştir. Hastalığına rağmen, son yıllarında Guthrie folk müzik hareketinde başı çekmiş ve Ramblin' Jack Elliott ve Bob Dylan gibi müzisyenlerle sahip olduğu usta-çırak ilişkisinin yanı sıra genel olarak yeni folk müzisyenleri nesline ilham kaynağı olmuştur. 1957'de Billboard'da bir numara olan single'lar listesi Bu liste, 1957 yılında Billboard dergisi tarafından 1 numaraya yükselen şarkıları içerir. Türkiye Gençlik Federasyonu Türkiye Gençlik Federasyonu Ankara merkezli bir sivil toplum kuruluşudur. 12 Nisan 2004 tarihinde "Gençlik Federasyonu" adı ile kuruldu. Federasyon 28 Temmuz 2006 tarihinde İçişleri Bakanlığı'ndan, isminin başında "Türkiye" kelimesini kullanma iznini aldı. 26 dernek Ocak 2008 itibarıyla federasyonun üyesi konumundadır. 1958'de Billboard'da bir numara olan single'lar listesi Bu liste, 1958 yılında Billboard dergisi tarafından 1 numaraya yükselen şarkıları içerir. 1959'da Billboard Hot 100'da bir numara olan single'lar listesi Bu liste, 1959 yılında Billboard dergisi tarafından 1 numaraya yükselen şarkıları içerir. York HanedanÄ± York Hanedanı, Kral III. Edward'ın oğullarından olan I. York Dükü Edmund of Langley'in (1341-1402) soyundan gelen hanedandır. Langley'in varisi olan II. York Dükü Edward of Norwich (1373-1415), 1415'teki Agincourt Savaşı'nda öldü. Onun yerine geçen III. York Dükü Richard Plantagenet (1411-1460), Güller Savaşı'nda önemli rol oynadı ve kendisine karşı düzenlenen bir suikast sonucu öldürüldü. Richard Plantagenet aynı zamanda 1453-55 yılları arasında İngiliz tahtının naibi olmuştu. Onun yerine geçen en büyük oğlu Edward (1442-1483), IV. York Dükü oldu ve 1461-70 ve 1471-83 yılları arasında IV. Edward adıyla kral oldu.Onun ölümü üzerine tahta geçen oğlu V. Edward (1470-1483?), amcası Richard tarafından tahttan indirildi ve Richard, III. Richard adıyla kral oldu. III. Richard (1452-1485) 1485'te Tudor Hanedanı'ndan olan ve Lancaster Hanedanı'na akraba olan Henry Tudor'la (sonradan Kral VII. Henry) yaptığı Bosworth Çarpışması'nda yenildi ve öldü. York Hanedanından gelen son resmi üye olan IV. Edward'ın kızı Yorklu Elizabeth, Henry Tudor'la evlendi ve York hanedanı, Tudor hanedanına karıştı. 1960'ta Billboard Hot 100'da bir numara olan single'lar listesi Bu liste, 1960 yılında Billboard dergisi tarafından 1 numaraya yükselen şarkıları içerir. Murat AkÄ±n (futbolcu) Murat Akın (d. 22 Ekim 1986, Sint Niklaas, Belçika) Belçika'da yetişmiş Türk futbolcudur. Kariyerinde gittiği 3 1. Lig takımında şampiyonluk yaşamıştır. Murat Akın, 2007-08 sezonunda Belçika'nın KSK Beveren takımında oynadığı 52 maçta 11 gol attı. Süper Lig'in devre arasında Kasımpaşa'ya transfer oldu. 1. Lig geleceğin yıldızı seçildi. 2010-2011 sezonunun yaz transfer döneminde 1. Lig takımlarından Orduspor'a kiralık transfer oldu. Kiralık süresinin dolmasiyle eski takımı Kasımpaşa'ya geri döndü.Kasımpaşa'da 2011-2012 sezonunda 34 maça çıktı. 2012-2013 sezonu öncesi Antalyaspor'a transfer oldu. Bu takımda ligde 1 maça çıkan oyuncu, 2012-13 devre arasında Konyaspor'a transfer oldu ve 18 maça çıkıp 1 gol attıktan sonra 2013-14 sezonu öncesinde Kayseri Erciyesspor takımına transfer oldu. Süper Lig'de 15 maçta forma giyen Murat, 2013-14 devre arasında ise 1. Lig ekibi İstanbul BB SK takımına transfer oldu.2014-15 sezonunun ilk yarısında Bşakşehir forması ile 3 maça çıkan oyuncu 2015'te 1. Lig takımlarından Kayserispor'a transfer oldu. 2015-16 sezonu öncesinde 1.lig ekiplerinden Karabükspor'a transfer oldu Karabükspor'la çıktığı 30 maçta 8 gol atarak sezon sonu Karabükspor'la Süper Lig'e yükselmenin sevincini yaşadı. 2016-17 sezonunun başında Karabükspor'la yollarını ayıran Murat Akın İsviçre 2. Lig ekiplerinden FC Will'e transfer oldu. FC Will ile 15 maça çıkıp 2 gol atmıştır. 2016-17 sezonu devre arası transfer sezonunda 4 Ocak 2017 tarihinde 1.lig'i ilk yarısını Lider bitiren takım olan Göztepe ile 1.5 yıllık sözleşme imzalamıştır 1961'de Billboard Hot 100'da bir numara olan single'lar listesi Bu liste, 1961 yılında Billboard dergisi tarafından 1 numaraya yükselen şarkıları içerir. 1962'de Billboard Hot 100'da bir numara olan single'lar listesi Bu liste, 1962 yılında Billboard dergisi tarafından 1 numaraya yükselen şarkıları içerir. 1963'te Billboard Hot 100'da bir numara olan single'lar listesi Bu liste, 1963 yılında Billboard dergisi tarafından 1 numaraya yükselen şarkıları içerir. William Hamilton Bill ya da William Hamilton adlı kişiler: Şamil Tayyar (d. 1 Mart 1965, Gaziantep), Türk gazeteci, yazar ve Adalet ve Kalkınma Partisi (AK Parti) milletvekili. "Star" gazetesinin Ankara temsilcisi ve köşe yazarı olan ve birçok kitap kaleme alan Tayyar, 2011, Haziran 2015 ve Kasım 2015 Türkiye genel seçimlerinde AK Parti Gaziantep milletvekili olarak meclise girmiştir. Şamil Tayyar 1 Mart 1965 tarihinde Gaziantep'in İslahiye ilçesinde Hüseyin ve Fidan çiftinin çocuğu olarak doğdu. İlk, orta ve lise öğrenimini İslahiye'de tamamlamasının ardından 1986 yılında Gazi Üniversitesi İletişim Fakültesi'nden mezun oldu. Gazetecilik kariyerine 1985 yılında Gazi Üniversitesi İletişim Fakültesinde son sınıf öğrencisi iken "Milliyet" gazetesinde başladı. "Yeni Şafak" gazetesinde Ankara Haber Müdürü ve köşe yazarı, "Tercüman" gazetesinde köşe yazarı olarak çalıştı. 1997 yılında ilk kitabı olan "Refahyol Tutanakları"nı yayınlandı. Zülfikar Doğan'ın ayrılmasının ardından "Star" gazetesinin Ankara temsilciliği görevine getirilmiştir. Aynı zamanda "Star" gazetesinde köşe yazarlığı da yapmaktadır. Şamil Tayyar, Operasyon Ergenekon adlı kitabı yüzünden 2 Temmuz 2008 tarihinde gözaltına alınmış ve hakkında "soruşturmanın gizlilik ihlali" nedeni ile dava açılmıştır. Açılan dava sonucunda, 1 yıl 8 ay hapis cezasına çarptırılmıştır. Mahkeme hükmün açıklanmasını geri bırakarak Şamil Tayyar'ı 5 yıl denetim süresine tabi tutmuştur. Tayyar 1999 Türkiye genel seçimlerinde Demokratik Sol Parti'den (DSP) Gaziantep 9. sıra milletvekili adayı oldu. Fakat daha sonradan Yüksek Seçim Kurulu'na dilekçe vererek adaylığını çekti. 2011 Türkiye genel seçimlerinde Adalet ve Kalkınma Partisi (AK Parti) Gaziantep milletvekili olarak ilk defa meclise girdi. AK Parti Genel Merkez Siyasi ve Hukuki İşler Başkan Yardımcılığı görevini sürdürdü. Haziran 2015 ve Kasım 2015 Türkiye genel seçimlerinde tekrar AK Parti Gaziantep milletvekili olarak meclise girdi. 8 Haziran 2020 tarihinde aktif siyaseti bıraktığını açıkladı. 1964'te Billboard Hot 100'da bir numara olan single'lar listesi Bu liste, 1964 yılında Billboard dergisi tarafından 1 numaraya yükselen şarkıları içerir. KÃ³pavogur Kópavogur (tr. ""Fok Balığın Küçük Körfezi"") 28.561 nüfusu ile (1 Aralık 2007 nüfus sayımına göre) İzlanda'nın en büyük ikinci şehri'dir. Ülke'nin güney-batısı'nda kalan şehir başkent Reykjavík ve Garðabær şehri arasındadır. İzlanda'nın en büyük binası Kópavogur şehrin merkezindedir ve adı da Smáratorg-Tower'dır. Kópavogur kenti'nin İzlanda tarihinde büyük bir önemi vardır. 1622'de yapılan bir antlaşmaya göre Piskopos Brynjólfur Sveinsson ve lögmaður Árni Oddsson İzlandalılar adına İzlanda adası'nın bütün hakimiyetini Danimarka-Norveç krallığına vermiştir. Bu antlaşma Kópavogur'da yapılmıştır. 1930'lulara kadar şehirde neredeyse kimse oturmuyordu, şehrin popülasyonu Reykjavíklilerin Kópavogur'da tatil için yaptırdıkları binalar sonucu oldu. Ayrıca şehre de adanın ıssız yerlerinden de göç edenler oldu. Kópavogur'da 1994'te açılmış Gerðarsafn adında bir Sanat Müzesi vardır. Müzede genelde İzlandalı Sanatkarların eserleri vardır. Ayrıca Doğa ve Çevre Müzesi (Náttúrufræðistofa Kópavogs) Zooloji ve Jeoloji bölümleriyle enteresandır. İzlanda'nın en büyük alişveriş merkezi Smáralind ve en yüksek binası Smáratorg-Tower'da Kópavogur'dadır. Şehir'de Handknattleiksfélag Kópavogs Spor takımı ile Breiðablik UBK Futbol takımı kurulmuştur ve ikisi de bu şehrin takımıdır. Hartogs teoremi Matematikte, Hartogs teoremi veya Hartogs'un teoremi çok karmaşık değişkenlerde "n" > 1 karmaşık değişkene sahip analitik fonksiyonların analitik devamlarıyla ilgili olan ve karmaşık analizin bir değişkenli fonksiyonlar teorisinde varolmayan bir sonuçtur. Bu teorem aynı zamanda birden fazla değişkene sahip holomorf fonksiyonlar için korunmalı tekilliklerin ve kaldırılabilir tekilliklerin aynı olduğunu ifade eden temel bir sonuçtur. Friedrich Hartogs'a atfedilse de ayrıca Osgood-Brown teoremi (William Osgood'a atfen) olarak da anılmaktadır. Bu teoremin düzgün bir ifadesi şöyledir: formula_1 olsun, formula_2 'de sınırlı bir "D" bölgesi alalım. "K" de "D" bölgesinin içinde yer alan ve "D" 'de göreceli olarak tıkız olan bir küme olsun. Eğer formula_3, formula_4 'de holomorf bir fonksiyon ise, o zaman "D" 'de holomorf olan ve formula_4 'de formula_3 'ye eşit olan holomorf bir formula_7 fonksiyonu vardır. Başka bir deyişle, formula_8 iken sınırlı bir bölgenin göreceli tıkız olan bir altkümesinin haricinde her yerde holomorf olan bir fonksiyon, bu sınırlı bölgenin tümüne holomorf bir şekilde devam ettirilebilir. Daha kesin olarak özelde de şöyle denilebilir: "n" ≥ 2 için C 'de, bir "K" tıkız kümesinin tümleyeninin üzerinde tanımlı analitik bir "F" fonksiyonu C 'de analitik bir fonksiyona (gerekli şekilde biricik olarak) uzatılabilir. Aynısı yine bir topun tümleyeninde veya tıkız bir altkümenin "D" polidiski içinde tanımlı olan "F" için de geçerlidir. Bu yüzden, çok değişkenli bir karmaşık fonksiyonun tekil kümesi gevşek konuşmak gerekirse belli bir yönde 'sonsuza doğru patlar'. Vibrio cholerae Vibrio cholerae (aynı zamanda "Kommabacillus"), insanlarda koleraya sebep olan bir eğilmiş-çubuk şekilli gram negatif bakteridir. "Vibrio cholerae" ve diğer türler, Proteobacteria'nın gamma alt bölümüne mensup olan "Vibrio" cinsine aittir. İlk olarak 1854 yılında İtalyan anatomist Filippo Pacini tarafından koleranın nedeni olarak izole edilmiştir ama Robert Koch'a kadar geniş ölçüde bilinmiş değildi, bağımsız olarak otuz yıl çalıştıktan sonra Koch bu bilgiyi ve hastalıkla savaşmanın yollarını tanıttı. "V. cholerae", doğal olarak tatlı, acı ve tuzlu suyun planktonunda meydana gelir, öncelikle zooplanktonlardan copepodlara bağlanır. Kıyısal kolera patlak vermeleri tipik olarak, zooplankton çiçeklenmelerini izler. Bu, kolerayı tipik bir zoonosis yapar. Döşemealtı Döşemealtı, 2008 yılında kurulan Antalya ilinin merkez ilçelerinden biridir. Antalya'nın kuzeyinde yer alır. El dokuması halılarıyla ünlüdür. Nüfusu 58.250'dir. 35 mahallesi vardır. Adını Düden Şelalesi'ni besleyen Kırkgöz Gölü'nden alarak 1934 yılında Korkuteli Kızılcadağ ve çevre köylerinden gelen aileler ve daha sonra zamanın Antalya Valisi Haşim İşcan tarafından 60 adet iskân evi yaptırılmış ve bu konutlara Kıbrıs’tan gelen 60 Türk vatandaşı aile yerleştirilmesiyle Kırkgöz Yeniköy adında bir köy kurulmuştur. Bölgede göçebe olarak yaşayan Yörüklerin de yerleşik düzene geçmesiyle genişleyen bir köy olmuştur. Antalya’ya 20 km uzaklıkta olup, Antalya –Burdur karayolu üzerindedir. Antik çağda Pamfilya kentleri ile Pisidia kentlerinin birbirine bağlayan yollardan birisi olan Derbent boğazındaki döşeme taş yolundan almıştır. Bizans, Selçuklu, Osmanlı dönemlerinde de işlevini sürdürmüş olan döşeme yol yakın zamana kadar Yörükler tarafından göç yolu olarak kullanılmıştır. Döşeme taşlardan oluşan bu yol döşemealtı platosuna adını vermiş olup 4 m genişliğindedir. Bu nedenle yöre halkı“ döşeme” yolun geçtiği boğazı “döşeme boğazı”, yolun altında kalan düzlüğü de; “ Döşemealtı” olarak adlandırmıştır. Kırkgöz Yeniköy kurulmazdan önce Osmanlı zamanında bölgede yaşayan Karabayırlı, Nebilerli, Karamanlı, Yeni Osmanlı yörükleri küçük köyler ve obalar oluşturmuşlardır. Bu köyler ve obalara döşeme antik yolun alt kesiminde yer alması nedeniyle Döşemealtı köyleri denilmektedir. 1970’li yıllarda Yeniköy Nahiye Müdürlüğü olması nedeni ile Kepez üstünde bulunan; Duacı, Kirişçiler, Kevşirler, Başköy, Odabaşı, Selimiye, Dereli, Çıplaklı, Kızıllı, Ekşili, Karaveliler, Killik, Camili, Ahırtaş, Bıyıklı, Kömürcüler, Yağca, Çığlık, Nebiler, Yukarı Karaman (Şimdi Düzlerçamı), Yeşilbayır, Dağbeli, Bademağacı köyleri Yeniköy nahiyesine bağlanmıştır. 1973 yılında Dağbeli ve Bademağacı'nda Belediye teşkilatları kurulmuştur. Kırkgöz-Yeniköy 17 Aralık 1977 tarihinde 2.711 nüfusa ulaşarak belediye teşkilatı kurmuş Yeleşim alanının ismi Yeniköy olmasına rağmen belediyenin ismi “Döşemealtı Belediyesi” olarak tescil edilmiştir. Döşemealtı'nda bulunan köylerinden olan Yeşilbayır' da, 1994 yılında nüfusu 2000 in üzerine çıkması sonucu Yeşilbayır Belediyesi kurulmuştur. 1999 yılında ise yine Döşemealtı köyü olan Yukarıkaraman ve Nebiler Köylerinin birleşmesi sonucu Düzlerçamı Belediyesi, Çığlık Köyünde ise ÇIĞLIK BELEDİYESİ kurulmuştur. 2005 yılında Antalya Büyükşehir Belediyesi' nin sınırları genişlemesi sonucu, Döşemealtı'nda bulunan Döşemealtı Belediyesi, Yeşilbayır, Düzlerçamı Belediyesi, Çığlık Belediyesi Büyükşehir sınırlarına Alt Kademe Belde Belediyesi olarak katılmışlardır. Aynı tarihte Çıplaklı Köy Tüzel Kişiliği sona ermesiyle Döşemealtı Belediyesi'ne mahalle olarak katılmıştır. 5747 Sayılı Büyükşehir Belediyesi Sınırları İçerisinde İlçe Kurulması ve Bazı Kanunlarda Değişiklik Yapılması Hakkında Kanun'un 06.03.2008 tarihinde yürürlüğe girmesiyle birlikte Düzlerçamı, Yeşilbayır ve Çığlık ilk kademe belediyelerinin tüzel kişilikleri kaldırılarak mahalleleri ile birlikte Döşemealtı İlk Kademe Belediyesine katılmıştır. Döşemealtı merkez olmak ve ekli (4) sayılı listede adları yazılı köyler bağlanmak üzere Antalya İlinde Döşemealtı, ilçesi kurulmuştur. Döşemealtı İlçesine bağlı Beldeler; Dağbeli, Bademağacı, Ekşili ve Karaveliler. Döşemealtı İlçesine bağlı Köyler; Ahırtaş, Akkoç, Aşağıoba, Bıyıklı, Camili, Dereli, Ilıca, Karataş, Kevşirler, Killik, Kovanlık, Kömürcüler, Selimiye, Yağca. Döşemealtı İlçe Merkezi Mahalleleri; Altınkale Mah, Yeşilbayır Mah, Ayanlar Mah, Aydınlar Mah, Orta Mahalle, Çığlık Mah, Düzlerçamı Mah, Karaman Mah, Nebiler Mah, Yalınlı Mah, Çıplaklı Mah, Tomalar Mah, Bahçeyaka Mah, Yeniköy Mah. İlçe uzun yıllar tarıma dayalı bir ekonomiye sahip olmuş; başta pamuk, zeytin, buğday, arpa, mısır, yulaf, susam, soğan, narenciye ile her türlü sebze ve meyve üreticiliği geçim kaynağı olmuştur. Ayrıca küçükbaş ve büyükbaş hayvancılığı ile Döşemealtı halısı dokumacılığı başka bir geçim kaynağını oluşturmuştur. Fakat günümüzde bölgenin imara açılmış olması tarım arazilerinin azalmasına sebep olmuş, Organize Sanayi Bölgesinin kurulması ile iş istihdamı bu yöne kaymıştır. Döşemealtı İlçesine 2004 yılında 5393 sayılı yasa ile Çıplaklı mahallesi 4. mahalle olarak katılmış,6450 olan nüfusu 7311’e, 2007 yılı sayımları ile de 12.078’e ulaşmıştır. 5747 sayılı,"Büyükşehir belediyesi sınırları içerisinde ilçe kurulması ve bazı kanunlarda değişiklik yapılması hakkında kanun”ile Yeşilbayır, Düzlerçamı ve Çığlık belediyelerinin kapatılıp mahalleye dönüştürülmesiyle Antalya da kurulan 5 merkez ilçeden birisi olmuş ve bu katılımlarla nüfusu 25.000’e çıkmıştır. II. Gıyaseddin Keyhüsrev Bin Keykubat tarafından (1236-1246) zamanında yapılmıştır. Antalya-Burdur karayolu üzerinde Antalya'ya 30 km. uzaklıkta bulunan Kırkgöz Han'ı kitabesine göre II. Gıyaseddin Keyhüsrev Bin Keykubat tarafından 1236 - 1246 yılları arasında yapılmıştır. Osmanlılar zamanında onarılmıştır. Beden duvarlarından dışarıya doğru fırlayan abidevi portali bezemesizdir. Tonazla örtülü uzun ve yatay bir holden sonra (15x49m.) 51x49m. genişliğinde büyük bir avluya girilmektedir. Bu avlunun doğu ve batısında kalın kesme taş payeler kesme taşdan sivri kemerli revarklar sıralanmıştır. Giriş kapısının arkasında sivri beşik tonozlu iki eyvan bulunmaktadır. Bu bölümlerin diğer bölümlerden farklı oluşu özel bir nitelik taşıdığını göstermektedir. Kuzey cephesini içeriden tamamen kapatan tonozla örtülü olan kesme taştan bir bölüm bulunmaktadır. Hanın yapı malzemesini moloz taş duvarlar oluşturmaktadır. Revak kemerlerinin arasındaki dolgular Osmanlı dönemine aittir. Avlu çevresindeki bölümler yuvarlak kemerlerle birbirlerine ve duvarlara bağlanmıştır. Döşemealtı belediyesinin talebi üzerine Vakıflar Bölge Müdürlüğünce restorasyon çalışmalarına başlanmış olup, kısa sürede tamamlanarak turizme açılmıştır. Döşemealtı'na ismini veren Antik Yol-Derbent Boğazı. Antik çağda Pamphylia kentleriyle Pisidia kentlerini birbirine bağlayan yollardan biri olan Derbent Boğazı, Bizans, Selçuklu, Osmanlı dönemlerinde de işlevini sürdürmüş, hatta yakın zamanlara kadar Yörüklerin göç yolu olmuştur. 2000 yıl boyunca işlevini sürdüren bu yolda kontrol altında tutmak amacıyla çeşitli dönemlerde askeri konak olarak kullanılmış yapılar bulunmaktadır. Döşeme taşlardan oluşan bu yol Döşemealtı platosuna adını vermiştir. Yol yüzeyi üzerinde 4 m genişliğinde taş döşelidir. Bu nedenle yöre halkı bu yola kısaca “Döşeme”, yolun geçtiği boğaza “Döşeme boğazı”, yolun altında kalan düzlüğe de “Döşemealtı” denmiştir. İlk baslarda düzlüğe ve buradaki bir grup köye; daha sonralarında platonun tamamına, nahiye merkezine ve belediyeye antik yoldan esinlenerek “Döşemealtı” adının verilmiş olması bu yolun yöre için taşıdığı önemi vurgular. Futbol topu Futbol topu, futbol maçlarında kullanılmak üzere üretilen top. Standartları Uluslararası Futbol Birliği Kurulu (kısaca IFAB) tarafından belirlenen futbol kurallarının ikinci maddesinde belirtilmiştir. Kurallara göre küre şeklindeki topun çevresi 68 ile 70 cm (27 ile 28 inç), ağırlığı 410 ile 450 gr (14 ile 16 oz), iç basıncı ise deniz seviyesinde 0,6 ile 1,1 atm (59 ile 108 kPa, 8,6 ile 15,7 psi) arasında olmalıdır. FIFA Dünya Kupası finallerinde kullanılan toplar aşağıdaki gibidir: Avrupa Futbol Şampiyonası finallerinde kullanılan toplar aşağıdaki gibidir: Vought F4U Corsair F4U Corsair, Chance Vought Aircraft tarafından dizayn edilen F4U tarihin en iyi hava muharebe uçaklarından biri olarak kabul edilir. F4 Phantom haricinde en uzun süre imalatta kalan ABD avcı uçağıdır. Amaç mevcut avcılardan daha güçlü motor, daha büyük pervaneli bir uçağa sahip olmaktı. Prototipi 660 km/h hızı aşan ilk ABD avcı uçağıydı. F4U 1938'de ABD Deniz Piyadeleri için geliştirilmiştir. İlk prototipi olan XF4U-1 29 Mayıs 1940ta uçtu. Düşük dönüş oranı it dalaşı için sınırlı görünmekle birlikte diğer üstünlükleri bunu fazlasıyla örttü. Yüksek gücü, tırmanma hızı ve çok hızlı bir şekilde roll yapabilme yeteneği, güçlü silahları ve yüklü cephanesi bir de savaş yaralarına dayanabilme yeteneği onu 1943 yılının başında, Solomon Adalarında ona bu şansı tanıdı. Savaş sona erdiğinde düşman uçaklarına karşı 11:1 gibi bir üstünlük sağlamıştı. ABD Deniz Kuvvetleri 1944 Kasım ayından itibaren uçak gemisinde üslenmiş bir av-bombardıman uçağı olarak kabul etti. 1945 yılının başından itibaren de büyük sayılarda savaş sonuna kadar görev aldılar. F4U Kore Savaşında geniş ölçüde kullanıldı ve üretimi 1952 yılının Aralık ayına kadar devam etti; toplam 12.571 adet üretildi. 1942'de üretimine başlandı. Ana modelleri, F4U-1'nin geliştirilmiş modeli olan F4U-1A, 1943'te Birleşik Krallık'a ihraç edilen F4U-1B, makineliden ziyade toplarla donatılmış kara yakın destek uçağı olan F4U-1C ve gece av modeli olan F4U-2'dir. 2006 Ä°talya Bisiklet Turu 89ncu İtalya Bisiklet Turu 2006 yılı 6 Mayıs-28 Mayıs tarihlerinde yapıldı. İtalyan binicilerden Ivan Basso, Damiano Cunego ve şampiyonluğunu korumaya çalışan Paolo Savoldelli kendi ulusal Büyük Turlarını kazanmak için çekişiyorlardı. Belçika'nın Seraing şehrinde başlayan ve Milano'da biten tur 3.526 km mesafeliydi. Tur Team CSC takımından Ivan Basso tarafından kazanıldı. Basso Takım Zaman mücadelesi gibi üç kişisel etap kazandı. Basso kendisinden sonra yarışı bitiren en iyi bisikletçiden 9 dakika daha iyi zamanda yarışı bitirmişti. Yarış onun İtalya'ya varışıyla Takım zaman mücadelesiyle tanışıyordu. Bu disiplin 1989 İtalya Bisiklet Turu'ndan beri yoktu. Ayrıca 56,2 km'lik bireysel zaman mücadelesini içeriyordu. Bu giriş ve Pontedera'daki uzun zaman mücadelesi arasında dağıtıldı. Tur ayrıca meşhur tırmanışıyla başroldeydi. Mortirolo (İtalya'nın Lombardiya bölgesinde, İtalya'daki Alp Dağları'nda 1852 m yükseklikte bulunan dağ geçidi) ve Monte Bondone gibi. bireysel ve takım zaman mücadelesi hariç, ilk üç binici her bir etapta sırasıyla 20 saniye, 12 saniye ve 8 saniye zaman primi alır. Serhiy Honchar (T-Mobile Team) etap sonrası Kırmızı mayo'yu aldı. Olaf Pollack (T-Mobile Team) etap sonrası Kırmızı mayo'yu aldı. İkinci defa, Serhiy Honchar (T-Mobile Team) etap sonrası Kırmızı mayo'yu aldı. Bu etapta Voigt "Ben daima atakların arkasındaydım fakat bugün kazanamazdım, çünkü gerektiği kadar çalışmamıştım. İnsan sadece en kuvvetli olduğu zamanda kazanabilir, onu yapsaydım doğru olmayacaktı" demiştir. 110 Gazzetta (Intergiro): Paolo Bettini, Quick Step-Innergetic En savaşçı: Paolo Bettini, Quick Step-Innergetic Ä°talya mavisi: Ivan Basso, Team CSC Trofeo Fuga Piaggio: Christophe Edaleine, Credit Agricole Trofeo Super Team: Phonak Hearing Systems Fair Play: Ceramica Panaria-Navigare Not: DNS (Did Not Start) Stage : Etap yarışına başlamadı. DNF (Di Not Finish) Stage : Etabı bitirmedi. BMW 3 Serisi Compact BMW 3 Serisi Compact, BMW'nin 1993-2004 yılları arasında ürettiği kompakt otomobil modelidir. 2004 yılında yerini BMW 1 Serisi'ne bıraktı. Sonra gelen: BMW 1 Serisi Émilie du Châtelet Émilie du Châtelet (tam adı: Gabrielle Émilie Le Tonnelier de Breteuil, marquise du Châtelet), (d. 17 Aralık 1706 - ö. 10 Ekim 1749), Fransız matematikçi, fizikçi ve yazar. Babası, XIV. Louis'nin baş danışmanı ve özel elçisi olan Émilie Châtelet, küçük yaştan itibaren, eskrim, binicilik, jimnastik gibi derslerin yanında sıkı bir eğitim almaya başladı. 12 yaşına geldiğinde, Latince, İtalyanca, Yunanca ve Almanca'yı akıcı bir dille konuşabiliyor ve çevirmenlik yapabiliyordu. Felsefe, matematik, edebiyat ve bilimsel konularda eğitim almasına karşın, danstan hoşlanıyor, arp çalıyor, opera şarkıları söylüyordu. 20 Haziran 1725'te yaşadığı ortamdaki aile baskısından ve sıkı disiplinli eğitim çalışmalarından kaçarak 19 yaşındayken evlendi. Eşi aracılığıyla Fransız yazar ve filozof Voltaire ile tanışan Châtelet, ünlü yazarla birlikte kiliseyle devletin ayrılması ve devletin gücünün sınırlanması ihtiyacı gibi konularda çalışmalar yaptı. 20 yaşına geldiğinde eğitimini sürdürmek amacıyla, Fransız Bilimler Akademisi'ne başvurdu ancak cinsiyeti nedeniyle reddedildi. Bu akademi, ilerleyen yıllarda Châtelet'in "Tabiat Üzerine Tezler" adlı kitabını yayınlamayı üstlenmiştir. Châtelet'in en önemli eserlerinden biri, Isaac Newton'ın "Principia (Prensipler)" kitabının Fransızca'ya çevirisidir. Fransa'nın, Newton'ı tanımasında, Châtelet'nin bu çevirisi büyük önem taşır. Newton’a göre; hareket eden cismin enerjisinin kütlesi ile doğrudan orantılı olmadığı düşüncesinin tersini savunan Emilie du Châtelet, kütle ve hızının karesi ile orantılı olduğunu kanıtladı.Einstein’in teorisini (e=mc²) destekleyen bu düşünce bilim dünyasında ilgi gördü. 42 yaşındayken emboli nedeniyle yaşamını yitiren Emilie du Châtelet, ölümünün ardından Voltaire'in sevgilisi olarak anıldı. Freda Meissner-Blau Freda Meissner-Blau (11 Mart 1927, Dresden - 22 Aralık 2015), Avusturyalı siyâsetçi (Yeşiller). 1970'lerde SPÖ'ye üye oldu. Daha sonra Yeşiller'in birinci bakanıydı. Bayan Meissner-Blau dört çocuktan en gençti. Maderi varlıklı bir sanayici ailesi kökenliydi. Ferdinand Meissner-Hohenmeiss adında peder iktisâtçı ve gazeteciydi. 27 Ekim 2005 tarihinde eşi öldü. 1986'dan 1988'e kadar kadın Yeşillerin meclis grup başkanıydı. Peter Pilz Peter Pilz (22 Ocak 1954, Kapfenberg) Avusturyalı yazar ve siyâsetçidir. (Yeşiller) 1986'dan 1991'e kadar ve 1997'den itibaren Millî Meclis'te milletvekîlidir. 1992'den 1994'e dek Yeşillerin federal başkanıydı. Bay Pilz evlidir. 2000 Steiermark eyalet seÃ§imleri 2000 Steiermark Landtag Seçimi, 15 Ekim 2000'de yapılan Steiermark'ın eyalet intihabı. ÖVP galibiyeti kaparak Waltraud Klasnic landeshauptmann görevinde kaldı. SPÖ, FPÖ ve LIF ağır bir yenilgiye uğrattılar. Melina Matsoukas Melina Matsoukas (d. 14 Ocak 1981), Amerikalı müzik video yönetmenidir. 2006 yılı sonundan beri Black Dog Films şirketine bağlı olarak çalışmaktadır. Charlie Wilson (şarkıcı) Charles Kent Wilson (d. 29 Ocak 1953, Tulsa, Oklahoma), bilinen adıyla Charlie Wilson, Amerikalı R&B ve soul şarkıcısı ve Gap Band grubunun vokalisti. Sanatçı, müzik yaşamı boyunca 11 kez Grammy Ödülü'ne aday gösterildi. Dev boğa antilobu Dev boğa antilobu ("Taurotragus derbianus"), boynuzlugiller (Bovidae) familyasından Orta Afrika'ya özgü büyük bir antilop türü. Dev boğa antilobu 2 metreyi aşan boyu ve 400 kiloyu aşan ağırlığıyla dünyanın en büyük antilop türüdür. Postu kızıl kahverengi olup sırtındaki beyaz çizgilerle hemen ayırt edilir. Savana ve ormanlarda yaşayan bu antilop türü, genelde geceleri gezer. Dal parçaları, yapraklar ve otla beslenir. Saatte 70 km hızla koşabilir ve 1,5 metre yükseğe atlayabilir. Ömrü 25 yıldır. Baş düşmanları aslan ve sırtlanlardır. SÃ¢hib Ata Sâhipataoğulları, merkezi Afyonkarahisar (eski ismi "Karahisar-i Sahip" veya "Afium Kara hissar") olan ve çevresini içine alan bölgede, bir Anadolu Türk Beyliği'ni Anadolu Selçuklu Devleti'nin (Arapça: السلاجقة الروم "al-Salājiqa al-Rūm" Farsça: سلجوقیان روم "Saljūqiyān-e Rūm"; "Rum Selçukluları"), bir ve son veziri olan Fahrettin Ali tarafından yaklaşık 1275 yılında kurulmuştur. Hayatının ilk yılları hakkında bilgi bulunmayan Fahreddin Ali'den tarihi kaynaklar 1249 yılında adalet işlerinden sorumlu vezir anlamına gelen "Emir-i Dâd" olarak bahsetmektedir. II. İzzeddin Keykavus'un 1258 yılında İlhanlılar'ın yanında Bağdat seferine çıkması üzerine saltanat naipliği görevinde bulundu. İki yıl sonra da, Selçuklu Sultanı II. İzzeddin Keykavus tarafından 1260 yılında "Sâhip" unvanı verilip, 1261 yılında da Pervâne Muineddin'in kendi görevinden vazgeçmesiyle IV. Kılıçarslan'ın Büyükvezirliğe atanmıştır. Sahip Ata, Pervâne Muineddin'den sonra o zamanlar Anadolu'da en çok sözü geçen bir kişi konumuna gelmiş ve birlik olup İlhanlılarla barışçıl bir ilişki kurmuşlardır. Ancak Pervâne Muineddin, 1265 yılında IV. Kılıçarslan'ın İlhanlılar tarafından öldürülerek yerine III. Gıyaseddin Keyhüsrev tahta çıkarılmasını sağlamasıyla Vezir Sâhib Ata mücadeleye başladı. Pervâne Muineddin tarafından İlhanlılar'a karşı eski sultan II. İzzeddin Keykavus ile iş birliği yapmakla suçlamasıyla görevinden azledilerek tutuklandı. Ancak Tebriz’e kaçan oğlunun olayı Abaka Han’a anlatması ile İlhanlı hükümdarı tarafından serbest bırakılması sağlandı. 1274 yılında yeniden vezirlik görevine getirildi. Elbistan Muharebesi'nde İlhanlı ordusunun aldığı ağır mağlubiyet sonrasında Anadolu'ya gelen Abaka Han tarafından Pervâne Muineddin ile birlikte Azerbaycan'daki karargaha götürüldü. Pervâne Muineddin'in ihanet ettiği nedeniyle Abaka Han tarafından 1277'de öldürülmesiyle Anadolu'ya dönen Sahib Ata devleti tek başına yönetmeye başladı. 1284'te III. Gıyaseddin Keyhüsrev'in öldürülmesinden sonra yerine geçen II. Gıyaseddin Mesud döneminde de vezirlik görevine devam etti. İlhanlılar'ın askeri ve mali baskısı altındaki devletin yönetiminde uzun süre bulunan Sahib Ata, 1288 yılında İlhanlılar tarafından görevinden azledildi ve aynı yıl içerisinde yaşlılığa bağlı olarak hayatını kaybetti. Sâhip Ata'nın kişisel ilgisi tek mimarlık olayıp ayrıca mimarlara da ilgi gösterirdi. O dönemin değerli Mimarları "Kölük bin Abdullah" ve "Kaluyan el-Konevi" ile beraber çalışmıştır. Onun mimari bağışlarında Kölük bin Abdullah ve Kaluyan el-Konevi'yi çalıştırmıştır. Sahip Ata'nın yaptırmış olduğu tarihi eserler: Hamitik Hamitik Afro-Asyatik dil ailesi (daha önce "Hamito-Semitik" terimi ile ifade edilirdi.) içinde yer alan bazı etnik grupların artık kullanılmayan etno-linguistik sınıflandırma terimidir. Bu halklar aynı zamanda 19.yy boyunca ve 20.yy'ın büyük bir bölümünde "Hamitik ırk" olarak isimlendirilmişlerdir. Hamitik terimi mitolojik olarak Talmut'daki semitik Nuh'un oğullarından Ham'dan geldikleri sanılan halklar için kullanılır. Yasak meyve Yasak meyve, insanların ilk yaratıldığında yasaklanmasına rağmen yedikleri meyvedir. Daha çok elma olarak bilinir; ancak İslam'da meyve olarak geçmemektedir. Daha çok, yapılan işin kötülüğüne (Tanrı'nın emrine isyan) dikkat çeken bir yaklaşım vardır. Yunan mitolojisinde eski insanların bütün meyvelere aynı ismi takmaları sonucu elma olarak adlandırılmış olduğu varsayılmaktadır. Yasak elma o zamanlardan kalma bir mitolojik isimdir. Bu sebeple yine Yunan mitolojisinde portakal ve mandalina olarak da geçmektedir. Bu kavram insanlığın ortaya çıktığı ilk çağlarda yanlış yaptıkları eylemlerden ötürü kendi yaşantılarını mahvetmeleri ve kendi yaptıkları yüzünden zorlukları bulunan çok kötü bir yaşama sürüklenişini de anlatmaktadır. Bu teorik olarak anlatılan birçok kitapta, yazıtta geçmektedir. Mu Kıtası yazıtları, metafizik konuları ve spirütüel ilimler buna örnek olarak gösterilebilir. Sarah Connor Sarah Marianne Corina Lewe (d. 13 Haziran 1980), bilinen adıyla Sarah Connor, Alman şarkıcı ve söz yazarı. Sarah Connor, büyükbabasının desteğiyle küçüklüğünü soul müzikle iç içe geçirdi. Küçük yaşta kilisede şarkı söylemeye başlayan Connor, okul yaşantısında ise okul orkestrasına girerek ilk vokal deneyimini yaşadı. Vokal dersleri alabilmek için bir süre garson olarak çalışan sanatçı, 17 yaşındayken Michael Jackson'ın Almanya konseri sırasında sahneye çıkma şansı yakaladı. Bu olay sonrasında eğitimini yarıda bırakarak müzik kariyerine yönelmeye karar veren müzisyen, "Sarah Grey" ismi altında hazırladığı demoları plak şirketlerine göndermeye başladı ve Sony’e bağlı X-Cell Records ile kısa zaman içerisinde anlaşmaya vardı. 2001 senesinde "Green Eyed Soul" adlı ilk albümünü Rob Tyger, Kay Denar, Bülent Arış, Diane Warren ve Toni Cottura prodüksiyonunda yayımlayan Sarah Connor, albümüne Amerikalı R&B sanatçısı TQ'yu konuk etti. Albümle Almanya listelerinde 2 numara olmayı başaran Connor, esas başarıyı albümden piyasaya sürülen "From Sarah With Love" adlı 3. single ile yakaladı. Single ile Almanya dışında birçok ülkenin listesinde de ilk 10'a girerek ismini Avrupa çapında duyuran sanatçı, ayrıca albümden "Let’s Get Back To Bed – Boy!", "French Kissing" ve "If You Were My Man" adlı parçaları single olarak müzikseverlere sundu. 2002 senesinde "Unbelievable" adlı 2. albümünü piyasaya süren Sarah Connor, albümün prodüksiyonunda Wyclef Jean, Bülent Arış, Diane Warren ve Jerry Duplessis ile çalıştı. Albümle Almanya listelerinde 10 numarada kalan Connor, ne var ki albümde yer alan Wyclef Jean ile ortak çalışması "One Nite Stand (Of Wolves and Sheep)"'i ilk single olarak yayımlayarak ilk albümdeki başarısını devam ettirdi. Single, Almanya listelerinde 5 numara olurken, albümden yayımlanan 2. single, "Skin On Skin" listelerde aynı başarıyı yakaladı. Albümden ayrıca "He's Unbelievable" adlı parçayı da single olarak müzikseverlere ileten sanatçı, 4. single "Bounce" ile de ilk kez Amerikalı müzikseverlerle buluştu. 2002 senesinde Natural grubundan Mark Terenzi ile tanışan ve romantik bir ilişkiye başlayan Sarah Connor, 2003 senesinde Terenzi ile nişanlandı. Aynı sene "A Night To Remember" adlı ilk DVD'sini hayranlarına sunan Connor, bu sırada ilk çocuğuna da hamile kaldı. Senenin sonunda "Key To My Soul" adlı 3. stüdyo albümünü Rob Tyger, Kay Denar, Diane Warren ve Stephen Shape prodüktörlüğünde piyasaya süren sanatçı, albümün ismini yakında doğacak olan ilk çocuğundan etkilenerek belirledi. Albüm, Almanya listelerinde 8 numaraya yerleşirken, albümdeki konuk müzisyenler arasında TQ, Natural ve Naturally 7 yer aldı. Albümden "Music Is The Key" ve "Just One Last Dance" parçaları single olarak yayımlandı ve her iki single da Almanya listelerinde zirveye yerleşti. 2004 senesinde kendi ismiyle aynı ismi taşıyan ilk derleme albümünü müzikseverlere sunan Sarah Connor, 2005 senesinde de "Naughty But Nice" adlı 4. stüdyo albümünü Rob Tyger ve Kay Denar prodüktörlüğünde yayımladı. Albümle ilk kez Almanya listelerinde 1 numara olan Connor, albümden "Living To Love You" ve "From Zero To Hero" adlı parçaları single olarak piyasaya sürdü. Her iki single’la da Almanya listelerinde zirvede bulunan sanatçı, aynı sene eşi Mark Terenzi ile "Sarah And Marc In Love" adlı televizyon programına başladı. 2005 senesini hayranlarına sunduğu "Christmas In My Heart" adlı noel albümüyle kapatan Sarah Connor, albümünde noel şarkılarından etkilenerek yazdığı bestelerini bulundurdu. Albümle Almanya listelerinde 6 numara olan Connor, albümden “Christmas In My Heart” ve “The Best Side Of Life” adlı parçaları single olarak yayımladı. 2006 senesinde “Christmas In My Heart” adlı 2. DVD'sini müzikseverlere ulaştıran Sarah Connor, 2007 Mart ayında "Soulicious" adlı 5. stüdyo albümünü yine Kay Denar ve Rob Tyger prodüktörlüğünde yayımladı. Albümde 1960, 1970 ve 1980’lerin parçalarını kendi yorumuyla seslendiren Connor, "Your Precious Love" adlı parçada Marvin Gaye ile bir araya geldi. Ayrıca albümde 2 tane yeni parçasını da bulunduran sanatçı, albümüyle Almanya listelerinde 6 numaraya yerleşti. Albümden "The Impossible Dream (The Quest)", "Sexual Healing" ve "Son Of a Preacher Man" parçaları single olarak yayımlanan başarılı müzisyen yeni albümü "Sexy As Hell"'in ilk single'ı olarak "Under My Skin" parçasını yayımladı. Halet Efendi Mehmet Sait Halet Efendi (d. 1760 İstanbul - o. Kasım 1823, Konya) ulema sınıfından Osmanlı devlet adamı. II. Mahmud zamanında Rikab-ı Humayun Kethüdası sanını alarak önemli bir konum elde etmiştir. Babası Kadı Kırımlı Hüseyin Efendi olup, şeyhülislam Esadzade Mehmet Şerif Efendi'nin yardımcılarındandı. Asıl adı Seyyid Mehmet Said idi. Çocukluğundan itibaren "Meşihat Kalemi"'ne devem etmiştir ve burada "Halet" ismini aldı. Geleneksel ulema eğitimi olan medrese eğitiminden geçmedi. Fakat belagat, kitabet ve şiirde özel çabalarla kendi kendini yetiştirdi. Yaşı yirmiye vardığında kadılık ruusu elde etti. Şeyhülislam Dürrızade Seyyid Mehmet Ataullah Efendi'nin görev döneminde "Meşihat Dairesi"'nden ayrıldı. Sonra çeşitli Babıali ve paşa kalemlerinde çalıştı ve zeki ve bilgili olduğu için sivrildi. Önce rikab-ı hümayun kethüdası Mehmed Reşit Efendi'ye mühürdar yamağı olup bu görevde efendisine kendini beğendirdi. Bu görevde iken Mehmet Raşit Efendi'nin konağında yapılan gece toplantılarında gazeller okuyarak ve tarihi konularda konuşmalar yapıp dikkatleri çekti. Sonra Manastır'a gitti. Burada önce Rumeli valisi Ebubekir Sami Paşa dairesinde ve sonra da Mirmiran Ohrili Ahmet Paşa dairesinde çalıştı. Daha sonra Yenişehir Feneri mollası kethüdası oldu. Sonra İstanbul'a döndü. Galata Mevlevihane’sinde ünlü şeyh ve şair Şeyh Galip'in yanında dervişlik yaptı Sonra zahire nazırı Rasih Mustafa Efendi; takiben kasapçıbaşı Hacı Mehmed Ağa dairelerinde kâtiplik yaptı. Buradan derya tercümanı Kalmaki yanına katıp oldu. Bu görevde Fenerli Rumların ileri gelenleri ile dostluklara kurdu. Yanında çalıştığı ilk efendisi olan Mehmed Raşit Efendi'nin iltiması suretiyle Hacegân sınıfına alındı. Bu sınıf mensubu olarak beylikçi kasadar maiyetine verildi. 1802'de başmühasip payesi ve orta elçilik unvanı ile Paris’e büyükelçi Mehmed Said Galip Paşa’nın yanına ikamet elçisi olarak tayin edildi. 20 Temmuz 1803'de büyük sayıda bir maiyetle Paris'e ayrılıp o şehre 22 Eylül'de vardı. 1803-1806 döneminde Napolyon Bonepart'ın konsüllük ve imparatorluk dönemlerinde, Osmanlı Devleti Fransa elçisi olarak Paris’te kalmıştır. 1806'da İstanbul'a döndü. 1807'de Divan-ı Humayun beylikçisi görevine getirildi ve hemen sonra da rikab-ı hümayun reisi oldu. Bu arada Fransa'ya karşı savaşa giren İngiltere'nin elçisi ile gizli ilişkilere girdi. Bunu öğrenen Fransız elçisinin ihbar etmesi nedeniyle Mayıs 1807’de III. Selim'e karşı Kabakçı Mustafa isyanı çıktığı ay Kütahya'ya sürüldü. Bir yıl sonra IV. Mustafa tahta geçmiş iken affedildi, ama İstanbul'a gelmesi önlenmek için Bağdat'a gönderildi. Burada kendisine rütbesi dışında ağır bir görev verildi. Bağdat Valisi olan Süleyman Paşa yıllardır bu görevde bulunmakta idi ve kendine özerk olarak ve devlete karşı kafa tutan bir idare uygulamakta idi. Halet Efendi'ye verilen ağır görev Süleyman Paşa'yı makamından indirerek idam ettirmek ve yerine valilik kethüdasını vezirlik rütbesi ile Bağdat valisi olarak oturtmaktı. Halet Efendi bu görevi başarmak için bölgede bir yıldan biraz daha uzun zaman kalmak zorunda kaldı. Fakat sonunda Musul'daki ileri gelen sülalelerle ve Baban sülalesi destekleri ile bu görevleri başardı. 1810'da İstanbul'a geri döndü. Bu sırada İstanbul'da Mayıs 1807'den beri devam eden gayet karışık Kabakçı Mustafa isyanı ve Alemdar Olayı sona ermiş ve sultan II. Mahmut devlet idaresini tam olarak eline almaya hala çalışmakta idi. II. Mahmut Halet Efendi'nin Bağdat'ta başarılı görevinden haberdar olarak 1811'de Halet Efendi'yi tekrar rikab-ı hümayun kethüdası yaptı ve kendi maiyetine alarak onu gizli yazışmalarla görevlendirdi. 1815'de Halet Efendi nişancı görevini, yani padişahın başkâtibi sıfatını aldı ve büyük bir nüfuz kazandı ve Sultan üzerindeki bu özel nüfuzunu 1823'e kadar devam ettirdi. Bunu yeniçeri ocağını koruyup askeri ıslahatın yapılmasına engel olarak ve Fenerli Rumları (Fenariot)memnun etmek için Tepedelenli Ali Paşa'yı ezerek kötüye kullandı. Benzer şekilde sadrazam Benderli Ali Paşa'nın Yunan İhtilali ile ilgili önerilerine muhalefet ederek gözden düşmesine neden oldu. Politikaları sonucu olarak Mora ihtilali alevlendi, ihtilalciler Yunan Bağımsızlık Savaşı'nı kazandılar. II. Mahmut Halet Efendinin zararlı olduğunu anlayarak onu Konya’ya gönderip başını kestirdi. Halet Efendi kinciliği ve acımasızlığı ile isim yapmıştır. En basit nedenlerden bile insanları öldürtmekten çekinmediği ve hatta halk arasında terör saçıp korku yaratmak için masum kişileri idam ettirdiği; bu öldürücü sadizmi doğal saydığı belirtilmiştir. Bu tutumu ve mizacını açığa vuran çok sayıda anekdot bulunmaktadır. Buna tam çelişkili olarak şairliği, engin kültürlülüğü, zarif kişiliği, nezaketi ile de bilinmektedir. Konağının bir kültür yuvası olduğu, saz fasıllarına; siyasal, bilimsel ve edebi sohbetlere ve ziyafetlere devamlı açık olduğu da belirtilmektedir. Galat Mevlevihanesi'nde bir 813 nadide yazma kitaptan oluşan bir kütüphane kurdurmuştur. Aynı mevkide yaptırdığı bir sebil ve türbesi de bulunmaktadır. "Zinetu'l-mecalıs" adlı bir şiirler divanı bulunmaktadır ve bu 1842'de basılmıştır. Kral antilop Kral antilop ("Neotragus pygmaeus"), Orta Afrika'nın yağmur ormanlarına özgü küçük bir antilop türü. Boyu sadece 25 cm ve ağırlığı sadece 3.2 kilodur. Bu sebepten kral antilop dünyadaki en küçük antilop türüdür. Yavrusu yetişkin bir insanın eline sığacak kadar küçüktür. Rengi açık kahverengi, karnı beyaz ve başı ve böğrü koyu kahverengidir. Erkeğinin küçük, iğne gibi boynuzları, 2.5 cm boyundadır. Kral antiloplar Orta Afrika'daki sık yağmur ormanında yaşar, yaprak ve yere düşmüş meyvelerle beslenirler. Nerdeyse tamamen gece gezerler ve ürkektirler, rahatsız edildiklerinde 2.5 metreye atlayabilirler. Adlarını o bölgenin yerel halkı Asantilerin bir efsanesinden almışlardır. Efsaneye göre kral antilop, fille yarışmış ve yarışı kazanınca "ormanlar kralı" ilan edilmiştir. Cenk İşler Cenk İşler (d. 25 Şubat 1974, Köln, Almanya), aslen Samsunlu olan, Köln'de doğan eski Türk millî futbolcudur. Türkiye'de futbol hayatına 1992-93 sezonunda Samsunspor'da başlayan Cenk İşler, bu kulüpte oynadığı 112 maçta 35 gol atmıştır. 1999'da 2.5 milyon dolar karşılığında Adanaspor'a transfer olmuştur. 2009-2010 sezonunda Manisaspor'dan Kasımpaşa'a transfer olmuş, 2010-11 sezonu başındaysa Galip Asal'ın desteğiyle Kasımpaşa'dan Samsunspor'a transfer olmuştur. Aynı sezonun başındaysa Galip Asal'ın Türkiye ve Azerbaycan distribütörlüğünü üstlendiği İtalya merkezli spor giyim firması Errea ile sponsorluk anlaşması imzalamış ve Errea, Cenk'e bir yıllığına sponsor olmuştur. 2010-11 sezonu ara transfer döneminde Bucaspor'a transfer olarak Süper Lig'e dönmüştür. İşler, Süper Lig'de attığı 137 golle faal oyuncular arasında en golcü futbolcu konumundadır. Bu başarısıyla da 100'ler kulübü'ne girebilen yegane futbolculardan biridir. 2011-12 sezonunun yaz transfer döneminde daha önce formasini giydiği Kasımpaşa'ya transfer oldu. Kasımpaşa'da 4 maçta forma giyen futbolcu 2012-13 sezonu öncesinde futbolu bıraktı. 3 kez Türkiye A millî takımına çağrılan Cenk İşler, 1 kez millî takım formasını giymiştir. Ã‡iru Çiru, 1,2 metre boyunda bir antilop türüdür. Çiru, Orta Asya'daki bozkırlarda yaşar. Çirunun postu kızıl kahverengi ya da kurşuni olur. Erkeğinin uzun boynuzu 50 cm boyundadır. Doğada sadece 75000 çiru kalmıştır. Çeşitli otlarla beslenen çiru nesli tehlikedeki türlerden biridir. Çiru kaliteli olan yünü için sıklıkla avlanmaktadır. Mehmet Mollaosmanoğlu Yazar ve İnşaat Mühendisi. Alanya'da doğdu. İlk ve ortaöğretimini de aynı şehirde tamamladı. 1983 yılında Akdeniz Üniversitesi Isparta Mühendislik Fakültesi'ni (Şimdi SDÜ) bitirdi. Ardından bir süre İstanbul Belediyesi'nde kontrol mühendisi olarak çalıştı. Askerlikten sonra Alanya'ya dönerek kendi işyerini kurdu. Antalya bölgesinde mimarlık ve mühendislik dallarında pek çok esere imza atmış olan Mollaosmanoglu 2000 yılında roman yazmaya başladı. İlk eseri olan Ataerkil'i 2007 de yayımladı. Tanınırlığı ikinci romanı Ata Mezarlığı ile arttı. Şimdi mesleği olan İnşaat Mühendisliği ile yazarlığı beraber yürütüyor. Ressam Seher Mollaosmanoğlu ile evli yazarın Servet ve Ateş adında iki oğlu var. Kaos Kuramı’ndan yola çıkarak, "Çin de kanat çırpan bir kelebek ABD de bir fırtınaya neden olabilir" temalÄ± Kelebek Etkisi modellemesini örnek alan yazar, eserlerinde genellikle yeryüzünün herhangi bir köşesinde herhangi bir zamanda ortaya çıkmış bir olgunun, bir başka yer ve zamandaki muhtemel en kaotik sonucunu kurgulayarak hikâyeleştirme yoluna gider. Eserlerinde gerilim teması kuvvetlidir, sık sık da fantastizm ve siyasal/sosyal kurgu izleri görülür. İlk eseri olan Ataerkil adlı roman 2007'de yayımlandı,2009'da Güncel Yayınevi tarafından ikinci baskısı yapıldı. Otoriter bir babanın etkisi altında ezilen genç mimar Engin Hakkızade'nin başkaldırışıyla başlayan serüven, 'Yaşam Nedir' gibi bir sorunun yanıtlarını ararken, fantastik bir şekilde eski bir Mezopotamya tapınağı olan Ziggurat'ta sona erer. Kitap boyunca suç ve günah gibi kavramlar sorgulanır.Örnek: ""Günah denen kavramın etmenleri, insanlar doğarken genleriyle mi geliyor, yoksa yetiştikleri ortamın şartlarında mı ortaya çıkıyor? Her ikisinden biri bile doğruysa, günahkâr olmuş insanın suçu ne peki? Günah genlerdeyse, evrensel programın hiç mi günahı yok? Yoksa günah da sevap da kâinatın negatif-pozitif dengesi içindeki adaletinin bir unsuru mu?”" İkinci romanı Ata Mezarlığı' 2008 başlarında GOA Yayınevi tarafından yayımlandı. Bu roman Ataerkil'in devamı niteliğinde olsa da, içerdiği aksiyon ve fantastik öğelerle yazarın daha tanınmasını sağladı. Konusu Şili ve Bolivya'da geçen bu roman, bir Güney Amerika - Anadolu bağını gözler önüne seriyor. İnkalar öncesi Quechua ve Aymara halklarının, Anadolu'da Hititler öncesinde yaşamış Kassiteler'le aynı kökten olduklarını ve Tunç Çağı'nı başlattıklarını iddia eden kurgusuyla, Eyüp Kitabı'nda bahsi geçen Bakır-Kalay ve Altın yurdunun da Güney Amerika'daki And Dağlarının zirveleri olduğunu anlatıyor. Cennet Ayracı adlı romanı 2008 ortalarında yine Goa Yayınları tarafından yayımlandı. 2009'un Şubat ayında yayımlanan Çark Güncel Yayınevi'nden çıktı. Çark bir gerilim ve komplo teorisi romanı gibi görünse de bütününe yayılmış bir felsefeden de söz edilebilir. Özellikle kimlik-ırk sorgulamaları yaparken, millliyetçilik ve fundamentalizm gibi konularda aykırı çıkışlar yapıyor. 2011 yılında Mollaosmanoğlu Galata Yayıncılık'tan Kaderler Tableti ve Kutsal Adalet adında iki roman daha yayınladı. Kaderler Tableti Ataerkil, Ata Mezarlığı serisinin üçüncüsü olup, Orta Asya'da Göktürkler'den kalma bir sır peşinde koşuyor. Kutsal Adalet Isparta'nın Gelincik Ana Efsanesi'nden yola çıkarak mevcut adalet sistemlerini sorguluyor. 2012 yılı Mayıs ayında NAVİGA Yayınları'ndan yayınlanan romanın adı ise Boğayı Öldür oldu. Günümüz Silifke’sinde başlayan öykü M.Ö. 67 yılının Kilikya’sına uzanıyor ve yeniden günümüzde sona eriyor. Boğayı Öldür, yalnızca kadim medeniyetler ve tarihle değil; astroloji, astronomi, dinler tarihi, reenkarnasyon, rüyalar ve mistisizmle de iç içe geçen bir hikâyeyi, aksiyon yönü de yüksek bir gerilim formatında anlatıyor.Boğayı Öldür, hem kadim evrensel sırlar üstüne düşündüren felsefi bir dokuya hem de soluk soluğa ilerleyen bir aksiyon-gerilim öyküsünün özelliklerine sahip. Zaman zaman insanın kanını donduracak denli korkunç olmayı da başaran romanın öte yandan mizahi bir tonu da var. 2013 yılında Profil Yayıncılık ile anlaşan yazarın aynı yıl bu yayınevinden Atahunalp Urumgalatlı'nın AMEL DEFTERİ adlı fantastik/gerilim tarzındaki romanı yayımlandı. 2014 yılında ise yine aynı yayınevinden Cennet Ayracı ve Çark adlı romanları yeniden basılırken yıl sonunda (2014 Aralık) TALAYTAYTAN adlı kurgu/gerilim tarzındaki eseri raflardaki yerini aldı. TaÅŸhan SÃ¼leyman Okudan Süleyman Okudan (d. 1958, Manavgat, Antalya) Türk hekim, akademisyen, Selçuk Üniversitesi eski rektörü. İlk ve orta öğretimini Manavgat'ta tamamladı. 1982 yılında Ankara Üniversitesi Tıp Fakültesi'nden mezun oldu. 13 Kasım 2003 tarihinden 6 Aralık 2011 tarihine kadar Selçuk Üniversitesi rektörlüğü görevinde bulunmuştur. 18 Kasım 2008 tarihinde Konya Emniyet Müdürlüğü Kaçakçılık ve Organize Suçlarla Mücadele Şubesi tarafından 8 ilde eş zamanlı yapılan Okyanus Operasyonu kapsamında gözaltına alındı. 8 Mayıs 2009 tarihinde Adana 8. Ağır Ceza Mahkemesi'nde görülen davasında serbest bırakılmıştır. 1965'te Billboard Hot 100'da bir numara olan single'lar listesi Bu liste, 1965 yılında Billboard dergisi tarafından 1 numaraya yükselen şarkıları içerir. 1966'da Billboard Hot 100'da bir numara olan single'lar listesi Bu liste, 1966 yılında Billboard dergisi tarafından 1 numaraya yükselen şarkıları içerir. 1967'de Billboard Hot 100'da bir numara olan single'lar listesi Bu liste, 1967 yılında Billboard dergisi tarafından 1 numaraya yükselen şarkıları içerir. 1968'de Billboard Hot 100'da bir numara olan single'lar listesi Bu liste, 1968 yılında Billboard dergisi tarafından 1 numaraya yükselen şarkıları içerir. 1969'da Billboard Hot 100'da bir numara olan single'lar listesi Bu liste, 1969 yılında Billboard dergisi tarafından 1 numaraya yükselen şarkıları içerir. 1970'te Billboard Hot 100'da bir numara olan single'lar listesi Bu liste, 1970 yılında Billboard dergisi tarafından 1 numaraya yükselen şarkıları içerir. Hulahup Hulahup, genellikle plastikten yapılan ve vücudun çeşitli yerleriyle (genellikle bel etrafında) çevrilen halka oyuncak. Aslen bir çocuk oyuncağı olmasına rağmen zinde kalmak için veya gösteri amaçlı olarak da yaygın olarak kullanılır. Kökeni tam olarak bilinmemekle birlikte dünyanın çeşitli bölgelerinde antik çağlardan beri oynanır. Adını Hawaii'deki "hula" dansından alır. Bu dansta hulahup çevirmeye benzer bel kıvırma hareketleri yapılmaktadır. 1950'lerde Avustralyalı iş adamı Alex Tolmer o zamanlar yeni bir malzeme olan plastikten üretip ticarî hale getiren ilk kişidir. Tolmer'in firması Toltoys yüz binlerce hulahup sattı. 1958'de Amerikan marketine giren oyuncak iki yıl içerisinde 100 milyondan fazla satıldı. 1980'lerde yeniden moda olsa da hiçbir zaman 1950'lerdeki popülaritesini yakalayamadı. Trabzon Kuleleri Trabzon Kuleleri ya da Türkiye basımında geçtiği şekliyle Trabzon Kuleleri-İngiliz Misyonerler Karadeniz'de, Rose Macaulay'ın ölümünden iki yıl önce yayınlanan son kitabı. Kitap, misyonerlik vazifesiyle yola çıkan Rose Macaulay ve arkadaşlarının Çanakkale'den başlayıp İstanbul ve tüm Karadeniz kıyısı boyunca yaptıkları ve İsrail'de son bulan bir geziye ilişkin anı ve değerlendirmeleri konu ediniyor. Kitapta Türkiye, özellikle de Doğu Karadeniz gözlenimlerine ayrıntılı bir biçimde yer verilmiş. Trabzon Kuleleri kitabı 1956 yılında James Tait Black Memorial Ödülü'ne layık bulundu. Hype Williams Harold Williams (d. 1970, Queens, New York), Afrikalı-Amerikalı ve Honduras kökenli Amerikalı müzik video ve film yönetmeni. Å iroki Brijeg Široki Brijeg kuzey Hersek'te yer alan Bosna-Hersek Cumhuriyeti'nin bir şehri ve belediyesidir. II. Dünya Savaşı sırasında Partizanlar tarafından Fransizkan mezhebinden olan insanların öldürüldüğü yerdi. Şehir 1945'te Partizanların kontrolüne geçince adı Lištica olarak değiştirildi. 1990'da şehrin adı tekrar Široki Brijeg oldu. Yerel futbol kulübünün adı NK Široki Brijeg ve yerel basketbol kulübünün adı HKK Široki'dir. Her iki kulüp de taraftarları tarafından Škripari olarak bilinir ve her iki kulüp de şehrin küçüklüğü ile ters oarantılı olarak büyük başarılar kazanmıştır. Şehir 2005 yılında Avusturya'da yılın futbolcusu seçilen Mario Bazina'nın olduğu kadar 2004'te Eurovision Şarkı Yarışmasında Hırvatistan'ı temsil eden Ivan Mikulic'in doğum yeridir. Şehir aynı zamanda Hırvatistan'ın eski başbakanı Gojko Šušak'ın anısına her yıl bir futbol turnuvası düzenlemektedir. Şehirde aynı zamanda Dani Filma (Film Günleri) adıyla bir film festivali de düzenlenmektedir. 27.285 1991 nüfus sayımıında, Široki Brijeg belediyesi nüfusu 26,437 idi: 26,231 Hırvat (99.2%), 147 Sırp (0.6%), 19 Yugoslav (0.07%), 9 Boşnak (0.03%), ve 31 diğer (0.1%). Şehir merkezi nüfusu 6,864 idi, 99.37% Hırvat'tı. Vinkovci, HÄ±rvatistan Antikahraman Antikahraman (İngilizce: "antihero"), edebiyat ve sinema başta olmak üzere günümüzün popüler kültüründe idealleri, amaçları ve kişiliği alışılageldik kahramanların tam zıddı olan başkarakterleri tanımlamada kullanılır. Olumsuz nitelikleri olan baş kahraman şeklinde de tarif edilebilir. Anti-kahraman kelimesi edebiyat ve sinema alanında 20. yüzyılın sonunda sıklıkla kullanılmaya başlansa da ilk olarak İngiliz yazar Richard Steele'in 1715 yılında yazdığı "The Lover" (Sevgili) eserinde kullanılmıştır. Daha önceleri bu deyim sözlüklerde bile geçmiyordu. Örneğin Merriam-Webster'in 1940 baskısında yer almamıştır. Anti-kahraman "kötü adam" dan (İngilizce: "villain") farklıdır. Anti-kahraman gaddarlık, acımasızlık, alaycılık, bencillik, bağnazlık, kötümserlik ve toplum değerlerini küçümseme gibi kötü karakterlerin vasıf ve özelliklerini barındırırken klasik bir kahramanın dürtüleri ile hareket eder. Klasik kahramanlar gibi verilen görevleri başarı ile yerine getirirler ama bunu yaparken yöntemleri daha farklıdır. Bu nedenle de seyirci veya okuyucu onlarla kendisini geleneksel kahramanlarla olduğu gibi tam anlamı ile özdeşleştiremez ancak onları tamamen de soyutlayıp yok sayamaz. Anti-Kahraman deyimi temelini postmodernizmden almıştır ve 20. yüzyılın sonuna kadar ortalarda olmayan bir deyimdi. Buna rağmen edebiyatta resrospektif olarak anti-kahraman olarak isimlendirilebilecek karakterlerden örnekler vermek gerekirse: 2007 İtalya Bisiklet Turu takımlar ve bisikletçiler listesi 2007 İtalya Bisiklet Turu'ndaki takımlar ve bisikletçiler listesi ve sonuçları: Gece Gündüz Gece Gündüz, 4 Temmuz 2008'de Kanal D'de yayınlanmaya başlanan polisiye ve komedi tarzı dizi. Toplam 29 bölüm yayınlanmış; 22 Mart 2009'da sona ermiştir. Muînüddin Süleyman Pervâne Muineddin Süleyman, ("Pervâne Mu‘in el-Din Suleyman", ), Anadolu Selçuklu dönemi devlet adamı. II. Gıyaseddin Keyhüsrev' in vezirlerinden Mühezzebüddin Ali' nin oğludur. Kösedağ Muharebesi sonrasında Mugan'daki Moğol komutanı Baycu Noyan ile barış görüşmelerine giden babasının yanında bulundu. Tokat emîri ve sonrasında Baycu Noyan' ın desteğiyle Erzincan serleşkerliği (subaşılık) görevinde bulundu. 1254 yılında IV. Kılıç Arslan' ın elçisi olarak II. İzzeddin Keykavus ile görüşmeye giden heyette yer aldı. IV. Kılıç Arslan' ın ağabeyine yenilmesi üzerine II. İzzeddin Keykavus'un hizmetine geçti. II. İzzeddin Keykavus'un 1256 yılında Baycu Noyan komutasındaki Moğol güçlerine yenilmesi üzerine yeniden yeniden sultan ilan edilen IV. Kılıç Arslan' ın hizmetine girdi. Bu dönemde lakabını aldığı "Pervanelik" görevine getirildi. Aynı yıl saltanat naibi Nizâmeddin Hurşid’in öldürülmesi üzerine Selçuklu idaresinde önemli rol oynamaya başladı. 1265 yılında Kılıç Arslanla birlikte İlhanlı tahtına çıkan Abaka Han'ın cülusuna katıldı. Buradan ayrıldıktan sonra Sinop ve çevresini Trabzon İmparatorluğu'ndan geri aldı. Sinop' un denetimini İlhanlı hakanının desteğiyle kendi üzerine aldı. Pervâne Muineddin, Selçuklu idaresindeki etkisinin iyice artması üzerine arasının açıldığı IV. Kılıç Arslan'ın yerine tahta III. Gıyaseddin Keyhüsrev'i geçirmeyi planladı. Abaka Han’ı Kılıçarslan’ın Memlük sultanı ile birlikte hareket ettiğine inandırarak ondan Kılıçarslan’ın öldürülmesi için izin aldı. Kısa bir süre sonra da IV. Kılıçarslan 1266 yılında öldürülerek yerine oğlu III. Gıyaseddin Keyhüsrev'i tahta çıkarıldı. Sultanın öldürülmesinden sonra Selçuklu devletini arka planda yöneten Pervane, IV. Kılıç Arslan'ın üvey annesi Gürcü Hatun'la evlenirken kızını da yeni sultan III. Gıyaseddin Keyhüsrev ile evlendirdi. Devlet yönetimine kendi adamlarını iyice yerleştirdi. Bu dönemde kendi yerine vezirlik görevine getirilmesine yardımcı olduğu Sahib Ata ile güç mücadelesine girmeye başladı. Sahib Ata'yı II. İzzeddin Keykavus ile işbirliği yapmakla suçlayıp İlhanlılar'ın gözünde düşürmeye çalışsa da amacına ulaşamadığı gibi Sahib Ata'nın konumu güçlenirken, kendisinin de İlhanlı idarecilerle arası açılmaya başladı. Konumunun tehlikede olması nedeniyle adamları vasıtasıyla Memlük sultanı Baybars'ı Anadolu'ya sefere çıkmaya ikna etti. 15 Nisan 1277'de meydana gelen Elbistan Muharebesi'nde Pervâne Muineddin Moğol ordusunda yer almakla birlikte Selçuklu birliklerinin bir kısmı taraf değiştirmiş, kalan bölümü de ciddi şekilde savaşa katılmadığı gibi teslim olmuştur. Baybars savaştan sonra Kayseri'ye gelmiş ve Pervâne Muineddin'i huzuruna çağırdı. Ancak Moğollardan çekinen Pervâne Muineddin sultanın çağrısına uymadı. Baybars, ordusunun erzak sıkıntısı yaşaması, Anadolu'da da yeterli desteği bulamamasının yanı sıra Abaka Han'ın da büyük bir orduyla Anadolu'ya hareket ettiği haberi üzerine Suriye'ye dönmüş, Abaka Han'da savaşın yaşandığı Elbistan'a gelmiştir. Savaş alanında Selçuklu ordusu askerlerine ait ölülerin bulunmamasına sinirlenen Abaka Han Pervâne Muineddin' i ihanetle suçlamış, Emîr İzzeddin Aybeg'inde Pervâne Muineddin'in Memlük sultanını Anadolu'ya davet ettiğini söylemesi üzerine Abaka Han, Pervâne Muineddin ile Sahib Ata' yı yanına alarak Azerbaycan'a dönmüştür. Van civarındaki Aladağ'da yargılanan ve işkence gören ­Pervâne Muineddin, 2 Ağustos 1277' de öldürüldü. Pervâne Muineddin, tarafından yaptırılan birkaç mimari eser bulunur. Sinop'ta eski Kilise yerine Alaeddin Camii 1214 yılında bir camiye çevrilmiştir. Şimdiki yapı yine Pervâne tarafından yeniden yapıldı.(Hicrî 999, Milâdi 1267-68) Yakınındaki Alâiye Medrese (Pervâne Medrese de denir) de aynı yıl içinde yapıldı. Konya’da Muînüddîn Pervâne’nin eşi Gürcü Hatun, Mevlânâ’nın has müritlerindendi. Daima Mevlânâ’nın verdiği sohbetlere katılır, derslerde hakim mânevî atmosferin tesirinde kalır, Allah’a duyduğu iştiyakla yanıp tutuşurdu. Yaşadığı manevî neşe ve duygularla sükûnet bulurdu. Pervâne Medresesi’ne ait çok fazla kaynak bulunmamakla birlikte, Ahmet Nazif’in “"Mirat-ı Kayseriyye"” adlı eserinde de belirtildiği üzere medresenin Anadolu Selçuklu Devleti vezirlerinden Pervâne Muineddin Süleyman tarafından XIII. yüzyılın ikinci yarısında yaptırıldığı belirtilmektedir. Mehmet Çayırdağ’ın “"Kayseri Tarihi Araştırmaları"” adlı kitabında ise Ahmet Eflaki’nin “"Menakibûlarifin"” adlı eserinden medreseye ilişkin şöyle bir alıntı yapılmıştır: "“….. Ediplerin Sultanı Fahrettin Divdest rivayet etti ki: Muineddin Pervâne, Kayseri’de büyük bir medrese yapmıştı….."” "Pervâne", "divan"ın yaptığı atamalara ve dirliklerin (iktaların) dağıtım işlerine bakardı. Yazışmaları "tuğra"cı yürütür, hukuk işlerine "emir-î dâd" bakar ve askerlik işleriyle "beylerbeyi" ilgilenirdi. Askeri davalara ise "Kadı-î leşker" bakardı. Bhagavat Gita Bhagavad Gita, kısaca Gita (Sanskritçe , "", "Rabbin Ezgisi"), kutsal bir Hindu metni, ve edebiyat tarihindeki ve felsefedeki en önemli metinlerden biri kabul edilir. Kabaca Bhagavat Gita'da 700 vecize vardır ve "Mahabharata" destanının bir parçasıdır. Bhagavat Gita'daki öğretmen, Hindularca Tanrı'nın tezahürü olarak görülen ve Bhagavan, ilahi olan, olarak hitap edilen Krişnadır. Gita'nın içeriği, Kurukşetra Savaşının başlangıcından önceki savaş meydanında, Krişna ve Arjuna arasında geçen bir sohbettir. Arjuna'nın kendi kuzenlerine karşı savaşmadaki kafa karışıklığı ve ahlaki ikilemlerine karşılık, Krişna bir savaşçı ve prens olarak vazifesiyle, farklı yoga ve Vedantik felsefeleri örnekler ve analojilerle açıklamıştır. Bu, Gita'nın çoğunlukla Hindu teolojisine kati bir kaynak olarak gösterilmesini ve ayrıca yaşamla ilgili pratik ve tüm gerekli bilgiyi içeren bir kaynak olarak görülmesine yol açar. Bu konuşma sırasında, Krişna kendi kimliğini Yüce Varlık ("Svayam Bhagavan") olarak göstererek, Arjuna'yı kendi ilahi evrensel biçiminin ihtişamlı görüşüyle kutsar. Bhagavad Gita'ya, Upanishad, yani Vedantik metin statüsü verildiğini ima eden ' ismi de verilir. Her bir bölümün sonu kitabı Gita Mahabarata'dan alındığı için, aynı zamanda "" metni olarak bilinir. Ancak, Upanişad ismini veren Hinduizmin branşları Bhagavat Gita'yı aynı zamanda "śruti" veya "ifşa edilmiş" metin olarak düşünür. Upanişadik öğretilerin özetini temsil eden olarak bilindiğinden, aynı zamanda "Upanişad'laın Upanişad'ı" da denir. Bir başka isim de "", veya "Özgürleşme'nin Şastrası"dır. Mahabharatta destanının bir bölümünü oluşturan "kutsal kitap"tır. Hinduizmin "vaishnavism" ve "smartism" mezheplerince kabul edilir, Şaivizm ve Şaktizm mezheplerine mensup pek çok Hindu da Gita'ya derin saygı gösterir ama bu kutsal kitabı "smriti" kategorisinde görürler, Şaktaların Bhagavad Gita'ya çok benzeyen Devi Gita isimli kutsal kitapları vardır, Bhagavad Gita,"En yüce olanın/Tanrı'nın şarkısı" anlamına gelmektedir. Vaishnava mezhebinin ana Tanrısı, İşwarası olan Vişnu'nun avatarı Krişna tarafından Arjuna'ya öğretildiğine/vahyedildiğine inanılır. Hindu rişisi veya peygamberi olan Vyasa bu öğretiyi uzaktan dinleyen Sancaya'ya görme yeteneği kazandırmıştır ve Sancaya da kral Dhritaraştra'ya anlatmıştır. Bhagavad Gita upanişad özellikleri gösteren bir kutsal metindir bu nedenle bazen "Gitopanishad" da denir. İçinde mitolojik öğeler son derece azdır, kitap felsefi ve mistik yapıdadır, yoga felsefelerini de kısaca açıklar. İnanışa göre 5000 yıl önce MÖ 3000 yılında "dünya savaşı" denebilecek büyüklükte bir savaş meydana gelir. Bu savaş iyilerle kötüler arasındadır iyi tarafta olan Arjuna, Krişna'dan yardım ister. Arjuna savaşmak istemez ve bunalıma girer. En sonunda "Bütün bu krallıklar, zenginlikler aslında geçici" der ve silahını elinden bırakarak Krişna'nın tavsiyelerini dinlemeye koyulur. Krişna da ona ebedi hakikatleri tanrısal sırları, hayatın anlamını anlatmaya başlar. Mahatma Gandhi gibi bazı Hindular Bhagavad Gita'da anlatılan bu savaşın, savaş arabalarının, savaş atlarının, aslında "sembolik" olduğunu düşünürler. Arabacı "bilinç"tir, atlar kamçılanan isteklerdir, savaş yaşamdır, tekerlek zamandır araba "beden" ve arabanın sahibi ise "ben"dir. Bu savaşın tarihte gerçekten "yaşandığını" düşünen Hindular da ayetlerin ayrıca "sembolik" anlamlar içerdiğini reddetmez. Krişna Gita'da "Her şeyde beni ve bende her şeyi gören biri için ben asla kaybolmam. O kişi de benim için kaybolmaz. Benim bütün yaratıklarda bulunan varlığıma saygı gösteren bilge yaşam biçimi ne olursa olsun bende var olur" der. "Gizli bilgi" bölümünde Krişna Tanrısal bir hakikati Arjuna'ya şöyle açıklar: "Ben tezahür etmemiş halimle içine giriştiğim kozmik evrendeki tüm yaratıkları ve canlıları kapsarım ama onlar beni kapsayamazlar. Ancak buna rağmen bütün yaratılış ve evren benim içimde bulunmaz. Benim akıl almaz mistik gücümü anlamaya çalış. Tüm canlılara hayat verdiğim halde her yerde olduğum halde kozmik evrenin ifade şekillerinin bir parçası değilim. Benim benliğim yaratılışın özüdür yaratılmış tüm varlıklar bendedirler, anlamaya gayret et" Gita'ya göre Krişna maddesel yasaları kanunları yaratmıştır. Ama bu kanunlar yaratıldıktan sonra esaslarına uygun olarak kendi kendine işler. Bu nedenle de genel olarak Hindu dini ve Hindu kitaplarının evrim teorisi ile uyumlu olduğu söylenebilir. Bir yerde Krişna şöyle der: "Tüm kozmik düzenin kendi kendine yaratılmasını sağlarım, Maddesel doğa Benim gözetimimde faaliyet gösterir hareketli ve hareketsiz varlıkları yaratır. Bu düzen yine onun yasalarına uygun olarak durmadan yeniden yaratılır ve yok edilir" Krişna Gita'da ateizmi de eleştirmiştir. "Günahın tepkisini üzerine çekenler Dünyanın dayanağının bulunmadığını, dünyanın ve evrenin kendi kendine hiçbir Tanrı olmadan, Tanrı'nın gözetimi olmadan oluştuğunu, ona hükmeden bir tanrı'nın bulunmadığını söylerler. Doğumlarının "cinsel istek"ten başka bir nedeni ve amacının olmadığını sadece bu yolla ve bu yol nedeniyle dünyaya geldiklerini düşünürler" Bu eserin tam olarak ne zaman yazıldığı bilinmemektedir. İnançlı Vaishnava lar Gita'nın MÖ 3000 yılında oluşturulduğunu söylerler. Bilim insanları ise bu tarihlere katılmaz. Çeşitli bilim insanları dilsel ve edebi özelliklere bakarak Bhagavad Gita'nın MÖ 400 ile MÖ 100 yılları arasında yazıldığını söyler. Gita dünyada, son zamanlarda da batıda son derece popüler bir kitap haline gelmiştir.Hatta bazılarınca popülerite konusunda İncil'i bile geçtiği iddia edilir. Hint gizemciliği dendiğinde Upanişadlar ve Ashtavakra Gita ile beraber akla ilk gelen kitaptır. Hindistan'da pek çok Hindu rahibi tarafından ezbere bilinmektedir. Bhagavad Gita; mistisizmi, ayetlerdeki derinliği ve söz güzelliği nedeniyle bütün Hindularca ayrıca Hindu olmayan ancak doğu felsefesine ilgi duyan batılı araştırmacılarca "bir spiritüelite başyapıtı" olarak nitelendirilmektedir. Hintlerin kutsal destanlarından olan Mahabharata'nın içinde yer alan, adeta ayrı duran kutsal bir metindir. Hindu dinine ait tüm idraki doktrinleri kapsayan ve özümsemiş olan Bhagavad-Gita günümüzde bile ezoterik metinler arasında en etkileyici ve okuyucuya doğrudan hitap edenidir. Yazım tarihi hakkında kesin bir bilgi yoksa da İsa'dan birkaç yüz yıl önce kimliği bilinmez birisi tarafından kaleme alınmıştır. Destan, kendi akrabalarıyla savaşmak zorunda kalan Arcuna adlı prens kahraman ile ona bu savaşın gerçekte nefsi ile mücadelesinin bir tecellisi olduğunu fark ettirmeye çalışan O'nun en yüksekkişiliği Rab Krişna arasında geçen diyaloglara dayanmaktadır. Gerçekte Arcuna'nın bölünmüş krallıktaki hakkı için meşru bir savaşın içinde olmasına rağmen içine dolan bencil merhamet onu bu savaştan alıkoymak istemekte, Rab Krişna ise savaştan kaçmasının hakikatten kaçması demek olduğunu, ruhunu arındırmak için nefsinin bencil arzu ve tutkularından sıyrılması gerektiğini sürekli vurgulamaktadır. Bu yönüyle nefse karşı bir savaşa dönük ezoterik doktrinleri olabildiğine alegorik bir üslup ile anlatmaktadır. Lyrnessos Lyrnessos, antik yazar Homeros'un eseri İlyada'da geçen şehir. Günümüzde Edremit Körfezinde yer aldığı düşünülen bu şehir. Troia'yı almaya gelen Akha'lar tarafında Troia nın müttefiki olduğu için aynı bölgedeki Thebai ve Khryse gibi yağmalanır. Aşilin sevgilisi Brises de bu şehirdendir. Evcil hayvan mağazası Evcil hayvan mağazası veya pet shop değişik türde hayvan satışı yapılan perakende işyerleridir. Evcil hayvan mağazaları ayrıca hayvan yemi, sarf malzemesi ve aksesuar satarlar. Evcil hayvan mağazaları genellikle evde beslenmek üzere akvaryum, balık, küçük kuşlar ve küçük memeliler satarlar. Ayrıca son yıllarda küçük sürüngenler de popüler ev hayvanı olmuş ve evcil hayvan mağazalarında satılmaya başlamıştır. Birçok gelişmiş ülkede evcil hayvan mağazalarında kedi ve köpek gibi büyük sayılan hayvanların satışı yasaktır. Bu tür hayvanlar ancak yetiştirme çiftliklerinden ve koruyucu ailelerden alınabilmektedir. Türkiye'de ise evcil hayvan mağazalarında her tür hayvan satılabilir. Bu konuda girişimleri olan bazı hayvan hakları savunucusu sivil toplum örgütleri bulunmaktadır. Long Beach, Kaliforniya Long Beach, ABD'nin Kaliforniya eyâletinde bulunan, Los Angeles şehrinin güney kısmında yer alan bir şehirdir. Büyük Okyanus'a kıyısı olan şehir, Orange County ile komşudur. Los Angeles'a 20 mil yani yaklaşık 30 kilometre uzaklıktadır. Long Beach, Amerika Birleşik Devletleri'nin en büyük otuzbeşinci şehri, aynı zamanda da Kaliforniya'nın da en büyük beşinci şehridir. Nüfusu (2010 Nüfus Sayımı yılı itibarı ile) 462,257 kişidir. Long Beach limanı dünyadaki en büyük limanlardan birisi olarak görülmektedir. Şehrin ayrıca gelişmiş bir petrol endüstrisi vardır. Bunun nedeni zengin petrol yataklarının bulunmasıdır. Şehirde uçak, otomobil parçaları, elektronik ve ev mobilya üreticileri bulunmaktadır. Long Beach aşağıdaki kentlerle kardeş kentlerdir Japonya'da evler Japonya'da evler, geleneksel ve modern stillerde üretilmişlerdir. Bazen evler firmalar tarafından lojman olarak verildiği gibi, özel savunma kuvvetleri gibi birimlerin kendilerine ait özel lojmanları bulunmaktadır. 2003 yılında yapılan anketlere göre Japonya'da oturanların %61'ı kendi evine sahiptir. Japonya'daki evlerin %96.6 yaşama mekânı olarak %3.4ü ise yaşama ve ticari mekân olarak bir arada kullanılmakradır. Ortalama oda sayısı 4.77 olarak hesaplanmış, ortalama alanlar 94 metrekaredir. Oda başına düşen kişi sayısı ise 0.56 kişidir. Japonya'da evlerin %58 kırsal bölgede yer almaktadır. Japonya'da şehir merkezleri dışında halk evlerinin yakın yerlerine arabalarını prk edebilmektedir. Ancak pek çok evde kişisel otopark kapalı veya açık olmak üzere bulmaktadır. Apartmanların dışında park alanları bulunabileceği gibi, apartmanın ilk