magnezyumun silikatleri olan olivin ve piroksen idi. Bu mineraller çevrelerindeki erimiş malzemeden daha yoğun olduğu için battı. Kristalleşme yaklaşık %75 tamamlandıktan sonra daha az yoğun anortositik plajiyoklaz feldspat kristalleşti ve yüzmeye başlayarak yaklaşık 50 km kalınlığında anortositik bir kabuk oluştururdu. Magma okyanusunun çoğunluğu, sona kalan yüksek derecede uyumsuz ve ısı üreten, KREEP açısından zengin magmaların birkaç yüz milyon (ya da belki 1 milyar) yıl boyunca kısmen ergimiş durumda kalmış olmasına rağmen hızlı bir şekilde (yaklaşık 100 milyon yıl veya daha kısa sürede) kristalize oldu. Bu magma okyanusunda KREEP açısından zengin magmaların sonunda tektonik olarak eşsiz jeolojik bir bölge olup artık Procellarum KREEP Arazisi olarak bilinen Oceanus Procellarum bölgesi ve Imbrium havzasında konsantre oldukları anlaşılmaktadır. Kamerî kabuk oluştuktan kısa bir müddet sonra, hatta oluşmaya devam ederken Mg-suite noritler ve troktolitlere sebep olabilecek muhtelif magma türleri oluşmaya başlamasına rağmen bunun olduğu derinlikler kesin olarak bilinmemektedir. Son teoriler, kökenleri halen bilim dünyasında oldukça tartışılmalı da olsa bu magmaların büyük ölçüde Procellarum KREEP Arazisi bölgesiyle sınırlı ve genetik olarak bir şekilde Mg-suite plütonizmiyle ilişkili olduğunu göstermektedir. Mg-suite kayaçlarının en eskilerinin kristalleşme yaşları 3,85 Gy civarındadır. Fakat kabuğun derinliklerine kazabilecek son büyük çarpış (Imbrium havzası) da 3,85 Gy önce meydana geldi. Böylece Mg-suite plütonik etkinliği çok daha uzun bir süre devam etmesi ve genç plütonik kayaçların yüzeyin altında büyük derinliklerde bulunması muhtemel görünüyor. Ay numunelerinin analizi, Ay çarpma havzalarının önemli bir yüzdesinin çok kısa bir süre içinde, yaklaşık 4 ve 3,85 Gy önce meydana geldiğini ima eder gibi görünüyor. Bu hipotez, Ay Felaketi veya Geç Dönem Ağır Bombardıman olarak adlandırılır. Fakat şimdi Imbrium darbe havzasından (Ay'daki en genç büyük çarpma havzalarından biri) "Apollo" iniş yerlerinin hepsinde ejektadan bulunması gerektiği kabul edilmektedir. Bu yüzden bâzı darbe havzaları için (özellikle Mare Nectaris) yanlışlıkla Imbrium'la aynı yaşın verilmiş olması mümkündür. Ay denizleri (maria) antik akan bazalt patlamalarını göstermektedir. Karasal lavlara göre bunlar, demirce daha zengin olup düşük viskozitelere sahiptirler ve bazıları da bir titanyum açısından zengin olan ilmenitin yüksek derecede arttırılmış şeklini ihtiva eder. Bazı deniz örnekleri 4,2 Gy kadarken ve (krater sayma yöntemine dayalı olarak) en gençleri sadece 1 milyar yıl önce patlak verdiğine inanılırken bazaltik patlamaların büyük çoğunluğu, yaklaşık 3 ila 3,5 Gy önce meydana geldi. Denizlerin volkanizmasıyla birlikte yanardağdan yüzlerce kilometre uzağa erimiş bazalt malzemeleri taşıyan piroklastik patlamalar başladı. Denizlerin büyük bir kısmı, Ay'ın yakın yüzüyle ilişkili düşük yüksekliklerdeki çarpma havzalarını oluşturdu veya içlerine aktı. Fakat Oceanus Procellarum herhangi bir darbe yapısıyla uyuşmaz ve bilinen en aşağı yükseklikler olan ve Ay'ın uzak tarafında bulunan Güney Kutbu-Aitken Havzası da sadece az miktarda denizlerle kaplıdır değildir (daha ayrıntılı bir tartışma için Ay denizlerine bakınız). Kamerî anomalistik ay boyunca Dünya'nın gelgit değişim stresleri küçük varyasyonlara sebep olsa da meteor ve kuyruklu yıldızların çarpmaları, bugün Ay üzerinde etkili tek ani jeolojik kuvvetlerdir. Ay stratigrafisinde kullanılan en önemli kraterlerden bazıları bu yeni devride şekillenmiştir. Mesela 3,76 km derinlik ve 93 km çapındaki Copernicus kraterinin (tartışmalı olsa da) yaklaşık 900 milyon yıl önce oluştuğu düşünülmektedir. "Apollo 17" misyonu, Tycho kraterinden gelen malzemeleri örneklenmiş olabileceği bir alana indi. Yine tartışmalı olmasına rağmen bu kayaçlar üzerinde yapılan çalışmalar, kraterin 100 milyon yıl önce oluşmuş olabileceğine işaret ediyor. Yüzey yüksek enerjili parçacıklar, Güneş rüzgârı implantasyonu ve mikrometeorit etkilerinden dolayı uzay ayrışması yaşadı. Bu süreç, genç kraterlerle ilişkili ışın sistemlerinin çevrenin yüzey aklığı ile uyuşana kadar kararmasına sebep olur. Fakat hüzmenin bileşimi (bir "yayla" hüzmesi deniz üzerine geldiği zaman oluşabileceği gibi) altında yatan kabuk malzemelerinden farklı ise, hüzme çok daha uzun zaman görülebilir. 1990'larda Ay'ın keşifine devam edilmesiyle Ay küresi etrafında Ay'ın soğumasıyla meydana gelmiş uçurumların varlığı keşfedildi. Ay'ın stratigrafik dizisinin tepesinde ışınlı çarpma kraterleri bulunabilir. Böyle genç kraterler Kopernik birimine aittir. Altında ışın sistemi olmayan, fakat daha ziyade gelişmiş krateri morfolojisi olan kraterler bulunabilir. Bu Eratosthenes birimidir. İki genç stratigrafik birim, Ay'da krater büyüklüğündeki noktalarda bulunabilir. Bunların altında iki uzanan tabakalar bulunabilir: (daha önce Procellarian birimi olarak tanımlanan) deniz (İng. "mare") birimleri ve İmbrium havzası ile ilgili ejekta ve tektonik birimler (İmbriyum birimleri). Başka bir darbe havzası ile ilgili birim Nektar birimi olup Nektar Havzası civarında tanımlıdır. Kamerî stratigrafik dizinin dibinde eski krater ovalarından müteşekkil Nektar öncesi birim bulunabilir. Merkür'ün tabakalanması Ay'a çok benzer. Ay manzarası çarpma kraterleri, ejektaları, birkaç volkan, tepeler, lav akıntıları ve magma ile dolmuş depresyonlar ile karakterize edilir. Ay'ın en belirgin yönü parlak ve karanlık bölgeleri arasındaki kontrast farkıdır. Aydınlık yüzeyler Ay'ın yaylaları olup "terrae "(Latince "Dünya"'dan, tekili "terra") adını alırken koyu ovalara "maria "(Latince "deniz", tekili "mare") adı verilir; her iki ismi de 17. yüzyılda Johannes Kepler kullanmaya başlamıştır. Denizler bazaltlıyken yaylaların bileşimi anortositiktir. Denizler sık sık, "ovalar"a denk gelirken ovaların daima denizler kapsamında olmadığına dikkat etmek önemlidir (mesela Güney Kutbu-Aitken Havzası'ndaki gibi). Yaylalar denizlerden daha eski olup dolayısıyla daha aşırı derecede kraterlidirler. Ay'da volkanik süreçlerin başlıca ürünleri Ay denizleri şeklinde Dünya'ya bağlı gözlemcilerce bilinmektedir. Bunlar yakın tarafın neredeyse üçte birini kapsayan düşük albedolu yüzeylere karşılık gelen büyük bazalt lavı akışlarıdır. Uzak tarafın sadece yüzde birkaçı "mare "volkanizmasından etkilendi. "Apollo "misyonları bunu doğrulamadan önce bile çoğu bilim insanları, lav akışı izleri ve lav tüpleri olarak atfedilen çöküntülerden dolayı denizlerin lav dolu ovalar olduğunu düşünmekteydi. Mare bazaltlarının yaşları hem doğrudan radyometrik tarihleme ile, hem de krater sayma tekniği ile belirlenmiştir. Krater sayım ile belirlenen genç yaş yaklaşık 1 Gy (1 Gy = 1 milyar yıl) iken en eski radyometrik yaş, yaklaşık 4,2 Gy'dır. Hacimsel olarak çoğu denizler, şimdiden yaklaşık 3 ilâ 3,5 Gy önce oluşmuştur. En eski lavalardan bazıları Ay'ın uzak tarafındaymış gibi görünürken en genç lavlar, Oceanus Procellarum içinde ortaya çıktı. Denizler, etraflarını çevreleyen yaylalara göre daha düşük yoğunlukta çarpma kraterleri olduğundan bariz şekilde daha gençtirler. Mariaların büyük bir kısmı, ya Ay'ın yakın yüzünde alçakta bulunan çarpma havzalarında patlayarak ortaya çıktı, ya da bunların içlerine aktı. Buna rağmen çarpma olayıyla mare volkanizması arasında nedensel bir ilişki olma ihtimali, mare ovalarının içindeki malzemeden çok daha eski (yaklaşık 500 milyon yıl kadar) olduğundan muhtemel değildir. Bunun dışında Ay üzerinde mare volkanizmasının en geniş alanı olan Oceanus Procellarum, bilinen herhangi bir çarpma havzasına karşılık gelmez. Genelde marenin sadece yakın tarafta patlak vermesine gerekçe olarak buradaki kabuğun uzak taraftan daha ince olmasının sebep olduğu ileri sürülmektedir. Kabuk kalınlığı farklılıkları, sonuçta yüzeye ulaşan magmanın miktarını modüle edebilse de bu hipotez, Oceanus Procellarum'dan daha ince bir kabuğa sahip Ay'ın uzak tarafındaki Güney Kutbu-Aitken havzasının yalnızca az miktarda volkanik ürünlerle dolmasını açıklamaz. Yaylaları da kapsayan, fakat denizlerle ilişkili olan başka bir tür birikintiler, "karanlık manto" birikimleridir. Bu birikintiler çıplak gözle görülemez, fakat teleskoplar veya yörüngedeki uzay araçlarından çekilen görüntülerde görülebilir. "Apollo "misyonlarından önce bilim insanları, piroklastik patlamalar tarafından üretilen birikintiler olduklarına inanıyordu. Bâzı birikintiler, piroklast fikrini takviye edercesine karanlık ve uzamış kül konileri ile bağlantılı görünmektedir. Piroklastik patlamaların varlığı, sonradan Dünya'da piroklastik patlamalarda bulunanlara benzer cam kürelerin keşfiyle doğrulandı. Ay bazaltlarının çoğu, yüzeyinde karşılaşılan vakum şartlarında magmadan kaçan gaz kabarcıkları tarafından meydana gelen ve veziküller olarak adlandırılan küçük delikler içerir. Bu kayalardan kaçan gazların ne olduğu kesin olarak bilinmemekle birlikte karbon monoksit adaylardan biridir. Piroklastik cam örneklerinde yeşil, sarı ve kırmızı renk tonları vardır. Renk farkı, kayanın sahip olduğu titanyum konsantrasyonunu belirtir: yeşil parçacıklarda en düşük konsantrasyonlar (yaklaşık %1), kırmızı parçacıklarda da en yüksek konsantrasyonları (en yüksek konsantrasyonlara sahip bazaltlardan çok daha yüksek olan %14'e kadar) gösterir. Ay'da oluklar, bazen bölgesel lav kanallarının oluşumuyla meydana geldi. Bunlar genellikle dolambaçlı, kavisli veya doğrusal şekillerden oluşan üç kategoriye ayrılırlar. Bu dolambaçlı olukları kaynağına kadar geri takip ederek genellikle eski bir volkan bacasına götürür. En önemli kıvrımlı oluklardan biri, Oceanus Procellarum'un doğu kenarı boyunca uzanan Aristarchus yaylasında bulunan Vallis Schröteri özelliğidir. Bir kıvrımlı oluk örneği Imbrium Havzası kenarında bulunan Apollo 15'in iniş yerindeki Hadley Oluğu'dur. Misyondan önce uzun bir tartışma konusu olan bu oluğun misyondaki gözlemlere dayanarak genellikle volkanik süreçler tarafından şekillendirildiği düşünülmektedir. Rümker Dağı'nda olduğu gibi Ay yüzeyinin seçilen yerlerinde kalkan volkanlarının çeşitli türleri bulunabilir. Bunların nispeten viskoz, muhtemelen silikat açısından zengin lavaların bölgesel deliklerden patlamasıyla şekillendiğine inanılmaktadır. Meydana gelen Ay kubbeleri, orta noktasına doğru birkaç yüz metre yükselen hafif eğimli, geniş, yuvarlak, dairesel özelliklerdir. Tipik olarak 8–12 km çapındadırlar, fakat 20 km'ye kadar da olabilirler. Kubbelerin bazılarının zirvesinde küçük bir çukur bulunur. Kırışıklı sırtlar, deniz içinde sıkıştırıcı tektonik güçler tarafından meydana getirilen özellikleridir. Bu özellikler, yüzeyin burkulmasını temsil eder ve denizin parçaları arasında uzun sırtlar oluşturur. Bu sırtlardan bazıları gömülü kraterleri ya da denizin altındaki diğer özellikleri ana hatlarıyla görünür hâle getirir. Böyle bir özelliğin bir en önemli örneği Letronne krateridir. Grabenler, uzatma gerilmelerj altında meydana gelen tektonik özelliklerdir. Yapısal olarak aralarında aşağı düşmüş bir blok olan iki normal faydan oluşmuşlardır. Çoğu grabenler Ay denizleri içinde büyük çarpma havzalarının kenarlarında bulunur. Ay'ın kraterlerinin kökenlerinin çarpma özellikleri olduğu, yaygın olarak ancak 1940'larda kabul edildi. Bu idrak, Ay'ın çarpma tarihçesinin giderek jeolojik süperpozisyon prensibi vasıtasıyla çözülmesine yol açtı. Başka bir ifadeyle bir krater (veya ejekta) başkasının üstüne gelmişse daha genç olmalıydı. Bu daha sübjektif olsa bir kraterin yaşadığı erozyon miktarı, onun yaşı için bir ipucu oldu. 1950'lerin sonlarında bu yaklaşımı kabul eden Gene Shoemaker, Ay'ın sistematik çalışmasını astronomlardan alarak Ay jeologlarının eline sıkıca verdi. Çarpma krateri oluşumu Ay'da en önemli jeolojik süreçtir. Kraterler, asteroid ya da kuyruklu yıldız gibi katı bir cismin yüksek hızla yüzeye çarpmasıyla oluşur (Ay için ortalama darbe hızı saniyede yaklaşık 17 km'dir). Kinetik enerjinin etkisi, giriş noktasından uzağa doğru yayılan bir sıkıştırma şok dalgası meydana getirir. Bunun arkasından ejektanın büyük kısmını kraterin dışına iten bir seyrelme dalgası gelir. Nihayet merkezî bir tepeyi meydana getiren zeminin hidrodinamik geri tepmesi bunu takip eder. Bu kraterler minik çukurlardan yaklaşık 2.500 km'lik bir çap ve 13 km'lik bir derinliğe sahip muazzam Güney Kutbu-Aitken Havzası'na kadar değişen büyüklüklerde çaplarıyla Ay'ın yüzeyi boyunca bir süreklilik gösterir. Çok genel bir anlamda Ay'ın çarpma karteri oluşumu geçmişinde zaman ile krater boyutunun azalan bir seyirini izlenmektedir. Özellikle büyük çarpma havzaları erken dönemlerde oluşmuş olup gittikçe daha küçük kraterler tarafından örtülmüşlerdir. Belirli bir yüzey üzerinde krater çaplarının boy dağılımı (başka bir deyişle çapın fonksiyonu olarak krater sayısı), krater boyutu azaldıkça krater sayısının arttığı bir üs kanununu izler. Bu eğrinin dikey pozisyonu, yüzeyinin yaşını tahmin etmek için de kullanılabilir. En son çarpmalar, keskin kenarlı çeper dahil iyi tanımlanmış özelliklerle ayırt edilirler. Küçük kraterler kase şekli oluşturma eğilimindeyken büyük çarpmaların düz zeminli bir merkezî tepesi olabilir. Büyük kraterler, genellikle iç duvarları boyunca göçerek terasları ve çıkıntıları meydana getiren özellikler gösterirler. En büyük çarpma havzaları olan çok halkalı havzaların yükselmiş malzemeden tali konsantrik halkaları bile olabilir. Çarpma süreci, başlangıçta yüksek albedo malzemeleri kazarak krater, ejekta ve ışın sistemine parlak bir görünüm verir. Uzay erozyonu süreci kademeli olarak bu malzemenin albedosunu öyle azaltır ki, ışınlar zamanla yavaş yavaş sönükleşir. Yavaş yavaş krater ve ejekta, mikrometeoritler ve daha küçük darbelerle çarpma erozyonuna uğrarlar. Bu aşınma süreci, krater özelliklerini yumuşatır ve yuvarlaklaştırır. Krater, özellikleri ve hatta merkezî tepeyi gömen başka çarpmaların ejektalarıyla da örtülebilir. The ejecta from large impacts can include large blocks of material that reimpact the surface to form secondary impact craters. These craters are sometimes formed in clearly discernible radial patterns, and generally have shallower depths than primary craters of the same size. In some cases an entire line of these blocks can impact to form a valley. These are distinguished from "catena", or crater chains, which are linear strings of craters that are formed when the impact body breaks up prior to impact. Genel olarak bir Ay krateri kabaca daireseldir. Ames Araştırma Merkezi'nde yapılan laboratuvar deneyleri, çok düşük açılı çarpmaların dahi dairesel kraterler meydana getirme eğiliminde olduğunu, çarpma açıları beş derecenin altında olursa eliptik kraterlerin şekillenmeye başladığını göstermiştir. Bununla birlikte düşük açılı bir çarpma, ortadan kaymış bir merkezî tepe meydana getirebilir. Buna ek olarak eğik çarpışlardan çıkan ejektalar, farklı çarpma açılarında farklı desenler göstermiştir: 60˚ civarında başlayan bir asimetri ve yaklaşık 45˚'lik açıyla başlayarak gelen cismin geliş yönünde ejektasız kama şeklinde bir "kaçınma bölgesi" meydana getirmesi. Bir çarpış, yüzeyin altından düşük albedo malzemesini kazır ve ana krater çevresine bırakırsa karanlık ejecta "koyu halo kraterleri" oluşturur. Bu, denizlerdeki gibi koyu bazaltik malzemeli bir alanın daha uzaktan, dağlık bölgelerdeki çarpmalardan kaynaklanan açık renk ejekta ile kaplanmasıyla olabilir. Bu kaplama, altta kalan koyu malzemeyi gizler ve daha sonraki kraterler tarafından kazılarak tekrak ortaya çıkarılır. Büyük çarpışlar, erimiş kayalardan bir kilometreye kadar kalın olabilen erime tabakaları meydana getirir, bunlar yüzeyin bir bölümünü örter. Bu tür darbe eriyiklerine örnekler, Mare Orientale darbe havzasının kuzeydoğu kesiminde görülebilir. Ay'ın yüzeyine irili ufaklı asteroit ve kuyrukluyıldız malzemesi milyarlarca yıl çarpmıştır. Zamanla bu çarpış süreci yüzey malzemelerini toz hâline getirip yüzeydeki malzemeleri "işledi", böylece "regolit" adı verilen ince taneli bir tabaka oluşturdu. Regolit kalınlığı, genç denizlerin altında 2 metreden en eski Ay yayla yüzeylerinin altında 20 metreye kadar değişir. Regolit, ağırlıklı olarak o bölgede bulunan malzemelerden oluşur, fakat ayrıca uzak çarpma kraterleri tarafından püskürtülen malzemelerin izlerini de içerir. "Mega regolit" terimi, sık sık yüzeye yakın regolit tabakasının hemen altında çokça kırılmış ana kayacı tanımlamak için kullanılır. Regolit kayalar, orijinal ana kayaç minerallerinin fragmanlarını ve çarpmalar sırasında oluşan camsı parçacıkları içerir. Ay regolitinin çoğunda parçacıkların yarısı, cam parçacıkları ile kaynaşık mineral parçalardan meydana gelir; bu cisim denilen agglutinates vardır. Regolith kimyasal bileşimi konumuna göre değişir; dağlık regolit sadece bu bölgelerde kayalardaki gibi alüminyum ve silis bakımından zengindir. Denizdeki regolit, demir ve magnezyum açısından zengin olup kendisinden oluşturulduğu bazalt kaya gibi silis açısından fakirdir. Ay regoliti, aynı zamanda Güneş'in tarihi hakkında bilgi topladığından çok önemlidir. Güneş rüzgârı oluşturan atomlar – çoğunlukla helyum, neon, karbon ve azot – Ay yüzeyine çarpıp mineral taneleri içine yerleşirler. Regolitin bileşimi, bilhassa izotopik kompozisyonu incelendiğinde Güneş aktivitesinin zamanla değişip değişmediğini belirlemek mümkündür. Oksijen, hidrojen (su), karbon ve azot gibi Güneş rüzgârı gazları sadece hayatı sürdürmek için elzem değildir, aynı zamanda yakıt üretiminde potansiyel olarak gelecek Ay üslerinde yararlı olabilir. Ay regolitinin bileşimi, aynı zamanda kökeninin anlamaşılması için kullanılabilir. Ay lav tüpleri, yerel arama ve geliştirme, ya da Ay'a ötesinde keşif hizmet etmek, bir insan karakol olarak kullanılabilecek bir gelecek ay üssü, oluşturmak için bir potansiyel olarak önemli bir konuma oluşturmaktadır. Ay lav mağarası potansiyel olarak uzun zamandan bire edebiyatta ve tezlerde ele alınmıştır. Ay'da bozulmamış herhangi bir lav tüpü, sıkça olan göktaşı çarpmaları, yüksek enerjili morötesi radyasyonu, enerjik parçacıklar ve aşırı olan gündüz sıcaklık değişimleriyle Ay yüzeyinin şiddetli ortamında bir sığınak olarak hizmet verebilir. Lunar Reconnaissance Orbiter'in uzaya fırlatılışının ardından birçok Ay lav tüpleri görüntülenmiştir. Bu Ay çukurları Marius Tepeleri, Mare Ingenii ve Mare Tranquillitatis dahil Ay'ın muhtelif yerlerinde bulunurlar. "Apollo 11" ile geri getirilen ilk kayalar bazalttı. Misyon, Mare Tranquillitatis'e inmesine rağmen dağlık yerlerden gelen birkaç milimetrik parça da toplandı. Bunlar esas olarak plajiyoklaz feldispattan oluşmaktadır; bâzı fragmanlar sadece anortozit plajiyoklazlardan meydana gelmişti. Bu mineral parçalarının belirlenmesi, Ay'ın büyük bir kısmının bir zamanlar erimiş olduğu ve kabuğun bu magma okyanusunun fraksiyonel kristalleşmesiyle şekillendiği hipotezine yol açmıştır. Dev çarpma olayının tabii bir sonucu, Ay'ı oluşturmak üzere tekrar toplanan malzemelerin sıcak olmuş olmasıdır. Şimdiki modeller, Ay'ın teşekkülünden kısa bir süre sonra Ay'ın büyük bir kısmının erimiş olduğunu, bu magma okyanusunun derinliğinin yaklaşık 500 km ile dibe kadar olduğunu tahmin etmektedir. Bu magma okyanusunun kristalizasyonu, Ay kayalarının bileşim açısından farklılaştırılmış kabuk ve mantonun meydana gelmesine ve ana Ay kaya gruplarına sebep olurdu. Ay'ın magma okyanusunun kristalleşmesi ilerledikçe olivin ve piroksen gibi mineraller çökmüş ve Ay mantosunun meydana getirmişti. Kristalleşmenin yaklaşık dörtte üçü tamamlandığında anortositik plajiyoklaz kristalize olmaya başlayacak, düşük yoğunluğu sebebiyle de yüzerek anortositik bir kabuğu meydana getirecekti. En mühimi uyumsuz elementler (yani tercihen sıvı faza ayrılanlar) kristalleşme ilerledikçe giderek magma içinde yoğunlaşarak başlangıçta kabuk ve manto arasında sıkışmış olan KREEP bakımından zengin bir magmayı şekillendirecektir. Bu senaryo için delil, Ay yayla kabuğunun yüksek derecede anortositik bileşiminin yanı sıra bölgede toplanmış KREEP açısından zengin malzemelerin varlığıdır. "Apollo" programı, çoğu Houston, Teksas'taki Lunar Receiving Laboratuvarı'nda saklanan 380,05 kilogram Ay yüzeyi malzemesi getirirken insansız Sovyet "Luna" programı 326 gram Ay malzemesiyle döndü. Bu kayaçlar, Ay'ın jeolojik evrimini çözmekte paha biçilmez olduklarını ispat ettiler. Ay kayaçlarının büyük bir kısmı, olivin, piroksen ve plajiyoklaz feldispat (anortozit) gibi Dünya üzerinde mineraller oluşturan aynı ortak kayadan yapılmıştır. Piroksen ve olivin tipik Ay'ın mantosunda görülürken plajiyoklas feldispat, çoğunlukla Ay kabuğunda bulunur. İlmenit minerali bâzı deniz bazaltlarında oldukça boldur ve ("Apollo 11" mürettebatının üç üyesi "Armstrong", "Aldrin" ve "Collins" için) armalcolite olarak adlandırılan yeni bir mineral, ilk Ay numunelerinde tespit edilmiştir. Yayla bölgeleri demir açısından fakir olup öncelikle kalsiyum bakımından zengin plajiyoklaz bir feldispat olan anortozitten oluşurken denizler, ağırlıklı olarak bazalttan meydana gelmektedir. Kabuğun diğer önemli bileşeni, troktolit ve noritler gibi magmatik "Mg sınıfı" kayaçlar ve KREEP bazaltlardır. Bu kayaçların genetik olarak petrojenez KREEP bazaltları ile ilişkili olduklarına inanılmaktadır. Ay yüzeyindeki kompozit kayalar genellikle breşler şeklinde görünür. Bunların alt kategoriler, nasıl oluştuklarına bağlı olarak parçalı, granulitik ve çarpma-eriyik breşler olarak anılır. "Düşük K Fra Mauro" bileşimi ile temsil edilen mafik çarpma-erime breşlerinin üst kabuk anorthositik kayalara oranla hem daha yüksek demir ve magnezyum oranına, hem de daha fazla KREEP'e sahiptirler. Bazaltik kayaçların Ay'ın dağlık kayaçlarına göre ana özelliği, bazaltların olivin ve pirokseninin daha çok ve plajiyoklası daha az içermesidir. Onlar, demir açısından Dünyevî bazaltlardan daha zengin ve aynı zamanda daha düşük viskozitelere sahiptirler. Bazıları, ferro-titan oksit bakımından zengindirler ve ilmenit olarak bilinirler. Kayaçların ilk örneklemelerinin ilmeniti ve diğer ilgili mineralleri yüksek miktarda içerdiği için onlara "yüksek titanyumlu" bazaltlar adı verildi. "Apollo 12 "misyonu, düşük titanyum konsantrasyonları olan bazaltlar ile Dünya'ya döndü ve bunlara "düşük titanyumlu" bazalt dendi. Daha düşük konsantrasyonlu bazaltlar, insansız Sovyet sondaları dahil olmak üzere müteakip misyonlarca getirildi, bunlara şimdi "çok düşük titanyumlu" bazalt deniyor. Clementine uzay aracı, en yüksek konsantrasyonu olan kayaçların en az olduğu deniz bazaltlarının titanyum konsantrasyonlarında bir süreklilik olduğunu gösteren veriler gönderdi. Ay'ın içinin güncel modeli, insanlı "Apollo "programı misyonları sırasında geride bırakılan sismometreler ve Ay'ın çekim alanının ve dönmesinin incelenmesinden elde edilmiştir. Ay'ın kütlesi, içindeki herhangi bir boşluğu ortadan kaldırmak için yeterlidir, bu sebeple katı kayadan oluştuğuna inanılır. Düşük yığın yoğunluğu (~ 3,346 kg m) , düşük metal varlığını göstermektedir. Kütle ve atalet momenti kısıtlamaları, Ay'ın muhtemelen yarıçapı yaklaşık 450 km'den az olan bir demir çekirdeğe sahip olduğunu göstermektedir. Ay'ın fiziksel salınımları (dönüşündeki küçük düzensizlikler), bunun haricinde çekirdeğin hâlâ erimiş olduğunu göstermektedir. Çoğu gezegen ve uyduların yarıları büyüklüğünde demir çekirdekleri vardır. Ay, böylece yarıçapının yalnızca yaklaşık dörtte biri büyüklüğünde bir çekirdeğe sahip olarak anormaldir. Ay'ın kabuğu (belirsizlik ± 15 km olsa da) yaklaşık 50 km kalınlığındadır. Uzak taraftaki kabuğun yakınında tarafa göre ortalamada yaklaşık 15 km daha kalın olduğuna yaygın olarak inanılmaktadır. Sismoloji, sadece "Apollo 12" ve "14 "iniş yerlerinde kabuk kalınlığını kısıtlamıştır. İlk "Apollo "dönemi analizleri burada yaklaşık 60 km'lik bir kabuk kalınlığı olduğunu önerdiyse de, son zamanlarda yeniden analiz edilen bu veriler, onun daha ince ve yaklaşık 30 ile 45 km arasında olduğunu göstermektedir. Dünya'nınkiyle kıyasla Ay'ın sadece çok zayıf bir dış manyetik alanı vardır. Diğer önemli farklar Ay'ın şu anda (çekirdeğinde bir jeodinamo ile üretilebilen) bir dipolar manyetik alana sahip olmaması ve mevcut olan mıknatıslanmaların kökeninin neredeyse tamamen kabukta bulunmasıdır. Bir hipoteze göre kabuk mıknatıslanmalarının Ay tarihinin başlarında jeodinamo hâlâ çalıştığı zaman olduğunu ileri sürer. Bununla birlikte Ay çekirdeğinin küçük boyutu, bu hipotez için potansiyel bir engeldir. Alternatif olarak Ay gibi havasız cisimlerde geçici manyetik alanların çarpma sürecinde meydana gelebileceğidir. Bunu destekleyen, büyük kabuk mıknatıslanmalarının büyük çarpma havzalarının antipotları yakınlarında göründüğünün fark edilmesidir. Ay'ın Dünya gibi bir dipolar manyetik alana sahip olmamasına rağmen, geri getirilen kayaçların bazılarında güçlü mıknatıslanma vardır. Bundan başka yörüngeden yapılan ölçümler, Ay yüzeyinin bâzı bölümlerinin güçlü manyetik alanlar ile bağlantılı olduğunu göstermektedir. 25 (Adele albümü) 25, İngiliz şarkıcı ve söz yazarı Adele'in yayınlanan üçüncü stüdyo albümüdür. 20 Kasım 2015 tarihinde XL Recordings adlı şirket aracılığıyla piyasaya sürüldü. Uluslararası çapta büyük başarı yakalayan ikinci stüdyo albümü 21'in yayınlanmasından sonra Adele, müziği bırakıp bundan olumlu bir pay çıkarmayı düşündü. Ancak müziğe ara verip oğlunu büyütmeye başladı. Müziğe verdiği aradan sonra ilham sıkıntılarını atlatıp stüdyo çalışmalarını tekrar düzenledi ve yeni albümü için çalışmaya başladı. 2013 yılında elinde olan şarkıları kaydetmeye ve geliştirmeye başlayıp 2015 yılında 25 adlı albümünü hazır hale getirdi. Albümün adı, daha önceki albümlerinde olduğu gibi yine yaşına odaklandı ve 25 olarak adlandırıldı. Albümdeki şarkı sözlerinin teması daha çok "yaşının geçmesine, nostaljiye, melankoliye, zamanın geçmesine, anneliğe ve pişmanlığa" odaklıdır. Albümün yapımında elektronik elementler, yaratıcı ritmik yapılar, 1980'lerin R&B tarzı yapısı ve piyano mevcut. Adele, yapımcı ve söz yazarlığında da ise her zaman olduğu gibi Paul Epworth ve Ryan Tedder ile birlikte yeni kişiler olan Max Martin, Shellback, Greg Kurstin, Danger Mouse, the Smeezingtons, Samuel Dixon, ve Tobias Jesso Jr. ile birlikte çalıştı. Çok fazla tanıtım ve promosyon yapılarak beklenen albüm olan 25, ticari açıdan ve eleştiriler için piyasaya sürüldü. Albüm Amerika'da ve İngiltere'deki birçok satış mağazasında, uluslararası pazarda, müzik listelerinde anında bir numaraya yükseldi. Yayınlandığı ilk hafta Amerika Birleşik Devletlerinde 3.38 milyon kopya satarak rekor kırdı. 1991'deki Nielsen SoundScan'in albümünden beri en büyük ilk hafta satışı gerçekleşti. Birçok eleştirmen ve gazeteci, halkın, albümü indirmek veya internet üzerinden dinlemek yerine fiziksel kopyasını satın aldığını ve bunun müzik piyasası için güzel bir hareketlenme olduğunu belirtti. "Hello", 2017 Grammy Ödülleri'nde "Yılın Kaydı", "Yılın Şarkısı" ve "En İyi Pop Solo Performansı" ödüllerini kazanırken 25, "En İyi Pop Vokal Albümü" ödülünün yanında "Yılın Albümü" kategorisinde de kazanan oldu, böylece Adele, 2012'de "21" albümüyle kazandığı ödülün ardından bu seneki zaferiyle Grammy Ödülleri tarihinde iki defa "Yılın Albümü" ödülünü kazanan ikinci kadın sanatçı oldu. Bunu daha önce 2010 Grammy Ödülleri'nde "Fearless" ve 2016 Grammy Ödülleri'nde "1989" albümüyle Taylor Swift başarmıştı. Adele, 2011 çıkışlı ikinci stüdyo albümü 21'den sonra müzik piyasasını tamamen bırakıp kendi hayatını yaşamaya başlamak istediğini düşündü. Ardından 2012 yılında müziğe ufak bir ara verip geri döneceğini, biraz zamana ihtiyacı olduğunu belirtti. Müziğe verdiği aranın bittiğini düşündüğü sırada Ekim 2012'de ilk çocuğunu doğurdu, bununla beraber kaybettiğini düşündüğü ilhamını doğumdan sonra çocuğuna odaklı çalışmalar yaparak geri kazandı. Stüdyoya geri döndü ve şarkılar kaydetmeye başlayarak "ne yapmak istediğimi biliyorum," dedi. Albüm kayıtları aşamasındayken Adele, önceki albümü "21"'deki gibi "hüzünlü, kalp kırıklığı temalı şarkılar" yapmak istemediğini belirtti. Albüm yayınlanmadan önce "25", anketlerde ve listelerde 2015'in en çok beklenen albümü seçildi. "Billboard", "Fuse", The Sydney Morning Herald ve sayısız dergiler albümü en çok beklenen albümler listesinde bir numaraya yerleştirdi ve ardından "Eğer Adele albümü 2015'te yayınlarsa, bütün yılı sallar," diye başlıklar atıldı. Albümün resmi yayınlanma tarihinin duyurulmasından önce müzik eleştirmenleri ve fanlar, albümün adının daha önceki Adele albümleri gibi (19 ve 21) yaş temalı olacağını tahmin edip spekülasyonlarda bulundular. Adele, Mayıs 2014'te yirmi altıncı doğum gününde resmi Twitter hesabına yeni albümü ile ilgili bir resim gönderdi. Resimde "Güle güle 25... Seneye görüşmek üzere," yazıyordu. Ardından "Billboard" ve Capital FM gibi kaynaklar bu mesajın yeni albümün adı olduğunu ve seneye yayınlanacağı anlamına geldiğini belirttiler. 23 Ekim 2015 tarihinde albümün çıkış parçası "Hello", internet üzerinden dinlenilmeye ve satın alınmaya sunuldu, aynı gün video klibi YouTube üzerinden yayınlandı. Video klibi, YouTube'da 5 gün içinde 100 milyon izlenmeye ulaştı. YouTube tarihinde ikinci kez en hızlı izlenme rekoru kırdı. Vevo üzerinde de en hızlı 100 milyon izlenme kazanma rekoru kırarak Miley Cyrus'ın 2013 yılında çıkardığı "Wrecking Ball" teklisinin video klibini geride bıraktı. 30 Ekim'de İngiltere Müzik Listesinde ilk hafta 330.000 satışıyla ilk numaraya yerleşti. İlk sıraya yerleşmesi, James Arthur'un 2012 çıkışlı 400.000 satan "Impossible" şarkısından beri ilk defa gerçekleşti. Şarkı ilk haftasında 1.112.000 kez dijital indirildi ve 61,2 milyon kez de dijital ortamda dinlendi. Bunun sonucunda da 14 Kasım 2015'te Billboard Hot 100 listesinde 1 numaraya yerleşip Amerika'daki Hot 100'de Adele'in toplamda dördüncü kez birinci olmasını sağladı. 14 Kasım 2015 tarihinde Billboard, "When We Were Young"ın "25" albümünden ikinci single olarak seçildiğini söyledi. Aynı zamanda şarkı, İngiltere müzik listelerinde yirmi dokuzuncu sıraya yükselirken Billboard Hot 100'de ise 150.000 satış rakamıyla yirmi ikinci sıraya yükseldi. Şarkı ise 22 Ocak 2016'da radyolara gönderildi. 22 Mayıs'ta "Send My Love (To Your New Lover)" klibi yayınlandı. Kapıkaya, Ayvacık Kapıkaya, Samsun ilinin Ayvacık ilçesine bağlı bir mahalledir. Kapak (Khapak), Hemşin ve Sürmene'den gelen Ermeniler tarafından kurulmuş bir köydür. Samsun iline 88 km, Ayvacık ilçesine 30 km uzaklıktadır. Mahallenin iklimi, Karadeniz iklimi etki alanı içerisindedir. Greg Garza Greg Garza (d. 16 Ağustos 1991), Amerikalı millî futbolcudur. Liga MX ekiplerinden Atlas'ta oynuyor. Lavinia Lavinia Amerikalı kadın yazar Ursula K. Le Guin’in 2008 yılında ABD’de ( Harcourt United States yayınevi) yayınlanmış olan kitabıdır. Türkiye’de 2009 yılında Metis yayınevi tarafından , Fransa’da 2011’de L’Atalante yayınevince basılmıştır. 2009 ‘da Locus Award for Best Fantasy ödülünü kazanmıştır.Le Guin’in 1991 yılında da Tehanu (Yerdeniz dizisinin son kitabı) ile kazandığı bu ödülle ilgili daha ayrıntılı bilgi www.locusmag.com/SFAwards/Db/Locus.html adresinde bulunabilir. Özgün basımı 288 sayfa ( Türkçe basımda 285) olan yapıt Vergilius’un Aeneas’ın öyküsünü anlattığı Aeneis epik şiirinde yer alan ikincil önemde bir karakteri , Laurentum kralı Latinus’un kızı Lavinia’yı ön plana çıkartır. Vergilius yapıtını MÖ 1. Yüzyılda yazmıştır. Olaylar ise MÖ 13. Yüzyılda geçmektedir. Le Guin’in yapıtı Aeneis’in toplam 12 kitabının son 6 bölümüne dayanır. Troya’nın düşmesinden sonra ailesi ve diğer savaşçılarla birlikte Akdeniz’e açılıp kendilerine yeni bir vatan arayan Aeneas’ın destansı yolculuğunun sonunda kehanete uygun olarak İtalya’da Tiber ırmağı girişinde yerli halklarla mücadelesi üzerine kuruludur. Yerel halktan bir kral kızının ağzından ( Lavinia) anlatılmaktadır. Roman boyunca Lavinia , Şair ile , ölmekte olan Vergilius’un gölgesi ile konuşmaktadır. Lavinia kendisinin sadece bu şiir içinde var olduğunun bilincindedir. Şairin yazdıkları aynı zamanda kader de olmaktadır. Romanın ( aynı zamanda Aenesis’in de ) tarihsel bir anlamı yoktur.Le Guin bu romanının son sözünde “ Troya Savaşı muhtemelen 13. Yüzyılda oldu ; Roma ise yine muhtemelen 8. Yüzyılda kuruldu. Priamus’un yeğeni Troyalı Aeneas’ın Roma’nın kuruluşu ile ilgili olması sadece efsanedir” demektedir. Lavinia, Tiber vadisinin önemli Latin kralının 18 yaşına girmek üzere olan kızıdır. Civar krallıkların damat adayları içlerinden birisinin seçilmesini beklemekte , bir karar verilmesi için de kral babaya baskı yapmaktadır. Ancak kehanet Lavinia’nın yerel halklardan bir eş ile değil yabancı bir eşle evleneceğini bildirmiştir. Bu kehanet romanın ilginç anlatım biçimi ile doğrudan Vergilius’un ağzından öğrenilmektedir. Şair şiirinde öyle yazmış olduğu için öyledir . Lavinia sadece bu şiir kapsamında varolmakta olduğunu ve kaderin de bu şiirde yazılı olduğunu bilmektedir.Bu anladığımız anlamdan kutsal / ilahi bir kader değil bir şairin verdiği karardır, ama kaderdir, uyulacaktır. Büyük bir savaş çıkar , tıpkı şiirde anlatılmış olduğu gibi çok kişi ölür , yabancı Aeneas hem savaşı hem Lavinia’yı kazanır , yine şiirde anlatılmış olduğu gibi… Troyalılar yeni bir şehir kurarlar : Lavinium. Aeneas , 3 yıl sonra ölür , Lavinia ile ortak oğulları Silvius Roma’yı kuracakların atasıdır artık. Tıbbi kirlenme olaylarının listesi Aşağıdaki liste önemli tıp kontaminasyon ve tağşiş olaylarını kapsamaktadır. Mustafa Necip PaÅŸa Mustafa Necip Paşa (d. Kütahya; ö. 1839, Kütahya) Osmanlı devlet adamı. Kütahya'da doğdu. İstanbul'a giderek Enderûn'da yetişerek askeriyeye girdi. Askeriyede yükselerek 1831'de mirliva, üç sene sonra ferik olarak Trablusgarp Eyaleti'ne tayin edildi. Temmuz 1835'te geri dönen Necip Paşa kısa süre sonra Varna muhafızı oldu. Varna muhafızlığından sonra Antalya ve Isparta mansure feriki oldu. Mustafa Necip Paşa 1839 senesinde memuriyetinden geri dönüşünde Kütahya'ya varınca orada vefat etti. Kabri, şimdi bulunmayan Ulu Cami Kabristanı'nın batısına, cami ile hamam arasına defnedildi. Necip Paşa âlim ve işgüzar bir zat idi. OSQA OSQA (Open Source Question and Answer - Açık Kaynak Soru ve Cevap) bir açık kaynaklı soru-cevap sistemidir. Python dilinde ve Django kütüphanesi kullanarak geliştirilmiştir. Veritabanı katmanı olarak MySQL, PostgreSQL, Microsoft SQL Server ya da SQLite kullanılabilir. OSQA bir GPLv3 lisansına sahiptir. Müşir Nuri Paşa Müşir Nûri Paşa (d. Kütahya; ö. Kasım 1921, İstanbul) Osmanlı devlet adamı. Ailesinin lakabı "Sırrızâdeler"'dir. Kütahya'da medfun bulunun düşünce adamı ve şair Sun'ullâh Gaybî'nin biraderinin soyundandır. Kütahya'da doğdu. 1873 senesinde Mekteb-i Harbiye'den erkânı harplikle çıkarak Almanya'ya gitti ve orada uzun müddet kaldı. Müşirlik rütbesine kadar yükselen Nûri Paşa, II. Abdülhamid'in karîni, ikinci karîni ve nihayet ser karîni oldu. Meşrutiyetin ilanı üzerine Yıldız Sarayı mensuplarının birer birer görevden alındığı jurnal deverinde iyiliksever ve iffetli kişiliği sayesinde görevi başında kalmış ve hükümetçe kendisine itimat edilmiştir. Nûri Paşa 1917 senesinde I. Dünya Savaşı'nın sonunda Mondros Mütarekesi dîvân başkanlığında bulundu. Harp dîvânının lağvedilmesinden sonra vefatına kadar emekli olarak evinde oturdu. İttihat ve Terakkî Cemiyeti'ne muhalif olan Hürriyet ve İtilâf Fırkası'nın kurulması üzerine fırkanın başkanlığına geldiyse de bir süre sonra istifa etmiştir. Nûri Paşa II. Abdülhamid zamanında olagelen jurnalcılığa asla yanaşmamıştır. Kasım 1921'de İstanbul'da vefat ederek Eyüp'e defnedilmiştir. Evladı olmamıştır. Nûri Paşa'yı askerî mektebe girmeye teşvik eden zat hemşehrisi Âkif Mustafa Paşa'dır. 2006 Van saldırısı 2006 Van saldırısı, 9 Mart 2006'da Türkiye'nin Van şehrinde, Van Belediyesi'ne ait trafik aracına yaklaşan PKK mensubu Devrim Solduk'un üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra iki kişi öldü, 19 kişi ise saldırıdan yaralı olarak kurtuldu. Yerel saatle 09.06 (UTC+02.00) civarında, Van'nın aynı adlı merkez ilçesinde, İskele Caddesi'nin başladığı nokta üzerinde Van Belediyesine bağlı zabıta ekiplerine ait olan ve içinde 4 trafik zabıtasının bulunduğu Fiat Doblo model araç geçtiği sırada araca yaklaşan biri üzerindeki patlayıcıları infilak ettirerek intihar saldırısı düzenledi. Aynı esnada bölgeden geçmekte olan bir minibüs de patlamadan etkilendi. Saldırı sonucunda saldırganın yanı sıra bir belediye çalışanı ile olay anında yoldan geçmekte olan bir kişi hayatını kaybetti, 19 kişi ise saldırıdan yaralı olarak kurtuldu. Zabıta aracı kullanılamaz hâle gelirken, minibüs başta olmak üzere çevredeki araçlarda da maddi hasar meydana geldi. Resmî makamlarca yapılan açıklamada saldırıyı, Dengtav kod adlı 14 Ekim 1977, Siverek doğumlu PKK mensubu Devrim Solduk'un gerçekleştirdiği bildirildi. Francisco Macías Nguema Francisco Macías Nguema (d. 1 Ocak 1924 - ö. 29 Eylül 1979), Ekvator Gineli siyasetçi. Nguema, Afrika ülkesi Ekvator Ginesi'nin bağımsızlığını kazandığı 1968 yılından darbe ile görevinden uzaklaştırılıp öldürüldüğü 1979 yılına kadar devlet başkanlığı makamında bulunmuştur. O dönem İspanyol Ginesi adı ile İspanya kolonisi olan ülkesinin Mbini olarak adlandırılan anakara kısmında bulunan Ndegayong'da dünyaya gelmiştir. Gabon'da alınan "kişi başı vergi" uygulaması nedeniyle göç eden bir ailenin çocuğu olarak Ekvator Ginesi'ne gelen Nguema, okul eğitimini tamamladıktan sonra İspanyol yerel yönetimi için çalışmıştır. Fang etnik grubu üyesi olan Nguema, Mongomo'da küçük bir kahve plantasyona sahip olmuştur. ilerleyen süreçte Mongomo'nun belediye başkanlığını yürüten Nguema, aynı zamanda bölgesel mahkemede yerel halk için tercümanlık görevinde bulunmuştur. 1964 yılında ülkesinin özerklik kazanması neticesinde bölgesel mecliste Mbini vekili olan Nguema, kamu hizmetlerinden sorumlu başbakan yardımcısı olmuştur. Ülkesinin 1968 yılında Ekvator Ginesi ismi ile bağımsızlığını kazanması neticesinde Nguema bağımsızlık öncesi yapılan seçimler doğrultusunda ülkenin ilk devlet başkanı olarak göreve başlamıştır. Bu seçimlerde elde ettiği başarıyı kendisine verilen oyların çoğunluğunun anakara bölgesinden gelmesi sağlamış, rakibi ve aynı zamanda bağımsızlık öncesine kadar bölgenin başbakanı olan Bonifacio Ondó Edu ise çoğunlukla ada bölgesinden gelen oyları toplamış ancak bu da yeterli olamamıştır. Nguema 12 Ekim 1968'de Madrid'de Ekvator Ginesi'nin bağımsızlığına istinaden gerçekleştirilen seremoniye katılsa da, eski koloni sahibi İspanya ile ilişkilerin kısa sürede gerilmesine sebep olmuştur. Ülkede bulunan birçok İspanya vatandaşını sınırdışı eden Nguema, sosyalist bir politika izlemeye başlamıştır. 1970 yılında var olan tüm partilerin "Partido Unico Nacional de los Trabajadores" çatısı altında zorla birleştirilmesi ile tek parti düzenini oluşturan Nguema, 14 Temmuz 1972 tarihinde kendisini "ömür boyu devlet başkanı" olarak ilan etmiştir. 1973 yılında ülkenin "Halk cumhuriyeti" olması adına yeni bir anayasa çalışması başlatılmış, 29 Temmuz 1973 yılında da referandum ile kabul edilmiştir. Nguema her ne kadar kendisini bir önceki yıl "ömür boyu başkan" olarak ilan etse de, Ekim 1973 yılında gerçekleştirdiği seçimlerde neredeyse oyların %100'ünü alarak makamda kalmaya devam etmiştir. 1976 yılında ismini "Afrikalılaştırma" çalışmaları kapsamında Masie Nguema Biyogo Ñegue Ndong olarak değiştirmiştir. Dış siyasette Sovyetler Birliği ile yakın ilişkiler içerisinde bulunan Nguema, aynı zamanda ülke içerisinde 500'e yakın Kübalı askeri yetkiliyi misafir etmiştir. İktidarı döneminde ülkesinin "polis devleti"ne çeviren Nguema, iflas eden ülkesini kurtarabilmek adına tüm halkı on beş yıl zorunlu hizmete tabi tutmuştur. Diktatörlüğünü halka karşı kullanmakta çekinmeyen Nguema, bu süreçte içlerinde eşi de dahil olmak üzere ülke nüfusunun üçte birinin komşu ülkelere kaçmasına sebep olmuştur. Aynı dönem içerisinde birçok muhalif hücrelere atılmış, 10.000 ile 50.000 arasında değişen farklı kaynak rakamlarına göre de hayatını kaybeden insan olmuştur. İktidarının son dönemlerinde tüm kiliseleri kapatarak dini ayinlere son veren Nguema, ülkesinin ateist bir ülke olduğunu açıklamıştır. Nguema, Jean-Bédel Bokassa ve Idi Amin ile birlikte Afrika tarihinin en zalim üç diktatöründen biri olarak anılmış, entelektüellere karşı gösterdiği mücadele ile ilgili olarak da Pol Pot ile kıyaslanmıştır. 3 Ağustos 1979 tarihinde ordunun başında bulunan orgeneral yeğeni Teodoro Obiang Nguema Mbasogo tarafından kendisine karşı gerçekleştirilen darbe neticesinde görevinden uzaklaştırılan Nguema, ilk önce kaçabilmeyi başarsa da, daha sonra yakalanarak soykırım, insan hakları ihlali, kamu malını zimmetine geçirme gibi konulardan 101 kez idama mahkûm edilmiş, konunun temyiz duruşması dahi yapılamadan birkaç yandaşı ile birlikte 29 Eylül 1979'da "Black Beach Prison" da kurşuna dizilerek öldürülmüştür. İdamı yerel askerler "büyü" ve "sihirli güçler"den korktukları için gerçekleştirmek istemediği için Fas'tan gelen askerler tarafından gerçekleştirilmiştir. 1998 Van saldırısı 1998 Van saldırısı, 24 Aralık 1998'de Türkiye'nin Van şehrinde, askerî personelin çocukları olan lise öğrencilerini taşıyan askerî servis aracı hareket etmek üzereyken araca yaklaşan PKK mensubu Hamdiye Kapan'ın üzerindeki patlayıcıları infilak ettirmesiyle gerçekleştirilen intihar saldırısı. Patlama sonucunda saldırganın yanı sıra bir öğrenci öldü, aralarında asker, öğretmen, öğrenci ve diğer sivillerin olduğu 21 kişi ise saldırıdan yaralı olarak kurtuldu. Van'daki çeşitli liselerde okuyan 12 subay ve astsubay çocuğunu taşıyan askerî servis aracı, 24 Aralık 1998 günü yerel saatle 07.30 (UTC+02.00) civarında iki koruma eşliğinde askerî lojmanlardan ayrıldı. Araç, 07.40 sularında Hakkâri yolu üzerindeki Subay Orduevi'nin önünden diğer öğrencileri aldığı sırada orduevi yakınlarındaki otomobil galerisi önünde beklemekte olan kadın saldırgan araca doğru yaklaştı. Servis hareket etmek üzerindeyken, saldırganın üzerindeki patlayıcıları infilak ettirmesiyle intihar saldırısı düzenlendi. Saldırganın yanı sıra olay anında yoldan geçmekte olan bir öğrenci hayatını kaybederken; üç asteğmen, dört astsubay, beş uzman çavuş, beş er, bir öğretmen ve üç öğrenci olmak üzere toplam 21 kişi yaralandı. Servis aracı ise büyük hasar gördü. Resmî makamlarca yapılan açıklamada saldırıyı, Melsa kod adlı Hakkâri doğumlu 22 yaşındaki PKK mensubu Hamdiye Kapan'ın gerçekleştirdiği bildirildi. Kuneytire Kuneytire (), Suriye'nin Kuneytire ilinin merkezi olan kasabadır. Golan Tepeleri'nde yer almaktadır. Nüfusu 2004 yılı itibarı ile 153'tür. Çevresinde ise 4.318 yaşamaktadır. Kuneytire, Osmanlı döneminde Şam'a giden kervan yolu üzerinde bir yol istasyonu olarak kuruldu. Altı Gün Savaşı sırasında 10 Haziran 1967 tarihinde şehir İsrail tarafından işgal edildi. Daha sonra 1973 Yom Kippur Savaşı sırasında Suriye şehri geri aldıysa da İsrail karşı saldırılarla kontrolü tekrar geri aldı. Şehir, Haziran 1974 tarihinde İsrail'in çekilmesinden hemen önce neredeyse tamamen yıkıldı. Kuneytire günümüzde Suriye ve İsrail arasında fiili bir sınır oluşturan Birleşmiş Milletler Geri Çekilme Gözlemci Gücü Bölgesi'nde yer almaktadır. Doğalarlı Osman Efendi Doğalarlı Osman Efendi (d. Doğalar, Kütahya - ö. 1874, Kütahya), Osmanlı müderrisi, müftü. Kütahya'nın Doğalar Köyü'nde doğdu. İstanbul'da Hâdimizâde Ahmed Efendi'den ders görerek medrese eğitimi icâzeti aldı. Memleketine döndüğünde birçok kişiye icâzet verdi. Ünlü şâir Hacı Pesendî icâzet verdiği kişiler arasındadır. 1874 yılında vefat ederek, Ulu Camii mezarlığının güneyine defnedildi. Yazılmış eserleri varsa da hiçbiri basılmamıştır. Osman Efendi son derece hiddetli, sözünü sakınmaz bir zat olup hükûmet işlerine de müdahale ederek rahat durmadığından bir iki defa sürgüne gönderilmişse de yine uslanmıyarak vefatına kadar bu hâli defam etmiştir. 1845'te Şeyhülislâm Mekkîzade Mustafa Asım Efendi tarafından bir ihtarnâme gönderilmek suretiyle uslu durması tembih edilmişse de tesiri görülmemiştir. Hatta Mart 1861'de yine şeyhlik makamından gönderilen diğer bir yazıyla da eski müftü Osman Efendi'nin kendi haliyle meşgul olarak hükûmet emirlerine müdâhele etmemesi ve halkın kendisinden zarar görmemesi yazılmış ve dinlemezse âkıbetinin vâhim olacağı da tehditâne bir şekilde bildirilmiştir. Hail Hail (), Suudi Arabistan'ın Hail Bölgesi'nin merkezi olan şehirdir. Şehrin nüfusu 2010 itibarı ile 412,758'dir. The Hateful Eight The Hateful Eight, Quentin Tarantino'nun yazıp yönettiği ve Samuel L. Jackson, Kurt Russell, Jennifer Jason Leigh, Walton Goggins, Demián Bichir, Tim Roth, Michael Madsen ve Bruce Dern'in yer aldığı Amerikan western filmi. Film İç Savaş sonrası Wyoming'de kar fırtınası sırasında posta arabasıyla dağdan geçerken sığınak arayan 8 yabancı etrafında dönüyor. Filmin gelişimi Tarantino tarafından Kasım 2013'te açıklandı. Ancak Ocak 2014'te senaryo bir şekilde sızdırıldı ve Tarantino filmi iptal etmeye karar verdi. Sonra da senaryoyu halka açık bir şekilde yayınladı. Çekimler Telluride, Colorado yakınlarında 8 Aralık 2014 tarihinde başladı. Film 25 Aralık 2015'te sınırlı yayınla sadece 70 mm. film boyutunda yayınlanmak üzere ayarlandı. Dijital sinemalardaki yerini ise 30 Aralık 2015'te aldı. İç Savaş sonrası John "Cellat" Ruth (Russell), Daisy "Tutsak" Domergue'a (Leigh) cinayet için adaletle karşılaşmak üzere Red Rock'a kadar eşlik ediyor. Sonra yolda başka bir ödül avcısı Major Marquis "Ödül Avcısı" Warren (Jackson) ve Chris "Şerif" Mannix (Goggins) ile karşılaşıyorlar. Bir kar fırtınası çıkıyor ve sığınak arayan dört yabancı daha karşılarına çıkıyor; Bob "Meksikalı" (Bichir), Oswaldo "Küçük Adam" Mobray (Roth), Joe "Kovboy" Gage (Madsen), ve eski General Sanford "Konfedere" Smithers (Dern). İhanet ve aldatma yüzünden 8 yabancı Red Rock'a hepsinin gidemeyeceklerini anlıyorlar. Önceki halka açık yayınlanan senaryoda Daisy Domergue rolünde Amber Tamblyn ve Bob rolünde Meksikalı'nın aksine Fransız olarak Denis Ménochet görülüyordu; Jody rolünde ise James Remar. Tarantino oyuncu seçimine ilişkin olarak, "Bu film (büyük film yıldızları olmadan) iş yapmazdı. Bir kadroya ihtiyacı vardı ama kimse kimseden daha önemli değildir". Kasım 2013'te Tarantino başka bir Western olan yeni bir filmin üzerinde çalıştığını söyledi. Ayrıca filmin" Zincirsiz "filminin devamı olmayacağını belirtti. 12 Ocak 2014'te filmin isminin "The Hateful Eight "olacağı ortaya çıktı". "Western filminin yapımına en büyük ihtimalle 2014'ün yazında başlanılacaktı. Fakat sonra Ocak 2014'te filmin senaryosu sızdırıldı ve Tarantino filmi bırakmayı düşündü. Arından senaryoyu kitap halinde yayınladı. Tarantino, Bruce Dern, Tim Roth ve Michael Madsen dahil olmak üzere senaryoyu birkaç güvenilir meslektaşına verdiğini söyledi. 19 Nisan 2014 tarihinde, Tarantino Ace Hotel Los Angeles'ta United Artists Tiyatrosu'nda sızan senaryonun canlı okumasını yönetti. Bu olay Canlı Okuma serisinin parçası olarak Los Angeles Sanat Müzesi tarafından organize edildi ve Elvis Mitchell tarafından sunuldu. Tarantino senaryonun ilk taslağını okuyacaklarını açıkladı ve iki yeni taslakla beraber farklı bir son yazdığını söyledi. Canlı Okumaya Tarantino ile beraber Samuel L. Jackson, Kurt Russell, Amber Tamblyn, James Parks, Walton Goggins, Zoë Bell, James Remar, Dana Gourrier ve senaryo sızdırılmadan önce senaryoyu verdiği ilk üç oyuncu Bruce Dern, Tim Roth ve Michael Madsen katıldı. 28 Mayıs 2014'te Tarantino fikrini değiştirerek filmin çekimlerinin Kasım'da Wyoming'de başlayacağını ve muhtemelen 2015'te yayınlanacağını söyledi. 2014'te San Diego Comic-Con International, Tarantino'nun sonunda filmi onayladığını ve filmin üçüncü taslağıyla çalışacağını belirtti. 23 Eylül 2014'te Viggo Mortensen'in filmde oynamak için Tarantino'ya sorduğu ortaya çıktı. 9 Ekim 2014 tarihinde, Jennifer Jason Leigh, Daisy Domergue'u oynaması için oyunculara eklendi. 5 Kasım 2014'te Channing Tatum'un filmde baş rollerden birini oynayacağı açıklandı. Daha sonra aynı gün, The Weinstein Company Samuel L. Jackson, Jennifer Jason Leigh, Kurt Russell, Tim Roth, Demián Bichir, Walton Goggins, Michael Madsen ve Bruce Dern'in filmde yer alacağını bir basın açıklamasıyla doğruladı. Tatum'un kadroda olduğu ayrıca doğrulandı. Daha sonra 23 Ocak 2015 tarihinde, TWC, James Parks, Dana Gourrier, Zoe Bell, Gen Jones, Keith Jefferson, Lee Horsley, Craig Stark ve Belinda Owino'yu yardımcı oyuncular olarak açıkladı. 2014 Eylül başlarında çekimlerin Ocak 2015'te başlanması ayarlandı. 26 Eylül 2014'te Kolorado eyaleti filmin yapımı için 5 milyon dolarlık yatırım imzaladı. Filmin tamamı Güney Kolorado'da çekilecekti. 900 dönümlük yüksek ovalar film çekimleri için ayırtıldı. İlçe planlama komisyonu geçici set inşası için izin belgesi kullanılması adına 16 Ekim'de toplantı yaptı. Ana çekimler 8 Aralık 2014'te başladı. Ekip ve oyuncular 30 derece soğukta çalıştılar. Sinematograf Robert Richardson, Tarantino ile ayrıca "Kill Bill", "Soysuzlar Çetesi" ve "Zincirsiz" filmlerinde çalışmıştır. Bu film Ultra Panavision 70 kamera kullanılarak 70mm. biçim çekildi. Bu Ron Howard'ın "Uzak Ufuklar" filminden beri 70 mm'deki en geniş yayın oldu. Ayrıca film yapımcıları herhangi bir ara işlem kullanmaktan kaçındılar. Tarantino 2015'te Comic-Con'a filmin bestelerini Ennio Morricone'nin yapacağını açıkladı. Bu Morricone'nin 40 yıl içinde" A Genius, Two Partners and a Dupe "filminden beri bir western filmi için ilk defa beste yapması demekti. Tarantino daha önce Morricone'nin müziklerini "Kill Bill", "Ölüm Geçirmez", "Soysuzlar Çetesi" ve" Zincirsiz "filmlerinde de kullanmıştı. Ayrıca "Zincirsiz" filminde kullanılan "Ancora Qui"nin özgün müziği ve sözleri de Morricone'ye aittir. Morricone daha önce Zincirsiz filminden sonra Tarantino'yla "asla çalışmayacağını" söylemişti. Fakat sonunda fikrini değiştirdi ve film için müzikleri yapmayı kabul etti. Filmin müzikleri 18 Aralık'ta Decca tarafından yayınlanmak üzere 19 Kasım'da açıklandı. 3 Eylül 2014'te The Weinstein Company filmin dünya çapındaki dağıtım haklarını edindi. Şirket filmi dünya çapında satacaktı fakat Tarantino filmin evrensel dağıtımını kişisel olarak onaylamak için bir anlaşma yaptı. Tarantino filmi amaçladığı gibi göstermek için anamorfik donanımlı 70 mm film projektörleri ile donatılması için dünya çapında 50 sinema salonu ayarladı. Film 25 Aralık 2015'te tanıtım gösterisi olarak 70 mm film formatında sinemalarda sunuldu. 25 Aralık 2015'te dijital sinemalardaki yerini aldı. Tarantino filmin iki sürümünü şu şekilde kurgulardı; tanıtım gösterisi sürümünde film girişi ve mola arası ile birlikte üç saat 2 dakika olacak, genel yayında ise film 6 dakika daha kısa olacak ve bazı alternatif sahneler içerecek. İngiliz Film Sınıflandırma Kurulu yaptığı sınıflandırmada filmin tanıtım gösterisiyle (187 dakika) gösterimdeki süresi (167 dakika) arasında 20 dakika far olduğunu onayladı. Ekim 2015'te Tarantino genellikle siyahilere eşit davranılmamasını ve polisin zorbalığını protesto eden bir topluluk olan Black Lives Matter'ın bir mitingine katıldı ve Amerika'daki polisi zorbalığı hakkında yorumda bulundu. "Bir cinayet gördüğümde bunu destekleyemem... Bir cinayete "cinayet" derim, bir katile "katil" derim." ABD'de ulusal medya Tarantino'nun bu yorumunu dikkat çekici olarak kabul etti ve ABD'de birkaç polis topluluğu bu filmi ve Tarantino'nun diğer filmlerini boykot etmeye karar verdi. Ayrıca polis toplulukları üyelerini galada çalışmamaya ya da filmi çevreleyen herhangi bir olay için güvenlik sağlamamaya teşvik etti. Tarantino Los Angeles Times'la yaptığı bir röportajında "polis kindarı" olmadığını ve boykota çağıranlar tarafından göz dağı vermeyeceğini söyledi. Tarantino'nun 8. filmi "The Hatfeul Eight" eleştirel anlamda ortalamanın üzerinde bir başarı yakaladı. Metacritic'te 51 eleştirmenin yorumundan 34'ü olumlu yöndeydi. Film ortalama 68 puana ulaştı. Rotten Tomatoes'ta 279 yorumdan %75 başarı elde etti ve 10 üzerinden 7.3 puan aldı. Tsuruga Tsuruga ( "Tsuruga-shi"), Japonya'nın Fukui prefektörlüğünde bulunan bir şehirdir. Yüzölçümü 250.74 km² olan şehrin nüfusu 1 Ekim 2005 tarihi itibarı ile 68,401'dir. Tsuruga'da Monju ve Tsurugu olmak üzere iki nükleer santral bulunmaktadır. ÅŒno Ōno ( "Ōno-shi"), Japonya'nın Fukui prefektörlüğünde bulunan bir şehirdir. Şehir 1 Temmuz 1954 tarihinde kurulmuştur. Yüzölçümü 872.30 km² olan şehrin nüfusu 1 Haziran 2011 tarihi itibarı ile 36,890'dır. Awara (ÅŸehir) Awara ( "Awara-shi"), Japonya'nın Fukui prefektörlüğünde bulunan bir şehirdir. Şehir 1 Mart 2004 tarihinde Awara ve Kanazu kasabalarının birleştirilmesiyle kurulmuştur. Yüzölçümü 116.99 km² olan şehrin nüfusu 1 Ekim 2005 tarihi itibarı ile 31,080'dir. Kınalı-Tekirdağ-Çanakkale-Balıkesir Otoyolu Kınalı-Tekirdağ-Çanakkale-Balıkesir Otoyolu, Çanakkale Boğazı'na inşa edilecek ilk köprü olan Çanakkale 1915 Köprüsü'nü bünyesinde bulunduran otoyol projesidir. İstanbul'u batıya ve güneye bağlayan ve gibi iki önemli otoyolu birbirine bağlayacak olan projenin 2023 yılına dek tamamlanması hedeflenmektedir. Proje bedeli 9,843 milyar TL olarak hesaplanmıştır (Nisan 2015). Otoyolun ve köprünün Yap-İşlet-Devret Yöntemi ile gerçekleştirilmesi planlanmaktadır. Otoyolun Malkara-Çanakkale kesiminin (Çanakkale 1915 Köprüsü dâhil) ihalesi 26 Ocak 2017 tarihinde yapılmıştır. İhaleyi, Türkiye'den Limak ve Yapı Merkezi ile Güney Kore'den Daelim ve SK tarafından oluşturulan konsorsiyum, 5,5 yıl yapım süresi ile birlikte 16 yıl 2 ay 12 gün süreli teklifiyle kazanmıştır ve bu kesimin temel atma töreni 18 Mart 2017'de gerçekleştirilmiştir. Otoyolun Kınalı-Tekirdağ-Malkara ve Lapseki-Balıkesir arasındaki kesimleri henüz ihale edilmemiştir. Katsuyama Katsuyama ( "Katsuyama-shi"), Japonya'nın Fukui prefektörlüğünde bulunan bir şehirdir. Şehir 1 Eylül 1954 tarihinde kurulmuştur. Yüzölçümü 253.68 km² olan şehrin nüfusu 29 Şubat 2012 tarihi itibarı ile 25,873'tür. Ji Suk-jin Ji Suk-jin (; Hangul doğru Jee Seok-jin olarak yazıldığından: 지석진; Hanja: 池 錫 辰 (daha yaygın 池 石 镇) olarak da bilinir), bir Güney Koreli komedyen, televizyon sunucusu, oyuncu ve yayıncısı. O İşletme alanında lisans derecesi ile Ajou Üniversitesi'nden mezun oldu. Ji Suk-jin en çok Yoo Jae-suk ile Running Man varyete show üyesi olarak bilinir, Kim Jong-kook, Gary (Kang Hee-gun) LeeSsang, Haha (Ha Dong-hoon), Song Ji-hyo ve Lee Kwang-soo ile birlikte çalışır. Ji Suk-jin son zamanlarda 22 yıl aradan sonra bir şarkıcı olarak verdiği ilk konserin sonrasında, yeni şarkıları yayımladı. 2014 yılında, o bir düet seslendirdi '사랑한다 말하는 건' (diyerek Seni seviyorum) Kulüp Soul ile, KBS Drama "My Dear Cat" OST'u için. ABBYY ABBYY PC ve mobil aygıtlar için optik karakter tanıma, belge yakalama ve dil yazılımı sağlayan, uluslararası yazılım firmasıdır. ABBYY FineReader gibi ABBYY yazılımları genel olarak kâğıt belgeleri dijitalleştirmeyi kolaylaştırmayı hedefler. ABBYY ayrıca dil temelli yazılım ürünleri ve hizmetleri sunmaktadır. ABBYY, 1989 yılında David Yang tarafından kurulmuştur, 1997 öncesi ismi BIT Software idi. ABBYY'nin 4 merkezi var: Kuzey Amerika (Milpitas, Kaliforniya), Batı Avrupa (Münih), Doğu Avrupa (Kiev) ve Rusya'da (Moskova). Araştırma ve geliştirme projelerinin çoğu Moskova'da yürütülmektedir. ABBYY Grubunun, Avustralya, Kanada, Kıbrıs, Fransa, Almanya, Japonya, Rusya, İspanya, Tayvan, Birleşik Arap Emirlikleri, BK, Ukrayna ve Birleşik Devletler'de olmak üzere 16 global ofisi bulunmaktadır. 2007 yılında sözlük, ansiklopedi ve kılavuz yayınlama konusunda uzmanlaşan bir dal olarak ABBYY Press kuruldu. ABBYY ayrıca yüksek teknolojili çeviri ve yerelleştirme ajansı olan ABBYY Language Services hizmetine de sahiptir. ABBYY'nin yazılımı resimlerdeki metin karakterlerini ve biçem özelliklerini anlar. ABBYY ayrıca veri ve belge yakalama uygulamaları, yazılım geliştirme paketleri, dil yazılımı ve diğer amaçlar için yazılımlar da geliştirmektedir. "ABBYY FineReader" uygulaması taranmış resimleri düzenlenebilir dosya formatlarına dönüştürür ve PC Magazine tarafından "Mükemmel" şeklinde değerlendirilmiştir. Son sürüm olan FineReader 12, 190 dildeki basılı sayfaları tanıyabilir. "ABBYY FlexiCapture" formlardaki ve fatura gibi yarı-yapılandırılmış belgelerdeki bilgileri otomatik olarak alan bir veri ve belge yakalama sistemidir. "ABBYY PDF Transformer", görüntüleme, düzenleme, yorum ekleme, paylaşma, PDF belgeleri dönüştürme gibi PDF belgeleri için en sık ihtiyaç duyulan işlemler için tasarlanmış bir uygulamadır. En son sürüm olan ABBYY PDF Transformer+, PDF dosyaları açma, düzenleme, yorum ekleme, dönüştürme, koruma, PDF'lerden metin ve resim içeriklerini alma ve diğer formatlardaki belgelerden PDF oluşturma fonksiyonlarını sağlar. Tüm dünyada 25 Mart 2014'te çıkarılmış ve 2015 yılında güncellenmiştir. 189 dili destekler ve sadece Windows sürümü vardır. Son sürümüyle ABBYY PDF Transformer bir PDF dönüştürücüden PDF düzenleme uygulamasına dönüşmüş ve Adobe Acrobat programının alternatifi haline gelmiştir Desteklenen formatlar şöyledir: PDF, DOC, DOCX, XLS, XLSX, PPT, PPTX, VSD, VSDX, RTF, HTML, BMP, JPEG, JPEG 2000, JBIG2, PNG, TIFF, ve GIF. Kayıt için desteklenen formatlar şöyledir: DOCX, XLSX, PPTX, RTF, PDF, PDF/A(2b), HTML, CSV, TXT, ODT, EPUB, ve FB2. ABBYY 2015 tarihine kadar yeni doğal dil işleme ve metin anlamsal analiz teknolojisinin kullanılabilir bir sürümü üzerinde çalışmaktadır, bu teknolojinin adı ABBYY Compreno. Bu teknoloji USH (Universal Semantic Hierarchy - Evrensel Anlamsal Hiyerarşi) temellidir. USH desteği, Syntactic Parsing Technology (Söz Dizimi Ayrıştırma Teknolojisi) ile desteklenmiştir Bu yaklaşım hem kaynak metnin derinlemesine söz dizimi analizine hem de gerçek ve öznel bilgi temelli anlamının ince detaylarda farklılaştırılmasına izin vermektedir. Günümüzde sıkça kullanılan anahtar kelime aramasından farklı olarak, soyut olarak tanımlanan içerik ve belirtilen fikirler / kapsanan konular (spesifik terminoloji ve kullanılan sözlükten bağımsız olarak) sistemine dayanan entelektüel bilgi arama işlemi için kullanımı hedeflemektedir. ABBYY 2015 yılında Compreno teknolojisini üretmiş ve bu teknolojiyi temel alan üç yeni ürün çıkarmıştır: ABBYY Smart Classifier SDK, ABBYY Intelligent Search SDK ve ABBYY InfoExtractor SDK. "ABBYY FineScanner", iOS için belgelerin yüksek kalitede kopyalarını oluşturma ve içerdiği metinleri tanımak için çıkarılan bir mobil tarama uygulamasıdır. "ABBYY TextGrabber + Translator", mobil aygıtlarla kitaplardaki, dergilerdeki, reklamlardaki ve zaman çizelgelerindeki bilgilerin yakalanması ve çevrilmesi için oluşturulan bir uygulamadır. 2015 itibarıyla iOS ve Android sürümleri bulunmaktadır. "ABBYY Business Card Reader", akıllı telefonların fotoğraf makinesini ve metin tanıma teknolojisi kullanarak kartvizitlerdeki bilgileri doğrudan mobil adres defterinize aktaran bir mobil yazılım uygulamasıdır. İlk kez 2009 yılında çıkarılan uygulamanın iOS, Android ve Windows Phone sürümleri vardır (2015 itibarıyla). Uygulama şu an 22 dili desteklemektedir, hem tek dilli hem de çok dilli kartvizitleri okuyabilir. Yazılım, Rusya PC Magazine ve Avustralya Macworld dergilerinden olumlu eleştiriler almıştır. "ABBYY Lingvo Mobil Sözlükler", iOS, Android ve Windows Phone sistemleri için elektronik sözlük uygulamalarıdır. Uygulamalar için 30 dilde 250 sözlük bulunmaktadır. Uygulamaların çalışması için İnternet bağlantısı gerekmez. iOS ve Android sürümleri diğer uygulamalarla da entegre edilebilir. "ABBYY Lingvo PhraseBooks", İngilizce, İspanyolca, İtalyanca, Almanca, Rusça ve Fransızca dilleri için temel konularda konuşma kılavuzları ve uygulamalar, konuşma ses kayıtları gibi eğitim araçları içeren bir iOS uygulamasıdır. "ABBYY Lingvo Live", ücretsiz sözlükleriyle farklı dilleri konuşan ve öğrenenler için yeni çıkarılan bir sosyal ağ hizmetidir. "ABBYY Lingvo Translation Dictionary", kullanıcıların birden fazla iki dilli ve tek dilli sözlüklere erişimini sağlayan bir uygulamadır. 19 dil içeren (Haziran 2015 itibarıyla) bir dizi farklı sürümü vardır. PC Advisor 2005 değerlendirmesi, "FineReader 8.0 Pro gördüğümüz en iyi OCR yazılımı”, PC Magazine beş üzerinden dört yıldız verdi. Ocak 2007'de FineReader Engine (OCR SDK paketi) Ricoh'un DocumentMall belge yönetim sisteminde kullanılmak için seçildi. Şubat 2014'te, ABBYY KM World tarafından “Bilgi Yönetiminde Fark Yaratan 100 Firma” listesine eklendi. Eylül 2014 sayısında PCMag ABBYY FineReader 12 Professional programını değerlendirdi ve şöyle yazdı: “OCR, net kazananı olmayan ve tüm diğerleri çok geride kaldığı bir yazılım kategorisi. Abbyy FineReader heryıl optik karakter tanıma yazılımı kategorisinde Editörün Tercihi olarak seçiliyor ve yıllar geçtikçe daha da iyileşiyor.” ABBYY USA Mayıs 2006'da Fujitsu Dönemsel Yenilikçi Liderlik Ödülü'nü aldı. Aralık 2014'te, MobileVillage.com altı ABBYY mobil uygulamasını farklı dallarda Superstar, Shining Star ve Rising star ödüllerine layık buldu. ABBYY, firma isminin Sino-Tibet dil ailesinin Miao–Yao, Nu, Hmong–Mien, Hmong ve Kim Mun gruplarından oluşan varsayımsal olarak yeniden oluşturulan ana dillerinde "keskin göz" anlamına geldiğini iddia etmektedir. 2008 Eurovision Şarkı Yarışması'nda Ukrayna Ukrayna, Sırbistan'ın başkenti Belgrad şehrinde gerçekleştirilen 2008 Eurovision Şarkı Yarışması'na katılımını onaylamıştır. Ukrayna yayıncısı Natsionalna Telekompaniya Ukrayiny (NTU) tarafından yapılan bir iç seçimle Ukrayna'yı Ani Lorak'ın temsil etmesi kararlaştırılmıştır. Ani Lorak, hazırladığı dört şarkısıyla ulusal finale katılmıştır. 2007'deki yarışmada Ukrayna 2. olmasına rağemn iki yarı final sistemi getirildiği için finalde yarışma hakkı kazanamamıştır. 22 Mayıs 2008 tarihinde yarı finalde yarışmıştır. Türkiye'den sonra ve Litvanya'dan önce 4. sırada sahnede yer almıştır.152 puan alarak 19 ülke arasında birinci olmuş ve finale yükselmiştir. Finalde Gürcistan'dan sonra ve Fransa'dan önce 18. sırada sahnede yer almıştır. Gecenin sonunda 230 puanla ikinci olmuştur. YarÄ± finalde verilen puanlar: Finalde verilen puanlar: Can't Stop (EP) Can't Stop Güney Koreli rock grubu CNBLUE tarafından beşinci Koreli mini albüm (dokuzuncu genel) 'dir. Bu parça promosyon single olarak "Can't Stop" ile 24 Şubat 2014 tarihinde yayınlandı.Grubun solisti, Jung Yong Hwa şarkıların çoğunda gitar ve piyano çalar. Lider şarkıcı röportajda bu albümün tarzı, Brit rock biraz melodik pop rock ve hatta Latin ezgileri karşılaşılabilir dedi. Aralık 2014 yılında Billboard K-Town " Bir Çocuk gibi "" Can't Stop "ve kendi listesinde EP, 9. 2014 10 En İyi K-Pop Albümler arasında yer aldı Otoyol 7 Otoyol 7 , diğer adıyla Kuzey Marmara Otoyolu, Türkiye'nin Marmara Bölgesi'nde bulunan bir otoyoldur. Bu yol çift yönlü olup yön başına dörder şeritten toplam sekiz şeride sahiptir. Otoyol, İstanbul'da Yavuz Sultan Selim Köprüsü ile Avrupa yakasından Anadolu yakasına transit geçiş sağlamaktadır. İki kıta arası transit geçiş yapacak ağır vasıtaların bu otoyolu kullanması ile İstanbul içindeki çevre yolları olan () ve () trafik yükünün azaltılması ve Doğu Trakya'da trafik yükü yüksek olan ile Doğu Marmara'da yoğun bir trafiğe sahip olan 'e alternatif yolların oluşturulması hedeflenmiştir. Otoyol 7, İstanbul Havalimanı'na ve İzmir'e giden 'e de bağlantı sağlamaktadır. Proje üç kesimden oluşmaktadır. Otoyol güzergâhındaki tüneller Türkiye'nin en geniş tünelleridir. Yavuz Sultan Selim Köprüsü'nü de kapsayan Odayeri-Kurtköy kesimi, 20 Nisan 2012 gününde Yap-İşlet-Devret modeli ile ihale edilmiş ve ihaleyi IC İçtaş - Astaldi Ortak Girişim Grubu kazanmıştır. İnşaatı 2013 yılında başlayan otoyolun 26 Ağustos 2016 tarihinde Odayeri-Paşaköy ve 4 Temmuz 2017 tarihinde Paşaköy-Kurtköy etapları trafiğe açılmıştır. Otoyolun bu kesimi 10 yıl 2 ay 20 günlük süre ile tarafından işletilecek ve Ulaştırma Bakanlığı'na bağlı Karayolları Genel Müdürlüğü'ne devredilecektir. Otoyol güzergâhında yaban hayvanları için ekolojik köprü yapılmıştır. 88 km uzunluğundaki Kınalı-Odayeri kesiminin 4 Mayıs 2016 tarihinde Yap-İşlet-Devret modeli ile yapılan ihalesini Kolin-Kalyon Ortak Girişim Grubu kazanmıştır. Otoyolun bu kesimi, inşaat süresi dâhil 7 yıl 9 ay 12 gün sonra Karayolları Genel Müdürlüğü'ne devredilecektir. 169 km uzunluğundaki Kurtköy-Akyazı kesiminin 4 Mayıs 2016 tarihinde Yap-İşlet-Devret modeli ile yapılan ihalesini Limak-Cengiz İnşaat Ortak Girişim Grubu kazanmıştır. Otoyolun bu kesimi, inşaat süresi dahil 6 yıl 9 ay 12 gün sonra Karayolları Genel Müdürlüğü'ne devredilecektir. Rise of the Tomb Raider Rise of the Tomb Raider ("Tomb Raider Yükselişi") Crystal Dynamics tarafından geliştirilen, Microsoft Studios ve Square Enix firmaları tarafından yayımlanan aksiyon-macera oyunudur.2013 Yılında piyasaya sürülen Tomb Raider oyununun devamı niteliğindedir.10 Kasım 2015'te Xbox One ve Xbox 360 konsolları için çıkışını gerçekleştirmiştir.Microsoft Windows ve Playstation 4 içinse 2016 yılında çıkacağı duyurulmuştur.Oyun Voksi adlı korsan grubu tarafından bypass edilmiş , CONSPIR4CY adlı korsan grubu tarafından kırılmıştır. Rise of The Tomb Raider, Oynanış bakımından 2013 yılında piyasaya sürülen Tomb Raider oyunuyla benzer özellikleri taşıyor. Hikâye olarak bir önceki oyunda hayatta kalma mücadelesi veren Lara Croft bu seride ölümsüzlüğün sırrını keşfetmek için yola koyuluyor. Aynı zamanda oyunculara ilk mezar keşfini tanıklık etme fırsatını sunuyor. Oyun, sırlarla dolu bir dünyada maceradan maceraya atılarak çeşitli ölümcül tuzaklar ve devasa antik yerleri keşfetmenin yanı sıra heyecan verici bulmacaları ve antik yazıların şifrelerini çözmemiz için bizleri bekliyor. Rise of the Tomb Raider oyununda, Lara Croft, "Ölümsüz Koschei" ve "Kayıp Kitezh Şehri" isimli iki Slav peri masalında geçen ölümsüzlüğün sırrını araması ele alınıyor. Lara'nın ünlü bir arkeolog olan babası, geçmişte yıllarını verdiği ve saplantılı olduğu bir keşif sonucunda tüm saygınlığını hatta sonunda yaşamını da yitirmiştir. Lara eve döndükten sonra babasının araştırmalarına gömülür ve yaptığı araştırmalar sonucunda hem babasının başladığı işi bitirmek hem de ölümünün ardında yatan gerçekleri su yüzüne çıkarmak için Suriye'ye doğru yola çıkar.Orada bulduğu ipuçları onu Sibirya'nın soğuk tepelerine götürecek ve yeni macerası başlayacaktır. Ancak aynı gizemin peşine düşen düşmanlarda hesaba katıldığında bu macera Lara için hayatta kalma savaşına da dönüşecektir. Kumsusan Güneş Sarayı Kumsusan Güneş Sarayı (Korece: 금수산태양궁전), diğer adıyla Kumsusan Anıt Sarayı (Korece: 금수산기념궁전) ya da bazı kaynaklarda geçen adıyla Kim İl-sung Müzesi, Kuzey Kore'nin başkenti Pyongyang'da yer alan, ülkenin kurucusu Kim İl-sung'a ait anıt mezar. Yapı önceleri sadece Kim İl-sung'un adına inşa edilmiş iken, oğlu Kim Cong-il'in 2011 yılındaki ölümünün ardından her iki liderin adıyla anılmaktadır. Kumsusan Güneş Sarayı, komünist bir lidere ithaf edilen dünyadaki en büyük müzedir. Ayrıca birden fazla kişinin kaldığı tek anıt mezardır. Başkent Pyongyang'ın kuzeydoğusunda yer alan saray 1976 yılında Kumsusan Meclis Salonu inşa edilmiş ve Kim İl-sung'un resmi ikametgâhı olarak görev yapmıştır. 1994 yılında Kim İl-sung'un ölümünün ardından iktidara geçen oğlu Kim Cong-il, binayı yenileme ve babasına ait bir anıt mezara dönüştürme talimatı vermiştir. Bu dönüşümün en az 100 milyon dolara mal olduğu belirtilmiştir., Bazı kaynaklar ise bu maliyetin 900 milyon dolara kadar çıkabileceğini iddia etmişlerdir. Yapının içerisinde Kim İl-sung ve Kim Cong-il'in mumyalanmış naaşları bulunmaktadır. Naaşların baş kısımları Kore tarzı bir yastık üzerinde durmaktadır ve orak, çekiç ve yazı fırçası motifli Kore İşçi Partisi bayrağı ile kaplıdır. Bu naaşların bulunduğu alanda fotoğraf çekmek, ses çıkarmak, sigara içmek ve saygısızca hareketler yapmak kesinlikle yasaktır. Bu davranışlarda bulunanlara yasalarca belirlenmiş çok büyük cezai yaptırımlar uygulanır. Sarayın ön cephesinde önceleri sadece Kim İl-sung'un portresi bulunmaktayken, günümüzde bu portrenin yanında Kim Cong-il'in de portresi asılı durmaktadır. Kuzey Kore'de yer alan Pyongyang Folklor Parkı'nda sarayın minyatür bir kopyası bulunmaktadır. Hattat Ã–mer Efendi Hattat Ömer Efendi (d. Kütahya; ö. 1758, Manastır) Türk hattat. Kütahya'da doğdu. Babasının adı Yakup'tur. Yazıyı meşhur İsmail Zühdî Efendi'den öğrenmiş ise de hocasının vefatı üzerine icâzet alamadan üstat Eğrikapılı Rasim Mehmed Efendi'ye intisap etti ve icazetini ondan aldı. Hattat Ömer Efendi arkadaşları arasında "Çömez" lakabıyla tanınırdı. Vefatı 1758'de Manastır'dadır. YarÄ±n Bizimdir Yarın Bizimdir, 1964 tarihli Türk sinema filmi. Yönetmenliğini Atıf Yılmaz'ın yaptığı filmin başrollerinde Orhan Günşiray, Eşref Kolçak, Nurhan Nur, Nilüfer Aydan ve Ulvi Uraz yer aldı. 1964 Antalya Film Festivali'nde En İyi Yardımcı Erkek Oyuncu (Ulvi Uraz) ödülünü kazanmıştır. Dart (programlama dili) Dart, ilk kez Google tarafından geliştirilen ve daha sonraları ECMA tarafından standart (ECMA-408) haline getirilen açık kaynaklı ve genel-amaçlı bir programlama dilidir. Dart dili kullanılarak web, sunucu, mobil uygulamalar ve IoT cihazları geliştirilebilir. Dart dili sınıf-temelli, tekil-kalıtımlı C-tarzında bir kod dizilimine sahiptir ve JavaScript diline veya çalıştığı sistemdeki özgün (native) dile çevrilebilir. Interface'ler, mixin'ler, soyut sınıflar, generic'ler ve opsiyonel tipleri (dynamic) destekler. Dart ilk kez Danimarka'nın Aarhus şehrinde, 2011 yılının Ekim ayının 10-12. günlerinde düzenlenen GOTO etkinliği kapsamında tanıtıldı. Dart projesi Lars Bak ve Kasper Lund tarafından kuruldu. Ecma International, Dart'ın standartlaştırılmasını sağlamak ve JavaScript olarak derlenebildiği için modern tarayıcılarda üzerinde efektif bir şekilde çalışmasının gerçekleştirilmesi adına TC52 adında teknik komisyonu kurdu. Dart dilinin ilk spesifikasyonu, 2014 yılının Temmuz ayında Ecma International'ın 107. Genel Kongre'sinde kabul edildi. O zamandan beri 2. beyannamesi de kabul görmüş durumdadır. Dart kodu, 3 farklı şekilde kullanılabilir: Dart uygulamaları iki türden birinde çalışır. Ön tanımlı olmayan ve aktif hale getirilerek kullanılan "kontrollü mod"'da dinamik olarak tür kontrolleri yapılır. Kontrollü modda eğer statik türler varsa ve tür uyuşmazlığına dair bir durum olduğunda bu hataların yakalanması sağlanır. Örneğin, eğer bir metot String dönecek şekilde yazılmışsa ve tam sayı döndürmeye çalışıyorsa dinamik tür belirtimi bu hatayı yakalar ve exception olarak fırlatır. Kontrollü modda çalışma, uygulama geliştirimi ve test aşaması için tavsiye edilen yöntemdir. Dart programları, dinamik tür kontrollerinin varsayılan olarak kapalı olduğu "üretim modu"'nda gelir. Bu modun varsayılan olmasının sebebi Dart programının en hızlı şekilde çalıştırılabilmesi içindir. Eş zamanlı çalışmak için Dart, birbirinden bağımsız ve bellek paylaşımı olmayan, bunun yerine mesajlarla birbirleriyle haberleşen işçi bileşenler olan isolate'leri kullanır. Bu durum, Erlang dilindeki aktörler ile benzerlik gösterir. Her dart programı en azından bir isolate'e ihtiyaç duyar ki bu main isolate'dir. Dart kodu JavaScript olarak derlendiğinde, isolate'ler Web Worker'lara dönüştürülür. Snapshot'lar Dart VM'in çekirdeğini oluşturur. Aslında her bir snapshot, nesneleri ve diğer çalışma zamanı verilerini tutan tipik bir dosyadır. Dart programları snapshot dosyaları olarak derlenebilirler. Bu dosyalar program kodunun tümünü içerir ve bağımlı olduğu bileşenler de önceden ayrıştırılmış halde gelir ve çalışmak için hazırdırlar. Bu sayede programların başlaması oldukça hızlıdır. Dart'ın çekirdek kütüphaneleri, programların çok hızlı açılması için snapshot dosyaları olarak derlenebilir. Dart VM'in birçok standart dağıtımında, çalışma zamanında yüklenen ana kütüphaneler önceden derlenmiş snopshot'lar halinde bulunur. Dart oldukça asenkron bir dildir. Bunun için eş zamanlı çalışmayı sağlayan isolate'leri kullanır. Bu işçilerin mesajları birbirine aktarabilmeleri için, mesajı öncelikle uygun hale getirmeleri (serialization) gerekmektedir. Bu işlem, gönderilecek nesnenin verilmesiyle oluşturulan ve daha sonra deserialization yapılması için diğer isolate'e gönderilen snapshot kullanarak gerçekleştirilir. Dart, eş zamanlı çalışma için farklı modeller sunan Fletch adındaki sanal makineye sahiptir. Bununla birlikte herhangi bir uygulamada Dart kodunun gömülebilmesi için basit bir API sunar. Google, Dart'ın tüm kısımlarının Android ve iOS üzerinde native mobil uygulama geliştirimi yapılabilmesi için Flutter üzerinde uğraşmaktadır. dart2js mevcut Dart kodundan JavaScript koduna derlemeyi sağlayan 2015 yılında Google'ın ürettiği ve Dart dili ile yazılan bir derleyicidir. dart2js, Dart dilinin tüm spesifikasyonlarını ve semantiğini içermek üzere geliştirilmiştir. Önceki derleyicilerin evrimi niteliğindedir: dartc, Dart kodundan Javascript koduna derlemeyi amaçlayan ilk derleyicidir fakat artık kullanılmamaktadır. Frog ise bu alandaki ikinci Dart'tan JavaScript'e çevirim yapan derleyicidir ve Dart ile yazılmıştır. Frog hiçbir zaman dilin tüm spesifikasyonlarını uygulayamamıştır ve dart2js'in çıkışına ön ayak olmuştur. 2013 yılının 28 Mart'ında Dart ekibi, blog'unda Dart kodunun JavaScript'e dönüştürülmesini sağlayan dart2js derleyicisini paylaşmışlardır ve Chrome'un V8 JavaScript motorunda Deltablue benchmark testlerinin yürütülmesi sonucu elle yazılan JavaScript kodundan daha hızlı olduğunu dile getirmişlerdir. 2011'in 18 Kasım'ında Google, açık kaynaklı, Eclipse bileşenlerinden oluşan ve Mac OS X, Windows ve Linux-temelli işletim sistemlerinde çalışabilen Dart Editor'ü yayımladı. Editör kullanılarak syntax işaretleme, otomatik kod tamamlama, JavaScript kodu tamamlama, web ve sunucu Dart uygulamaları ve hata ayıklama gerçekleştirilebilmektedir. 2012'nin 13 Ağustos'unda, Google Dart geliştirimi için bir Eclipse eklentisi yayımladı. 2015'in 18 Nisan'ında, Google JetBrains IDE'lerine destek vermek için Dart Editor'ün kullanımdan kaldırılacağını duyurdu. Dart dili için önerilen editör JetBrains IDE'leridir. Dart eklentisi, IntelliJ IDEA, PyCharm, PhpStorm ve Webstorm için sunulmaktadır. Bu eklenti ile syntax highlighting, otomatik kod tamamlama, analiz yapma, refactoring, hata ayıklama ve daha fazlası mevcuttur. Sublime Text ve Atom gibi derleyicileri için de ayrıca eklentiler mevcuttur. 2013 yılının kasım ayından beri, Chrome ekibinin üzerinde çalıştığı, açık kaynaklı, Chrome uygulaması-temelli ve tekrar kullanılabilen arayüz bileşenlerini barındıran zengin bir kütüphaneye sahip geliştirim ortamı Spark kod adıyla ortaya çıkmış ve daha sonraları Chrome Dev Editor olarak isim değiştirmiştir.Dart dilinde yazılmıştır ve Polymer ile güçlendirilen Spark'ı içerir. Geliştirici önizleme sürümü Chrome Web Store'da mevcuttur. Dart ekibi 2015'in başlarında, herkesin Dart ile akıcı bir başlangıç gerçekleştirebilmesi için DartPad adlı editörü oluşturdu. Tamamen çevrimiçi bir editör olmasının yanı sıra, Dart API'ler üzerinde deneyler yapabilir ve Dart kodu çalıştırılabilir. Syntax highlighting, kod analizi, otomatik kod tamamlama, dokümanlama, ve HTML ile CSS'te kullanarak web sayfaları oluşturma gibi özellikler sunar. 2013'te John McCutchan, Dart programlama dili için, Google'ın deneysel Dartium tarayıcısını çalıştıran kullanıcılarına ilk kez SIMD (tekil komut çoklu veri) 'nin yararlarının web programlarında kullanılmasına yönelik performanslı bir arayüz oluşturdu. Arayüz aşağıdaki iki türü içermektedir: Bu türler sabittir ve optimize edilmiş kodda direkt olarak SIMD register'larına eşleştirilirler. Dart dilindeki işlemler ek yük oluşturulmaması için tipik olarak tekli komutlardan oluşurlar. Bu durum, C ve C++ dilleri ile benzerlik gösterir. 4×4 matris çarpımı, 3D vertex dönüşümleri, ve Mandelbrot kümesi animasyonları için benchmark testleri Dart'ta yazılan sayısal koda kıyasla neredeyse 400% hız artşı gösterir. Bir Merhaba Dünya uygulaması örneği: void main() { Basit operatör işlemleri: void main() { n. hesaplanmasını sağlayan fonksiyon: int fib(int n) => (n > 2) ? (fib(n - 1) + fib(n - 2)) : 1; void main() { Basit bir sınıf örneği: // Kök alma fonksiyonu olan sqrt'ye erişim için matematik kütüphanesinin(math) eklenmesi. import 'dart:math' as math; // Nokta sınıfının oluşturulması class Nokta { // Tüm Dart programları main() fonksiyonu ile başlar. void main() { Dart dili, C, C#, Java, JavaScript ve diğer diller gibi ALGOL dil ailesinin bir üyesidir. Aynı nesne üzerinde art arda birçok metot çağırmak için kolaylık sağlayan metot çağlayanı tarzındaki kod dizilimi Smalltalk dili üzerinden benimsenmiştir. Dart'ın mixin'leri Strongtalk ve Ruby ile benzerlik gösterir. Dart, uygulama geliştiriminde eş zamanlılık ve güvenlik birimi için isolate'leri kullanır. Isolate konsepti, Erlang dilinde oldukça yaygın kullanılan Actor modeli temellidir. Kontrollü ve güvenli reflection için ilk kez Gilad Bracha (Dart ekibi üyesidir) ve David Ungar tarafından makale halinde sunulan Mirror API, aslında orijinal olarak Self dilinde implement edilmiştir. Dart dili başlangıçta bazı çevreler tarafından