yuhalandığını düşürsek onlarında hayatlarında ironinin bol olduğunu gözlemleyebiliriz. Ne yazık ki bazı dönemler bazı görüşlerin dışa vurumu için pek uygun değildi. Yasaklanmasına tamamen karşı değilim açıkçası… Dolayısıyla insan görüşlerinin kısıtlanmasına da karşı olduğum çıkarılabilir. Ama bu tabi ki insanların ilk aklına gelen onları günahkâr sayma, çeşitli diğer dinlere mensup sayma gibi bir durum değil aslında… Çoğu dönemler de insanların bazı şeylerin farkında olamamasından ötürü arkada kalması gereken düşünceler vardır. Mesela Afrika da insanlar açlıktan kırılırken, yine Afrika’da neden turizmin gerilediğini veya hiç olmadığını tartışmak ne kazandırır ki insanlara… Birçoğu önemsemez, önemseyenler kendilerine ve tabii ki karşı tarafa yeterince layık bir takma ad oluşturur ve bir kin döngüsü başlatılır. Gereksiz, önemsiz ve belirsiz… Sosyolojik ve siyasal yorumlardan sonra şu soruya odaklanmak istiyorum: Cidden ölümlü mü nesneler? Bir sürahi alıp başına gittiğinde, çocuğumuz kaybolduğunda olduğu gibi endişelenmeli miyiz? Peki, acıktığında arabamızı, ya da araba kendisini benzinliğe götürdüğünde acıkmış olabileceği aklımıza gelmeli mi? Bu ve bunun gibi sorular hep biz ölümlülerin sahip olduğu kabiliyetlere yönelikti peki biri bunları nesnelere sormayı akıl edebilirse ne olacağını kimse düşündü mü bilmiyorum ama Jose Bey bu konuyu yeterince ciddi ele almış. Ödülü de kaptığına göre yeterince özgün de olmuş. Bilmiyorum, bana hala mantıklı gelmiyor insanları nesneler üzerinden eleştirmek, çık karşısına dobra dobra konuş kardeşim dermişim. Şaka tabii, kitap yazmanında bırakalım da bir felsefesi olsun. Yeni felsefelere ve akımlara kapımı ardına kadar açtım ve gelecek dönemin kitaplarını beklemekteyim. Selin Ediş 21803144 AKIP GİDEN ZAMANLARDA SIKIŞAN HAYATLAR Zaman, biz insanlar için her daim hayati önem taşıyan bir kavram olmuştur. Dünya üzerinde telafisi olmayan, kaybedildiği takdirde geri getirilemeyen ender şeylerden biridir ayrıca. Zaman bizden sevdiklerimizi, gençliğimizi, güzelliğimizi ve bunun gibi birçok farklı şeyi daha alır ve geri vermez. Bu yüzden zamanımızın kıymetini bilmek, elimizden geldiğince onu faydalı bir şekilde değerlendirmek bizim için her zaman önemli olmuştur. Bazen sorumluluklarımı yerine getirmemin vermiş olduğu huzur ve mutlulukla zamanımı iyi bir şekilde değerlendirdiğimi düşünsem bile, çoğu zaman gençliğimin bana verdiği nimetlerden çoğunu değerlendirememenin yoğun ızdırabını yaşıyorum. Zamanımın çoğunu okulumu, derslerimi, sınavlarımı ve bu tarz çok da eğlenceli olmayan ama hayata daha sıkı tutunmak için yapmak zorunda olduğuma inandığım diğer işleri düşünerek geçiriyorum. Evet, derslerim, sınavlarım ve bu sınavlardan alacağım notlar benim için çok önemli çünkü başarılı olmak kendimi iyi hissettiriyor ve geleceğe dair umutla bakmamı sağlıyor. Ayrıca ailemin benden en büyük beklentisi olan “okulu başarıyla tamamlama” hedefine bir adım daha yaklaştırıyor. Ancak sadece bu, benim yaşımdaki bir insan için yeterli mi? Dünyayı dolaşmak, hayata dair bilmediğim birçok şeyi keşfetmek isterken çoğu hayalimi erteleyip, sadece sorumluluklarımla ilgilenmem ne kadar doğru? Bu yaşlarımın ve bu yaşlarımın bana vermiş olduğu enerjinin tekrar gelmeyeceğini bilerek neden hayallerimi daima erteliyorum, bunun cevabını ben de bilmiyorum. Bildiğim tek şey, aslında detaylı bir şekilde düşününce zamanımı çok da iyi değerlendiremediğim. Zaman Salvador Dali’nin Belleğin Azmi tablosundaki gibi eriyip giderken benim zamanımı tek bir amaç uğruna tüketmem ve bitmek bilmeyen enerjimi daha çok yer gezmek, daha çok şey keşfetmek ve sevdiklerimle daha fazla vakit geçirip güzel anılar biriktirmek için kullanamamam çoğu zaman üzüntü veriyor bana. Bütün bu durumları göz önünde bulundurup üstüne detaylıca düşündüğüm zaman kendimi son derece daralmış, sorumluluklarım ve sosyal hayatım arasında sıkışıp kalmış ve sanki bir tercih yapmaya itilmiş gibi hissediyorum. Zamanımın sadece okulum ve evim arasında geçip gitmesine daha fazla izin vermek istemiyorum. Kendimi bir öğrenciden çok daha fazlası olarak görüyorum çünkü. Çok daha fazla şeyle meşgul olabileceğimi, kendimi çeşitli alanlarda da geliştirebileceğimi ve kendime çok daha fazla şey katabileceğimi biliyorum. Kendimi bu kadar sıkışıp kalmış hissetmemin sebebini ise hayatımdaki çok önemli bir şeyin kontrolünün tamamen benden bağımsız olmasına bağlıyorum: zamanın. Zaman bir su misali akıp gidiyor ellerimden. Ben ise bu duruma sadece bakıyorum. Bakmaktan başka bir şey gelmiyor çünkü elimden. Fakat bir şeyin elimde olduğunu biliyorum. O da bu yakındığım “zamanı iyi değerlendirememek” konusunun üstesinden gelebileceğimi bilmek. İstedikten sonra okuluma da, aileme de, dünyayı gezip keşfetmeye de kısacası istediğim her şeye zaman bulabileceğimi ve zamanımı çok daha verimli hâle getirebileceğime canıgönülden inanıyorum. Zaman her ne kadar tüm hızıyla daralmaya devam etse de ben yakındığım şeylerle tek tek yüzleşip hayatımı çok daha mutlu bir hâle getirebileceğime ve verimli bir şekilde düzenleyebileceğime inanıyorum. En umutsuzluğa kapıldığım zamanlarda bile kendime henüz çok genç olduğumu ve istedikten sonra zamanı bile belli bir sınırda önümde diz çöktürebileceğimi, yaşadığımız bu savaştan benim galip çıkabileceğimi hatırlatmak isterim. Kendime küçük bir not bırakmam gerekirse bu not şüphesiz ki şu olur: İnandıktan sonra yapamayacağın ve üstesinden gelemeyeceğin hiçbir durum yok. Evet, zamanı durdurmaya kimsenin yetmediği gibi senin de gücün yetmez ancak zamanını nasıl değerlendireceğin, onu nasıl senin için çok daha güzel bir hâle getireceğin tamamen senin elinde ve senin tercilerine bağlı. O yüzden karamsarlığı bir kenara bırak ve zamanınla ilgili elinden gelenin en iyisini yapmaya ve çok daha mutlu olmaya çalış. KAYNAKÇA Dali, Salvador. La persistència de la memòria. 1931. Resim. Setenay Çetinkaya SAHİ, VEFA NEYDİ GERÇEKTEN? Edebiyat tarihimizde kendine has bir çizgisi olan Haydar Ergülen bu sefer karşımıza farklı bir tarzla çıkıyor.Denemelerden oluşan bu derleme kitabında okuyuculara ‘’vefa’’ kelimesinin anlamını sorgulatıyor, üstünde çokça düşündürtüyor.Haydar Ergülen, vefalı olmanın yolunun unutmaktan geçtiğinin sıkça altını çiziyor bu kitapta.Önce vefa kelimesinin anlamına bakalım.Eğer arama butonuna vefa yazarsanız size karşılık olarak ‘’sevgide bağlılık’’ yazdığını görürsünüz. Benim için de ‘’vefa’’ unutmak değil; aksine, hatırlamaktır,sevdiğimiz,değer verdiğimiz insanları unutmamak, onları yarı yolda bırakmamak,onlara değer verdiğimizi göstermektir..Nedense vefa denilince benim aklıma hep unutulmaz Yeşilçam filmi Selvi Boylum Al Yazmalım gelir.Özellikle Asya’nın meşhur repliği, ‘’Sevgi neydi? Sevgi iyilikti, dostluktu, sevgi emekti…’’.Bence burda sevgi kelimesini vefa ile değiştirebiliriz. Çünkü mesela benim aklıma büyüklerimizi de çağırıştırır vefa.Sanırım akrabalarım,ailem bende bu kadim duyguyu hep canlı tutmuştur.Ne babaannem ne de anneannemle aynı şehirde yaşıyoruz.Bu yüzden bayram günlerinde her zaman bir telefon merasimi olmuştur bizim evimizde.Sırayla büyükler aranır.Dedem de hep, ‘’canım torunum bizi unutmadın’’ der.Mesela abim, telefonla konuşmayı hiç sevmez.Ayda yılda bir akrabalarımızı arar ama abim benim rol modellerimden biridir.Çünkü aslında sevgi dolu kocaman bir kalbi olduğunu biliyorum.Ama yine de eğer büyüklerimizi arayıp onları mutlu etmezsek, hallerini hatırlarını sormazsak işte bu vefasızlık olurdu bana göre.Sırf içinizden geldiği için, gerçekten sesini duymak için annenizi aradığınızda bile onu çok mutlu ettiğinizi siz de bilirsiniz.Hele bir de ‘Seni çok özledim.’ ya da herhangi bir sevgi sözcüğü ile hitap ettiğinizde bile onların sesindeki mutluluk kesinlikle paha biçilemez bir mutluluktur.Onların mutluluğunun kaynağı olmak;işte bu duyguyu hiçbir şeye değişmem. Vefa sadece hastalanmış arkadaşının başında bekleyip ona çorba yapmak,elli yıldır süren evlilikte hala ilk günkü gibi saygı ve sevgi beslemek,en basitinden özür dilemek, büyüklerimizi aramak ya da ‘’sevgi emekti’’ deyip hayatının aşkını değil; ona zor zamanında kol kanat geren adamı seçen Asya değildir yalnızca.Bunlar her ne kadar önemli olsa da vefa göstermenin başka yolları da olabilir.Ben hayatım boyunca bana yapılan hiçbir iyiliği unutmadım ama kötülüğü unuttum mesela.Bu kötülükleri unutmak beni vefalı yapar mı? Sanırım Ergülen’in ne demek istediğini daha iyi anlıyorum şimdi.Kendimize yapılan kötülüğü unutmak bizi vefalı yapar mı bilmiyorum ama en azından daha iyi bir insan yapar.Ben vefasız insan kadar vefalı insan da gördüm şu kısacık yirmi yıllık hayatımda.Kaza yaptım,ayağımı sakatladım.Sonrasında ameliyat oldum ve uzun bir süre boyunca hastanede yattım.Hastaneye çiçekle gelen de oldu telefonla geçmiş olsun dileklerini ileten de.Benim yanımda olan insanları unutmadım,aklımın bir köşesine yazdım iyi ya da kötü ne zaman isterlerse onların yanında olmak için. Arayıp sormayan, geçmiş olsun demeyenleri de unuttum.Hiçbir şey olmamış gibi onlarla da arkadaşlığıma devam ettim.Belki de gerçek vefa budur.Belki de ben burda kendime karşı vefalı oluyorum.Tabii eğer insan kendine karşı vefalı olabilirse.Sanırım önemli olan da bu: insanın kendine karşı vefalı olması.Bazen de gösterdiğimiz vefanın karşılığını almadığımızı düşünebiliriz.Peki bu bizi kötü mü hissettirmeli?Yaptığımız iyilik her ne olursa olsun sırf karşılıksız diye bizi kötü hissettirmemeli. Bence eğer kötü hissediyorsak onun anlamı biz de vefalı değilmişiz olur. Peki vefa artık gerçekten de bir semt ismi mi sadece?Bir insanda bulunması gereken en önemli ve en erdemli özelliklerden biriyken, bugünlerde karşılaşmanın giderek biraz zorlaştığını, bu değere sahip olan kişinin kıymetinin bilinmesi gerektiğini, yürek üstünde tutulması gerektiğini söylüyor bazı insanlar.Başıma gelen şu talihsiz olaylardan sonra düşününce, benim için yalnızca bir semt adı değildir ‘’vefa’’. Benden size bir tavsiye: Sizin için de olmasın. Kaynakça: Yılmaz Atıf(yön.), Selvi Boylum Al Yazmalım,1978 İlknur BaşDEĞİŞEN ÇOCUKLUĞUMUZ“İnsanın hayatının sonuna kadar asla unutmayacağı şeylerden biri de kendi çocukluğudur.” demişlerdi bana. Yaşlanınca bile o anılar hafızada yer edinirmiş. Ne kadar da doğru söylemişler, bu sıralar daha iyi anlıyorum aslında. Kimilerine garip gelebilir belki ama asla unutamayacağım bir çocukluk yaşadım ben. Baharın gelmesiyle çiceklerin kokusunu alan arılar gibi bir yandan öbür yana doyasıya koştum. Annemin yaptığı sıcacık çöreklerin tadını doyasıya çıkardım. Korku duygusu bürümüş biri değil de, özgürce eğlenen bir çocuktum. Şimdiki zamanın çocuklarıyla karşılaştırdığımda sürekli “ Ne şanslıymışım.” dedirtti bu yaşadıklarım. Yaşadığımız dünya kötüleşti çünkü. İnsanların birbirine karşı davranışları değişti. Kimse kimseye güvenemez oldu. İşte tam da bu nedenle sık sık geçmişe dönmeyi yeğlerim ben, tekrar yaşayabilmek için o güzel anılarımı, çocukluğumdaki duyguları tekrar tatabilmek için. Yeni bir alışkanlık oldu bu bende. Hadi şimdi bu yeni kazandığım alışkanlığımı yapayım da, biraz geçmişe götüreyim sizleri.Çocukluğum… Kimilerinin aksine yüzümden gülümsememin hiç eksilmediği, mutluluk ve unutamayacağım anılarla dolu bir zaman dilimiydi benim için. O yemyeşil çimlerde koştum. Ayçe Ayyıldız’ın tabiriyle “baaçede” oynadım hem de doyasıya. Sıcacık havanın tenimi ısıtmasını, kuşların sesini hep çok sevdim çünkü. Okuldan gelir gelmez, kendimi o dört duvar arasında hiç rahat hissetmeyip hemen dışarı çıkardım. Hatta çıkar, akşam eve girmek dahi istemezdim. Annemler beni zorla sokardı evin içine. Ah, o hava kararana kadar heyecanla oynadığımız oyunlar yok mu bir de… Saklambaç, istop, beş taş… Hangi birini saysam? Hepsini oynamışılığımız vardır arkadaşlarımla. Hatta bir gün komşunun bahçesine kartondan ev yapıp onlarda yaşamıştık. Hem de çatısız yapmıştık geceleri yıldızları seyretmek için. Her gece çıkamazdık ama, annelerimiz izin vermezdi. Sobanın başında sıcacık kestaneler de pişirip yedim, bayramları neşeyle de geçirdim. Kimi zaman arkadaşımın peşinden çok hızlı koşup ayağımı kanattığım da oldu, ağaçtan düştüğüm de. Belki de bir daha tadamayacağım bir sürü duyguyu tattım ben. Ama hepsine değdi. Mutlu, eğlenceli, korkusuz bir çocukluk yaşadım.Devir değişti. Artık hiçbir şey eskisi gibi değil maalesef. Nerede o korkmadan saklambaç oynadığımız mahalleler? İnsanların akıllarına kötülük duygusu kazındı. Hepimizi bu yüzden bir tedirginlik kapladı. Herkesten korkar hale geldik. Alt kattaki komşumuzdan, yan apartmandaki aileden, bakkaldan… Eskiden annem hiç çekinmezdi beni dışarıya yollamaktan. Kimseye kimseden kötülük gelmez bilirdik. Çünkü, çevredeki herkes tanıdıktı. Henüz kötülük içlerine işlememişti insanların. Ama artık öyle mi? Evden dışarı bir adım atmaya bile korkuyoruz. Çıksak bile kafamızı kaldırmadan, kimseye selam vermeden dışarıya çıkıyoruz. Hatta insanlardan bir “günaydın” sözcüğünü bile esirgiyoruz. Belki de çoğu insan karşı komşusunun adını bırakın yüzünü bile bilmiyor. Bu yüzden de yeni nesil bazı duyguları tatmadan büyüyor. Komşuluk ilişkilerinden bir haber, kendi içine kapanık, paylaşım duygusu ve sosyal ilişkileri olmayan bireyler yetişiyor. En yakınına bile azıcık bir güven duygusu hissetmiyorlar. Eksik büyüyorlar kısacası. Kirlenen dünyamız yüzünden eksik kalıyorlar bazı duygulardan. Günümüz çocuklarının çoğu doyasıya yaşayamıyorlar çocukluklarını. Bir sürü etkenden dolayı. Hangi birini saysam ? Dışarıdaki tehlikelerden, kötüleşen dünyamızdan, insanların davranışlarından… Herkes benim kadar şanslı değil ne yazık ki. Korkmadan çimlerde koşmanın eğlencesini, ağaçtan koparılan elmanın tadını hiç yaşamadan çocukluk geçirenlerimiz de var bu hayatta. Bu anıları, duyguları tatmış olan son nesil olabilirim, keşke olmasaydım diyorum ama. Kimilerinin geçmişe dönüp baktığında eğlencesiz anılarla dolu bir çocukluk görecekleri için gerçekten çok üzgünüm. Herkesin yaşadığım duyguları İlknur Başyaşamasını isterdim. Keşke, yıllar geçtikçe hep daha iyiye, güzele giden bir geleceğimiz olsaydı. Alper Dalarslan Dalarslan 1 20/04/2015 Neşe Çetiner-3 TÜM ZAMANLAR,İNSANDA Bir Zamanlar Anadolu’da, herhangi bir zamanda, insanın yaşayabileceği tüm zamanlarda, yaşanmış ve yaşanacak bir hikayeyi anlatır. Anadolu’dadır çünkü Anadolu da insanlara benzer. Verimsiz, farklı ama birbirinin aynısı tarlalar, başka yerlerde akmalarına rağmen hep birbirine benzeyen çeşmeler… Yakınlarında ceset gömülü olan bir çeşme, kolay kolay ayırt edilemez diğerlerinden ve bu yüzden gün ağarana dek tüm çeşmeler gezilir, cesedi gömen bir katil ve beraberindeki suçsuz diğerleri ile. Kim suçlu? Kim suçsuz? Suçsuz olmak mümkün müdür? Bu çatışma, tüm zamanlar için insanın vicdanının çatışmasıdır. Gidilecek her çeşme, aranacak her yeni ceset, bulunacak her yeni suçlu bu çatışmayı güçlendirir. Bu yüzden ne bir başlangıcı vardır ne de bir sonu. Dalarslan 2 “İnsan ben suçluyum diyebilir ama ben suçsuzum diyemez.” diyordu bir yönetmen. Aklımda en çok yer etmiş cümlelerden biridir bu. İlk duyduğumda ne demek istediğini tam olarak anlayamamıştım. Ancak zaman içinde cümle aklımda döndükçe, kendi ve etrafımdaki insanların hayatlarında suçun ve suçlunun ne ve kim olduğunu sorguladıkça, cümlenin ne anlatmaya çalıştığını da anlamaya başladım. Her katil diğeri kadar suçlu mudur? Bir katil mi daha suçludur yoksa henüz hiç kimseyi öldürmemiş bir katil mi? Birilerini herhangi bir yolla öldürüp farkına varmamış bir katil mi daha vicdansızdır yoksa kurbanını gözlerine bakarak öldürüp ıssız bir tarlaya gömen bir katil mi? Karısının kendisi yüzünden intihar ettiğini bilen ama kabullenemeyen bir savcı, etrafındaki tüm insanlardan nefret eden bir komiser, tarladan çıkarılmış cesedi koyduğu bagajdaki boş yerlere müthiş bir soğukkanlılıkla kavun koyan bir başka suçsuz, sürekli kilometreleri sayarak işten yırtmaya çalışan bir jandarma komutanı ve tüm bu suçsuzlar içerisinde, en az öldürdüğü adam kadar yerin içinde kendi vicdanıyla baş başa bir katil. Tüm bu olanları hayretle ve birazda acıyarak izleyen doktor, ki kendisi bu hikayeyi gerçekten yaşamış ve film için kaleme almış kişidir, suçlu ve suçsuz olmak konusunda ne kadar aciz olduğumuzun farkındaki tek kişidir. Acıyarak bakar biz suçsuzlara çünkü mücadelelerimiz, büyük ve önemli sandığımız küçücük hedeflerimiz, makamlarımız, sahip olduklarımız, erdemimiz ve onurumuz öyle bir üstünü örter ki vicdanımızın, hiçbir zaman hiçbir konuda kendimizi suçlu hissetmemeyi öğreniriz. Tek yaptığımız leş bulan akbabalar gibi bir suçlu bulup, ellerini kelepçeleyip, küfrederek, aşağılayarak kendi vicdanımızın aslında ne kadar yüce olduğunu kendimize bir kez daha ispatlamaktır. Sanki onun suçlu olması, bizim suçsuz olmamıza yarıyormuş gibi, kendi omuzlarımızdaki tüm vicdan yükünü de onun omuzlarına yükleriz. Kendi vicdanımızdan bu denli korkuyor ve ondan kaçıyor olmamız, suç ve suçlunun gerçekten ne ve kim olduğuna tam bir açıklama getirebilmemizi imkansız kılıyor. Doğrunun ve yanlışın ayrımını, yanlışların tümünü yasalarca sabit bir suç işlemiş veya gözle görünen bir hata yapmış insanlara yükleyerek kaybetmiş toplumlarda yaşıyoruz. Belki de yüzyılardır vicdan, içimizdeki ses, bizi en çok korkutan ses olduğu için ondan kaçmak bu denli zor ve bu yüzden o sesi biraz olsun susturabilmek adına ne kendimizi, ne çocuklarımızı, ne toplumu düşünmeksizin yapamayacağımız şey yok. Eksik ve hatalı kanunlarımızla, sürekli değişen ve kime ait olduğu belirsiz ahlak kurallarımızla, vicdan akbabalığı yapabilmek için kendimize fırsat yaratıyoruz belki de. Kusursuz toplumlar olmadan, bir insanı suçlu ilan edebilmenin başka ne açıklaması olabilir ki? İçinde yaşadığımız toplumun belki de en güzel benzetmesini öldürülen, hepimizin bildiği, bir gazetecinin eşi yapmıştı: “Bir bebekten bir katil yaratan karanlık.” İLİZYON Kontrol bir ilizyondur. Kontrol algısı kibirli insan zihninin bir yanılgısından ibaret, gerçek ise hiçbir şeyin üzerinde kontrolümüzün olmadığı. Bir bahçıvan olduğunuzu hayal edin, size bir bahçe tahsis edliyor ve bu bahçeyi rönesans tablolarından fırlama pastoral bir cennete dönüştürmeniz isteniyor. Çeşit çeşit çiçekler ve ağaçlarla donatıyorsunuz bahçeyi, her bir bitkinin her bir yaprağına kadar düzenliyorsunuz. İsterseniz dünyanın en iyi bahçıvanı olun, isterseniz dünyanın en iyi genetik bilimcisi olun, çimlerinizin üzerinde yabanotları çıkmaya devam edecektir. Tohumları taşıyan rüzgarı engellemek için uzun duvarlar inşa edebilirsiniz, fakat şeftali ağacınızı didikleyen serçe için ne yapabilirsiniz? Tüm bahçenin üzerini bir kubbeyle kapatabilirsiniz, fakat bitkilerin köklerini talan eden böcekler için ne yapabilirsiniz? Olay şu ki, tüm kontrolün sizde olduğuna ne kadar inanırsanız inanın aslında bu inanç sadece bir yanılgıdan ibaret, bir sirk hokkabazının ucuz bir ilizyonundan farklı değil. Her zaman sistemin dışında hareket eden bir unsur vardır ve bunu engellemek imkansızdır. Bilim buna Kelebek Etkisi der, matematikte ise Kaos Teorisi alanı tamamen bu engellenemez unsurlarla cebelleşir. Çift eklemli sarkaç deneyinde sarkacı birebir aynı noktadan bıraksanız bile her defasında sarkaç belli bir aralıktan sonra farklı bir desenle hareket etmeye başlar. Tüm bu verilere rağmen hala kontrol için anlamsız bir hırsın içine gömülmüş durumdayız. Thomas Mullen, Saptırıcılar romanında bir zaman ajanının hikayesini işler. Gelecekte işler o kadar iyi gitmektedir ki geleceğin dünyası bir paranoyanın içine düşer ve bu mutlu sona ulaşılan tarih sürecinin değişmemesi için geçmişe ajanlar yollarlar. Kitabı okurken paranoyakça gelen bu tavırı hergün günlük hayatlarımızda sergiliyoruz. ABD hükümeti terörist örgütlerin tespiti için yıllık milyarlarca dolar harcıyor. On binlerce hükümet çalışanı her gün bilgisayarlarının başında tüm bir ülke nüfusunun verilerini kontrol etmeye çalışıyor. Her gün daha fazla önlem hayatımızı kısıtlıyor, güvenlik kameralarının donuk bakışları altında eğleniyoruz, çalışıyoruz, uyuyoruz. Buna rağmen teröristler hala klasik hedef-takip metotlarıyla yakalanıyorlar. Akıl almayacak kaynaklar harcanan sanal güvenlik algımız bizleri esir etmenin dışında hiçbir amaca hizmet etmiyorlar. Devletlerin başarısız olmasının sebebi ise bu kontrol ilizyonu. Hiçbir insan, kurum, örgüt ya da kaynak kontrole sahip değil. Bu tıpkı çocukken yapılan mahalle maçları gibi, arkadaşlarınızla ne kadar iyi oynarsanız oynayın tüm çabanız topun sahibi olan çocuğun annesinin onu eve yemeğe çağırmasına bakar. Fakat kontrolün imkansız olması başımıza gelen tüm facialara kucak açmamızı gerektirmiyor. Şu an yaptığımız şey, kolu kopan adamın kanamasını durdurmak yerine kopmuş kola yara bandı takmak. Adamın kolu her şekilde kopmuş olabilir, bir meteor bile adamın koluna çarpıp koparmış olabilir fakat önemli olan adamın kolunun nasıl koptuğu değil çünkü kontrol edemeyiz o faktörleri. Önemli olan adam kan kaybından ölmeden kanamasını durdurmak. Devletler hiçbir getirisi olmayan, insanların hayatlarını kısıtlayan amaçsız uygulamalara para akıtmak yerine dünyadaki açlığı, çatışmaları bitirmeye uğraşırlar ise bu paranoya ve korku imparatorluğu yerine barış ve refah dolu bir yarın mümkün olabilir. Kendini patlatacak bir ruh hastası her zaman olacaktır. Dünya da hiç bir problemin olmadığı bir ütopya varken bile bir ruh hastası ben gökyüzünün mavi olmasını değil mor olmasını istiyorum diye kendini patlatabilir. Fakat bir ruh hastasının ortaya çıkması bir ütopyada binde bir ihtimalken, üzeri kan ve sefaletle kaplanmış bir dünyada onda bir ihtimaldir. Sonuç olarak kontrolün imkansız olması her şeye fıtrat dememiz gerektiği anlamına gelmiyor. Bir kömür madeni durduk yere çökerse ve içindeki insanlar ölürse bunu fıtrat ya da kader olarak açıklamak aptallıktan öte bir durum değildir. Eğer madenin üzerine bir gök taşı düşerse işte o zaman bu kaderdir çünkü hiçbir tedbir böyle bir şeyi durduramaz. Buradan çıkarılacak sonuç, kontrol takıntısı hayatımıza paranoya ve huzursuzluktan başka bir şey getiremez. Bahçıvanı olduğunuz bahçeyi uzaya çıkarsanız bile bir felaket olacaksa bundan kaçamazsınız. Önemli olan tahmin edebileceğiniz sınırlardaki tedbirleri alabilmek. Alperen DURU Cahillerin Hakaretleri Ressamları Üzemez Her gün dışarı çıkıyor, işlerimizi hâllediyor ve yüzlerce insan görüyoruz. Bazıları kahkahalarla gülüyorken bazıları yüzlerini asıyor, bir köşeye çekiliyorlar. Gülenlerden bazıları da içlerinden ağlıyor ama ya kahkahanın verdiği heyecanla ya da üzüntülerini gizleme amacıyla dışarıya gülen bir maske gösteriyorlar. Elbette bu insanlar kendi kendilerine üzülmüyor, bu aşırı yaygın durumun sürüyle sebebi olabilir. Ancak üzülmenin fındık kabuğunu doldurmayacak nedenlerinden birisi olan hakarete uğramış olmanın pek yaygın olduğunu gözlemledim. Bu yazımda da sizlere bu yolla üzülmüş insanlardan, onları üzenlerden bahsetmek ve bu konudaki deneyimlerimi sizlerle paylaşmak istiyorum. Bu fotoğrafı gördüğüm anda kendimi fotoğraftaki adamın yerinde hayal ettim ve hayalimde bu adamın aksine hiç de kulaklarımı kapatmıyordum. Hatta tam aksine bana belki de hakaret yağdıran kitleye bakıp gülümsüyor ve onları bu davranışımla daha da kışkırtıyordum. Daha çok hakaret edilirken daha da gülüyor, bir süre sonra da önümdeki kitleyi bezdiriyordum. Ama ben dışarıya gülüp içi kan ağlayanlardan değilim. Bu taktiğimi günlük hayatımda da uyguluyorum ve şu ana kadar hep işime yaradı. Peki bunu nasıl mı yapıyorum? Öncelikle size zihninizde yanlış değerlendirdiğiniz bir kilit noktadan bahsedeceğim ve ardından da anahtarını vereceğim. Hayatınızdan hakarete uğradığınız bir anı seçmenizi ve üzerine düşünmenizi istiyorum, nasıl bir histi? Pek muhtemel olarak tanımadığınız birisi size hakaret etmişse sinirlenmiştiniz, eğer bu kişi bir tanıdığınızsa üzülmüştünüz. Üzerine düşünmenizi istediğim kilit soru ise şu: Peki üzülmenize değdi mi? Ne olmuş yani birisi size asılsız yakıştırmalar yapmışsa, hakaretler yağdırmışsa? Bu sizi tanımlanan insan konumuna koyar mı? Elbette koymaz. Bunun gibi bir durumla her karşılaştığımda kendimi sokakta sergi açmış bir ressam yerine koyarım. Sokaktan geçenlerin bazıları bir bakış atıyor, bazılarıysa tablolarımı kendilerince yorumluyor. Ve sıra hakaretleriyle üzmeye çalışanlara geliyor. Bir ressam olarak işimden bir gram anlamayan bir insanın kötülemesini dinliyor ve konu üzerine cahilce konuşmasını dinleyince gülmeye başlıyorum. Karşımdaki de bir ressam olsaydı en azından dediklerinde bir pay olabileceğini oturup düşünürdüm elbet ama konuşmasından anlıyorum ressam olmadığını. Hayatımda da bana hakaret eden insanlar benim hayatım ve fikirlerim konusunda tamamen cahiller ve aynı şekilde onlara da gülüyorum. Bir insanın karşınızda büyük bir hırsla boşluğa atıp tutmasını izlemek komik olmaz mı zaten? Yakın bir zamanda bu üzülmeme anahtarımı bir gün beni arayıp hakarete uğradığı için ağlayan bir yakınıma verdim ama kendisinde işe yaramadı. Çünkü anahtarı kullanacağı kapı üzerine hiç düşünmemişti ve bu onun için biraz zor oldu. Ama sakinleştikten sonra fikrime kendisi de katıldı ve sanıyorum ki bir daha da aynı durumdan üzülmeyecek. Fotoğraftaki adamın yerinde olduğumuz kadar çizimlerdeki hakaret eden canavarların yerinde de bulunmuşuzdur illaki. Karşımızdakine atıp tutmanın hiçbir işe yaramadığına, hatta kinin kini doğurduğu kısır bir döngüye girildiğine ve olayın belki de büyüdüğü çokça olaya şahit olmuşsunuzdur zannımca. Eminim ki hiçbiri de düzgün bir yere varmadan biten olaylardır. Ama yaklaşık bir yıl önce bir arkadaşım kötü bir eylemde bulunmama cevaben bana aynen şunu söyledi: “Sen kötü bir insansın.”. Şu ana kadar işitmiş olduğum tüm hakaretleri toplasam bu lafın bende yarattığı etkiyi yapamaz bence. Edilen hiçbir hakareti hatırlayamam ama bunu hiç unutamadım. Çünkü bu durumda bir ressam, başka bir ressamı eleştiriyor; bir hakaret, yoldan geçerken atıp tutan cahil bir adam yok. Bu olaydan sonra hakaret etmeyi tamamen bıraktım ve eleştiri yapmaya yöneldim diyebilirim. Çünkü eleştiri insana yanlışlarını göstererek onu doğru yola sokuyor. Bunun yanında hakaret etmek bence tamamen etkisiz kalıyor ve karşıdakini üzmekten başka bir işe yaramıyor. İşte artık sizde de kilidin anahtarı var. Yapmanız gereken tek şey zihninizdeki kapıyı bulmak ve anahtarı yerleştirmek. İlk denemelerinizde zorlanabilirsiniz ama zamanla o kapıyı anahtarsız açar hâle geleceksiniz. Bununla da yetmeyip insanları hakaretlerinizle haşlamak yerine eleştiriyi kullanmanız lazım. Herkesin durumdan psikolojik olarak sağ çıkaracak bir anahtarı olmayabilir çünkü. Köşeye çekilip üzgün bir şekilde etrafı izleyen insanlara anahtarı verip kilidi göstermeniz dileğimle… Kaynakça 1. Kushal Jain[Yazar], The 7 Principles of Architectural Criticism[Makale]. 2015 / https://www.arch2o.com/principles-architectural-criticism/ Mahsume Zeynep YAYCILI ID: 21202316 TÜRKÇE 101-1 ÖDEV-6 Serbest Başak Berna CORDAN 19.07.2015 (Anonim) İYİLİK İyiliğin şartı olmaz... Ne kadar da doğru bir söz olduğunu internette gördüğüm bu fotoğrafla kanıtlamış oldum. Masumiyetini bakışlarındaki sıcaklıkla gösteren, kötülükten arınmış küçücük çocuğun kolları arasındaki siyah kediye yedirdiği kendi maması. Kelimelerin anlatmaya yetersiz kaldığı iyiliği ne kadar da güzel anlatmış. İçten gelen en saf duygularla, bir çıkar gözetmeden, kötü düşüncelerin hepsinden arınarak, din, dil ırk ayrımı yapmadan sevgiyle gösterdiğimiz eylemin ta kendisidir iyilik. Belki de hayatımızın masal kahramanıdır. İyilik içimizdeki inançla bir bütün YAYCILI2 olarak kendisini gösterir. Rol aldığımız hayat filminde inanç ve içimizden gelen iyi duygularla başrolü oynamalıyız... Zamana karşı meydan okuduğumuz hayat. Gözlerimizi açtığımız anda başlar zaman saatinin kumları birer birer yok olmaya. Bütün kötülüklerden uzak, en saf, mis kokulu hâlde gelmedik mi dünyaya ? Bir bebeğin gülümsemesi değil midir ailesini mutlu eden en önemli olay? Peki ya ağlamak? Ne kadar da kötü bir eylem olduğunu hissettir. Fakat gülümsemek dediğin zaman içinde fırtınalar kopsa bile vermiş olduğu ayrı bir mutluluk vardır. Yaşarız duygularımızı en derin hislerle. Kimisi bunu etrafına yansıtırken kimisi kendi duygu halkası içinde yaşar gider... Hayat bu iyiliğin ve kötülüğün bir arada olduğu yer. İyi kelime tanımından öteye gidemeyen ufukta görünen devasa güzellikteki bir gökkuşağı tuvali yalnızca. Huzur değil midir hepimizin dileğinin temelinde yatan? Hayattan beklentilerimiz vardır ve bu beklentilerin sonunda sıcak bir tebessümdür görmek istediğimiz. Hep iyilik beklemedik mi arkadaşımızdan, aşkımızdan, dostumuzdan ya da aile bireylerimizden? Peki, ya biz yeterince iyi olabiliyor muyuz da karşı taraftan hep iyi bir eylem bekliyoruz? İyilik karşılıksız olmalıdır ki hayal kırıklıklarını önleyebilsin. İçten saf duygularla bir çıkar beklentisi içinde olmadan davrandığın zaman zaten kendi iç huzurun seni mutlu etmeye yeterli olacaktır. Denize atılan iyiliklerin boğuldu mu sandın? Aksine denizin eşsiz güzelliklerinde yol alıp huzur balığını yakaladı. Seversin bazen öyle içten ve samimi. Karşıdakinin de seni öylesine senin onu sevdiğin gibi sevdiğini düşünürsün ve gün gelir kalbindeki kötü duygularını yansıtıverir. İçinde kopan fırtınaları anlatmaya yeterli olmaz kelimeler. Gözünden akan yaştır karşılıksız sevgini gösteren... Ama olan bu kötü duygulara rağmen ayrı bir huzur vardır içinde. Vicdandan başka bir şey değildir bu huzur. Bir beklenti olmadan sevmen, çıkar gözetmeden yaptığın iyilikler, gözlerinin içine bakarken hissettiğin gerçek duygulardır seni kötülüklere karşı koruyan zırh. Vicdanlı olup iyilikle yaklaşmadır bizi diğer insanlardan ayıracak olan tek gerçek. İyilik ve vicdan insana sonradan eklenmez. İnsanın yapısında ya vardır ya da yok ama bunun için mücadele etmek de kendi elindedir. YAYCILI3 Etrafımızdaki insanlar özellikle bu yapıların gelişmesinde ya da körelmesinde çok büyük etkendir. Ne yazık ki günümüzdeki insanlar kötülükle mutlu olmayı hayatlarının felsefesi haline getirmiş. Nasıl kötü bir eylemdir kötü olmak. Neden iyiliğin vermiş olduğu huzurdan faydalanmak varken kötü olmayı tercih ediyor insanlar? Böylesine kısa olan hayat nehrinde huzurla yol almak olmalıdır hedefimiz. Hiç tanımadığımız, bize hiç faydası dokunmamış ve dokunmayacak olana takındığımız tavırdır iyilik. Yaptığımız iyilikler beklemediğimiz bir anda beklemediğimiz bir yerde karşımıza çıkar. Budur işte iyiliğin hayatımızda olan sürpriz etkisi. Doğumdan ölüme yaşadığımız bu acımasız kısa hayatta pusulamızı iyiliğe yöneltmeli ve vicdanımızla yol almalıyız. Bir kere geliyoruz bu güzelliklerin olduğu dünyaya. Kötü düşünceler ve tavırlar gözümüze siyah bir perde indirir ve o güzellikleri göremeyiz. Sadece bize iyi olana sergilenen bir tutum olmamalıdır iyilik. Her şeye rağmen gülmeli içimizdeki iyi cevherini açığa çıkarmalıyız... Elifnaz Geçer Geçer 1 21401916 TURK102-08 Başak Berna Cordan Ödev numarası: 4-1 22 Mart 2015 Hak Etmeyi Seçmek Stephen Chbosky tarafından kaleme alınmış olan Saksı Olmanın Faydaları (Perks of Being a Wallflower), yıllar önce kaybettiği teyzesinin ardından çok darbe almış olan ve henüz ortaokuldayken, yakın arkadaşı Michael’ın intiharıyla sarsılmış Charlie’nin lisedeki ilk yılını anlatıyor. Kitap, Charlie tarafından yazılmış ancak alıcısının kim olduğu okur tarafından bilinmeyen mektuplar biçiminde ilerliyor. Charlie geçmişin onu yıpratan detayları ve yarına dair korkularıyla, lisede edindiği son sınıf arkadaşlarının yardımıyla başa çıkmaya çabalıyor. İlk gençlik dönemlerine ait sorunların ve insan doğasının karmaşıklığın ele alındığı kitabın sahip olduğu samimi ton, okurun kendini ana figürün yerine koymasını kolaylaştırıyor. Yapıtın adındaki “saksı” göndermesi, ne hissettiğini ifade etmektense kendi hikâyesinde izleyici konumunda kalan ana figür için bir gönderme niteliğinde. Charlie’nin düşünce seli ise yaşanmışlıklarının ve yaşının etkisiyle oldukça yoğun... Mektuplarda hüzünler mutlulukların peşi sıra gidiyor ve ardından okura üstüne düşünülebilecek çeşitli kavramlar bırakıyor. Benim için bu kavramların başında “sevgi” geldi. Sevgiyi hak ettiğini düşünmek… Hak ettiğini düşündüğün sevgiyi kabul etmek… Çevrenizde mutlaka vardır, olmasa bile bir yerlerden duymuşsunuzdur. Duymamış olsanız dahi size onları anlatmaya başladığımda nasıl göründüklerini hemen anlayacaksınız. Üçüncül çoğul şahıs kullandığıma bakmayın “onlar” bize o kadar uzak değiller. Çok daha iyilerine layık olduklarını düşündüğünüz halde var olanı kabullenen insanlardan bahsediyorum. Alabilecekken daha iyi model bir araba almamak değil; anlatmak istediğim durum, daha çok insan ilişkilerine yönelik. Maruz kaldığı kötü muameleye ses çıkarmayan daha da ötesi, ses çıkarmayı kendine hak olarak görmeyenler. Söz konusu kötü muamele, Geçer 2 fiziksel ya da psikolojik şiddet bağlamında örneklenebilir ve ortaya çıkan tepkisizlik durumu kabullenilmiş çaresizlik olarak neticelendirilebilir. Yapıt bu noktada beni, kabullenilmiş çaresizliğin sevgi ile bağlantısını sorgulamaya yönlendirdi. Kendimizi savunamayışımızın arkasındaki sebep buna gücümüzün yetmeyişi değil de, daha iyisine layık olmadığımız düşüncesi olabilir miydi? Bu hak etmek kavramı üzerine düşüncelerimiz, bizi güçsüz kılan öğelerden biri miydi? Kesin yanıtlara ulaşmak mümkün görünmese de soruların, kendi eylemlerimi gözlemleme imkânı bulmamı sağladığını söyleyebilirim. İnsanı bir şeyi hak etmediği düşüncesine yönlendiren iki temel etken olduğunu söylemek mümkün: kişinin elinde olan ve kendi seçimi olmayan öğeler. Toplumdaki herhangi bir bireyi kendi seçimi olmayan durumlardan ötürü ötekileştirmek ne kadar kabul edilemez ise kişinin bu yargılamayı kendine yapması da o kadar yanlış. Düzenin en çok kar sağladığı “sektör” olan güzellik kavramını ele alalım. Neyin güzel olup neyin olmadığına kim karar verebilir ki? Toplumları bir biçimde bu belirlenmiş “güzelliğe” doğru iten her türlü kurumun, insanların ellerinde olmayan koşullardan dolayı kendilerini kötü hissetmelerinde suçu olduğuna inanıyorum. Bir başka hastalıklı bakış açısı da insanlara ekonomik durumlarına göre değer biçilmesi durumu. Neticede paranın da fiziksel güzellik kadar anlamsız bir kavram olduğunu içten içe bilip yine de hayatlarımızı tekelinde bulundurmasına izin veriyoruz; ancak bu durum, bireysel bir farkındalığın mümkün olmadığı anlamına gelmiyor. Kişinin elinde olmayan öğelerin esenliksiz gölgelerinden sıyrılmayı istemesi, manidardır, yine kendi seçimi oluyor. Kişinin kendini yetersiz hissetmesinde bir diğer etken ise kendi seçimi olan durumlar. Bu durumlar geçmişe dair duyulan pişmanlıklarla yoğurulabilir ve kişinin hayatını çekilmez kılabilir. Ancak düne dair pişmanlıkların bugünü ele geçirmesine izin vermek yeni pişmanlıklar doğurabileceği gibi, oldukça anlamsızdır. İnsan, bugünün dünden farklı olduğunu kabul etmeli ve yol almalıdır. Birileriyle her karşılaşmamızda aslında bildiğimizi Geçer 3 sandığımız insan yerine, yeni biriyle tanışıyor olduğumuza dair bir şeyler okumuştum. Bu durumu, bireyin kendisiyle ilişkisine indirgersek; yeni günü, kişinin dönüştüğü insanı tanımak için bir fırsat olarak görmesi kulağa oldukça umutlu geliyor. Hem belki bu sayede, bir şeyleri hak etmediğimize inandığımız için ertelediğimiz hayatları çok daha umutlu olanlarıyla değiştirebiliriz, neden olmasın? Kaynakça Chbosky, Stephen. Perks of Being a Wallflower. Londra: Simon & Schuster UK Ltd, 2012. Basım. ARA 1 Elif Ara 21201353 Türkçe 101 WERTHER'İN SEÇİMLERİ Sakin bir pazar sabahı, ılık bir ikindi sonrası veya serin bir gece yarısı erik ağaçlarının huzurlu gövdesine yaslanarak, içimdeki rengârenk umutları koklayarak okunamayacak kitapların da var olduğunu kabul etmekten uzak olduğum dönemlerdi. Kitaplarım ve içinde soluk alıp veren, tanıdığım tüm insanlardan daha gerçek kahramanları benim için bir İlk Çağ hekimi gibi umut kırıntıları ile lekelenen ruhumu sarıp sarmalayacağım alternatif bir kendini onarma ve dünyayı daha sağlıklı kavrayabilme olanağı sağlıyordu. Şehrin unutulmuş ama gülümsemesi hala silinememiş kitapçıları ile seviyeli ve dostane ilişkilerim sayesinde adı kötüye çıkmış hayallerimin, sıvası dökülmüş bir duvar gibi bedenime yapışıp kalan pişmanlıklarımı da paylaşabileceğim, hatta onları birer tecrübeye çevirebileceğim hayat molaları kazanıyordum. Sakin ve tam deminde bir yaşam kesitiydi anlayacağınız ömrümün o vakitleri. Elbet sonunda denize merhaba diyecek bir Arnavut kaldırımlı sokakta güvenli adımlarla ilerliyordum, aklımdan geçenleri bulabildiğim sayfalar boyunca. Adımlarımızı bu denli sağlam bulduğumuz zamanlara dikkat etmek gerektiğini işte o dönem öğrendim. Dünyanızın tüllerle örtülü yüzeyinden, sizin anlayışınıza sığınarak kendinden emin tavırlarıyla süzülen bir kitap içinizdeki akarsularda boğulmaya bıraktığınız duygularınızı kurtaran bir anti kahraman olarak vücut bulabilirdi çünkü. Deha Dönemi yazarlarına duyduğum çocukça merak sayesinde hayatıma kazandırdığım Goethe de simsiyah jelatinlerle kapladığı hediyesini, Werther’ini benim dalgın kıyılarıma bırakıp ışıklar içindeki yerine geri dönmüştü. Yaşayamadığı ihtiraslarını ve şehvetlerini sakladığı kilitli çekmecesinin anahtarını gencecik bir çocuğa emanet eden Goethe ilk aşkı, Fransız bir tüccarın kızı için katlandığı tüm ARA 2 acılarını manevi oğlu Werther’in silueti ile tüm dünyaya bağırmak ister gibi keskin sözcüklerle dokunuyordu bünyeme. Biliyorsunuz Werther’in kendi tercihiydi onu yıkıma götürecek bu yolda aldığı her nefes, peki ya ben? Yaşamın köşe başlarında saklanan mucizelere inanmama ramak kalmış bir haldeyken saflığa, çocukluğa ve inanca dair yaptığı bu denli berrak ama acı gözlemleri ile ışığında rahatladığım umut mumlarımı üflemesinin var mıydı bir sebebi? Werther’in sevgisiyle, düşünceleriyle ve vücudunun her bir hücresiyle yalnızca kendisini değil, onu çağrıştıracak veya kulağına anlamlar fısıldayacak birçok ruhu da yansıttığını görebilmem fazla da zamanımı almadı açıkçası. Sevgilisi ile birlikte geçirdikleri kısa anlarda ömrünün sonuna kadar yetecek güzel vakitler biriktiren Beyaz Geceler ’in genç kahramanını, Auster’in imkânsız bir sevda değirmeninde hayatını öğüten Benjamin Sachs’ını ve adı aşkla herhangi bir dönemde yan yana yazılmış birçok insanı Werther’in bünyesinde yeniden selamlamak içimdeki yelkenlilere masmavi bir deniz hediye etti.Bir tutam simsiyah saçın sonsuz ormanlarında kaybolmayı,yanı başında tüm yalınlığı ile yoldaşlık eden bir doğaya, berrak zihninde filizlenmeye müsait tüm düşünce parçacıklarına tercih eden bir genç nasıl mümkün olabilirdi? Werther’in hayatında sahip olduğu her bir olgudan, yaşamdan ve Tanrının hediyesi yeteneklerinden vazgeçmesi sonucu aldığı tek karşılık sevdiğinin uzanamadığı bahçesinin rüyalarına vuran hayaliydi. Hangi roman sizleri bir köprünün tam ortasında bu kadar ıssız bırakır? Sizleri aşka cesaretlendiren bir baba şefkatiyken, nasıl da bir anda aklınızın odalarına intihar fikrini sokabilecek bir düşman nazarı olabilir? Bu bir anlamda Goethe’nin de okurlarının üzerinde bırakmak istediği bir etkiydi. O size aslında tam da bahsettiğim köprünün ortasında bir seçim hakkı, dünyayı tüm heybetiyle son bir kez daha değerlendirme zamanı tanıyordu. Ya Werther’in acılarının bıraktığı korları tüm yaşamınızdan silkip yolunuza dönecek, ya da üstlerinde mavi ceket ve sarı pantolon, düşüncelerinde ARA 3 Goethe’nin hayaleti soluklarını bir ilaç şişesinin dibinde alan o gençlere katılacaktınız. Goethe ve Werther sizlere sadece bir cehennem vadediyordu, ağaçlarında sevda kuşlarının şakıdığı… 21401267 KAYBETMEK BİZE NE KATAR Arda Karabey" "“Değerli Kent dinleyenleri, Kaybedenler Klübü burası.” Hayatım boyunca duymaktan en çok keyif alacağım cümle olabilir belki de. Her söylendiğinde tüylerimi diken diken eden, yalnızlığın koskocaman kara deliğine açılan en güzel yoldur benim için. Yalnızlık kötü bir şeydir belki de; fakat yalnızlığı bir de Kaan Çaydamlı ve Mete Avunduk’tan dinlemelisiniz. Adamlar işini biliyor. Kaybedenler Klübü benim için adeta ruhuma yapılan bir masaj, eşi benzeri olmayan. Kaybedenler Klübü filmi, yalnızlığın kahramanı olan bu iki adamı ve yarattıkları eşsiz eseri fazlasıyla başarılı bir şekide anlatmaktadır. Hele de oyunculardan biri Neşat İşler olunca. Kaybedenler Klübü, hayata, bize dayattığı yalnızlığa mizahi bir biçimde isyan etme ve dalga geçme niteliğindedir. Fimi defalarca izledim, özellikle düşünmek istediğim ya da kendimden bile kaçmam gereken zamanlarda. Bu filmi izleyen herkes en azından kendisini sorgulama güdüsüne kapılır. Yapmacık mıyım? İstediklerimi istediğim zaman yapabiliyor muyum? Hayatta kime göre, neye göre başarılıyım ve ya başarısızım? En önemlisi de bu ne kadar umrumda olmalı? İşte bu sorular dizisi sizi alıp bambaşka bir boyuta sokuyor. Bu boyutta, kendi benliğinizle dimdik dikiliyorsunuz. Düşürebilene helal olsun! "Kaybedenler Klübü ve filmi, insana inanılmaz bir yaratıcılık ve mizah aşılıyor. Yazdığım şiirlerde Kaybedenler Klübü’nden parçalar ve sözcükler de yer almaktadır. Türkiyemizin bana göre tartışmasız en güzel ve görkemli şehri olan İstanbul’u bu güne kadar göremediğiniz bir şekilde gösteriyor. Bu filmi izleyip de İstanbul’a aşık olmamak imkansız! Film, Anadolu yakasının gözbebeği Kadıköy’de çekilmiştir. Emin olun bu filmi izleyince Kadıköy’e bir başka bakacaksınız. Demedi demeyin! Rock’n’roll, İstanbul, yalnızlık ve kadınlar bir arada eşsiz bir 21401267 KAYBETMEK BİZE NE KATAR Arda Karabeyuyum içerisinde harmanlanmış ve karşımıza kesinlikle tadılması gereken bir tat çıkarmış. Ne de olsa İstanbul’da Rock’N’Roll dinlemek bir başkadır. "Kaybedenler Klübü’nde, insan için ağız alışkanlığı olabilecek birçok cümle bulunmaktadır. Bunlardan biri filmin neredeyse maskotu olan karakteri Erol Egemen’le ilgili olan “Kim bu Erol Egemen?” sorusudur. Filmi izlerken bu soruyla defalarca karşı karşıya gelirsiniz. Eğer siz de “Kim bu Erol Egemen kim?” diye soracak olursanız, Erol Egemen filmde Kaan Çaydamlı ve Mete Avunduk’un sunduğu radyo programının patronudur. Ayrıca Kaan Çaydamlı’nın sahip olduğu bir kitap yayınevi vardır “6:45”, Erol Egemen de bu kitaplara kapak tasarımı yapmaktadır. Erol Egemen karakteri hiç gözükmemektedir, yalnızca bir sahnede eli gözükmektedir. Filmi izledikten sonra, eğer kendinizi neşelendirmek istiyorsanız “Kim bu Erol Egemen?” diye bağırmalısınız emin olun işe yarıyor. Filmde bir başka klasik cümle ise “Allah standarttan ayırmasın” cümlesidir. Nasıl olduğumuzu soran birisine çoğunlukla iyi olup olmadığımız anlamında bir cevap veririz;fakat filmde karakterler nasılsınız sorusuna “standart” cevabını verir. Bu “standart” kelimesi filme göre binlerce şekide yorumlanabilir. Standart cevabı onların iyi olduklarını göstermektedir. "Kaybedenler Klübü’nde insanların yadırgayabileceği bir çok unsur da vardır. Bunlardan en önemlisi ise günümüz dünyasının uğruna kan döktüğü, değirmenleri döndüren ve sınıf farklılıklarına yol açan para kazanma tutkusudur. Filmde, Kaan ve Mete’nin para açısından gözü fazlasıyla toktur. Kendilerine yüksek miktarlarda para almaları teklif edildiğinde bile onlar sadece yeme,içme ve ulaşımlarının karşılanmasını istemişlerdir. Bir sahnede Kaan “Üç,beş kuruşa köleleri olmayalım.” demektedir. Bu cümle her 21401267 KAYBETMEK BİZE NE KATAR Arda Karabeyinsanın yorumlaması gereken bir cümledir. Cinsellik ve kadın aşkı filmde önemli bir yer tutmaktadır. Radyo programlarında kadınlara mizahi bir şekide bazı tekliflerde bulunmaktadırlar. Ayrıca meşhur cümlelerden birisi de “Hepimiz yatıcaz, neden ayrı yatıyoruz!” cümlesidir. Filmde kadınlara ve uzun ilişkilere umutsuz gözüyle bakılmaktadır. Bu çoğu insanın hoşuna gitmezken, bence birçok şekide yorumlanabilir. Kaybedenler Klübünün en keyifli kısımlarından birisi ise bence radyo programlarının sonuna gelirken söylenen sözlerdir. Ben de Kaybedenler Klübünden özenerek, bu blog yazıma böyle son vermek istiyorum; Değerli kent dinleyenleri, programımızın sonuna geldik, programımızı hayatı ve kadınlara öğrenmekte olduğumuz Kadıköy sokaklarına ve Montana Çetesi’ne adıyoruz. İyi akşamlar Kent dinleyenleri, tabii böyle bir şey mümkünse. OLMAYANI BEKLEMEK Mustafa Bayraktar 21604079Beklemek hayatın en olağan gerçeği olsa gerek. Her şeyin başında bile doğmayı bekliyor aylarca insan; kapalı, ıslak ve karanlık bir kutunun içinde. Beklemeye doğuyoruz sanki. Umut etmek için doğuyoruz. Dakikalarımız, saatlerimiz, günlerimiz hatta yıllarımız bekleyerek geçiyor hayatın içinde. Kimi zaman bir trafik lambasında kimi zaman bir banka sırasında kimi zaman da otobüs durağında. Tabii ki Samuel Beckett'in Godot'yu Beklerken'de anlatmak istediği sıcak ve rahat arabanızın içinde trafik lambasının kırmızıdan yeşile dönmesini beklerken harcadığınız dakikaların ne kadar boşa gittiği değildi ya da soğukta otobüsü çok beklediğiniz için üşütebileceğiniz de değildi. Herkes beklemeye doğar, asıl mesele neyi beklediğinizdir. Beklenilen şey her zaman açık seçik ortada olmaz. Her bekleyiş gecede gündüzü beklemek kadar sade ve doğal değildir çünkü gündüzün umut edilmeye ihtiyacı yoktur. Kimse bir ümit gündüzün gelmesini beklemez. Gündüzün geleceği geceden bellidir ancak kimi bekleyiş sonuçsuzdur. Beklenilen şey hiçbir zaman var olmamıştır ya da hiç bir zaman gelmeyecektir tıpkı Godot gibi. Peki bu insanoğlunu beklemekten alıkoyar mı? Hiç sanmıyorum.İnsanın beklerken beklediği şeyin ne olduğunu düşündüğünü ya da gelip gelmeyeceği ile fikir yürüttüğünü düşünmek fazla iyimser bir bakış açısı olsa gerek. İnsan bu olasılıkları düşünse dahi bekleme eylemini sonlandırması için gerekli olan herhangi bir bilgiyi elde edebileceği de pek mümkün gözükmüyor; çünkü bekleme eylemi insanın ümit ettiği şeye ulaşması ya da ümit ettiği şeyin ona ulaşması anlamına geldiği sürece bekleme sonlanmayacaktır. İnsanın umudu ne kadar azalırsa azalsın zihninin en derin noktalarında “ya gelirse” umudu hep var olucaktır. Bu soru da bekleme eyleminin devamı için yeterlidir. Beklemeye mecburuz çünkü elimizde umutlarımız var, umutlarımızdan başka da hiçbir şey yok. Beklemeyi kesersek umutlarımız elimizden kayıp gidecektir. Umut da insanın en sıkı tutunması gereken şeydir hayatta, çünkü insan umutlarını tuttuğu sürece umutları da onu hayatta tuttar. Beklemek elbette her zaman umut etmekten ibaret değildir. Otobüsü beklerken otobüsün geleceğini bilirsin ve o otobüs sonunda gelir ancak birçok bekleme eyleminin temelinde de umut vardır. Bekleyen kişinin de bundan haberi yoktur. İşin en kötü anı da bekleyen kişinin bunu fark ettiği andır. Sadece bir umudu beklediğini, beklediği şeyin hiçbir zaman gerçekleşmeyeceğini anladığı an. Yani Godot'yu beklediğini anladığı an. Daha önce söylediğim gibi insan ne kadar anlasa da Godot'nun yani kişinin beklediği şeyin gelmeyeceğini içindeki umut sayesinde beklemeye devam eder. Bazen reddeder bu durumu kararlı bir şekilde, “beklemeyi bırakıp gidelim” der ancak yerinden bir santimetre bile kıpırdamamıştır sözü bittiğinde. Çünkü beklemektir onu hayatta tutan. Sanma beklemek insanı hayatta tutarken bir yandan da mutlu olmasını sağlıyor. Bekleme süresi uzadıkça, zaman ilerledikçe, beklenilenin Godot olduğu fark edildikçe işin ısdırabı da bir o kadar artıyor ancak beklemek zorunluluğu ortadan kalkmıyor. Çünkü hepimiz beklemeye doğduk bu dünyaya. Olmayacak bir durumu, gelmeyecek bir Godot'yu beklemekten daha saçma ne olabilir ki. Zamanını boşa harcamak yerine yeni şeylerle uğraşmak yeni yollara çıkmak yeni işlere girişmek yeni başarılar kazanmaya çalışmak varken neden hala bekliyorum ki. Beni hala burada tutan belki gelir düşüncesi mi yoksa gelmediği takdirde ne yapacağımı bilememem mi? Mecbur olduğum için mi hala burda duruyorum? Hiç birini bilmiyorum. Tek bildiğim şey gelmeyeceği. Sesini duyar gibiyim boşver beklemeyi hadi gidelim, diyorsun. Olmaz... Godot'yu bekliyorum. Cansu Süt Esaretin Durağanlığı Ayda en az iki kez ziyaret ettiğim Fransız Kültür Merkezi kütüphanesinin raflarında tesadüfen buldum onu: Camille Redouble, Türkçe adıyla Camille Geri Sarıyor. Daha önce ne yönetmeninin ne de oyuncularının adını duyduğum bu filmi kurumun çok sevdiğim kütüphane görevlisi Sultan Hanım’ın ısrarına dayanamayarak gönülsüzce ödünç aldım. Sultan Hanım’ın çok beğendiği, herkese tavsiye ettiği bu esere ön yargıyla yaklaşmamın en önemli sebebi artık bir Hollywood klişesi haline gelmiş, deyim yerindeyse bayatlamış konusuydu: Hayatta ikinci bir şans... Amerikan sinemasının elli yıldır vazgeçemediği bir formüldür bu. Yetişkin olmanın ağır yükü altında ezilen, rutinlerin içine sıkışmış, yaşama sevincini yitirmiş bir birey sihirli bir şekilde gençlik yıllarına döner. Kendisine bahşedilen bu “ikinci şans”ı kullanmaya karar veren film kahramanı, önceki yaşamında yaptığı tercihleri yeni hayatında değiştirmeye karar verir. Fakat kendisini aynı tecrübeleri yeniden yaşarken bulur. Adeta bir déjà vu... Hikâyenin sonunda ise yaşadığı hayatın kendisi için “ideal” olduğuna karar verip geçmişindeki hiçbir unsuru değiştirmeden günümüze geri döner. Bu filmin farklı bir sonla bitmesini umuyordum, ancak ne yazık ki umutlarım boşa çıktı. Filmi seyrettikten sonra aklıma pek çok soru geldi: “Kendi geçmişine dönüş” filmleri neden bu kadar popüler? İnsanlar yaşı, cinsiyeti, milliyeti fark etmeksizin neden bu birbirinin kopyası eserleri izleyip, sinema salonundan tatmin olmuş şekilde ayrılıyor? Ve neden bu senaryonun modası hiç geçmiyor? Çünkü bizler, geçmişte verdiğimiz kararları sorgulamaya cesaret edemiyoruz. O zamanlar önümüzde birden fazla seçeneğin bulunduğunu, kendimize farklı bir hayat hikayesi yazmanın mümkün olduğunu kabul etmiyoruz, edemiyoruz. O yüzden gençlik yıllarına döndüklerinde tekrar aynı seçimleri yapan karakterleri izlemekten haz alıyoruz. Kendimizi o filmlerdeki figürlerle özdeşleştiriyor, bu yolla geçmişte yaptığımız tüm seçimlerin doğru olduğuna kendimizi inandırıyoruz. Ve eminim ki bizlere geçmişimize dönme fırsatı verilseydi, pek çoğumuz kendi hikâyesinde en ufak bir değişiklik bile yapmak istemezdi. Evet, zamanda yolculuk yapmak realitenin sınırları içerisinde absürt bir hayalden başka bir şey değil. Ve evet, dolayısıyla hiçbir zaman geçmişimizi değiştirme şansımız olmayacak. Bu yüzden bırakabiliriz geçmiş ve geçmişte aldığımız kararlar konusunda endişelenmeyi. Oysa bugünü yeniden inşa etmek elimizde değil midir her daim? Hepimizin hayalleri yok mudur? Belki hep yabancı bir ülkede yaşamak istemişizdir, belki hayatımızdaki insan bizi artık mutlu etmiyordur. Hayatımızda bir şeylerin farklı olması gerektiğinin farkındayızdır. Peki, bizler bugün kendi hikâyemizi kendimiz yazmak adına değişimi göze alabiliyor muyuz? Hayır, alamıyoruz. Çünkü ölesiye korkuyoruz. Korkuyoruz, çünkü değişim kocaman bir soru işaretine eşdeğer bizim gözlerimizde. Çizeceğimiz yeni bir yolla nerelere varabileceğimizi kestiremiyoruz. Farklı bir rota belirlemeyi hayali bize güzel kavramlar çağrıştırmıyor, çünkü umutsuzca karşılaşabileceğimiz zorluklara odaklanıyoruz sürekli. Kaybetme korkusuna esir oluyor, adımlarımızın yönünü bir türlü değiştiremiyoruz. En sonunda da “eldeki bir kuş”a razı olup eski tas eski hamam devam ediyoruz hayatımıza. İngilizce’den dünyadaki pek çok dile geçmiş bir deyim vardır, “Bildiğin şeytan bilmediğin melekten iyidir.” diye. Değişimden korkan bizlerin halini ne de güzel anlatıyor! Mutsuz olsak da, ileride mutsuz olacağımızı bilsek de değişime direnen bizlerin... Söyleyin, Camille değişimden, farklı bir hayat yaşama fikrinden korkmasaydı eğer, 41 yaşında kendisini daha genç bir kadın için terk edeceğini bildiği kocasına 16 yaşına geri dönünce yeniden âşık olur muydu? (Camille Redouble 2012) Plato’nun mağara alegorisindeki (Plato, 2016) esirler gibiyiz: Dünyanın karşımızdaki mağara duvarında beliren gölgelerden ibaret olduğunu zannediyoruz. Ya da böyle olduğuna inanmak istiyoruz. Mağaradan çıkamadığımız için dışarıdaki dünyadan uzak kalıyor, onun sunduğu fırsatlardan yararlanamıyoruz. Esirlerden tek farkımız, bizi bağlayan zincirlerin kafamızın içinde olması... “Eğer değişimi bitirirseniz, işiniz biter.” demiş Benjamin Franklin. Bu kısacık sözün üzerine biraz kafa yormakta fayda var. Etrafımızdaki her şey muazzam bir hızla değişmiyor mu? Zaman ilerledikçe normlar yeniden şekilleniyor, tabular yıkılıyor, ideolojiler çatışıp birbirini yok ediyorsa... ...biz de buna ayak uydurmak zorundayız. Dünya değişirken biz, kendimizi ve hayatımızı değiştirmezsek eğer, toplumun dışına itilir ve sistemin çarkları arasında eziliriz. Örneğin bilimi düşünün: Değişimden korkmayan o cesur bilim insanları olmasa bugün olduğumuz noktada olabilir miydik? Aristoteles’in ortaya attığı fizik yasalarını sorgulamasaydı eğer Galileo, nasıl geliştirilirdi onca teknolojik alet? Değişimin en büyük düşmanı korkudur. Korkuyu tetikleyen en önemli etken ise olumsuz bir bakış açısıdır. Hayal gücümüz, değişimin getirebileceği en kötü sonucu zihnimizde yaratma yetkinliğine sahiptir. Aynı şekilde en iyi sonucu da... Korkudan kurtulmak için yapmamız gereken, kafamızda olumsuz senaryolar kurmaktan vazgeçip belirsizliği kabullenmek, hatta onu sevgiyle kucaklamaktır. Nitekim belirsizlik insan hayatının en güzel yönlerinden biridir. Neden diye soracaksınız. Şöyle düşünün: Sonunu bildiğiniz bir romanı okumak ister misiniz? Pek de ilginç olmaz, öyle değil mi? Peki, sonunu bildiğiniz bir hayatı yaşamak ister misiniz? Ve son olarak şunu asla unutmayın: Hayatta yanlış seçimler veya kötü bir rota yoktur. Yalnızca değerli tecrübeler ve yeni fırsatlar vardır. Kaynakça: “[Camille Redouble Film Afişi, Eylül 2012.]” Fotoğraf. Kaynak: Wikipedia Eng., Camille Rewinds https://en.wikipedia.org/wiki/Camille_Rewinds#/media/File:Camille_redouble_(2012_film).jpg (30 Eylül 2016 tarihinde ziyaret edildi). “[Project Uncertainty.]” Resim. Kaynak: The Project Risk Coach bloğu, 7 Ways to Further Reduce Project Uncertainty http://projectriskcoach.com/wp-content/uploads/2014/01/iStock_000019722867Medium.jpg (30 Eylül 2016 tarihinde ziyaret edildi). Camille Redouble. 2012. Yön. Noémie Lvovsky. Île-de-France, France: Gaumont Vidéo, 2013, DVD. Plato. 2016. Devlet. Çev., M. Ali Cimcoz. İstanbul: İş Bankası Kültür Yayınları. Alçalmak Hiç kendinizi küçük düşürdüğünüz bir durum oldu mu? Kendinizi bir insan olarak görmediğiniz bir an yaşadınız mı hiç? Ya da sizi kendinizden utanır hale getiren bir olay başınızdan geçti mi? Bir birey olarak alçaldığınızı hissettiniz mi hiç? Yaptığınız bir yanlıştan dolayı kendinizden soğuduğunuz oldu mu hiç? Yanlış bir hareketinizde kendinize küstüğünüz, kendinize darıldığınız bir anınız oldu mu? İnsan doğası gereği hata yapmaya programlıdır. Fakat bu hatalardan çok geç olmadan dönmek ya da daha iyisi, hatalara hiç girişmemek insanın elinde olan bir şeydir. Amacımız her zaman hata yapmamaktır. Kendimizi küçük düşürmemeye, kendimizi utandırmamaya özen gösteririz hep. Pişmanlıklarımız vardır elbette. Fakat pişmanlıklardan öğrenilir hayat. Hatta hata yapmamanın tek yolu pişmanlıklarımızı lehimize kullanmaktır. Çünkü ancak bu şekilde insan hata yapmadan yaşamayı arzular. Bir insanın en çok alçaldığı an hangisidir sizce? Başka bir insanın canını haksız yere almak olabilir mi? Ya da hırsızlık yapmak olabilir mi? Peki ya hayat eşini aldatmak desem? Pamela Redmond Satran’ın ünlü romanı olan Keşke Genç Olsaydım’da olduğu gibi hayat arkadaşını arkadan bıçaklamak alçalmanın tam olarak tanımı denilebilir bence. Birine verilen sözü bozmak kadar alçak bir şey daha düşünemiyorum çünkü. Birbirini seven iki kişiden birinin sevgisinin azalması sonucu eksilen sevgisini başka kişilerde araması tamamen bir acizlik ve korkaklıktır. Neden mi? Çünkü birlikte olduğu kişiye söyleme cesaretine bile sahip değildir o alçaklıkta olan kişi. Verdiği sözü tutamamakla kalmayıp söz verdiği kişinin arkasından iş çevirmek alçalmışlığın delili değil midir? Böyle bir alçalmışlığın geri dönüşü var mıdır peki? Bu kadar aşağılara düşmüşken geri çıkılabilir mi? Her inişin bir çıkışı varsa bu inişin de bir çıkışı var mıdır? Alçalma yaşandıktan sonra yapılan hiçbir şey o alçalmayı ortadan kaldıramaz. Hiçbir şey o yanlışı silemez veya unutturamaz. O alçalma alçalan kişinin üzerinde kara ve çıkmayan bir leke olarak kalacaktır. Fakat iyi yanından bakacak olursak bu leke o kadar utanç verici olacaktır ki kişi bir daha kendisini kirletmek istemeyecektir. Bir daha o kadar alçalmak istemeyecek, bir daha kirlenmek istemeyecektir. Hata yapmanın güzelliği de budur işte. Yapılan hata o kadar rahatsız eder ki bir daha yapmamak istersin. Adeta her gün yanan bir ateş oluverir içinde. Bu ateş gittikçe söner fakat hiçbir zaman yok olmaz. Sürekli içinde yanmaya devam eder hafif bir sıcaklıkta. O içinde sönük bir şekilde yansa bile sana hatırlatır o ateş körüklü yandığı günleri. Sürekli canını yakar ama sonunda öğretir o ateş bir daha aynı alçalmayı yaşamamayı. Amaç alçalmaları yükselmelere dönüştürmek olmalıdır her zaman. Ne kadar düşersek o kadar yükseğe ulaşma imkânımız vardır. O içimizdeki ateş ne kadar körüklü yanarsa yansın, ne kadar acıtırsa acıtsın o kadar iyi öğretir yaptığımız hatayı tekrarlamamayı. Bu sayede insan öğrenir hata yapmamayı. Çünkü o kadar çok yanmıştır ki canı, o ateş o kadar yakmıştır ki içini bir daha hata yapmayı istemez. Hayatımızın en utanç verici anlarını düşünelim. Yaptığımız en büyük hataları ele alalım. En alçaldığımız zamanları gözden geçirelim. Eğer gözünüzün önüne gelen olaylar sizin içinizde hala bir burukluk bırakmışsa endişelenmeyin, o hataları bir daha eskisi kadar kolay bir şekilde yapamayacaksınız. Ne kadar alçalmışsanız alçalmış olun, bir daha o kadar alçalmak size çok zor gelecek ve o alçalmanın yakınından bile geçmek istemeyeceksiniz. Tek yapmanız gereken içinizi yakan o ateşe kulak vermek. TUNA ERSOY 1 Demiröz Nazif Utku Demiröz 21402126 TURK 101 - Sec13. Berna Cordan Zır Deliler Bazı acıları insanlar çekmeyi çok sever. Mesela düşmekte olan dişiyle oynamak, bu insana gereksiz bir haz verir. Acıdığı halde çoğumuz buna devam ederiz, ne zamanki diş oradan kopar işte o an bizde onu bırakırız. Kısacası Sadizm tüm insanların içinde vardır. Sadece bunun aşırı şekilde olduğu insanlara deli damgasını yapıştırırız ya da diğer bir şeklide onlara "Sadist" deriz. Benim çevremde öyle insanlardan çok yok, zaten toplumda pek rastlamayız onlara. Sayıları iki elin parmaklarını geçmez. Hani bazen size sıkıcı veya zor gelen şeyler başkalarına eğlence gibi gözükür ya, o durumdan bahsediyorum işte. Bazen de bu insanlar bir amaç uğruna savaşır. Kendilerini o işe adarlar. Amaçları bu işten kar gütmek, para kazanmak ya da itibar sahibi olmak değildir. Onlar sadece aşık oldukları, o çok sevdikleri işi yaparlar. Millet eğlenirken onlar gece gündüz buna odaklanırlar. Tıpkı profesyonel bir basketbol oyuncusu, bir bilim insanı ya da hayatını matematikle geçiren bir insan gibi... Bu tür insanlara ben zır deli diyorum. Hayatlarında yapacak başka hiçbir şeyleri yok. Onlar bu iş için doğmuş. Bize acı gibi gelen şeyler onlar için bir eğlence, daha doğrusu bir zevk. Geçen akşam, çok alışkanlık haline getirememiş olsam da, gittiğim tiyatro oyununda da o tipte bir karaktere rastladım. Adı ""Marquis". Devrimci ruhlu ve de anarşist, ayrıca kendine acı çektirmekten de çok hoşlanıyor. Kendisini sadece yazmaya adamış dev bir yazar o. Önüne konulan tüm engelleri aşarak, gerekirse kendinden çok şey feda ederek yazılarını sürdürmüş bir karakter . Sanırım seyirci koltuğunda otururken Marquis'in en ilginç özelliği olarak onun düzen karşıtlığına hayran kaldım. Bazı yazarların amacı sadece edebiyatla uğraşmaktır. Onlar yazılarını olması gerektiği gibi noktalamaz. Onların yazıları "ayıptır", ya da sonunda iyiler mutlaka kazanamaz. Tıpkı Nazım Hikmet'in bir şiirin okumak, veya Kropotkin'den bir yazıya göz atmak gibi Marquis'i izledim ben dün. Aynı duyguları yaşadım, hissettim. Peki size bir sorum var. Bir yerde yüzmek isterseniz bu açık deniz mi olmalıdır yoksa bir havuz mu? Bence kesinlikle ilk seçenek. Bir insanı 2 Demiröz engellemek isterseniz ne yapar? Pes mi eder? Adı Marquis ise pek sanmıyorum. Onun gibiler peşinden gittikleri tutkuyu bırakmazlar. Marquis'in de dediği gibi, söz konusu icat çıkarmaksa, kimse bir deliden iyi iş yapamaz. Bana biraz da çocukluğumu hatırlatır böyle karakterler. Eskiden yan komşumuza gürültü olur diye babam evde gitar çalmamı engellerdi. Ben de eve geç gelip başka yerlerde çalardım. Bazen de denizde yüzerken anneler "Aman oğlum çok açılma" der. Bu sözlere inat o çocuk çok ama çok uzaklara yüzmüşse, bilin ki o da bir zır delidir. İnsanların sınırlarını aşması da budur zaten. O yüzden açık denizleri daha çok severler, o yüzden korkmazlar. O yüzden onlar için ilk seçenek en iyisidir... Peki bir insan ölümsüzlüğe nasıl ulaşır? Belki biyolojik olarak bu mümkün değil ama Marquis bunu başarmış birisi. Zaten yaşadığı topluma ve onun geleceğine dev bir iz bıraktı. Tiyatroda Marquis ölümsüzlükten de bahsetmişti. Ona ulaşmak isterdi hep. Bence şuan bile onun hakkında yazılar yazılıyor, tiyatrolar oynanıyorsa işte o zaman bunu başarmıştır. O zaman zafere ulaşmıştır. Ölümünün 200. yılında Marquis de Sade'i anıyor ve onu konuşuyoruz. O zamanın Fransa'sına geri dönüp, tekrar saygıyla bakıyoruz onun gibi delilere. Çalkantılı zamanları bir kez daha görüyor, yazdığı koşulların zorluğunu içimize atıp bir kez daha saygıyla eğiliyoruz Marquis'in önünde. Onun da dediği gibi, el üstünde tutmamız gereken edebiyattır, bizim ilgi alanlarımızdır. Olanaksızlıklara rağmen bunu başarmalı ve kendimizi ileri götürmeliyiz. Benim oyundan aldığım en önemli mesaj buydu. E daha ne olsun? Zeynep Ezgi Bal 21502882 IE İstanbul’da 4 Gün Çok severim İstanbul’u, Ankara’nın düzenli yapısı onda yoktur ama karmaşıklığı bile bir düzen içindedir. Bir de tarih kokusu var tabii şehre girdiğiniz anda ruhunuza dolan… Bütün dönem hayal etmiş olmama rağmen gidiş kararım çok ani oldu, sonrasında büyük bir grup olarak düştük İstanbul yollarına. Diğer bütün ziyaretlerimden farklı olan bu İstanbul gezim tamamen yemek yemek üstüne geçti. 4 günde çeşit çeşit kafelere, tatlıcılara, restoranlara girdik. Biraz filmli, bolca müzikli ve kahkahalı bir yolculuğun ardından ulaştık yedi tepeli şehre. İstiklale paralel sokaklardan birinde uygun fiyatlı bir otel bulmuştuk, ellerimizde bavullarımız, tıngır mıngır gittik otele, siz siz olun az kişiyseniz ve konfor arıyorsanız o İstiklale paralel sokaklara adımınızı bile atmayın! Biz yine de memnun kaldık çünkü hem kalabalıktık hem de aradığımız tek şey yalnızca gece kalabileceğimiz bir yerdi. Bavulları yerleştirdik ve kestane kokuları arasında çıktık ışıl ışıl İstiklal’e. Güzelce sokağın tozunu attırdıktan sonra yemeğimizi yiyip sıcak otelimize döndük. Ertesi sabah kalktık, İstiklal’in başındaki Sütiş’te güzelce kahvaltı yapıp kahvemizi içtikten sonra İstanbul’un toplu taşıma sistemini test etmeye karar vermiş olacağız, ilk gün kaç kere metroya bindik hatırlamıyorum. Tek hatırladığım yürüyen merdivenlerin devasa uzunluğu… “Sonunda meşhur bir dondurmacı varmış.” diye çıktığımız yolculuk “Yaşar Usta”da sona erdi. O küçücük dükkânın içindeki çeşit çeşit dondurmayı görünce aniden gittiğimiz o uzun yollar da havanın içimize işleyen soğuğu da bir şey ifade etmemeye başladı. Aldık dondurmaları kaşık kaşık yedik. İnanın o mutlulukta bırakın boğazımızı ağrıtmayı, hafiften ağrımaya başlayan boğazlarımıza ilaç gibi geldi dondurmalar. Yaşar Usta’ya olur da yolunuz düşerse kesinlikle meyveli dondurmalardan yemenizi öneririm resmen insanın içinde meyve patlamasına yol açıyor. Dondurma maceramızın ardından etrafta gezip, Saphire’i de şöyle bir gördükten sonra tekrar döndük Taksim’e. Akşamüzeri olmuş, mideler zil çalmaya başlamıştı. İstiklal’in sonunda “Shake Shack diye bir hamburgerci var, oraya gidelim” kararı alındı. “Bir hamburger ne kadar güzel olabilir ki? Gide gide oraya mı gittiniz, özel bir şeyler yeseydiniz bari.” denildiğini duyar gibiyim, siz demeseniz de annemin telefonda ilk tepkisi bu oldu. Cevap olarak “O anlatılmaz yaşanır!” demek istiyorum. Gerek “normal köftesi” gerek “mantarlı kaşarlı özel vejetaryen” köftesi gerekse zikzaklı patatesleriyle kesinlikle hem göze hem damağa hitap eden mükemmel bir hamburger menüydü. Tıka basa doyduk tabii ama Hard Rock Cafe vardı herkesin ağzında, “Ee buralara kadar gelip uğramasak ayıp olur.” dedik, girdik Hard Rock’a. Allahım ne güzel müzikler, ne güzel bir ortam, ne güzel bir asansör (gidenler asansör derken neden bahsettiğimi anlar)! Çıktık terasa, aldık içeceklerimizi. Mükemmel müzik eşliğinde geçirdiğimiz iki saatin ardından otele gidip üstümüzü değiştirip Zeynep Ezgi Bal 21502882 IE yine çıktık sokaklara. O ara İstanbul’da yaşayan bir arkadaşımı aramıştım, telefonda “Hönönö içmeden dönersen seni affetmem, içmesi çok eğlenceli.” dedi. Bu lafın üstüne içmesek olmaz tabii. “Pendor Corner” diye bir yerdi, girdik içeri hönönölerimizi istedik. Baktım bardakta şeffaf gibi görünen hiç bir olayı olmayan bir içki, sonra barmen “İçmeyi biliyo musunuz?” diyince dedim eğlence başlıyor. Bardağı masaya vurduğu anda içecek köpürmeye başladı. Hemen içilmesi gereken içkinin, tadı aşırı güzel diyemeyeceğim, ama içmesi cidden eğlenceliydi. Oradan “Kafe Pi-Fabrika”ya geçtik. Yine müzikler de ortam da mükemmeldi, tam öğrenci yeri. Eğlenceli gecenin ardından çok sevgili otelimize dönüp bir güzel uyuduk. Sabah Moda’ya gidip “deniz keyfi” yapma kararı alındı, İstanbul’a gidip vapura binmemek olmazdı zaten. “Kahvaltıyı İstanbullu gibi yapalım” dedik, elimizde simitlerimizle bindik vapura, bir yandan denizin ve martıların tadını çıkartırken diğer yandan da kahvaltımızı ettik. Kadıköy’de indik, klasik kırmızı tramvaya bindik (evet evet ona da binmiş olduk, içimizde kalmadı). Sıkışık ama eğlenceli bu ufak tramvay maceramızın ardından Moda’ya ulaştık ve tabii ki (çok şaşıracaksınız) yine ne yiyebiliriz diye baktık . Doymayan, yeni tatlara aç insanlarız biz. O anda gözümüze ufacık bir “Çikolata Dükkânı” çarptı. Kapıya yaklaştığımız anda bizi saran çikolata kokusu, ister istemez diyemeyeceğim, çok da isteyerek bizi dükkânın içine yönlendirdi. Orada hayatımda yediğim en güzel şeyle karşılaştım: Asuman. Adını söyleyince bir garip oluyor, Asuman aslında kavanozda koyulmuş, eritilmiş özel bir çikolata ve çileklerden oluşan, kremşantiyle de süslenmiş bir tatlı. Tek kelimeyle muhteşem! Ama biraz ağır, uyarmadı demeyin. Yaşadığımız küçük çaplı ama mutluluk veren mide fesadından sonra biraz yürümeye karar verdik. Deniz kenarına inip tuz kokusunu içimize, ciğerlerimize depolamaya çalışır gibi çekerek yürüdük bir süre. İçime dolan deniz ve huzurla soğuğu unutmuşum adeta, arkadaşlarım da benim gibi olacak ki soğuktan yanmış kıpkırmızı yüzlerimizi görünce artık sıcak bir yerlere gitmemiz gerektiğini anladık. Denizden yukarı çıkıldığında ulaşılan bakımsız, kenarda kalmış ama müthiş manzarası olan bir çaycıya oturup içimizi bir nebze ısıtıp otelimize döndük (tabii ki en sevdiğimiz vapurla ve füniküler sistemle). Son sabaha uyandığımızda içimizde hem Ankara’ya döneceğimiz için bir burukluk hem de tatilin verdiği huzur vardı. Yine bir füniküler ve vapur yolculuğuyla karşıya geçip Üsküdar’da deniz kenarında İstanbul Belediyesi’nin bir tesisinde makul bir fiyata çok da güzel olmayan bir salata (doğruya doğru) yedik. Ama manzara o kadar güzeldi ki orada saatlerce oturup denizi seyrettik. Yaklaşan otobüs saatimiz sebebiyle istemeye istemeye de olsa kalkıp otele dönüp valizleri topladık. Böylelikle ilk defa hiçbir tarihi yeri ya da müzeyi gezmeden bir İstanbul gezisi yapmış oldum. İlginç, bolca yemeli, bir o kadar da eğlenceli geçen birkaç günün tadı tabii ki hala damağımda . Ahmet Oğuzhan Doğan 21401164 TURK 101-1 Bir Hilal Uğruna Çanakkale gezisi yapılacağını duyduğumda çok heyecanlandım. Orada yazılan tarihi senelerdir kitaplarda okudum ama mekân ve olaylar sadece hayalimdeki kadar gerçekti. Asıl mekânları, destanın yazıldığı toprağı görmek elbette çok farklı bir deneyim olacaktı. Televizyonda görürdüm Anzaklar Çanakkale’yi ziyaret için dünyanın diğer ucundan geliyorlar, diye. Biz de ziyaret etmesek gerçekten ayıp olurdu. Cuma gecesi saat on iki de yola çıktığımızda her yer zifiri karanlıktı. Sakin bir yolculuk geçirdik, savaşa giden askerlerin muharebe meydanına giderkenki sessizliği gibi. O şanlı topraklara vardığımızda ufuktan güneş daha yeni doğuyordu. Bizlere hoş geldiniz dercesine, süzme ışıklarını gönderiyordu. Sahile vuran dalgalar etrafın sessizliğini bozan tek unsurdu. Havada sanki savaş kokusu vardı. Sabah ayazında soğuğu hissetmek bizi adeta Çanakkale savaşı moduna sokmuştu. Geziye tabyalardan başladık. Tabyalar adeta kaplumbağanın kabuğu gibi korunaklıydı. İnsan ordayken savaştan başka hiçbir şey düşünemiyor. Tabyalardan atılan topları, denizden gelen bombaları gözümü kapayıp hayal ettikçe adeta kendimden geçiyordum. Talihe bakın ki denizde savaş filoları ve helikopterleri on sekiz mart provası için geçiş yapıyorlardı. Anlayacağınız savaş atmosferini hissetmemek elde değildi. Tabyalardan sonra şehitlikleri ziyaret ettik. Hâlâ anlamadığım bir şekilde herkes mezar taşlarında kendi memleketinden isim arıyordu. Benim içinse hepsi aynıydı. Asıl etkilendiğim şey şehitlerin yaşlarını görmek oldu. Daha pırıl pırıl tertemiz yüzleriyle on beş yaşında şehit olanların, genç mi dersin çocuk mu dersin, isimlerini görmek beni derinden sarsmıştı. Demek öyle bir zamandı ki yediden yetmişe herkes seferber olmuştu. Büyük Çanakkale abidesine giderken rehberimiz bizlere tarihi bilgiler veriyordu. Tam o sırada biri solumuza diğeri sağımıza iki tane askeri helikopter şahin gibi iniş yaptı. Çok heyecanlandık adeta filmlerdeki gibiydi. Ne oluyor diye ağzımız açık kalmıştı. Sonradan öğrendik ki on sekiz mart için etrafta güvenlik kontrolü yapıyorlarmış. Tepeye vardığımızda abide bizi görkemli edasıyla selamlıyordu adeta. Abidenin büyüklüğü sanki dünyaya mesaj veriyordu; yüz kere de gelseniz biz buradayız. Savaşın ortamını en iyi anlayabileceğimiz yer olan siperlere gittik. Siperlerinden içinden karşımızda uzanan sonsuz ufka bakarken aklımda savaşı canlandırıyordum. Siperlerden atlayan askerler, süngü savaşları, yaralılar… Düşününce bu nasıl bir cesaret bu nasıl bir vatan aşkı diyordum. Siperlerde şehit olanları düşününce şu meşhur söz aklıma geliverdi : ‘’Bir hilâl uğruna ya rab ne güneşler batıyor!’’. Gerçekten de o zaman şehitlerimizin birçoğu bizim aydınlarımızdı: öğretmenler, öğrenciler, şairler gibi.Son olarak müzeleri gezdik. Savaşta kullanılan eşyaları gördükçe ortamın şartlarını bir nebze de olsa anladık. Mesela küçücük küreklerle kazılan kocaman siperleri düşününce harcanan insan gücü bir kez daha bizlere hayret veriyordu. Milyonda bir ihtimalde olsa havada çarpışan onlarca mermiyi görmek savaşın dehşetini gözler önüne seriyordu. Bir Türk askerinin savaş eşyalarına bakıyorum bir de düşman askerinin eşyalarına, aradaki fark çok açık ve net aleyhimize, çok zor şartlarda savaşmışız. Onca yokluğa rağmen yine de galip geldiğimizi bilmek bir kez daha gurur kaynağımız oldu. Artık o aziz memleketten ayrılma zamanıydı. Akşam vaktiydi, güneşin aksine bu sefer bembeyaz ay bizi hoş çakalın dercesine aydınlatıyordu. Dönüş yolu boyunca Çanakkale türküleri söyleyerek gezimizi zihnimizin daima hatırlayacağı bir köşesine koyduk. İçimde sanki bir asker misali savaş kazanmışçasına bir gurur vardı. Aldığımız hediyelik eşyalarda yazan Mehmet Akif’in yazdığı şanlı İstiklâl marşımızın ‘’Bastığın yerleri toprak diyerek geçme…’’ kısmı aslında tüm gezimizin özeti mahiyetindeydi. Yağız Usluel 21602862 13 Aralık 2016 ÖNYARGILARIMIN YIKILDIĞI BİR KIŞ KONSERİ Annem ve babamın gitmeyi planladığı bir yardım konseri, bana ne kadar hitap edebilirdi ki? Hele bir Cumartesi akşamı öncesinden katılmayı planlamadığım ve açıkçası ilk bakışta çok da ilgimi çekmemiş olan bir yardım konseri... Eğitim, yardım ve müziğin buluştuğu Türk Eğitim Derneği (“TED”) tarafından düzenlenen bu konsere, önyargılarımla gitmiş olmama rağmen, katıldığıma çok mutlu oldum. Şef Alessandro Cedronenin dehası, Murat Karahan’ın sesi, Seda Aracı Ayazlının zarafeti ve Orkestra Ankara'nın dinamikliği ile bu sene gittiğim en tatmin edici konserdi. Annem, ablam ve TED mezunu olan babam, son anda ortaya çıkan bir program nedeniyle katılamadıkları konserin davetiyelerini bana verdiler. Hiçbir zaman gitmeyi düşünmediğim bu konsere, yardım amaçlı alınan biletlerin boşa gitmemesi için, iki arkadaşım ile birlikte katıldım. Konser TED Ankara Koleji’nin spor salonundaydı, kendi okuluma olan bağlılığımdan olsa gerek, konser “salonuna” girer girmez organizasyonu küçümsemeye başlamıştım. Nitekim konser alanı, kendi okulumda olacağı gibi bir konser salonunda değil, spor salonundaydı. Seyircilerin oturacağı balkonlar ve platformların yerini ise basket potaları almış gibi görünüyordu. Oysa bu detayların ve dolayısıyla da konserin başarısız olacağı yönündeki yargılarımın, konserin sonunda sadece benim önyargım olduğunu fark ettim. Daha ilk parçadan konser, teknik anlamıyla “klasik” müzikten farklı bir yorum sunmasıyla benim ve katılan arkadaşlarımın merakını uyandırmıştı. Keman, çello, kontrbas gibi tipik telli çalgılar vardı ve çalanlar çok yetenekliydi ancak bu konseri ve ilk parçayı ayrı kılan husus, bu klasik unsurların hızlı bir darbuka ritmi eşliğinde çalınmasıydı. Parçanın ortasında telli çalgıların bırakılıp alkış ve basit çalgı aletleri ile bir kısmının sunulup, sonra tekrar çalgılara dönülmesi; Şef Alessandro Cedrone’nin yenilikçi düşüncesi ve Orkestra Ankara’nın çok yönlülüğünü göstermişti. Farklı müzik türlerinin birleşmesine çok ilgi duyduğum için henüz üflemeli enstrümanlar ve solistler sahneye çıkmadan konser deneyimimden memnun kalmıştım. Sonunda sahneyi Murat Karahan aldı. TED’li olmak ve TED’de konser verebilmekten ne kadar mutlu olduğunu ifade eden küçük ve sıcak bir konuşma yaptı. Önyargılarımdan Yağız Usluel 21602862 13 Aralık 2016 tamamen kurtulamamış olacağım ki, Murat Karahan’dan tipik tenor nüansları beklemeye başladım. Fakat bir kere daha hatalı olduğumu fark edecektim. Mükemmel müziğe dinleyicinin tepkisi fiziksel olur. Murat Karahan’ın ilk uzun notasında, sesinin kuvveti ve orkestra ile uyumu ile bacaklarımda dolaşımın azaldığını, nefesimin hızlandığını ve oturduğum sandalyeye yapışmaya başladığımı parça bittikten sonra fark ettim. Gözlerim kendiliğinden kapanmıştı. Sanki vücudumdaki bütün algılar, kulaklarıma yer verebilmek için kapanmış gibiydi. Parçanın yavaşladığı an arkadaşlarıma döndüm ve daha ilk parçadan yaşamış olduğumuz şaşkınlığı ve beğeniyi sessizce bakışlarımızla paylaştık. İlk parça bittiği an merakıma yenik düşüp konserin programına baktım. Şarkı listesinin zenginliğini görür görmez sevindim ve sonra “tipik bir tenor” olmasını beklediğim Murat Karahan’ın bilgilerine baktım. Önyargım ve bir nebze de cehaletim yüzünden küçük bir utanç yaşadığımı da itiraf etmeliyim. Murat Karahan’ın sadece Türkiye’de değil dünyada da en saygın orkestralarda çok prestijli konserlere çıktığını gördüm. Yanımdaki boş koltuğu tekrar fark ettikten sonra da Murat Karahan gibi bir ulusal hazinenin ülkemizde yeterince ilgi görmüyor olmayışına hem şaşırdım, hem de üzüldüm. Seda Aracı Ayazlı ise, belki de benim zevkim için fazla eğitimli ve fazla teknik bir sopranoydu. Sesiyle kadeh çatlatabileceğine neredeyse eminim. Müzikal olarak Murat Karahan kadar etkilenmemiş olsam da Seda Aracı Ayazlı’nın zarafeti nerdeyse göz kamaştırıyordu. Murat Karahan ile olan düetlerinde de geri planda kalmamış olması, ne kadar özel bir sanatçı olduğunu göstermektedir