PSA Grubu bünyesindeki ortak firma olan Peugeot'un partner modeli ile ortak platformda üretilmektedir Citroen Berlingo, Citroen'in ilk ticari aracı 11 Kasım 1996'da piyasaya çıkarılmıştır. Citroen Berlingo, Citroen'in ikinci ticari aracı 4 Kasım 2002'de piyasaya çıkarılmıştır. Citroen Berlingo, Citroen'in son ticari aracı 8 Kasım 2007'de piyasaya çıkarılmıştır. Kristianstad Kristianstad [kri'ɧansta] veya Christianstad, İsveç'in güneyinde bulunan bir kenttir. Kent, Baltık Denizi'nin kuzey kıyılarında kuruludur. Kristianstad, 1614'te Danimarka kralı IV. Christian tarafından, eski merkez Vä'nın yanması üzerine planlanarak kuruldu. Şehir, Danimarka ordusu için uzun süre İsveç'e karşı önemli bir koz ve önemli bir güç göstergesi olarak kaldı. Kent, Danimarkalılar için Blekinge ilinin doğusundaki "Kristianopel" adlı köy ile beraber uzun yıllar İsveç'e saldırı amacıyla kullanıldı. Başta ilk kurulan kiliseye Danca "Trefoldighedskirken" sonrasında ise İsveççe "Heliga Trefaldighetskyrkan" adı verildi ve bu kilise uzun yıllar boyunca en önemli İskandinav Rönesans eserlerinden biri olarak kabul edildi. Şehir, 1719 ve 1997 yılları arasında Kristianstad ilinin başkenti oldu. 30.000'den fazla nüfusuyla İsveç'in en kalabalık kentlerinden biridir. Şehir 1990 yılına kadar İsveçin önemli askeri merkeziydi,asker başka yerlere taşındıktan sonra kışlalara üniversite yerleşti.Yine kent coğrafi olarak deniz seviyesinin 2.41 metre altındadır. Bu sebeple sel baskınlarından setlerle korunmaktadır. Keywords "Keyword", anahtar kelime anlamÄ±na gelmektedir. Genel anlamda, dinlenilen veya okunan bir metnin içinde geçen, metnin asıl amacını ortaya koyan kelimelerdir. İnternet açısından sorgulandığında ise, keywords, internette bir arama yapmak isteyen insanların, Google, Yahoo, gibi arama motorlarının kutucuklarına yazdıkları kelimelerdir. EV1 EV1, General Motors'un ürettiği ilk seri üretimde 800 adet üretilen elektrikli araç. Kapış kapış gitmesine, ABD'de fazlasıyla yaygınlaşmaya başlamasına, hatta benzinlilerin yerini alabilecek bir yapıya sahip olmasına rağmen Generals Motors tarafından, açıkça "benzinli otomobillerin yerini alması ve petrolün devrini bitirmesi" endişesiyle toplatılan, ezilen, parçalara ayrılan otomobil. Adına yapılan who killed the electric car belgeseli vardır. Kanas Gölü Kanas Gölü, (Çince: 喀納斯湖; pinyin: "Kānàsī Hú"; Rusca: Канас) Çin'in Sincan Uygur Özerk Bölgesinin kuzeyinde, Altay İline bağlı Burçin İlçesi kuzeyinde bir tatlısu gölüdür. Kanas Gölü Altay Dağlarının yakınında Çin'in en derin tatlı su gölüdür. Yaklaşık 117 farklı kuş türleri gölün etrafında yaşarlar. Ayrıca bütün göl bölgesinde doğada yabani yaşayan göçmen 20 çeşit hayvanlar, Çin ulusal koruması altına alınmıştır. Kanas Gölü etrafındaki bitki örtüsü, başlıca çayırlardan ve karakteristik tayga'ya özgü bitkilerden olan kozalaklı Karaçam (melez çamı) ("Larix sibirica"), Ladin (alaçam) ("Picea obovata"), Çam ("Pinus sibirica"), ve Köknar ("Abies sibirica") gibi ağaç ormanlarından oluşturur. Ayrıca Ballıbabagiller ("Lamiaceae") familyasından ("Ziziphora clinopodioides") nane türüde bu bölgede bolca yetişir. Doğal korumaya alınmış bölge, Kar parsı ("Panthera unica"), Avrasya vaşağı ("Lynx lynx"), Kızıl geyik ("Cervus elaphus"), Samur ("Martes zibellina"), Dağ keçisi ("Capra ibex"), Yabani koyun ("Ovis ammon"), Arktik yaban tavşanı ("Lepus timidus"), ve kuşlardan Orman tavuğu ("Tetrao tetrix"), elâ orman tavuğu ("Bonasa bonasia"), fındık tavuğu ("Tetrao bonasia") gibi dikkati çeken yabani hayvanları barındırır. 1987 yılında Sincan Üniversitesi yetkilileri bir araştırma yapmışlar ve latince ismi "Hucho hucho" olan uzunluğu üç ile dört metreye ulaşan Taimen balığının yaşadığını tespit etmişlerdir. Soğuk su gölünde en önemli tatlısu balıklarından, ilk önce Alabalıkgiller'den "Hucho hucho", Somon balığı, Nehir Morinaları gibi balık türleri yaşar. 1956 yılında Çin'li Türk dilbilimcisi "Geng Shimin" Burçin ve Kaba İlçeleri ile ilgili bir metin yazar. O zamandan sonra ve 1980'li yılların sonlarında, dilbilimsel kapsamlı alan çalışması bu bölgede uygulanır. Bir alan araştırmacısı olan, Talant Mawkanuli, Larry V. Clark ve György Kara, Bloomington'nun gözetimi altında bir doctoral sesbilim ve şekilbilim "Jungar Tuva" ismindeki savında, Kanas Gölü etrafında sayıları 2,000'den daha az olan kişiler tarafından Tuvaca konuşulduğunu yazmıştır (1998). Kazakistan sınırı yakınında kuzey Sincan Uygur Özerk Bölgesinde, eski Sovyetler birliğinde ve Moğolistan'da Tuvaca veya Tuva Türkçesi konuşanlar bulunur. Kazaklara komşu olan bu dile ve konuşanların diline "Diwa", "Soyan", v.b. denilir, ve "kök mončaq" diye söylerler, "mavi boncuk" (karşıtı Gök Monjaq) olarak tanımlanır. Onlar Junggar Altay Özerk bölgesinde yaşarlar, etkin olarak Burçin İlçesi'nde "Kom" (Khom, K'u-mu, Hom Hanas Mongolzu Xiang) ve "Kanas" (Khanas) köylerinde ve Kaba İlçesindeki "Aq Khawa" 'da, onlar bu bölgeye kendi deyimleriyle "dört ken", yani "dört nehir" derler. Bu yörede Tuvalar'ın geniş bir nüfusu vardır ve üç köyleri bulunur. Tuvalar eski kır evlerinde doğa ile uyumlu hayatlarını sürdürürler. Ressamlara kaynak olacak güzellikte olan Kanas Gölü, ormanla kuşatılmış, daha çok Tuvaların yaşadığı, Çin Ulusal Turizm 5A alanı olarak sınıflandırılır. (Çince: 布尔津喀纳斯湖国家地质公园) Burçin Kanas Gölü Ulusal jeo koruma altına alınmış bölgedir. Kun Feng Kun Feng (d. 28 Aralık 1978-Pekin) Çinli voleybolcu. Voleybola on iki yaşında başladı. Ulusal formayı ilk kez 1997 yılında giydi. Çin ulusal takımıyla 2001 World Grand Champions Cup’ta, 2003 World Grand Prix’de, 2003 Dünya Kupası’nda ve 2004 Atina Olimpiyat Oyunları’nda şampiyonluk yaşadı. 2009 yılında Asystel Volley Novara ile Avrupa Konfederasyon Kupası şampiyonluğuna ulaşırken « en iyi pasör » ödülünü de kazandı. 2003 Dünya Kupası’nda « en iyi pasör », 2004 Atina Olimpiyat Oyunları’nda « en iyi pasör ve en değerli oyuncu », 2005 World Grand Prix’de « en iyi pasör » ve 2005 World Grand Champions Cup’ta « en iyi pasör » ödüllerinin sahibi oldu. Ulusal takımda 310 kez yer aldı. 2008 yılında ilk kez Çin dışına çıkarak Serie A1 takımlarından Asystel Volley Novara’ya transfer oldu. Erkân-ı Harbiye-i Umûmiye Riyaseti Erkan-i Harbiye-i Umumiye Reisliği, Osmanlı İmparatorluğu'nda 1880-1922 yılları arasında, görev ve sorumluluk bakımından 1880-1908 yılları arasında Seraskerlik makamına, 1908-1922 yılları arası da Harbiye Nazırlığı'na bağlı olan ve Harbiye Nazırı'ndan sonra Osmanlı Ordusu'ndaki en yüksek askere verilen unvandır. 1908 yılından itibaren müstâkil bir yapıya kavuştu. Bu makam 1922 yılında saltanatın kaldırılmasıyla birlikte resmen ortadan kalktı. Diane Martel Diane Martel, video klip yÃ¶netmeni ve koregraf. Joseph Kahn Joseph Kahn (d. 12 Ekim 1972, Jersey Village, Teksas) Amerikalı video klip ve reklam yönetmeni. Kahn; Muse, Ciara, Britney Spears, Ashlee Simpson, Kelly Clarkson, Monica, Rob Zombie, Backstreet Boys, U2, The Chemical Brothers, Blink 182, Eminem, TLC, Mariah Carey, Moby, George Michael, KoЯn, Janet Jackson, Black Eyed Peas, Destiny's Child, Gwen Stefani, Brandy, The Pussycat Dolls, Taylor Swift gibi birçok önemli müzisyenle çalıştı. Kahn, MTV Video Müzik Ödülleri'nde birçok ödül kazandı ve pek çok kere aday gösterildi. 2002 yılında Eminem'in "Without Me" klibi ile hem MTV VMÖ, hem de ilk Grammy ödülünü kazandı. Kahn ayrıca Acura, Bacardi, BMW, Hewlett Packard, Vodafone, Budweiser, ASICS, Renault, Coors Light, NASCAR, Saab, Ford ve PlayStation gibi ünlü markaların reklam filmlerini de yönetti. 2009 2010 2011 2012 2013 2014 2015 Paul Hunter Paul Hunter ile ilgili olasÄ± maddeler: Jonas Ã…kerlund Jonas Åkerlund (d. 16 Kasım 1966, Bromma, Stockholm), daha çok çektiği müzik klipleri ile tanınan İsveçli film yönetmeni. 1983'ten 1984 yılına kadar Bathory adlı İsveçli bir müzik grubunda yer aldı. İlk popülaritesini Roxette için çektiği video klip ile elde etti. 1998 yılında Madonna ile Ray of Light şarkısında çalıştı.Britney Spears , Metallica,Rammstein , Christina Aguilera, U2, Lady Gaga ve Prodigy gibi grup ve müzisyenlerle çalıştı. Adlai Stevenson Adlai Ewing Stevenson (5 Şubat 1900, Los Angeles, ABD - 14 Temmuz 1965, Londra, Birleşik Krallık), Amerikalı siyaset adamı ve diplomat. Birleşmiş Milletler'in kuruluşunda görev almış ve 1961-65 arasında ABD'nin BM Büyükelçisi olarak görev yapmıştır. 1926'da Chicago'da avukatlığa başladı. Bir süre Chicago Barosu'nun Medeni Haklar Komitesi'ne başkanlık etti.1941-44 arasında ABD Deniz Kuvvetleri bakanının özel yardımcısı olarak görev yaptı. 1945'te dışişleri bakan yardımcılığına getirildi ve Birleşmiş Milletler'in kurulduğu San Francisco Konferansı'nda ABD heyetine danışmanlık etti. BM Genel Kurulu'nun Londra'daki ilk toplantısında (1946) ABD heyetinin başdanışmanı oldu. New York'taki Genel Kurul toplantılarında (1946-47) ABD Büyükelçiliği görevinde bulundu. 1948'de eyalet tarihinde hiçbir adayın elde edemediği çoğunlukla Illinois valiliğine seçildi. Valiliği sırasında polis örgütünde, akıl hastanelerinde ve okullarda gerçekleştirdiği kapsamlı reformlarla dikkati çekti. 1952'de ve 1956'de Demokratik Parti'den başkan adayı gösterildiyse de, her iki seçimde de rakibi Dwight D. Eisenhower karşısında yenilgiye uğradı. John F. Kennedy'nin 1960'ta başkanlığa seçilmesinden sonra bakan ve büyükelçi sıfatıyla, ABD'nin BM Büyükelçiliği'ne atandı. Ölümüne değin sürdürdüğü bu görevi sırasında örgütün mali sıkıntıları, Soğuk Savaş ve bağımsızlığına yeni kavuşan Asya ve Afrika ülkeleriyle Batı ülkeleri arasındaki sürtüşmelerden kaynaklanan bazı sorunların çözümünde etkili oldu. X'e bağlı şiddetli ve birleşik bağışıklık yetmezliği X'e bağlı şiddetli ve birleşik bağışıklık yetmezliği kısaca X-SCID, adından da anlaşıldığı gibi, vücudumuzun korunmasına yardımcı olan lenfositlerin eksikliğine neden olan bir bağışıklık yetmezliği hastalığıdır. Bu hastalığa neden olan mutasyon IL2RG olarak da bilinen interlökin 2 reseptörünün işleyişinden sorumlu olan gende meydana gelir. X-SCID ayrıca, X'e bağlı çekinik olarak kalıtılabilir. Grete Rehor Grete Rehor (30 Haziran 1910, Viyana - 28 Ocak 1987, Viyana), Avusturya Halk Partisi'ne bağlı Avusturyalı siyasetçiydi. 1966 Millî Meclis Seçiminde Avusturya Halk Partisi (ÖVP) mutlak çoğunluğu alınca II. Klaus Hükümetinde 1966-1970 yıllar arasında Toplumsal İdare Bakanı olarak görev aldı. Böylece Avusturya'nın ilk kadın bakan oldu. Bakan olmadan önce sendikada çalışmıştı. Sabunlaşma Esterlerin su alarak alkol ve asitlere ayrışması reaksiyonudur. Sabunlaşma esterleşmenin tersi olan bir reaksiyondur.Sabunlaşma denilince esterlerin Hidrolizi akla gelmektedir. Bu tepkimenin gerçekleşmesi için hidroksitlerin sulu çözeltisi daha doğru Natriıum hidroksit ya da esterleri parçalaya bilen özel enzimler gerekmektedir. Bitkisel ya da hayvansal yağların sabunlaşması sonucu üç değerli bir alkol olan Gliserin ile yağ asidi oluşur. Sabunlaşma sodyum hidroksit ya da potasyum hidroksit ile yapılırsa yağ asidi yerine bunun sodyum tuzu (beyaz sabun) ya da potasyum tuzu (arap sabunu) elde edilir. Sabunlaşma temelde bir çeşit Hidroliz reaksiyonudur. Yandaki tabelada da görüldüğü gibi sabunlaşma üç basamakta gerçekleşmektedir. 1.Basamakta: Bu basamakta görüldüğü gibi hidroksil iyonu molekülün merkezinde bulunna karbonla bağ yapmak üzere atağa geçer. Hidroksil iyonunun karbon atomuna bağlanması sırasında karbonn oksijen arasında bulunun iki elektron oksijen atomuna dogru hareket eder.Bunun sonucunda bir ester iyonu oluşmuş olur. 2.Basamak: Bu basakata ise Alkolat iyonu molekülün yapısından ayrılarak karbon asiti oluşmuş olur. Bu basamaktaki tepkime her iki yöne doğru eşit ağırlıklı olarak gerçekleşmektedir. 3.Basamak:Son olarak bu basamakta bir önceki basamkta ayrılmış olan alkolat iyonu karbon asitinden dönüşümsüz olarak bir protan yanı bir hidrojen atomunu koparakak sabunlaşma gerçekleşmiş oluşur. Burada yan ürün olarak alkol oluşmaktadır. Elgin Baylor Elgin Gay Baylor (d. 16 Eylül 1934, Washington) 13 sezon boyunca NBA takımı Minneapolis Lakers/Los Angeles Lakers'ta forma giyen ve forvet pozisyonunda görev yapan Amerikalı eski basketbol oyuncusudur. 22 sene boyunca görev yaptığı Los Angeles Lakers takımından son olarak Genel Menajer olarak ayrılmıştır. Yüksek şut yüzdesi, rebound ve pas yeteneği ile ünlenmiştir. "Jump shot" olarak anılan şut stilinin öncü oyuncusu olarak kabul edilir. Elgin Baylor Basketboldaki ve NBA ligindeki tüm zamanların en başarılı oyunculardan bir olarak kabul edilir. 1975-1979 yılları arasında New Orleans Jazz takımında koçluk yapmıştır. Feyzi İşbaşaran Feyzi İşbaşaran (d. 29 Mayıs 1956, Elazığ), Türk siyasetçi ve iş adamıdır. Gazi Üniversitesi Ticaret ve Turizm Eğitim Fakültesi'ni bitirdi. Özel sektörde yöneticilik yaptı. Turgut Özal'ın Başbakan Başdanışmanlığı ve Başbakan Özel Kalem Müdürlüğü, Cumhurbaşkanı Başdanışmanlığı görevlerinde bulundu. Türkiye Ereğli Demir-Çelik Fabrikaları Yönetim Kurulu Üyeliği, Vakıflar Bankası Yönetim Kurulu Üyeliği, Turban Turizm A.Ş. Yönetim Kurulu Başkanlığı görevlerini yürüttü. TBMM XIX. Dönem İstanbul, XXIII. Dönem Elazığ milletvekilidir. Evli ve iki çocuk babasıdır. Polisle girdiği küfürlü kavgadan sonra kesin ihraç istemiyle Ak Parti MYK'sı tarafından Müşterek Disiplin Kurulu’na oybirliğiyle sevkine karar verildi 26 Aralık 2009'da AK Partiden istifa etti. Mech Mech, 1977 yılında Polonya'nın Varşova kentinde kurulmuş müzik grubu. İlk ortaya çıktığı zamanlarda rock ağırlıklı parçalar ortaya koyuyordu. 1986 da dağılan grup 2005 yılında tekrar kuruldu. Bu sefer Heavy Metal parçalarla dönüş yaptılar. Grubun üyeleri Polonya asıllı ve parçalar ağırlıklı olarak Leh dilindedir. Ancak İngilizce parçaları da mevcuttur. Mech albümündeki Painkiller parçası aynı ismi taşıyan pc oyununda da kullanılmıştır. Heinrich Gustav Magnus Heinrich Gustav Magnus (d. 2 Mayıs 1802 - ö. 4 Nisan 1870); Alman kimyacı ve fizikçi. Akışkanlar mekaniği'nde kullanılan Magnus etkisi onun adını taşır. Berlin'de dünyaya gelmiştir. Babası zengin bir tüccardır ve 5 erkek kardeşinden biri ünlü ressam Eduard'dır (1799-1872). Berlin'de okuduktan sonra dönemin kimyacılarından Jöns Jakob Berzelius'a bağlı çalışmak için Stokholm'a gitmiştir. Sonra da Gay-Lussac ve Thénard'a bağlı çalışmak için Paris'e.Daha sonra ise teknoloji ve fizik üzerine öğretim görevlisi olmak için 1831'de Berlin'deki üniversiteye geri döner. 1834'te asistant profesör 1845'te ise artık profesör olarak görevlendirilir. Öğretmen olarak başarısı hızlı ve olağanüstüdür. Açık ve anlaşılır stili ve deneysel ispatlarının mükemmelliği asistanlarını bir grup ateşli bilim adamı olmaya sevk eder. Onlara uygulamalı fiziğin önemini göstermeye çalışmaktadır. Bunun için de onları şehrin fabrika ve atölyelerine götürür. Hatta bir grup genç öğrenciyi haftada bir evinde toplarayak fizikle ilgili sorularını cevaplar ve konuşmalar yapar. 1827'den 1833'e kadar zamanının çoğunu kimyasal araştırmalarla geçirir. Bu araştırmalar; ilk platino-ammonium bileşiğinin (Magnus's green salt : [Pt(NH3)4][PtCl4]) bulunmasıyla ve diğer buluşlarla sonuçlanır. Daha sonraları ise üzerine çalıştığı konular; eritilmiş grena ve vezüviyanit'in yoğunluğunun düşmesi, kandaki gazların emilmesi (1837-1845), sıcaklıkla gazların genleşmesi (1841-1844), suyun ve çeşitli çözeltilerin buhar basıncı (1844-1854), termoelektrik (1851), elektroliz (1856), indüksiyon (1858-1861), ısının gazlardaki iletkenliği (1860), ısının polarizasyonu (1866-1868), ateşli silahların mermilerinin sapmasıdır. 1861'den itibaren daha çok buharların ve gazların ısı geçirimi ile ilgilenmiştir. Özellikle kuru ve nemli havadaki davranışlarıyla ve de nemin katı yüzeyler üzerinde yoğunlaşmasıyla oluşan termal etkiler üzerine çalışmıştır. Berlin'deki üniversitede sırasıyla 1847, 1858 ve 1862 yıllarında üç kere fakülte dekanı, 1861'de ise rektör seçilmiştir. Ünü ve başarısı nedeniyle devlet tarafından kendisine çeşitli görevler verilmiştir. 1865'te Frankfurt'ta düzenlenen konferansta Prusya'yı temsil etmiş ve de ağırlık ve uzunluklarda kullanılmak üzere uniform bir metrik sistemi Almanya'ya tanıtmıştır. Çalışmaları 45 yıl boyunca aralıksız devam etmiştir. İlk makalesi daha kendisi öğrenciyken 1825'te, son makalesi ise öldükten hemen sonra yayımlanmıştır. 1840'ta Berlin'de yaşayan Fransız protestan bir ailenin Bertha Humblot isimli kızıyla evlenmiştir. Bu evliliğinden bir oğlu ve iki kızı olmuştur. M. Nedim Hazar M. Nedim Hazar, (d. 1966 Şanlıurfa) gazeteci, yazar, sinema eleştirmeni. İlk, orta, lise eğitimini Şanlıurfa'da tamamladı. 1986 yılında Yıldız Teknik Üniversitesi Elektrik Mühendisliği Bölümü'ne girdi. 1989 yılında Zaman Gazetesi’de çalışmaya başladı. Sırasıyla muhabirlik, istihbarat şef yardımcılığı, gece haber şefliği, kültür sanat editörlüğü yaptı. Araştırma servisini arkadaşlarıyla beraber kurdu. Yazı dizileri ve kapsamlı dosyalar hazırladı. Aksiyon Dergisi'nin kurucu kadrosunda yer aldı. Kültür sanat editörlüğünü yaptı. Haftalık sinema eleştirileri yazdı. Sonra tekrar Zaman Gazetesi'nde TV servisini kurup, günlük TV eleştirileri yazmaya başladı. Magazin servisini kurarak, ZAMAN 2 adıyla ilaveye magazin haberleri hazırladı. Kum Saati başlığıyla sinema ve spor merkezli yazılar, pazartesi günleri Bol Apostroflu Aykırı notlar başlığıyla değişik bir türde denemeler yazdı. İlk adı Mahmut olup internette birçok sitede yanlışıkla Mehmet olarak geçmektedir. M. Nedim Hazar, Ferhat Barış takma (müstear) adı ile kitaplar yazmıştır: Evli ve dört çocuk babası olan Hazar, halen Zaman Gazetesi'nde köşe yazıları ve Aksiyon Dergisi'nde sinema eleştirileri yazmaktadır. Chiba Chiba, ( "Chiba-shi"), Japonya'nın Chiba prefektörlüğünün merkezi ve en büyük şehridir. Şehir, Tokyo Körfezi'nde Tokyo'nun yaklaşık 40 km doğusunda yer almaktadır. Yüzölçümü 271.76 km² olan şehrin nüfusu, 1 Şubat 2016 tarihi itibarı ile 972,861'dir. Chiba, Kantō Bölgesi'nin önemli limanlarından biridir ve ülkenin en işlek limanlarından biridir. Kıyı şeridi boyunca pek çok sanayi ve ticaret tesisi yer alsa da, şehir büyük oranda ikâmete ayrılmıştır. Chiba'da içinde Makuhari Messe'nin de bulunduğu önemli bir kıyı ticari bölgesi olan Makuhari'yi ve içinde prefektörlük yönetimi ile belediye binasının bulunduğu şehir merkezi dahil olmak üzere çok sayıda önemli yerler bulunmaktadır. Chiba aynı zamanda dünyanın en uzun asılı havaray hattı olan Chiba Kentsel Havarayı ile de ünlüdür. Heian Dönemi'nde, şehrin ilk kayıtları Taira Tsuneshige'nin Chiba'ya göçünü göstermektedir. Tsuneshige kendini günümüzde "Chiba" olarak bilinen bölgenin hükümdarı ilan etmiş. Onun soyundan gelenler soyadı olarak "Chiba" adını benimsemiş ve Muromachi Dönemi'ne kadar bölgedeki hâkimiyetlerini sürdürmüşlerdir. Kamakura Dönemi'nde Chiba Tsunetane, Minamoto Yoritomo'nun, Kamakura Şogunluğu'nu kurmasına yardım etmiştir. Bu Chiba Klanı'nı Kamakura Şogunluğu'nda önemli kılmıştır. Inohana Dağı'na Inohana Kalesi'ni yapmışlar ve karargahlarını Ōhji Kalesi'nden oraya taşımışlardır. Nanboku-cho ve Muromachi dönemlerinde, Kantō Bölgesi civarındaki savaşlar nedeniyle güçleri ve etkileri azalmıştır. 16. yüzyılda, Chiba Klanı’nın yerine, onların hizmetkârlarından olan Hara Klanı bu bölgenin hakimiyetini ele geçirmiştir. Sengoku Dönemi'nde, Hara Klanı, Yoshiaki Ashikaga (Ashikaga Yoshiaki ile karıştırılmamalıdır) tarafından kaba kuvvetle ortadan kaldırılmıştır. Daha sonra Yoshiaki Ashikaga da Sakai Klanı (Satomi Klanı’nın hizmetkârlarından olan Mikawa'daki Sakai Klanı ile karıştırılmamalıdır) tarafından ortadan kaldırılmıştır. Sonunda Chiba ve Sakai klanlarının ikisi de Toyotomi Hideyoshi tarafından yok edilmiştir. Edo Dönemi'nde bölgeyi Oyumi Klanı, Morikawa Klanı ve Sakura Klanı yönetmiştir. Bölgenin bir kısmı direkt olarak Tokugawa Şogunluğu tarafından yönetilmiştir. Oyumi Klanı kendi arazisini sürekli olarak yönetmiştir. Bir yandan, Sakura Klanı'na göre Edo Dönemi’nin başlangıcında Takeda Nobuyoshi, Matsudaira Tadateru gibi örneklerini verebileceğimiz yöneticiler sık sık çeşitli olaylar sebebiyle değişmiştir. Ogasawara Yoshitsugu, Doi Toshikatsu gibileri onları takip etti. Sonunda, Hotta Klanı bölgeyi yönetti. Chiba 1868 Meiji Restorasyonu ile Japonya'da demiryolunun gelişmesinin ardından Chiba prefektörlüğünün siyasi, ekonomik ve kültürel merkezi haline geldi. Chiba şehri 1 Ocak 1921 tarihinde kuruldu. 1944 yılına kadar çok sayıda küçük köy ve kasaba önceki Chiba kasabası ile birleşmiştir. 20. yüzyıl boyunca inşa edilen büyük ölçekli dolgu alanlar ile şehrin yüzölçümü genişlemiştir. Şehir, II. Dünya Savaşı sırasında önemli bir askeri üretim merkezi olup ABD hava bombardımanlarının hedefi oldu. Savaştan sonra şehrin neredeyse tamamı yıkıldı. Savaş sonrası sanayileşme ile Keiyō Sanayi Bölgesi'nin önemli bir parçası haline geldi. Chiba 1 Nisan 1992'de belirlenmiş şehir statüsü almıştır. Chiba, Japonya Demokratik Partisi'nden Toshihito Kumagai tarafından yönetilmektedir. Şehir meclisinin 54 seçilmiş üyesi bulunur. Chiba şehri idari olarak 6 semte ayrılmaktadır; Chiba Şubat 2016 tarihi itibarı ile 972,861 nüfusa sahiptir ve nüfus yoğunluğu 3,580 kişidir. Toplam yüzölçümü ise 271.76 km²'dir. 31 Mart 2007 kayıtlarına göre şehrin toplam nüfusunun %2’sini oluşturan 19,135 yabancı yerleşimci bulunmaktadır. Chiba Japonya'nın en büyük 14. kentidir. Chiba’nın özgün yanlarından biri “rakkasei” olarak da adlandırılabilecek olan, yer fıstığıdır. İlgili alanları Kara Bitkileri Deney İstasyonu’nu da içerir. Şehir yönetimi paralı olmayan ilk ve orta okulları işletmektedir. Paralı olmayan liseler ise Chiba Prefektörlük Eğitim Kurulu tarafından işletmektedir. Chiba'nın sahip olduğu Kolej ve Üniversiteler: Chiba pek çok profesyonel spor takımına ev sahipliği eder: Chiba'da şehir içi ulaşım Chiba Kentsel Havarayı ile sağlanmakta olup şehir boyunca devam etmektedir. Chiba'daki başlıca şehir içi tren istasyonları Chiba İstasyonu (Sobu, Sotobō, Uchibo, Sōbu Ana ile Narita hatları), Keisei Chiba İstasyonu (Keisei Chiba Hattı) ve Soga İstasyonu'dur (Keiyō, Sotobō ile Uchibo hatları). Şehre en yakın havalimanları Narita Uluslararası Havalimanı ve Tokyo Uluslararası Havalimanı'dır. Ayrıca şehri Higashi-Kantō Otoyolu Tokyo, Narita ve Kashima'ya ve Tateyama Otoyolu Kisarazu'ya bağlamaktadır. Şerif Benekçi Şerif Benekçi "(d. 29 Eylül 1950 Kütahya - ö. 8 Eylül 2008)", Türk edebiyatçı ve yazar. Kütahya/Gediz’in Muhipler köyünde doğdu. İlkokulu köyünde bitiren yazar, Ankara İmam-Hatip Okulu’nun orta kısmını parasız yatılı olarak okudu. Kütahya Lisesi’ni bitirdikten sonra yükseköğrenim için gittiği Almanya’da bir süre kaldı, Goethe Enstitüsü'ne devam etti, daha sonra yurda dönüp ODTÜ İdari Bilimler Fakültesi, Erzurum AÜ İşletme Fakültesi ve MÜ İlahiyat Fakültelerine devam ettiyse de bitirmeden ayrıldı. Daha sonra AÜ Açıköğretim Fakültesi Sosyal Bilimler Önlisans Programını bitirdi. DİE’de tercüman ve anketörlük, Gümrük ve Tekel Bakanlığı’nda idare müdürlüğü yapan Benekçi, bir süre özel sektörde çalıştı, tekrar devlet memurluğuna dönüp İstanbul’da on dört yıl İmam-Hatiplik yaptı. Memuriyetinin son yedi yılında DPÜ’de önce Meslek Yüksek Okulu Sekreterliği, ardından Bilgi İşlem Dairesi Şube Müdürlüğü yapan yazar, 2005 yılında emekliye ayrıldı. Yazı hayatına lise birinci sınıfta (1970) başlayan yazarın ilk romanı olan "Dikenli Topraklar" Kütahya’da mahalli bir gazetede tefrika edildi. 1977’de bir yayınevinin açtığı roman yarışmasında üçüncü teşvik ödülü aldı, hikâye ve denemeleri değişik dergilerde yayınlandı, Dumlupınar Üniversitesi’nde "Şerif Benekçi’nin Romanlarında Kültürümüzün Unsurları" adlı yüksek lisans çalışması yapıldı (2001). Benekçi’nin Türk dili ve edebiyatı üzerine yaptığı beş ayrı çalışması, İngilizce’den bir roman çevirisi ve siyer kitabı ile Orhan Ardıçlı müstearıyla yayımlanmış inceleme ve araştırmaları vardır. 8 Eylül 2008'de akciğer kanseri nedeniyle hayatını kaybetti. Elektrik makinesi Elektrik makinesi, mekanik enerjiyi elektrik enerjisine ya da elektrik enerjisini mekanik enerjiye çeviren ve AA gerilimin (alternatif gerilim) düzeyini değiştiren cihazdır. Elektrik makineleri üçe ayrılır: Jeneratör, kullandığı kaynak vasıtasıyla oluşturulan mekanik enerjiyi çıkışında sabit elektrik enerjisi oluşturacak şekilde çeviren cihazdır. Jeneratörler AA jeneratörler ve DA jeneratörler olmak üzere ikiye ayrılır: AA Jeneratör, kullandığı enerji kaynağı vasıtasıyla oluşan mekanik enerjiyi AA elektrik enerjisine çeviren cihazdır. AA jeneratörler şöyle sınıflandırılabilir: DA Jeneratör, kullandığı enerji kaynağı vasıtasıyla oluşan mekanik enerjiyi DA elektrik enerjisine çeviren cihazdır. DA Jeneratörler şöyle sınıflandırılabilir: Motor, elektrik enerjisini kullanarak mekanik enerji üreten cihazdır. Motor, başlıca iki türe ayrılabilir: AA motoru ve DA motoru. AA motoru girişinde aldığı AA elektrik enerjisini mekanik enerjiye çeviren motordur. AA motoru'nun türleri: DA motoru, doğru akımı mekanik enerjiye çeviren motordur. Ana bileşenleri: stator, rotor, sargılar (alan sargıları ve armatür sargıları ) ve komütatör olarak sayılabilir. DA motoru beÅŸ tipte olabilir: DA motorundaki kayıplar, fırça kayıpları, çekirdek kayıpları, mekanik kayıplar ve parazit kayıpları olarak sıralanabilir. Transformatör AA gerilimi daha yüksek ya da daha alçak bir düzeye çeviren bazen de izolasyon amaçlarıyla aynı düzeyde geri veren cihazdır. Chapman, Stephen J. 2005. Electrical Machinery Fundamentals. 4th Ed. New York: McGraw Hill. Büyükşehir Radyo Televizyonu Büyükşehir Radyo ve Televizyonu, Kısa adı BRT'dir. 1992 ve 1994 yılları arasında faaliyet göstermiştir. BRT, Nurettin Sözen'in belediye başkanlığı döneminde, 1992 ve 1994 yılları arasında İstanbul Büyükşehir Belediyesi iktisadi teşekküllerinden Kültür Anonim Şirketi bünyesinde faaliyet göstermiştir. Yayınlarını İstanbul Beşiktaş'taki Dikilitaş semtinde bulunan ofislerinde hazırlamıştır. Stüdyo olarak ise Balmumcu'daki Mimar Sinan Üniversitesi Sinema Televizyon Merkezi'nin imkânlarından yararlanmıştır. Harbiye'deki Cemal Reşit Rey Konser Salonu'nun altındaki itfaiye bölümünün BRT stüdyolarına dönüştürülmesi planlanmış, ancak bu proje sürmekte iken BRT'nin faaliyetine son verilmiştir. BRT, Ekim 1992 tarihinde yayına başlamıştır. 1993 yılında, Süleyman Demirel hükümetinde Yaşar Topçu'nun ulaştırma bakanlığı yaptığı dönemde, özel radyo ve televizyon kanallarının yayınlarına son verildiğinde, fiilen yayıncılık işine girmiş olan belediyelerin yayın yapmaları da engellenmiştir. BRT, 1 Nisan 1993 tarihinde fiilen yayınına son vermiş ve çalışanlarının büyük çoğunluğunu işten çıkarmıştır. Nisan 1993'te dönemin cumhurbaşkanı Turgut Özal'ın ölümü ile cumhurbaşkanlığı ve başbakanlık koltukları da el değiştirmiştir. Tansu Çiller'in başbakanlığa gelmesi ile BRT, kapatılan özel radyo ve televizyonlar ile beraber bir süre sonra tekrar faaliyete geçmiştir. Ancak çok kısa süren bu dönemin ardından, 1994 yerel seçimleri yapılmış ve Nurettin Sözen'in belediye başkanlığı sona ermiştir. Recep Tayyip Erdoğan'ın belediye başkanlığı döneminde TBMM'de çıkarılan RTÜK kanunu ise belediyelerin yayıncılık faaliyetlerinde bulunmalarını engellemiştir. Bu dönemde İstanbul Büyükşehir Belediyesi, BRT'nin radyo ve televizyon frekanslarını Kanal 7'ye devretmiş, BRT'nin hukuki varlığı da sona erdirilmiştir. Sersem Kocanın Kurnaz Karısı Sersem Kocanın Kurnaz Karısı, Haldun Taner'in 1969’da yazdığı üç perdelik bir tiyatro oyunudur. Türk tiyatrosunun klasikleri arasına girmiş bir eserdir. Oyunda 19. yüzyıl sonlarında, İstanbul'da Fransız yazarı Moliere'in "George Dandin" adlı ünlü eserini prova eden Tomas Fasulyeciyan Tiyatro Grubu’nun, çektikleri sıkıntılar yüzünden Bursa'da valilik yapan Ahmet Vefik Paşa'nın yanına sığınmasını ve bu sırada yaşanan trajikomik olaylar işlenir. Gerçekte hiç aynı sahnede oynamamış olan Fasulyeciyan ile Küçük İsmail Efendi bu oyunda karakter olarak bir araya getirilmiştir. Oyunda, Tanzimat Dönemi ile batılılaşmaya başlayan Osmanlı toplumunda, değişmesi istenen geleneksel değerler ile yeni Avrupai değerler arasındaki karşıtlık, tiyatro sanatında yaşanan gerçekler bağlamında ortaya konmaktadır Eser, ilk defa 1969’da Haldun Taner ve Çetin İpekkaya’nın kurdukları Bizim Tiyatro tarafından sahnelendi. 1978'de Münir Özkul, Necdet Yakın, Ani İpekkaya, Birsen Kaplangı, Şehime Erton, Ragıp Yavuz ve Bilge Zobu gibi sanatçıların rol aldığı; Çetin İpekkaya'nın yönettiği oyun İstanbul Şehir Tiyatroları'nda sahnelendi. Aynı kurum 1999'da Orhan Alkaya'nın rejisiyle oyunu müzikal olarak tekrar sahneledi. Orhan Alkaya ve Savaş Dinçel'in yazdığı şarkı sözlerini Melih Kibar besteledi. Oyunun ""Bir sanatkar asla ayı değildir"" başlıklı şarkısı çok popüler oldu. Birçok ödül alan ve uzun yıllar sahnede kalan oyunda Savaş Dinçel, Sezai Aydın, Atacan Arseven, Ezgim Kılınç, Nilgün Kasapbaşoğlu, Şebnem Köstem, Bilge Zobu, Can Doğan, Ragıp Yavuz, Haşmet Zeybek, Savaş Barutçu, Esin Eden rol aldı. Royan Royan, Fransa'nın güneybatısında, Poitou-Charentes yönetim bölgesine bağlı Charente-Maritime İlinde bulunan belediye. Wilhelm von Leeb Wilhelm von Leeb (Tam adı: Wilhelm Ritter von Leeb, d. 5 Eylül 1876; Landsberg am Lech, Oberbayern, Bavyera - ö. 29 Nisan 1956; Füssen, Schwaben, Bavyera), Almanya'nın topçu subayı ve Nazi Almanyası'nın mareşali. Bir harp okulu öğrencisi olarak 1895 yılında Bavyera Ordusu'na katıldı. Topçu teğmen olarak göreve başladıktan sonra Boxer İsyanı sırasında Çin'de görev yaptı. Daha sonra Münih Bavyera Harp Akademisine (1907-1909) katıldı ve Berlin'deki Genelkurmay'da (1909-1911) görev yaptı. Yüzbaşılığına yükselen Leeb, Erlangen'de Bavyera 10. Topçu Alayı bir batarya komutanı olarak görev yaptı (1912-1913) . I. Dünya Savaşı'nın patlak vermesiyle Leeb, Bavyera Kolordu Genelkurmayına verildikten sonra Bavyera 11. Piyade Tümeni ile hizmet etti. Leeb 1916 yazında Doğu Cephesi'ne nakledildi. Ertesi yıl, Bavyera Veliaht Prensi Rupprecht'in hizmetine atandı. 29 Mayıs 1916tarihinde 2 Mayıs 1915 tarihinde yaptığı askeri başarılarından dolayı Max Joseph Askeri Şövalye Haçı ile ödüllendirildi. Savaştan sonra, Ritter von Leeb Reichswehr'e katıldı. Adolf Hitler ve Nazi Partisi'nin yükselişinden önce von Leeb, bir tümgeneral olarak Wehrkreis VII'de (Bavyera kapsamında "Askeri Bölgesi VII",) görev yaptı. Wilhelm von Leeb Rusya'ya yapılan Barbarossa Harekâtı taarruzunda Kuzey Orduları komutanıyken kış bozgunu üzerine 18 Ocak 1942'de görevinden alınmıştır. Savaştan sonra, von Leeb, yüksek emir duruşmasında Nuremberg'de Amerikan askeri mahkeme tarafından yargılandı. Dokümanların bir kargaşası yüzünden von Leeb, dört nezaretin birinde suçlu bulundu ve üç yıl hapsine mahkûm edildi; Ama o karardan sonra zaten gözaltında daha fazla zaman geçirdiği için serbest bırakıldı. 1956'da Füssen'de ailesinin yanında sakin bir yaşam sürdüren Wilhelm Ritter von Leeb, bir kalp krizi sonrasında ölmüştür. Wilhelm von Leeb, 1941 yılında 65. doğum gününde Hitler'in doğum günü için kendisine gönderdiği 250.000 Reichsmark'ı kabul etmiştir. 1944 yılında von Leeb'e 638.000 Reichsmark değerinde Bavyera'da büyük bir emlak sunulmuştur. Bu hediye Nazilerin, propaganda amaçlı olarak von Leeb'in popülaritesini kullanmak içindi. Georg von KÃ¼chler Georg Karl Friedrich Wilhelm von Küchler (30 Mayıs 1881, Hanau, Hessen - 25 Mayıs 1968, Garmisch-Partenkirchen, Oberbayern, Bavyera), Almanya'nın subayı ve Nazi Almanyası'nın Generalfeldmareşal'i. Georg von Küchler, Harbiye okuluna devam ettikten sonra, 1900 yılında İmparatorluk Ordusuna girdi ve 25. Topçu Alayı olarak görev yaptı. Üsteğmenliğe terfi ettikten sonra Berlin'de Genelkurmay'a katılmadan önce, Prusya Askeri Akademisi'nde üç yılını (1910 ile 1913) geçirdi. I. Dünya Savaşı sırasında Batı Cephesi'nde topçu batarya komutanı olarak görev yaptı ve Somme Muharebesi ve Verdun Muharebesi'ndeki büyük saldırılar da yer aldı. 1916'da 206. Piyade Tümeninin kurmayı subay oldu. 1919 yılında Kuchler, Freikorps'a katıldı ve Polonya'da Kızıl Ordu'ya karşı savaştı. Almanya'ya döndükten sonra Jüterbog Topçu Okuluna katıldı. Kuchler, 1937 yılında "Wehrkreis I" komutanı olarak Walther von Brauchitsch'in yerine atandı. İkinci Dünya Savaşı'nın patlak vermesi üzerine, Kuchler 3. Ordu komutanlığına verildi. Polonya'daki Kuchler'in birlikleri işgal sırasında Danzig'i ele geçirdi. Batı Taarruzu sırasında General Fedor von Bock altında savaşmış ve Hollanda'yı işgal eden 18. Ordu'ya komuta etti. Hollanda Muharebesinde Moerdijk, Rotterdam ve Lahey'de Hollanda ordusunu mağlup etmeyi başardı. Daha sonra Kuchler'e bağlı güçler Mayıs 1940'ta Belçika'yı işgal edip Anvers'e taşındı. Sonra, Fransa'ya geçtiler. Dunkirk'te Manş Denizi'nden gelen İngiliz Seferi Kuvvetleri (BEF) kesmeye çalışırken sonunda başarısızlıkla sonuçlandı. Georg von Küchler, Mareşal Wilhelm Ritter von Leeb'in yerine 17 Ocak 1942 tarihinde Kuzey Orduları Grubu komutanı oldu. Kuchler, selefi Leeb'in aksine, politik uyumlu olarak görülmüş ve von Leeb'in başarısız olduğunu düşünen Hitler'in Kuchler'in başarılı olacağını umarak onun beğenisi ile karşılanmıştır. Küchler 30 Haziran 1942'de Generalfeldmarschall rütbesine terfi etti. Kuchler, komutasındaki Kuzey Orduları Grubu Aralık 1941 ile Ocak 1944 tarihleri arası teslim olmaları için Sovyet Kızıl Ordusunu sindirme çabası içinde büyük bombardıman başlatılarak Leningrad Kuşatmasına devam edilmesine rağmen Leningrad'da herhangi bir zafer elde edemedi. Kuchler, Carl Goerdeler tarafından Hitler'e yapılan 20 Temmuz suikast girişimine katılması için ikna edilmeye çalışıldı. Suikast grubunun hedeflerine sempatik olmasına rağmen, Hitler'e suikast girişimine katılmayı reddetti. Hitler'e suikast yapmayı reddeden Georg von Küchler, II. Dünya Savaşı sonunda Amerikalı işgal otoriteleri tarafından tutuklandı ve yüksek emir duruşmasında 1948'de askeri bir mahkeme tarafından yargılandı. 27 Ekim 1948'de Sovyetler Birliği'nde yirmi yıl hapse mahkûm edildi fakat hastalık ve ileri yaş yüzünden 1953'te serbest bırakıldı. Wilhelm List Wilhelm List (Tam adı: Siegmund Wilhelm List, d. 14 Mayıs 1880; Oberkirchberg, Württemberg - ö. 16 Ağustos 1971; Garmisch-Partenkirchen, Oberbayern, Bavyera), Almanya'nın subayı ve Nazi Almanyası'nın Generalfeldmareşal'i. Wilhelm List, bir askeri öğrenci olarak 1898 yılında Bavyera Ordusuna girdi. 1900 yılında, Teğmenliğe ve 1913 yılında yüzbaşılığa terfi etti. I. Dünya Savaşı'nda karargâh subayı olarak görev yaptı. Savaştan sonra Reichswehr'e katıldı. 1927 yılında Albaylığa, 1930 yılında Tuğgeneralliğe terfi etti ve 1932 yılında Tümgeneralliğe yükseltildi. 1938 yılındaki Avusturya'nın ilhakı'ndan (Anschluss) sonra Wehrmacht'da Bundesheer entegre sorumlusu yapıldı. 1939 yılında Polonya Seferi'nde Alman 14. Orduya komuta etti. 1939-1941 yılları arası Fransa ve Yunanistan'da Alman 12. Ordusuna komuta etti. List'in 12. Ordusu dört zırhlı tümen ve 11 motorize piyade tümeni oluşuyordu ve tamamen savunma güçleri olarak yer alıyordu. 1941 yılında Güney-Doğu Başkomutanı olarak görev yapmıştır. Temmuz 1942'de Sovyetler Birliği Doğu Cephesi Orduları Grubu Başkomutanı oldu. List, savaştan sonra müttefikler tarafından yakalandı. ABD askeriye mahkemesinden tarafından insanlığa karşı işlenen savaş suçları suçlandı ve suçlu bulundu. 1948 Şubat'ta ömür boyu hapis cezasına mahkûm edildi. List, 1952 Aralık'ta hastalığından dolayı serbest bırakıldı. Yine de 19 yıl boyunca yaşadı ve 1971'de öldü. İhsan Sağlam İhsan Sağlam (1876, Trabzon - 29 Mart 1949), Kurtuluş Savaşı'nda görev almış Türk subay, Osmanlı Meclis-i Mebusan III. Dönem Mardin Mebusluğu ile I. Dönem Siverek ve II. Dönem Ergani milletvekilliği yapmış siyaset adamıdır. Hacı Süleymanzade Tufan Necati Efendi'nin oğludur. İlk ve orta öğrenimini Trabzon İptidai mektebi ve Askeri Rüştiyesi'nde tamamladıktan sonra İstanbul'a gelerek Kuleli Askeri İdadisi'nde öğrenim gördü ve 13 Nisan 1890'da Harp Okulu'na geçti. 13 Mart 1893'te Piyade Teğmen rütbesiyle mezun olması ile 4. Ordu emrine verildi. Nizamiye 27. Alay 3. Taburunda görevlendirilerek Trabzon ve Erzincan bölgelerinde bulundu. 17 Eylül 1896'da Üsteğmen olarak Trabzon Redif Taburuna atandı. 1897 Yunan savaşına katıldı. 23 Ekim 1901'de Yüzbaşılığa yükseltilerek Elazığ Bölgesindeki Nizamiye 74 üncü Alay 4 üncü Taburuna Bölük Komutanı oldu. 13 Aralık 1906'da Bitlis Redif Taburu'na nakledildi. 25 Temmuz 1909'da Doğu İlleri Jandarma düzenlemesine memur kurul tarafından Jandarma sınıfına geçirilerek Eylül'de Diyarbakır Jandarma Tabur Komutanlığına tayin edildi. 19 Ekim 1910'da Trabzon Jandarma Okulu Müdürlüğüne getirildi. 27 Nisan 1911'de Binbaşılığa yükseltildi. Bu görevde iken politika ile meşgul olduğu savı ile sınıfına geri verildi. Ancak 10. Kolordu Divanı Harbindeki yargılaması sonunda beraat etmekle yeniden Jandarmaya dönerek 13 Mart 1913'te Samsun Taburu komutanlığına atandı. Eylül'de Diyarbakır Jandarma Alay Komutanı oldu. Nisan 1914'te Bitlis Jandarma Alay Kumandanı ile yer değiştirdi. Bu görevde iken Osmanlı Mebusan Meclisi'nin III. Dönemine, vefat eden Ali Rıza Efendi yerine 20 Temmuz 1914'te Mardin Milletvekili seçildi. 10 Mayıs 1915'te ordudan emekliye ayrıldı. Yasama görevini Meclisin feshedildiği 23 Aralık 1918 tarihine kadar sürdürdü. Mütarekeden sonra İttihat ve Terakki Partisi yerine kurulan Teceddüt Fırkası'na girerek Yönetim Kuruluna seçildi. Millî mücadelenin başlamasıyla Trabzon'a dönerek Müdafaayı Hukuk Cemiyeti'nde çalıştı. TBMM'nin I. Dönemine iki yerden seçilip Diyarbakır'ı tercih eden Hamdi Efendi yerine Siverek Milletvekili olarak 17 Mayıs 1920'de Meclise katıldı. Ancak görülen lüzum üzerine 19 Mayıs 1920'de Kayseri Mutasarrıflığına tayin edildi. Bu görevde iken kabul edilen "Nizab-ı Müzakere Kanunu", memurlukla milletvekilliğinin bir kişi üzerine bulunmasını yasakladığından Kayseri mutasarrıflığı tercih ederek 4 Ekim 1920'de milletvekilliğinden çekildi. 17 Kasım 1920'de Ankara Valiliğine getirildi. 19 Nisan 1922'de Zonguldak Mutasarrıflığına nakledildi. 14 Ocak - 11 Mayıs 1923 tarihleri arasında Trabzon Vali vekilliğinde bulundu. TBMM'nin II. Dönemi için milletvekilliğine adaylığını koymak üzere 11 Ağustos 1923'te görevinden çekildi. 26 Ağustos 1923'te Ergani (Maden) Livası'ndan Milletvekili seçildi. Milletvekilliği bu dönemde sona erince İstanbul'a yerleşti. Herhangi bir işle meşgul olmadı. 29 Mart 1949'da öldü. İhsan Sağlam, evli olup üç çocuk babası idi. Hartford Whalers Hartford Whalers "(Hartford Balina avcılarısı)", ABD'nin Hartford, Connecticut kentinde kurulmuş olan ve NHL liginde oynamış bir hokey takımıdır. Takım 1972 yılında kurulmuş ve 1997 yılında kapatılmıştır. Walter von Reichenau Walter Karl Ernst August von Reichenau (d. 8 Ekim 1884; Karlsruhe, Baden - ö. 17 Ocak 1942; Poltava, Ukrayna, SSCB), Alman subay ve Nazi Almanyası mareşali. 10 Mayıs 1940 tarihinde başlayan ve 25 Haziran'da biten Batı Taarruzunda (Fransa Seferinde) en büyük rolü oynayan 6. Ordu komutanıdır. Rusya'da bir uçak kazasında öldürülmüş olduğu söylendiyse de 1942'de bir kalp krizi geçirerek ölmüştür. 1903 yılında Alman Ordusu'na katıldı. I. Dünya Savaşı sırasında Batı Cephesi'nde görev yaptı. 1. Sınıf Demir Haç madalyasına layık görüldü ve 1918 yüzbaşı rütbesine terfi etti. Bir Genelkurmay subayı olarak Weimar Cumhuriyeti altında orduda kaldı. 1931 yılından başlayarak Reichswehr Bakanlığı'nda Sinyalleri Müfettiş Kurmay Başkanı oldu. 1935 yılında Tümgeneralliğe terfi etti ve Münih Komutanlığı'na atandı. Ailesi oldukça varlıklı olan Alman asaletinin uzun bir soyundandır. 19. ve 20. yüzyıllar boyunca ailesi Almanya'nın en büyük mobilya fabrikalarından birini işletmekteydi. Hitler Ocak 1933'te iktidara geldiğinde, Werner von Blomberg Savaş Bakanı oldu ve Bakanlar Dairesi başkanı olarak atandı. Ordu ve Nazi Partisi arasında irtibat subayı olarak görev yaptı. Eylül 1939'da, Polonya'nın işgali sırasında Alman 10. Ordusu'na komuta etti. 1940 yılında Belçika ve Fransa işgali sırasında 6. Ordu'ya komuta etti ve de 1940 yılının Temmuz ayında Hitler tarafından Mareşalliğe terfi ettirildi. Sovyetler Birliği'nin Haziran 1941'de işgali sırasında, 6. Ordu komutanıydı. Ele geçirilen Sovyet Tanklarını denetledi. Bir cetvel kullanarak, her tankın içine girdi ve zırh kalınlığını inceledi. T-34 tanklarını inceleyerek şimdiden savaşı kaybettiklerini söylemiştir. Walther von Brauchitsch Walther von Brauchitsch (Tam adı: Walther Heinrich Alfred Hermann von Brauchitschd; 4 Ekim 1881, Berlin - 18 Ekim 1948, Hamburg), Alman İmparatorluğu'nun topçu subayı ve Nazi Almanyası'nın mareşali. 1938'den 19 Aralık 1941'e değin Alman Kara Kuvvetleri Genelkomutanlığı'nın (OKH) Başkomutanlık makamında bulunan Brauchitsch, Mareşal Helmuth von Moltke'nin güçlü bir hayranıydı. Brauchitsch, bir süvari generalinin beşinci çocuğu olarak Berlin'de doğdu. Berlin Französisches Gymnasium'a katıldı. 1900 yılında Prusya korumasına görevlendirildi. I. Dünya Savaşı'nda Genelkurmay'a atandı. 1910 yılında, "Elizabeth von Karstedt" ile evlendi. 1933 yılında, Adolf Hitler ve Nazi Partisi iktidara geldi ve askeri genişleme başladı. Brauchitsch, Doğu Prusya Askeri İlçe Başkanı seçildi. Hitler'in özel topçusu idi. 1937 yılında Dördüncü Ordu Grubu komutanı oldu. Brauchitsch, sevmediği Nazi sistemine karşıydı ama aynı zamanda Nazilerin silahlanma politikasını memnuniyetle karşıladı ve Hitler'in kişiliğine hayran oldu. 1938 yılında Münih Krizi ortasında 28 yıl sonra eşi Elizabeth'i boşadı ve Nazilerin ateşli hayranı Silezyalı bir hakimin kızı olan "Charlotte Rueffer" adlı bayanla evlenmek istedi. Brauchitsch, Alman resmi silahlı kuvvetleri Wehrmacht'a inanarak, SS'in artan gücüne karşı tavır aldı. Kasım ayı başlarında 1939 yılında, Brauchitsch ve Franz Halder Hitler'i devirmek için düşünmeye başladı. Alman Ordularının Rusya bozgunundan sonra Hitler tarafından 19 Aralık 1942 tarihinde Alman Ordusu Başkomutanı olarak görevinden alınmış ve savaşın sonuna kadar görevsiz kalan Führerreserve'ye (subaylar rezervi) devredilmiştir; Hitler'i bir daha görmedi. Savaşın son üç yılını Prag'ın güneyindeki Brdy dağlarında geçirdi. Emeklilikten sonra yaptığı birkaç kamuya açıklama mesajlarından biri, birkaç eski meslektaşını kınadığı Hitler'e karşı yapılan 20 Temmuz'daki darbe girişimini kınayan bir bildiriydi. Daha sonra kendisini bir akrabasının hayatını kurtarmak için zorladığını iddia ederek Halder'e başvurdu. Ağustos 1945'te, II. Dünya Savaşı'nın bitiminden sonra malikanesinde tutuklandı ve Güney Galler'deki Camp 198'e (çiftlik adası) götürüldü. savaş suçlarıyla suçlandı ama hakkında dava açılamadan, bir İngiliz askeri hastanesinde Zatürre nedeniyle 18 Ekim 1948 tarihinde öldü. Almanya'da Aşağı Saksonya'da, Salzgitter'de mezarlığa gömüldü. Maximilian von Weichs Maximilian von Weichs (Tam adı: Maximilian Maria Joseph Karl Gabriel Lamoral Reichsfreiherr von und zu Weichs an der Glon; d. 12 Kasım 1881; Dessau, Anhalt - ö. 27 Eylül 1954; Rösberg Kalesi, Bornheim, Nordrhein-Westfalen), Almanya'nın süvari subayı ve Nazi Almanyası'nın mareşal'i. Weichs, Anhalt'da Dessau'da, bir ordu Albayının oğlu olarak asil bir ailenin içinde doğdu. 1900 yılında Bavyera Süvarisine girdi ve I. Dünya Savaşı'nda onlarla savaştı. 1915 yılından 1918 yılına kadar Bavyera 3. Kolordu Genelkurmayı ile hizmet etti. Savaştan sonra Genelkurmay pozisyonlarında çalıştı ve daha sonra öğretim görevlisi olarak görev yeni oluşturulan Reichswehr'e kaldı. 3. Süvari Tümeni ile Ekim 1935 yılında Ordu'nun yeni kuruluşundan sonra Almanya'nın 1. Panzer Tümenine aktarıldı. Ekim 1937 yılında 13. Kolordu komutanı oldu ve daha sonra Sudetenland'ın ve 1938'deki Alman işgalinde görev yaptı. Weichs, II. Dünya Savaşı sırasında 1 Şubat 1943 tarihinde Generalfeldmarschall rütbesine terfi etti. Almanya'nın durumu bu tarihlerde daha korkunç olmaya başlamıştı. Ağustos 1943'te Weichs, Balkanlar'da Ordu Grubu F Komutanlığına getirildi. Weichs nihayet, 25 Mart 1945 tarihinde emekli oldu. Mayıs 1945'te Amerikan askerleri tarafından tutuklandı. Hapiste kötüleşen sağlık nedenlerinden dolayı serbest bırakıldı. Weichs, Bonn yakınlarındaki Burg Rosberg'de öldü. Fortune 500 Fortune 500, "Fortune" dergisi tarafından hazırlanan ve yayınlanan yıllık bir listedir. Listede, ABD'deki en yüksek net ciroya sahip 500 kurum sıralanır. Ancak, Fortune, özellikle şirketlerin vergi gelirlerinin etkisini yok etmek için bu hesaplamalarda birçok şirketin cirosu üzerinde düzeltme yapar. Fortune Global 500'den farkı, Fortune 500'ün sadece Amerikan kurumlarını içermesidir. 2008'de listenin başında yine Walmart yer almakta, onu Exxon Mobil yakından izlemektedir. "Fortune 100" ve "Fortune 1000" de aynı şekilde sıralanan ilk yüz ve ilk bin şirketi içeren listelerdir. Ewald von Kleist Paul Ludwig Ewald von Kleist Paul Ludwig Ewald von Kleist (d. 8 Ağustos 1881; Posen - ö. 13 Ağustos 1954 ya da 16 Ağustos 1954; Vladimirovka esir kampı, Vladimir, SSCB), Almanya'nın süvari subayı ve Nazi Almanyası'nın Generalfeldmarschall'i. Aristokrat bir ailenin çocuğu olarak Braunfels an der Lahn'da doğan Kleist, Alman askeri okulda eğitim görmüş ve 1900 yılında mezun olmuştur. Süvarilerde bir teğmen olarak görev yapmış ve I. Dünya Savaşı'nda bir alay komutanı olmuştur. Savaştan sonra 1932-1935 arası bir süvari tümeninde komutanı olarak görev yaptı. Kleist, Ağustos 1939 yılında, yarı emekli olduğunda elli sekiz yaşında aktif görev için geri çağrıldı. Polonya'nın işgalinde, Kleist XXII. Panzer Kolordusuna komuta etti. Fransa Seferi'nde XLI. Panzer Kolordusuna ve XIX. Panzer Kolordusuna (Heinz Guderian altında) komuta etti. Kleist Alman güney ordu grubuna bağlı 1. Panzer Ordusuna komuta etmiştir. Kafkasya'da ileri hareketi durdurulmuş, Adolf Hitler'in emrini açıkça ihlal ederek, Sovyet Kızıl Ordu tarafından imha tehlikesine düştüklerinden dolayı 6. Ordu'nun Stalingrad'da kuşatılması üzerine geri çekilmek zorunda kalmıştır. Kleist, 1945'te Birleşik Devletler kuvvetleri tarafından yakalandı. Von Kleist, komünist Yugoslavya'ya 1946'da iddia edilen savaş suçlarından yargılanmak için yollandı. Savaş suçları için 1952'de 10 yıl daha mahkûm edilmiş, 1948 yılında Sovyetler Birliği'ne iade edilmiştir. 1954'te Vladimir hapishanesinde tutsaklıkta ölmüştür. Von Kleist, Sovyet tutsaklığında ölen en yüksek sayılan Alman subayıydı. Baal (oyun) Baal, tiyatro için yazılmış bir oyundur. Bertolt Brecht,bu oyunu askerlik görevini yaptığı sırada, 1918 yılında yazdı. François Villons'un şiirinden esinlenerek yazılan oyunun başlarda planlanan adı: ""Baal yemleniyor! Baal dans ediyor! Baal kendini kutsallaştırıyor!!!"". İlk kez 8 Aralık 1923 tarihinde Leipzig Eski Tiyatro'da Alwin Kronacher yönetimi ile sahnelenen oyun, Ayşe Nur Kocatopçu tarafından Türkçeye çevrilmiştir. Yazko Çeviri Dergisi'nde yayınlanmıştır. Oyun 20. Yüzyılın başlarında geçmektedir. Oyunun geçtiği yer belli değildir. Baal genç ve yetenekli bir şairdir ve bir akşam yemeğinde koruyucusu büyük tüccar Mech ve misafirlerine şiirlerini okur. Coşkuyla ve büyük bir sevgi ile karşılanmasına rağmen, Baal bunları umursamaz ve terbiyesizce davranışlarda bulunur ve yemekten kovulur. Bunun üzerine Baal şunları söyler: ""Senin bana verdiğin şarap, beni sarhoş etmişse ben ne yapabilirim"" Mech'in karısı Baal'ın sevgilisi olur. Baal kadına kötü davranır ve bir keresinde, mahzende kadını arabacıyı öpmeye zorlar. Kendisine hayran olan Johannes'in genç sevgilisi Johanna ile yatar. Baal'ın kendisinden bıktığını anlayan Johanna, umutsuz bir şekilde, nehre atlayarak intihar eder. Baal başlarda çok sevdiği Sophie Dechant'ı hamile bırakır; fakat ondan çok çabuk sıkılır ve onu arkadaşı Ekart'a devretmek ister. Baal, Ekart'a şunları söyler:""Kadınımı alman için sana ne vermeliyim?"". İlkbaharda Ekart'la birlikte kaçarlar ve ülkeyi baştan sona birlikte dolaşırlar. Sekiz yılın sonunda Baal, Ekart'ı boğar ve kendisi de yanlarına sığındığı oduncuların yanında ölür. Oyun bir oduncunun, Baal'ın son sözlerini söylemesi ile son bulur: ""Ben hala yağmuru dinliyorum"" Ferdinand SchÃ¶rner Ferdinand Schörner (d. 12 Haziran 1892; Münih, Bavyera - ö. 2 Temmuz 1973; Münih, Bavyera), Almanya'nın subayı ve Nazi Almanyası'nın mareşal'i. "Hitler'in en acımasız Mareşal'i" ("der brutalste von Hitlers Feldmarschällen") olarak değerlendirilmektedir. I. Dünya Savaşı'nda 1917 sonbaharında Caporetto Taarruzu'nda yer aldı ve bir teğmen olarak Pour le Mérite madalyası aldı. Schörner Nisan 1944 yılında Generaloberst rütbesine terfi etti. Joseph Goebbels gibi üst düzey Nazi liderlerinin gözdesi oldu. Nihayet savaşın son günlerinde, 4 Nisan 1945 tarihinde, Mareşalliğe yükseldi. Joseph Goebbels gibi üst düzey Nazi liderlerinin gözdesi oldu. OKW, Mareşal Schörner'den son kez 2 Mayıs'ta haber almıştı. Mareşal, birlikleriyle batı yönünde muharebe ederek ilerlemek ve Amerikan birliklerine teslim olmak niyetinde olduğunu bildirmişti. Bir OKW Albayı 8 Mayıs'ta Mareşal Schörner'i görmek için Amerikan hatlarından gönderildi. Albay, General Schörner'in üst subaylarına teslim konusunda emir verdiğini, ama her yerde itaatin garanti olamayacağına ilişkin görüş bildirmiştir. Daha sonraki gün General Schörner komutayı bırakarak Avusturya'ya uçtu ve 18 Mayıs'ta Amerikan birlikleri tarafından tutuklandı. Şubat 1952 yılında SSCB Yüksek Mahkemesi Askeri Kurulu tarafından 25 yıl hapis cezasına çarptırıldı. Nisan 1952 yılında Yüksek Sovyet İcra heyeti bir kararname ile cezasını 12 buçuk yıla düşürdü. Aralık 1954'te bir kararname ile 1958 yılında Batı Almanya'da yargılanması için Alman Demokratik Cumhuriyeti yetkilileri teslim edilmesini sağladı. Orada tutuklandı ve savaş sırasında firar etmekle suçlanan Alman Ordusu askerlerinin yasa dışı infazından suçlandı ve suçlu bulundu. Dört buçuk yıl hapis cezasına çarptırıldı. 1963 yılında serbest bırakıldı ve 1973 yılında ölümüne kadar Münih'te bilinmeden yaşadı. 1960'ların sonlarında İtalyan tarihçi Mario Silvestri'ye uzun bir röportaj verdi. Ölmeden önce yaşayan son Alman mareşaliydi. Mittenwald'de gömülmüştür. Banks 2PM 2PM (Korece: 투피엠) JYP Entertainment tarafından yönetilen Güney Koreli bir idol grubudur. Grup şu an 6 üyesi; Jun. K (eskiden bilinen ismiyle Junsu), Nichkhun, Taecyeon, Wooyoung, Junho ve Chansung'dan oluşmaktadır. Eski liderleri Jay Park 2010 yılının başında resmi olarak gruptan ayrılmıştır. 2PM üyeleri yolculuklarına Koreli şarkıcı Park Jin Young'un One Day isminde 11 kişilik bir grup kurmasıyla başladılar. One Day, daha sonra grup 2PM ve benzer ama bağımsız bir grup olan 2AM olarak ikiye ayrıldı. 2PM performanslarında akrobatik dans stillerini de sergiledikleri "10 Jeom Manjeome 10 Jeom" (10 Üzerinden 10) isimli şarkıyla çıkış yaptı. "Again & Again" teklileri ile ilk kez liste başına oturdular. Bu iki tekli de 2009'da yayınlanan ve ilk stüdyo albümleri olan ""de yer aldı. Grup 2011'de "Hands Up" isimli bir başka Korece albüm yayımlayarak yollarına devam etti. Aynı yıl daha sonra "Republic of 2PM" ile Japonya'da çıkış yaptı. Bir yıldan uzun bir süre sonra 2013'te grup üçüncü stüdyo albümleri "Grown" ile dönüş yaptı. 2014 Eylül ayının başında ise çıkış parçası grup üyesi Jun.K tarafından bestelenen dördüncü stüdyo albümleri "Go Crazy" ile tekrar dönüş yaptılar. Müzik videosu 10 Eylül'de yayımlanırken albüm 15 Eylül'de yayımlandı. Geri dönüş sahnelerini 11 Eylül'de M!countdown'da yaptılar. 2PM üyelerinin hepsi (keşfedilmiş olan Nichkhun hariç) JYP Entertainment bünyesine girebilmek için elemelerden geçmiştir. Birçok ses yarışmasını. kazanan Jun.K de dahil olmak üzere üyelerin bazıları çoktan eğlence sektöründe deneyimlere sahipti. Ok Taecyeon, Lee Junho ve Hwang Chansung SuperStar Survival (Yıldızların Mücadelesi) yarışmasında yer almışlardır. Üyelerin bir kısmı daha önce Amerika'da yaşamıştır. Eski lider Jaebeom Seattle bölgesinde, Nichkhun Güney Kaliforniya'da yaşamış, Taecyeon ise Kore'ye dönmeden önce Massachusetts'de 7 yıl zaman geçirmiştir. 2PM üyeleri aslen daha büyük bir grup olan One Day'in bir parçasıydılar. Hot Blood Men (Ateşli/Sinirli Adamlar) isimli belgeselde grubun stajerlik günleri görülmektedir. Bu belgeselde eski üye Jaebeom yapılan oylamada hayranlar tarafından en çok oyu alarak programı ilk sırada bitirmiştir. Ayrıca program 3 üyenin (Lee Swichi, Im Daehun, and Yoon Doo-joon) gruptan elenme sürecini de içermektedir ancak bu kısımlar yayımlanmamıştır. Eğitim süresinin sonunda One Day 11 kişiye düşmüş ancak daha sonradan grup 2PM ve 2AM olmak üzere ikiye ayrılmıştır. Birçok Koreli grubun "güzel erkek" (Korece:kkonminam) imajı edindiği bir zamanda 2PM çıkış yaparken sert ve maço vahşi bir imaj oluşturmuştu. 2PM maskülen tarzlarını vurgulayarak 2008'de "jimseung-dol" (jimseung Korece'de hayvan veya canavar demek) fenomenini yarattı. Jaebeom üyeler arasında yaş olarak en büyük olduğundan ve diğer üyeler tarafından da en yeteneklileri olarak kabul edildiğinden grubun lideri olarak seçildi. Grubun ilk zamanlarındaki teklileri ve ilgili müzik videolarında birçok kez anahtar rolleri oynadı. 2PM ilk teklileri "10 Out of 10" (10 Üzerinden 10) ile 4 Eylül 2008'de çıkış yaptı. Ekim 2008'de çıkış mini albümleri Hottest Time of the Day'den bir başka şarkı olan "Only You"nun tanıtımını yapmaya başladılar. 2009'un Nisan ayında grup ikinci mini albümleri 'i yayımlayıp aynı ay tanıtımlarına başladılar. Mayıs ayında ilk Mutizen Şarkı (Netizenler tarafından oylanarak verilen ödül) ödüllerini M!Countdown'da kazandılar. Bunu bir Music Bank ödülü ve iki ödül daha takip etti. 11 Haziran'da 2PM "Niga Mipda"nın (Senden Nefret Ediyorum) tanıtımına M!Countdown'da başladı. Temmuz ayında "Niga Mipda" ile M!Countdown ve Music Bank listelerinde ilk sıraya yerleşti. 30 Temmuz'da M!Countdown'da 'Only One Song' (Sadece Bir Şarkı) ödülünü kazandılar. O yıl daha sonra Jaebeom hakkında bir tartışma ortaya çıktı. 4 Eylül 2009'da Jaebeom'un 2005'te JYP Entertainment'da eğitim görürken kişisel Myspace hesabından Kore hakkında antipatisini belirttiği mesajı hakkında haberler internette su yüzüne çıktı. Mesaj Myspace hesabını hackleyen bir netizen tarafından ortam dışına çıkarıldı ve Kore medyası tarafından ciddi bir biçimde yanlış anlamlar yüklendi. Konuyla ilgili Jaebeom bir özür yayınladı. Bazılarının Jaebeom'un gruptan çıkarılması konusundaki taleplerine rağmen JYP Entertainment Yöneticisi Park Jin-young 7 Eylül'de şarkıcıya güvenoyunu vererek grupta kalacağını belirtti. Fakat ertesi gün Jaebeom resmi hayran sitesinde ortamın yatışması için grubu bırakarak Amerika'ya döneceğini açıkladı. Okula geri dönerek müzik anlayışını geliştirmeyi planlıyordu. Aynı zamanda grup üyelerinden onlara iyi bir lider ve abi olamadığı için özür diledi. Daha iyi bir insan olarak geri döneceğine de söz verdi. Park Jin-young 2PM'in altı kişilik bir grup olarak devam edeceğini açıkladı. Jaebeom'un ayrılışına sebep olan hassas konu nedeniyle 2PM birkaç hafta boyunca eğlence programlarındaki misafirliklerini iptal etmek zorunda kaldı. İhtilafa rağmen, grup devam edip ilk stüdyo albümünü yayınlamıştır. "" adı altında yayınlanan albüm 10 Kasım 2009'da piyasaya sürülmüştür. Yine de Jaebeom hakkındaki belirsizlik devam ediyordu. Albümün yayınlanmasının ertesi günü Park Jin-young, şarkıcının dönüşü yakın olmasa da Jaebeom'un isterse 2PM'e dönebileceğini duyurmuştur. Jaebeom'a destek olsun diye, altı 2PM üyesi de 1:59PM albümünden elde edecekleri geliri Jaebeom ile eşit şekilde bölüşmeye karar verdiler. Albüm kapağından yüzü kaldırılsa da, içerisinde Jaebeom tarafından seslendirilmiş şarkılar içeriyordu. Grup albümün çıkış şarkısı olan "Heartbeat" klibinin Jaebeom'suz yeniden çekimini Ekim 2009 tarihinde tamamlamıştır. Albüm de, albümün çıkış parçası "Heartbeat" de pek çok müzik listesinde hızlıca birinci sıraya yükselmiştir. Grup, Kasım 2009'da, albümün tanıtım çalışmalarına M.Net O Good Concert, KBS Music Bank, MBC Music Core ve SBS Inkigayo gibi pek çok müzik programında başlamıştır. Albümün yayınlanmasından bir buçuk hafta sonra 2PM, M.net Asian Music Awards (M.net Asya Müzik Ödülleri) töreninde sahne alıp, Best Male Group (En İyi Erkek Grubu) ve Artist of the Year (Yılın Şarkıcısı) -ödül töreninin en prestijli üç ödülünden birisi- ödülleri ile onurlandırıldı. Grup, "Again & Again" performansı sırasında Jaebeom'a bağlılıklarını göstermiştir. Performansta, Jaebeom'un olması gereken yer spot ışığıyla aydınlatıldı ve vokalleri şarkıdan çıkarılmadı. 2009 Kasım'ının sonuna doğru, 1:59PM albümünün tanıtım çalışmalarının ikinci haftasında, 2PM televizyonda yayınlanan müzik programlarından birinde (KBS Music Bank "K-Chart") albüm yayınlandıktan sonra "Heartbeat", ile ilk birinciliğini kazanmıştır. Şarkı "K-Chart" listesinde üç hafta daha birinciliğini korumuştur. Ayrıca "Heartbeat" SBS Inkigayo 'nun "Take 7" listesinde üç hafta, bir şarkının seçilmeye hak kazanması için gereken en fazla süre, üst üste birinci sırada kalarak Triple Crown unvanıyla "Mutizen" şarkı ödülüne ulaşmıştır. 30 Aralık 2009'da, Korean Broadcasting System (KBS)'nin yıl sonu müzik festivalinde (Kbs Gayo Daechukje) "Again & Again" şarkısı 57,060 oy ile "Song of the Year", (yılın şarkısı) seçilmiştir. 2PM'in 01:59PM albümünden ikinci teklisi ise "Tired of Waiting"di. Şarkı ilk olarak SBS Music Festival'de, Aralık 2009'da, canlı olarak sahnelenmiştir. 2PM'in bu albüm için promosyonları Ocak 2010'da SBS Inkigayo'da sergiledikleri performansla son bulmuştur. Şubat 2010'da JYP Entertainment Jaebeom 'un 2PM'e geri dönmeyeceğini, altı üyenin kabulü ile şirketle olan sözleşmesinin temelli feshedildiğini açıkladı.. Bundan iki gün sonra, fan buluşması ve basın toplantısı şeklinde ayarlanan bir konferans geri kalan altı üye ve JYP Entertainment CEO'su Choi Jungwook katılımıyla gerçekleştirilmiştir. Birçok 2PM hayran sitesi konferansın hemen ardından Jaebeom'un ayrılışına tepki olarak kendilerini kapatmışlardır. Yönetim, 2PM'in geri kalan altı üyeyle devam edeceğini ve Jaebeom'un yerine yeni bir lider seçilmeyeceğini açıklamıştır. Nisan 2010'da, 2PM, içerisinde altı şarkı bulunan mini albümleri "Don't Stop Can't Stop" 'ı yayınlamıştır. Grup, önceki şarkılarına göre daha güçlü bir imaj sergilemek istemiştir bu albümle. Çıkış parçası olan Without U, altı farklı Kore müzik listesinde hızla birinci sıraya yükselmiştir. 2PM, albümün promosyonlarına Mnet'in müzik programı M! Countdown'da Nisan 2010'da başlamıştır. 2PM, Wonder Girls'ün Amerika Birleşik Devletleri'ndeki dokuz yaz konserinde açılış sanatçısı olarak sahneye çıkmıştır. Ayrıca grup 2010 yılının Mayıs ayında, Los Angeles ve California'da düzenlenen 8. Geleneksel Kore Günleri Müzik Festivali'nde ve Güney Kore Seul'de düzenlenen Dream Concert'de sahne almıştır. Mayıs 2010'da 2PM, 2010 FIFA Dünya Kupası için "What's Your Celebration?" isimli şarkıyı yayınlamıştır. Şarkı K'Naan'ın Wavin' Flag'ının benzeridir. Haziran 2010'da Taecyeon ve Wooyoung SBS Inkigayo'nun sunuculuğundan ayrılmışlardır. Sonraki ay ise Wooyoung, 2PM'in yoğun programına konsantre olabilmek için Winwin isimli programdan ayrılmıştır. Grup ilk konserlerini 31 Temmuz, 1 Ağustos (Seul) ve 8 Ağustos (Busan) da vermiştir. (2AM ve Miss A konsere konuk olarak davet edilmiştir.) 12,000'den fazla hayranın katılımı ile 2PM'in ilk konseri Seul'de düzenlenmiştir. Konser'de 2008'den beri yayınladıkları şarkılarını seslendirmişlerdir ve her üyenin solo sahnesi olmuştur. Daha sonra ise 2PM, 2. yılını kutlamak için Seul'de 4-5 Ekim tarihlerinde iki küçük konser vermiştir. Ekim 2010'da 2PM, dördüncü mini albümü "" 'i yayınlamıştır. Albümün çıkış parçası "I'll Be Back" üst üste iki hafta boyunca "Music Bank" programında birinci sırada kalmıştır. Kasım 2010'da, Still 2:00PM albümü, beklenmedik bir şekilde, albümün Amerika'da tanıtımı yapılmamasına rağmen Billboard's World Album-Chart listesinde 13. sıraya yerleşmiştir. MTV Mandarin Music Honors 2010'da 2PM'e "Asya'nın En Popüler Şarkıcısı" ödülü verilmiştir. Grup, geleneksel MMH törenlerinin onuncusu olan törene 18 Ekim'de Wukesong Arena'da katılmıştır. Daha önceden bu törende Rain, Jang Nara ve Shin Seung Hoon "Yılın En İyi Koreli Şarkıcısı" ödülünü almışlardır fakat "Asya'nın En Popüler Şarkıcısı" ödülünü alan ilk Koreli sanatçı 2PM olmuştur. Grup törende "Heartbeat" ve "I’ll Be Back" şarkılarını seslendirmiştir. 2PM Japonya'da ilk resmi çıkışını, Ryogoku Kokugikan spor salonunda canlı bir etkinlikle Aralık 2010'da yapmıştır. Bu gösteri "2PM 1st Contact in JAPAN" olarak adlandırılmıştır. Mayıs 2011 de 2PM, Japonca çıkış teklisi “Take Off”u cıkardı. Bu şarkı Blue Exorcist anime serisinin bitiş şarkısı olarak da kullanıldı Sınırlı A versiyon, normal versiyon ve sınırlı B versiyon ön siparişlerinin çokluğu sebebiyle Take Off , Tower Records Japan'da sırasıyla 1 ve 3 numaralarda yer aldı. Ayrıca USEN'in J-Pop listesinde de birinci olarak bu listede birinci olmuş ilk Kore erkek grubu olma unvanını elde ettiler . 2PM in ilk Japonya konser turu olarak bilinen "2PM 1st Japan Tour 2011 Take Off," 6 Mayıs'ta Sapporo'da başladı ve bir hafta sonra Tokyo'da bitti. Haziran'da JYP Entartainment, grubun ikinci stüdyo albümü olan olan “Hands Up”ın şarkı listesini yayınladı. Albüm 20 haziran 2011 de yayınlandı. Albümde ilk defa grubun iki üyesinin bestelediği şarkılar da bulunuyordu; Jun.K'in bestelediği "“HOT”" ve Junho'nun bestelediği "“Give It To Me.”" Hands Up bütün büyük listelerde birinci olarak all-kill (bir kpop şarkısının tüm listelerde birinci olması) yaptı. Çıkış parçaları Hands Up birinci sırada yer aldı ve diğer birkaç albüm parçası da yine listelerde kendine yer buldu. Bu albümün promosyon süresi kısaydı ve bir ay sonra bitti. Bu onlara Japon promosyonları ve “Hands Up Asia Tour”a hazırlanabilmeleri için süre verdi. 6 üyenin beraber yaptığı 2PM Show ise 2011 Temmuz ayında Seoul Broadcasting System'ın E!TV kanalında başladı. Böylelikle ilk defa kendi isimlerini içeren bir televizyon programı yapmış oldular. 30 Kasım 2011'de 2PM, ilk Japonca stüdyo albümleri olan “Republic of 2PM” i yayınladı. Bu albüm bütün Japonca teklilerini içeriyordu (Take Off, I'm Your Man ve Ultra Lover) ve en popüler Korece popüler şarkıları olan “Hands Up”ın Japonca versiyonu da vardı. Bunların yanı sıra, Jun.K'in bestelediği, Japon hayranların tabiriyle olarak anılan "Hanarete Itemo" (離れていても, Even When We're Apart) ve dört yeni şarkı da albümde yer aldı. Albümün ana teması ise 50'li ve 60'lı yılların esintilerini taşıyordu. Oricon 2011 satışlarını duyurduğunda 2PM, Japonya'da sadece tekli albüm ve DVD satışlarından elde ettiği 990 milyon yen (12.68 milyon USD) kazançla Johnny & Associates grubu Kis-My-FT2'un ardında, en iyi ikinci yeni çıkan sanatçı oldu. Nisan 2012'de 2PM, Beyond The One Day olarak bilinen 2AM ile birlikte yer aldığı belgesel filminin Japonya'da yayınlanmasının planlandığını duyurdu. One Day, 2PM ve 2AM olarak ayrılmalarından önceki grup isimleriydi. 13 Nisan'da, belgesel film için bir fragman yayınlandı. Bir yıl sonra 2PM, üçüncü stüdyo albümü olan Grown ile Kore'de geri dönüş yaptı. Albümün çıkış parçası "Comeback When You Hear This Song" için 2 Mayıs 2013'te 2PM'in resmi video kanalından bir fragman yayınlandı. Müzik klibinin tamamı ise 6 Mayıs 2013'te diğer on şarkı ile birlikte yayınlandı. Bu albüm iki çıkış parçası içeriyordu ve diğer çıkış parçası olan A.D.T.O.Y (All Day I Think Of You) 11 Mayıs 2013'te yayınlandı. 2 Mayıs'tan 31 Temmuz'a kadar süren tanıtım etkinliklerinin bir parçası olarak grup, Apgujeongrodeo istasyonunda açılan G+Star Zone sergisinde yer aldı. Bu Gangnam-gu ofisinin yoksul çocuklar için yaptığı G+Dream projesinin bir parçasıydı. Grup 16 Mayıs günü, albüm tanıtımlarına M.net kanalının M! Countdown programında başlamıştır. Tanıtım çalışmaları sırasında A.D.T.O.Y. ve Comeback When You Hear This Song performansları ile sahne alan 2PM, Shinhwa grubunun The Classic albümünün ve Seo In-young'ın Forever young şarkısının tanıtımlarını yaptığı aynı dönemde tanıtımlarına devam etmiştir. Grubun yaklaşan albümünün müzik video çekimleri sırasında çekim setinde yangın çıktı.Yetkililer yangının küçük çapta olduğunu ve itfaiyenin gelmesiyle hemen kontrol altına alındığını söylediler.Yangının klip çekimi esnasında kullanılan havai fişeklerden çıkan kıvılcımla başladığı belirtildi. Hiçbir üye ve set ekibinin zarar görmediği söylendi. Beklenilen geri dönüşün Nisan ayında olması planlanıyordu ama grup üyelerinin kişisel programları yüzünden albümün çıkış tarihi JYP Entertainment tarafından ertelendi. Haziran, Temmuz ayının başı ya da sene sonuna doğru albümün çıkışı öngörüldü. Allkpop sitesinde yayınlanan habere göre JYP Entertainment şirketi temsilcisi ayın 14'ünde Newsen'e konuştu ve "Grubun geri dönüşü şimdilik ertelendi. Geri dönüş için kesin bir tarihe karar verilmese de bu yılın son yarısında gerçekleşebilir." dedi . 31 Ağustos günü, müzik grubunun geri dönüş şarkısı GO CRAZY! için tanıtım fotoğrafları grup üyelerinin sosyal paylaşım hesaplarında kendileri tarafından yayınlandı ve albüm çıkış kesin tarihinin 10 Eylül olacağı açıklandı. 2 Eylül'de geri dönüş için her üyeye özel tanıtım fotoğrafları yayınlandı. 10 Eylül günü, gece 12'de JYP Entertainment şirketinin resmi video kanalından Go Crazy! müzik videosu yayınlandı. İlerleyen günlerde 2PM Mnet M!Countdown programında ilk geri dönüş sahnesini sergileyerek Go Crazy albümünün tanıtım çalışmalarına başlamıştır. 2PM sekinci Japonca teklisi "Midaretemina"yı (Go Crazy) Kore albümü ile aynı zaman diliminde yayınlamıştır. 17 Eylül'de yayınlanan tekli Recording Industry Association Of Japan (RIAJ) tarafından "Altın Sertifika Statüsü"ne layık görülmüştür. M.net Asian Music Awards'da (MAMA) Youku Tudou En İyi Müzik Video ödülüne aday gösterilen 2PM 3 Aralık günü yapılan törende ödülün sahibi olmuştur. Ayrıca 2PM, 21 Aralık günü düzenlenen SBS Gayo Dajeon'da Global Star Award'ı (Global Yıldız Ödülü) kazanmıştır. 2PM, 2008 yılının Aralık Ayında MBC Kanalı'nın Idol Show (아이돌군단의 떴다!그녀) adlı programının üçüncü sezonuna katıldı. Toplamda 17 bölümden oluşan program, 4 Aralık 2008’den 26 Mart 2009 tarihine kadar sürdü. Grup ayrıca idollerin yapmaması gereken 10 yasaklı aktiviteyi gerçekleştirerek yıldız olmanın baskısından kaçmaya çalıştıkları Wild Bunny isimli televizyon programında başrolü üstlendi. Program 21 Temmuz 2009 tarihinden 1 Eylül 2009 tarihine kadar sürdü ve 7 bölüm olarak yayımlandı. Yayımlanan son bölümde üyeler yeni bir lider seçmek için ‘Lider Olimpiyatları’ adlı oyunla meşguldü. Bunun üzerine gelişen Jaebeom’un internet tartışmaları ve sonrasında gruptan ayrılması nedeniyle de program süresiz olarak ertelendi. Ek olarak Taecyeon ve Wooyoung SBS (Seoul Broadcasting System) Kanalı'nın haftalık müzik programı olan Inkigayo’da, Jaebeom ve Chansung ise Introducing Star Friend’s isimli programda boy gösterdiler. Jaebeom gruptan ayrıldıktan sonra onun yerine programlarda Nichkhun konuk olarak yer aldı. 2009 yılının Nisan ve Ekim ayları arasında Nichkhun ve Wooyoung SBS Kanalı'nın yetenek programı olan Star King’e birçok kez katıldı. Diğer 2PM üyeleri de zaman zaman onlara eşlik etti. Taecyeon ise SBS Kanalı'nda yayınlanan ünlü televizyon programı Family Outing’in 2. Sezonunda kalıcı ekip üyesi oldu. Wooyoung da KBS’in ünlü talk showu Win Win’in sunucularından biri oldu. 2010 yılının Mart ayında Junho ünlü spor programı Dream Team 2’nin daimi ekip üyesi olarak geri döndü. Ayrıca Jaebeom da çıkan tartışmalardan dolayı geri çekilmeden önce Eylül ayında KBS’te yayınlanan pilot bir bölümde yer aldı. 2010 yılının Haziran ayında Nichkhun MBC Kanalı'nın popüler televizyon programı We Got Married’da Koreli kız grubu f(X) üyesi Victoria ile sahte evlilik yaparak programın bir parçası olmak için anlaşma imzaladı. 2013 yılında Taecyeon We Got Married’ın Dünya çapındaki versiyonunda (Global Edition) göründü ve Taecyeon'un bu programdaki partneri Gui Gui adında Çinli bir aktris oldu. 2014 yılında ise Wooyoung partneri Koreli aktris Park Se-Young’la We Got Married’ın 4.sezonunda yer aldı. Chansung ise Çin'de yayınlanan evlilik programı Perhaps Love'da Çinli oyuncu Liu Yan ile birlikte çift olarak yer almıştır. Bu programın ilk bölümünde Nichkhun da konuk olarak gözükmüştür. Şimdilerde 2PM üyesi Taecyeon, oyuncu Lee Seo-jin ile birlikte "Three Meals a Day" isimli programda yer almaktadır. 2PM üyeleri küçük rollerden başrollere kadar pek çok kez dizi ve filmde kendilerini göstermişlerdir. 2PM çıkış yapmadan önce Chansung Jung Il Woo, Park Min Young ve Kim Bum gibi ünlü isimlerle MBC'nin "Unstoppable High Kick" dramasında rol almıştır. "Jungle Fish" ve Japon drama "Kaito Royale" ile oyunculuk kariyerine devam eden Chansung, daha sonra MBC'nin "7th Grade Civil Servant" dramasında yardımcı başrol oyuncu olarak yer almıştır. Beyaz perde çıkışını ise çekimlerine 2013 yılında başlanan "Red Carpet" filminde yapmıştır. 2014 yılı sonunda yayınlanan "A Dynamite Family"(Korece: 덕수리5형제 Deoksuri 5 Hyungje ) filminde ise beş kardeşten birini canlandırmıştır. Taecyeon ve Wooyoung'ın ünlü oyuncu Kim Soo Hyun ve Kore müzik endüstrisinden ünlü isimler olan IU ve Miss A grubundan Suzy ile birlikte başrolünde yer aldıkları popüler televizyon dizisi "Dream High" 2011'de KBS'te yayınlandı. Taecyeon ayrıca Kore yapımı "Cinderella's Sister"' dizisinde ve Kim Tae Hee ile birlikte Japon yapımı "Boku to Star no 99 Nichi" dizisinde rol aldı. 2013 yılında ise tvN kanalında yayınlanan, Taecyeon'un So E-Hyun ile başrolünü üstlendiği "Who Are You" dizisi Pazartesi-Salı dizisi olarak ekranlardaydı. Aynı yıl Taecyeon ve oyuncu Lee Yoon Hee "Marriage Blue" filminde evlilik arefesindeki bir çifti canlandırdı. 2014 yılında ise Taecyeon, KBS'nin "Wonderful Days" adlı dizisinde rol aldı. Junho ünlü oyuncular Sol Kyung Gu ve Han Hyo Joo ile birlikte "Cold Eyes" filminde ilk kez oyuncu olarak kendini gösterdi. Ardından 2014'te tarihi film "Memories of the Sword" filminde rol aldı. Çekimleri 2014 yılında tamamlanan başrollerini Kim Woo Bin ve Kang Ha Neul ile paylaştıkları "Twenty" filminde rol aldı. Nichkhun 2012 yılında Tayland yapımı "Seven Something" ile oyuncu olarak çıkışını yaptı. Japon yapımı "Ouran High School Host Club" filminde Singapurlu şirket yöneticisi Lawrence rolünü aldı. Dream High dizisi ve Doksuri 5 Brothers filminde küçük roller aldı. 2013 yılında Çin yapımı "One And A Half Summer" dizisinde başrolde yer aldı ve dizi büyük başarıya ulaştı. 2009 yılının Mart ayında 2PM, Koreli giyim markası EXR için model olarak seçildi. Aynı yılın Temmuz ayında ise Tayland hükümeti tarafından hazırlanan turizm kampanyası I Love Thailand için yabancı sanatçıların temsilcisi seçildiler. Ayrıca Nichkhun Tayland Turizm Müdürlüğü’nün en yeni kampanyası olan “Tayland’a Gel ve Bir Ara Ver” kampanyasının yüzü seçildi. 2009’un Ağustos ayında 2PM dünya çapında cinsel istismara maruz kalan çocuk ve gençleri korumaya yönelik yürütülen ‘Soft Hands, Kind Heart’ kampanyası için Body Shop ile işbirliği yaptı. 2009 yılının Ekim ayının sonlarına doğru, 2PM’in tanıtımını yaptığı ve Jaebum’un da yer aldığı Hanami markasının (bir Tay atıştırmalık şirketi) Jaebum’un ayrılmasından önce çekildiği söylenen reklam filmi yayınlandı. Kasım 2009’da grup için birçok sponsorluk anlaşması yapıldı. Bunlardan ilki Market O’nun “Real Brownie” isimli pastası için olan reklam ve yazılı kampanyadır. Kısa süre sonra, grup Samsung‘un en popüler “Anycall” serisi ürünlerinden biri olan Corby cep telefonunun hem televizyonda hem de Samsung’un internet sitesinde tanıtımını yaptı. 2PM, ayrıca tanıtımını marka için özellikle kaydettikleri yılbaşı şarkısı ve ünlü Koreli aktris Kim Tae Hee ile birlikte yer aldıkları birçok reklam serisiyle Paris-Croissant Yiyecek Şirketi'nin Paris Baget Bayisi'nin tanıtımını yapmıştır. 2010’da 2pm Coco-Cola‘nın ve giyim markası olan ve PONY olarak da bilinen SPRIS ile tanıtımlarını yapmak üzere anlaşma yaptı. Üyelerden Nichkhun, Taecyeon, Minjun ve Wooyoung Cass Beer markasını tanıttı ve Nichkhun Tayland’da Suzuki’nin Jelato modeli motorsikletlerinin tanıtımına devam etti. Bununla beraber 2* Calvin Klein Güney Kore ile birlikte en son yine Güney Koreli kozmetik ve cilt bakım markası It's Skin in tanıtımlarını yaptı. 2010 yılının ortalarında 2pm Girls' Generation ile birlikte Caribbean Bay için marka yüzü seçildi. Kısa bir süre sonra Nichkhun hariç diğer 2PM üyeleri Kore’deki turizme destek için hazırlanan “Seoul’e Uç” (Boom Boom Boom) şarkısını söylemek üzere seçildiler. 2PM Samsung’la olan sponsorluk anlaşmalarını yenilemek için Samsung’un yeni modeli Anycall NORi için “Senin için Nori” adlı şarkıyı kaydetti. 8 Haziran 2011’de 2PM Seoul Apgujung’da yer alan Canon Plex Galeri’de gerçekleşen Coca Cola‘ nın 125. Yıldönümü etkinliğine katıldılar. Coca Cola yıldönümlerini anmak üzere bu galeride kendi logolarının koleksiyoncularından aldıkları ve tüketici ürünlerin yer aldığı bir sergi açtılar. 2PM, Coca Cola’nın popüler reklam yüzü olduğu için etkinliğe davet edildi, hatta kendi tasarladıkları Coca Cola şişeleri de kendilerine hediye edildi. 2011 yılında en büyük reklamcılık sitesi olan TVCF'de (televizyon reklamları grafikleri) 2PM, en çok izlenen reklamlara sahip olarak en beğenilen model olarak listenin zirvesinde yer aldı. Popülerlik sıralamasında Nichkhun birinci, 2PM ikinci ve Taecyeon onuncu sırada yer alırken, toplam reklam sayısında 2PM onuncu, ortalama reytinglerde ise 2PM dokuzuncu ve Nichkhun onuncu olarak yer aldı. Bu bağlamda 2PM yalnızca reklamcılar tarafından değil aynı zamanda izleyici tarafından sevildiğini de kanıtladı. TVCF sıralamaları halka açık kanallarda yayınlanan reklamları baz alınarak hazırlanır. TVCF geçen yıl başlıca kanallarda yer alan reklamlara dayanan verileri sunar, sıralamayı yayınlanan reklam sayılarına, ortalama puanlamaya, izlenme sayısına, ve indirme oranlarına göre ayırır, bu dört grup dışında 2PM izleyicinin en çok beğenisini alarak göze çarpar. JYP Entertainment'tan bir temsilci, "2PM yalnızca Kore'de değil, Tayland'da BRAND'S ve Eversense için reklamlarda yer aldı. Endonezya, Filipinler ve Japonya gibi Asya genelindeki ülkeler daha fazlası için sevgi çağrıları gönderiyorlar." diye konuştu. Daegu, Güney Kore'de doğmuştur. Şarkıcılıktan önce çeşitli şiir ve şarkı sözü yarışmalarına girmiş ve kazanmıştır. Aslında YG Entertainment seçmelerine girmiştir. YG ve JYP Entertainment'ın ikisine de kabul edilmiştir, ancak o son karar olarak JYP'yi seçmiştir. Tayland ve Çin asıllı Amerikan vatandaşıdır; Rancho Cucamonga,Kaliforniya'da doğmuştur. Çocukluğunu Tayland ve Kalifornia'da geçirmiş ve Yeni Zelanda'da okumuştur. Lise için Amerika'ya geri dönmüştür ve Hollywood, Kalifornia'da Kore Müzik Festivali'ne katıldığı sırada JYP yetenek ajanı tarafından keşfedilmiştir. Nichkhun 2010'da "The Shining Diploma" adlı Kore filminde oynamayı kabul etmiştir. Seul, Güney Kore'de doğmuştur; ancak yaklaşık yedi seneliğine Bedford, Massachusetts'e taşınmıştır. Aslında JYP Entertanment seçmelerine New York'ta, model olarak girmiştir. Taecyeon ayrıca Junho ve Minjun ile, Superstar Survival adı verilen seçme şovuna katılmıştır, ama ayrılan ilk aday olmuştur. Bada ile dördüncü albümünde bulunan "Yes I'm In Love" adlı şarkıda ve Baek Ji Young ile de "내 귀에 캔디" (My Ear's Candy) adlı şarkıda düet yapmıştır. SBS'nin Family Outgoing isimli programının ikinci sezonunun bir üyesidir.'Cinderella Stepsister'da oyunculuğunu kanıtlamıştır. 2011 yılında KBS2'nin "Dream High" adlı dizisinde oynamıştır. Busan, Güney Kore'lidir ve JYP eğitimlerine MGoon'un JYP seçmelerinde diğer 5,000 aday karşısında birinci olarak seçilmiştir. 2PM ile çıkış yapmadan önce, 2007 MBC Müzik Ödüllerinde Wonder Girls'ten Yoobin ile dans partneri olmuştur. Wooyoung şu anda SBS'nin müzik programı Inkigayo'da (Taecyeon'la birlikte) ve KBS'nin talk show'u Win Win'de de sunuculuk yapmaktadır. Dream high dizisinde rol almıştır. Ilsan, Kore'lidir ve JYP Entertanment ile kontratı