kişinin cevabı Van Gogh’u ne olursa olsun yaşatmak olacaktır. Soruyu tartışılabilir hale getiren tek şey arkasında bıraktığı miras. Toplum şu anda Van Gogh’un sanatına sonsuz bir saygı duyuyor, onu takdir ediyor. Fakat toplum, o sefalet içinde yaşarken ona tek bir kuruş kazandırmamıştı. Bu insanın sanatına ulaşabilmeyi hak ediyor muyuz? Sonuçta Van Gogh “ölümünden sonra meşhur” olmaya bilir, unutulup gidebilirdi. Eserlerinin bilinmemesi ölümünü boşa çıkarır mıydı? Onu çektiği dertlerle yüceleştiren bu toplum aslında biraz da bencil değil mi? İntihara sürükleyen hastalıkların ortaya çıkarttığı sanatı ona sempati duyarak sergiliyoruz ve onu tarihimize “hasta, fakir ama başarılı” olarak kaydediyoruz. Kaç kişi Van Gogh’un hiçbir eserinin bilinmemesi karşılığında onun yaşamasına izin verir? Sonsuzluğun Kapısında, 1890 Van Gogh’u öldürüyoruz. İnsanları dışlıyor, “hasta” diye etiketliyor, toplumdan uzaklaştırıyoruz. Ve ortaya koydukları eserlerin karşısında saygıyla eğiliyoruz. El Greco, Henry Darger, Henry de Toulouse-Lautrec, Vermeer. Birçoğu farklılıkları yüzünden toplumdan dışlandı, eleştirildi ve ailelerini borç içinde bırakarak öldü; değer kazandıklarını hiçbir zaman göremediler. Biz ise durmadan Van Goghları öldürüyoruz. “Mutsuzluk sonsuzdur” Van Gogh, son sözleri KAYNAKÇA VAN GOGH, Vincent. Theo’ya Mektuplar. İstanbul: Yapı Kredi Yayınları, 1996. Beste ÖZBEY Boşlukta Bir Gün Boşluktayım, hissizim ya da tamamen tertemiz bir bilinç ile baş başa bir gün geçirdim. Hangisi daha korkutucu ya da anlamsız? Günlük hayatımızda karşı karşıya kaldığımız boşlukta hissetme durumu, bizi bir gün, dokunduğumuzu bile hissedememe durumuna getirirse ne olur? Işıl Kocaoğlan’ın Bir Sabah Uyandığımda Yoktum adlı kitabında, yok olmak terimi günümüz dünyasının koşullarıyla harmanlanarak yazıya dökülmüş. İlk bakışta yok olmak durumu ya da diğer bir ifadeyle, yok olmuş gibi hissetme durumu hepimize sıradan gelebilir. Ancak, gerçekten yok olduğumuzda; belki de tamamen bu dünyadan kopup gitmiş gibi hissettiğimiz zaman ne gibi durumların ortaya çıkabileceğini düşünmeyiz. Durumun ciddiliği burada başlıyor. Gündelik hayatın hızına, yarışmasına o kadar alışkınız ki, belki de ruhumuz bedenimizden geride kalıyor ve hatta bize yetişemiyor. Ben hissizlik duygusunun nedenini tamamen bu koşuşturmaya ve sürekli bir yerlere yetişmeye çalışmamıza bağlıyorum. Şöyle düşünelim, özellikle büyük şehirlerde hayat hiç durmadan tüm hızıyla devam ediyor, insanlar sadece bir yerlere yetişmeye çalışıyor ya da akıllarında bugünkü yapacakları işler var, o yüzden yürürken biriyle göz göze gelme ihtimalimiz, iletişim kurma olasılığımız ya da çevremizde ne olup bittiğine dair farkındalık seviyemiz gitgide azalıyor. “… anahtar kelime ‘hızlı’ydı. Çünkü bizim gibi insanların yaşadığı dünyada en önemli olan şey buydu. Çabuk, daha çabuk, hızlı, daha hızlı… Kaybedilecek tek bir dakika bile yoktu.” (Kocaoğlan 28). Bu durum uzaktan bakıldığında dünyadaki yarışa dahil olma, asla geri kalmama ya da ben bu çemberdeyim ve dışında kalırsam yok olurum gibi endişelerimizi en üst düzeye taşıyor. Çoğu insan için, yok olmak sadece insanların hızında hareket edememek ve dünya düzenine ayak uyduramamak. Hâlbuki bu dünya koşuşturmacasında işimize, düzenimize olan farkındalığımız artarken, duygularımıza karşı olan duyarlılığımızı görmezden gelerek hep geri plana atıyoruz. Ve bir gün acı ama rahatlatıcı bir gerçekle karşılaşabiliyoruz; tamamen yok olmak. Bedenimizi hissetmeyerek, sadece düşüncelerimizden oluştuğumuz bir güne uyanıyoruz. Uyandığımızda durum değişmiyor, yine yapmamız gerekenlerin kaygısındayız ancak bedenimiz istediğimiz hızda değil ya da biz böyle hissediyoruz. Her ne olursa olsun, bedenimiz bize artık yetişemediğinin sinyallerini veriyor. Belki de artık koşuşturmaktan yorulduğunu bize bu şekilde ifade etmeye çalışıyor. Neden yeri geldiğinde anlamlı, anlamsız düşüncelere önem verip, karşımızdaki insanı saatlerce dinlerken, bir an olsun kendimizi dinlemek için dakikalarımızı ayırmıyoruz? Çünkü gündelik hayatın hızına olan endişemiz benliğimizi Beste ÖZBEY değersizleştirip, sadece somut gerçekliklere yönelmemize sebep oluyor. Somut gerçekliklerin bize getirdiğiyse sadece para, unvan ve buna benzer bir takım şeyler. Yani kısacası ruhumuzu beslemeye yetmeyecek şeyler. “ Bir insanın kendi hayatına sahip olmadan gözünü bir başkasınınkine dikebilmesi ne tür bir açgözlülük?” (Kocaoğlan 39). Açıkçası her şeye sahip olurken, asıl sahip olmamız gereken şeye -benliğimize- asla sahip olamıyoruz. Psikolojik ya da fiziksel olup olmadığını bilemeyeceğimiz, aslında bir sinyal kendini yok hissetme durumu. Bu sinyale karşı içimizde bir şeyler uyanır mı, uyanmaz mı bilemeyiz, çünkü her insanın bu duruma geri dönüşü farklı olacaktır. Ancak yıllar geçtikçe, hıza olan bağımlılık arttıkça, bu gibi durumlar sıklaşacak gibi gözüküyor. Dünyanın hızına yetişmek için ruhunu evde bırakmayı göze alan insanlar daha da artacak belki de hepimiz kendimizden vazgeçip kendimizi sadece bedenden ibaret sanıp yolumuza devam edeceğiz. Bizler devam etmeye alışmaya başladık. Ya kendimiz için devam etmeyi ya da kendimizi feda edip devam etmeyi seçeceğiz.Beste ÖZBEY Kaynakça Kocaoğlan, Işıl. Bir Sabah Uyandığımda Yoktum. İstanbul: İletişim, 2015. Belki Bir Başlangıç, Belki Bir SonModernizasyon bazıları için bir başlangıç, bazıları içinse bir son. Neredeyse bir çağı deviren bir akım ya da hayatı sorgulamak için bir neden daha. Charlie Chaplin’in sansasyonel ve unutulamaz ﬁlmi ile beraber her pozitif ve kusursuz gözüken ideolojilerin kötü tarafı da olacağının en iyi örneklerinden biridir bu ﬁlm. İnsanlar makineleşme ve fabrikasyon işlerin artmasıyla beraber, insanlığın çok daha iyi olacağını düşündüler, ama ne kadar yanlış olduklarını iş işten geçtikten sonra fark ettiler. İnsalık, bencillik, para, açlık ve hayallerden oluşan bir baloncukta kapalı kalmıştı. Bu dönemde benzer sorunları yaşamak, bizim için yavaş yavaş yolun sonu olduğunun göstergesi bence. Bir kez olsun kendine bakıp neyi yanlış yapıyorum demekten aciz bir kitle daha nereye kadar gidebilir ki? Biz insanlar, bizi daha iyi bir yere taşıyacağını zannettiğimiz yeniliklerde kendimiz gibi karartıp öldürüyoruz.İnsanlar bencillikle ve para için açlıkları ile gözlerini kör etmişlerdir. Oysa dünyada daha kör olabilecek çok daha güzel şeyler varken. Neden bencillik? İnsanların doğası diyeceksiniz büyük bir ihtimalle ama bu düşüncenize katılmıyorum. Herkesin, en kötü zamanlarda bile bir seçme şansı vardır asıl soru iyi mi kötü mü? Onca yıl kir pas içinde yaşamış, hiç durmadan çalışmış bir insana yardım etmek yerine, senin işlediğin bir suç için onun hapse atılması ve bunu göz göre göre yapılması akıl kârı mıdır ey ilahi adalet sana sesleniyorum. Peki modernizasyon dedik de, daha öncesine bakalım daha farklı değildi. Bir şeylerin değiştiği bariz ama bence ne hiyerarşik açıdan ne adalet konusunda ne de yenik, ne şekilde gelirse gelsin değişeceğini düşünmüyorum. Bu hareket eskimiş bir kaldırım taşını alıp yerine yenisini koymak gibi, aynı işlevi gören ve yine eskiyip yerine yenisi konan fakat halk, o taş değiştirildiği için sadece birkaç gün mutlu oluyor ve sonra mutsuz hayatlarına geri dönüyor. İradesiz ve benciliz. Siz hiçbir kez bile hayata ara verip işlek bir sokağın köşesine sandalye çekip izlemek veya bir kez bile olsa uzun bir soluk almak istediniz mi? Kim nasıl, ne halde, ne şekilde yaşıyor? Mutlu mu, üzgün mü, ağlıyor mu gülüyor mu? Hayatta kenardan, soyutlanıp bakıldığında ancak omzumdaki bu ağır yükü bir süreliğine kenara bırakıp kısa bir süre olsa bile gerçekten yaşamın ne olduğuna bakmayı denediniz mi? Yapın çünkü bu kadar keyiﬂi bir şey yok bence. Her geziye gittiğimde doğa yürüyüşü yaparım insanlıktan uzaklaşmak için, nefes alıp doğanın bizim gibi zehirleyiciler olmadan ne kadar geliştiğini görmek, seyretmek… Herkese öneririm.Kötülüklerin ilki ve en büyüğü, haksızlıkların cezasız kalmasıdır. - PlatoO kadar kötü şeyler söyledin hakkımızda, hiç empati yeteneğin yok mu senin diyeceksiniz? Var, ama bu özelliği hak etmeyenler için kullanmak beni de onlardan, sizlerden biri yapar. Beni farklı kılan sonsuz umudum ve hayallerimdir, tam her şey bitti dönüşü yok dediğim zaman kulağıma fısıldayan bir iyilik meleği gibi, ben yere yüzüstü kapaklandığımda, yakamdan tutup beni tekrar ayaklandıran o görünmez güç, sana sonsuz teşekkürlerimi sunarım. Bu arada en iyiden öğreneceğimiz şeyler olduğu kadar en kötüden de öğreneceğimiz bir o kadar çok şey vardır.Hani lisede felsefe derslerinde anlatılan bir adam vardır ya, insanlardan bıkıp kendini bir yamacın yakınında, yer altında bir çukura kapatır yanına da sadece hayatta kalabileceği kadar yiyecek ve içecek bir de kitaplarını alır; ölene kadar orada yaşar. Hangi ﬁlozof olduğunu hatırlayamıyorum ancak ilk duyduğumda kendi kendime gülüp düşünmüştüm ‘Adam deli mi acaba’ diye. Şu an onu o kadar iyi anlıyorum ki…Kaynakça: Modern Times (1936) Yönetmen: Charles Chaplin (Charlie Chaplin) Elif Öykü Atilla 21704013ARZULAMA​ ​ARZUSU İnsanların günlük yaşantısında ve yaşaması beklenen hayatta tabi tutulduğu belli başlı kurallar vardır. Çoğu insan mükemmelin hayalini kurarak; o kurduğu mükemmel için çabalayarak geçirir zamanını. Peki mükemmel bir hayat yaşamak dendiğinde akla gelen ilk şey nedir? Peşinde bunca insanın koştuğu mükemmel nedir? Genele bakıldığında bu sorunun cevabı kalıplaşmış bazı olgulardır; kimi zengin olabilmek için gecesini gündüzüne katarak çalışır, kimi iyi bir evlilik hayaliyle dalar uykularına, kimi iyi bir kariyer sahibi olmak için hırslarına yenik düşer, kimi ise dünyayı gezebilmek ve bakış açısını biraz daha genişletebilmek için bitmek bilmez arayışlar içinde bulur kendini. Peki bir insanı mükemmel kılan şeyler sadece bu kadarıyla kısıtlanabilir mi? Belki de bu ve buna benzer listeler toplumun bize dayattığı mükemmellik kavramlarıdır ve bizler de önümüze bırakılan bu listenin maddelerini​ ​tamamlayabilmek​ ​için​ ​çabalıyor;​ ​kendimizi​ ​aslında​ ​ihtiyacımız​ ​olmayan​ ​mükemmellik kavramlarına inandırıyoruz. Ben kendi adıma mükemmelliğin formülünü sorguladığımda bu formülün olaylar ve zamanlar doğrultusunda değişmekte olduğunu görüyorum. Y alnızca kafamda kurduğum mükemmellik kavramı değil; görüyorum ki zaman içinde ben de değiştim ve her yeni gün değişiyorum. Hayatımın bu evresinde bazen öyle zamanlar geliyor ki içimde oluşan his sanki hep bir şeylerin eksik, hep bir yanımın yarım olduğu şeklinde. A rdından yaşadıklarımı tekrar gözden geçiriyorum; nerede ve nasıl yanlış yaptım diye. Sonuç ise ufak tefek yaptığım yanlışlar dışında başka bir yanlış bulamamak oluyor; içinde bulunduğum durumu düşündüğümde sadece bir heyecan arayışı olduğu kanısına varıyorum zaman zaman. Hayatımda bir şeylerin olması; bir süre için kalp ritmimin değişmesi ve sonra tekrar eski monotonluğuma dönmek ve yine benzer süreçlerden geçmek istediğim şey. Fakat öyle anlar oluyor ki hayatım mükemmel işliyor olsa da hissettiğim duygular yine aynı yönde ilerliyor. Böyle zamanlarda kendi kendime sorduğum şey şu oluyor; insan daha ne isteyebilir, neden​ ​geçmiyor​ ​bu​ ​yarım​ ​ve​ ​eksik​ ​hissetme​ ​hali?​ ​Anlıyorum​ ​ki​ ​arzulamak​ ​istiyorum;​ ​belki​ ​de arzulamayı arzuluyorum. Görüyorum ki beklediğim şey bir tutku, bir çekim, bir heyecan ve hatta günlerimi; anlarımı yoğun yaşama isteği. Yakın zamanda okuduğum bir kitap olan Olağanüstü Bir Gece “evet işte benim de derdim bu” dedirtti bana. İnsan olmayı anlattı. Mükemmel ama durağan bir hayattansa; inişli çıkışlı ama tutkulu bir hayatı tercih ettiğimi gösterdi. Ben sadece yaşadığımı ve yaşadığım anı hissetmek istiyorum aslında. Her anı iliklerime kadar yaşamak istiyorum; hatalarımla ve doğrularımla. V e belki de doğru olan hatalardan utanmaktır ama ben görüyorum ki yaptığım doğru ya da yanlış hiçbir şeyden utanmıyorum; garip bir şekilde yaptıklarımdan dolayı pişman olmaktansa hoşnut olmayı tercih ediyorum. V e böyle hissettiğim zamanlar içten içe kızıyorum kendime çünkü iyi bir insan böyle hissetmez diyorum; bize öğretilen de bu değil mi? Fakat ne kadar kendime bunları söylesem de içimdeki bu his daha da canlanıyor; tutku ve yaşama arzusuyla dolu olan içimi değiştiremiyorum. İnanıyorum ki insanların inkar ettiği yaşama arzusunu derinlemesine hissediyor; hata yapmaktan korkmuyorum. İçimde bu duyguları hissetmeden önce de deli dolu ve canlıydım belki de sadece cesaretsizdim, risk almaya korkuyordum. Daha önce korkar olduğum içimdeki bu yanlış yapma korkusu şimdi bana yaşama arzusu veriyor, var olduğumu hissettiriyor. İlerleyen süreçte var olduğumu hissetme duygusunun yanında, yanlış ya da doğru olarak adlandırılabilecek bir hareketin başka bir insana dokunduğunu; fayda sağladığını görmenin de bana haz verdiğini farkettim. Bunu sağlayan belki de en önemli şey; yaşamdan keyif almak için bir nedene ihtiyacım olduğunu hissettiğim bir dönemde tesadüfen tanımadığım bir insana küçük bir iyilikte bulunmak oldu. Küçücük içten bir teşekkürün benim hayatımda kocaman bir başlangıca sebep olacağını tahmin edemezdim. Oluşabilecek yanlış yapma korkusunun engel olabileceği o hareket çok başka bir kapıya götürmüştü beni; yaşıyordum, eylemlerde bulunuyordum ve sonuçları sadece yaşama hazzı değil; etki bırakıyordu insanların hayatında. V e bu noktada eriştiğim bu engin duyguyu tekrar tekrar yaşamak istedim; insanlarla iletişime geçebileceğim, ufakta olsa yardımımın dokunabileceği, etki edebileceğim eylemlerde yer almaya başladım. Tüm bu süreçlerden geçerken kendi kendimi keşfetmeye, tanımaya başladım. Ben kimdim, ne için yaşıyordum? Bu sorulara henüz kesin bir cevabım olmasa da doğru yolda olduğumu hissediyorum, zamanla tamamlanacağım. Etki edeceğim, gerekirse hata yapacağım ama hata yapmaktan korkmayacak; pişman olmakla vakit kaybetmektense karşıma çıkan her sonuçla başa çıkacağım. Biliyorum ki insan kendini tanımaya başladıkça diğer insanları da yavaş yavaş anlamaya başlıyor. İnsanları anlamaya başladıkça da dünyayı anlamaya başlıyorsun, önceden anlaması imkansız gibi görünen olgular kafanda birer birer çözüme kavuşuyor.Bütün bunları anlamanın hazzı sanki sana sonsuz evrene karışıyormuşsun gibi bir his uyandırıyor ve esas mükemmel olana önüne sunulan bir listeyi gerçekleştirmeye çalışarak değil bu şekilde ulaşıyor insan. T ek ihtiyacımız olan şey korkmamak; doğru ya da yanlış bir adım atabilmek. Öyle ki hayat sizi eninde sonunda doğruya; olmanız​ ​gereken​ ​yere​ ​çekiyor​ ​nasıl​ ​olsa. Merve​ ​Rana​ ​Aydın Önder Soydal Fakir Değilim Farklıyız bu aralar bir zamanlar kurduğumuz hayallerden. Ne zaman kaybettik varmak istediğimiz durakları? Hani koşar adım yağmurda dolanırken karşımıza çıkacaklardı döndüğümüz son köşenin ardından. Oturacaktık ve izleyecektik düşen damlaları. Sayacaktık hayatımızdaki bütün kavuşmaları. Kavuşmalarımızı biz ne zaman kaybettik? Ne zamandan beridir yabancıyız birbirimize? İşin garibi ayrılıklarımız da göçtü bizlerden. “Hoşça kal”larımız süzülmüyor havada artık varmak üzere gidene. Biz fakirleştik gitgide. Sokakta kaldık yağmur altı, üstelik bir durağımız da yok üstümüzde. Somurtuyoruz, yüzümüzde yağmur ve gözyaşı. Mutluluk otobüsü uğramaz öyle her yere, duraklarımız lazım bize. Anlayacağın giden gitmiş, biz de yitmişiz, yapışmışız kene gibi olduğumuz yere. Kanını içiyoruz kalanların seve seve. Yüzümüz kırışık, yorgun ve yarım. Sorarım sana insanlık, nasıl geldin sen bu hâle? Nasıl böyle çirkinliklere battın ve yapıştın üzerimize? Neden emiyorsun kanımızı bile bile? Kanmayı da bilmiyorsun ama kandırmaktan çok iyi anlıyorsun. “Fakir Kene”sin sen Birhan Keskin’in de dediği gibi, kitabında yazmış ya hani seni dur demek için sana. Karşıma bir kez daha böyle çıktın insanlık, bir şiir kitabının sayfalarında bir daha buldum seni. Yaralı, aciz ve yarımsın insanlık. Her ne kadar karışmışsan da seni anlamlandırmak birkaç şiir kadar uzağımda, dikkat et kendine. Birhan Keskin’den bir “Kargo” buldum yanımda (9). Maşallah, içine her şeyi koymuş. Acısı var, umudu var; köşesinden yaşlısını da koymuş, daha dünyaya gözünü yeni açanı da sıkıştırmış bir yerlere. Anlayacağın, kargomda hayat ve insanlık var. Ayrıca, ne yazık ki ikisi de yarım, ikisi de sakat. Üzücü ki, anlaşılan, görmezden geldiğimiz bugünümüz tozlu dünümüzü siliyor, umutlu yarınlarımızı ezip geçiyor. Gitgide bizi yarım bırakıyor ve silecek bizleri belki de tümden bir gün. Şimdi düşünmeli. Dünümüzün büyüklerini gerçekten unuttuk mu? Onları günümüzün küçükleri mi yaptık? Evet demek gerek bu sorulara, kabullenelim “biz daha büyüğüz” diyoruz yüzlerine yüzsüzce. Unuttuk bir zamanlar elimizden tutanları, bizi sıcacık kucaklarında taşıyanları. Annesiz, babasız yarınlar olacakmış gibi davranıyoruz. Her dediklerinde bir hata arıyor, onlara kibirle yaklaşıyoruz. Unutmamalı ki elimize bu dünyayı veren onlar. Bilmediğimizde öğreten, düştüğümüzde kaldıran ve incindiğimizde iyileştiren hep onlar. Kabullenmeli insan bunları ve bakmalı dününe minnetle. Dününü kanatlandırıp bir yer vermeli ona kalbinde. Koşar adım büyüdük tadını çıkarmadan yılların. Yeterince oynamadığımız için sokaklarda, artık oyunlarımızı taşıdık evlere, okullara ve ofislere. Beraber olmaktansa “oluyormuş” gibi yapıyoruz oyunlarımızdaki gibi. Saklıyoruz kendimizi köşe bucak. Bir oraya bir buraya koşturuyoruz sevdiklerimizi ittirerek. Köşeleri kapmayı bıraktık, dönüyüz artık. Koltuk kapıyoruz hırsla, kinle. Yakaladığımızı ebeliyor ve çıkarıyoruz hayat denen bu kurmacadan. Kahkahalarımız artık ne masum ne de beraber. Bugünümüz madem böyle, temizlemeliyiz onu bir an evvel. Onu elimize alıp sarsalım hadi beraber. Üfleyelim kara bulutları, açık edelim mavi göğü. Elimizde sıkı sıkıya tutalım hadi, vazgeçmeyelim günümüzden öyle hızlıca. Dün çocuktuk, bugün fakiriz. Yarın ne olacağımız kesin yazılmamış madem henüz, dolduralım onu güzelliklerle. Dedim ya bir “Kargo” bırakmış yanıma Birhan Keskin. Hani kargonun içi yarım insanlıkla dolu ya, yine de üzmeyelim kendimizi çokça çünkü diğer yarısında da umut var. Sözlerinin devamında aşk, anne, teyze, Hıdırellez, umut ve yeniden doğuşlar var (9). Bu varlık içinde üzülmek anlamsız olduğu için tutalım fırçaları, batıralım hayallere ve çizelim yarınları en güzelinden. Yarınlar yarın olmaktan çıksın, gelsin uçsun, gözümüzün üstüne konsun. Görelim onları her an büyük bir neşeyle. Kitabımızın kapağı kapanıyor. Şairimizin sözleri son buluyor ama yankıları çıkmıyor aklımdan. Küpe oldular bir kere kulağıma, kovalarlar artık beni hayatım boyunca. Söylenenlere uymaya artık mahkûmum. Bu yüzden de dünüm kalbimde, bugünüm elimde ve yarınım gözümde yürüyeceğim geleceğe. Yalnız, öyle gözüm ilerilere dalmayacak, yakınıma odaklanacak. Yürürken yarınlara, dikkatim etrafımdakilere dağılacak. Gözüm koltukları ve yalnız başarıları değil sevdiklerimi sayacak. Fakirliklerimi bir bir yitireceğim anlayacağın. Bundan sonra hayatın içinde kaybolmayacağım ve yeni oyunlar türeten bir çocuk ciddiyeti ile sarılacağım ona. Tutacağım onu yakasından ve haykıracağım: “Bu hayat benim ve ben fakir değilim!” Kaynakça Keskin, Birhan. Fakir Kene. İstanbul: Metis Yayınları, 2016. Baskı. KAPİTALİZMİN BOYUNDURUĞUNDA AŞK "Hayal kurmanın bir zararı yok, yanlış olan insanın kendini kandırması." (Saramago 128) İşte bu durum bir insanın başına gelebilecek en büyük hayal kırıklığı olmaya adaydır. Hayal kurmak insan ruhunun en temel ihtiyacıdır bana kalırsa. Hepimiz hayallerimize tutunur, onlardan aldığımız güçle yaşamımıza devam ederiz. Zaten hayalleri olmayan insan içi boş bir kabuktan ibarettir. Fakat hayallerimiz kontrolümüz altından çıkarsa kandırılmayı kabul ediyoruz demektir. Çoğu zaman da kendimizi kandırdığımızın bilincinde oluruz ama acımızı bir nebze de olsa hafifletmek adına bu aldatmacaya devam ederiz. Çünkü genelde sesli bir şekilde kendimizi kandırdığımızı itiraf etmeye cesaretimiz olmaz. Sonra sonu olmayan bir yokuşta yuvarlanmaya başlarız. Kendi yalanlarımızla kurduğumuz hayal dünyasının içinde bir ömrü tüketme tehlikesi içine düşeriz. Fakat bir şekilde kurtardık kendimizi bu tuzaktan ve tüm gerçeklerimizle yüzleştik diyelim. Bu durumda da umduğumuz şeylerin gerçekleşmediğini görmenin verdiği yıkım ruhumuzda derin ve geri dönüşsüz yaralar bırakabilir. José Saramago'nun "Mağara" kitabını okurken beni en çok etkileyen yerlerden birisi Cipriano Algor'un Isaura'ya duyduğu aşk ve aşkını itiraf ettiği sayfalardı. Cipriano Algor kapitalist dünyada kaybolmaya yüz tutmuş çömlekçilik işiyle uğraşan bir adam. Onu ezen bu ekonomik düzenin içinde kızı ve damadının onu kentte birlikte yaşamaya davet etmesinden de hoşlanmıyor haliyle. Bu durumların içerisinde tanıştığı kadına öylesine aşık oluyor ki, kaç kere kendini onu düşünmeyeceğine dair telkin etse de onu gerçekleşmesi imkansız bir rüya olarak görüyor. Aşkın en çaresiz ve en saf olduğu durumlardan birinin içinde belki de. Başlarda adam kendini kadın konusunda kandırıyor gibi görünüyor. Uzunca bir süre kadın hakkında kendi içinde bir karara varamaması ve ayrıca kadınla çok sık karşılaşmaması kafasını yeterince karıştırıp onu yoruyor. Cipriano Algor ve Isaura nihayet aşklarını itiraf ettiklerinde aynı zamanda da bir veda söz konusu oluyor. Sevmekle ayrılmak aynı anda gerçekleşiyor. Hüznün yoğunluğu dakikalarca sayfayı geçmeme engel oldu. Toplumun yapısı ve kapitalist düzen sonucu çömlek atölyesini kapatmak zorunda kalması geri kalan hayatını mutlu geçirmesini engelleyecek kadar ciddi bir sorun teşkil ediyor. Kadına sunabileceği bir şeyinin olmadığı düşüncesi bir adamın tüm mutluluğuna engel olabiliyor. Aşkın para karşısında yenilgiye uğraması toplumun düzeninden ve kadın erkek eşitsizliğinden kaynaklanıyor aslında. Hatta en başından beri böyle süregelmiş bir durum bu, günümüzde yavaş yavaş çözümlenmeye başlansa da hala tam olarak giderilememiş bir sorun. Her şeyin aslında birbiriyle bağlı olduğunu görüyorum burada. Aşk ve ekonomi bile bir yerde kesişiyormuş meğersem. Kadınla adamın arasında uzun süren ayrılık ve gerçek hisleri paylaşamama evresine dönecek olursam eğer burada kötü veya iyi bir cevaba sahip olmanın bilinmezlikten daha iyi olduğu düşüncesine yöneliyorum. Emin olamamak insanın kendini yıpratıp tüketmesine yol açıyor. Çünkü ihtimaller insanı kolayca mahvedebilecek güçtedir. Sandığımızdan daha fazla yön verirler hayatımıza. Bir saniye için bile olsa delirip akıl almaz işlere kalkışmamıza yol açabilir. Aşırı derecede düşünmek de bizi delirtebilir ve yanlış hayallerin içinde boğulur gideriz. Hem mutluluk hem hüzün ikilemini de sık sık yaşarız içimizde. Çünkü durdurulamayan bir fırtınaya yol açmışızdır artık ve hatta fırtına kasırgaya dönüşmektedir. Bu yanlış hayaller beraberinde alışkanlıkları da sürükler. Baktık olmuyor, alışmayı öğreniriz. Daha doğrusu hayat bize alışmayı öğretir. Çektiğimiz acıyı içimizde bir yerde kilit altında tutmayı öğretir ve çocuğunun elinden tutan anne misali yola devam etmemizi sağlar. Tüm bunlara rağmen hayallerimiz ve duygularımız hiçbir toplum düzeninin karşısında boyun eğmemelidir. Sima ALKAN 21501934 TURK 101-2 Kaynak Saramago, José. Mağara. Kırmızı Kedi, 2016. İNGİLTERE’DE BİR KÜÇÜK SAHİL KASABASI, ‘’BRIGHTON’’ Geçtiğimiz Haziran ayında hazırlık defterini kapatmamın ardından koca bir yaz tatilinin beni beklediğini fark ettim. Yıl içinde sık sık Ankara’dan ve hatta Türkiye’den uzaklaşmayı hayal etmiştim. Aslında yurtdışına çıkma konusunda cesaretli değilimdir ama öyle bunalmış olmalıyım ki kendimi birden uçak bileti bakarken buldum. Kararımı da çoktan vermiştim: İngiltere! Peki ama İngiltere’de hangi şehre gidecektim? Kalabalıktan kaçmak istediğim o dönemde Londra gibi ultra kalabalık bir şehri tercih etme fikrine sıcak yaklaşmadım. Deniz olmalıydı gittiğim yerde. Küçük beyaz evler, uçsuz bucaksız bir sahil... Bu tanıma tıpa tıp uyan bir şehir olduğu yazıyordu gezi bloglarında. Brighton! Birkaç gün araştırdım ve gerçekten benim istediğim gibi bir şehir olduğuna karar verdim. Biraz kafa dinlemek, biraz da yabancı dilimi geliştirmek için bir ay yeterli olacaktı. Ağustos ayını orada geçirecektim. Zaman çok çabuk geçti, bir anda kendimi Brighton’da buldum. Ve Brighton maceram başladı! Elbette Brighton’da dikkatimi çeken ilk şey trafiğin soldan akması oldu. Tam tersi bir düzene alışkın olduğum için soldan akan trafik bir süre beni ürkütmeye devam etti. İlk günümde çevreyi tanımak amaçlı küçük bir yürüyüş yaptım. Tam tahmin ettiğim gibi, Brighton küçük bir sahil kabasıydı. İki katlı küçük evler, santim santim ölçülmüşçesine düzgün dar yollar, büyük alışveriş merkezleri yerine lokal marketler... Beni hayal kırıklığına uğratan tek şey denizi oldu. Çok soğuk olduğunu biliyordum fakat aynı zamanda çok pis olduğunu orada öğrendim. Ayrıca Brighton’a gidecekler yanlarında kalın kıyafetler götürmeli. Çünkü Brighton okyanus kıyısında bir şehir. Türkiye’deki denizden gelen rüzgarlara benzemiyor rüzgarı. İnsanı hemen hasta edebilecek nitelikte diyebilirim. Brighton’da yerleşmiş bir bisiklet kültürü var. Üç insandan ikisi işine ya da okuluna bisikletle gidiyor. Onlara ayrılmış bisiklet yolları var ve yayalar bisikletlilere yol vermek zorunda. Keşke Türkiye’de de bu kadar yaygın olsa diyor insan içinden. Bana kalırsa bisikletten sonra en yaygın kültür evcil hayvan beslemek. Evinde evcil hayvanı olmayan insan neredeyse yok. Genelde köpek besliyorlar. Parklara ve sahile yürüyüş için geldiklerinde ne kadar büyük bir çoğunluk olduklarını anlıyorsunuz. Bunun çevreyi kirleteceğini düşünenler olabilir ancak Brighton’da her birey bu konuda çok bilinçli, herkes kendi hayvanının atığını topluyor ve Brighton belediyesinin bu tarz çöpler için ayırdığı özel çöp kutularına atıyor. Brighton’ın hayvanlara karşı bu tutumu beni çok mutlu etti. Dediğim gibi, Brighton bir sahil kasabası. Bu yüzden çok fazla alışveriş merkezi ve mağaza bulamazsınız. Genelde İngiltere’deki kafe zincirlerinin şubeleri bulunur ünlü Churcill caddesinde. İnsanlar alışveriş yapmak için 1 saat uzaklıktaki Londra’ya gider. Gelişmiş bir ülke olduğunu tren ağının çok geniş olmasından da anlayabiliyoruz, orada yaşayan halkın büyük bir çoğunluğu Londra’ya hiç otobüsle gitmemiş. Tren grup indirimi olduğu zaman uygun fakat tek kişi gidildiğinde yaklaşık otuz paund. Haftasonları Londralılar kafa dinlemeye geliyor Brighton’a. Sahilde oturup içkilerini içiyorlar, fish and chips eşliğinde. İngiltere’nin yemek kültürünün bize uymadığını ve hatta zengin bir mutfaklarının olmadığını gelmeden duymuştum. Ne yazık ki doğruymuş... Orada denediğim tek İngiliz yemeği fish and chips oldu. Doğruyu söylemek gerekirse fish and chips ünlü olacak kadar güzel bir tad değil. Onu ancak fast-food kategorisinde değerlendirebilirim. Çünkü bence bir besine yemek denebilmesi için bazı kriterlere sahip olması gerekiyor. Ayrıca çok yağlı, denemek isteyenler dikkat etmeli. Orada olduğum sürece aç kalmadım. Marketlerinde Türkiye’de bulabileceğiniz her şeyi bulabilirsiniz. Bu yüzden Brighton’da aç kalan turist genelde yok diyebilirim. Brighton’da gitmenizi tavsiye edebileceğim iki yer var. Tabii ki öncelikle oranın simgesi olan Brighton Pier’i görmelisiniz. Brighton Pier içinde çok büyük bir eğlence merkezi barındırıyor. Eğlence merkezi aslında bir çeşit casino. İçeri girdiğinizde her yerden para sesleri geliyor, insanlar çılgınlar gibi birtakım oyunlar oynanıp onlara para yatıyor. Pier’e bir kere girince çıkması biraz zor oluyor... Eğer kendinizi durduramazsanız yanınızda götürdüğünüz tüm sterlinler bir anda uçabilir! Pier’in en sonunda büyük bir lunapark var. Ne yazık ki fiyatlar aşırı derecede yüksek. Hem bu yüzden, hem de biraz korkudan lunaparka uzaktan bakmakla yetindim. İkinci olarak benim çok beğendiğim Seven Sister Country Park var.Seven sisters tebeşir kayalıklarından oluşuyor. Harika bir manzarası var ve Brighton’a otobüs ile yaklaşık bir saat uzaklıkta. Birçok filmin sahneleri burada çekilmiş. Buna örnek olarak Robin Hood: Hırsızlar Prensi’ni verebilirim. Seven Sisters bir tabiat parkı, insanlar genelde piknik yapmayı tercih ediyor. Seven Sisters’a gitmeye karar verirseniz yanınızda yiyecek bir şeyler götürmenizi tavsiye ederim çünkü yakınında yerleşim yeri yok. Brightonda görülmesi gereken yerler listesi gördüğünüz gibi çok kısa, çünkü Brighton çok küçük bir kasaba. Büyük beklentilerle gidilmesi hayal kırıklığı yaratabilir diye düşünüyorum. Beni Brighton’da iyi hissettiren şey sahilde oturup bu küçük kasabayı seyretmek oldu. İnsanları, sakinliği, kendi içindeki temposu bana inanılmaz bir dinginlik kattı. Eğer sizler de kafanızı dinlemek, doğayla ve aynı zamanda düzenle iç içe zaman geçirmek istiyorsanız Brighton’a gitmelisiniz. Umarım siz de benim hissettiklerimi hisseder, tüm yorgunluğunuzu orada bırakıp dönersiniz... Şükrüye Hazal TANDOĞAN Kadir Alat Görünmeyen Savaş İnsanların fikirlerini istenen yöne çekmek bazı toplumların oldukça ilgisini çeken konulardan biri olmuştur. Ülkemiz için durum pek farklı değildir. Başkalarının bilgilerinden, hayat görüşlerinden, tecrübelerinden faydalanmak yerine kendi fikirlerimizi karşımızdakine çekmeye daha yatkın yapımız vardır. Siyasi fikirlerimizden tuttuğumuz futbol takımına kadar fanatik bir yaklaşım sergilemeye müsaitizdir. Doğal olarak aldığımız sonuç pek de iç açıcı olamayabiliyor. Konuyu daha spesifik bir hale indirgersek, bir insanın zihnine nasıl girmememiz gerektiğini bilmiyoruz. İkna etme kavramı üzerine beni oldukça düşündüren 12 Kızgın Adam filmi tek başına koca bir topluluğuna kendi düşündüğü nasıl mantıklı gösterileceğine dair birkaç fikir verdi ve bunların içerinde en önemlisi soğukkanlılığı korumaktır bana göre. Hayatımızı anlamlı kılan şeyler duygularımızdır. Kimi zaman mutluluğa, kimi zaman hüzne kapıldığımız zaman bu ruh halleri yüzümüze ve beden dilimize yansır. Karşımızdaki insan bizim beden dilimizden kişilik analizimi yapıp hassas noktalarımızı veya güçlü noktalarımızı tespit edebilir ve bunun yolunda bize karşı nasıl davranması gerektiğini kendince kafasında kurgular. Mesela, sürekli sırıtan ve gülen bir insan ile karşılaştığımız zaman onunla pek de ciddi konular konuşamayacağımız öngörebilir keza aynı şekilde sürekli somurtkan biriyle mutluluğumu paylaşmamızın bize anı kaybettirmekten başka bir işe yaramayacağını da anlamak gerek. Anı kaybettirmekten kastım şu, anılarımızı başkalarına anlatmak da aynı zamanda zihinlerimizde anı olarak depolanır. İlerde aklımıza getireceğimiz anılarımız onların uzantıları olan başka anılarla biz istemesek de bağdaşır. Bu yüzden hoş anıları hatırladığımız zaman yüzümüzde oluşan anlamsız somurtkanlığın nedenini de sorgulamaktan kurtulmuş oluruz iyi anıları pozitif insanlarla paylaşmakla. Beden dilini ölçülü bir şekilde yani kullanması gerektiği gibi kullanan birine karşı önyargı oluşturmak pek de kolay değildir. Karşımızda soğukkanlı, yani aşırı tepki göstermeyen biri olduğu zaman içinden neler geçtiğini kestirmek zorlaşır ve bizi karşımızdaki hakkında önyargılara kapılıp sonuca varmak değil de aslında kim olduğunu sorgulamaya yönelik açık bir kapı bırakır. Bu yüzden bir insanın fikrini kendi yolumuza çekmenin ilk adımı aşırı tepki göstermeyip, duygularımızdan çok içimizden geçenleri konuşturmak istediğimizi belli etmemiz gerekiyor. Kendine güven olmadan iç hesapları sağlıklı bir şekilde yapmak mümkün değildir. Fırtınalı bir havada ateşi tutuşturmak ne kadar zorsa, insanlardan etkilenildiği takdirde içimizden düşünmek o derecede zorlaşır. Zamanında temellerimize oturttuğumuz düşüncelerimiz ve ilkelerimizin ki bunlar aynı zamanda değişmeye de müsait olmalıdır çünkü öteki türlü at gözlüğü takan atlardan bir farkımız olmazdı, bize doğru yolu gösterdiğinden emin olmak gereklidir. Bir insanın ağzından çıkan kelimelere kendi iç mahkemesi karar vermelidir bunun başkasının ellerine bırakılması durumunda benlik çoktan elden gitmiştir demektir. O yüzden başkasıyla konuşmadan önce düşündüklerine olan güveni biri kendinde bulamazsa, değil onu kendi tarafına çekmek, karşı tarafın fikirlerine bile kolaylıkla kayabilmesi söz konusudur. Fikirlerine güvenen ve hislerini açığa çıkarmaya yatkın yapısı olmayan kişilerin karşısındakini kendine çekmek için yapacağı son şey karşıdakinin mantık algısına yukardan bakabilecek erdeme sahip olabilmesinden geçiyor. Kimse başkasını kendi düşündürdüğüne inanmanın kolay bir şey olduğunu söylememiştir. Başkalarına göre neyin doğru veya yanlış olduğunu anlamak da bir hayli zordur ama imkansız değildir. Hislerini kolayca açığa çıkaran veya fikirlerine yeterince güvenmeyen insanları fikirlerine güvenen asil bir insan imajı vererek kolayca kendi tarafınıza çekebilirsin ama peki ya durum daha farklı olsaydı? Sizden daha bilgili ve soğukkanlı birini nasıl kendi fikirlerinize ikna edebilirsiniz? Açıkçası buna verilebilecek en güzel cevap sabırlı olmaktır. İnsanlar konuştukları zaman bazen kendilerini konuşmanın istedikleri yönde gitmesi sonucunda belli bir şehvete kapılıp bu hazzın tadını çıkarırlar. Bu şekilde parlayan insanlar için uygun anda söylenen tek bir cümle konunun tüm gidişatını sizin istediğiniz yöne çekebilir. Naz EpözdemirAnkara’da KafkaEylül ayının ilk gününde annemle geldik Ankara’ya. İkinci gün yurda yerleştim. Ertesi günde annem İzmir’e döndü. Tam seksen dört gündür tek başımayım. Kimsenin beni tanımadığına eminolduğum bir şehirde yaşamak kendimi canlı hissettiriyor. Kızılaydan Kolej’e kadar yürüyorumbazen.Metroya binip son durağa kadar inmiyorum. İnsanların yüzlerini inceliyorum. Uzun uzunbakıp hayatları hakkında çıkarımlar yapıyorum. Bir de tek başıma kaldığımdan beri, güçlü olmayaçalışıyorum. Sahilde Kafka’nın ilk sayfalarında, kitap boyunca peşinden sürükleneceğim KafkaTamura’nın sözleri, yaptıkları geliyor aklıma ara sıra. O dünyanın en sert on beş yaşındakidelikanlısı olmak istediğini söylüyor. Evden kaçmadan önce her şeyi kafasında tartıyor. On beşyaşında olmasının getirdiği dezavantajları elinden geldiğince ortadan kaldırmaya çalışıyor. Sporyapıyor, okuldan alabildiği kadar bilgiyi alıyor. Hem aklen hem de bedenen kendini bu yeni yaşamahazırlıyor. Kendimi onunla kıyaslıyorum da, ben Ankara’ya çok hazırlıksız gelmişim. Tek başımakalmaya da çok hazırlıksız başlamışım. Yine de Kafka Tamura ile paylaştığımız bu tek başınalıkbeni daha iyi hissettirdi. Üç yıl önce okuduğumda kitabın bana bu kadar yakın geldiğinidüşünmüyorum. Kitaptan aklımda kalanlarla yaşadıklarımı harmanlayınca kendimi Murakami’ye deAnkara’ya da daha yakın hissetmeye başladım. Yine de kitabın tüm bulmacalarını çözdüğüme deinanmıyorum.Haruki Murakami, gerçekten tuhaf bir adam. Tuhaf bir adamın da tuhaf kitaplar yazması pekşaşılası değil. Takıntıları, ilginç bir azimle bağlı kaldığı ritüelleri olduğunu düşünüyorum. Bir yazarıen iyi tanıma yöntemi bu olsa gerek; kitaplarını okumak. Kurgu da olsa, eserin, yazarınınhayatından izler taşımaması pek mümkün değil. Bu nedenle her kitapta daha da yakınlaşıyorumMurakami’ye. Kedileri her kitabında kullanıyor mesela. Özellikle Sahilde Kafka’da kediler önemlibir yere sahip. Satoru Nakata örneğin, kedilerle konuşabiliyor. Bundan yola çıkarak Murakami içinde kedilerin önemli bir yere sahip olma olasılığı yüsek. Bir başka takıntı ya da düzen demeliyimbelki de, yiyecek ve içecekler. Murakami her kitabında karakterlerine yemek yaptırır. Kahve zatenaralıklarla da olsa kitapta varlığını hisettirir. Kafka Tamura hep salamlı yumurta yer mesela. Kitaptageçenlere zaten büyük bir özenti duyduğumdan dolayı kitabı okuduğum sürece kahvaltıda salamlıyumurta yemiştim. Murakami’nin yiyecek ve içeceklere gösterdiği bu ayrıcalığın karakterindenkaynaklandığını düşünüyorum. Öyle ki yemek yapmak onun için salt ihtiyaç karşılamak değil.Yemek yapmak çok daha farklı bir yere sahip. Bu ayrıntılar dışında Murakami fırsat yaratabildiğisürece karakterleri aracılığıyla bize belirli konular üzerindeki düşüncelerini söylüyor. KitaptakiNaz EpözdemirOşima karakteri eşcinseldi örneğin ve kütüphanesine gelen cahil bir kadının ayrı tuvalet talebineverdiği cevabın sertliğinden Murakami’nin konu hakkındaki tutumunu kestirebiliyorum. Sık sıkkullandığı bir diğer öğe ise; müzik. Sahilde Kafka’da bariz bir şekilde metafor olarak kullanılanşarkılar var olmasına karşın bu durumla Murakami’nin bütün kitaplarında karşılaşıyorum. Herkitabıyla beraber yeni bir müzik listesi çıkıyor. Kitaplarında kendi hakkında bu kadar fazla ayrıntıveren bir yazar daha tanımıyorum. Murakami’yi çok net bir şekilde görebiliyorum günlükhayatında. Düzenli olarak spora giden, yemesine içmesine özen gösteren, plak koleksiyonu olansakin ve biraz da duygusuz bir adam. Yansıttığı bu yerleşikliğiyle başarısını bağdaştırdığım içinkendimi en azından bir çeşit düzene itmeye çalışsam da şu ana kadar bunu başarabilmiş değilim.Sahilde Kafka’nın ilginç yönlerinden biri ki bu Murakami’nin her kitabı için geçerli olsagerek, olağanüstü olayları bir şekilde okuyucu için normalleştiriyor. Bunu kısmen kullandığı dilinsadeliğine bağlıyorum. Dili etkili bir biçimde kullanmanın mükemmel bir örneği olsa gerek SahildeKafka. Kısmen de karakterlerin okuyucuyla kurduğu yakınlığa bağlıyorum bu normalleştirmeyi.Aynı zamanda kitapta keskin Japon geleneklerinden bir iz bulmak zor. Murakami bu geleneklerdenbilinçli bir şekilde uzak duruyor. Bu nedenle bize yakın olmayan, anlayamadığımız hiçbir şeykalmıyor kitapta. Elbette kitabın her cümlesi bir bulmaca ama bu bulmaca empati kurmakta güçlükçekmediğimiz olaylarla duygularla sarılı olunca çözmek okuyucunun kendi emeğine kalıyor.Hem yeteneğine hem de iradesine saygı dudyuğum Murakami’nin okuduğum ilk kitabıydıSahilde Kafka. Bütün kitapları arasında da beni en derinden etkileyen, bana en kalıcı izi bırakmışkitabıdır. Abartıdan hiç hoşlanmam o yüzden bu dediklerimde tamamen samimiyim; Murakami’ninkitaplarında beni rahatsız eden, beğenmediğim tek bir paragraf, tek bir cümle, tek bir kelime yok.Bu tek başınalık ve düzensizlik içinde rehberim olarak görüyorum Murakami’yi ve kitaplarını.Öyleyse tavsiyesine uyayım ve kahvemi alıp yurdun önünde yatan kediyi sevmeye ineyim.Gizlice 1 Erol Gizlice 21000824 TURK 101- Sec. 34 Ahmet Özer 25 Eylül 2014 GELECEĞE DÖNÜŞ İLE BÜYÜMEK Herkes küçükken bir özel güce sahip olmak ister. Kimileri görünmez olmanın, kimileri bir süper kahraman gibi güçlü olmanın, kimileri kuşlar gibi uçabilmenin, kimileriyse zihinleri okumanın hayalini kurar. Birçok insan hayatlarındaki olaylar ve çevredeki faktörlerden etkilenerek biraz da hayal güçlerinin yardımıyla akla hayale gelmeyecek yetenekler, güçler isterler. Bense sekiz yaşımdayken bir gün annemin benim yaptığım bir yaramazlık yüzünden üzüldüğünü gördüğümde o anı değiştirmeyi çok istemiştim ancak yapamazdım. Olan olmuş annem üzülmüştü. Bu olay benim istediğim özel gücümü belirleyen en önemli faktördü. Annemin birkaç saniye sonra unutacağı bu küçük hadise sekiz yaşında bir çocuğun duygu dünyasında nasıl bir kedere sebebiyet verdiyse bundan mütevellit o zamana kadar birçok yeteneği gezinen ben, son olarak zaman yolculuğu yapabilmek istediğim konusunda karar kılmıştım. Böylece geriye dönebilir ve annemi üzen tüm olayları geri alabilirdim. Bu konudaki ilgim, sonsuz merakım ve araştırmacı kimliğim beni birkaç yıl sonra bir Amerikan bilim kurgu filmi olan Geleceğe Dönüş’e (Back to the future) yönlendirmişti. İlki 1985, ikincisi 1989 ve üçüncüsü 1990 yıllarında olmak üzere üçleme olarak Robert Zemeckis yönetmenliğinde çekilen üçleme, bir lise öğrencisi olan Marty McFly (Michael J. Fox) ve bilim adamı Dr. Emmett L. Brown’un (Christopher Lloyd) zaman içinde yaptıkları yolculuğu konu alır ve ilk filminin çekilmesinin üstünden yirmi dokuz sene geçmiş olmasına rağmen hâlâ izlenebilirliğini korur. Geleceğe Dönüş serisini unutulmaz filmler arasında olmasının asıl sebeplerinden biri de her saniyesinde yönetmenin yaratıcılığını ve heyecanını rahatlıkla Gizlice 2 görebiliyor olmamızdır ve her oyuncu da kendi karakterlerini son derece başarılı bir şekilde oynamışlardır. Adeta o karakterleri yaşadıklarını hissedersiniz. Bu seriyle ilgili en önemli etkilerinden biri de insanı düşünmeye iter. Hikâyenin gidişatıyla ilgili izleyenleri bütünüyle düşündürür ve bunun hakkında saatlerce tartışmanın içine sokar. Bense bu filmi ilk kez sekiz yaşımdayken izlemiş ve çok etkilenmiştim. Marty karakteri o yaşlardaki bir çocuğun kimlik arayışı ve yaşıtları arasında havalı olma, asi olma isteğini tam anlamıyla karşılayan bir karakterdi. Havalıydı, gitarı ve kaykayı vardı, asiydi ve tabii ki zamanda yolculuk yapabiliyordu. Her çocuğun bir idolu olduğu gibi benim idolüm de kesinlikle Marty idi. Onun gibi giyiniyor, onun gibi yürüyor, onun gibi konuşuyordum. Kaykayım ve gitarım olmuştu ancak tek sorun zamanda yolculuk yapamıyor oluşumdu. Mümkün olmadığını bilmeme rağmen yine de bu beni bazı zamanlar içten içe üzerdi. Yıllar içinde tüm seriyi sayısız kez izledim ve neredeyse her satırını ezberlemiştim. Ancak yıllar içinde değişen bir şey vardı. Beni, hayata bakış açımı bu denli etkileyen bu filmi yaşım büyüdükçe daha farklı yorumlamaya başlamıştım. Daha çocukken sadece annemin üzüldüğü olayları silmek için zaman yolculuğu yapmak isterken; bir süre sonra yaptığım her yanlışı silebilsem ne güzel olurdu diye düşünmeye başlamıştım. Filmi ilk izlediğimde bunun ne kadar harika bir şey olduğunu düşünürken sadece buna odaklanmışken; sonraları aslında hatalarımız olmadan bizi biz yapan şeyleri kaybedeceğimizi görmeye başladım. Filmde de aslında anlatılan tam anlamıyla buydu. Marty tüm filmlerde kötü, yanlış ve hata olarak nitelendirdiği olayları geçmişe dönüp değiştirmiş ve başına daha kötü olan ve içinden çıkılmaz olaylar gelmişti. Film boyunca her şeyi aslında başta yanlış olduğunu düşündüğü hale getirmeye uğraşıyordu. Neyin doğru veya neyin yanlış olduğunu hiçbir zaman bilemeyiz. Bizim kötü sandığımız olaylar, yanlış sandığımız insanlar ve yaptığımızı sandığımız hatalar aslında tam da olması gerekenlerdir. Geçmişe dönüp kolunun kırılacağı bir kazayı engelleyebilirsin, yakın Gizlice 3 bir dosta yapıp da çok pişman olduğun bir davranışı yapmayabilir hiç küsmeyebilirsin veya nefret ettiğin bir arkadaşla hiç tanışmayabilirsin. İşte o zaman kolun için hastaneye gitmez, küstüğün arkadaşın belki de sana çok büyük bir kötülük yapar ve pişman olursun. Bu anı sevin, şu an yanınızda olanları, hatalarınızı ve kendinizi sevin. Çünkü geleceğinizi güzelleştiren şu an verdiğimiz kararlardır. Hayat bize ne getirir, gelecekte ne olur bilinmez ama önünü arkasını düşünmenin bir faydası olmadığı kesin. Geleceğimiz bir muamma. Başıma geleceklere hazır mıyım bilmiyorum ama filmde Marty McFly’ın da dediği gibi; “Sanırım henüz buna hazır değilsiniz, ama emin olun çok seveceksiniz!” Kaynak: < http://en.wikipedia.org/wiki/Back_to_the_Future_(franchise) > Kontrbas: Bir Yalnızlık Senfonisi Patrick Süskind tarafından yazılmış bir monolog. Oyunda bir kontrbasçı ile kontrbası arasında geçen ilginç ilişki üzerinden birçok toplumsal ve bireysel konu ele alınıyor. Bu ilişki derin bir sevgiyle başlarken oyun ilerledikçe nefrete dönüşüyor. Sevgi ile nefret arasındaki geçiş çok net bir biçimde görülebiliyor. Orkestrada ve hayatta hep geri planda kalan bir devlet memuru olan bir kontrbasçı neden var olduğunu ve hayatın neresinde durduğunu, rolünü sorgulamaya başlıyor. Hayatta birçok konuda bizim de yaptığımız gibi. Hayatın akışında kaybolup giderken bir noktada duraklayıp ben kimim ve ne yapıyorum sorularını sorduğumuz an. Hayat sahnesindeki en önemli anlardan biri çünkü kendimizi bulmamıza olanak sağlayan bir fırsat ama aynı zamanda da sonucu bizi yıkabilecek bir an. Kendi varoluşumuzun sınırına geldiğimiz bir an. Kontrbasçı orkestrada nasıl geri planda olduğunu anlatırken aslında hayatta var olan hiyerarşik yapıyı sorguluyor. Bir devlet memuru olarak bu sorgulamaları yapabilmesi bence cesaret isteyen bir durum. Günümüz seyircilerinden de bahsediliyor oyunda seyircilerin alkışlamazlarsa kendilerini cezalandırılmış hissettiğinden bahsediliyor. Orkestraya yeterli takdiri sunamamaktan korkan bir seyirci var karşımızda. Oldukça tuhaf bir durum. Bu da hiyerarşik bir durum aslında bir nevi. Orkestrayı kendinden üstün gören bir seyirci kitlesi var karşımızda çünkü. Bütün bu alkışlar üzerine orkestra üyeleri ayağa kalkarken kontrbasçıların doğru düzgün ayağa bile kalkamadığından çünkü zaten ayakta olduklarından bahsediliyor. Burada bence toplumdan dışlanma durumu muazzam bir örnekle anlatılmış. Hayatımızda bir orkestra gibi olduğuna göre burada gördüğümüz durumu birçok yerde bulabiliriz. Toplumsal yapıdaki hiyerarşiden bahsediyorum. Devlet memurunun başındaki müdür ile arasında olan hiyerarşik ilişkiye bakabiliriz. Bence bu hiyerarşik düzen sonunda kendi kurbanlarını yaratıyor. Toplumdan dışlananlarını, kötü muamele görenlerini… Tıpkı bu devlet memuru kontrbasçı gibi. O aslında sistemin bir kurbanı ve bu sistem onu varoluşunu sorgulamaya itiyor. Kendi sanatçı ve devlet memuru kimlikleri arasında gidip geliyor sürekli. Bence bir sanatçının özgür olması gerekir ama burada gördüğümüz devlet memuru kalıpları arasında sıkışmış bir sanatçı. Kendi önüne sunulan notaları her gün çalışıp sunmak zorunda olan ve bununla hayatını kazanan biri. Bir sanatçı yaratıcı olup yeni bir şeyler ortaya koymalıdır. Bu yüzden yenilik ve yaratıcılık yoksa sanatta yoktur ama bir enstrümanın çalınışındaki fark da ortaya eserin bambaşka bir yönünü çıkarabilir. Fakat bu tam anlamıyla bir yaratıcılık sayılabilir mi? Bir sanatçı ve devlet memurunu birbirinden ayıran bu keskin tanımlamaların arasında kalmış olanlara uygun bir sözcük var mı bilinmez. Zamanla kontrbasa olan hayranlığı ve nefreti büyüyen kontrbasçı kendisinden beklenilenlere de şaşırıyor doğrusu. Orkestrada bu kadar geri planda olup da bir de nasıl böyle bir beklenti içine girebiliyor insanlar anlamak güç. Tabii en büyük beklentiyi fırtınalar yaratmak isteyen bazı besteciler yapıyor mesela Beethoven’in sekizinci senfonisi gibi. Bir anda herkes sizden dünyadaki hiçbir kontrbasçının çıkaramayacağı sesleri çıkarmanızı bekler. Bütün bu beklentilere tam anlamıyla karşılık verseniz dahi bütün alkışı orkestra şefi ve diğer üyeler alır. Size de arkada sessizce beklemekten başka bir görev düşmez. Tıpkı hayatta olduğu gibi. Hayatta kendimizi sorguladığımızda beni bu noktaya ne getirdi, neden bu işi yapıyorum gibi sorular sorarız. Kontrbasçımız ise bunu neden bu enstrümanı çalmaya başladım diyerek yapıyor.Tabii ki durum aile ilişkilerine uzanıyor.Kendisi meğersem ailesinde de sevilmeyen biriymiş. O annesini severken annesi babasını seviyormuş ve babası da kardeşini. Kısacası kimse ona değer vermiyormuş. Kontrbası seçerken de annesine duyduğu öfke çok etkili bir unsur bence. Belki de toplum tarafından dışlananların hikâyesi ailelerinden başlıyordur. Bu kontrbasçı gibi içimizde biriktirdiğimiz öfkeyle yaptığımız seçimler sonucu kendimizi paramparça olurken bulabiliriz. Varoluşumuzu sorgularken açığa çıkanlar bizi tüketip parçalara ayırabilir veya kendi boşluğumuzu taşıyabilecek kadar güçlendirebilir. Kendi kalbimizde kendi boşluğumuzu taşıyabildiğimiz ölçüde özgürüz. ARYA BENGİSU EROĞLU Erdem ADAÇAL 21400938 Ali Turan Görgü 15/09/15 ''Peki, söyleyin... ben neyim? Bir makine miyim yoksa insan mı? Bir savaş kahramanı mıyım yoksa bir suçlu mu?’' Alan Turing Birçok araştırmacıya göre 2. Dünya Savaşı’nın dönüm noktası olan, Nazi Almanyası’nın şifreli haberleşme mekanizması Enigma’nın kırılması, bir kere daha sinemaseverlerin beğenisine sunuldu. Fakat bu sefer ﬁlmin ana konusu Enigma’nın kırılış öyküsü değil. Savaşın gölgesinde geçen bu ﬁlm, Enigma’yı ekip arkadaşları ile bir olup çözebilmiş matematik dehası Alan Mathison Turing’in yaşamını konu alıyor. Savaşın ortasında Alan Turing’in bitmez çabasıyla ortaya çıkan şeyin, yıllar sonra her evde, oﬁste bulunan bir şeyin atası olacağını Turing’ten başka kimse tahmin edemezdi. Hayatımızın her anında olan hatta benim de mühendisliğini okuduğum o yıllarda hayali kurulamaz icat bilgisayardı. Günümüz bilgisayarlarının başmimarı olan Turing’in yaşamı ﬁlmde üç ayrı zamanda ilerliyor. Benliğinin ve diğerlerinden mental anlamda farklı olduğunun farkına vardığı lise yılları, Enigma’nın kırılması için yaptığı çalışmalar ve karşısına çıkan engellerle mücadelesini anlatan savaş dönemi ve son olarak savaştan sonra olayların sarpa sardığı bölüm. Film, ilk başta savaşın perde arkasıymış gibi gözükse de asıl bitmek bilmeyen savaş Turing’in kafasında. Filmin aﬁşindeki “Burada yarattığım şeyin asla önemini anlamayacaksınız!” sözü bu durumu kanıtlar nitelikte… Sosyal anlamda sorunlara sahip, çevresindekilerle sağlıklı iletişim kuramayan Alan, yaşamına giren zeki bir kadın ve savaşla birlikte gelen amansız koşullar sayesinde iletişim sıkıntısını bir parça da olsa çözmeyi başarıyor. Öte yandan tek sorun sosyallik değil… Filmde de büyük yer bulan ve Alan Turing’in hiçbir zaman yakasını bırakmayan bir sırrı var. Bu sırdan ötürü hapse girmekle kimyasal tedavi arasında seçim yapması bile isteniyor Turing’ten. Filmin beni etkileyen yönü insanoğlunun istediğinde ne denli acımasız olabildiğini gerçek bir hikaye ile gözler önüne sermesiydi. Bu savaşta da diğer her savaşta olduğu gibi liderlerin politikaları doğrultusunda milyonlarca insan öldü ve Turing ve makinesi olmasaydı en az 2 sene daha sürecekti. Bunun sonucunda insanlar ölmeye ve sefalet çekmeye devam edecekti. Yaptıkları sayesinde kahraman olarak anılması gerekirken, bütün başarıları yok sayıldı ve savaşın boyutunu değiştirse de savaş sonunda tam anlamıyla normal bir insandan TURK101-19 #1farksızdı, Turing. Turing’in adı geçtiğimiz 10 yıla dek silinmişti. Ölümünden 60 yıl sonra İngiliz Hükümeti, Turing’e Kraliyet Affı’nı uygun gördü ve bu matematik dehası hak ettiği itibara geç de olsa kavuştu. Yani ﬁlm de son yıllarda ismi duyulan bu kişinin geç kalınmış biyograﬁsi… Bu durum beni çok üzdü çünkü topluma bu denli yararları olan bir insan maalesef yıllarca ne ders kitaplarında ne de ﬁlmlerde kendine yer bulamadı. İsterdim ki, derslerde bize anlatılsın, biz her dakika kullandığımız bilgisayarın kimin hayali, kimin çabası olduğunu bilelim. Film, Turing’in tarihe olan etkisinin yanında sıradışı bir kişiliği iki saatte her yönüyle tanıtıp, onu bizde yaşatmayı mükemmel başarmış. Benim gibi hikayeyi bilseniz dahi heyecanlı bir şekilde takip edip, ﬁlmin sonunda hüzünlenebiliyorsunuz. Ve ﬁlm bitince Turing’in kendi devrinin ne kadar ilerisinde bir insan olduğunu kavrıyorsunuz. Düşünsenize, herhangi bir şeyin insan veya makine olduğuna karar veren bi test, günümüzde olağan gözükse de bunu 100 yıl önce insanlara anlatmaya çalışmak… Bu benim için Turing’i eşsiz kılıyor. Alan Turing’e yapılan haksızlık kötümserliğin mihenk taşı olarak görülen Murphy Kanunları’nı da aklıma getirdi, ”Hiçbir iyilik cezasız kalmaz.”. Eğer Turing ve Turing ile aynı kaderi paylaşan, haksızlığa uğrayan bir diğer deha Nikola Tesla bir on sene daha çalışmalarına devam edebilmiş olsaydı ne olurdu? Bunun cevabını ne yazık ki hiçbir zaman öğrenemeyeceğiz.TURK101-19 #2Abdulkadir Falay Yaşatmayan Hisler Aşk, sevginin en güzel, en saf hali olarak yansıtılır filmlerde ve şiirlerde. Ergenlik çağındaki gençlere hitap eden kusursuz aşk hikâyeleriyle dolu romanlar, yıllardır en çok satılanlar listelerinin en altından veya en üstünden bir şekilde yerlerini kazanmışlardır. Çünkü insanların hiç sahip olmadıkları bu his kurulan mükemmel senaryolar ile tepsiye konulup izleyicinin veya okurun gözlerinin önüne serildiği zaman, insan sanki aşkı yaşayan kendisiymişçesine çocuksu bir heyecan ve mutluluğa kapılabilir. Yaşayamadığı ilişkileri, sahip olabileceği mutluluğu ya da yarım kalmış hikâyelerinin devamını gördüğünden mi bilinmez; sadece mutluluğa sebebiyet veren sorunsuz, sıkıntısız aşk hikâyeleri bir şekilde insanın ruhunda bir yerlere dokunmayı başarır fakat aşk aslında, birbiri için atan kalplerden, birbirlerine temas ederken elektriklenen vücutlardan ve birbiriyle ahenkle dans eden beyinlerden ziyade, yakınından geçildiği takdirde bile insanı kasıp kavuracak kadar güçlü, tecrübe edildiğinde ise insanın içinde, derinlerde bir yerde saklı olan özünü kökünden sarsacak ve bir kişinin dünyaya, hayata ve sevdiği insanlara karşı olan bakış açısını her açıdan değiştirebilecek kadar yıkıcı bir duygudur. Kimileri aşkın var olmadığından, kimileri saçmalığından, kimileri ise özel bir duygu olmadığından ve her gün aşık olduğundan bahseder. Fakat benim için aşk, bir kere yaşanır. En yıkıcı, en güzel, en tehlikeli ve en davetkar hali bir kere görünür insan gözüne ve bir kere deler bir insanın kalbini. Sonrası teferruattır. Bir kez hissedildiğinde, insan temelden değişir. Hayata baktığı pencereler tozlanabilir ya da ortadan tamamen kalkabilir. Fakat köklü değişiklikler kaçınılmazdır. O kadar güçlüdür ve öyle bir içine çeker ki insanı, sevdiğimiz kişinin gölgesinde yaşayan hayaletlere dönüşürüz. Her bedende sevdiğimizi arar. Her köşe başında onu bekler ve her kapıdan içeri girene onun yüzünü arayarak bakarız. İnsanın içine işler sevgi. Ruhuna kalbine akar. Düşünceler deliler gibi dönüp duran kasırgalara benzer, her duygu en uçlarda yaşanmaya başlar çünkü aşk mutluluktan başka getirisi olmayan bir duygunun aksine, her duygunun en uç halinin birleştiği ortak noktadır. Aklın ve mantığın ikinci plana atılıp, ruhun ve bedenin kendini ortaya attığı, eylemlerin mantıktan çok çocukluk ve saçmalık taşıdığı bir döneme giriş yapar insan. Tırnaklarını o kadar derine geçirir ki bu duygu, etkisinden çıkmak bir ömür alabilir, kişi asla eskisi gibi olamayabilir ve ya bu duyguyu karşılıksız yaşadığı için, sadece kötü yönlerini tecrübe edebilir aşkın. Fakat dilimizin tutulmasına, kanın yanaklarımıza hücum etmesine ve kalbimizin yerinden fırlayacakmışçasına atmasına sebebiyet veren bu insanlar için değdiğini düşünmüşümdür hep. Herkesin iyisiyle ve kötüsüyle yaşaması gereken bir duygudur. Getirebileceği yıkım çok büyük olabilirken, hissettirebileceği mutluluk da aynı oranda seyreder. Aşk risk işidir. Bir an mutlu bir an üzgün bir an kızgın bir dengesizlik abidesine dönüştürdüğü insanlara karşı acıması olmayan bu his, nefes almamıza rağmen bizlere yaşamadığımızı hissettirebilir. Aşık olduğumuz kişinin bedeninde kalp ritimlerimizi aramamıza sebebiyet verebilir fakat ne olursa olsun aşık olmak güzeldir. Aşkından belki kimse ölmemiştir ama, aşkı için ve ya da aşkı yüzünden yaşanmamış yüz binlerce hayat geçmiştir belki de dünya üstünden. Aşk her yaşta, her şekilde ve herkesle yaşanabilir. Ölmeden önce tadılmalıdır. Fani hayatlarımızda yaşadığımız binlerce güzel şeyden daha üstün bir duygudur çünkü saftır. Mutluluğu da kızgınlığı da üzüntüyü de en uçta yaşatır, yaşadığımız hayattan isyan ettiğimiz anlar da bile yaşadığımızı hissettirir. Aşk için her şey yapılabilir ve yapılmalıdır. Çünkü hayat aşkla renklenir. EN ÜSTÜN DEĞER Siyaset toplum için mi, yoksa toplum siyaset için mi vardır? Tavuk mu yumurtadan çıkar, yoksa yumurta mı tavuktan sorusuna benziyor bu. Cevabı yönünden de biraz düşünmeye sevkediyor bizi. Soruma dönersek eğer, ilk başta bana yakın gelen seçenek: “Siyaset toplum için” idi. Biraz düşününce “Toplumun siyaset için varolduğu” kararına vardım. Kökeni bakımından ele aldığımızda siyaset kelimesi Antik Yunanlılara dayanıyor. Mitolojiye göre tanrılar, insanları ve hayvanları yarattıktan sonra onlara hayatta kalmalarını sağlayacak çeşitli özelliklerle donatma işini iki kardeş tanrıya verirler. Tesadüftür ki birisinin işi çıkar ve dağıtım işi cömert olana kalır. Kardeşinin yokluğunda cömert tanrı, önünde kuyruğa dizilmiş her canlıya gani gani elindeki torbadan özellikler verir. Bazısına keskin gözler ve kulaklar, kimine güçlü kanatlar, kimine hızlı koşma yeteneği, kimine öldürücü zehir, kimine keskin pençeler… Sıra korumasız, çırılçıplak, zavallı insana geldiğinde bir bakar ki torbada ona verilecek bir şey kalmamış. Diğer kardeş devreye girer ve tanrılardan ateşi alıp insanoğluna armağan eder. Ama insanoğlu ateşi medeniyet için kullanmanın yanında kargaşa için de kullanınca Zeus, insanoğluna yeni bir meziyet bahşeder: siyaset. Bir yere kadar mitolojinin yararı olsa da olayın fantazisinden sıyrılıp ciddiyetimizi takındığımızda siyasetin “ortak iyi”ye ulaşmayı hedef alarak ortaya çıktığını görebiliriz. Yaratılışımızdan gelen bizde olmayanı arzu etme duygumuz, siyaset için yani “ortak iyi”ye ulaşmamız için toplumlarımızı oluşturmamızı sağladı. Ne yazık ki çağdaş insan, daha iyiye ulaşma yönünde verilen meziyeti tıpkı ateşte olduğu gibi kargaşa için kullanmakta. Orta Doğu’yu ele alalım. Halkların mevcut sistemlerinin adaletsizliğine karşı verdikleri tepkinin, baskıcı bir anlayışla önlenlemeye çalışılması ve insanların hayatlarını kurtarmak adına vatanlarını terk etmek zorunda kalması… Bu düzen ve sistem yokluğunda müdahil olan dış güçlerin insan hayatını değersiz kılan politikasıda cabası. Bu bağlamda baskıcı dış güçlerin etkisiyle yerlerinden edilen Almanların gizlice Berlin Duvarı’na yaptığı grafitiler, Sokak Siyaseti’nde bahsedilen ve tarihte önemli yer teşkil eden örnekler arasındadır. Eğer mesele hayatta kalma mücadelesi değilse hiç kimse vatanından ayrılıp sonunun nereye varacağı belli olmayan bir umut yolculuğuna çıkmayı istemez. Mesela baba tarafım Çarlık Rusyası zulmünden kaçıp Osmanlı’ya sığınan Tatar Türklerinden; anne tarafım ise Musul’da İngiliz işgalinden kaçan Türkmenlerden geliyor. Eğer o zamanlarda Osmanlı atalarımı kabul etmemiş olsaydı, bugün bu satırları yazıyor olamazdım. İnsanların hayatları için çıktıkları yolcuğa karşı olanlara soruyorum: “Neden siyasetlerini ortak iyiye ulaşmadaki ‘ortak’ terimini insanlık bazında değil de daha sınırlayıcı bir düzeyde kullanarak yapıyorlar?” Ortada bir anlaşmazlığın olması, geneli kapsamayan yani en ortak özelliğimiz olan insanlığımızdan üstte tuttuğumuz değerler yüzünden var. Fransa’daki patlama mesela. 127 kişinin öldüğü belirtilen hain saldırıya tepki olarak tüm gelişmiş ülkeler destek olmak adına binalarını Fransa bayrağının renklerine bürüdüler ve gazete manşetlerinde desteklerini ifade ettiler. Ne acıdır ki yıllardır süren kaos sonucu hayatını kaybedenlerin sayısı milyonları bulan Orta Doğu için hiçbiri zulmedenlere tepki, zulme uğrayanlara da desteklerini göstermedi. Sebebi ise, emperyalist ülkelerin ortak çıkarları, menfaatleri bulunması. Kendilerinde gelişen olumsuzluk ve zararlarda hepsi tek yürek olabiliyorken, çıkarları söz konusu olduğunda insanlığı tek kalemde silebiliyorlar. Tıpkı Orta Doğu için yaptıkları gibi... Biliyorum ki zulümler bitmeyecek, her hak yerini bulmayacak. Bugün bütünlüklerinin bozulmaması ve gücü ellerinde tutmak amacıyla insana zulmetmekten kaçınmayan gelişmiş ülkelerin politikaları, yarın işlevini kaybedecek. Güç dengeleri yeniden ve yeniden şekillenecek. Ta ki insanoğlu, insana ırkından, dininden, fikrinden, zikrinden değil de insanlığından ötürü değer verene kadar bu bencil devinim sürecek. Bir Afrika atasözü şöyle der: “Pek çok küçük yerde, pek çok küçük insan, dünyanın suretini değiştirebilecek pek çok küçük şey yapar.” Birlik ve beraberliğin huzur içinde yaşanması olan temennim, sayısız görüşün içerisindeki küçük bir parça. Peki, dünyanın suretini değiştirmeye yetecek büyüklükte parçayı oluşturma yolunda senin küçük parçandan ne haber? Semih Açıkgöz ZAMAN GERÇEKTEN HER DERDE DEVA MI? Her insan hayatı boyunca hatalar yapmış, pişmanlıklar yaşamıştır. Bu olaylara bir de şuan yaşananlar eklenince çoğu insanın hayatı çekilmez hâle gelir. İşte tam bu anda çıkmış olsa gerek, ‘’Zaman her şeyin ilacıdır.’’ sözü. Pekâlâ, gerçekten durum böyle midir? İnsan zamanla yaptığı her şeyi veya yaşanmış her türlü tecrübesini unutabilir mi? Benim açımdan söze başlarsam; gerek özel hayatımda, gerekse akademik hayatımda ufak bir sorun yaşadığımda, bu konuyu kafama takar, evirip çevirdikten sonra da, daha da içinden çıkılmaz bir hâle getirip, büyüttükçe büyüten bir karaktere sahip olduğumu söylemem mümkün. Bu huyumu ne kadar sevmesem de, karakterimin bir parçası olduğunu ve değiştiremeyeceğimi düşünüyorum. Yakın çevremden çoğu kişinin bana söylediği “Bu konuyu neden bu kadar kafana takıyorsun ki, ileride arkana dönüp baktığında kendine güleceksin.” lafı belkide bir bakıma benim de kendimi bu yönde yetiştirmemi gerektiren bir nevi hayat felsefesi diyebiliriz. Ne var ki, ‘ilerisi’ sözcüğüyle bağdaşan ‘zaman’ kavramının geçiremeyeceği, unutturamayacağı, noktalar olduğu kanaatindeyim, ölüm gibi… Ölüm, dediğimiz olgu, tanımının kişiden kişiye değişebilme durumu bir yana, herkes bu duyguyu -ben bir duygu olarak nitelendiriyorum- kendi içinde daha bir farklı yaşar: Kimileri içine atar kimseyle paylaşamaz, kimileri ise bu acıyı avazı çıktığı kadar haykırır. Zaman içinde yürek biraz olsun ferahlar, bu duruma alışır gibi olur olmasına da, beklenmedik anlarda kaybedilenlerin ardından ne kadar zaman geçerse geçsin onları hiçbir şey unutturamaz. İlginçtir ki, günümüz teknolojisi bunun için de bir çare bulmuş gibi; bilim adamlarının iddialarına göre insanlar öldükten sonra vücutlarını dondurarak ileri ki bir zamanda tekrar hayata döndürülebilirmiş. Bizim için şu an bir hayal olabilir ama bu iddiada bulunanlar epeyce iddialılar gibi görünüyor. Benim takıldığım konu, vücutlarına yapılan dondurma, diri tutma ve benzeri işlemler değil, mevzubahis olan yine, zaman… Belki gelecekte fiziksel açıdan hayata dönebilirler ama bu ne kadar ilerisi ya da ne kadar zaman sonra? Dahası; zaman içerisindeki teknolojik gelişmelerin hızı, insan bedenlerin fiziki olarak hasar görmemesini sağladığımız 10 yıl veya 15 yıl içerisinde yeteri kadar gelişebilecek mi ki geri dönüşümü sağlayabilelim? Yine sizin de anlayacağınız üzere her konu zaman çevresinde dönüyor, yıllar, günler, saatler vs. Fikrim, zamanın her derde deva olduğu yönünde değil, yaşam tarzının kişileri değiştirdiği yönünde. Aslında zaman bize iyi gelen şey değil, zaman bir merhem değil ve yaşanmışlıklarımız da yara değil bu bağlamda. Bize iyi gelen nokta, kesinlikle yine kendimiziz, çünkü yaşadığımız her olay bize farklı bir bakış açısı sunmuyor mu? Bu da yaptıklarımızı daha iyi muhakeme edebilmemize olanak sağlıyor. Üstünden ne kadar zaman geçerse geçsin bir insan hep aynı düşünce alt yapısına sahip olursa; kendisini geliştiremez ve bazı konuların artık gereksiz olduğunu, unutulması gerektiğini düşünebilmekte hayli zorlanır. Yaşadığı olayları unutamaz dolayısıyla da sürekli olarak aynı yanlış düşünceyle devam eder ve aynı üzücü sonuçları elde eder. Bu yüzden insan istemediği sürece unutmak istediği anıları ne zaman silebilir ne de herhangi başka bir etken; iş sadece düşüncelerini değiştirmekte biter. Sevdiğiniz birini kaybettiğinizi düşünün; onunla beraber geçirdiğiniz zamanları, birlikte yaşadığınız her şeyi gözünüzün önünden geçirin. Bütün bunları düşündükten sonra, gerçekten de zamanın sizin anılarınızı duygularınızı silebileceğini düşünebiliyor musunuz? Siz isterseniz, birlikte yaşadığınız her şey yine sizinle de kalabilir, tam tersi de olabilir. Aslında, zaman size bir şekilde yardımcı olur, oda sizi kaybettiğiniz kişinin yokluğuna alıştırarak. Buna dayanarak zamanın her derde deva olmadığını söyleyebilirim. Zamanı kendi lehinize kullanabilirsiniz ama sadece siz isterseniz. Bu yüzden dış etkenlere fazla takılmadan, kendi içinize yönelmenizi tavsiye ederim sizlere. Çünkü zaman benim için sadece bir teselli aracı oldu bugüne kadar. Belki de durduramadığım, geçmesini engelleyemediğim tek gerçek oldu. Beni kimi zaman kendimle çeliştirdi, kimi zaman ise kendimle yüzleşmemi sağladı ama daha fazlası olamadı. Kendi kafamı toplamadan, duygularımı bu değişime hazırlamadan zaman sadece geçti ve gitti hayatımdan. Halâ bugün, geçmişime dönüp baktığımda takıldığım noktalar var elbette. Bu da demek oluyor ki, ne zaman derdime deva olmuş ne de kendi içimdeki sorunları çözebilmişim. SİMGENUR ÖZDEMİR Ahmet Enes Akpınar İNSAN ÖLDÜ ORTAKLIK BAŞLADI İnsanoğlu olarak bizim bir türlü ibret almamamızı tekrar hatırladım Kim Nasıl Ölüyor kitabıyla. Gerçekten çok ilginç. Bu kitapta Emile Zola’nın sırasıyla beş ekonomik tabakadan insanın son anları, ölümleri ve sonraki merasimleri anlattığına şahit oldum. Dikkat ettiğim şey ise ekonomik sınıf farklılıkları dediğimiz şeyler, dünyevî dostlar ve rütbeler mevtaya kabir kapısına kadar eşlik etti. Evet belki Zola uzun uzun betimledi ama sonuç itibarıyla hepsinin ortak noktası olan iki metrekarelik alanın üzerinde çok durmadı. Kuş tüyleri içinde götürülen Verteuil Kontu1 ile bir gün eski bir şilte içinde bekledikten sonra ancak kendisi için tahta bir tabut bulunan zavallı çocukcağız Charlot’un2 eşitsizliğini haykırmanın herhangi bir anlamı olduğunu düşünmüyorum gittikleri yer aynı olduktan sonra. Mali durumun ne kadar iyi olsa da öldükten üç gün sonra mallarını hırsla bölen oğulların varsa Madam Guérard3 gibi, ya da cenaze merasiminde yağmurdan ıslandığı için içinden küfreden ‘yakın’ların olduysa hayatın boyunca yakınında, o zaman ölümden daha şiddetli bir sille yemiş olursun zaten. Kaldı ki ölümle muhatap olan bir insanın bu tarz nankörlüklere kafa yoracak bir himmeti dahi bulunmaz muhtemelen. Herkesin ortak noktası olan ölümü ve kimseyi kayırmayan ecel celladını düşündükçe dünyaya ait olan ve beraberimizde götüremeyeceğimiz her şey fazlasıyla anlamsız gelmedi mi? Düşünüyorum; arkadaşımla her ne için tartışmış isem anlamsız, her ne için kalp kırmışsam manasız, her ne için birisi ile boğuşmuşsam yararsızmış. Pahalı bir yemeği gözümün önünde iştahla yiyen birine duyduğum kıskançlık gerçekten neticesizmiş. On dakikalık zevkten sonra ölüm ortak paydasında hiçbir farkımız kalmayacak yine. On dakikalık dediğimiz zevkten altmış yıllık lüks yaşama kadar olan her lezzet sonu gelmesi itibarıyla farksız. Hatta belki altmış yıllık olanın ardından gelen ölüm daha yıkıcı olabilir. Gerçi öldükten sonra bunun bile bir anlamı kalmayacak vereceğimiz hesaptan başka. Her türlü lezzet geçip gittiği ilk andan itibaren içimi yakıyorsa bunun sebebi bu olmalı. Hatta daha geçip gitmeden aklımı kurcalayan faniliği bile yetiyor bir zevkime bin elem katmaya. Sanki iki tarafında dikenli güllerin olduğu hızlı bir trende, hayat treninde, giderken elimi dünyevî lezzetler yerine o güllere uzatmış biri gibiyim. Dikenli olmalarından elimle buluştuklarında ayrılık tevehhümü ile elimi kanatıyorlar, trenin hızla gitmesiyle ayrılıklarından da elimde derin yaralar kalıyor. 1 Zola, Emile. Kim Nasıl Ölüyor? İstanbul: Sel Yayıncılık, 2017. s. 10. 2 A.g.e. s. 47. 3 A.g.e. s. 27. Peki ne yapacağım ki? Necip Fazıl’ın ifadesiyle fikirden kurtularak mı kurtulacağım ölümden?4 Ya da deve kuşu gibi koca gövdem dışarıda iken kafamı kuma mı gömeceğim ecel beni görmesin diye? Hakikatte kurtulmalı mıyım ölümden? Bu soruların cevabı her ne olursa olsun ölüm söz konusu olduğunda bile umursamazca onu hayalimde başkası üzerine giydirerek faydasız işler peşinde koşmaya devam etsem o cevapların da bana bir getirisi olmaz. Tıpkı ölümle burun buruna iken dahi halen dükkandaki müşteriyi düşünen Adéle gibi… Veya ‘çok sevdiği’ karısı Adéle öldüğü halde cenazeden sonra içine dert olan tek şey dükkanının bir gün kapalı kalması olan Mösyö Rousseau gibi… İşte ibret almıyoruz derken kastettiğim buydu. Son ana kadar dünyayla bağını koparmamak için sarf ettiğimiz gayreti ölüm gerçeğini idrak etmekte kullanıp ona kalp, ruh ve zihnimizi hazırlayabilsek belki bu kadar acının bizi çevrelemesine müsaade etmeyiz ama olsun. Zaten yaşımız da genç. Ölüme yaklaşınca düşünürüz değil mi bunları? Daha ‘yolun yarısında’ bile değiliz. Tabi yolu yarıladığını zannedene ne olduğunu da iyi biliriz ama insanoğluyuz, ibret bize yolu bitirmeden uğramaz. Uğradığında da ne acı ki biz ona değil hala dünyaya bakmaya devam ederiz, “kabir kapısında bekleyen bir adamın, arkasındaki fani dünyaya riyakârane bakması acınacak bir hamakattır”5 gerçeğini görmezden gelerek. Kaynak Eser: Zola, Emile. Kim Nasıl Ölüyor? İstanbul: Sel Yayıncılık, 2017. 4 Kısakürek, Necip Fazıl, Çile (İstanbul: Büyük Doğu Yayınları, 2000), 257. 5 Nursî, Bediüzzaman Said, Emirdağ Lahikası (İstanbul: Rnk Neşriyat, 2019), 71. Harry Potter Serisi J.K.Rowling Bazıları Kendini Kurtaramazken Dostlarının Azatçısıdır Bundan tam on yıl önce boş derslerimizden birinde kütüphaneden bir kitap alıp okumaya başladığımda bu kitabın hayatıma herhangi bir katkısının olabileceği aklımın ucundan geçmezdi zannediyorum. O kitabı oraya kim bırakmıştı bilmiyorum, ama her zaman minnettar kalacağımdan eminim. Bugüne kadar belki de yüzlerce kitap okumamı sağlayan bu kitabı, Harry Potter ve Felsefe Taşı`nı, oraya bırakan ve beni okumaya teşvik eden kişidir. Muazzam, bambaşka bir dünyanın yaşatıldığı bu sayfalar kitapları tekrar tekrar okumama sebep oldu. Elimde görenlerin hiç şaşırmadığı kitaptı başkaları için, benim içinse bir paralel yaşamdı. Dostlarımın başından geçenleri dinlediğim zamanlardı kitabi okuduğum zamanlar. Bu yazıyı yazmak üzere son kez okuduğumda fark ettim ki olay örgüsünün yanında birden fazla hikâye var. Evet, arkadaşlarının ve ölmüş olsalar bile ailesinin yani sevdiklerinin desteğiyle bütün iyilerin savaşını sürdüren bir çocuk belki Harry, ama bu sadece onun hikâyesi değil. Bu hikâye bütün iyi duyguların sadakatin, aşkın, arkadaşlığın, dürüstlüğün, sınandığı ve iyilik adına yapılabileceklerin sorgulandığı bambaşka karakterlerin hikâyesidir bence. İlk kitapta Dumbledore`un bir sözü var “Düşmanlarınıza karşı koymak yürek ister ama dostlarınıza karşı koymak da yürek ister”. Son kitapta ise “ölmüşe acıma Harry sevgisiz kalmışa acı, acınacak halde olan sevginin eksikliğinin ne anlama geldiğini bilmeyendir” diyor. Dostlarının iyiliği için onlara karşı çıkabilmek her yiğidin harcı değil o noktada ileti gayet açık ve net. Zamanla bu anlayışı benimsediğim için mi bugün böyleyim yoksa içimde böyle bir fikir hep vardı da Harry Potter`ın hayatı bunu ortaya çıkarmamda yardımcı mı oldu bilinmez. Ama benim hayat felsefem çevrendekilere faydan olduğun sürece varsın çevrendekilere yardım ettiğin sürece belki bir gün kendine yardım etme fırsatı elde edebilirsin. Yani işin aslı kitap size sadece güzel bir hikaye ve tatlı bir zaman dilimi vaat etmekten öteye geçiyor. Uzanıp sizin hayatınızda bir yerleri gösteriyor ya değişime ihtiyacınız olan yönlerinizi gösteriyor ya da o anda durduğunuzdan bambaşka bir noktaya geçip olaylara yeni bir bakış açısından bakmanızı sağlıyor. Tabii ki, “bir gün kendime de iyi geleceğim” diyerek fedakârlığı benimsemiş değilim. İnançlarımın beni daha iyi biri olmaya götüreceğinden eminim. Belki bir gün iyi birisi de olurum ama hâlihazırda önemli olan başka birisinin zerre kadar da olsa doğruya yönelmesine yardımcı olabilmek. Sevgi benim için bu yolda araçtır, çok şükür ailem ve arkadaşlarım sevgileriyle beni edindiğim hayat anlayışında ısrarcı olmaya teşvik ediyorlar. Çevreme duyduğum sevgi, onların hayatlarını bir nebze olsun güzelleştirme fikri, beni bu yolda tutmaya yeter de artar bile. İnsanların benim çabamın farkında olup olmaması önemli değil, eğer bir gün birisi bir yanlışından benim katkımla dönmüşse, benim etkim olduğunu bilip bilmemesinden bağımsız o larak, benim görevim tamamlanmış demektir. İnsanların ihtiyaçlarından biri olan “ihtiyaç duyulmak” fedakârlık diyebileceğimiz bir hayat tavrı takınmış kişinin en büyük mücadelesidir kanaatimce. Yapılan iyiliğin karşı taraftan tepki almasının önemi olmaması gerekir ki fedakârlık zaten o tatmin duygusunun ihtiyacından sıyrılabilmektir. Çok amiyane veya sıradan bir örnek gibi gözükebilir başta ama benim için önemli bir iç çelişkiden bahsetmeliyim bu noktada: Bilkent öğrencisi olarak mescit otoparkında binalara yakın yer bulabilmek zordur, bunu araç kullanıcısı olsun olmasın herkes görebilir. Okuldöneminin başlarında otoparktan çıkarken aracını park etmek için bekleyen birine çıkacağımı dolayısıyla onun park edebileceği bir boşluk olduğunu haber vermek benim için çok da önemli değildi ne de olsa illa ki biri gelip boşluğu kullanacaktı. Son zamanlarda otoparktan çıkarken özellikle bekliyordum ki birisi gelsin ben de yerimi ona bırakayım. Seriyi okuyup hayat görüşümü tekrar irdelerken fark ettim ki bunu sırf iyilik yapmış olmanın tatminini yaşamak için yapıyordum. Asıl amaç başkalarına faydam dokunabilmesiyken olayı kendime çevirmiştim. Kendimde bu tavrı görmek sarsıcı oldu ama bunu görebildiğime ve düzeltme fırsatım olduğuna şükrettim ve şu ara teşekkür edilme ihtiyacımdan kurtulmaya çalışıyorum. Bir nevi nefis terbiyesi olarak adlandırılabilir benim için. Bu seriyi biliyorum ki ne ilk ne de son okuyuşum olacak ve biliyorum ki her seferinde yeni bir şey alacağım kitaptan. Sonuçta bilimkurgu ya da değil fantastik veya gerçek hikâye fark etmeksizin okuduğumuz kitaplar hayatımızı etkilediğinin açık ve de mutlu edici bir göstergesidir benim için. Kaynakça Rowling,J.K. Harry Potter ve Felsefe Taşı. Yapı Kredi Yayınları Rowling,J.K. Harry Potter ve Ölüm Yadigârları. Yapı Kredi Yayınları Hilal ALTAY CANSIZLARDA ÖLÜR 1998 Nobel Edebiyat Ödüllü Jose Saramago tarafından yazılmış Ölümlü Nesneler’i okuma şansım oldu bu seferde… Daha doğrusu çevirisini… Eleştirmek gibi olmasın ama doğrudan karmaşaya girdim kitabın ilk sözcüklerinde... Adı Ölümlü Nesneler olan bir kitabın duru bir anlatımı olmasını tabii beklemiyordum, bu kadarı da biraz şok oldu. Dili ağır desem değil, kelimeler yorgun desem değil ama galiba yazar biraz duygulu… Kim bilir belki gerçekten nesnelere karşı, belki nesneler aracılığıyla insanlara karşı hislerini yazmış. Böyle değil midir zaten insanları kitap okumaya iten duygular... Sadece mantık çerçevesinde yazılan bilimsel yazıları hangimiz pür dikkat okuruz ki… Yazarın konuşma tarzını ve anlatış biçimini çok beğendiğimi söylemeliyim-adam zaten ödül almış, ben beğensem ne olur beğenmesem ne olur-. Kendisiyle yazış tarzımız benzer ama hayal gücünü karşılaştırmam imkânsız biraz. O kadar hayal gücüm olsaydı kitap yazmakla yetinmez filmler çeker oyun kodları yazardım büyük ihtimalle. Bir insanın en küçük eşyayı bile canlı bir nesneden farksız görebilmesi, ona duygular yükleyebilmesi alkışlanası bir hareket. Sanatçı ruhlu olmak bunu gerektiriyor galiba... Çünkü çoğu sanatçı-yazarından bağlama çalanına kadar- dünyayı çoğu insandan farklı görüyor. Duyguları daha derin yaşıyor çoğumuzdan. Zaten daha yoğun yaşamazlarsa nasıl ortaya çıkar o şaheserler ortaya… Cidden sanatla uğraşan insanların bir yönden takıntılı olduklarını düşünmüşümdür hep… Bazıları mübalağa konusunda, bazıları notalar konusunda ve birçoğu birçok konuda… Onları o konularda belki beş belki on kat iyi yapan şey bence bu… Üslubundan önce aslında yazarın yazıyı yazdığı döneme değinmek istemiştim ama şimdi kısmet oldu. Bir diktatörün baskısıyla yayınlanamayan, yayınlansa bile sonuçları fazlasıyla ödetilen birçok kitap var dünyada. Vardı daha doğrusu... Şu an ülkede yasak olan bir kitabı başka bir ülkeden Paypal’la getirebildiğimizi düşünürsek, artık kitap ve birçok konuda sınır ve yasakların pek anlamı olmadığını da anlayabiliriz. Yayınlanamayanlara tekrar dönersek, Jose Samarago gibi birçok yetenekli, zeki, öngörülü, ironisi bol adam bulmak, bulup da kitabını basmamak adama haksızlık oluyor tabi. Kimi yazarın öldükten sonra ödüllendirildiğini, ölmeden önce ise