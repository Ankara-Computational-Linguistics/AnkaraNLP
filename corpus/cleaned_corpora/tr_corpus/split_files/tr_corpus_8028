halkın bir kısmı Hazar ülkesine taşınmış ve daha sonra serbest olarak ibadet edebilme, ezan okutma, cami yapabilme ve müslümanlara karşı savaşmama gibi şartlar karşılığında orduya girmişlerdir. Diğer taraftan, Omeljan Pritsak ise Hazarların Museviliğe dönüşünü yalnızca gezgin Radhanitler ve İranlı Yahudi tüccarların etkilerine bağlamaktadır. 1999'da Aşkenaz Musevilerine ait Y kromozomlarında yapılan genetik araştırmalarda DNA yapılarının, İsrailoğlu kökenli Yahudilere değil, Türk kökenlilere yakın sonuçlar verdiği ortaya çıkmıştır. Hazarlardan günümüze yeterince bilgi kalmadığı için birçok yerde kesin tarihler verilememiştir. Kan KardeÅŸleri (oyun) Kan Kardeşleri (İngilizce özgün adıyla "Blood Brothers"), Willy Russell'in müzikal tiyatro oyunu. Oyun ilk kez Liverpol Playhouse tarafından 8 Ocak 1983'te, Liverpool'da, toplulukla aynı adı taşıyan tiyatroda aşağıdaki kadroyla sahnelendi: Oyuncular: Sırtlan Payı Sırtlan Payı Attilâ İlhan'ın Aynanın İçindekiler serisinin yayınlanan ikinci romanıdır. 1974 yılında yayınlanan eser, serinin yapısından dolayı sadece basım tarihinin kronolojisinde ikinci sıradadır. Serinin diğer romanlarında olduğu gibi okunma sırası olarak bir önceliği yoktur. Romanın başkahramanı Miralay Ferid 1919'da Kuva-yi Milliye hareketine katılmış bir subaydır. Hikâye ülkenin 1960'taki durumundan hoşnut olmayan Ferid'in tarihsel ve politik süreci sorgulaması üzerine kurulmuştur ve 27 Mayıs Darbesini takiben Ferid'in ölümüyle sona erer. Roman Yunus Nadi Roman Armağanı'nı almıştır. AnnaSophia Robb AnnaSophia Robb, (d. 8 Aralık 1993 Denver, Colorado) Amerikalı sinema ve televizyon filmleri oyuncusu, şarkıcı. 2005 yılında oynadığı aile filmi "Because of Winn-Dixie" ve gişe başarısı elde etmiş "Charlie and the Chocolate Factory" adlı filmlerle tanındı. 2007 yılında "Bridge to Terabithia" ve "The Reaping" filmlerinde yan rollerde oynadı. Son olarak 2008 yılında vizyona giren Sleepwalking filminde rol aldı. İlk oyunculuk deneyimi McDonald's reklamı ile oldu. Daha sonra ilk film oyunculuk deneyimi olarak 2004 yılında "Drake & Josh" adlı TV dizisinde oynadı. İlk önemli rolünü ise "Samantha: An American Girl Holiday adlı TV filminde" oynadı. Annasophia Robb Denver, Colorado'da doğdu. Janet ve Dave Robb'un kızıdır. Ailesi ona büyük anneannesi Anna Marie'nin ismini vermiştir. Bella adında köpeği vardır. Şarkı söylemeyi, dans etmeyi, kitap okumayı, snowboard yapmayı sevmektedir. Hip hop, break dans ve jimnastiğe meraklıdır. Dört buçuk yıl jimnastik yapmış ancak daha sonra oyunculuğa başlamıştır. İlk olarak Amerika'da biraz yaygın olan ev okulu öğrenciliği yapmış, daha sonra Colorado'da özel okulda öğrencilik yapmış ve son olarak kolejde öğrencilik yapmaya başlamıştır. Coğrafya dersini sevmektedir. The Lost World (film, 1925) The Lost World 1925 ABD yapımı fantastik macera filmdir.Filmin adının Türkçe karşılığı Kayıp Dünya dır.Senaryosunu Marion Fairfax 'ın Sir Arthur Conan Doyle 'un 1912 yılında yazdığı aynı adlı romanından uyarlayıp yazdığı filmin yönetmeni Harry O.Hoyt'tur.Başlıca rollerinde Bessie Love , Lewis Stone , Wallace Beery , Lloyd Hughes , Alma Bennett ve Arthur Hoyt rol almışlardır. Filmde romanın yazarı Sir Arthur Conan Doyle 'un da bir rolü vardır.Filmin özel efektlerini daha sonra ünlü orijinal King Kong filminin de özel efektlerini yapacak olan Willis O'Brien yapmıştır.Tek kare çekimlerle (stop motion) gerçekleştirilen özel efektler o dönem için son derece yenilikçi idi. Günümüzdeki Jurassic Park filmlerinin atası sayılan bu siyah beyaz film sessiz çekilmiştir.Film orijinal olarak her sahnesi başka bir tonda olmak üzere elle renklendirilmişti.Zaman içinde birçok tahribata uğrayan filmin çeşitli uzunluklarda ve birbirinden farklı sahneler içeren 5 versiyonu mevcuttur.Son restore edilen ama yine de eksik sahneleri olan en uzun versiyonu 106 dakikadır.Filmde Amazon ormanlarının derinliklerinde tarih öncesi çağın hüküm sürdüğü bir bölgenin var olduğu duyumunu alan bilim adamı,avcı ve habercilerden oluşan bir grubun macera dolu keşif gezisi konu edilmektedir. "The Lost World", 1998 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Gazete muhabiri Edward Malone (Lloyd Hughes) Gladys Hungerford (Alma Bennett) 'a evlenme teklif eder,ancak Gladys yalnızca meziyetleri olan tanınmış bir eylem adamı ile evlenebileceğini açıkça söyler. Bunun üzerine Malone gazetedeki patronundan kendisine serüven yaşayabileceği heyecanlı ve aktif bir görev vermesini ister. Patronu da ona yakında "kayıp bir dünya" ya keşif seferi düzenlemeyi planlayan Profesör Challenger (Wallace Beery) ile bir röportaj yapması için görev verir. Profesör Challenger 'ın kendisi gibi bilim adamı olan arkadaşlarından biri söz konusu bölgede mahsur kalmıştır,kızı Paula White (Bessie Love) ise kaçarak Londra'ya dönebilmiştir. Dinozorların varlığının tek canlı tanığı odur. Malone Profesör'ün Güney Amerika'ya yapacağı keşif gezisi için oluşturduğu ekibe dahil olur. Ekipte ünlü avcı John Roxton (Lewis Stone) da vardır. Geziyi Malone'un gazetesi finanse edecektir. Ekip Amazon ormanlarının derinliklerindeki ücra ve izole plato 'ya ulaştığında burada tarih öncesi çağlardan kalma dinozorların ve maymun-adamların yaşadığını görürler. Hayatlarını zor kurtarırken beraberlerinde bir Brontozor 'u da Londra 'ya getirmeyi de başarırlar.Burada zincirlerinden kurtulan yaratık şehri teröre boğar,binaları köprüleri yıkar ve denize ulaşarak özgürlüğüne doğru yüzer. Malone ise yeni sevgilisi Paula White ile evlenir. Francesco Redi Francesco Redi (d. 18 Şubat 1626 – ö. 1 Mart 1697) İtalyan biyolog Arezzo, Toscana’da soylu bir ailenin çocuğu olarak doğdu; Aristotelesçi abiogenesis kuramı olarak da bilinen -"kendiliğinden oluş" iddialarını çürütme yönünde atılan adımların ilklerinden biri olarak kabul edilen 1668’te yaptığı deney ile ünlenmiştir. O zaman akılcı düşünceye göre sinek kurtçukları bozulmuş etten oluşuyordu. Deneyde Redi iki dörtlü gruba ayırdığı sekiz tane kavanoz aldı: ilk kavanoz grubuna bilinmeyen bir madde koydu; ikinci gruba ise ölü balık koydu ve ilk grup kavanozun ağzını içine sadece hava girebilecek şekilde bir bez ile kapattı. İkinci grubun ise ağzını açık bıraktı. Birkaç gün sonra ağzı açık olan kavanozlardaki et üzerinde sinek kurtçuklarının oluştuğu gözlendi; ağzı bez ile kapatılmış olan kavanozlarda ise sinek kurtçukları oluşmadı. Deneyine sinek kurtçuklarını gözlem altına alıp değişim geçirip sineğe dönüşmelerini takip ederek devam etti. Aynı zamanada ölü sinek ve kurtçukları ölü hayvanlarla aynı kavanoza koyduğunda yeni kurtçuk oluşmadığını ancak aynı durum canlı sineklerle gerçekleştirildiğinde sinek kurtçuklarının oluştuğunu gösterdi. 1 Mart 1697 yılında Pisa'da uykusunda ölmüştür. Redi aynı zamanda şairdi; en çok tanınan eseri “Baküs Toskana’da”dır. Mars’ta onun anısına bir kratere adı verilmiştir. Straight to the Bank "Straight to the Bank", Amerikalı rapçi 50 Cent'in üçüncü stüdyo albümü "Curtis"'ten çıkan ilk teklisidir. Parçanın yapımını Dr. Dre ve Ty Fyffe üstlenmiştir. Şarkının internete sızmasından altı gün sonra şarkı, "Billboard" R&B/Hip-Hop listesinde 30 numaraya çıkmıştır. "Straight to the Bank", 26 Mayıs 2007'de "Billboard" Hot 100'e 32 numaradan girmiştir. Şarkının videoklibinin gösterimi 16 Mayıs'taki "Amusement Park"in gösteriminden sonra 17 Mayıs'ta MTV'de yapılmıştır. BET'in "2007'nin İlk 100 Videosu" listesinde 83 numarada yer almıştır. Litvanlar Litvanlar (Litvanca: "Lietuviai"), Litvanya'nın yerlisi olan Baltık kökenli bir etnik gruptur. Litvanların, Litvanya'daki nüfusu üç milyonu aşmaktadır. Bir milyonu da Litvanya'nın dışında yaşamaktadır. Litvanların anayurtları dışında yaşadıkları yerlerin başında ABD, Brezilya, Kanada, Rusya, Birleşik Krallık ve İrlanda gelmektedir. Litvanca, Hint-Avrupa dil grubuna bağlı olup Baltık dilleri alt sınıfına dahil olan iki dilden biridir. Litvanların çoğu Hristiyanlık dininin Katolik mezhebine bağlıdırlar. Thomas D'Arcy McGee Thomas D’Arcy McGee (13 Nisan 1825- 7 Nisan 1868) İrlanda asıllı Kanadalı yazar ve Kanada'da konfederasyon hareketinin önde gelen siyasal sözcüsü. Thomas D’Arcy McGee 13 Nisan 1825’de Carlingford, Louth İli, İrlanda’da doğdu. Katolik bir ailenin çoçuğudu. 1843’de 17 yaşında Amerika Birleşik Devletleri'ne göç etti. Aynı yıl Boston’da bulunan "Boston Pilot" adlı bir katolik gazete’de Patrick Donahoe’nin asistanlığını yapmaya başladı. Birkaç yıl sonra kendi isteğiyle İrlanda’ya geri döndü. Bir İrlanda yurtseveri olan McGee, "Yeni İrlanda" siyasal akımının "The NATION" (1846-48) adlı yayın organına katkıda bulundu. Fakat 1848’de başarısız kalan İrlanda ayaklanması’na karıştığı için ABD’ye kaçmak zorunda kaldı. New York'ta "Nation" ve "American Celt" adlı iki gazete yayınladı. Zamanla İrlanda’da devrim yerine barışçı reformların savunucusu oldu. 1857’de Kanada’ya yerleşerek siyasete atıldı. 1867’de Kanada yasama meclisine seçildi ve ölümüne değin meclisteki yerini korudu. 1860'larda kurulan birçok hükûmette bakanlık görevi aldı. 1870’te Kanada’daki sömürgelerin federal bir yönetim altında birleşmesine yol açan konfederasyon hareketinde önemli bir rol oynadı. 7 Nisan 1868’de büyük olasılıkla Kanadalı Fenianları (Kanadalı İrlanda Milliyetçileri) hedef alan sözleri nedeniyle bir suikast sonucu öldürüldü. Ottawa, Kanada’da Thomas D'Arcy McGee adına yapılmış önemli bir federal devlet binası bulunmaktadır. Edebi ve Kültürel milliyetçiliğin siyasal etkinliklerle birlikte sürdürülmesi gerektiği yolundaki inancına uygun olarak Kanada’ya özgü bir kültürün geliştirilmesine önayak oldu ve milliyetçi şiirler yazdı. Ottawa’da McGee’nin seçme yaptıkları iki kitapta toplanmıştır: The Poems of Thomas D'Arcy McGee (1869; Thomas D'Arcy McGee’nin. şiirleri) ve D'Arcy McGee: A Collection of Speeches and Addresses (1937; Thomas D'Arcy McGee: Söylev ve Demeçlerinden bir derleme). Yaşam öyküsü J. Phelan’ın The Ardent Exile (1951; Coşkulu Sürgün) adlı kitabına konu olmuştur. Hakkını Helal Et Hakkını Helal Et, Samanyolu TV'de 2007 yılında başlayan ve 2008 yılının Haziran ayında sona eren başrol oyunculuğunu Mürşid Bağ'ın, yönetmenliğini İsmail Güneş'in yaptığı yaptığı dizi filmdir. Geçimini her türlü hileli yol ile kazanan Murat, hapishaneden çıktıktan sonra annesi ve kendisini terkeden babasının cenazesine gider. Babası da Murat gibi geçimini dolandırıcılık, hırsızlık sayesinde sağlamakta idi. Cenazede kimse babasına hakkını helal etmemiştir. Bu durum üzerine kendini sorguya çeken Murat tövbe yolunu seçer. Hakkını yediği kim varsa onlardan helallik almak için uzun bir maceraya başlar. 2007 yılında başlayan Hakkını Helal Et dizisi bazı kesimler tarafından Amerikan komedi dizisi olan My name is Earl'nin çalıntısı olarak iddia edilmiştir. Hakkını Helal Et yapımcı Melih Sezgin bu dizide karakterin ve senaryonun Fudayl bin İyaz'ın hayatı ile oluşturulduğunu söyledi. Hiçbir şekilde çalıntı olmadığını belirtti . Iddanın sebebi, My name is Earl dizisinin konusu, Earl'ün yaptığı kötülüklerden af edilmesini istiyor ve kötülük yaptığı insanlardan af diliyor. Dizinin her bölümünde Earl bir kişiden af diliyor. Ayrıca, Earl ve Murat aynı fiziksel görünüme sahipler. Doğu Türkistan İslâm Cumhuriyeti Doğu Türkistan İslâm Cumhuriyeti (Uygurca: شەرقىي تۈركىستان ئىسلام جۇمھۇرىيىتى Sherqiy Türkistan Islam Jumuhriyiti, Çince karşılığı: 东突厥斯坦伊斯兰共和国/東突厥斯坦伊斯蘭共和國 dōng tūjuésītǎn yīsīlán gònghéguó; 12 Kasım 1932 - 6 Şubat 1934), bugünkü Çin'in Sincan Uygur Özerk Bölgesi'nde kurulmuş cumhuriyet. 1930'lu yıllarda Doğu Türkistan'ı yöneten Sincan Eyalet hükûmetine karşı Uygurlar başta olmak üzere Müslümanların bağımsız hareketini birleştirerek Tarım Havzası'nın güneybatısında yer alan Kaşgar'da kurulan hükûmet. Kuzeybatı'nın Üç Ma'sı (西北三馬 xīběi sānmǎ) olarak ünü kazanan Müslüman Hui askerî hiziplerin bir kolu olan Ma Zhongying (馬仲英)'nın ordusu Sincan'a kadar genişlemeye başlamıştır. Buna karşın yerli halklar önce 1931'de Kumul'da 1932'de Turfan'da isyan başlatmışlardır. Kumullu Hoca Niyaz önderliğindeki isyan gücü Eyalet ordusunun hücumune uğrayarak batıya çekilmek zorunda kalmıştır. Ma Chungying ordusunun saldırıya uğramamış Tarım Havzası'nın güneyindeki Hotan'da da 1933'te Muhammed Amin Buğra isyan etmiştir. İsyancılar Hanlı memurları kovarak Hotan'ı aldıktan sonra Yarkand ve Kaşgar'a ilerleyerek Kumlu ve Turfan'dan sağınmış güçleriyile birlikte 12 Kasım 1932'de Doğu Türkistan İslâm Cumhuriyeti'nin kuruluşunu ilan etmiştir. Cumhurbaşkanlığına Kumul'u temsilen Hoca Niyaz, başbakanlığına Hotan'ı temsilen Sâbit Damulla Abdulbaki seçilmiştir. Doğu Türkistan İslâm Cumhuriyeti, Birleşik Krallık ve Türkiye Cumhuriyeti gibi ülkelerin tanımalarını istediyse de kabul edilmemiştir. 1933'te Doğu Türkistan kargaşa içindeydi. 12 Mart 1933'te Urumçi'deki Sincan Eyaleti hükûmetinde Genelkurmay başkanı Chen Zhong (陳中 chén zhōng)'nun Beyaz Rus birlikleriyle birlikte giriştiği darbe başarısızlığıyla sonuçlanmıştır. Turfan'ı işgal eden Ma Chungying ordusunun tehdidine karşı Urumçi'daki Sincan Eyalet hükûmeti Sovyetler Birliği'nden yardım ve müdahalesini istemiş ve 1934'te Kızıl Ordu'ya bağlı iki tugay Sincan'a girmiştir. Kızıl Ordusu'ndan kaçan Ma Chnagying ordusu Hotan'a saldırmış ve Doğu Türkistan İslâm Cumhuriyeti ordusunu imha etmiştir. Böylece 6 Şubat 1934'te cumhuriyeti yıkılmıştır. Cumhurbaşkanı Hoca Niyaz ve Savunma Bakanı Muhiti, Sovyetler vasıtasıyla Sincan Eyalet hükûmeti askerî müfettişi olan ve "Sincan Kralı" olarak adlandırılacak olan Sheng Shicai (盛世才 shèng shìcái) ile anlaşarak başbakanı Sâbit Damulla Abdulbaki'yi Sincan Eyalet hükûmetine teslim etmiş ve Hoca Niyaz ise Sincan Eyalet hükûmetinin başbakan yardımcısı olmuştur. 1933 yılında Muhammet Ali Tevpik ("Tohtu Hacı") tarafından yazılmış, aynı yıl Doğu Türkistan İslâm Cumhuriyeti'nin kuruluşunda devlet töreni ile okunarak Doğu Türkistanlılarca ulusal marş olarak kabul edilmiştir. Lazzaro Spallanzani Lazzaro Spallanzani ya da Abbe Lazzaro Spallanzani (10 Ocak 1729 - 12 Şubat 1799), biogenesis konusunda yapmış olduğu araştırmalarla Louis Pasteur’ün buluşlarına giden yolu açan İtalyan biyolog. Scandiano, İtalya’da doğdu (günümüzde Reggio Emilia) ve Pavia, Italya’da öldü. Spallanzani Jesuit Kolej’inde eğitim gördü ve Bologna Üniversitesi’nde daha sonra yarıda kesip bilimsel araştırmalara başlayacağı hukuk eğitimine başladı. Spallanzani, 1768’de hücresel yaşamın kendiliğinden oluşu hakkındaki kuramı üzerinde çalışmaya başladı. Yaptığı deney mikropların havadan geldiğini ve kaynatma ile öldürülebileceklerini gösterdi. Bu çalışma daha sonra Pasteur’un çalışmalarına ilham verecekti. Erkek bir köpekten aldığı spermle bir dişi köpeği döllemiş ve ilk yapay dölütü üretmiştir. Zamanının ilginç teorilerinden olan 'Kendiliğinden Oluşum Teorisi'ni yıkmaya çalışmış, ancak kabul görmemiştir. Çünkü suyun içinde kendiliğinden oluştuğu düşünülen,ancak açık havadan dolayı suyun içine sızan bakterilerin girmesini önlemek için kabı hava almayacak şekilde kapatmış, böylece bakterilerin dışarıdan girmesini önlemiştir. Ancak bakterileri boğduğu düşünüldüğü için kabul görmemiştir. Ardılı Pasteur, bakterilerin dışarıdan giremeyeceği ama havanın dışarıdan girebileceği bir düzenek kurup, bu teoriyi yıkarak Spallanzani'nin hayalini gerçekleştirmiştir. General Work on insects M (anlam ayrımı) Alaçam, Mut Alaçam, Mersin ilinin Mut ilçesine bağlı bir mahalledir. Mersin iline 185 km, Mut ilçesine 22 km uzaklıktadır. Murat AyaydÄ±n Murat Ayaydın (d. 19 Kasım 1965), Türk atlet. Türk atletizminin en iyi yüksek, üç adım ve uzun atlayıcılarındandır. Atletizme 1978 yılında yüksek atlama ile başlamış 1,70'lik boyuna rağmen 2,18 m atlamış, boy-atladığı yükseklik oranı olarak dünyanın sıçrama kapasitesi en yüksek atletleri arasına girmiştir. 1982 yılında, Yunanistan'ın Drama şehrinde yapılan Balkan Gençler Atletizm Şampiyonası'nda ilk kez milli formayı giymiş ve bu yarışta ilk kez 2,00 m atlamıştır. 1985'te 2.06'lık derecesiyle yüksek atlamada ilk Türkiye şampiyonluğuna ulaşmış, 1986 ve 1988'de 2,05'lik dereceleri ile bu başarısını tekrarlamıştır. Doksanlı yılların başında uzun ve üç adım atlamaya geçerek bu iki branşta da Türkiye rekorlarını ve Türkiye şampiyonluklarını uzun süre elinde bulundurmuştur. Atletizme Galatasaray'da başlamış olan Ayaydın, uzun yıllar bu kulüpte şampiyonluklar yaşamıştır. Daha sonra Fenerbahçe'de forma giymiş ve bu takımın 1989-1999 yılları arasında kesintisiz, daha sonra 2001 ve 2003-2006 arasında Türkiye şampiyonu olmasında, ayrıca Şampiyon Kulüpler Kupası B Grubu'nda 1993'te şampiyon, 1995'te ikinci, 1994 ve 1996 yıllarında ise Avrupa'nın ilk sekiz takımı arasına girmesinde pay sahibi olmuştur. 1990 yılında 7,61'lik derecesiyle uzun atlamada ilk kez Türkiye şampiyonu olmuş, 1991 (7,69 m), 1992 (7,63 m) ve 1993'te (7,33 m) şampiyonluğunu korudu. 1994-2000 arasında Türkiye birinciliğinden uzak kalan Ayaydın, 2001 (7,64 m), 2002 (7,58) ve 2003 (7,63 m) yıllarında üç Türkiye şampiyonluğu daha kazandı. Üç adım atlamada da uzun yıllar Türkiye şampiyonluğunu bırakmadı. 1988'de 15,41'lik derecesiyle ilk kez bu dalda şampiyon olan Ayaydın, 1989 (15,72 m), 1990 (16,15 m, yüksek rüzgâr), 1991 (15,97 m), 1995 (15,92 m) ve 1997 (16,05 m) yıllarında da birinci oldu. Uzun yıllar pist ile salon rekorlarını elinde tuttu ve defalarca ay-yıldızlı formayı giydi. Şu anda Ankara'daki Hüseyin Güllüoğlu Ortaöğretim okulunda beden öğretmeni olarak hizmet vermektedir Made in Japan: Bir Japon Mucizesi Sony Made in Japan: Bir Japon Mucizesi Sony (Orijinal: "Made in Japan"), Sony'nin kurucusu ve eski İcra Kurulu Başkanı Akio Morita'nın otobiyografisi niteliğindedir. Edwin M. Reingold ve Mitsuko Shimomura'nın yardımları ile kaleme alınmıştır. Kitap sadece Akio Morita'nın ve Sony'nin hikâyesi değil, II. Dünya Savaşı sonrası Japonya'nın yenilgisini ve ardından da yükselişini içermektedir. Japon düşünce ve yaşam tarzına ve özellikle Japonların iş yönetim felsefesini ve stillerini de kapsamaktadır. İş hayatında Japon yaklaşımı ve Japonların davranış biçimleri Japonya'nın tarihine atıfta bulunarak aktarılmaktadır. Akio Morita kitapta ailesinin kökenlerini ve Sony'nin nasıl kurulduğunu anlatmaktadır. Kitabın bölümleri, savaş dönemine, ilk manyetik bant kaydedicilere, uluslararası pazarlara ilişkin çeşitli yorumları içerir. Transistörün 1950'lerde Kuzey Amerika'da icat edilmesine rağmen Sony'nin nasıl bundan yararlandığını ve benzeri durumları anlatır. Akio Morita'nın biyografisi, patent konularını, çeşitli ülkelerden ticari konferansları ve Walkman'in icadına da detaylı bir şekilde yer vermektedir. Bir Japon markası olan Sony firmasının ilk kuruluş gününden bu güne kadar benimsediği felsefe üzerine yazılmış en başarılı yorumlardan biri olan 1986 çıkışlı kitap, 1989'da Türkçeye de çevrilmiştir. Kitap aşağıdaki dokuz bölüme ayrılmıştır: Ralph Holman Ralph Holman (1917 - 15 Ağustos 2012), lipitler ve yağ asitleri (özellikle Omega-3 yağ asidi) üzerine araştırma yapan bilim adamı. 1972 Yaz OlimpiyatlarÄ±'nda futbol 1972 Yaz Olimpiyatları futbol final sonuçları Münih, Augsburg, Ingolstadt, Nürnberg, Passau ve Regensburg'de yapıldı. 10 Eylül Münih Sovyetler Birliği 0 - 3 Doğu Almanya 10 Eylül MÃ¼nih Macaristan 1 - 2 Polonya Dylan Thomas Dylan Marlais Thomas (d. 27 Ekim 1914, Swansea, Galler - ö. 9 Kasım 1953, Greenwich Köyü, Amerika Birleşik Devletleri) Galli şair. Modernizm ve Romantizm akımlarından etkilenmiş olan şair, 20. yüzyılın en etkili şairlerindendir. Thomas'ın babası İngilizce öğretmeniydi. Okul çağında okul gazetesinde çalışan ve bu gazete için yazılar yazan Thomas, 16 yaşında bu okuldan ayrıldı. Sonrasında bir gazetede muhabir olarak görev yapan şair, 1934'te 20 yaşındayken İngiltere'ye taşındı. Yine 1934'te önemli eserlerinden olan "18 Şiir"'i yayınladı. 1937'de tanıştığı Caitlin Macnamara ile evlenen Thomas, Laugharne'e yerleşti. II. Dünya Savaşı döneminde bir süreliğine Londra'da kalan sanatçı, bu dönemde BBC televizyonundaki şiir programlarında okuduğu şiirlerle büyük ilgi gördü. Savaş bittiğinde sanatçı Laugharne'e geri döndü ve doğa imgelerini konu alan şiirler yazdı. Savaş bitince Thomas Laugharne'e geri döndü ve bu dönemde doğa imgeleriyle yüklü şiirler yazdı. "Fern Hill" (Fern Tepesi) başlıklı şiirinde doğup büyüdüğü Galler'deki kırsal manzarayı şu dizelerle betimler: Thomas şiirlerinde doğa sevgisini, doğum ve ölüm arasındaki gizemli ilişkiyi canlı ritimler, alışılmamış imgeler ve oluşturduğu yeni sözcüklerle dile getirmiştir. Dylan Thomas edebiyat konulu konferanslar vermek üzere ilk kez 1950 ilk baharında ABD'ye gitti. Daha sonraki yıllarda alkol bağımlılığı yüzünden sağlıği giderek bozuldu. 1953'te radyo oyunu "Under Milk Wood"'un (Korunun Dibinde) yayımlanması nedeniyle New York'a gittikten birkaç gün sonra, aşırı miktarda alkol aldığı için öldü. Kseniya Doronina Ksenia Doronina (Rusça: Ксения Доронина) (d. 20 Ekim 1990, Moskova, Rusya) iki kez Rusya şampiyonu olmuş, Rus buz patenci. 2007 Avrupa Artistik Patinaj Şampiyonası'nı 28., 2008 Avrupa Artistik Patinaj Şampiyonası'nı 9. sırada bitirmiştir. 2006-2007 sezonunda 16 yaşında iken ülkesinde Gençler şampiyonasını 3., Büyükler şampiyonasını 1. sırada bitirmiştir. Buz patenine Lyudmila Suslin'in koçluğu ile başlayıp ardı sıra Helen Buyanova ile devam etti, 2002 yılında Moskova'dan St. Petersburg'a taşınıp koçu Tatiana ve Alexei Mishin oldu. Bir sene önce 13. sırada yer aldığı şampiyonada, 2007 yılında deneyimli Yelena Sokolova ve Alexandre Levleva'yı geçerek Rusya Şampiyonu oldu. Rusya adına yarıştı 2007 Avrupa Şampiyonasında başarı sağlayamadı ve Varşova'da 28. oldu. Dünya Şampiyonasına da o yıl (Kseniya) yerine Arina Martınova katıldı. 2007 yazında bu başarısızlık ile birlikte gelen sert eleştiriler ardından koçunu değiştirmeye karar verdi, Alla Pyatov ile kariyerine devam etti. Bir sonraki ulusal şampiyonada tekrar şampiyon olan Xenia, 2008 Avrupa Şampiyonası'nda 9. sırayı; 2008 Dünya Şampiyonasında ise 17. sırayı aldı 2008-2009 sezonunda ciddi bir hastalığa, (enfeksiyöz mononükleoz) yakalanan Xenia turnuvaları tamamen kaçırdı. 2009-2010 sezonunda, Rusya Kupasında Perm'deki 2. etapta 4. sırayı ve Moskova 4. etapta 9. sırada yer aldı, ama Rusya artistik patinaj federasyonu'nun sağladığı bir istisna olarak, Rusya şampiyonasında yer alma hakkını kazandı ve 2010 yılında şampiyonayı 13. sırada tamamladı. Ksenia daha sonra yarışmalara katılmadı ve ikinci antrenör olarak Alla Pyatov'la çalışıyor. Güney Slavları Güney Slavları Slav ırkının güney kolunu oluştururlar. Güney Slav dillerini konuşurlar. Sayıları 35 milyona ulaşan Güney Slavlarının arasında Boşnaklar, Bulgarlar, Makedonlar, Pomaklar, Sırplar, Hırvatlar, Slovenler ve Karadağlılar bulunmaktadır. 1918-2003 yılları arasında kullanılan Yugoslavya kelimesi Güney Slavlarının ülkesi anlamına gelmektedir. 1972 Yaz OlimpiyatlarÄ±'nda atletizm 1972 Olimpiyat Oyunları'nda atletizm müsabakaları Münih'te, 104 ülkeden 1324 atletin katılımıyla yapıldı. Atletizmde, 38 müsabakada 24'ü erkekler, 14'ü kadınlarda olmak üzere toplam 38 altın madalya mücadelesi yapıldı. Harlem Globetrotters Harlem Globetrotters, ABD'nin New York kentinde kurulmuş basketbolu komedi ve şovla birleştiren bir takımdır. 1926 yılında Abe Saperstein tarafından Chicago'de kurulmuştur. Takımın adının Harlem olması Afro-Amerikan topluluğa yönelik olmasından dolayıdır. Uzun yıllardır gösteri maçları için çeşitli ülkelerde gösteri maçları düzenleyen ve 130 ülkede 20.000'den fazla maç yapan bu takım, daha önce NBA'de oynamış fakat daha sonra oyuncuların kuralsızlıkları yüzünden önce para cezası'na çarptırılmış oyuncuların bu davranışlarını devam ettirmesi nedeniyle NBA'den ihraç edilmiştir.Daha sonra aynı takım Dünya'nın çeşitli yerlerinde gösteri yapmaya başlamıştır. Globetrotters slogan şarkı olarak Brother Bones'un "Sweet Georgia Brown" adlı şarkısını kullanmaktadır. 1993'ten beri takımın maskotu olarak Globie'dir. Globetrotters'in kuruluşu ve ilk yılları hakkında tam olarak bir görüş birliği yoktur. Resmi tarihe göre, 1926 yılında Savoy Gösteri Salonu'nda takımın kuruluşunun yapıldığına dair bilgiler vardır. Ancak söz edilen salon 1927 yılında açıldığından bu bilgilerin doğruluğu hakkında şüpheler vardır. Ancak kesin olan bilgilere göre, Globetrotters 1920'lerinde Chicago'nun güney bölgesinde kurulmuş ve ilk oyuncular bu bölgeden çıkmıştır. Ayrıca hemen hemen tüm oyuncuların Wendell Phillips Academy okulunda öğrenci olduğu da bilinmektedir. Savoy Salonu, 1927 Kasım ayında açıldığında en önemli gösterilerden biri, Savoy Big Five adlı grubun yaptığı basketbol gösterisi oldu. 1928 yılında bazı oyuncular takımdan ayrıldı. Aynı yıl, Tommy Brookins önderliğinde takımdan bazı oyuncular "Globe Trotters" adıyla takımı oluşturdu. Abe Saperstein takımın kurucusu olarak kabul görmektedir. 1929 yılındaki Illinois ve Iowadaki tur sırasında Saperstein "New York Harlem Globe Trotters" ismini kullanmıştır. Daha sonra takımı Harlem'e taşıyarak, Afro-Amerikan kültürün merkezi kabul edilen mahalleyle özdeşlemeye karar vermiştir. Aradan 40 yıl kadar süre geçtikten sonra, Globetrotters kendi evi Harlem'deki ilk maçını 1968'de yapmıştır. İlk kuruluş yıllarında takımın ilk yıldız oyucusu top sürme ve şut konusunda usta Albert "Runt" Pullins oldu. Daha sonra pivot pozisyonunda oynayan Türk zenci Inman Rahmi Jackson'da stiliyle popüler oldu. Bu iki oyuncu özellikle birlikte yaptıkları oyunlarla uzun yıllar Globetrotters'in en önemli oyuncuları oldu. Globetrotters aslında ilk dönemlerinde ciddi bir basketbol ekibiydi ve yalnızca maç içerisinde yeterli farka ulaştıktan sonra eğlence amaçlı seyicilere özel hareketler yapıyordu. 1939 yılında o dönem düzenlenen Dünya Profesyonel Basketbol Turnuvası'na davet edildiler ve kabul ederk bu turnuvaya katıldılar. Bu turnuvada ilk yıllarında New York Rens yarı finalde karşılaştılar. Profesyonel basketbol tarihinin ilk önemli rekabeti kabul edilen bu karşılaşma sonunda Globetrotters yenilerek elendi ve Rens finali de kazanarak şampiyon oldu. Bir sonraki sene ise, 1940'ta, bu kez Globetrotters çeyek finalde New York Rens'i yendi ve finalde de Chicago Bruins'i 37–36 yenerek şampiyon oldu. Tony Peyton, Globetrotters'in ilk takımından yaşayan son oyuncudur. 1996 yılında Springfield'de Basketball Hall of Fame'e girmiştir. 23 Temmuz 2007 günü, 85 yaşında, ölmüştür. Globetrotters'da günümüze kadar 5 numara onunla özdeşleşen oyunculara saygı amacıyla emekliye ayrılmıştır: Günümüze kadar 8 kişi resmi olarak takımın onursal üyesi olarak açıklanmıştır. Bu kişiler: Bunlara ek olarak, Bill Cosby (1972) ve Magic Johnson (2003) Globetrotters ile yıllık 1 USD üzerinden ömür boyu kontrat imzalamıştır. Cosby, bu bedeli 1986 yılında 1.05 USD'ye çıkarmıştır.. Harlem Globetrotters takımı Türkiye'de de gösterilen Beyaz Gölge adlı dizide konuk olmuşlardır. Medal of Honor: European Assault Medal of Honor: European Assault, Medal of Honor serisinin 8. oyunudur. 7 Haziran 2005 tarihinde Kuzey Amerika'da, 17 Ekim 2005 tarihinde ise Avrupa ve tüm dünyada piyasaya sürülmüş birinci şahıs nişancı türünden bir oyundur. Bu oyunda Avrupa'da yaşanan II. Dünya Savaşı olayları ele alınmaktadır. Oyunda ismimiz adı geçen Komando Holt'dur. Oyun 14 Haziran 1940 yılında sabaha karşı Fransa'nın Normandiya kıyılarına çıkartma yapılırken başlar. Elinizde bir piyade tüfeği ile karaya çıkıp oyuna başlarsınız. Oyun çoğunlukla Avrupa'da geçmektedir. Bazı bölümler ise Fas ve Libya da geçmektedir. Bu bölümlerde hep değişik silahlar kullanılmakta. Bunlar Thompson, M1 Garand, Springfield M1903, PPŞ-41, Mosin-Nagant, MP40, Kar 98k, Bazuka, Panzerschrek gibi silahlardır. Oyunun en zor bölümleri Rusya ve Almanya'da geçmektedir. Bu bölümlerde William Holt ve Manon Du Champs efsanevi II. Dünya Savaşı karakterleriyle karşılaşabilmekteyiz. Robert Lepage Robert Lepage (d. 12 Aralık 1957, Quebec - Kanada), Kanadalı yönetmen, senarist, oyuncu. Beş yaşlarında, bir hastalık nedeniyle saçlarının dökülmesi üzerine, utangaçlığını yenmek amacıyla bir drama okuluna kaydolarak eğitime başlayan Lepage; ""Conservatoire d'Art Dramatique""’ten mezun oldu. Daha sonra Fransa'ya giderek Paris'te Alain Knapp tiyatro okulunda eğitimini pekiştirdi. Sanatçı, Kanada'ya döndükten sonra bir süre bağımsız çalışarak üretimde bulundu, ardından ""Théâtre Repère"" kadrosuna girdi. Ottawa Ulusal Sanat Merkezi sanat yönetmenliği görevinde bulundu. Lepage, 1993 yılında "Ex Machina" adlı kendi topluluğunu oluşturdu ve yönetti, uluslararası turnelere çıktı. Bir film çekimi deneyiminde bulunan sanatçı, Peter Gabriel’in "Secret World" turunun sahne yönetmenliğini yaptı ve operalar sahneye koydu. Dünya çapında birçok ödülü bulunan Robert Lepage, en son mimari bir proje üzerinde çalışmalar üretmekte olup, 27 Mart 2008 Dünya Tiyatro Günü bildirisini kaleme almıştır. Gewehr 41 Gewehr 41, bir 7.92x57mm Mauser kalibreli yarı otomatik tüfektir. Nazi Almanyası tarafından II. Dünya Savaşı sırasında yapılmıştır. Gewehr 43'ün ilk modelidir. Bir Sovyet silahı olan Tokarev SVT40 gibi özellikleri vardır. Alman Ordusu savaş için yarı-otomatik tüfeklere gereksinim duyuyordu. Daha çok da Gewehr 41'lere. Bu tüfek Alman Ordusu tarafından kullanılan en popüler silah olmuştur. Özellikle Doğu Cephesi'nde çok kullanılmıştır. Jenni Vartiainen Jenni Mari Vartiainen (d. 20 Mart 1983 Kuopio, Finlandiya) Fin şarkıcı. Gimmel adlı müzik grubunun eski üyesidir. Grup 2004 yılında dağıldıktan sonra Jenni Vartiainen, 2005 yılında Warner Music Finland ile anlaşarak solo kariyerine başladı. 12 Eylül 2007'de "Ihmisten edessä" isimli ilk albümünü çıkarttı. İki renkli karınca kuşu İki renkli karıncakuşu ("Gymnopithys leucaspis"), Thamnophilidae familyasından bir kuş türü. Brezilya, Kolombiya, Kosta Rika, Ekvator, Honduras, Nikaragua, Panama ve Peru'da yayılış gösterirler. Onların doğal habitatları, astropikal veya tropikal nemli aşağıda kalan ormanlardır. Kerem KabadayÄ± Kerem Kabadayı (d. 20 Aralık 1977, Ankara), Mor ve Ötesi adlı Türk rock grubunun kurucu üyesi, yazar, baterist ve mimari tarihi araştırmacısıdır. İlk, orta ve lise eğitimini, Bahariye İlkokulu (1983-1988) ve İstanbul Özel Alman Lisesi'nde (1988-1996) tamamladı. 2000 yılında, Koç Üniversitesi İşletme Bölümünden mezun oldu. 2001-2004 yılları arasında Boğaziçi Üniversitesi Tarih Bölümünde, mimari, kentleşme ve çağdaş sanat kuramları üzerine Yüksek Lisans programına devam etti. Ağırlıklı olarak Yapısalcı-Marksist kentleşme ve tarih kuramlarına dayanan, "Capitalist Urbanization in Turkey between the 1920s and the Early 1990s: An Alternative Interpretation" başlıklı tez çalışması ile Yüksek Lisans derecesini almaya hak kazandı. 2002-2004 yılları arasında, Koç Üniversitesi Fen Edebiyat Fakültesinde öğretim görevlisi olarak çalıştı. 2004 yılında bu görevinden istifa ederek, İstanbul Teknik Üniversitesi, Taşkışla Kampüsünde bulunan Mimarlık Tarihi Anabilim Dalında doktora çalışmasına başladı. Yayınlanmış ilk yazısı Amiga Dünyası adlı derginin, Kasım 1992'de yayımlanan 30. sayısında yer aldı. Bu tarihten kısa bir süre sonra derginin yayın hayatı sona erdi. 2003-2006 yılları arasında, Plan B Yayınları tarafından yayımlanmış Asklepios adlı tıp kültürü dergisinde yazmıştır. Buna ek olarak, LM Basın Yayın tarafından çıkartılan Red adlı aylık siyasi eleştiri dergisinde bir dönem köşe yazarlığı yapmıştır. Bunun ardından yazdığı bazı yazılar, halen düzensiz olarak "Bağımsız İletişim Ağı" adlı haber ve yorum sitesinde, "Ufuk Uras Haber ve Destek Grubu", ve "ÖzgürlükçüSol" iletişim grubunda yayımlanmaktadır. Amatör olarak davul çalmaya 1990 yılında başladı. Kısa bir süre, Whisky grubunun bateristi Alpay Şalt'dan özel davul dersleri aldı. Harun Tekin (gitar), Şahin Yalabık (vokal), Derin Esmer (gitar) ve Alper Tekin'den (bas gitar) oluşan Decision grubuyla 1994'e kadar çaldı. Şahin Yalabık'ın gruptan ayrılması ile sadece Türkçe sözlü beste yapmaya karar verip, Mor ve Ötesi adını alan grubun ilk albümü Şehir'de yer alan "Sabahın Köründe", "Uyku", "Past", ve "Reality" adlı şarkıların sözlerini yazdı. "Uyku", aynı zamanda Mor ve Ötesi'nin Decision döneminden kalan ilk Türkçe sözlü bestesidir. ABD'nin Irak işgaline karşı oluşturulan koordinasyon çalışmalarında ve Küresel Barış ve Adalet Koalisyonu (Küresel BAK) içinde aktif olarak çalışmıştır. Savaşa Hiç Gerek Yok adlı ortak albümün yayınlanmasında grubuyla beraber etkin bir şekilde çalışmıştır. Küresel BAK sözcülüğünün yanı sıra, Irkçılığa ve Milliyetçiliğe Dur de!, Antikapitalist Blok gibi kampanya ve inisiyatiflerde aktivist olarak yer almaktadır ve DSİP üyesidir. ULEB Avrupa Basketbol Ligleri Birliği ya da yaygın adıyla ULEB (Fransızca: "Union des Ligues Européennes de Basket"), 1991 yılında kurulan ve amacı Avrupa'da profesyonel basketbol liglerinin koordinesini ve gelişmesini sağlamak olan bir kurumdur. Birliğin genel merkezi İspanya'nın Barselona kentindedir. ULEB, 1991 yılında İtalya, İspanya ve Fransa liglerinin önderliğinde kurulmuştur. 1996 yılında Yunanistan ve Portekiz basketbol federasyonları da birliğe dahil olmuş, 1999 yılında Belçika Basketbol Ligi, İngiltere Basketbol Ligi ve İsviçre Basketbol Ligi de ULEB'e katılmıştır. ULEB, 2000 yılına kadar düzenlenen Avrupa'daki kulüp takımlarının en önemli turnuvası olan Avrupa Kupası'na alternatif olarak EuroLeague'i başlatmıştır. ULEB'e üye takımlar FIBA'nın organize ettiği turnuvadan ayrılarak kendi liglerini kurmuşlar, FIBA ise SuproLeague adıyla organizasyona devam etmiştir. ULEB'in kurucusu İspanya, Fransa gibi ülkelerin bir ligde, FIBA'nın liginden ayrılmayan Türkiye, İsrail ve Yunanistan gibi önemli takımları olan ülkelerin bir başka ligde olması bir yıllığına kıtada iki büyük turnuva oluştursa da bir yıl sonra ULEB ve FIBA iki ligi EuroLeague adı altında birleştirme kararı alarak anlaşmıştır. Avrupa Basketbol Ligleri Birliği, sonraki yıllarda genişlemeye devam etmiş; 2001'de Almanya, Hollanda ve Polonya'da birliğe katılmıştır. Daha sonra sırasıyla, 2002'de Adriyatik Ligi (NLB Ligi) ve Avusturya Basketbol Ligi, 2003'te Litvanya, 2004'te Çek Cumhuriyeti ve 2005'te İsrail Süper Ligi birliğe girmiştir. Nadya Petrova Nadia Viktorovna Petrova (Rusça: , "Nadézhda Víktorovna Petróva"; d. 8 Haziran 1982, Moskova, Rusya) profesyonel Rus tenis oyuncusu. Petrova'nın kariyeri boyunca yükseldiği en yüksek sıralama Berlin'deki Qatar Telecom German Open'ın finalinde Justine Henin'i yendikten sonra yükseldiği 3. sıralamadır. Kariyeri boyunca iki kez Fransa Açık finali oynamıştır "(2003 ve 2005)". Petrova, 8 Haziran 1982 tarihinde o zamanki Sovyetler Birliği'nin Moskova şehrinde dünyaya geldi. Annesi ve babası da kendi gibi başarılı sporculardı. Babası Viktor Petrov başarılı bir çekiç atıcıydı, annesi Nadezhda Ilyina ("Nadejda İlyina") 1976 Montreal Olimpiyatları'nda 400 metrede bronz madalya kazanmıştı. Tenise 8 yaşında başladı. Ailesi şu anda koçluk yapıyor. Nadia küçük bir çocukken, ailesiyle birlikte seyahat ederdi. Ailesi Mısır'a taşındığında Mohammed Seif ile çalıştı. Şu anki koçu Matias Polonski'dir. İkizler burcudur, Çin burcu köpektir. Hırvatistan'a seyahat etmekten hoşlanıyor çünkü "güzel ve barışçı" olduğunu düşünüyor, balık tutmaktan ve kitap okumaktan hoşlanıyor, favori kitabı ise Rüzgâr Gibi Geçti. Raket sponsoru Babolat, giysi sponsoru da Adidas'tır. Petrova bir amatörken, finalde Sırp Jelena Dokić'i mağlup ederek 1998 Fransa Açık Junior'ı kazandı. Aynı yıl sezon sonunda prestijli Orange Bowl'da Elena Dementieva ile final oynadı. Ayrıca amatör 1999 Amerika Açık'ta da Lina Krasnoroutskaya ile final oynadı. Mayıs 1998'de, kariyerindeki ilk WTA turnuvası J&S Cup'ta 1. turu Sandra Kleinová'yı 6-3, 1-6 ve 6-4 yenerek geçti. 2. turda Joannette Kruger'e yenilerek turnuvaya veda etti. 1999 sezonu bittiğinde, Petrova ilk 100'e girmeyi başardı. 2000'de, Petrova Avustralya Açık'ta 3. tura yükseldi. Miami Masters'ta ise, Julie Halard-Decugis'i yenerek çeyrek finale yükseldi. Çeyrek finalde Lindsay Davenport'a yenildi. Sezonu "Dünya No. 50" olarak bitirdi, bu o güne kadar yükseldiği en yüksek derece anlamına geliyordu. 2001 Roland Garros ve Amerika Açık'ta 4. tur oynadı. Sezonu "No. 38" olarak bitirdi. 2002 yılında geçirdiği çok sayıda sakatlanma, ilk 100'den çıkmasına sebep oldu. Petrova, 76. sıralamaya yükseldi. Roland Garros 2003'te yarı final oynadı. Yarı finale o zamanlar 1 numara olan Monica Seles ve Jennifer Capriati'yi yenerek geldi. Ayrıca 's-Hertogenbosch Açık, Zürih Açık ve Philadelphia gibi turnuvalarda da yarı final oynadı, ikisinde Justine Henin-Hardenne'ye kaybetti. Böylece ilk 20'ye girdi. Sezonu "No. 12" olarak bitirdi. Linz'de, Ai Sugiyama'ya 7-5 ve 6-4'lük setlerle kaybederek bu turnuvaya veda etti. Petrova bu yılda da başarısını sürdürdü, ikinci finalini Gold Coast'ta oynadı, fakat Ai Sugiyama'ya 1-6, 6-1 ve 6-4'lük setlerle yenilerek ikinci oldu. Avustralya Açık 2004'ün ilk turunda Anikó Kapros'a 6-3 ve 6-3'lük setlerle yenildi. Mart ayında, Petrova ilk 10'a No. 9'dan güzel bir giriş yaptı. Bunun nedeni ise, Miami Masters'ta oynadığı yarı finaldi. Yarı finale Maria Kirilenko, Emilie Loit, Alicia Molik ve Nathalie Dechy'yi yenerek geldi, yarı finalde Elena Dementieva'ya 6-4 ve 6-2'lik setlerle kaybetti. Amelia Island'da da yarı finale kaldı, çeyrek finalde Serena Williams'ı yendi, yarı finalde Lindsay Davenport'a kaybetti. Bunun ardından "No. 7" oldu. Nasıl oldu ise, Roland Garros'ta 3. turda Marlene Weingärtner'e 6-3 ve 6-2 kaybetmesi ilk 10'dan çıkmasına neden oldu. 2004 Amerika Açık'ta, 4. turda Justine Henin'ı 6-3 ve 6-2'lik setlerle yenerek büyük bir başarıya imza attı. Henin o zaman dünya "No. 1" idi. Petrova ilk kez bir WTA No. 1'ini yendi. Fakat çeyrek finalde Svetlana Kuznetsova'ya 7-6 ve 6-3'lük setlerle kaybetti. Nadia Bali, Linz ve Philadelphia'da da yarı final oynadı. Sezonu "No. 12" olarak bitirdi. Petrova 2005 sezonuna pek iyi başlamadı, Gold Coast ve Sidney'de çeyrek final oynadı. Nasıl oldu ise, 2005 Avustralya Açık'ın 4. turuna yükseldi ve Serena Williams'a 6-1, 3-6 ve 6-3'lük setlerle kaybetti. Open Gaz de France'da yarı final oynadı, Amélie Mauresmo'ya kaybedip final şansını kaybetti. Indian Wells'te de 4. tur oynadı, Mary Pierce'ye kaybetti. Mayıs ayında, Petrova Qatar Telecom German Open'da kariyerinin üçüncü finalini oynadı. Finale Klára Zakopalová, Mary Pierce, Amélie Mauresmo ve Jelena Janković'i yenerek geldi, fakat finalde Justine Henin-Hardenne'ye kaybetti. Petrova bu turnuvadan sonra 9. sıralamaya yükseldi. Petrova 2005 Fransa Açık yarı finalinde Justine Henin-Hardenne'ye 6-2 ve 6-3'lük setlerle kaybetti, fakat yine de 8. sıralamaya yükseldi, bu kariyeri boyunca yükseldiği en yüksek sıralamaydı. Haftalar sonra Wimbledon 2005'te çeyrek final oynadı, Mariya Şarapova'ya 7-6 ve 6-3'lük setlerle kaybetti. Wimbledon'dan sonra, tam beş kez çeyrek final oynama başarısı göstererek; Los Angeles, Toronto, Amerika Açık, Lüksemburg ve Stuttgart'ta çeyrek final oynadı. Sırayla Kim Clijsters, Amelie Mauresmo, Mariya Şarapova, Anna-Lena Grönefeld ve Amelie Mauresmo'ya kaybetti. Petrova Tier III turnuvası PTT Bangkok Open'da kariyerinin üçüncü finaline yükseldi, Nicole Vaidisova'ya 6-1, 6-7(5) ve 7-5'lik setlerle kaybetti. İki hafta sonra, Petrova Linz'de nihayet ilk turnuvasını kazandı. Finale Sofia Arvidsson, Sybille Bammer ve Květa Peschke'yi yenerek geldi ve finalde Patty Schnyder'ı 4-6, 6-3 ve 6-1'lik setlerle yenerek mutlu sona ulaşan isim oldu. Petrova 2006 sezonuna Tier IV turnuvası ASB Classic'te oynadığı yarı finalle başladı. Marion Bartoli ile oynadığı yarı final maçını 3-6, 6-4, 2-1 lik setlerle kaybederek zirve noktada turnuvaya veda etti. Ayrıca öncesinde Sidney'deki turnuvada çeyrek final oynamıştı. 2006 Avustralya Açık'ta, çeyrek finalde Mariya Şarapova'ya kaybetti. Open Gaz de France'de çeyrek final, Proximus Diamond Games'te yarı final oynadı. Dubai Duty Free Women's Open'da, ilk turda Maria Kirilenko'ya 6-4 ve 6-1'lik setlerle kaybetti. Petrova Doha'daki Qatar Total Open'da, finalde Amélie Mauresmo'yu 6-3 ve 7-5'lik setlerle yenerek zafere ulaşan isim oldu. Yeniden No. 7 oldu. Miami Masters'ta yine Mauresmo ile yarı final oynadı, Mauresmo'ya 6-3 ve 6-1'lük setlerle kaybetti. Petrova Amelia Island'da birçok maç kazandı. Bausch & Lomb Championships'de, finalde Francesca Schiavone'yi 6-4 ve 6-4'lük setlerle mağlup ederek mutlu sona ulaştı. Bir hafta sonra, Family Circle Cup'ı kazandı. Finale Alona Bondarenko, Lucie Safarova, Catalina Castaño ve Anna-Lena Grönefeld'i yenerek geldi. Finalde Patty Schnyder'i 6-3, 4-6 ve 6-1'lik setlerle mağlup ederek zafere ulaştı. Bu, kazandığı ilk Tier I turnuvası idi, bu zafer sayesinde ilk 5'e No. 4'ten bir giriş yaptı. Berlin'deki Qatar Telecom German Open finalinde, Justine Henin-Hardenne'yi 4-6, 6-4 ve 7-5'lik setlerle mağlup ederek zafere ulaştı. Bu zaferle No. 3 oldu. 2006 Fransa Açık'ta favori gösterildi. Nasıl oldu ise, Petrova Fransa Açık'ın ilk turunda Akiko Morigami'ye 6-2 - 6-2'lik setlerle kaybedip turnuvaya veda etti. Sakatlanmıştı. Bu yüzden Wimbledon'dan çekildi ve Amerika Açık'ta pek maç kazanamadı. Amerika Açık'ta Tatiana Golovin'le çeyrek final oynadı. Çin Açık'ta çeyrek final oynadı, bu noktada Jelena Janković'e 6-4, 4-6 ve 6-2'lik setlerle kaybederek turnuvaya veda etti. Petrova Stuttgart'taki Tier II turnuvası Porsche Grand Prix'sinde final oynadı, bu noktaya Anna-Lena Grönefeld, Daniela Hantuchová ve Svetlana Kuznetsova'yı yenerek geldi. Finalde Tatiana Golovin'i 6-3 ve 7-6'lık setlerle mağlup etti. Bu sayede ilk 5'e geri döndü. Petrova Tier I Kremlin Cup'ta da final oynadı, vatandaşı Anna Chakvetadze'ye 6-4 - 6-4'lük setlerle kaybetti. Önemsiz sakatlanmalarla dolu bir haftadan sonra, Tier II turnuvası Generali Ladies Linz'de final oynadı. Finale Samantha Stosur ve Nicole Vaidišová'yı yenerek geldi, finalde Mariya Şarapova'ya kaybederek zirve noktada turnuvaya veda etti. Petrova Kasım ayında Madrid'de gerçekleştirilen WTA Tour Championships'de iki round robinde yenildi. Yarı finallere çıkamadı. Tek galibiyetini Amélie Mauresmo karşısında 6-2'lik iki setle aldı. O dönemin No. 1'i Mauresmo'yu ikinci defa yenmişti. Petrova sezonu No. 6 olarak bitirdi. Petrova Avustralya'daki Hopman Cup'ta Dmitry Tursunov ile eşleşti, Rusya'yı temsil ettiler. Turnuva 30 Aralık 2006'da başladı ve 5 Ocak 2007'de bitti. Rusya finalde İspanya'yı yenerek kupayı aldı. Buradaki başarısından sonra, Petrova için WTA Tur sezonu başladı. Bu sezonun ilk WTA turnuvasını Sydney'de oynadı, ilk maçında, 6-2 ve 4-2'lik setlerle Ana Ivanović'e kaybetti. Avustralya Açık'ta 3. turda Serena Williams'a kaybederek turnuvaya veda etti. Petrova Paris'teki Open Gaz de France'de, ilk maçında Lucie Safarova'yı 4-6, 6-1 ve 6-4'lik setlerle yendi. Daha sonra Martina Müller, Dinara Safina ve Amélie Mauresmo'yu devirdi, finalde Kateryna Bondarenko'ya 7-6 (4), 3-6 ve 6-4'lük üç setle kaybederek zirve noktada turnuvaya veda etti. Proximus Diamond Games'de oynadığı çeyrek finalde, Anna Chakvetadze'ye kaybetti. Indian Wells'te ilk turu bye olarak geçti. İkinci turda Gisela Dulko'yu 6-3 ve 6-4'lük setlerle mağlup ederek üçüncü tura kaldı. Laura Granville'i, 4-6, 6-3 ve 6-0'lık üç setle yendikten sonra dördüncü tura kaldı. Bir şekilde, dördüncü turda Tatiana Golovin'e, 6-2 ve 1-0'lık iki setle kaybederek turnuvadan elendi. Petrova Florida'da gerçekleştirilen Sony Ericsson Open turnuvasında çeyrek finale kadar çıktı; ancak çeyrek finalde Justine Henin'e yenilerek elendi. Ardından Petrova Amelia Island'da finale ulaştı; ancak Tatiana Golovin'e 6-2 ve 6-1'lik setlerle yenilerek ikinci oldu. Fed Cup'ta Rusya Takımı'nda yer aldı ve oynadığı tek kadınlar tek maçında Anabel Medina Garrigues'i 6-3 ve 6-4'lük setlerle yendi. Bunun sonucunda Rusya İspanya'yı 5-0'lık bir sonuçla eledi. Bu turnuvada başka bir maça daha çıkacaktı; ama takımdan ayrıldı. Petrova kötü gidişatına Varşova Polonya'daki J&S Cup'nda başladı. İkinci turda İtalyan oyuncu Mara Santangelo'ya 6-3, 6-3'lük setlerle yenilerek hüsrana uğradı. Qatar Telecom German Open'da Petrova unvanını üçüncü defa koruyacaktı; ama bu defa 7-6 ve 6-4'lük setlerle tekrar Svetlana Kuznetsova'ya yenildi. Bu maçtan önce Séverine Brémond'u 6-4 ve 6-2'lik setlerle ve Elena Dementieva'yı da 6-3'lük iki setle mağlup etmişti. Ardından Roma'da yapılan Internazionali BNL d'Italia turnuvasında üçüncü tur maçında Elena Dementieva ile oynarken 8. oyunda maç 4-3 iken oyunu bıraktı. 2007 Fransa Açık'ta turnuvanın ilk hayal kırıklığı olarak Květa Peschke'ya 7-5, 5-7 ve 6-0'lık setlerle yenildi. Maçın ardından yaptığı açıklamada Roma'da oyunu bırakmasına sebep olan sırt ağrısı bu maçta da onu rahatsız etmişti. Bu art arda ikinci defa Fransa Açık'ta ilk turda elenmesine neden olmuştu. Petrova çim kort sezonuna Tier II turnuvası International Women's Open ile başladı. Birinci turu bye geçti, Nathalie Dechy ve Sybille Bammer'i yendi. Nasıl oldu ise, yarı finalde Amelie Mauresmo'ya kaybetmesi, ilk 10'dan çıkmasına sebep oldu. Yılın üçüncu Grand Slam'i Wimbledon'da, üçüncü turda Sırp Ana Ivanovic'e kaybederek elendi. Fed Cup'ta Amerika Takımı'na karşı oynadı. Petrova takımının Amerikan takımı'nı elemesinde önemli işler yaptı. İlk gün Venus Williams'a yenilmesine rağmen, ikinci gün Meilen Tu ile yaptığı maçı kazandı ve ardından Elena Vesnina ile ikililerde Williams - Lisa Raymond ikilisini yenerek Amerikan Takımı'nı elediler. Petrova San Diego, ABD'deki Acura Classic'te toprak saha yaz sezonuna başladı. Yurttaşı Elena Bovina'yı ikinci turda ve Katarina Srebotnik'i da üçüncü turda eledi. Ancak bir sonraki turda Patty Schnyder'a 6-4'lük iki setle kaybetti. 12-10 biten Srebotnik maçında, Petrova pek çok maç sayısını tiebreak setinde boşa harcadı. JPMorgan Chase Open'da, Petrova Virginie Razzano'yu çeyrek finalde yenerek ve Mariya Şarapova'nın da yarı finalde maçtan çekilmesi sonucu bu sezonki üçüncü finaline ulaştı. Finalde Ana Ivanović'e 7-5 ve 6-4'lük setlerle yenildi. Bu sezonki finallerinin sadece birini kazandı, diğer ikisini kaybetti. Kariyerinde ise 7 galibiyet, 8 mağlubiyet vardı. Toronto'da da iyi performansını devam ettirdi; ancak çeyrek finallerde Justine Henin'e kaybetti. Yılın son Grand Slam turnuvası olan Amerika Açık'ta Petrova rahatlıkla üçüncü tura, Timea Bacsinszky ve Anastassia Rodionova'yı yenerek çıktı. Üçüncü turda Ágnes Szávay'a 6-4, 6-4'lük setlerle kaybetti. Yenilginin sonucunda 2002'den beri tüm sezon boyunca hiçbir önemli turnuvada dördüncü turun üstüne çıkamadı. Kapalı saha sezonuna Fortis Lüksemburg Şampiyonaları'nda başladı. İlk turu bay geçti; fakat Belaruslu bir yeniyetme (Viktoriya Azarenka) onu 6-2 ve 6-1'lik setlerle evine gönderdi. Bundan sonra Stuttgart'taki Porsche Tennis Grand Prix'ye son şampiyon unvanıyla katıldı. Çeyrek finallerde Jelena Janković ile oynadığı maçta ilk seti aldı; ikinci sette 5-1 yenildi ve maçtan çekildi. Linz ile oynayacak olmasına rağmen sol kalçasındaki sakatlıktan dolayı kötü geçen sezonu kapattı. Dünya sıralamasında 14. olarak son beş yıldaki en düşük konumuna geldi. Petrova, 2008 sezonuna Gold Coast turnuvası ile başladı. Turnuvaya ikinci katılışıydı, fakat Tathiana Garbin'e, 5-7, 7-5, 6-3 setlerle daha açılış maçında elendi. Medibank International'da ilk turda Sybille Bammer'e kaybetti. Bu turnuvada da elendi. Böylece sezona 2 yenilgi ile başlamış oldu. Yıla kötü başlamasına rağmen, Petrova, 2008'in ilk Grand Slam turnuvası Avustralya Açık'ta, Nicole Pratt'ı kendi evinde, seyircisinin önünde 6-3 ve 6-1'lik setler ile yendi. Sonra Anne Kremer'i 7-5, 7-5 setlerle ve vatandaşı Ekaterina Makarova 6-1, 7-6, kesin galibiyetten önce ikinci sette 5-1 öne geçti. Koşusu, 1-6, 7-5, 6-0 sonuçlarla Petrova'yı paketlemiş Polonyalı Agnieszka Radwańska ile dördüncü turda son buldu. Petrova 6-1, 3-0 öndeydi, kolay bir zafer seyredileceği düşünülüyordu. Üçüncü sette, 4 puan kazandı. Fakat, Petrova, geçen sene üçüncü sette Serena Williams'a kaybetmesine göre bu sene bir tur daha fazla oynadı. Sonuçta bazı puanlar kazandı, ayrıca sezondaki skorunu 3-3'e getirdi. Paris'teki Open Gaz de France turnuvasında, daha ilk turda Kateryna Bondarenko'ya 7-6, 3-6 ve 6-4'lük setlerle kaybederek elendi. Petrova, 4-2 önde olduğu üçüncü setin buharlaşmasına izin verdi. Bu yenilgi onun dünya sıralamasında 14 numaraya gerilemesine neden oldu. İstanbul Cup'ta ilk turda Amerikalı tenisçi Lilia Osterloh’u, 2. turda ise Marta Domachowska'yı eledi, çeyrek final maçında Özbek tenisçi Akgul Amanmuradova'ya 7-6, 1-6 ve 6-4´lük üç setle kaybederek turnuvadan elendi. Onun kötü formu, Ortadoğu'da gerçekleştirilen turnuvalarda da devam etti. Katar Doha'da yapılan Qatar Total Open'da Anabel Medina Garrigues'e karşı oynadığı ilk tur maçında 6-2, 1-2 skorla yenildi. Dubai Tenis Şampiyonasında gene ilk turda Katarina Srebotnik'a 6-4, 6-4 sonuçlarla yenildi. 2008 Miami Masters'ta Zheng Jie'ye kaybederek turnuvadan elendi. Qatar Telecom German Open'da üç setle Maria Kirilenko'ya kaybedip turnuvadan elendi. Fransa Açık'ta 3. turda Svetlana Kuznetsova'ya 6-2 ve 6-1'lik setlerle kaybetti. International Women's Open turnuvasına yoğunlaştı. Avustralyalı Samantha Stosur'ı yarı finalde yenerek final oynamaya hak kazandı. Carson Californiya'da oynadığı The Bank Of The East Classic turnuvasında oynadığı finalden sonraki ilk finaliydi. Finalde 6-4, 6-7(11), 6-4 setlerle Agnieszka Radwanska'ya ya yenildi. Ardından Wimbledon'da yarıştı. Viktoriya Azarenka'yı üçüncü turda 7-6(11) ve 7-6(4)'lük setlerle yendi. Dördüncü turda Mariya Şarapova'yı eleyen Alla Kudrayatseva ile karşılaştı. Maçı 6-1 ve 6-4'lük setlerle kazandı. Çeyrek finallerde Elena Dementieva'ya 6-1, 6-7(6) ve 6-3'lük setlerle mağlup oldu. Montreal'deki Rogers Masters turnuvasında, Petrova üçüncü turda Dominika Cibulkova'ya 7-6(2) ve 6-2'lik setlerle kaybetti. Bundan sonraki turnuvası Cincinatti'deki Western & Southern Financial Group Women's Open turnuvası oldu. Yarı finallerde Maria Kirilenko'yu 1-6, 6-2 ve 6-1'lik setlerle eledi. Finalde de sürpriz finalist Nathalie Dechy'yi 6-2 ve 6-1'lik setlerle yenerek bu sezonki ilk, kariyerindeki sekizinci WTA şampiyonluğunu elde etti. ABD Açık'ta on dokuz numara olarak üçüncü tura ulaştı. Üçüncü tur maçında No. 16 Flavia Pennetta'ya 4-6, 6-4 ve 6-3'lük setlerle kaybetti. Bundan sonraki iki turnuvasında (Commonwealth Bank Tennis Classic-Bali, Toray Pan Pacific Open-Tokyo) yarı finallere çıkma başarısını gösterdi. Stuttgart'ta final oynadı, finalde Jelena Janković'e 6-4 ve 6-3'lük iki setle kaybetti. Kremlin Cup'ta, çeyrek finalde Elena Dementieva'ya kaybetti, Zürih'te ilk turda veda etti, Linz'de en fazla çeyrek finali görebildi. Bell Challenge'de, finalde Bethanie Mattek'i üç setle mağlup ederek kupaya ulaştı. 2008 WTA Tour Championships'te, Serena Williams'ın sakatlık üzerine çekilmesi nedeni ile, yedek olan Petrova, Williams'ın yerine geçti, Elena Dementieva'ya son round robinde yenildi. Petrova'nın ilk turnuvası Sidney'deki 2009 Medibank International oldu. Turnuvaya 7. sıradan giriş yaptı. İlk turda Fransız Alize Cornet'e 6-2 ve 6-4'lük iki setle kaybetti. 2009 Avustralya Açık'a 10 numaralı seribaşı olarak giriş yaptı. 4. turda vatandaşı Vera Zvonareva 7-5 ve 6-4'lük iki setle kaybetti. 2009 BNP Paribas Open'da sakatlığından dolayı oynamadı. Miami'de, 9 numaralı seribaşı olarak giriş yapmasına rağmen vatandaşı dünya 54 numarası Ekaterina Makarova'ya üçüncü turda 7-5 ve 6-1'lik setlerle kaybetti. Petrova katıldığı bir sonraki turnuva olan Ponte Vedra Beach'de Olga Govortsova, Madison Keys ve Alyona Bondarenko'yu yendi. Yarı finalde ise turnuvanın ikincisi olacak Kanadalı Aleksandra Wozniak'a 6-4, 4-6 ve 6-2'lik setlerle kaybetti. Charleston'da Petrova Melinda Czink'e 3-6, 6-4 ve 7-5'lik setlerle kaybederek ikinci turdan elendi. Stuttgart'taki 2009 Porsche Tennis Grand Prix'inde Petrova 6. sıradaydı ama ikinci turda 6-2'lik iki setle Flavia Pennetta Petrova'yı eledi. Ardından Rome Masters'a 8. sıradan giriş yaptı. İlk turu bay geçti; ikinci turda ise zorlu rakibi Carla Suarez-Navarro'yu eledi. Üçüncü turda ise Maira Jose Martinez Sanchez tarafından 6-4 ve 6-7'lik setlerle turnuvanın dışına itildi. 2003 ve 2005'te yarı finallere ulaştığı 2009 Fransa Açık'ta Petrova 11. sıradan başladı. Lauren Embree'yi ilk turda 6-1 ve 6-2'lik setlerle yendi. İkinci turda ise dünya birincisi Mariya Şarapova'ya 6-2, 1-6 ve 8-6'lık setlerle kaybetti. 2009 AEGON International'da Petrova 7. sıralamadan giriş yaptı ve Ana Ivanovic'i ilk turda 6-1, 4-6 ve 6-4'lük setlerle yendi. Son sette iki kere geriye düşmesine rağmen kazandı; ancak ikinci turda Vera Dushevina'ya 7-5 ve 0-1'lik iki set ile yenildi. Maçı sırtından sakatlanarak yarıda bırakmak zorunda kaldı. Petrova, yılın üçüncü Grand Slam turnuvası Wimbledon'a 10. sıralamadan giriş yaptı ve ilk turda Beyaz Rus Anastasiya Yakimova'yı 6-1'lik iki setle mağlup etti. İkinci turda İsrailli Shahar Pe'er ile karşılaştı ve onu da 6-3 ve 6-2'lik iki setle yendi. Petrova üçüncü turda Arjantinli Gisela Dulko ile karşılaşacak. Petrova ayrıca çiftlerde de başarıya ulaştı ve çiftler dünya sıralamasında 3.lüğe kadar çıktı. 17 kez çiftlerde kupa kazanmıştır. Bunların yedisini ve 2004 WTA şampiyonluğunu Meghann Shaughnessy ile kazanmıştır. 2004 WTA finalinde Cara Black - Rennae Stubbs ikilisini 7-5 ve 6-2'lik setlerle yendiler. Ayrıca Moskova'daki Kremlin Cup'ta, Miami Masters'da, Qatar Telecom German Open'da, Rome Masters'da ve Canada Masters'da Meghann ile kupayı kaldırdılar. Birinde de Martina Navratilova ile kupayı aldılar. 2002 ve 2003'te ayrıca üç ayrı Tier I turnuvada da Jelena Dokic ile finalleri aldılar. 2008'de Bali'deki turnuvaya Daniela Hantuchova ile katıldı, yarı finalde Avustralyalı Tamira Paszek ve İsviçreli Patty Schnyder çiftine kaybederek final şanslarını kaybettiler. 2009 yılında, Bethanie Mattek ile Charleston ve Stuttgart'taki turnuvaları kazandı. Tatiana Golovin'e karşı neden kaybettiği sorulduğunda, Petrova, Golovin'in geçmişte onu sadece muhtemelen "şans sayesinde" yendiğini söylemiştir. Eurosport Büyük Britanya yorumuyla, Petrova, neden "Fransız oyuncuların en Rusları" yenemediği konusunda kafası karışık gözüküyor. Golovin, Petrova'yı 2007 Amelia Island finalinde mağlup etti. Wimbledon'da 2007 yılında yapılan turnuvada Svetlana Kuznetsova ile oynarken, Petrova vole ile rakibinin vuruşuna cevap verdiğinde, top Liezel Huber'in boğazına çarptı. Güney Afrikalı yere düştü ve bağırıp ağlamaya başladı. Petrova tarafında olay nerdeyse tamamen kaza olmasına rağmen, iki Rus oyuncu file yakınına geldiğinde, Huber saldırgan bir tavır aldı ve Petrova'ya gitmesini bağırarak söyledi. Doktor çağrıldıktan sonra oyunun devamında Kuznetsova ve Petrova çifti, Huber ve Cara Black çiftine yenildi. Çöplük (oyun) Çöplük, Turgay Nar tarafından yazılmış tiyatro oyunudur. Turgay Nar'ın Çöplük Oyunu ilk kez 1995 yılında Tiyatro Stüdyosu tarafından sahnelenmiştir. Hun, Libya Hun, Libya'da bir vaha kentidir. Aynı zamanda Libya'nın Al Cufra belediyesinin merkezidir. Kent Akdeniz kıyısı ile Sebha kentinin ortalarında bulunmaktadır. Modern Hun kentinin tarihi 150 yıl öncesine kadar gider. Adı Miskan olan tarihi kent Hun'a 4 km uzaklıktadır ve tarihi 500 yıl öncesine dayanır. Tarihi kentte halihazırda arkeolojik çalışmalar devam etmektedir. Hun kentinin yakınlarında Waddan ve Sokna gibi daha küçük kasabalar ve köyler de bulunmaktadır. Waddan kasabasında eski bir kale ve birkaç cami yer almaktadır. Bölgede genellikle her yıl Eylül ayında "Uluslararası Güz Turizm Festivali" adında bir festival düzenlenmektedir. Sirte ve Sebha kentlerine otobüsle ulaşım imkânı vardır. Aynı zamanda Hun ile Waddan arasında askeri bir havaalanı da yer almaktadır. Hun kentinde bir otel ve yurt bulunmaktadÄ±r. Çöplük Çöplük, katı atıkların geleneksel biçimde depolanarak bertaraf edildiği alanlardır. Yakma veya kompostlaştırma gibi bertaraf etme yöntemleri arasında en az maliyetli olduğu için yaygın şekilde tercih edilir. Çöp depolama alanlarında biriktirilen, katı atıklar biyolojik, kimyasal ve fiziksel değişimlere uğrar. Bu değişimler olumlu veya olumsuz olabilir: Örneğin, biriken çöp suları yer altı su kaynaklarına karışarak çevre kirliliğine yol açabileceği gibi, çöplerin oluşturduğu metan gazı elektrik üretiminde kullanılabilir. Sirte Sirte (Arapça: سرت), Libya'nın Akdeniz kıyısında yer alan bir kenttir. Aynı zamanda Libya'nın Sirte belediyesinin merkezidir. Libya Devlet Başkanı Muammer Kaddafi'nin doğup büyüdüğü ve 20 Ekim 2011 tarihinde vurularak öldürüldüğü kenttir. 2011 Libya İç Savaşı'nda Trablus'un düşmesi sebebiyle Muammer Kaddafi Sirte'yi 1 Eylül 2011'de Libya'nın yeni başkenti ilan etmiştir. 15 Eylül - 20 Ekim 2011 tarihleri arasında gerçekleşen Sirte Muharebesi sonucunda Ulusal Geçiş Konseyi güçleri şehri almış, şehir muharebe sırasında neredeyse tamamen yıkılmıştır. 2007 yılının Ekim ayında, Sudan hükûmeti ile Darfur'daki isyancı gruplar arasındaki ateşkes görüşmeleri Sirte'de yapılmıştır. Kore göknarı Kore göknarı ("Abies koreana"), çamgiller (Pinaceae) familyasından Güney Kore'nin yüksek dağlarında (ve Jeju-do Adasında) yetişen bir göknar türü. Yüksek yağış alan, yazları serin ve nemli, kışları bol kar yağışlı geçen bir iklimde 1.000-1.900 m. yükseltide yetişir. 10-18 uzunluğunda gövdesi 0.7 m çapında, orta büyüklükte bazen çalı formunda olan herdem yeşil iğne yapraklı bir ağaçtır. Kabuk gri kahverenginde ve pürüzsüz reçine kabartılıdır. Yapraklar iğnemsi, basık, 1–2 cm uzunluk ve 2-2,5 mm ile 0,5 mm kalınlıkta, üstü parlak koyu yeşil, altı parlak beyaz stoma bantlı ve hafif çentiklidir. Sürgünlerde yaprak dizilişi sarmal fakat her bir yaprağın alt kısmı kıvrımlıdır bu yüzden sürgünlerin üstünde ve genellikle her iki yanında yer alır, sürgünlerin altında daha azdır. Sürgünler önceleri yeşil-gri olgunlaşınca pembemsi-gri renkli sonradan seyrek ince tüylüdür. Reçineli tomurcuklar konik biçimde pulludur. Kozalaklar 4–7 cm uzunlukta 1,5–2 cm genişlikte olgunlaşınca koyu mor-mavi renkli olur. Pullu brahteler uzun, yeşil veya sarı renkli ve kozalaklar kapalıyken görülür. Tozlaşmadan 5-6 ay sonra olgunlaşan kozalaklar dağılır ve kanatlı tohumlar etrafa saçılır. Kore göknarı ılıman iklimlerde bahçelerde yetiştirilen popüler bir süs ağacıdır. Yapraklar için yetiştirilir ancak 1–2 m uzunlukta, bol kozalak üreten düzgün genç ağaçlar tercih edilir. Nemli, güneşli, drenaji iyi olan topraklarda iyi gelişim gösterir. Sık kök sistemi geliştirir ve nakledilmesi kolaydır. Diğer göknar türlerine göre daha yavaş büyür. Oyaca, Gölbaşı Oyaca, Ankara ili Gölbaşı ilçesine bağlı semtdir. Beş ayrı mahalleden oluşur. Daha önceleri Haymana ilçesine bağlı bir kasaba olan Oyaca'nın 2009 yılında belediyesi kapatılarak Gölbaşı'na bağlanarak mahalle statüsüne geçmiştir. Semtte Gölbaşı Belediyesi ek binası, Jandarma Karakolu, İlkoğretim Okulu, Çok Programlı Lise, Halk Kütüphanesi, Sağlık Ocağı, Toprak Mahsulleri Ofisi, PTT, Tarım Kredi Kooperatifi, Kalkınma Kooperatifi bulunmaktadır. BeÅŸer Beşer, Arapça İnsan demektir. Purpendicular Purpendicular, İngiliz Deep Purple grubunun 1996 yılında piyasaya sürdükleri hard rock türünde onbeşinci stüdyo albümleridir. Bütün parçalar Ian Gillan, Steve Morse, Roger Glover, Jon Lord ve Ian Paice tarafından yazılmıştır. Abandon (albüm) Abandon, İngiliz müzik grubu Deep Purple'ın 1998 yılında piyasaya sürdükleri hard rock türündeki on altıncı stüdyo albümleridir. Aksi belirtilmediği sürece bütün parçalar Ian Gillan, Steve Morse, Roger Glover, Jon Lord ve Ian Paice tarafından yazılmıştır. Bananas Bananas, İngiliz Deep Purple grubunun 2003 yılında piyasaya sürdükleri hard rock türünde onyedinci stüdyo albümleridir. Aksi belirtilmediği sürece bütün parçalar Ian Gillan, Steve Morse, Roger Glover, Don Airey ve Ian Paice tarafından yazılmıştır. Sacit KÄ±ral Sacit Kıral, "Avrupa Yakası" dizisinde Tolga Çevik tarafından canlandırılan kurgusal bir karakterdir. Diziye 4. sezonda katılmıştır. Gaziantep doğumlu olan Sacit, 2006 yılının Eylül ayında dayısı ve yengesinin yanına Nişantaşı'na gelmiştir. Nişantaşı'nda dayısının oğlu Volkan yerine Sütçüoğlu Muhallebicisini yönetmektedir. Volkan ile Aslı'nın hiç sevmediği ve ezeli düşmanı bildiği Sacit, asabi, kumarbaz ve kavgacı bir karakterdir. Kendisi ablası Makbule'ye çok önem vermekte ve sık sık kuzeninin kocası Cem'le uğraşmayı çok sevmektedir. 4. sezonda Zeynep Hacer Aksoy ile flört ederken daha sonrasında Şahika ile flört etmiştir. En çok kullandığı repliği ""Beni Kontak etme Lan!""dır. Gündüz Güzeli (film) Gündüz Güzeli 1967 Fransa İtalya ortak yapımı erotik dramatik filmdir. Özgün adı Belle de Jour dur. Senaryosunu Fransız yazar Joseph Kessel'in 1928 yılında yazdığı aynı adlı romanından Luis Buñuel ve Jean-Claude Carrière'in birlikte uyarlayıp yazdıkları filmi Luis Buñuel yönetmiştir. Önemli rollerinde Catherine Deneuve, Michel Piccoli, Geneviève Page, Jean Sorel, Pierre Clémenti ve Françoise Fabian oynamışlardır. "Gündüz Güzeli" adı Fransızca'da sadece gündüzleri açan bir tür zambak çiçeğinin adından gelmektedir. Aynı zamanda Fransızca'da "fahişe" anlamına gelen bir deyim olan "Gece Güzeli" ("belle-de-nuit")'ne de alaycı bir gönderme yapılmıştır. Filmde burjuva sınıfından evli, güzel bir kadının öğleden sonralarını lüks bir genelevde fahişe olarak geçirmesi konu edilmektedir. Birçok filminde olduğu gibi Buñuel'in burjuva ahlakını acımasızca eleştirdiği bu filmi çevrildiği yıl Venedik Film Festivali'nde Altın Aslan ödülü almıştır. Roman Türkiye'de hem Gündüz Safası (Varlık Yayınları) hem de Gündüz Güzeli (E- Yayınları ve Milliyet Yayınları) adlarıyla yayımlanmıştı. Séverine Serizy (Catherine Deneuve) Paris 'te yaşayan görünürde mutlu bir evliliği olan her şeye sahip güzel bir kadındır. Séverine doktor olan kocası Pierre (Jean Sorel)'e karşı soğuktur, hatta aralarında fiziksel bir ilişki olmadığı da sezilmektedir. Ancak bu 'soğuk sarışın' ın ruhunda fırtınalar kopmaktadır. Günün birinde kendisinde gözü de olan aile dostları Henri Husson (Michel Piccoli)'dan seçkin bir randevu evinin adresini alır ve öğleden sonraları bu lüks genelevde çalışmaya başlar. Buradaki yeni adı "Gündüz Güzeli" dir artık. Şehvet düşkünü Séverine randevu evine devam ettikçe kocasına daha çok bağlanır, aynı zamanda buradaki tiksindirici hayatını da garip bir şekilde kabullenir, zira burada mazoşist cinsel fantezilerini keşfedip yaşamaktadır. Bu ikili yaşam tarzı randevu evinin müdavimlerinden serseri bir gangster olan psikopat Marcel (Pierre Clémenti)'in kendisine aşık olması ve hayatının tüm anlarına girmeye çalışması ile altüst olur. 1972 Yaz Olimpiyatları'nda güreş 1972 Yaz Olimpiyatları, erkeklerde 20 güreş müsabakasını içerir. Bunların 10 tanesi Greko-Romen dalında olup, diğer 10 tanesi Serbest Stildedir. Keke Rosberg Keke Rosberg (6 Aralık 1948, Stockholm), 1982 şampiyonu Fin F1 yarış pilotu. 1978 yılında Theodore takımında kariyerine başladı. Ancak bir ara ATS takımına geçti. İlk sezonunda başarısız oldu. 1979 yılında ise Wolf takımına geçti. Bu sezonda başarısız oldu. 1980'de Fittipaldi'de iyi bir sezon geçirdi ve 10. oldu. 1982'de ise 1 yarışta (Brezilya GP) diskalifiye edildiği sezonda Williams Team ile şampiyon oldu. 1986'da kariyerini bıraktı. Bozulmuş dağılım Matematik bilim dalında bir bozulmuş dağılım desteği sadece tek bir noktadan oluşan bir ayrık rassal değişken için bir olasılık dağılımıdır. Bu rassal değişken için örnekler her iki tarafı da yazı olan özel bir madeni (para veya) disk veya her altı yüzü de aynı sayıyı gösteren özel bir zar olabilir. Örneklerden de görülebildiği gibi, bu türlü rassal değişken günlük yaşantıya göre hiç rastgelelik niteliği taşımamaktadır; ancak matematik bilimi içinde bulunan rassal değişken tanımlama özelliklerinin hepsini tatmin etmektedir. Bozulmuş dağılım reel doğru üzerinde tek bir nokta olan "k" üstünde konumlanmıştır. Olasılık kütle fonksiyonu şöyle verilir: formula_1 Yığmalı dağılım fonksiyonu şudur: formula_2 Olasılık kuramı bilim dalında, bir sabit rassal değişken ortaya çıkan herhangi bir olaydan hiç etkilenmeden devamlı olarak sadece sabit bir değer alan bir ayrık rassal değişkendir. Teknik bakimdan bu kavram nerede ise mutlaka sabit rassal değişken kavramından değişiktir. Bu ikinci tip değişken diğer değerler alabilir ama bunların her biri için olasılık sıfırdır; yani imkân vardır ama ihtimal yoktur. Bu çeşit sabit rassal değişken ve nerede ise mutlaka sabit rassal değişken tanımlamaları suretiyle olasılık kuramı çerçevesi içine sabit değerler kavrami yerleştirilebilmektedir. "X": Ω → R olasılık uzayı içinde olan (Ω, "P") bir rassal değişken olarak tanımlansın. O zaman, eğer ise "X" bir "nerede ise mutlaka sabit rassal değişken" olacaktır. Eğer aynı zamanda ise, "X" bir "sabit rassal değişken" olacaktır. Görüldüğü gibi bir sabit rassal değişken her zaman nerede ise mutlaka sabit bir rassal değişkendir, ancak bunun aksinin gerçekliği her halde gerekli değildir. Çünkü, "X" nerede ise mutlaka sabit ise o zaman "X"(γ) ≠ "c" özelliği olan bir γ ∈ Ω olayı ortada bulunmasını düşünmek mümkündür; (ama bunun olasılığı mutlaka sıfır olacaktır). Pratik problem çözümleri için "X" değerinin sabit oluşu ya da nerede ise mutlaka sabit oluşu hiç önemli değildir. Çünkü olasılık kütle fonksiyonu "f"("x") ve yığmalı dağılım fonksiyonu "F"("x"), "X" değerinin sabit oluşuna veya nerede ise mutlaka sabit oluşuna bağımlı olmadığı gayet açıktır. Her iki halde de, ve "F"("x") fonksiyonu bir basamaklı fonksiyon olur. Pablo Hernández Domínguez Pablo Hernández Domínguez (d. 11 Nisan 1985), İspanyol futbolcudur. Orta sahanın sağında görev yapmaktadır. Al-Nasr takımında forma giymektedir. Kariyerinde daha önce Cadiz ve Getafe'de oynayan Hernandez, 2012-2013 sezonunun başında Valencia'dan Swansea City'ye transfer olmuştu. Rusya bayrağı Rusya bayrağının renkleri, Panislavizm renkleri olan mavi, beyaz ve kırmızı dan oluşmaktadır. Bayrakta kullanılan renklere farklı yorumlar ve anlamlar atfedilirken resmî bir açıklama hâlen mevcut değil. Ancak Rusya'da bu renklerin çok eski dönemlere ait anlamları şöyle ifade ediliyor: Beyaz: Asillik, soyluluk, büyüklük, açık yüreklilik, samimiyet. Mavi: Bağlılık, sadakat, vefa, namus, dürüstlük, kusursuzluk, ahlaki temizlik. Kırmızı: Cesaret, yiğitlik, mertlik, yüreklilik, gönül yüceliği, alicenaplık, sevgi 22 Ağustos 1994 yılında itibaren Rusya Devlet Başkanı'nın imzaladığı kararla ülkede Rusya Federasyonu Devlet Bayrağı günü kutlanıyor. David Navarro David Navarro Pedrós (; d. 25 Mayıs 1980) ön libero'da oynamış İspanyol eski futbolcudur. 6 Mart 2007 günü Internazionale ile oynanan UEFA Şampiyonlar Ligi ikinci tur rövanş maçında çıkan kavganın sorumlusu olduğu için UEFA tarafından 6 ay cezalandırıldı. O maçta yedek kulübesinde oturan ve maçta oynamayan futbolcu maç sonu çıkan tartışmada sahaya girmiş ve Inter Milan'ın defans oyuncusu Nicolás Burdisso'ya yumruk atarak olayların başlamasına sebep olmuştur. Burdisso'nun burnunu kıran Navarro kaçmış ve İnter Milan futbolcuları Julio Ricardo Cruz, Iván Córdoba ve Maicon tarafından sahanın ortasında kovalanmıştır. Güvenlik görevlilerinin araya girmesiyle sahadaki olaylar dindirilmiş ve Navarro güvenlik kordonu altında soyunma odasına girebilmiştir. Ancak Inter Milan'ın kalecisi Francesco Toldo Valencia soyunma odasına girerek Navarro'ya saldırmış, diğer Inter Milan oyuncuları Luís Figo ve Esteban Cambiasso'nun soyunma odasına girmesi güvenlik görevlileri tarafından güçlükle önlenebilmiştir. 7 Mart 2007 tarihinde UEFA, Valencia'dan Carlos Marchena and David Navarro ile Inter'den Nicolás Burdisso,Iván Córdoba ve Maicon hakkında soruşturma başlattı. David Navarro, daha sonra olaylardan dolayı üzgün olduğunu ve Burdisso'ya ulaşarak özür dileyeceğini açıkladı. 14 Mart 2007, günü videoların incelenmesi sonucu UEFA, Navarro'ya 7 ay futboldan men cezası verdi. (Bu ceza daha sonra 6 aya düşürüldü.) Curro Torres Cristóbal Emilio Torres Ruiz (d. 27 Aralık 1976, Ahlen, Almanya), Alman asıllı İspanyol defans oyuncusu. Bonservisi Valencia'de bulunan Curro Torres Real Murcia'da kiralık oynamaktadır. İspanya millî futbol takımı ile 2002 FIFA Dünya Kupası'nda görev yapmıştır. 5 kez millî takım forması giymiştir. Futbol kariyerine UDA Gramenet takımında başladı. 1997 yılında Valencia'ye transfer oldu. İki yıl boyunca Valencia CF B'da düzenli bir şekilde forma buldu. 1999'da Recreativo takımına, 2000 yılında ise CD Tenerife'e kiralık olarak gönderildi. Mista ve Luis García ile Rafael Benítez'in teknik direktörlüğünde CD Tenerife'in 2001 yılında La Liga'ya yükselmesinde rol oynadı. Benítez'in Valencia'nın başına gelmesiyle tekrar bu takıma döndü ve Valencia'nın La Liga ve UEFA Kupası başarılarında önemli pay sahibi oldu. David CerrajerÃ­a David Cerrajería Rubio (d. 4 Ağustos 1983, Valensiya, İspanya) İspanyol futbolcudur. Bonservisi Valencia bulunan Cerrajería Polideportivo Ejido takımında kiralık oynamaktadır. Cerra adıyla tanınmantadır. 1.77 boyundaki futbolcu defans pozisyonunda oynamaktadır. 2010 yılına kadar Valencia CF ile sözleşmesi bulunmaktadır. 87||0 87||0 Mario Regueiro Mario Regueiro (d. 14 Eylül 1978, Montevideo, Uruguay), orta saha pozisyonunda görev yapmış Uruguaylı millî futbolcudur. Profesyonel kariyerine 1996 yılında Cerro kulübünde başladı. Daha sonra sırasıyla Nacional, Racing Santander, Valencia, Murcia, Aris, Nacional, Lanús, Racing, Defensor ve Cerro kulüplerinde oynadı. Sisinio González Martínez Sisinio González Martínez ya da Sisi (d. 22 Nisan 1986), İspanyol futbolcudur. La Liga'da CA Osasuna'da görev yapmaktadır. Jaime GavilÃ¡n Jaime Gavilán (d. 12 Mayıs 1985) İspanyol futbol ortasaha oyuncusu. Getafe CF kiralık forma giyer. Bonservisi Valencia'nın elindedir. 2 senedir Getafe CF'de oynamaktadır. Manuel Fernandes Manuel Henrique Tavares Fernandes, (d. 5 Åžubat 1986), Portekizli futbolcudur. Fernandes, Lizbon'a bağlı Amadora şehrinde büyüdü. Burada futbolla ilgilenmeye başlayan ve sokak futbolu oynayan Fernandes'in arkadaşlarından biri de Manchester United takımının kanat oyuncularından Nani'ydi. 2002'de SL Benfica takımının altyapısına girdi. 2 sene çeşitli altyapı seviyelerinde forma giyen Fernandes, 2003-04 sezonunda hocası José Antonio Camacho tarafından A takıma yükseltildi. Kendisinin ikinci maçı olan Gil Vicente FC ile oynanan ve 2-1 kazanılan maçta gol atarak Benfica tarihinin en genç ikinci golcüsü oldu. 2004-05 sezonunda teknik direktör Giovanni Trapattoni'nin yönetimindeki takımın en önemli isimlerinden biri olup, Petit ile orta sahada iyi bir ikili oldular. 29 maçta forma giyen Fernandes 1 gol kaydetti. Sezon sonunda Benfica 11 yıllık aradan sonra Portekiz Ligi şampiyonu oldu. Fernandes ayrıca UEFA Kupası'nda da 7 maçta forma giydi. Ancak son 32'ye kalan takım kupayı o sezon alacak CSKA Moskova'ya elendi. 2005-06 sezonu öncesi kasık fıtığı nedeniyle Münih'te ameliyat oldu. Uzman Ulrike Muschaweck tarafından tedavi edildi. Sezon içinde 28 maçta forma giydi. Sezon içinde ilk kez UEFA Şampiyonlar Ligi'nde forma giyen Fernandes grup maçlarında Villarreal CF takımına bir de gol kaydetti. Çeyrek finale çıkan Benfica, o sene kupayı kazanan FC Barcelona'ya elendi. 2006-07 sezonu öncesinde Premier League ekibi Portsmouth FC ile kiralık sözleşmesi imzalandı. Kasıklarındaki sorunun tamamen düzelmesi halinde 7 milyon pound'a satın alma opsiyonu da bulunmaktaydı. İlk transfer teklifi Temmuz ayı sonunda yapılmış ancak Fernandes'ın sakatlığının devam etmesi ve iki kez kulüp tarafından yapılan sağlık testlerini geçememesi nedeniyle sonlanmıştı. Buna rağmen Benfica, Fernandes'in transfer sezonu bitmeden Portsmouth'da tedavi görmesini sağladı. Kulüpte geçen 5 haftalık zamandan sonra, Fernandes'in tamamen iyileşmesi için 2 ay gerektiği ortaya çıktı. Bu nedenle Portsmouth ile satın alma opsiyonlu kiralama anlaşması yapıldı. Fernandes, Portsmouth formasıyla ilk maçını EFL Cup'ta Mansfield Town deplasmanında çıktı. 2-1'lik galibiyete uzaktan attığı bir golle katkıda bulundu. Sezonun ilk yarısında zaman zaman maçlara çıktı. Daha sonra teknik direktör Harry Redknapp Fernandes'in düzenli bir biçimde oynatılmamasının nedeni olarak sözleşmede yer alan Fernandes'in üç maç arka arkaya oynatıldığında, Portsmouth'un oyuncuyu transfer etmesi için 12 milyon pound ödemesi zorunluluğunu getiren madde olduğunu belirtti. 10 maçta forma giyen Fernandes, Portsmouth'un yüksek transfer ücreti nedeniyle oyuncuyu almaktan vazgeçmesi nedeniyle Benfica'ya döndü. Ocak 2007'de Fernandes, Everton FC'ye sezon sonuna kadar kiralanarak İngiltere'ye geri döndü. Aynı dönemde Benfica'yla da sözleşmesini uzattı. 10 Şubat 2007'de Blackburn Rovers karşısında kazanılan 1-0'lık maç ile Everton kariyeri başladı. Kısa zamanda kulüp taraftarlarının gözüne girdi. Ligdeki ilk golünü 24 Şubat'ta Watford'a attı. 28 Nisan'da ikinci golünü lig lideri Manchester United'a kaydetti. Ancak gol galibiyet için yeterli olmadı ve maçın son 30 dakikasında dört gol kaydeden United maçı 4-2 kazandı. Everton teknik direktörü David Moyes'in Fernandes transferi için 12 milyon euro ödemekten çekinmesi nedeniyle yazın Benfica'ya geri döndü. Sezon öncesi antrenmanlarında iyi bir performans gösterdi. 8 Ağustos 2007'de Everton, Benfica'ya 6 milyon pound'lık bir teklifte bulundu. 13 Ağustos'ta Everton ve Benfica'nın futbolcu üstünde %50-%50 hak kazanması üzerine anlaşıldı. 14 Ağustos'ta Fernandes, Benfica maçı kadrosuna dahil olmayarak İngiltere'ye uçtu. 25 Ağustos'ta oynanan Blackburn maçına gitti. Ancak, Fernandes'in haklarının bir kısmının da bir menajerlik firmasına ait olması nedeniyle Premier League yöneticileri imzalanan sözleşmeyi kabul etmedi. Valencia'ya satıldıktan sonra 2007-08 sezonunun ikinci yarısını da Everton'da kiralık geçirdi. bu kiralık anlaşmasında satın alma opsiyonu da bulunmaktaydı. Fernandes 12'si lig maçı olmak üzere 13 maçta Everton forması giydi. Ancak satın alınmadı ve Valencia'ya geri döndü. Everton ile anlaşma sağlanamayınca 26 Ağustos 2007'de Fernandes, La liga ekibi Valencia tarafından 6 yıllığına transfer edildi. Anlaşma ile Benfica 18 milyon euro kazandı. Sözleşmede 100 milyon euro getiren takıma Fernandes'in gidebileceği maddesi de eklenmişti. Fernandes ilk maçına 2 Eylül 2007'de deplasmanda oynanan UD Almeria maçında çıktı. İlk sezonunun ilk yarısında 7 kez forma giyen Fernandes, bunların beşinde ilk 11'deydi. Sezonun ikinci yarısında Everton'a kiralandı. 2008-09 sezonunda Valencia'ya geri dönen Fernandes, yeni hocası Unai Emery tarafından ilk 11'de daha çok şans buldu. Sezonun ilk lig maçında Mallorca karşısında alınan 3-0'lık galibiyette yedeklerden dahil oldu. 5 Ekim 2008'de Real Vallodolid karşında Valencia formasıyla ilk golünü attı. David Albelda ve Ruben Baraja ile iyi bir orta saha oluşturan Fernandes 27 maçta forma giydi. Nisan 2009'da Getafe ile oynanan maçta kaval kemiğinden sakatlandı. Maçta 90 dakika forma giyse de maç sonrası sakatlığının ciddi olduğu fark edildi ve sezonu erken kapadı. 2009-10 sezonunda Valencia'da eskisi gibi forma şansı bulamayınca Ocak 2010'da Internazionale'e kiralanması konusunda anlaşma sağlandı. Inter Milan, futbolcuyu alma hakkına da sahip olacaktı ancak 30 Ocak'ta Milano ekibinin sağlık testlerini geçemeyince anlaşma