vermeyecek güce sahipsin, onu biliyorum, ama benim o güçten medet ummaya hakkım yok. Yine de onu kullanıyorum. Üstelik sunabileceğim herhangi bir çözüm, bir çare de yok. Yalnızca bunun farkında olduğumu itiraf edebilirim, ama senden beni bağışlamanı asla isteyemem. Bağışlayacak bir şey yok. Onu senin bulunduğun yere getirmeye hakkım yoktu. O beni incitmedi. Yalnız... Evet. ...senin nasıl acı çektiğini görmek...bana zor geldi. Bence acı çekmek hiçbir şeyi telâfi etmiyor, ama ne hissetmiş olursam olayım, çektiğim acı yine de az. Nefret ettiğim bir şey varsa, o da, kendi çektiğim acıdan söz etmek...O benden başka kimseyi ilgilendirmemeli. Ama eğer bilmek istiyorsan, zaten de biliyor olduğuna göre, evet, benim için bu bir cehennemdi. Keşke daha da beter olsaydı. En azından, yaptığım yanıma kalmıyor. Bunu ciddi bir sesle, duygudan yoksun bir havada söylüyordu. Sanki kendini yargılamış, hükmünü vermişti. Dagny hüzünlü bir ifadeyle gülümsedi, onun elini tutup dudaklarına götürdü, verilen hükmü reddercesine başını iki yana salladı, eli kendi yüzüne bastırdı. Ne demek istiyorsun. dedi Rearden yavaşça. Hiçbir şey... Sonra başını kaldırıp kesin konuştu. Hank, senin evli olduğunu baştan beri biliyordum. Ne yaptığımın farkındaydım. Bunu yapmayı kendim seçtim. Bana hiçbir şey borçlu değilsin. Dikkate alman gereken hiçbir görevin yok. O itiraz edercesine başını iki yana sallıyordu. Hank, senin bana vermek istediğinin dışında hiçbir şey istemiyorum senden. Bir zamanlar bana alışverişçi demiştin, hatırlıyor musun. Bana kendi zevkinden başka hiçbir şey aramadan gelmeni istiyorum. Evli kalmak istediğin sürece, nedenlerin ne olursa olsun, benim buna gücenmeye hakkım yok. Benim alışveriş biçimim, bana verdiğin zevkin, benim sana verdiğim zevkle karşılandığını bilmektir, yoksa senin ya da benim acı çekmemle değil. Ben fedakarlık kabul etmem, kendim de yapmam. Benden demiryolundan vazgeçmemi isteseydin, seni bırakırdım. Eğer birinin zevki, ötekinin acısıyla elde ediliyorsa, hiç alışveriş olmasın, daha iyi. Bir tarafın kazanıp, öbür tarafın kaybettiği bir alışveriş...sahtekârlıktır. Sen bunu ticarette yapmazsın, Hank. Kendi hayatında da yapma. Rearden onun sözlerinin altında, filmin fon müziği gibi, Lillian'ın kendisine söylediklerini duyuyordu. İkisinin arasındaki mesafeyi görüyor, kendisinden ve hayattan bekledikleri şeylerin ne kadar farklı olduğuna şaşıyordu. Dagny, benim evliliğim hakkında ne düşünüyorsun. Onu düşünmeye hakkım yok. Ama merak etmiş olmalısın. Eskiden ettim...Ellis Wyatt'ın evine gelene kadar. Ondan beri etmiyorum. Bana o konuda hiç soru sormadın. Sormayacağım da. Rearden bir an sessiz oturdu, sonra dosdoğru onun yüzüne bakarak, onun kendisine her zaman tanıdığı özel hayat hakkını ilk defa reddederek konuştu Bilmeni istediğim bir şey var. Ellis Wyatt'ın evinden beri...ona elimi bile sürmedim. Sevindim. Sürebilir miyim sanıyordun. Bunu merak etme hakkım kendime hiç tanımadım. Dagny, yani elimi sürsem...onu da mı kabul edecektin. Evet. Bundan nefret etmeyecek miydin. Kelimelerle ifade edemeyeceğim kadar nefret edecektim. Ama senin seçimin oysa, kabul edecektim. Seni istiyorum, Hank. Rearden onun elini alıp dudaklarına götürdü, Dagny onun vücudunda bir anlık bir mücadele hissetti, sonra Rearden sanki onun üstüne yıkıldı, dudakları onun omzuna gömüldü. Sonra Dagny'yi çekti, açık mavi geceliğiyle boylu boyunca kendi kucağında yatmasını sağladı. O vücudu gülümsemeyen bir hırsla tutuyordu. Sanki onun ağzından çıkan kelimelerden nefret ediyormuş, ama ömründe en çok duymak istediği kelimeler de onlarmış gibi. Yüzünü onunkine doğru eğdi, Dagny son bir yıl içinde sayısız gecelerde ortaya çıkan soruyu bir kere daha duydu. İstemeden soruyordu bunu Rearden. Kendini tutamıyordu. Bitmeyen bir gizli işkencenin sonucuydu bu soru İlk erkeğin kimdi. Dagny zorlandı, ondan uzaklaşmaya çalıştı, ama Rearden onu bırakmadı. Hayır, Hank, dedi Dagny. Yüz ifadesi sertti. Rearden'ın dudaklarında beliren gergin ifade bir gülümsemeydi. Cevap vermeyeceğini biliyorum, ama sormayı kesmeyeceğim...çünkü o benim asla kabul edemeyeceğim şey. Niçin kabul edemeyeceğini sor kendine. Rearden elini onun göğüslerinden dizlerine doğru, sahipliğini vurguluyor ve bundan nefret ediyormuş gibi kaydırırken cevap verdi Çünkü...yapmama izin verdiğin şeyleri...yapabileceğini sanmıyordum, benim için bile...ama yaptığını keşfetmek, üstelik bir başka adama da izin verdiğini, onu istediğini... Neler söylediğinin farkında mısın. Seni isteyişimi de hiçbir zaman anlayamıyorsun. Seni isteyeceğimi kabullenemiyorsun...bir zamanlar onu istediğim gibi Rearden alçak sesle, Bu doğru, dedi. Dagny aniden kıvrılarak kendini ondan kurtardı, ayağa kalktı, yüzünde hafif bir gülümsemeyle ona baktı, yavaşça konuştu Tek gerçek suçun nedir, biliyor musun. Zevk alma kapasiten çok büyük olsa da, hiçbir zaman zevk almayı öğrenmemişsin. Kendi zevkini her zaman feda etmişsin. Çok fazla şeye tahammül etmeye istekli olmuşsun. O, bunu da söylemişti. Kim. Francisco d'Anconia Neden bu ismin Dagny'yi şaşırttığını anlayamadı. Cevap gereğinden bir saniye daha geç geldi. Sana böyle mi söyledi. Bambaşka bir konuda konuşuyorduk. Dagny az sonra sakin bir sesle, Seni onunla konuşurken gördüm, dedi. Bu sefer hanginiz hanginize hakaret ediyordunuz. Etmiyorduk. Dagny, onun hakkında ne düşünüyorsun. Bence bilerek yaptı...yarın kopacak kıyameti. Bilerek yaptığını biliyorum. Ama yine de, kişi olarak ne düşünüyorsun onun hakkında. Bilmiyorum. Ömrümde tanıdığım en yozlaşmış kişi olduğunu düşünmem gerektiğini biliyorum. Düşünmen gerektiğini. Ama öyle düşünmüyorsun, öyle mi. Hayır. Bundan bir türlü emin olamıyorum. Rearden gülümsedi. Onun garip yanı da bu zaten. Bir yalana, bir serseri, âdi bir zampara, akla hayale sığabilecek en sorumsuz kişi olduğunu biliyorum. Ama yine de, yüzüne baktığımda...hayatımı emanet edebileceğim bir tek kişi varsa, o da odur, diyorum. Dagny'nin soluğu tıkanır gibi oldu. Hank, ondan hoşlandığını mı söylüyorsun. Benim dediğim, bir insanı sevmenin anlamını, böyle bir duyguyu ne kadar özlediğimi, onu tanıyana kadar bilmiyordum. Ulu Tanrım, Hank, sevdin onu. Evet, sanıyorum öyle. Rearden gülümsedi. Bu seni niçin korkutuyor. Çünkü...çünkü seni korkunç bir biçimde incitecek, diye düşünüyorum...ve onun niteliklerini ne kadar çok takdir edersen, sonunda ona dayanmak o kadar zor olacak...o olayı aşman çok uzun sürecek, eğer aşabilirsen...Seni ona karşı uyarmam gerektiğini hissediyorum, ama yapamıyorum...çünkü onunla ilgili hiçbir şeyden emin değilim. Dünyanın en harika insanı mı, en aşağılık insanı mı, ondan bile emin değilim. Ben de onun hakkında hiçbir şeyden emin değilim...tek bildiğim, ondan hoşlandığım. Ama ne yaptı, baksana. Zarar verdiği Jim'le Böyle değil. Sen, ben, Ken Danagger ve diğerleri. Çünkü Jim'in çetesi bunun acısını bizden çıkaracak. Bu iş de bir başka facia olacak...Wyatt yangını gibi. Evet...evet, Wyatt yangını gibi. Ama, biliyor musun, buna çok fazla aldırış ettiğimi sanmıyorum. Bir facia daha olmuş, ne fark eder. Her şey çöküyor zaten. Ha biraz daha hızlı, ha biraz daha yavaş. Tek yapabileceğimiz, gemiyi gidebildiği kadar yüzdürmek, sonra da onunla birlikte batmak. Kendini savunduğu bahane bu mu. Senin bunları hissetmene mi yol açtı. Hayır. Yo, hayır. Bu duygum hep var da, onunla konuştuğum zaman ortadan kalkıyor. Asıl garip olan, onun bana verdiği duygu. Ne. Umut. Dagny çaresiz bir şaşkınlık içinde, başını yukarı aşağı salladı. Bunu kendisi de hissediyordu ve farkındaydı. Rearden, Nedendir, bilmiyorum ama, insanlara bakıyorum da, yalnızca acılardan oluşmuşlar gibi geliyor, dedi. Ama o öyle değil. Sen de değilsin. O korkunç çaresizlik tüm çevremizi sarmış durumda. Yalnız onunlayken kurtuluyorum o duygudan. Bir de buradayken. Başka hiçbir yerde kurtulamıyorum. Dagny ona tekrar yaklaştı, kayıp yere, ayaklarının dibine oturdu, yüzünü onun dizlerine bastırdı. Hank, önümüzde daha o kadar çok şey var ki...ve şimdi bile öyle fazla ki.. Rearden mavi geceliğin kendi siyah takımı üzerine dökülüşüne baktı, eğildi, alçak sesle, Dagny, dedi. O sabah Ellis Wyatt'ın evinde sana söylediğim o sözler...sanıyorum kendime yalan söylüyordum. Biliyorum. *** Gri yağmurun altında, damların üzerindeki takvim 3 Eylül diyordu. Rearden WayneFalkland Oteli'ne dönerken öbür kulenin üzerindeki saat de 10 30'u göstermekteydi. Taksinin radyosu panik dolu tiz bir sesle, avaz avaz, d'Anconia Bakır'ın düşüşünü duyurmaktaydı. Rearden yorgun bir tavırla arkasına yaslandı. Bu felâket ona, çok gerilerde kalmış, bayat bir hikâye gibi gözüküyordu. Sabah saatinde sokakta kendini smokinle bulmaktan gelen tedirginlikten başka bir şey hissettiği yoktu. Arkada bıraktığı dünyadan, taksinin ıslak camlarının dışındaki dünyaya dönmeye isteği de yoktu. Oteldeki süitinin kapısını anahtarıyla açarken, en kısa zamanda çalışma masasına oturmaktan başka bir şey istemiyordu. İkisi bilincine aynı anda girdi Kahvaltı masası, yatak odasının kapısı...içerde görünen dağınık yatak...ve Lillian'ın sesi Günaydın, Henry. Koltukta oturuyordu. Üzerinde dün gece giydiği tayyör vardı. Ceketiyle şapkasını çıkarmıştı.Beyaz bluzu ütülüydü. Sofrada kahvaltının kalıntıları vardı.Lillian sabır küpü gibi oturmuş, sigarasını tüttürüyordu. Rearden hareketsiz dururken, Lillian yavaşça bacak bacak üstüne attı, Bir şey söylemeyecek misin, Henry. dedi. Duygulara izin verilmeyen bir askeri törende, üniforma giymiş gibi duruyordu. Konuşmak sana düşer, dedi. Kendini haklı göstermeye çalışmayacak mısın. Hayır Benden bağışlamamı dilemeyecek misin. Beni bağışlaman için hiçbir neden yok. Benim ekleyeceğim bir şey de yok. Gerçeği biliyorsun. Ötesi sana kalmış. Lillian güldü, gerindi, kürek kemiklerini koltuğun arkasına sürttü. Er geç yakalanmayı beklemiyor muydun. diye sordu. Senin gibi bir erkek, bir yılı aşkın süre boyunca rahipler gibi yaşamaya kalkarsa, bundan kuşkulanacağım aklına gelmedi mi. O ünlü beyninin böyle basit biçimde yakalanmanı engelleyememesi de komik aslında. Kolunu sallayarak süiti, kahvaltı masasını gösterdi. Dün gece buraya dönmeyeceğinden emindim. Bu sabah otel görevlisinden, geçtiğimiz yıl boyunca bu otelde bir tek gece bile yatmadığını öğrenmem de zor olmadı. Rearden hiçbir şey söylemedi. Paslanmaz çelikten yapılmış bir adam. Lillian güldü. Başarıların, onurun adamı. Bizlerden çok üstün. Bu kadın varyete dansözü mü, yoksa milyonerlerin gittiği bir berberde manikürcü mü. Rearden'dan ses çıkmadı. Kim o, Henry. Buna cevap vermem. Bilmek istiyorum. Bilmeyeceksin. Bir hanımefendinin adını korumak isteyen centilmen gibi davranmaya kalkışman gülünç değil mi. Bugünden sonra herhangi bir tür centilmeni oynaman gülünç olmayacak mı. Kim o. Cevap vermem dedim. Lillian omuz silkti. Herhalde fark etmez. Standart bir amaç için, bir tek standart tip vardır. O asetik görünümün altında, aslında sıradan, kaba bir duyusallığa sahip olduğunu hep biliyordum. Bir kadından tek beklediğin şey hayvanı dürtülerinin tatmini. Ben de sana bunu vermediğim için gurur duyuyorum. Abartılı şeref duygunun bir gün çökeceğini, en aşağıya doğru çekileceğini, tüm aldatan kocalar gibi en ucuz tip kadını bulacağını hep beklemiştim. Kıkır kıkır güldü. Büyük hayranın Bayan Dagny Taggart, kahramanının paslanmaz çelik bir ray gibi tertemiz olmadığını birazcık ima ettim diye bana ateş püskürmüştü. Ayrıca erkeklerin pek beyin aramadığı türden bir ilişkiyle ilgili olarak kendisinden kuşkulanacağımı sanacak kadar da saftı. Ben senin gerçek yapını, gerçek eğilimlerini biliyordum ama, öyle değil mi. Rearden hiçbir şey söylemedi. Şimdi senin hakkında ne düşünüyorum, biliyor musun. Beni istediğin gibi suçlamaya hakkın var. Lillian güldü. İş hayatında küçük hilelere kalkışanları, yoldan çıkıp devrilenleri hep hor gören büyük adam...onun gücüne, karakterine, amaca adanmışlığına ayak uyduramıyorlar diye. Şimdi ne hissediyorsun o konuda. Benim duygularım seni ilgilendirmez. Ne yapmamı istediğine karar verme hakkın var. Talep edebileceğin her şeyi kabul ederim, bir teki hariç Vazgeçmemi isteme. Yo, senden vazgeçmeni istemem. Yaratılışını değiştirmeni beklemiyorum. Tüm o uydurma ihtişamına, sanayi şövalyeliğine, seni maden çukurlarından gümüşlü sofralara, beyaz kravatlı kıyafetlere yükselten dehana rağmen, senin gerçek düzeyin bu. Sabahın onbirinde eve dönerken taktığın beyaz kravat da sana çok yakışıyor. Sen maden çukurlarından hiçbir zaman yükselmedin sen oraya aitsin. Sıfırdan başlamış tüm diğer yazar kasa prensleriyle birlikte. Cumartesi geceleri köşe barında, seyyar satıcılarla, gösteri kızlarıyla birlikte. Beni boşamak istiyor musun. Ah, ne hoşuna giderdi, değil mi. Ne kârlı bir alışveriş olurdu. Evliliğimizin ilk ayından beri beni boşamak istediğini bilmiyor muyum sanıyorsun. Öyle düşündünse, neden benimle kaldın. Lillian ciddi bir cevap verdi Bu, sorma hakkını kaybettiğin bir soru. Doğru. Rearden içinden, karısının verdiği cevabı bir tek şeyin haklı gösterebileceğini düşünüyordu...kendisini sevmesi. Hayır, seni boşamayacağım. Bir yosmayla serüveninin, evimi, adımı, sosyal mevkiimi yok etmesine izin verir miyim sanıyorsun. Hayatımın elimden geldiği kadarını koruyacağım. Senin sadakatin gibi çürük temellere dayanmayan bölümlerini. Sakın umutlanma, seni asla boşamam. İstesen de, istemesen de evlisin ve evli kalacaksın. Öyle istiyorsan, kalırım. Ayrıca da ben asla...Bu arada, neden oturmuyorsun. Rearden ayakta durmayı sürdürdü. Ne söyleyeceksen söyle lütfen. Gayriresmi bir boşanmaya, yani ayrı yaşama düzenlemesi gibi bir şeye de razı değilim. Sen aşkını metrolarda, bodrum katlarında, ait olduğu yerlerde sürdür, ama dünyaya karşı, benim Bayan Henry Rearden olduğumu hatırlamanı bekliyorum. Her zaman kendini dürüstlüğe abartılı biçimde adanmış görürdün. Şimdi seni, aslında olduğun gibi, bir sahtekârın hayatına mahkûm göreyim. Evinde oturmayı sürdürmeni bekliyorum. Orası resmi olarak sana ait, ama bundan böyle benim olacak. Nasıl istersen. Lillian rahatça arkasına yaslandı. Derbeder bir gevşeme pozuna girdi. Bacakları ayrık, kolları koltuğun kollarına dayanmıştı.Özenli görünmemeyi göze alabilen bir yargıca benziyordu. Boşanma, öyle mi. diye güldü soğuk soğuk. O kadar kolay kurtulacağını mı sanıyordun. Milyonlarından birkaçını nafaka diye fırlatmanın yeterli olacağını mı düşünüyordun. Her istediğini dolarla almaya öyle alışmışsın ki, ticari olmayan, pazarlığa tâbi olmayan, alınıp satılamayan şeyleri düşünemiyorsun bile. Para konusuna önem vermeyen birinin olabileceğini hayal bile edemiyorsun. Bunun anlamını bile bilmiyorsun. Eh, bence öğreneceksin. Tabiî ki, bundan böyle benim her talebime evet diyeceksin. Sevgili fabrikanda, o kadar gurur duyduğun ofisinde oturmanı, günde onsekiz saat çalışan kahramanı oynamanı istiyorum. Tüm ülkeyi ayakta tutan dev sanayici. Sızlanan, yalan söyleyen, hile yapan insanlığın çok üzerinde bir dâhî. Sonra da oradan çıkıp eve gelmeni istiyorum. Senin aslında ne olduğunu bilen tek insana...sözünün, şerefinin, dürüstlüğünün, özsaygının gerçek dozunu bilen tek insana dönmeni. Kendi evinde, senden tiksinen, tiksinmeye hakkı olan insanın karşısında olacaksın. Bir fırın daha inşa ettiğinde, bir kere daha rekor miktarda çelik döktüğünde, hayranlık dolu alkışları işittiğinde, kendinden gurur duyduğunda, kendini temiz hissettiğinde, kendi büyüklüğünün sarhoşluğuna kapıldığında, gözlerime bakmanı istiyorum. Herhangi bir namussuzluk hikâyesi duyduğunda, insanların yozlaşmışlığına öfkelendiğinde, birinin hilekârlığından iğrendiğinde, devletin yeni bir zorbalığının kurbanı olduğunda, bana bakmanı, kendinin de daha iyi olmadığını anlamanı, kimseden üstün olmadığını bilmeni istiyorum. Kimseyi suçlamaya hakkın yok. Bana baktığın zaman, gökyüzüne kuleler kurmak isteyen adamı hatırlamam istiyorum. Ya da balmumundan kanatlarla uçup güneşe ulaşmayı uman adamı...kusursuzluğa özenen adamı. Rearden kendinin dışında, uzakta, bir başka beyindekileri okuyormuş gibi hissediyordu. O beyin, karısının ona reva gördüğü bu cezada bir terslik olduğunu düşünmekteydi. Pratik açıdan, yanlış hesap söz konusuydu. Keşfedilirse her şeyi çökertecek bir yanlış hesap. Onun ne olduğunu keşfetmeye kalkışmadı. O düşünce bir anlığına gelip geçti, soğuk bir merakın ürünü olarak uçtu, çok uzak bir gelecekte geri dönmek üzere kayboldu. Rearden'ın içinde artık ilgi duyacağı ya da cevap vereceği hiçbir şey kalmamıştı. Kendi beynine gelince, korkunç bir tiksinti dalgasına karşı adalet duygusunun geri kalanını korumaya çalışıyordu. O tiksinti dalgası Lillian'ı insan biçiminden çıkarıyor, buna hakkı olmadığı yolunda kendine yönelttiği tüm telkinlere rağmen, dalgayı engelleyemiyordu. Lillian nefret edilecek bir mahlûksa, onu bu düzeye indiren kendisiydi. Bu da onun acıya dayanma biçimiydi. Bir insanın acı çekme biçimine kimse karışamazdı. Onu kimse suçlayamazdı...hele acıya sebebiyet vermiş olan kendisi...hiç suçlayamazdı. Ama Lillian'ın tavrında acı çekmenin hiçbir işaretini göremiyordu. Belki de onu ancak çirkinliğin arkasına saklayabilmiştir, diye düşündü. Ondan sonra tek düşündüğü, o tiksinti dalgasına bir dakika daha, ardından bir dakika daha dayanabilmek oldu. Lillian susunca, Bitti mi. diye sordu. Evet, sanırım. O zaman artık trene binip eve dönsen iyi olur. Smokinini çıkarmanın gerektirdiği hareketleri yapıp bitirdiğinde, kaslarının gün boyu ağır işlerde çalışmış gibi yorgun olduğunu hissetti. Kolalı gömleği terden ıslanmıştı. İçinde ne düşünce, ne de duygu kalmıştı artık. Her ikisinin tortusu, ömrünün en büyük zafer duygusunun altında saklıydı Rearden'ın en büyük başarısı, Lillian'ın otel süitinden sağ çıkmasıydı. *** Dr. Floyd Ferris, Rearden'ın ofisine girerken, yüzündeki ifade, kendinden emin kişilerin iyi niyetli, hoşgörülü gülümsemesiydi. Düzgün, neşeli bir sesle, güven verircesine konuşuyordu. Rearden'ın üzerinde bıraktığı etki, bir kumar cambazının büyük çabalarla her ihtimali hesaplamış, destedeki her kartın işaretli olduğundan emin hâli gibiydi. Evet, Bay Rearden, diye selamladı onu. Ünlülerin kamu hizmetlerinden nasırlaşmış elini sıkmaya alışmış biri olarak, önemli bir insanla karşılaşmanın beni hâlâ heyecanlandıracağını pek sanmazdım, ama ister inanın, ister inanmayın, şu anda heyecandan titriyorum. İyi günler, dedi Rearden. Dr. Ferris oturdu, Washington'dan buraya o uzun yolculuğu yaparken yol kenarlarında gördüğü yaprakların Ekim ayında büründüğü renklere dair birkaç yorumda bulundu. Bu yolculuğu sırf Bay Rearden'la yüz yüze görüşebilmek için göze almıştı. Rearden hiçbir şey söylemedi. Dr. Ferris pencereden dışarıya baktı, Rearden fabrikasının çok ilham verici bir görünüme sahip olduğunu, ayrıca ülkenin en değerli üretici girişimlerinden de biri olduğunu söyledi. Rearden, Bir buçuk yıl önce, ürünüm hakkında hiç böyle düşünmüyordunuz, dedi. Dr. Ferris kaşlarını kısacık bir süre için çattı, sanki kurduğu plânın bir noktası yerinden kaymış, oyunu neredeyse kaybetmesine ramak kalmış gibi davrandı, sonra sesli sesli güldü, duruma yeniden hakim olduğunu gösterdi. O bir buçuk yıl önceydi, Bay Rearden, dedi rahat bir sesle. Zaman değişiyor, insanlar da onunla birlikte değişiyor...yani akıllı kişiler değişiyor, demek istiyorum. Bilgelik, ne zaman hatırlayıp ne zaman unutmak gerektiğini bilmektedir. Tutarlılık ve süreklilik, insan neslinden beklenen akıllıca bir uygulama değildir. Ondan sonra diskur çekmeye koyuldu. Uzlaşma ilkesi dışında hiçbir şeyin absolü olmadığı bir dünyada tutarlılığın saçmalığını anlatıyordu. Samimi bir havada, rahat bir sesle konuşuyordu. Sanki görüşmenin ana konusunun bu olmadığını aslında ikisi de biliyorlarmış gibi. Ama garip olan nokta, önsöz gibi değil de, sonsöz havasında konuşuyor olmasıydı. Ana konu çoktan çözüme ulaşmış gibi. Rearden adamın, Sizce de öyle değil mi. demesini bekledi, bunu söylediği anda da hemen cevap verdi Lütfen bu randevuyu isteyişinizin sebebi olan acil konuya gelin. dedi. O konu, Rearden Metal'in Devlet Bilim Enstitüsüne teslim tarihleriyle ilgiliydi. Beş bin tonu 1 Aralıkta alırsak iyi olur. Ondan sonra geri kalanı için yeni yılın birinci gününü beklemeye hazırız. Rearden ona uzun uzun baktı, her geçen saniye, Dr. Ferris'in tınısı odanın içinde hâla dolaşan neşeli sesini biraz daha tuhaf göstermekteydi. Dr. Ferris onun hiç cevap vermeyeceğinden korkmaya başladığı zaman Rearden konuştu Buraya yolladığınız deri paçalıklı trafik polisi, benimle neler konuştuğunu size bildirmedi mi. Evet, Bay Rearden, ama... Başka ne duymak istiyorsunuz. Ama o beş ay önceydi, Bay Rearden. Daha sonra belli bir olay yer aldı, o nedenle sizin de fikrinizi değiştirdiğinizden, bizim size sorun çıkarmadığımız gibi sizin de bize sorun çıkarmayacağınızdan emin oldum. Hangi olay. Sizin benden çok daha iyi bildiğiniz bir olay, Bay Rearden...ama bakın, benim de bilgim var o konuda. Bilmememi tercih ederdiniz herhalde, ama yine de. Hangi olay. Bu sizin sırrınız olduğuna göre, neden sır olarak bırakmıyoruz, Bay Rearden. Bugünlerde kimin sırrı yok ki. Örneğin Proje X de bir sır. Herhalde farkındasınızdır, metalinizi daha küçük miktarlarda çeşitli devlet kuruluşlarına da satın aldırabiliriz, onlar bize aktarır, siz de bunu önleyemezsiniz. Ama o zaman da birçok uyuz bürokrat...(Dr. Ferris sevimli sevimli gülümsedi) ...evet, halkın gözünde olduğu gibi, birbirimizin gözünde de sevimsiziz...o zaman birçok uyuz bürokrat da, Proje X sırrına dahil olacak demektir ki, şu sıra bu hiç arzu edilmeyecek bir şey. Projeyle ilgili konuların basında yer alması da iyi olmaz. Ama eğer bambaşka, çok daha ciddi bir suçtan mahkemeye verilme durumuna düşerseniz, savunma olarak ilkelere sığınamaz, kamuoyunun sempatisini kazanamazsanız...Bu bizi hiç rahatsız etmese de, bunun size maliyeti düşünemeyeceğiniz kadar büyük olur. Bu nedenle, yapabileceğiniz en pratik şey, sırrımızı saklamamıza yardımcı olmanızdır, biz de sizin sırrınızın saklanmasını kolaylaştırırız...Eminim farkındasınızdır, bürokratları istediğimiz süre boyunca peşinize düşmekten uzak tutmamız da çok kolay. Hangi olay, hangi sır, hangi mahkeme. Dr. Ferris hafifsi bir sesle, Haydi, haydi, Bay Rearden, çocukluk etmeyin. dedi. Ken Danagger'a teslim ettiğiniz dört bin ton Rearden Metal'den söz ediyorum tabiî ki. Rearden cevap vermedi. Dr. Ferris gülümseyerek, İlke meseleleri çok can sıkıcı şeyler, dedi. Herkes açısından da vakit ziyan eden şeyler. Bir ilke meselesi uğruna kurban edilmeyi gerçekten ister inisiniz. Üstelik de bunu yaptığınızı kimse bilmezken. Bir tek siz ve ben bilirken. Ne konu hakkında, ne de ilke hakkında tek kelime söyleme fırsatınız olmazken. Muhteşem bir metalin yaratıcısı olarak kahramanlaşamazken, hareketleri halkın gözüne kuşkulu gözüken hasımlara karşı dikilemezken, kahraman olmak yerine sıradan bir suçlu durumuna düşerken, kâr uğruna yasayı ihlal eden aç gözlü bir sanayici gibi gözükürken, kamu yararını korumak için düzenlenmiş yasaları atlatan bir karaborsacı hâline gelirken, gazetelerin ancak beşinci sayfasında, yarım sütunluk yer bulabilirken. Öyle bir kurban olmayı gerçekten ister misiniz. Çünkü konu sonunda oraya varıyor. Ya bize metali vereceksiniz, ya da on yıllığına hapse girerken arkadaşınız Danagger'ı da yanınızda sürükleyeceksiniz. Dr. Ferris bir biyolog olarak, hayvanların korkuyu kokusundan anlama yeteneğine her zaman hayranlık duymuştu. Kendisi de bu yeteneği geliştirmeye çok uğraşmıştı. Rearden'a bakarken, adamın teslim olmaya çoktan karar verdiğini düşündü, çünkü onda hiçbir korku belirtisi göremiyordu. Muhbiriniz kimdi. diye sordu Rearden. Dostlarınızdan biri, Bay Rearden. Arizona'daki bir bakır madeninin sahibi. Geçen ay fazladan bir miktar bakır aldığınızı bildirdi bize. Yani yasanın üretmenize izin verdiği Rearden Metal aylık kotasına gereken tonajdan fazla bir miktar. Bakır, Rearden Metal için gerekli maddelerden biri, öyle değil mi. Bize o enformasyon yetti zaten. Gerisini izlemek kolay oldu. O madenciyi de fazla suçlamamalısınız. Biliyorsunuz, bakır üreticileri şu ara büyük baskı altında. O da bir iyilik koparabilmek için değerli bir şey sunmak zorundaydı. ‘Acil ihtiyaç' belgesi gerekiyordu ona. Birkaç yönergenin askıya alınmasına, biraz soluk payı bulabilmeye ihtiyacı vardı. Bu bilgiyi sattığı kişi, onu en iyi nerede değerlendireceğini biliyordu. Bana getirdi. Karşılığında ihtiyaç duyduğu bazı iyilikleri kopardı tabiî. Böyle olunca tüm gerekli kanıtlar...artı, hayatınızın bundan sonraki on yılı, benim elimde demektir. Ben de size bir değiş tokuş sunuyorum. Eminim itirazınız yoktur, çünkü ticaret sizin ihtisas alanınız. Biçimi belki sizin gençliğinizdekine göre biraz farklı olabilir, ama siz akıllı bir tüccarsınız. Değişen koşullardan yarar sağlamayı her zaman bilmişsinizdir. Bunlar da bugünün koşulları. Demek ki, çıkarınızın nerede olduğunu görüp ona göre davranmanız zor olmayacaktır. Rearden sakin bir sesle, Benim gençliğimde buna şantaj denirdi, dedi. Dr. Ferris sırıttı. Aslında öyle, Bay Rearden. Ama şu anda çok daha gerçekçi bir çağdayız. Ama Rearden'a göre, sıradan bir şantajcıyla Dr. Ferris arasında garip bir fark vardı. Sıradan şantajcı, kurbanının günahı karşısında kasılır, bunun kötü olduğunu bilir, tehdidini her ikisi için bir tehlike olarak sunardı. Dr. Ferris'te bunların hiçbiri yoktu. Davranışı normal, doğal bir konuyla uğraşıyormuş gibiydi. Bir güvence vardı altında. Suçlamıyordu. Bir tür yoldaşlık havasına girmişti. Bunu her ikisi için varsayıyordu. Kendinden tiksinme temeline oturmuş bir benzeşme. Rearden'ın öne eğilmesine yol açan anî duygu, bulanık görebildiği bu iz üzerinde yeni bir adım daha keşfedeceğine yönelikti. Rearden'ın ilgi dolu hâlini gören Dr. Ferris gülümsedi, doğru yaklaşımı seçtiği için kendini kutladı. Oyunu çözmüştü artık. Tüm işaretler ve tüm harita, tahmin ettiği gibi açılıyordu. Bazı insanlar her şeyi yapmaya razı olur, yeter ki adı telâffuz edilmesin, diye düşündü içinden. Ama bu adam açık sözlülük istiyordu. Zaten kendisi de sert ve gerçekçi bir kişiyle karşılaşacağını tahmin etmişti. Siz pratik bir insansınız, Bay Rearden, dedi dostça bir tavırla. Neden çağın gerisinde kalmak isteyesiniz, anlayamıyorum. Neden kendinizi ayarlayıp oyunu doğru oynamıyorsunuz. Siz onların çoğundan daha zekisiniz. Değerli bir insansınız, sizi çoktan beri istiyorduk, bu arada Jim Taggart'la arayı düzeltmek istediğinizi de görünce, sizi elde edebileceğimizi anladım. Jim Taggart'la uğraşmayı bırakın, onun bir değeri yok, pire yemi o. Siz büyük oyuna girin. Biz sizi kullanabiliriz, siz de bizi. Sizin adınıza Orren Boyle'un ayağına basmamızı mı istiyorsunuz. Size çok kötü bir kötek çekti. Onu biraz hizaya getirmemizi mi istiyorsunuz. Yapılabilir. Ken Danagger'ı mı ayarlamak istiyorsunuz. O konuda ne kadar olmayacak bir hareket yaptınız, bir bakın. Ona neden metal sattığınızı biliyorum. Çünkü kömür için ona ihtiyacınız var. O yüzden hapse girmeyi de, korkunç cezalar ödemeyi de göze aldınız, çünkü Ken Danagger'la arayı iyi tutmak niyetindeydiniz. Buna iyi ticaret mi diyorsunuz. Oysa bizimle anlaştığınız anda, Bay Danagger'a durumu açıkça anlatabilirsiniz. Söyleneni yapmazsa hapse o girer, ama siz girmezsiniz, çünkü onun sahip olmadığı dostlara sahip olan sizsiniz...Bir daha da kömür bulma konusuna kaygılanmanız gerekmez. Kendinize bir sorun bakalım, hangisi daha pratik. Ayrıca sizin hakkınızda kim ne demiş olursa olsun, harika bir işadamı olduğunuzu, sağlam bir gerçekçi olduğunuzu da hiç kimse inkâr etmemiştir. Öyleyim, dedi Rearden. Dr. Ferris, Ben de öyle düşünmüştüm, dedi. Başkalarının iflâs edip durduğu bir dönemde bir servet kazandınız siz. Engelleri aşmayı, fabrikanızın çalışmasını sürdürmeyi, para kazanmayı her zaman başardınız. Şöhretiniz böyle artık. Şimdi de pratik bir adam olmaktan cayacak değilsiniz. Niye yapasınız ki. Para kazanın yeter, ötesi neden umurunuzda olsun. İşin teori yanını Bertram Scudder gibi, Balph Eubank gibi adamlara bırakın, siz kendiniz olun. Dünyaya inip yere basın. Siz işinize duyguları karıştıracak bir adam değilsiniz. Hayır, dedi Rearden yavaşça. Değilim. Hiçbir tür duyguyu. Dr. Ferris gülümsedi. Bilmiyor muyuz sanıyorsunuz. dedi. Sesinin tonunda, içini açıyormuş, bir suç ortağına kurnazlıklarını sergiliyormuş gibi bir hava vardı. Sizin bir açığınızı yakalamak için uzun süre beklemek zorunda kaldık. Sizin gibi dürüst adamlar büyük karın ağrısıdır...büyük sorundur. Ama er geç ayağınızın kayacağını biliyorduk. İstediğimiz oydu. Buna memnun gibisiniz. Memnun olmak için sebeplerim yok mu. Ama ne de olsa, sizin yasalarımzdan birini ihlal ettim. E, yasalar niçin yapılır ki. Dr. Ferris, Rearden'ın yüzünde bir anda beliren ifadeyi görmedi. O ifade, görmek istediği şeyi ilk defa net biçimde görmeyi başaran birinin ifadesiydi. Dr. Ferris görebilecek aşamayı geçmişti artık. Tuzağa sıkışmış hayvana son darbeleri indirme mücadelesine gömülmüştü. O yasalara sahiden uyulmasını mı istiyoruz sanıyordunuz. diye devam etti Dr. Ferris. Onların ihlal edilmesini en çok isteyen biziz. Doğru dürüst anlasanız iyi olur, karşınızda bir grup okul izcisi yok. O zaman, çağımızın güzel jestler çağı olmadığını da anlarsınız. Biz güç peşindeyiz ve bu konuda ciddiyiz. Siz küçük kumarbazlardınız, ama biz gerçek oyunu biliyoruz, bunu anlasanız iyi olur. Masum insanları yönetebilecek güç yoktur. Herhangi bir hükümetin tek kozu, suçluların tepesine binmektir. E, ortada yeterli sayıda suçlu yoksa, o zaman onları yaratmak gerekir. O kadar çok şeyi suç olarak ilan edersiniz ki, insanların yasaları ihlal etmeden yaşaması mümkün olmaz. Bir ülke dolusu yasaya uyan halkı kim ister. Bundan kimin ne çıkarı olabilir. Ama çıkardığınız yasalar uyulamaz, uygulanamaz, nesnel olarak yorumlanamaz şeylerse, o zaman bir ülke dolusu kanun kaçağı yaratırsınız. Ondan sonra da suçluluktan para kazanmaya başlarsınız. Sistem bu, Bay Rearden. Oyun bu. Bunu bir kere anladınız mı, sizinle iş görmek çok daha kolaylaşmış olur. Dr. Ferris'in kendisine bakışını seyreden Rearden, adamın yüzündeki anî kaygı ifadesini gördü. Panik öncesi bir ifade vardı adamın yüzünde. Sanki Dr. Ferris'in daha önce hiç görmediği bir iskambil destesinden masanın üzerine temiz bir kart düşmüştü. Dr. Ferris'in o anda Rearden'ın yüzünde gördüğü, eski ve karanlık bir soruya birdenbire cevap bulmuş gibi bir ifadeydi. Bir ışıklı dinginlik, bir rahatlama ve bir heves...hepsi birarada. Rearden'ın gözlerinde gençlik dolu bir netlik, dudaklarının çizgisinde belli belirsiz bir tiksinti vardı. Bunun anlamı her neyse...Dr. Ferris bunu anlayamıyordu...ama bir tek şeyden emindi. Bu yüzde hiçbir suçluluk ifadesi yoktu. Rearden alçak sesle, hemen hemen küçümser bir tonla, Sisteminizde bir kusur var, Dr. Ferris, dedi. Pratik bir kusur. Onun ne olduğunu, Ken Danagger'a dört bin ton Rearden Metal satma suçuyla beni mahkemeye çıkardığınız zaman anlayacaksınız. Yirmi saniye sürdü...Rearden o saniyelerin yavaş yavaş geçişini görebiliyordu. Sürenin sonu geldiğinde Dr. Ferris, Rearden'ın son kararını duymuş olduğuna kanaat getirdi. Blöf mü yapıyoruz sanıyorsunuz. diye terslendi. Sesi uzun uzun incelediği hayvanların sesi gibi çıkmıştı. Sanki dişlerini gösteriyordu. Bilmiyorum, dedi Rearden. Zaten umurumda da değil. Pratiklikten bu kadar uzak mı davranacaksınız. Dr. Ferris, bir eylemin ‘pratiklikten uzak' olarak değerlendirilmesi, insanın neyi uygulamak istediğine göre değişir. Siz kendi çıkarınızı her zaman, her şeyden üstün tutmaz mısınız. Şu anda yaptığım da o Eğer bunu yanınıza bırakacağımızı... Şimdi lütfen buradan gider misiniz. Siz kimi kandırdığınızı sanıyorsunuz. Dr. Ferris'in sesi, çığlık düzeyinin eşiğine kadar yükselmişti. Sanayi seçkinlerinin günü geçti artık. Sizin elinizde sırlar varsa, bizim elimizde de size dair sırlar var, ya bizim dediğimizi yaparsınız ya da... Rearden bir düğmeye basmıştı, Bayan Ives odaya giriyordu. Dr. Ferris'in aklı karışmış, yolunu kaybetmiş, Bayan Ives, dedi Rearden. Lütfen kendisine çıkış yolunu gösterir misiniz. Sonra Ferris'e döndü. Bayan Ives bir hanım. Ağırlığı elli kilo gelir, hiç pratik nitelikleri yoktur, yalnızca üstün entellektüel etkinliğe sahiptir. Hiçbir zaman salonlarda performans veremez, yalnızca fabrika gibi pratiklikten uzak yerlerde verir. Bayan Ives sanki yaptığı görev dikte almaktan daha fazla bir duygusal öneme sahip değilmiş gibi görünüyordu. Disiplinli, buz gibi bir resmiyet pozunda, dimdik duruyor, kapıyı açık tutuyordu. Dr. Ferris oraya yürüdü, kapıdan önce Bayan Ives çıktı, sonra konuk onu izledi. Bayan Ives birkaç dakika sonra geri döndüğünde, kontrol dışı bir keyifle gülüyordu. Bay Rearden, dedi. Patronu için korkmuş oluşuna, karşılaştıkları tehlikeye, şu anki zafer dışında her şeye gülüyor gibiydi. Siz ne yapıyorsunuz. Rearden daha önce kendine asla izin vermediği bir pozda oturuyordu. İş adamlarının en bayağı pozu. Koltuğunu arkaya yatırmış, ayaklarını masaya dayamıştı. Bayan Ives'a sanki bu pozda garip bir soyluluk havası varmış gibi geldi. Sanki kasıntı bir patronun pozu değilmiş de, genç bir idealist savaşçının pozuymuş gibi. Galiba yeni bir kıta keşfediyorum, Gwen, diye cevap verdi Rearden neşeyle. Amerika ile birlikte keşfedilmesi gerekirken, nedense keşfedilememiş bir kıta. *** Eddie Willers masanın karşısından işçiye bakarak, Seninle konuşmam, sana anlatmam gerekiyor, dedi. Neden bana yarıyor, bilemiyorum, ama iyi geliyor...senin dinlemen iyi geliyor. Vakit geç olmuş, yer altındaki kafeteryada ışıklar kısılmıştı. Ama Eddie Willers hâlâ işçinin gözlerinin dikkatle kendisine baktığını görebiliyordu. Sanki hiç...hiç insan kalmamış, insanların kullandığı diller de kalmamış gibi hissediyorum, dedi Eddie Willers. Sokak ortasında avaz avaz bağırsam, duyacak kimse yokmuş gibi hissediyorum...Yo, hissettiğim tam bu değil, aslında şöyle Sokaklarda birisi bağırıyor, ama insanlar oradan geçiyor, ses onlara hiç ulaşmıyor gibi hissediyorum...üstelik bağıran, Rearden, Danagger ya da ben değiliz, ama yine de, her üçümüzmüşüz gibi geliyor...Birinin onları korumak için kolları sıvaması gerekmez miydi sence. Ama kimse yapmadı ve yapmayacak. Rearden'la Danagger bu sabah jüri tarafından suçlu bulundular. Yasadışı yollardan Rearden Metal ticareti yapmaktan. Gelecek ay mahkemeye çıkacaklar. Philadelphia sorgulamasında ben de salondaydım. Rearden çok sakindi. İçimden hep, onun gülümsemekte olduğunu hissedip durdum, oysa yüzü gülümsemiyordu. Danagger sakinden de beter durumdaydı. Tek kelime söylemeden öylece duruyordu. Salon bomboşmuş gibi. Gazeteler ikisinin de hapse atılması gerektiğini yazıyor...Yo...hayır, titremiyorum, iyiyim ben. Birazdan hiçbir şeyim kalmaz...Dagny'ye o yüzden bir şey söylemedim. Patlayıveririm diye korktum, oysa onun işini daha da zorlaştırmak istemiyorum. Onun neler hissettiğini biliyorum...Evet, bana anlattı. Titremiyordu, ama daha beter durumdaydı...hani insan hiçbir şey hissetmiyormuş gibi davrandığında bir katılık pozuna girer ya...öyleydi.. Hem...bak, sana hiç senden hoşlandığımı söylemiş miydim. Çok hoşlanıyorum senden. Şu şimdiki görünüşünden. Bizi duyuyorsun...anlıyorsun. Ne mi dedi. Garipti aslında. Hank Rearden için korkmuyor. Ken Danagger için korkuyor. Rearden'ın buna dayanacak güce sahip olduğunu, ama Danagger'ın dayanamayacağını söyledi. Dayanamayacağından çok...dayanmayı reddedeceğini söyledi. Dagny...devrilme sırasının Ken Danagger'da olduğundan emin. Ellis Wyatt ve tüm diğerleri gibi. Pes edip ortadan kaybolmak...Neden mi. Onun düşüncesine göre, stres düzeyinde bir kayma oluyor. O anın tüm stresi bir tek kişinin omzuna kalınca... ortadan kaybolan o kişi oluyor. Bir sütun yıkılmış gibi. Bir yıl önce, ülkenin başına gelebilecek şeylerin en kötüsü Ellis Wyatt'ın kaybolması olabilirdi ancak. Ve onu kaybettik. Dagny'ye göre o günden bu yana, olayın ağırlık merkezi çılgınca kayıp durmakta. Kontrolden çıkmış, batmak üzere olan bir kargo gemisi gibi. Bir sanayiden bir sanayiye, bir insandan bir insana. Bu kişiyi kaybettiğimiz anda, bir başkasına olan ihtiyaç çok daha büyüyor. Bu sonra kaybettiğimiz de o oluyor. Şu anda da, ülkenin kömür arzının Boyle ya da Larkin gibi adamların eline kalmasından daha büyük felâket olabilir mi. Koskoca kömür dalında, Ken Danagger'dan başka adam gibi adam kalmadı. Dagny de bu yüzden, sanki Ken Danagger'ın artık işaretlenmiş biri olduğunu hissettiğini söylüyor. Sanki üstüne spot ışığı tutulmuş, onu da biçmeleri bekleniyormuş gibi...Neye gülüyorsun. Hem de nasıl....Sonra bir başka şey daha var ona göre. Kesilip biçilmeden önce adamın belli bir zihinsel durum düzeyine gelmesi gerekiyor, diyor. Öfke ya da umutsuzluk açısından değil, bunların her İkisinden de çok daha fazla bir şey. Bunun ne olduğunu tarif edemiyor, ama Ellis Wyatt'ın o duruma geldiğini, ona bir şeyler olacağını, yangından çok önce de biliyordu. Bugün duruşma salonunda Ken Danagger'ı gördüğünde, onun da artık ‘yokedici'ye hazır hâle geldiğini söyledi...Evet, o kelimeyi kullandı. Yokedici'ye hazır, dedi. Yani o, bütün bunların şans eseri ya da kazara olduğunu düşünmüyor. Hepsinin ardında bir sistem, bir niyet, bir insan olduğu kanısında. Ülkede başıboş dolaşan bir yok edici var, temel direkleri birer birer kesiyor, sonunda yapının başımıza çökmesini sağlamaya çalışıyor. Acımasız bir yaratık, akla sığmaz bir amaçla harekete geçmiş durumda...Dagny onun Ken Danagger'ı almasına izin vermeyeceğini söylüyor. Durmadan Danagger'ı durdurmaktan söz ediyor. Yok edici gelmeden önce onunla konuşmak, ona yalvarıp yakarmak, kaybettiği şey neyse onu yeniden kazanmasını sağlamak, onu yok ediciye karşı güçlendirmek istiyor. Danagger'a ilk ulaşan olabilme konusunda çok kaygılı. Danagger insanlarla görüşmeyi reddetmiş. Pittsburgh'a, kendi madenine dönmüş. Ama Dagny bugün geç saatlerde onu telefonda bulmuş, yarın öğleden sonra görüşmek üzere randevulaşmış...Evet, yarın Pittsburgh'a gidiyor...Evet, Dannager için korkuyor. Çok korkuyor. Hayır, yok ediciyle ilgili hiçbir şey bilmiyor. Kim olduğuna dair hiçbir fikri, hattâ var olduğuna dair hiçbir kanıtı yok, ortada yalnızca yok ettiklerinden oluşmuş bir liste var, o kadar. Ama Dagny onun var olduğundan emin...Hayır, amacını tahmin edemiyor. Şu dünyada onu haklı gösterecek hiçbir şey olamayacağını söylüyor. Zaman zaman, dünyada en çok bulmak istediği insanın o olduğunu düşünüyor. Motoru icat edeni bulmaktan bile çok istiyor onu bulmayı. Onu, ilk gördüğü yerde vurup öldürmeye hazır olduğunu söylüyor. Bu uğurda kendi hayatını feda etmeye hazır olduğunu, ancak önce onun hayatını kendi eliyle sona erdirdiğinden emin olmak istediğini söylüyor...Çünkü o gelmiş geçmiş en kötü insan. Dünyanın beynini boşaltıp yok eden biri...Sanırım zaman zaman ona da fazla geliyor bunlar. Ona bile. Ne kadar yorgun olduğunu fark etme izni vermiyor kendine. Geçen sabah işe çok erken geldim, onu kendi ofisindeki kanepede uyur buldum. Masa lambası hâlâ yanıyordu. Gece evine gitmemişti. Durup öylece baktım ona. Koca demiryolu sistemi çökse, yine de uyandırmazdım onu...Uyurken mi. Genç bir kız gibi görünüyordu. Kimsenin kendisine zarar veremeyeceği bir dünyaya uyanacağından eminmiş gibiydi. Saklayacak, korkacak hiçbir şeyi yokmuş gibi. Esas korkunç olan da oydu. Yüzündeki o suçsuz anlık. Oysa bedeni yorgunluktan yıkılmış, çöktüğü yerde kalmıştı. Görünüşü...baksana, niçin soruyorsun uyurken nasıl gözüktüğünü....Evet, haklısın, ben niye söz ediyorum ki bundan. Etmemem gerekir. Neden aklıma geliyor bunlar, bilemiyorum...Bana aldırma sen. Yarına bir şeyim kalmaz. Herhalde duruşma salonunda yaşadıklarımın etkisinden henüz kurtulamadım. Kafamdan atamadığım düşünce, eğer Rearden'la Danagger gibi adamlar da hapse anlıyorsa, o zaman biz nasıl bir dünyada çalışıyoruz ve hangi amaç için çalışıyoruz. Hiç mi adalet kalmadı dünyada. Duruşma salonundan çıkarken bunu bir muhabire söyleme budalalığına düştüm. Bana güldü, ‘John Galt kim.' dedi. Söylesene, neler oluyor bize. Hiç mi hukuk adamı kalmadı. Onları savunacak hiç kimse yok mu. Hey, duyuyor musun beni. Onları savunacak hiç kimse yok mu. *** Bay Danagger az sonra boşalıyor, Bayan Taggart. Odasında bir ziyaretçisi var. Lütfen mazur görün. Pittsburgh'a kadar olan uçak yolculuğu sırasında Dagny kaygılarına neden de bulamamış, onları bir kenara itmeyi de başaramamış, gerilip durmuştu. Dakikaları saymak için hiçbir neden yoktu, ama içinde acele etme konusunda kör bir telaş vardı. Bu kaygıları, Ken Danagger'ın dış ofisine girdiği anda sona erdi. Ulaşmıştı ona. Hiçbir engel çıkmamıştı.İçinde bir güven, korkunç bir rahatlama hissediyordu. Sekreterin sözleri o huzuru yok etti. Korkaklaşıyorsun, dedi Dagny kendine. Duyduğu kelimeler onu sarsmıştı.Hiçbir sebep olmadığı hâlde, taşıdıkları anlamdan çok daha fazla sarsmıştı. Çok özür dilerim, Bayan Taggart. Bu sözleri duyunca, orada öylece, cevap vermeden kalakalmış olduğunu fark etti. Bay Danagger sizinle hemen görüşecek. Oturmaz mısınız. Sekreterin sesinde, onu bekletmenin çok uygunsuz olduğunu düşünüyormuş gibi bir endişe vardı. Dagny gülümsedi. Yo, bir mahzuru yok, dedi. Sekreterin karşısındaki ahşap koltuğa oturdu, sigara almak üzere uzandı, vazgeçti. Sigarayı bitirmeye zamanı olup olmadığını bilmiyor, olmayacağını umuyordu. Ama sonra sigarayı hızla yaktı. Danagger Kömür Şirketi'nin merkezi, eski stilde inşa edilmiş bir binaydı. Pencereden görünen tepelerin gerisinde bir yerlerde, Danagger'ın vaktiyle madenci olarak çalıştığı ocaklar vardı. Ofisini hiçbir zaman madenlerinden fazla uzağa taşımamıştı. Dagny ocak girişlerini yamaçlarda görebiliyordu. Dev bir yeraltı krallığına açılan küçük madenî çerçeveler gibi görünüyorlardı. Tepelerin turuncu kızıl karışımı rengine karşı, pek mütevazi bir hâlleri vardı. Haşin mavi gökyüzünün altında, Ekim sonu güneşine karşı, ağaç yaprakları bir alev denizi gibiydi. Dalgalar hâlinde geliyor, o küçük kapıları yutmaya hazırlanıyorlarmış gibi. Dagny ürpererek gözlerini kaçırdı. Aklında Wisconsin tepelerinde, Starnesville yolundaki alev rengi yapraklar vardı. Parmakları arasındaki sigaranın yalnızca izmaritinin kaldığını gördü. Hemen bir yenisini yaktı. Duvardaki saate göz attığında, sekreter de saate bakmaktaydı. Randevu saat üçteydi. Şu anda saat 3 12'yi gösteriyordu. Lütfen bağışlayın, Bayan Taggart, dedi sekreter. Bay Danagger'ın görüşmesi her an bitebilir. Kendisi randevularında son derece dakiktir. Biliyorum. Ken Danagger'ın programına tren tarifesi gibi uyduğunu, ziyaretçisi beş dakika gecikse randevuyu hemen iptal ettiğini bilirdi. Sekreter geçkince, hiç evlenmemiş bir kadındı. Sert bir hâli vardı. Hiçbir şeyden sarsılmazmış gibi, dengeli bir nezaket sergiliyordu. Bembeyaz bluzu bu kömür tozu dolu havaya nasıl meydan okuyorsa, kendi tavrı da öyleydi.Dagny onun gibi tecrübeli birinin böyle heyecanlı görünmesine şaşıyordu. Kadın sohbete kalkışmıyor, sessizce oturuyor, önündeki gazetenin açık duran sayfasına bakıyordu. Dagny'nin sigarasının yarısı duman olup uçtuğunda, kadın hâlâ aynı sayfaya bakmaktaydı. Başını kaldırıp saate baktığında, bu sefer saat 3 30'du. Bunun bağışlanmaz bir şey olduğunu biliyorum, Bayan Taggart. Sesindeki kaygı artık iyice ortaya çıkmaktaydı. Anlamakta zorluk çekiyorum. Bay Danagger'a burada olduğumu söyler misiniz. Yapamam. Sesi hemen hemen bir çığlıktı. Dagny'nin şaşkın bakışını görünce açıklama zorunluluğunu hissetti Bay Danagger beni enterkomdan aradı, hangi koşullar altında ve hangi sebeple olursa olsun rahatsız edilmemesini istedi. Bunu ne zaman yaptı. Geçen sessizlik süresi, cevabı sarmalayan bir hava yasağı gibiydi, iki saat önce. Dagny, Danagger'ın ofisinin kapalı kapısına baktı. Kapının öte yanından bir ses duyuyordu, ama ses öyle zayıftı ki, tek kişinin sesi mi, yoksa iki kişinin konuşması mı, anlaşılmıyordu. Kelimeleri, sesin duygusal tonunu ayırt etmek de olanaksızdı. Çok alçak, dengeli bir sesler dizisiydi. Normal gibiydi. Ses yükselmiyor, tizleşmiyordu. Bay Danagger ne zamandır bu görüşmede. diye sordu. Saat birden beri. Sekreter ciddiydi. Sonra bir özür sözü ekledi. Program dışı bir ziyaretçiydi, yoksa Bay Danagger bunun böyle olmasına asla izin vermezdi. Kapı kilitli değil, diye düşündü Dagny. İçinden kalkıp kapıyı açmak, içeriye girmek için mantıksız bir arzu kabarıyordu. Birkaç ahşap levhadan yapılmış, bir de pirinç tokmak takılmıştı.Kolunun hafif bir baskısı yeterdi. Ama gözlerini kaçırdı. Uygar düzenin ve Ken Danagger'ın haklarının, her kilitten daha sağlam bir engel oluşturduğunu biliyordu. Yanındaki tablada biriken izmaritlerin sayısına baktı, bunun neden içini ürperttiğini merak etti. Sonra...o anda Hugh Akston'ı düşünmekte olduğunu fark etti. Ona mektup yazmış, Wyoming'deki lokantasına yollamıştı.Mektupta, üzerinde dolar işareti olan sigarayı nereden aldığını sormuştu ona. Ama mektup geri gelmişti. Üzerinde, alıcısının adres bırakmadan oradan ayrıldığına dair bir damga vardı. Kendine öfkeyle, bunun şu anki konuyla hiçbir ilgisi olmadığını, sinirlerini kontrol etmesi gerektiğini söyledi Ama eli telaşla tablanın düğmesine bastı, izmaritlerin bir an önce içeriye düşüp görünmez olmasını sağladı. Başını kaldırdığında, sekreterin gözlerini kendisine dikilmiş buldu. Özür dilerim, Bayan Taggart. Ne yapabileceğimi bilemiyorum. Apaçık bir yakarıştı bu. Araya girmeye cesaret edemem. Dagny yavaşça, ofis görgü kurallarına meydan okurcasına sordu. Kim var Bay Danagger'ın yanında. Bilmiyorum, Bayan Taggart. Beyefendiyi daha önce hiç görmedim. Dagny'nin gözlerinde apansız beliren sabit hareketsizliği görünce ekledi. Sanıyorum Bay Danagger'ın çocukluk arkadaşlarından biri. Ya. Dagny rahatlamıştı. Habersiz çıkageldi, Bay Danagger'ı görmek istedi. Bu randevuyu Bay Danagger'ın kendisine kırk yıl önce vermiş olduğunu söyledi. Bay Danagger kaç yaşında. Elli iki, dedi sekreter. Sonra düşünceli bir sesle ekledi. Bay Danagger oniki yaşında çalışma hayatına atılmış. Bir sessizlik daha oldu, sonra kadın yine konuştu. Garip olan, ziyaretçisi kırk yaşında bile göstermiyor. Otuzlu yaşlarındaymış gibi duruyor. Adını vermiş miydi. Hayır. Nasıl biri. Sekreter birdenbire hareketlenip gülümsedi. Sanki hevesli bir iltifat sunmaya hazırlanıyordu. Ama sonra gülümsemesi birdenbire kayboldu. Bilmiyorum dedi tedirgin bir sesle. ‘Tarif etmesi zor biri. Çok garip bir yüzü var. Uzun süre sessiz kaldılar, Saat artık 3 50'yi gösteriyordu. Birdenbire sekreterin masasında bir zil çaldı. Danagger'ın odasından geliyordu ses. Sekreterin içeriye girmesine izin verilmişti. İkisi aynı anda ayağa fırladılar, sekreter ileri atıldı. Rahatlamış, gülümsüyordu. Bir an önce kapıyı açmaya koşuyordu. Dagny ofise girerken, özel kapının bir önceki ziyaretçinin ardından kapanmakta olduğunu gördü. Derken kapının kanadı sesli biçimde yerine oturdu, cam kısmı titredi. Giden adamı, Ken Danagger'ın yüzünde bıraktığı izlenimden görüyordu. Mahkemede gördüğü yüz değildi bu yüz. Yıllardır bildiği, katı ve duygusuz görünen yüz de değildi. Yirmi yaşında bir gencin umabileceği, ama kolay kolay elde edemeyeceği bir yüzdü. Her türlü gerilimin silinmiş olduğu, çizgi dolu yanakların, buruşuk alnın, kır saçların bile yüzdeki umut kompozisyonuyla, heves ve dinginlikle farklı göründüğü bir yüzdü. Bu yüzdeki ana tema...kurtuluştu. Dagny girerken Danagger ayağa kalkmadı. Sanki bu anın gerçeğine tam olarak dönememiş, yerleşik kuralları unutmuştu. Ama Dagny'ye öyle saf ve iyi bir ifadeyle gülümsüyordu ki, Dagny de elinde olmadan gülümsedi için için, her insan karşısındakini böyle selamlamak, diye düşünmekteydi. Kaygısı yok oldu, içinde her şeyin yolunda olduğuna, korkulacak hiçbir şeyin olamayacağına dair duygular uyandı. Nasılsınız, Bayan Taggart, dedi Danagger. Beni bağışlayın, sanırım sizi beklettim. Lütfen oturun. Masasının karşısındaki koltuğu gösterdi. Beklediğime üzülmem, dedi Dagny. Bana bu randevuyu verdiğiniz için size minnettarım. Acil önem taşıyan bir konuda sizinle bir an önce konuşabilmek için çok kaygılanıyordum. Danagger dikkat ve konsantrasyon dolu bir yüzle masasında öne eğildi, önemli iş konuları ele alınırken her zaman böyle yapardı. Ama Dagny, tanıdığı biriyle konuşuyormuş gibi hissedemedi. Bir yabancıydı karşısındaki. Bir süre sonra sustu. Kafasında hazırladığı iddialardan pek de emin olmadığını görüyordu. Danagger ona sessizce baktı, sonra, Bayan Taggart, dedi. Bugün çok güzel bir gün. Herhalde yılın en son güzel günü. Hep yapmak istediğim, ama hiç vakit bulamadığım bir şey var. Gelin birlikte New York'a dönelim, Manhattan Adası çevresindeki turlardan birine katılalım. Dünyanın en harika kentine son bir kere daha bakalım. Dagny hiç hareketsiz oturuyor, oda fırıl fırıl dönmesin diye gözlerini sabit tutmaya çalışıyordu. Karşısındaki adam, hiçbir zaman bir arkadaşa sahip olmamış, hiç evlenmemiş, hiç tiyatroya ya da sinemaya gitmemiş, kimsenin kendisinden iş dışı bir nedenle bir dakika çalmasına izin vermemiş olan Ken Danagger'dı. Bay Danagger, ben buraya, hem sizin, hem de benim şirketimin geleceği için hayatî önem taşıyan bir konuyu konuşmaya geldim. Mahkûmiyetinizi konuşmaya geldim. Ona kaygılanmayın. Önemi yok. Ben emekli oluyorum. Dagny hiç kıpırdamadı. Hiçbir şey hissetmedi. Acaba insanın hep korktuğu, ama mümkün olacağına inanmadığı idam kararını dinlerken hissettiği şey de bu muydu. İlk hareketi, anî bir refleksle özel kapıya doğru bakmak oldu. Alçak sesle, duyduğu yoğun nefretten ağzı çarpılarak, Kimdi o. diye sordu. Danagger güldü. Eğer o kadarını anladınızsa, bu soruya cevap vermeyeceğimi de anlamış olmalısınız. Ah, Tanrım, Ken Danagger. diye inledi Dagny. Adamın deminki sözleri, umutsuzluk, sessizlik, cevaplanmayan sorular engelinin aralarına zaten dikilmiş olduğunu göstermekteydi. Duyduğu nefret, onu bir an için dik tutan son bağdı. O da kopunca, Dagny bir anda çöktü. Ah Tanrım. Yanılıyorsun, çocuğum, dedi Danagger yumuşak bir sesle. Neler hissettiğini biliyorum, ama yanılıyorsun. Sonra daha resmi bir sesle devam etti. Sanki uygun davranış kurallarını yeni hatırlıyor, kendini iki tür gerçek arasında dengelemeye çalışıyordu. Üzgünüm, Bayan Taggart. Buraya hemen ardından geldiğiniz için üzgünüm. Çok geç kaldım, dedi Dagny. Zaten bunu engellemeye gelmiştim. Bunun olacağını biliyordum. Neden. Sıranın sizde olduğunu düşünecekti, biliyordum...her kimse o. Öyle mi. Bu garip. Ben bilmiyordum. Sizi uyarmak istedim, sizi...ona karşı silahlandırmak istedim. Danagger gülümsedi. Sözüme inanın, Bayan Taggart, inanın ve zamanlama konusunda kendinize işkence etmeyin. Zaten başka türlü olamazdı. Her geçen saniyeyle birlikte Danagger'ın biraz daha uzaklaştığını, artık ona ulaşmanın zorlaşmakta olduğunu hissediyordu. Ama aralarında hâlâ bir köprü vardı ve acele etmek zorundaydı. Öne eğildi, çok alçak sesle, duygu yoğunluyla abartılı denge kazanmış bir tonda konuştu Üç saat önce neler düşündüğünüzü, neler hissettiğinizi, kim olduğunuzu hatırlıyor musunuz. Madenlerinizin sizin gözünüzdeki önemini hatırlıyor musunuz. Taggart Transcontinental'ı ya da Rearden Çelik'i hatırlıyor musunuz. Onlar adına bana cevap verir misiniz. Anlamama yardımcı olur musunuz. Elimden geldiği kadarıyla. Emekli olmaya mı karar verdiniz. İşinizden vaz mı geçiyorsunuz. Evet. Sizin için artık hiçbir anlamı yok mu. Anlamı eskisinden daha çok. Ama yine de terk mi edeceksiniz. Evet. Neden. Ona cevap vermem. İşini çok seven siz, işten başka hiçbir şeye saygı duymayan siz, amaçsızlığın, pasifliğin, kapanıklığın her türlüsünden tiksinen siz...sevdiğiniz hayat türünden mi uzaklaşıyorsunuz. Hayır. Onu ne kadar sevdiğimi yeni keşfettim. Ama işsiz ve amaçsız yaşamaya mı niyetleniyorsunuz. Öyle düşünmenize sebep olan ne. Kömür madenciliğini başka bir yerde mi sürdüreceksiniz. Hayır, kömür madenciliği yapmayacağım. O hâlde ne yapacaksınız. Henüz karar vermedim. Nereye gidiyorsunuz. Cevap vermem. Dagny bir an duraladı, gücünü toplamaya çalıştı, kendine, hissetme, dedi. Ona hissettiklerini gösterme. Duygular o köprüyü sislendirmesin, koparmasın. Sonra aynı alçak, dengeli sesle, Emekliliğinizin Hank Rearden'a, bana, geride kalan diğerlerimize ne yapacağının farkında mısınız. dedi. Evet. Şu an bunu sizden bile iyi görebiliyorum. Ve sizin için hiçbir anlam taşımıyor mu. İnanmak istemeyeceğiniz kadar anlam taşıyor. O hâlde bizi neden terk ediyorsunuz. İnanmazsınız, ben de anlatamam, ama sizi terk etmiyorum. Biz çok daha fazla yük taşımak zorunda kalacağız. Yağmacıların bizi mahvedeceğini bildiğiniz hâlde kayıtsız kalıyorsunuz. Bundan o kadar emin olmayın. Hangisinden. Sizin kayıtsızlığınızdan mı, yoksa bizim mahvoluşumuzdan mı. İkisinden de. Ama biliyorsunuz. Bu sabah biliyordunuz. Bunun ölümüne bir savaş olduğunun farkındaydınız. Siz de bizden biriydiniz...yağmacılara karşı. Ben biliyorum ama siz bilmiyorsunuz desem, kelimelerime anlam yüklemediğimi sanacaksınız. O hâlde nasıl isterseniz öyle düşünün, ama cevabım bu. Anlamını bana söylemeyecek misiniz. Hayır. Onu keşfetmek size kalıyor. Siz dünyayı yağmacılara bırakmaya isteklisiniz. Biz değiliz. İkisinden de o kadar emin olmayın. Dagny çaresizlik içinde sustu. Danagger'ın davranışındaki gariplik, altında yatan belirgin basitlikteydi. Son derece doğal konuşuyormuş gibiydi. Cevapsız soruların ve trajik esrarengizliğin orta yerinde...artık hiçbir sır kalmadığı, esrarengiz bir olayın da hiçbir zaman var olmadığı izlenimini yaratmaktaydı. Yine de, Dagny ona bakarken, o huzurlu görünümde ilk çatlağı görebildi. Danagger bir düşünceyle mücadele içindeydi. Bir an kararsızlık geçirdi, sonra, Hank Rearden konusunda.. dedi. Bana bir iyilik yapar mısınız. Elbette Lütfen ona söyler misiniz...Bakın, ben insanlardan pek fazla hoşlanmam, ama o her zaman saygı duyduğum biriydi...ne var ki...aslında böyle hissettiğimi bugüne kadar bilmiyordum...ama o benim sevdiğim tek insan...Ona bunu söyleyin, ve deyin ki, keşke ben...yo, hayır, herhalde ona söyleyebileceğim bu kadar...Gittim diye beni belki de lanetleyecektir...ama belki de...bunu yapmaz. Ona söylerim. Danagger'ın sesindeki o gizli acıyı sezince kendini ona öyle yakın hissetmişti ki, vurduğu bu darbeyi vurabileceğine inanmak zor geliyordu. Son bir çaba daha gösterdi. Bay Danagger, diz çöküp size yalvarsam, henüz bulamadığım kelimeleri bulabilsem...sizi durdurmak için bir şansım olur mu. Olmaz. Bir an sonra Dagny yamyassı bir sesle, Ne zaman bırakıyorsunuz. diye sordu. Bu gece. Eliyle pencerenin dışındaki tepeleri gösterdi. Danagger Kömür Şirketi ne olacak. Onu kime bırakıyorsunuz. Bilmiyorum...umurumda da değil. Hiç kimseye ya da herkese. Kim almak isterse ona. Onu tasfiye de etmiyorsunuz, kendinize bir halef de seçmiyorsunuz, öyle mi. Hayır. Niye yapayım ki. Onu iyi ellere bırakmak için. En azından kendi seçtiğiniz birini başına getiremez misiniz. Seçtiğim bir kimse yok. Benim için fark etmez. Hepsini size bırakmamı ister misiniz. Elini bir beyaz kâğıda uzattı. İstiyorsanız, sizi tek halef olarak atayan kâğıdı hemen yazıp imzalarım. Dagny dehşet içinde, başını elinde olmaksızın iki yana salladı. Ben yağmacı değilim. Danagger kıkır kıkır gülerek kâğıdı yana itti. Gördünüz mü. Bilerek ya da bilmeyerek, doğru cevabı verdiniz. Danagger Kömür'ü merak etmeyin. En iyi halefi de seçsem, en kötüsünü de seçsem, hiç de seçmesem, bir şey fark etmez. Bundan sonra kim devralırsa alsın, ister insanlar, ister otlar yönetsin, hiç fark etmez. Ama yürüyüp gitmek ve onu terk etmek...öylece terk etmek...bir sanayi girişimini...sanki göçebelerin, vahşi ormanlarda gezenlerin çağında yaşıyormuşuz gibi.. Ya nerede yaşıyoruz. Danagger gülümsüyordu ona.Yarı alaycı, yarı merhametli bir gülümsemesi vardı. Neden bir tapu, bir vasiyetname bırakayım. Yağmacıların hâlâ özel mülkiyet geçerliymiş gibi numara yapmasına yardımcı olmak istemem. Ben onların kurduğu sisteme uyuyorum. Bana ihtiyaçları yokmuş, öyle diyorlar. Yalnızca kömürüme ihtiyaçları varmış. Eh, alsınlar o zaman. Yani, bu demek oluyor ki, onların sistemini kabul ediyorsunuz, öyle mi. Ediyor muyum. Dagny inledi. Gözü özel kapıdaydı. Ne yaptı size. Bana var olma hakkımın olduğunu söyledi. Üç saat içinde bir insanın elliiki yıllık hayatını tersine çevirmenin mümkün olabileceğine inanmazdım. Yaptığı şeyin bu olduğunu sanıyorsanız ya da bana akla sığmaz bir vahiy getirdiğini düşünüyorsanız, o zaman bunun size ne kadar şaşırtıcı gözüktüğünü anlayabilirim. Ama yaptığı bu değildi. Yalnızca benim, ya da herhangi bir insanın, kendini mahvetmekle uğraşmadığı zamanda ne uğruna yaşadığını isimlendirdi. Soruların boşuna olduğunu anlıyordu Dagny. Ona söyleyebileceği hiçbir şey yoktu. Danagger onun eğik duran başına baktı, yumuşak bir sesle konuştu Siz her zaman cesur bir insan oldunuz, Bayan Taggart. Şu anda ne yapmakta olduğunuzu ve bunun size neye mal olduğunu biliyorum. Kendinize işkence etmeyin. Bırakın gideyim. Dagny ayağa kalktı.Konuşmak üzereydi. Ama Danagger onun bir anda aşağıya doğru baktığını, öne atılıp masanın kenarında duran kül tablasını kaptığını gördü. Tablada bir sigara izmariti vardı. Dolar işareti basılmış bir izmarit. Ne oldu, Bayan Taggart. O...o mu içti bunu. Kim. Ziyaretçiniz...bu sigarayı o mu içti. Bilemiyorum...Herhalde...evet, sanıyorum bir ara sigara içerken gördüm onu...durun bakayım...hayır,bu benim markam değil. Demek ki o içmiş. Bu sabah bu odaya başka ziyaretçi geldi mi. Hayır. Ama neden, Bayan Taggart. Ne oluyor. Bunu alabilir miyim. Neyi. Sigara izmaritini mi. Adam ona şaşkın şaşkın bakıyordu. Evet. Tabii...ama neden. Dagny avucuna koyduğu izmarite, mücevhere bakar gibi bakıyordu. Bilmiyorum...Ne işime yarayacağım bilmiyorum, yalnızca bir ipucu bu. Acı acı gülümsedi. Benim kendime ait bir sırrın ipucu. Ayaktaydı. Gitme konusunda isteksizdi. Ken Danagger'a, dönüşü olmayan bir yere gidecek kişiye son kere bakıyormuş gibi bakıyordu. O da bunu fark etti, gülümsedi, elini uzattı. Veda etmiyorum, çünkü çok geçmeden sizi yine göreceğim, dedi. Dagny hevesle, Ya. derken onun elini kendi elleri arasında sımsıkı tuttu. Geri dönecek misiniz. Hayır. Siz bana katılacaksınız. *** Binaların yukarısındaki karanlıklarda belli belirsiz bir kırmızı soluk kalmıştı. Fabrika sağmış ama uyuyormuş gibi. Sağ olduğunu fırınların dengeli soluklarıyla yürüyen bantların uzaktan gelen kalp atışları belli ediyordu. Rearden, ofisinin penceresinde durmuş, elini doğramaya dayamıştı.O elin mesafenin perspektifinde kapladığı alanda yarım mili dolduran yapılar vardı. Sanki el onları tutmak istiyordu. Gözleri upuzun bir duvar oluşturan düşey şeritlere bakmaktaydı. Kok fırınlarının aküleriydi onlar. Dar bir kapı açıldı, kısacık bir süre boyunca alevler göründü, akkor hâlindeki kok yavaşça dışarı kaydı. Dev bir ekmek kızartma makinesi gibi. Bir an hareketsiz durdu, sonra köşeli bir çatlak belirdi, aşağıdaki raylar üzerinde bekleyen kepçeye boşaldı. Danagger kömürü, diye düşündü Rearden. Kafasında yalnızca bu kelimeler vardı. Geri kalanı bir yalnızlık duygusundan ibaretti. Öyle engin bir yalnızlık ki, o koca boşluğun içinde kendi acısı bile yutulup gidiyor, yok oluyordu. Dagny dün ona yararsız çabalarını anlatmış, Danagger'ın mesajını da aktarmıştı.Bu sabah da Danagger'ın ortadan kaybolduğu duyulmuştu. Uykusuz gece boyunca ve sabahtan beri işlere gergin biçimde konsantre olmanın yanısıra, o mesaja vereceği cevap dolaşıyordu kafasında. Seslendirme fırsatını hiçbir zaman bulamayacağı cevap. Tek sevdiğim insan. Ken Danagger'dan geliyordu bu söz. Ağzından, Buraya bak, Rearden , dan daha kişisel hiçbir söz duymadığı Danagger'dan. Neden ucunu bıraktık. diye düşündü. Neden masalarımızdan uzakta, tatsız yabancılar arasında sürgüne gidip birlikte hüküm giydik. Neden o insanlar bizde her şeye yönelik istekleri yok etti. Neden dostluğu, insan sesi duymayı bile istemez olduk. Kardeşim Philip'i dinlemekle ziyan ettiğim bir tek saati şimdi geri kazanıp Ken Danagger'a verebilir miyim. Çalışmalarımızın karşılığında tek ödül olarak o gri işkenceyi, bizde tiksintiden başka bir şey uyandırmayan insanları seviyormuş gibi yapmayı kabullenmeyi, görevimiz hâline getiren de kim. Kayaları, metalleri eritip kendi amacımıza hizmet ettirmeyi başaran bizler, insanlardan kendi istediğimizi almaya neden çalışmadık. Kafasındaki kelimeleri boğmaya çalıştı. Artık onları düşünmenin bir işe yaramayacağını biliyordu. Ama oradaydı kelimeler. Ölüye söylenen sözler gibiydiler Hayır, gittiğin için seni lânetlemiyorum...eğer yanında götürdüğün soru ve acı oysa. Neden sana söyleme şansı tanımadın bana...neyi. Onayladığımı mı....hayır, ama seni suçlayamadığım gibi, izleyemeyeceğimi de. Gözlerini yumdu, bir anlık engin bir rahatlamayı hissetme izni verdi kendine. Şu anda o da her şeyi terk edip çıksa, gitse...hissedebileceği duygu bu olurdu. Kaybının şoku içinde, yüreğinde incecik bir iplik gibi imrenme duygusu hissetti Onlar her kimse, neden bana da gelmediler. Neden bana da, çekip gitmeye yönelten o karşı konulmaz mantığı sunmadılar. Ama bir an sonra geri dönen öfke titreşimi, kendisine yaklaşmaya kalkacak o adamı öldüreceğini gösterdi ona. Kendisini fabrikasından uzaklaştıracak o sırrın ilk sözcüklerini duyamadan öldürmüş olurdu adamı. Vakit geçiyordu. Elemanları evlerine gitmişlerdi. Evine kadar olan yolu da, bomboş geçecek akşamı da hiç istemiyordu. Ken Danagger'ı silip yok eden düşmanın, fabrika ışıklarından uzaklaştığı anda, yoldaki karanlıkta kendisini beklemekte olduğunu hissediyordu. Artık duyarsız sayılmazdı. Ama gelen her kimse, nereden geliyorsa, burada ona karşı güvendeyim, diye düşündü. Sanki çevresinde bir ateş halkası vardı da, kötülüklerin yaklaşmasını önlüyordu. Uzaktaki karanlık binanın kara camlarına vuran pırıltılı beyaz ışıklara baktı. Güneş ışığının sular üzerindeki hareketsiz pırıltıları gibiydiler. Kendi bulunduğu binanın tepesindeki neon ışığın yansımasıydı bu...Rearden Çelik yazısının. Geçmişinin tepesine de bir ışıklı levha koyup Rearden Hayat diye yazmak istediği geceyi hatırladı. Neden istemişti bunu. Kimin gözleri görsün diye. İlk defa olarak acı bir şaşkınlıkla, bir zamanlar hissettiği o coşkulu gururun insanlara duyduğu saygıdan kaynaklandığını, onların beğenisine ve yargısına değer verdiği için doğduğunu fark etti. Artık böyle bir şey hissetmiyordu. O levhayı dikkatine sunabileceği insanlar yoktu. Pencereye arkasını döndü, kolunun sert bir hareketiyle pardösüsünü kaptı. Bu hareketle kendini yeniden eylem disiplinine sokmayı umuyordu. Pardösünün önünü göğsüne çekti, kemerini tokaladı, sonra ofisten çıkarken hızlı hareketlerle tüm ışıkları söndürdü. Kapıyı açtı...durdu. Loş olan dış odanın köşesinde bir tek masa lambası yanıktı. Masanın kenarına rahat bir pozda ilişmiş bekleyen adam Francisco d'Anconia'ydı. Rearden hareketsiz durdu, Francisco'nun kendisine, bir sırrı çok iyi anlayan iki komplocu arasındaki göz kırpmaya denk bir ifadeyle gülümseyişine baktı.Bir anlıktı bu etki. Hemen hemen fark edilemeyecek kadar kısa sürmüştü. Kendisi kapıda belirdiği anda Francisco saygıyla hemen ayağa kalkmıştı. Kusursuz bir resmiyet havasında hareket ediyordu. Hiçbir küstahlığa pay bırakmayacağı belliydi. Ama bir selam ya da açıklama sunmamış olması yine de bir yakınlık ifadesiydi. Rearden sert bir sesle, Burada ne yapıyorsunuz. dedi. Bu gece beni görmek isteyeceğinizi düşündüm, Bay Rearden. Neden. Bu geç saatlere kadar ofisinizde kalma sebebiniz neyse, aynı sebeple. Çalışıyor değildiniz. Ne zamandan beri burada oturuyorsunuz. Bir iki saat. Neden kapımı vurmadınız. İçeri girmeme izin verir miydiniz. Bu soruyu sormakta geç kaldınız. Gideyim mi, Bay Rearden. Rearden eliyle kendi ofisinin kapısını gösterdi. ‘İçeri gelin. Ofisin ışıklarını yeniden yakarken acele etmiyordu. Bir yandan içinden, kendine hiçbir şey hissetme izni vermemesi gerektiğini söylüyor, ama hayatın, tanımlayamadığı sessiz bir heves duygusuyla geri dönüşünü hissediyordu. Bilinçli olarak kendine verdiği mesaj ise, ‘dikkatli ol' biçimindeydi. Masasının kenarına ilişti, kollarını göğsünde çaprazladı, karşısında saygıyla ayakta durmayı sürdüren Francisco'ya baktı, soğuk bir gülümsemeyle. Buraya neden geldiniz. diye sordu. Cevap vermemi istemiyorsunuz aslında, Bay Rearden. Bu gece ne kadar umutsuzcasına bir yalnızlık hissettiğinizi bana da, başka kimseye de belli etmek istemezsiniz. Bana soru sormazsanız, bunu inkâr etme mecburiyetini de hissetmezsiniz. Yalnızca zaten bildiğiniz şeyi kabullenin...yani, benim bildiğimi. Rearden bir yandan küstahlığın, diğer yandan açık sözlülük karşısında duyulan hayranlığın başlattığı öfke içinde cevap verdi. İsterseniz belli de ederim. Sizin bilmeniz benim için neyi değiştirir ki. Biliyor oluşum ve önem verişim, Bay Rearden. Çevrenizde bu durumda olan tek kişi benim. Neden önem veresiniz. Ayrıca bu akşam neden sizin yardımınıza ihtiyaç duyayım. Çünkü hayatınızdaki en anlamlı kişiyi suçlayıp lanetlemek kolay bir şey değildir. Benden uzak durursanız sizi lanetlemem. Francisco'nun gözlen biraz açıldı, sonra genç adam sırıtarak konuştu Ben Bay Danagger'dan söz ediyordum. Rearden bir an için sanki kendi suratına tokat atmak istiyormuş gibi göründü, sonra yavaşça güldü, Pekâlâ, oturun, dedi. Francisco'nun bu durumdan nasıl yararlanacağını görmeyi bekliyordu, ama Francisco sessizce söz dinledi. Yüzündeki gülümsemede şaşılacak kadar çocuksu bir hava vardı. Aynı anda hem zafer, hem de minnet ifadesi. Danagger'ı lânetlemiyorum, dedi Rearden. Öyle mi. Bu söz vurgudan yoksun biçimde, pat diye düşmüş gibiydi Alçak sesle söylenmişti. Hemen hemen tedbirli bir sesle. Francisco'nun yüzünde gülümsemeden hiçbir kalıntı yoktu. Öyle. Kimin nereye kadar dayanması gerektiğine karar vermeye çalışmam. Çöktüyse, onu yargılamak bana düşmez. Çöktüyse mi.... E, çökmedi mi. Francisco arkasına yaslandı. Gülümsemesi geri dönmüştü, ama mutlu bir gülümseme değildi. Onun yok olması sizi nasıl etkileyecek. Biraz daha çok çalışmak zorunda kalacağım, o kadar. Francisco pencereden dışarıya, kırmızı derenin üzerindeki kara köprüye döndü. Şu kirişlerin herbirinin taşıyabileceği bir yük sınırı var, dedi. Sizinki nedir. Rearden güldü. Korktuğunuz o mu. Buraya onun için mi geldiniz. Çökerim diye mi korkmuştunuz. Beni kurtarmak mı istediniz. Tıpkı Dagny Taggart'ın Ken Danagger'ı kurtarmak istemesi gibi, öyle mi. Ona vaktinde ulaşmaya çalıştı, ama başaramadı. Öyle mi. Bilmiyordum. Bayan Taggart'la ben birçok konuda görüş ayrılığı içindeyizdir. Kaygılanmayın. Ben kaybolacak değilim. Varsın hepsi pes etsin, çalışmayı kessin. Ben yapmam. Sınırım nedir, bilmiyorum, umurumda da değil. Bilmem gereken bir tek şey var, ben durdurulamam. Herkes durdurulabilir, Bay Rearden. Nasıl. Bu yalnızca insanın güdücü gücünü bilme meselesi. Nedir o. Sizin biliyor olmanız gerekir, Bay Rearden. Siz dünyada kalan son ahlâklı insanlardan birisiniz. Rearden acı acı güldü. Bana hemen hemen her şey denmişti ama o denmemişti. Üstelik yanılıyorsunuz. Ne kadar çok yanıldığınızdan haberiniz yok Emin misiniz. Bilmem gerekir. Ahlâk. Sizi ne dürttü de öyle söylediniz. Francisco pencerenin dışını, fabrikanın tesislerini işaret etti. Bu. Rearden ona uzun süre, hiç kıpırdamadan baktı, sonra bir tek soru sordu. Ne demek istiyorsunuz. Eğer ahlâkî davranış gibi soyut bir ilkenin maddî âlemdeki yansımasını görmek istiyorsanız, işte orada. Dönüp bakın, Bay Rearden. Her kirişi, her borusu, teli, vanası, bir soruya cevap verilerek seçilip takılmış Doğru mu, yanlış mı...Doğruyu seçmek zorundaydınız, ayrıca bildiğiniz kadarıyla en iyisini seçmek zorundaydınız. Amacınıza en iyi uyanını. Amacınız da çelik yapmaktı...Sonra daha da ilerlemek, bilgiyi arttırmak, daha iyisini, daha da iyisini yapmak. Amacınız her zaman sizin değer standardınız oldu. Kendi kararlarınıza göre hareket etmeniz gerekiyordu. Yargı ve karar yeteneğine sahip olmanız şarttı. Kararınıza uygun şekilde davranacak cesarete de. Doğruyu yapma yolunda en katıksız, en amansızca bir adanmışlık. En iyiyi. Kararınıza rağmen hareket etmeye sizi hiçbir şey yöneltemezdi. Yanlış olduğuna karar verdiğinizi yapamazdınız. Kötü demekti o. Biri size fırını ısıtmanın en iyi yolu, içini buzla doldurmaktır, demiş gibi.Milyonlarca insan bile, tüm bir millet bile, Rearden Metal'den vazgeçmeye razı edemedi sizi. Çünkü o metalin değerinin büyüklüğünü ve yarattığı gücü biliyordunuz. Ama sizin hakkınızda merak ettiğim şey, Bay Rearden, neden doğa söz konusu olunca bir ilkeye, insanlar söz konusu olunca ise, başka bir ilkeye göre yaşıyorsunuz. Rearden'ın gözleri ona öyle bir dikkatle çakılmıştı ki, konuştuğunda, zihnini başka tarafa çekmekte zorluk çekiyormuş gibi, sesi büyük bir çabayla, yavaş yavaş çıktı Ne demek istiyorsunuz. Neden hayatınızın amacına da fabrikanızın amacına olduğu kadar net ve katı biçimde bağlı kalmıyorsunuz. Ne demek istiyorsunuz. Buradaki her tuğlayı, çelik yapma amacına uygunluğu açısından değerlendirerek kararlaştırdınız. Çalışmalarınızın ve çeliğinizin hizmet ettiği amaçlar konusunda da bu kadar sıkı davrandınız mı. Hayatınızı çelik yapmaya adamakla neyi başarmayı umuyorsunuz. Yaşadığınız günlere hangi standarda göre değer biçiyorsunuz. Örneğin Rearden Metal'i yapabilmek için on yıllık soluksuz çabayı niçin gösterdiniz. Rearden gözlerini kaçırdı. Omuzlarının bir an hafifçe bükülüşü, hayal kırıklığına uğradığım yansıtmıştı. Eğer bunu bana sormak zorundaysanız, vereceğim cevabı anlayamayacaksınız demektir. Anladığımı söylesem, ama siz anlamıyorsunuz desem...beni kapı dışarı eder miydiniz. Sizi çoktan kapı dışarı etmeliydim...o hâlde devam edin, ne demek istediğinizi söyleyin bana. John Galt Hattı'nın raylarından gurur duyuyor musunuz. Evet. Neden. Çünkü gelmiş geçmiş en iyi raylar onlar. Neden yaptınız onları. Para kazanmak için. Para kazanmanın çok daha kolay yolları vardı. Neden en zorunu seçtiniz. Taggart'ın düğününde yaptığınız konuşmada kendiniz söylediniz Kendi en iyi çabalarımı, başkalarının en iyi çabalarıyla değiş tokuş edebilmek için. Amacınız oysa, elde ettiniz mi. Bir tempoluk zaman sessiz geçti. Hayır, dedi Rearden. Para kazandınız mı. Hayır. En iyiyi üretmek için enerjinizi sonuna kadar zorladığınızda, bunun ödül getirmesini mi, yoksa ceza olarak size dönmesini mi beklersiniz. Rearden cevap vermedi. Bildiğiniz tüm edep, şeref, adalet standardı size...ödüllendirilmeniz gerektiğini söylemiyor mu. Evet, dedi Rearden. Alçak sesle konuşmuştu. O zaman ödül yerine ceza gelince...ne tür bir kuralı kabul etmiş oluyorsunuz. Rearden cevap vermedi. Francisco devam etti Çoğunlukla kabul gören bakış açısına göre, toplum içinde yaşamak, tek başına bir çölde doğayla mücadele hâlinde yaşamayla oranla hayatı çok daha kolaylaştırır. Yani, nerede metale ihtiyaç duyan ya da metal kullanan biri varsa, Rearden Metal o kişi için hayatı kolaylaştırmıştır. Ama sizin için kolaylaştırdı mı. Rearden yine alçak sesle, Hayır, dedi. Peki, hayatınızı, metali üretmeden önceki durumda mı bıraktı. Hayır... Kelime yarıda kesilmiş, sanki ardından gelen düşünceyi durdurmaya çalışmıştı. Francisco'nun sesi tokat gibi şakladı. Bir emirdi ağzından çıkan Söyleyin. Daha da zorlaştırdı. Rearden'ın sesi yamyassıydı. John Galt Hattı için gurur duyduğunuzda, ne tür insanları düşünüyordunuz. Francisco'nun sesindeki ölçülü ritim, kelimelerine amansız bir netlik yüklüyordu. Hattı kendi eşitlerinizin kullanmasını mı istediniz. Ellis Wyatt gibi, üretici enerji devlerinin mi. O sayede giderek daha yüksek başarı düzeylerine tırmanacaklarını mı düşündünüz. Rearden hevesle, Evet, dedi. Peki, sizin zihinsel kapasitenize ulaşamayan, ama dürüstlük açısından sizin gibi olanların da kullandığını görmek istemiş miydiniz. Eddie Willers gibi kişilerin. Onlar sizin metalinizi icat edebilecek kapasiteye sahip değildirler. Ama ellerinden gelenin en iyisini yaparlar, sizin kadar çok çalışır, kendi çabalarıyla yaşarlar...sizin rayınız üzerinde yolculuk ederken sessizce minnetlerini sunarlar size. Onların verebileceğinden daha çoğunu siz onlara verdiniz diye. Evet, dedi Rearden yavaşça. Ya hiçbir çaba göstermeyen, sızlanıp duran mızmızlar tarafından kullanılmasını. Becerileri en alt memur kadar bile olmayan, ama şirket başkanlarının gelirini isteyen, bir başarısızlıktan bir başarısızlığa sürüklendikleri hâlde faturalarını sizin ödemenizi isteyen, kendi dileklerini sizin çalışmalarınıza denk, kendi ihtiyaçlarını sizin çabalarınızdan daha çok ödül kazanmaya hak sahibi görenler. Onlara hizmet etmenizi, hayatınızın amacı olarak onlara hizmet etmeyi seçmenizi, gücünüzün sessiz, ücretsiz, ödülsüz köle emeğine dönüşmesini bekleyenler. Sizin işiniz yalnızca vermek, onlarınki yalnızca almak. Sizinki üretmek, onlarınki tüketmek. Size hiçbir karşılık ödenmemesini sağlamak. Ne maddî ne de manevi olarak. Ne servet, ne takdir, ne saygı, ne de minnet. Sizin hattınızda yolculuk ederken sizinle alay etsinler, size küfretsinler diye. Çünkü size hiçbir şey borçlu değiller. Parasını sizin ödediğiniz şapkalarını başlarından çıkarmak zorunda bile değiller. Bu muydu istediğiniz. Bundan gurur duyar mıydınız. O hattı havaya uçururdum. Rearden'ın dudakları bembeyazdı. Öyleyse neden yapmıyorsunuz, Bay Rearden. Tarif ettiğim üç tip insan içinde...hangileri yok ediliyor, hangileri hattınızı kullanıyor. Upuzun bir sessizlik boyunca, fabrikanın uzaklardaki bölümlerinden, metalin kalp atışlarını dinlediler. Francisco, Son tarif ettiğim, başkasının çabalarından belki bir kuruşu kendine isteyen insan tipidir, dedi. Rearden cevap vermedi. Karşıdaki karanlık pencerelerde, neon ışıkların yansımasına bakıyordu. Dayanıklılığınıza tavan koymamaktan gurur duyuyorsunuz, Bay Rearden. Çünkü doğruyu yaptığınızı düşünüyorsunuz. Ama ya yaptığınız...doğru değilse. Ya değerlerinizi kötülüğün hizmetine sunuyor, sevdiğiniz, saydığınız ve beğendiğiniz her şeyi yok edecek bir araç hâline getiriyorsanız. Kendi kurallarınızı demir dökümcüler arasında nasıl dalgalandırıyorsanız, insanlar arasında da öyle dalgalandırsanıza. Metal alaşımına yüzde bir yabancı madde karışmasına izin vermezken...kendi ahlâki kurallarınıza nelerin girmesine izin verdiniz. Rearden çok sessiz oturuyordu. Aklındaki kelimeler, arayıp durduğu yoldan aşağı birbirini izleyen adımların temposu gibiydi. ‘Kurbanın onayı'ydı o kelimeler. Doğa zorluklarına teslim olmayan, onu fethedip kendi zevkinize, kendi konforunuza boyun eğdiren siz...insanlar elinde nelere teslim oldunuz. İnsanın cezayı ancak yanlış yapınca alacağını kendi işinizden bilen siz, nelere dayanmaya razı oldunuz...ve hangi nedenle. Ömrünüz boyunca hep kınandınız...üstelik hatâlarınız yüzünden değil, en üstün nitelikleriniz yüzünden. Sizden nefret edildi. Kusurlarınız yüzünden değil, başarılarınız yüzünden. En gurur duyduğunuz karakter özellikleriniz nedeniyle küçümsendiniz. Kendi kararınıza göre hareket etme cesaretini gösterdiğiniz, kendi hayatınızın sorumluluğunu kendi başınıza taşıdığınız için bencillikle suçlandınız. Bağımsız zihniniz yüzünden size küstah dediler. Ödünsüz dürüstlüğünüz yüzünden zalim dediler. Keşfedilmemiş alanlara cesaretle atılmanızı sağlayan öncü ruhunuz yüzünden anti-sosyal dediler. Amaca yönelişiniz ve özdisiplininiz yüzünden acımasız dediler. Servet yaratma gücünüzün büyüklüğü nedeniyle açgözlü dediler. Akla sığmaz düzeyde enerji yayan size, parazit dediler. Siz gelmeden önce çaresiz, açlıktan ölmek üzere olan insanların yaşadığı yerlerde bereket yarattınız, bu yüzden size vurguncu dediler. Onları hayatta tutan güç siz olduğunuz hâlde size sömürücü dediler. Aralarında en ahlâklı, en temiz kişi olan sizi, ‘adî materyalist' diye hor gördüler. Hiç durup da onlara, ne hakla, hangi kurala, hangi standarda göre, diye sordunuz mu. Hayır. Hepsine dayandınız ve sesinizi çıkarmadınız. Onların kurallarına boyun eğdiniz, kendi kurallarınızın bayrağını çekmediniz. Bir tek