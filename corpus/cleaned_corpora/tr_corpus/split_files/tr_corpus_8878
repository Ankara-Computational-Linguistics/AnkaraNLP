eli boş dönmüştür. 1993-1994 ve 1994-1995 sezonları şampiyon, 1995-1996 sezonu ikinci olan kulüp 1996-1997 sezonunda kötü bir performans sergileyerek ligi altıncı bitirmiştir. 1997-1998 sezonunda da ikinci olan Eczacıbaşı, 1998-1999, 1999-2000, 2000-2001, 2001-2002 ve 2002-2003 sezonlarında üst üste beş kez lig şampiyonu beş kez de Türkiye Kupası'nın sahibi olmuştur. 1998-1999 sezonunda Bursa'da düzenlenen Kupa Galipleri Kupası'nda İtalya'nın Cermagica Reggio Emilia takımını yenerek Türkiye'ye voleybolda ilk Avrupa Şampiyonluk Kupası'nı getiren takım olmuştur. 1999-2000 sezonunda Avrupa Bayanlar Voleybol Şampiyonlar Ligi'nde üçüncü, 2000-2001 ve 2001-2002 sezonlarında ise turnuvayı dördüncü sırada tamamlamıştır. 2003-2004, 2004-2005 sezonlarını üçüncü sırada bitiren kulüp aynı sezon Top Teams Kupası'nda üçüncü olmuştur. 2005-2006, 2006-2007 ve 2007-2008 sezonlarında ligde şampiyon olmuştur. 2008-2009 sezonu lig üçüncüsü olurken Türkiye Kupası'nı kazanan takım aynı sezon Avrupa Bayanlar Voleybol Şampiyonlar Ligi'nde de dördüncü olmuştur. 2009-2010 sezonu ligde üçüncü, 2010-2011 sezonu da üçüncü olan takım aynı sezon Türkiye Kupası ve Süper Kupa'nın sahibi olmuştur. 2011-2012 sezonunda hem lig hem kupa hem de Süper Kupa şampiyonu olan Eczacıbaşı 2012-2013 sezonunda ise ikinci olmuştur. 2013-2014 sezonuna iyi başlayamayan takım ligi üçüncü sırada tamamlamıştır. 2013-2014 sezonunda Avrupa Bayanlar Voleybol Şampiyonlar Ligi'nde dördüncü olmuştur. 2014-2015 sezonunda ligi üçüncü sırada tamamlayan Eczacıbaşı, 2015 yılında ikinci kez final oynadığı Avrupa Bayanlar Voleybol Şampiyonlar Ligi'nde İtalyan Unendo Yamamay Busto'yu finalde 3-0 yenerek tarihinde ilk kez bu kupayı müzesine götürmüştür. 2015 yılında İsviçre'nin Zürih kentinde düzenlenen FIVB Kadınlar Dünya Kulüpler Şampiyonası'na 2015 Avrupa şampiyonu apoletiyle katılan Eczacıbaşı, finalde Rus takımı Dinamo Krasnodar'ı 3-1 yenerek tarihinde ilk kez Dünya şampiyonu olmuştur. 2016 sezonu başında ise FIVB Kadınlar Dünya Kulüpler Şampiyonası'na davet edilen takım bu kupayı tarihinde 2. kez üst üste kazanma başarısı göstermiştir. 2018-2019 sezonunda ise Kupa Voley'i 9. kez kazanma başarısı gösteren ekip 2019 yılı Şampiyonlar Kupası'nı da 4. kez kazanma başarısı göstermiştir. Eczacıbaşı VitrA Kadın Voleybol Takımı, 2019-2020 sezonunda ligi normal sezonda 2. sırada tamamlamıştır. Ancak pandemi dolayısıyla 11 Mayıs 2020'de TVF'nin almış olduğu karar sonrası play off etabı oynanmayan lig bu sıralama ile tescil edilmiş ve sezonda şampiyon ya da küme düşen takım belirlenmemiştir. Pandemi dolayısıyla oynanacak Kupa Voley de 2019-2020 sezonu için iptal edilmiştir. Avrupa'da ise CEV Kadınlar Şampiyonlar Ligi'nde mücadele eden takım çeyrek finale kadar yükselmiş ancak çeyrek final maçları oynanmadan tüm Dünya'daki pandemi sebebiyle CEV, 2019-2020 yılı için tüm organizasyonları iptal etmiştir. 1968’de İstanbul ligine katılan Eczacıbaşı, 1970'te İstanbul şampiyonu, 1972-73 voleybol sezonundan başlayarak 17 kez üst üste olmak üzere toplamda 28 kez Türkiye şampiyonu oldu. Kaynak: Kaynak: Son güncelleme: 18 Haziran 2020 Eczacıbaşı (erkek voleybol takımı) Eczacıbaşı (erkek voleybol takımı) 1967-1968 spor sezonunda kurulmuştur. Takım kısa zamanda üçüncü ligden birinci lige geçti. 1976 yılında Lig Şampiyonluğu'nu kazanan Eczacıbaşı (erkek voleybol takımı), 12 kez Türkiye Şampiyonluğu elde etti ve üç kez de Avrupa finallerine katıldı. Bu finallerde 1978 ve 1992'de dördüncü, 1980 yılında ise üçüncülük kazandı. Türkiye Kupası'nı üç kez kazanan Takım, 1990-1991 sezonunda Lig Şampiyonluğu, Cumhurbaşkanlığı Kupası, Türkiye Kupası ve Türkiye Şampiyonluğu Kupası'nı kazandıktan sonra Eczacıbaşı Spor Kulübü tarihinde başarıları ile anılmak üzere 1995-1996 sezonu sonunda 17 Eylül 1996'da ligden çekildi. Morning After Dark "Morning After Dark", Amerikalı müzik yapımcısı Timbaland'ın "Timbaland Presents Shock Value II" adını taşıyan üçüncü stüdyo albümünde yer alan bir parçadır. Fransız şarkıcı SoShy'ın eşlik ettiği parça; 26 Ekim 2009'da albümün ilk single'ı olarak yayımlandı. Şarkının uluslararası versiyonunda Kanadalı şarkıcı Nelly Furtado'nun da vokalleri yer aldı ve bu versiyon albüme konuldu. Yalnızca SoShy vokalleri bulunan şarkı, ilk kez 16 Ekim 2009'da Ryan Seacrest'in KIIS-FM'deki programında çalındı. Timbaland şarkıyla ilgili olarak şunları söyledi: Nelly Furtado'nun şarkıya eklenmesi için bir bölüm kaydettiği duyuruldu. Furtado'nun vokalleri albümde yer alırken; video klipte yer almadı. Şarkının video klibi Paul "Coy" Allen yönetmenliğinde çekildi. Videoda, şarkının yalnızca SoShy vokalli hâli kullanıldı. Bunun nedeni de Nelly Furtado'nun vokallerini video klip çekildikten sonra kaydetmesidir. 16 Kasım 2009'da Rap-Up.com sitesinde video klibin elli saniyelik bir önizlemesi yayınlandı. Video klip, ilk kez Timbaland'ın resmî sitesinde 22 Kasım 2009'da yayınlandı. 27 Kasım 2009'da video klibin, Nelly Furtado'nun da yer aldığı bir versiyonu yayınlandı. Nelly, siyah bir kedi ile mutfakta kendi bölümünü seslendirirken görülüyor. Şarkı, 9 Kasım'da Billboard Hot 100 Airplay listesine 83 numaradan giriş yaptı. Kanada listesine 52. sıradan giriş yaptı. 5 Kasım'da İsveç listesine 16 numaradan girerken; 9 Kasım'da Avustralya ARIA listelerine 62. sıradan girdi. 12 Aralık'ta Billboard Hot 100'e 76 numaradan giriş yapan şarkı; listede 61. sıraya yükseldi. 6 Aralık 2009'da UK Singles Chart'a 9 ve R&B chart'a 5 numaradan giriş yaptı. 6 ve 3. sıralara yükseldi. Garsoniyer (anlam ayrımı) Yakın anlamlılar Fuji Television , (ya da "CX"), Daiba, Minato, Tokyo, Japonya merkezli bir Japon televizyon kanalı. Kanal, Fuji News Network (FNN) ve (FNS) şirketleri bünyesinde bulunmaktadır. Japonya Standart ZamanÄ± Japonya Standart Zamanı ya da JST (Japonca: 中央標準時, "Chūō Hyōjunji" ya da 日本標準時, "Nihon Hyōjunji"), Japonya'nın standart zaman dilimidir. UTC'den 9 saat ileride olan zamanda herhangi bir yaz saati uygulaması bulunmamaktadır. Japonya Standart Zamanı Kore Standart Zamanı, Doğu Endonezya Standart Zamanı ve Yakut Zamanı'na eşittir. II. Dünya Savaşı sırasında Tokyo Standart Zamanı olarak adlandırılmıştır. ICD-10, Bölüm 3 (D50-D89): Kan ve kan oluşturan organ hastalıkları ile belirli bağışıklık bozuklukları ICD-10, Bölüm 3 (D50-D89): Kan ve kan oluşturan organ hastalıkları ile belirli bağışıklık bozuklukları, ICD-10'un güncel (2007) sürümünde Bölüm 3'ü oluşturan bir hastalık kategorisidir. Bu kategoride kan ve kan oluşturan organ (örn., kemik iliği) hastalıklarıyla bağışıklık sisteminin belli başlı bozuklukları, D50'den D89'a kadar kodlanmış hastalık blokları içinde sınıflanır. Hastalık blokları, aşağıdaki listede sunulan gruplarda toplanmıştır: Åžu durumlar kategoride yer almaz: Yağmur lastiği Yağmur lastikleri ya da ıslak zemin lastikleri, motor sporlarında her koşulda kullanılabilecek olan düz lastiklerin tersine yalnızca yağışlı havalarda kullanılan lastiklerdir. Yağmur lastikleri, olağan yol taşıtlarında kullanılan lastiklere oldukça benzemektedirler. Yağmur lastikleri, kullanıldıkları güç durumlarda yol tutuşunu artıran özel bir yapıya sahiptir. Lastik tasarımında göz önüne alınması gereken etkenler şunlardır: ICD-10, Bölüm 4 (E00-E90): Endokrin, beslenmeye bağlı ve metabolik hastalıklar ICD-10, Bölüm 4 (E00-E90): Endokrin, beslenmeye bağlı ve metabolik hastalıklar, ICD-10'un güncel (2007) sürümünde Bölüm 4'ü oluşturan bir hastalık kategorisidir. Bu kategoride endokrin, beslenmeye bağlı ve metabolik hastalıklar, E00'dan E90'a kadar kodlanmış hastalık blokları içinde sınıflanır. Hastalık blokları, aşağıdaki listede sunulan gruplarda toplanmıştır: Åžu durumlar kategoride yer almaz: ICD-10'da, fonksiyonel olarak etkin olan ya da olmayan bütün neoplaziler Bölüm 2'de sınıflanır. Gerekli görülürse, neoplaziler ve ektopik endokrin dokuların fonksiyonel etkinliğini ya da endokrin bezlerin neoplaziler veya başka yerlerde sınıflanmış durumlarla ilişkili hiper-/hipofonksiyonunu belirtmek için, Bölüm 4'te yer alan uygun kodlar (örn. E05.8, E07.0, E16-E31, E34) ek kod olarak kullanılabilir. DÃ¼z lastik Düz lastik ("yarış lastiği" olarak da bilinir) genellikle otomobil yarışlarında kullanılan dişsiz lastik türü. İlk olarak M&H Tires adlı şirket tarafından 1950'li yıllarda üretilen düz lastiğin hız yarışlarında kullanılması planlanmaktaydı. Lastiğin dişsiz oluşu, olanaklı olan en yüksek yol tutuşuna ulaşmayı sağlamakta ve her yöndeki sürtünmeyi artırmaktadır. Düz lastikler yol ve pist yarışlarında sıkça kullanılmakta, hız yarışlarında ise yalnızca ön tekerlekler için yeğlenmektedir. 1996-97 Primera Divisió Primera Divisió 1996-97 Andorra birinci futbol ligi Primera Divisió'nun ikinci resmî sezonu. 12 takımın katıldığı sezonda CE Principat şampiyonluğu kazandı. Whatcha Say "Whatcha Say", Amerikalı sanatçı Jason Derulo'nun ilk tekli ("single") çalışmasıdır. Yapımı J. R. Rotem ve Alman yapımcı Fuego tarafından üstlenilen şarkıda yoğun olarak Imogen Heap'in "Hide and Seek" şarkısından örnekler bulunur. Şarkı, Amerikan müzik listesinde bir numaraya oturarak sanatçının bu ülkede bir numara oturan ilk eseri oldu. Şarkı ayrıca Kanada ve Birleşik Krallık gibi listelerde de ilk üçte yer aldı. Tekli, ABD'de günümüze kadar iki milyonun üzerinde satarak RIAA tarafından iki kez platin plakla ödüllendirildi. Ayrıca Yeni Zelanda'da da RIANZ tarafından altın plak ile ödüllendirildi. "Whatcha Say", genel olarak sahip olduğu özgün ritimleri ve müziğiyle olumlu eleştiriler topladı. Ancak kimi çevreler, şarkıyı Imogen Heap'in "Hide and Seek" şarkısından fazlaca örnekler içermesi nedeniyle eleştirdi. "Newsday"den Glenn Gamboa, "Imogen Heap'in 'Hide and Seek' şarkısının hayranı olan insanlar için bu kopya olan ve nakaratın aynısını AutoTune efekti kullanarak tekrar söyleyen 'Whatcha Say' adındaki yeni şarkıyı sindirmek kolay olmamalı. Ancak DeRulo yine de vokallerini Heap'in dokunaklı ve güzel vokallerine birebir eşlemeyi başarabilmiş." şeklinde bir yorum yaptı. Bunun aksine şarkının Kasım 2009'da Birleşik Krallık'ta yayımlanmasının öncesinde, R&B yazarı Pete Lewis şarkıyı överek, Jason Derulo'nun sesini de kayda değer derecede iyi bulduğunu belirtti. Derulo, şarkıyı Philadelphia'daki "90. 6abc IKEA Şükran Günü Töreni"nde seslendirdi. Şarkı ayrıca "Gossip Girl" adlı dizinin 30 Kasım 2009'da gösterilen "Treasure of Serena Madre" bölümünde de yer aldı. Şarkınını müzik videosu iTunes'ta 27 Ekim 2009 tarihinde haftanın ücretsiz videoları arasında yayımlandı. Videoda Derulo, bir bayanla sarılırken görülür. Ancak video ilerledikçe, sanatçı bir kapının dışında aynı bayanın kapısını çalıp ondan özür dilemeye kalkışırken görülür. Videonun gösterimi 16 Kasım 2009'da MTV'ye AMTV'de gösterime girdi. Şarkının akustik sürümü için de bir video yayımlandı. Bu ikinci sürümün videosunda J.R. Rotem piyano çalarken görüntülenmektedir. "Whatcha Say", 29 Ağustos 2009 tarihinde Amerikan müzik listesine elli dördüncü sıradan giriş yaptı. 14 Kasım 2009 tarihine kadar yükseldikten sonra bu hafta zirveye oturdu. Şarkı ayrıca Kanada ve Birleşik Krallık listesinde üç numaraya kadar yükselmeyi başardı. ICD-10, Bölüm 5 (F00-F99): Ruh ve davranış sağlığı bozuklukları ICD-10, Bölüm 5 (F00-F99): Ruh ve davranış sağlığı bozuklukları, ICD-10'un güncel (2007) sürümünde Bölüm 5'i oluşturan bir hastalık kategorisidir. Bu kategoride ruh ve davranış sağlığı bozuklukları, F00'dan F99'a kadar kodlanmış hastalık blokları içinde sınıflanır. Hastalık blokları, aşağıdaki listede sunulan gruplarda toplanmıştır: Åžu durumlar kategoride yer almaz: Marie Rogêt'nin Sırrı Marie Rogêt'nin Sırrı, genelde kullanılan alt başlığı Morgue Sokağı Cinayetleri'nin Devamı, Edgar Allan Poe tarafından 1842'de yazılan kısa öykü. Gerçek bir cinayetin ayrıntıları üzerine kurgulanmış ilk cinayet öyküsüdür. İlk defa "Snowden's Ladies' Companion"'ın Kasım 1842, Aralık 1842 ve Şubat 1843 sayılarında üç bölüm olarak yayımlanmıştır. Poe'nun dedektif karakteri C. Auguste Dupin ile arkadaşı olan isimsiz anlatıcı, Paris'te Marie Rogêt isimli bir kadının çözülememiş cinayetini araştırırlar. Bir parfüm dükkânında çalışan Rogêt'nin cesedi Sen Nehri'nde bulunmuştur ve cinayet üzerindeki gizem medyanın ilgisini çekmektedir. Dupin'e göre gazeteler, gerçeği bulmaya çalışmak yerine bir sansasyon yaratmayı tercih etmektedir. Yine de Dupin, katilin aklından geçenleri anlayabilmek için gazetelerde yazılanları kullanır. Dupin, uslamlama yeteneğini kullanarak katilin tek kişi olduğunu, kadının cesedini beline sarılı bir kemerden tutarak sürüklediğini, ardından bir tekneden nehre attığını ortaya çıkarır. Dedektife göre polis bu tekneyi bulursa katili de bulmuş olacaktır. Öykü, gerçek bir olay olan Mary Cecilia Rogers cinayetine dayanır. Rogers muhtemelen Lyme, Connecticut'ta 1820'de doğmuştu, ancak doğum kayıtları kaybolmuştur. Genç kadın 4 Ekim 1838'de New York'ta ortadan kayboldu ve gazetelerde bu haberin yer almasıyla "Güzel Sigaracı Kız" adıyla ünlendi. Birkaç gün sonra gazeteler kızın geri döndüğünü duyurdu. Bir deniz subayıyla kaçtığı ileri sürüldü. Üç yıl sonra, 25 Temmuz 1841'de bir kez daha ortadan kayboldu. 28 Temmuz'da cesedi Hudson Nehri'nde Hoboken, New Jersey yakınlarında bulundu. Görünüşe göre bir cinayete kurban gitmişti. Daha önceden de tanınan bu genç kadının ölümü birkaç hafta boyunca ülke çapında ilgi gördü. Aylar sonra, olay henüz çözülememişken, kızın nişanlısı da intihar etti. Adamın yanı başında, acılı bir mektup ve boş bir zehir şişesi bulundu. Rogers olayını "Morgue Sokağı Cinayetleri"'nin devamı olarak yazan Poe, bu cinayetteki sırları çözümlemeye çalıştı. Bir mektubunda şöyle demişti: ""Dupin'in Marie cinayetini nasıl çözdüğünü kurgulayabilmek için, ben de aslında New York'taki gerçek trajedinin detaylı bir analizine giriştim."" Poe öyküyü Paris'te kurguladı, ancak gerçek olayın detaylarını kullandı. Zamanında medyanın büyük ilgisini çeken ve Poe tarafından bu öyküyle ölümsüzleştirilen bu cinayet, New York'un henüz çözülmemiş en gizemli vakalarından biri olarak kaldı. Dönemin Amerikan edebiyatında gerçek olayları, özellikle de cinayetleri, kurgulamak yaygındı. Poe da daha önce, Beauchamp–Sharp Trajedisi olarak anılan olayı, 1835'te başladığı ancak yarım bıraktığı "Politian" isimli tiyatro oyununda kullanmıştı. Bu çarpıcı cinayet William Gilmore Simms ve Thomas Holley Chivers gibi başka yazarlar tarafından da ele alınmıştı. Ancak "Marie Rogêt'nin Sırrı", gerçek bir cinayetin bir dedektiflik öyküsünde muhtemelen ilk kullanılışıydı. Poe, çoğu okuyucunun cinayetin ayrıntılarını gazetelerden okumuş olduğu bir dönemde, kendisinin Mary Rogers cinayetini çözdüğünü iddia ederek öyküyü gazete editörlerine göndermişti. Öyküyü yayımlanmak üzere "Boston Notion"'dan George Roberts'a önerdi ve 4 Haziran 1842 tarihli mektubunda şöyle yazdı: ""Belirtmemin gerekli olmadığı bazı sebeplerden ötürü bu öyküyü Boston'da yayımlatmak istiyorum."" Ancak yazar öyküyü aynı gün "Baltimore Saturday Visiter"'dan Joseph Evans Snodgrass'a da göndermişti. Tefrika olarak yayımlanacak olan öykünün ilk bölümü "Snowden's Ladies' Companion"'da Kasım 1842'de basıldı. İkinci bölüm Aralık'ta yayımlandı. "New York Tribune"'de 26 Kasım 1842'de çıkan bir yazı, Poe'nun üykünün üçüncü bölümünü yayımlamayı ertelemesine sebep oldu. Gazeteye göre, gerçek olaydaki kurban Mary Rogers, başarısız bir kürtaj denemesinde ölmüş olabilirdi. Poe da öyküde aynı durumu işlemek için ufak değişiklikler yaptı ve üçüncü bölümü Şubat 1843'te yayımladı. Öykünün 1845 tarihli tam metin basımında ise, yazarın gerçek ölüm nedenini başından beri biliyor olduğunu ima eden 15 küçük değişiklik yapılmıştı. Poe'nun üç Dupin öyküsü arasında "Marie Rogêt'nin Sırrı" en başarısızı olarak değerlendirilir. Kimi değerlendirmelere göre bu metin öyküden çok bir makale gibidir: Bir öykünün gerektirdiği canlılığa sahip değildir, karakterler konuşmaz ve hareketleri anlatılmaz. Bu metni ancak kriminoloji düşkünü birisi ya da analitik desler alan bir öğrenci ilgiyle okuyabilir. Poe'nun edebî rakibi Rufus Wilmot Griswold ise, öykü hakkında olumlu görüşler bildirmiş ve bu öykünün, Poe'nun kurnaz zekasının bir örneği olduğunu öne sürmüştür. Durma (motor) Durma, motorun genellikle kaza eseri aniden durmasÄ±na verilen ad. Motorun devir hızının kendiliğinden azalması olarak da bilinen kavram, hava ya da yakıt eksikliği, mekanik arıza ya da ani yük artışı sonucunda meydana gelebilmektedir. Vitesli araçlarda sıkça gözlenen yük artışı devrin birdenbire yükselmesinden kaynaklanmaktadır. Pit stop Motor sporlarında pit stop, yarış sırasında bir yarış aracının yakıt alımı, lastik değişimi, onarımlar, mekanik ayarlamalar, sürücü değişikliği ya da bunların birkaçının birden yapılması amacıyla girdiği pitte beklemesidir. Şikan, otomobil yarışları, sokak ve caddelerde yolun ek dönemeçler yardımıyla değiştirilerek trafiğin yavaşlatılmasına yarayan yapay bir ögedir. Çağdaş pistlerde uzun düzlüklerin hemen sonunda yer alan şikanlar sürücülere geçiş için elverişli bir ortam sunmaktadır. Portland International Raceway gibi bazı pistler seçimlik şikanlar bulundurmaktadır. Hızlı araçlar şikanlı yolu izlerken uzun düzlüklerde yeterince hızlanamayan amatör yarışçılar daha küçük çaplı dönemeçleri yeğlemektedir. Watkins Glen International ve Daytona International Speedway araç ve motor şikanlarının birbirinden ayrıldığı pistlere örnek olarak verilebilir. Okan Ã–zke Okan Özke (d. 5 Ağustos 1977, Yomra, Trabzon) Daha çok Trabzonspor'da oynadığı dönemle bilinen Türk eski futbolcudur. 1977 yılında Yomra'da doğan Okan Özke, futbola Trabzon amatör küme takımlarından "DSİ Karadenizspor"'da başladı. 1989 yılında on iki yaşındayken Trabzonspor'un altyapısına girdi ve 1994 yılında profesyonel olarak A takıma yükseldi. Bordo mavili formayı ilk kez 1994-95 sezonu Türkiye Kupası çeyrek final ikinci maçında Gaziantepspor'la oynanan maçta giydi. Yine aynı sezonun son haftalarında dönemin teknik direktörü Şenol Güneş tarafından kendisine lig maçlarında sıkça şans verildi. Ertesi sezon ligde 20 karşılaşmada forma giymesine karşın bu maçlara genellikle sonradan dahil oldu. Takımı ise şampiyonluğu kıl payı kaptırarak ligi ikinci tamamladı. Sonraki üç sezon boyunca savunma hattının en önemli isimlerinden biri olan Okan, 1999-00 sezonunda gözden düştü. İlk olarak 2000 Eylül'ünde Kocaelispor'a 1 yıllığına kiralandı. Ancak burada sadece 6 maça çıkabildi ve daha sonra kadro dışı bırakıldı. O sezonun ikinci yarısında ise ligin zayıf ekiplerinden Erzurumspor'a kiralandı. "Dadaşlar"da yarım sezon boyunca iki maçta görev yapabilen Okan Özke, 2001-02 sezonunu İkinci Lig'e düşen Siirt Jetpaspor'da geçirdi. O yılın ilk döneminde takımının çoğu maçında yer alırken, ikinci döneminde sadece iki kez forma giyebildi. Lig sonunda Siirt'in küme düşmesiyle aynı ligdeki İstanbul Büyükşehir Belediyespor'a transfer oldu. İki yıl burada oynadıktan sonra 2004-05 sezonu başında 3. Lig 2. grup takımlarından Giresunspor'la anlaştı. Sezon boyunca başarılı bir performans gösteren Okan, sezon sonunda takımıyla birlikte bir üst lige yükseldi. 2,5 yıl yeşil beyazlı formayı giydikten sonra, 21 Aralık 2006'da teknik direktörünün verdiği rapor doğrultusunda yönetim tarafından sözleşmesi feshedildi. Yaklaşık bir ay sonra Turgutluspor'la sezon sonuna kadar sözleşme imzalamasına rağmen, bu takımın hiçbir maçında forma giyemedi. Okan Özke, 2007-08 sezonu başında ise Akçaabat Sebatspor'la bir yıllık mukavele imzaladı. Ligi 19 maç 1 gollük istatistikle kapattıktan sonra, sırasıyla Arsinspor ve Ofspor'la anlaştı. Ancak bu takımlarla da hiçbir maça çıkamadı ve 2009 yılının aralık ayında 32 yaşındayken futbolculuk kariyeri noktaladı. Kariyeri boyunca A millî takım forması giyemeyen Okan Özke, çeşitli yaş kategorilerinde olmak üzere toplam 88 kez millî takım forması giydi. Ayla Özke ile evli olan Okan, Trabzon Maraş Caddesi'nde "Pati Cafe" adında bir restoran işletmektedir. Zencan (anlam ayrımı) Zencan ÅŸu anlamlara gelebilir Westwood Studios Westwood Studios, 1985 yılında Brett Sperry ve Louis Castle'ın ortaklaşa kurduğu, merkezi Las Vegas, Nevada'da bulunan bir video oyunu geliştiricisiydi. "Westwood Studios", daha çok gerçek zamanlı strateji, macera oyunu ve rol yapma oyunu geliştiricisi olarak bilinmektedir. "Westwood Studios", 2003 yılında "Westwood Studios"'un "Command & Conquer" oyunu serisini de devam ettirecek olan Electronic Arts şirketi tarafından satın alındı. Şirket 1992 yılında "Westwood Studios" adını aldı ve "Virgin Interactive"e satıldı. Şirket bu iyi döneminde Dune 2 (gerçek zamanlı strateji oyunu) , "The Legend of Kyrandia" (macera oyunu) ve "Lands of Lore" (rol yapma oyunu) oyunlarıyla göze çarpmıştır. "Westwood Studios"'un en büyük ticari başarısı ise 1995 yılında satışa sunulan gerçek zamanlı strateji oyunu Command & Conquer ile sağlandı. Oyunda binalar ve arayüz kısımları için Dune 2'den faydalanıldı. Oyunda "gameplay" ve "vidyo cinematics" için "pre-rendered" 3D grafikleri; Tekno müzik, Alternatif rock, Pop rock karışımı soundtrackler ve çok oyunculu eklendi. Command & Conquer, "Kyrandia" ve "Lands of Lore" oyunlarının hepsi farklı geliştirmelerle yoluna devam etmiştir. Ağustos 1998 yılında "Westwood Studios", oyun pazarının "5% - 6%" payına sahipken Electronic Arts (EA) tarafından 122.5 milyon dolara satın alındı. Electronic Arts'ın Westwood Studios'u devralmasına karşılık, çoğu "Westwood Studios" çalışanı istifa etti. Electronic Arts, "Westwood Studios"'u satın almanın yanı sıra Irvine Kaliforniya'da da bir geliştirme stüdyosu edinmiş oldu. "Westwood Studios" tarafından yönetilen ve "Westwood Pacific" olarak bilinen bu stüdyonun adı, devir işlemi ile EA Pacific olarak değiştirildi. Nox, ve devamı olan Red Alert 2 gibi oyunlar, Command & Conquer orijinal başlığı altında "Westwood Pacific" tarafından geliştirilmiştir. "Westwood Studios" tarafından yayınlanan son oyunlardan bir tanesi olan , (Birinci Şahıs Nişancı (FPS) ve Gerçek zamanlı strateji (RTS) türlerinin karışımı olan bir oyun) oyun hayranlarının beklentilerini karşılamadı ve Electronic Arts'ın ticari başarısızlığıyla sonuçlandı. Mart 2003'te "Westwood Studios" (EA Pacific), Electronic Arts tarafından tasfiye edildi. Şirketin son oyunu Devasa oyunculu çevrimiçi rol yapma oyunu (MMORPG) "Earth & Beyond" oldu. Bazı çalışanlar EA Los Angeles stüdyosunda çalışmaya devam etse de çoğu "Westwood Studios" çalışanı EA Los Angeles'tan ayrılarak kendi stüdyolarını kuracaklardı. Kapanmayla birlikte 100'ü aşkın "Westwood Studios" çalışanı, Petroglyph Games'i kurmuştur. Patricia Mayr-Achleitner Patricia Mayr-Achleitner (d: 8 Kasım, 1986) Avusturyalı profesyonel tenis oyuncusu. Mayr'in WTA'daki en yüksek sıralaması; 4 Mayıs 2009'da sahip olduğu dünya 70.'licidir. 14 Eylül, 2009'da çiftler kariyerince dünya 165.'liği elde etmiştir. GÃ¼zelce, Mesudiye Güzelce, Ordu'nun Mesudiye ilçesine bağlı bir mahalledir. İlçe merkezine 38 km uzaklıktadır. Eski adı "Gergeci"dir. Little Lord Fauntleroy (film, 1921) Little Lord Fauntleroy, Alfred E. Green ve Jack Pickford'in yönettiği, Mary Pickford'un başrollerini (Cedric Errol ve annesi Dul Errol olmak üzere iki rolü oynadı) oynadığı 1921 Amerikan yapımı sessiz film. Film Frances Hodgson Burnett'in kaleme aldığı ilk çocuk romanı olan "Little Lord Fauntleroy" (Küçük Lord) eserini temel aldı. RÄ±dvan Baygut Rıdvan Baygut (d. 3 Mart 1985), Türk tekvandocu. 1.81 m boyunda, 72 kg'dir. Sakarya Üniversitesi Beden Eğitimi ve Spor Yüksek Okulu Spor Yöneticiliği Bölümü mezunudur. 2008 Avrupa Tekvando Şampiyonası'nda erkekler tekvando 72 kg kategorisinde altın madalya kazandı. Ertesi yıl, aynı kategoride, Antalya'da yapılan Türkiye Tekvando Şampiyonası'nda Türkiye Şampiyonu oldu. 2009 Yaz Üniversite Oyunları'na katıldı. 1997 yılından beri Tuzla Belediyesi Spor Kulübü'nde tekvandocudur. Burcu Sallakoğlu Burcu Sallakoğlu (13 Ağustos 1987), Türk taekwondocu. Antalya'da yapılan 2007 Türkiye Büyükler Taekwondo Şampiyonası'nda Türkiye Şampiyonu oldu. Pekin'de düzenlenen 2007 Dünya Taekwondo Şampiyonası'nda ikinci tura yükseldi. Roma'da düzenlenen 2008 Avrupa Taekwondo Şampiyonası'nda Hırvat rakibi Sandra Šarić'e yenilerek gümüş madalyanın sahibi oldu. Babası Adanalı, annesi göçmen bir ailedendir. 12 yaşında babasını kan kanserinden kaybetti. Babasını kaybetmesinin ardından mahallesindeki "Adana Tezel Aslanlar Spor Kulübü"'ne gitti ve hocası Rıdvan Kurt sayesinde taekwondoya başladı. İngilizce bilen Sallakoğlu, liseyi dışarıdan bitirmeye çalışıyor. Bahri Tanrıkulu'nu örnek aldığını belirtmiştir. Ã–n beyin Prosensefalon ya da ön beyin, omurgalılarda beynin en önde (rostralde) yer alan kısmıdır. Mezensefalon ve rombensefalon ile birlikte, embriyonik gelişimin erken döneminde beynin 3 ana parçasını oluşturur. 5 vezikül döneminde diensefalon ve telensefalona ayrılır. Diensefalondan pretalamus, talamus, hipotalamus, subtalamus, epitalamus ve pretektum gelişirken telensefalondan beyin korteksi, hemen altındaki beyaz madde ve bazal ganglion gelişir. Şakir Eczacıbaşı Şakir Eczacıbaşı (d. 3 Aralık 1929, İzmir - ö. 24 Ocak 2010, İstanbul), Türk eczacı, fotoğraf sanatçısı ve iş adamı. Fransa'nın "Sanat ve Edebiyat Şövalyesi Nişanı" ve "T.C. Devlet Üstün Hizmet Madalyası"yla ödüllendirilen Eczacıbaşı, 1993'ten ölümüne dek İstanbul Kültür ve Sanat Vakfı'nın Yönetim Kurulu Başkanlığı'nı yaptı. 1929 yılında İzmir'de doğdu. Robert Kolej'i bitirdikten sonra, yüksek öğrenimini Londra Üniversitesi'nde eczacılık dalında yaptı. Türkiye'ye döndükten sonra bir süre gazetecilik yaptı. Bu yıllarda çıkardığı dergilerden ikisi "Sanat Yaprağı" ve "Tıpta Yenilikler" adlarını taşıyordu. Ailesinin başında olduğu "Eczacıbaşı" şirketinin yaptığı "Eczacıbaşı Kültür Filmleri" dizisinden birini o çekti. "Renk Duvarları" adını taşıyan bu belgesel film 1964 yılında Avrupa Konseyi'nin "Kültür Filmleri Ödülü" nü kazandı. Türk Sinematek Derneği'nin kurucuları arasındaydı ve bu derneğin 10 yıl süreyle başkanlığını yaptı. 1993'ten beri de İstanbul Kültür ve Sanat Vakfı'nın Yönetim Kurulu Başkanıydı. 1970’li yıllarda Eczacıbaşı İlaç Kuruluşu Genel Müdürü, 1980'de Eczacıbası Topluluğu icra Kurulu Başkanı, 1993'te ise Eczacıbaşı Holding Yönetim Kurulu Başkanı oldu. 1996'da iş yaşamını bıraktı. Şakir Eczacıbaşı aynı zamanda bir fotoğraf sanatçısıydı. Türkiye'de 13, Türkiye dışında da 23 kişisel fotoğraf sergisi düzenledi. Çektiği bazı fotoğrafları "Anlar/Moments", "Türkiye Renkleri", "Kapılar Pencereler" gibi albümlerde topladı. Eczacıbaşı şirketinin 1960'lı yıllardan beri çıkarmakta olduğu takvimlerde ("Eczacıbaşı Renkli Fotoğraf Yıllıkları") Türkiye'nin önde gelen fotoğraf sanatçılarıyla birlikte onun fotoğrafları da yer alıyordu ve birer sanat portfolyosu niteliğindeki bu albümlerin editörlüğünü de yapmıştı. Ayrıca "Türkiye: Bir Portre" ve "İstanbul Görüntüleri" adlarıyla, seçkin yazar ve fotoğraf sanatçılarının katıldığı iki kitap hazırladı. 24 Ocak 2010 tarihinde İstanbul'da vefat eden Şakir Eczacıbaşı, 26 Ocak'ta Teşvikiye Camii’nde öğlen kılınan cenaze namazının ardından Zincirlikuyu Mezarlığı’a defnedildi. Dergiler Fotoğraf albümleri Eczacıbaşı Şirketinin 1965'ten başlayarak çıkartmaya başladığı ajanda tarzındaki fotoğraf albümlerinin editörü Şakir Eczacıbaşı'ydı ve bu albümlerde Türkiye'nin önde gelen fotoğraf sanatçılarıyla birlikte onun da çok sayıda fotoğrafı yer alıyordu. 2000'li yıllarda bu albümlerden bazıları takvim bölümleri ayıklanarak tekrar yayımlandı. Sergi albümleri Ansiklopedi Anılar Ã‡eviri/deneme Alim Han Muhammed Alim Han (Özbekçe: Muhammad Olim Xon, Farsça: محمد عالم خان; d. 3 Ocak 1880, Buhara - ö. 28 Nisan 1944, Kabil) Buhara Emirliği'nin ve Özbek Mangıt Hanedanı'nin son emiri. Buhara Emirliği 1873 yılında Rus İmparatorluğu'nun himayesine girdi fakat ülkenin iç siyaseti emir tarafından yönetilmeye devam etti. Alim Han 13 yaşındayken babası Abdulahad Han tarafından yönetimi ve modern askerî teknikleri öğrenmesi için Sankt-Peterburg'a gönderildi. 1896'da Rusya İmparatorluğu hükûmeti tarafından resmen Buhara Emirliği'nin veliahtı olarak kabul edildi ve memleketine döndü. Buhara'da babasına yardımcı olduktan sonra Nesef(bugünkü Karşı şehri) valisi oldu ve 12 yıl yönetti. Ardından Karmana (bugünkü Nevai şehri) şehrini 2 yıl yönetti. Babasının ölümünden sonra gelenekçiler ve reformcular arasındaki çekişme ortamında emir olan Alim Han, önce ulema sınıfı bastırmak için reformcuları ve modernleşmeyi destekledi. Ancak zamanla gelenekçileşti. Sonuç olarak reformcular Moskova ve Kazan'a iltica etmek zorunda kaldılar. Mart 1918'de Genç Buharalılar hareketi, Taşkent'teki Kızıl Ordu güçlerinin yardımıyla Buhara'yı almaya çalıştı. Kızıl Ordu, Buhara'nın kapılarına yürüyüp Alim Han'dan şehri Genç Buharalılara teslim etmesini istedi. Fakat Alim Han yanıtını, Bolşevik delegelerini ve Buhara ile Buhara civarındaki yüzlerce Bolşevik destekçisini öldürerek verdi. Ordular Taşkent'e dönmek zorunda kaldılar. Rusya İç Savaşı sırasında Moskova'daki Sovyet yönetimi Taşkent'e takviye kuvvetlerini gönderdi. 30 Ağustos - 2 Eylül 1920 tarihleri arasında Mihail Frunze komutasındaki Kızıl Ordu Buhara'yı teslim almak üzere saldırdı. Dört gün süren çatışmadan sonra Ark Kalesi ağır hasar gördü ve Kalyan Camisi'nde Kızıl Ordu`nun bayrağı dalgalandı. Yenilen Alim Han Duşanbe'ye kaçtı ve oradanda Afganistan'a sığındı. Alim Han, 28 Nisan 1944 tarininde Afganistan'ın başkenti Kabil'de 64 yaşında öldü. 1997-98 Primera Divisió Primera Divisió 1997-98 Andorra birinci futbol ligi Primera Divisió'nun üçüncü resmî sezonu. 11 takımın katıldığı sezonda CE Principat şampiyonluğu kazandı. 1998-99 Primera Divisió Primera Divisió 1998-99 Andorra birinci futbol ligi Primera Divisió'nun dördüncü resmî sezonu. 12 takımın katıldığı sezonda CE Principat şampiyonluğu kazandı. 1999-2000 Primera Divisió Primera Divisió 1999-00 Andorra birinci futbol ligi Primera Divisió'nun beşinci resmî sezonu. 7 takımın katıldığı sezonda Constelació Esportiva şampiyonluğu kazandı. Blah Blah Blah "Blah Blah Blah" Kesha'nın ilk stüdyo albümü olan Animal'da bulunan şarkıdır. Şarkının sözlerini Kesha Sebert, Benjamin Levin, Neon Hitch ve Sean Foreman yazmıştır. 3 Words 3 Words, Britanyalı pop şarkıcısı Cheryl Cole'un ilk stüdyo albümüdür. 23 Ekim 2009'da Fascination Records tarafından yayımlanmıştır. Girls Aloud grubundan sonra çıkardığı ilk solo albümdür. Albüm için Black Eyed Peas grubundan will.i.am ile iş birliği yapmıştır. Bob Shaw Bob Shaw, veya doğum adıyla Robert Shaw, (31 Aralık 1931 - 12 Şubat 1996), Kuzey İrlandalı bilimkurgu yazarı. Sanatçı özellikle özgün ve nükteli üslubuyla bilinmekteydi. 1979 ve 1980 yıllarında art arda Hugo Ödülü alan sanatçının "Light of Other Days" adlı kısa öyküsü 1967 yılında, "The Ragged Astronauts" adlı romanı ise 1987 yılına aynı ödüle aday gösterildi. Shaw, üç erkek kardeşten biri olarak Belfast'ta dünyaya geldi ve bu kentte büyüdü. Yapı mühendisi olarak eğitim görmüş olmasına rağmen hava taşıtları tasarımcısı ve gazeteci olarak da çalıştı. Dönemin siyasî durumundan kaygılanan Shaw, ilk eşi Sadie ve çocuklarıyla beraber 1970'lerde İngiltere'deki Ulverston kentine taşındı. Daha sonraları ise Warrington'da yer alan Grappenhall'a yerleşti. Burada Shaw, eşi Sadie'nin ölümünden birkaç yıl sonrasına kadar yaşadı. Sanatçı tüm bu dönem boyunca Liverpool Bilimkurgu Grubu'na (LiG) üye olarak kaldı. Shaw'ın en bilinen eserlerinden biri "Light of Other Days" adlı kısa öyküdür. Bu öyküde yavaş ışık tekniği sayesinde geçmişin görülebilmesi işlenir. Sanatçı bu kurgusal malzemeyi "Other Days, Other Eyes" adlı romanında daha da genişletti. Öyle ki bu kurgusal malzeme Marvel Comics/Curtis Magazines dergileri tarafından derlenen "Unknown Worlds of Science Fiction" adlı antolojide yer buldu. Çalışmalarının bazılarında taklit konsepti göze çarpan sanatçı, sanat hayatının son dönemlerinde üçlemeler yazmaya başladı. Bunlardan "The Land" üçlemesi ("The Ragged Astronauts", "The Wooden Spaceships" ve "The Fugitive Worlds") üzerinde metal bulunmayan bir dünyayı işler. Shaw'ın romanlarının pek çoğu ciddi olmasına rağmen güldürücü tarzı hayranlarınca bilinmektedir. Her yıl Eastercon'da düzenlenen Britanya bilimkurgu kongresinde yaptığı güldürücü konuşmalarıyla tanınan sanatçı, ayrıca Brian Aldiss ve Harry Harrison ile beraber Birmingham Bilimkurgu Grubu'nun da kurucusudur. Amundsen-Scott Güney Kutbu İstasyonu Amundsen-Scott Güney Kutbu İstasyonu Güney Kutbu, Antarktika'da bulunan ABD araştırma istasyonudur. Amundsen-Scott Güney Kutbu İstasyonu Dünya'da sürekli yaşamaya elverişli en güneydeki yerdir. İstasyonun adı Güney Kutbu'nda 1911'de araştırma yapan Roald Amundsen ve Robert F. Scott'dan gelmektedir. İstasyon 1956 yılının Kasım ayında Uluslararası Jeofizik Yılı'nı desteklemek amacıyla inşa edilmiştir ve inşa edildiğinden beri çalışmaya devam etmektedir. Coğrafik Güney Kutbu'nun 100 metrelik kısmı içinde bulunmaktadır. İstasyon bir buzulun üstünde durmaktadır ve yılda 10 metre kaymaktadır. Matey Kaziyski Matey İliyanov Kaziyski(Bulgarca: Матей Илиянов Казийски) (d. 23 Eylül 1984-Sofya) Bulgar voleybolcu. İlk kulübü Slavia Sofya’ydı. Ulusal takım formasını ilk kez 2002 yılında giydi. 2004 Dünya Ligi ve 2006 Dünya Şampiyonası’nda “en iyi servis”, Trentino Volley formasıyla mücadele ettiği 2009 Avrupa Şampiyonlar Ligi’nde “en değerli oyuncu” ödüllerinin sahibi oldu. Halen Trentino Volley kulübünde voleybol kariyerini sürdürüyor. Reval Görüşmeleri Reval Görüşmeleri ya da Reval Mülakatı 9 Haziran 1908 tarihinde günümüzde Estonya'nın başkenti olan Tallinn'de İngiltere Kralı VII. Edward ile Rus İmparatoru II. Nikolay'ın yaptığı görüşmedir. Reval Görüşmeleri'nde Osmanlı İmparatorluğu ile ilgili konular da konuşulmuştur. II. Meşrutiyetin ilanının en büyük dış etkenidir. Dante Amaral Dante Guimarães Santos do Amaral (d. 30 Eylül 1980-Itumbiara) Brezilyalı voleybolcu. İlk kulübü 1995 yılında oynamaya başladığı Clube dos 50 takımıydı. Brezilya ulusal takımının formasını ilk kez 1998 yılında giydi. Ulusal takımla 2001 Dünya Ligi’nde, 2002 Dünya Şampiyonası’nda, 2003 Dünya Ligi’nde, 2003 Dünya Kupası’nda, 2004 Dünya Ligi’nde, 2004 Atina Olimpiyat Oyunları’nda, 2005 Dünya Ligi’nde, 2006 Dünya Ligi’nde, 2006 Dünya Şampiyonası’nda, 2007 Dünya Ligi’nde ve 2007 Dünya Kupası’nda şampiyonluk yaşadı. 2004 Dünya Ligi’nde “en iyi manşet”, 2005 Dünya Ligi’nde “en iyi blok”, 2006 Dünya Şampiyonası’nda “en iyi smaçör”, 2007 Dünya Kupası’nda “en iyi smaçör” ve 2008 Dünya Ligi’nde “en iyi smaçör” ödüllerinin sahibi oldu. 2002 yılından beri voleybol yaşamını Avrupa takımlarında südüren Dante, halen Dinamo Moskova takımının oyuncusudur. Eintracht Stadyumu Eintracht-Stadion Almanya'nın Braunschweig şehrinde bulunan, Eintracht Braunschweig futbol takımı ve New Yorker Lions (daha önceki ismi Braunschweig Lions) Amerikan futbolu takımlarının kullandığı çok amaçlı bir stadyumdur. Futbol ve Amerikan futbolu maçlarının yanı sıra atletizm için de kullanılmaktadır. 1923 yılında kurulmuştur. Kapasitesi 23.500 kişidir Fredy Montero Fredy Henkyer Montero Muñoz (d. 26 Temmuz 1987, Campo de la Cruz) Kolombiyalı millî futbolcudur. NOT:"Evsahibi olarak Kolombiya baz alınmıştır." Karisma Kapoor Karisma Kapoor (Hintçe: करिश्मा कपूर, d. 25 Haziran 1974; Mumbai, Maharaştra, Hindistan) Bollywood filmlerinde oynayan Hint oyuncu. Hint oyuncu, yönetmen ve yapımcı Raj Kapoor'un torunu Kareena Kapoor'un ablası Randhir Kapoor'un kızıdır. Ruşen Çakır Ruşen Çakır (d. 25 Ocak 1962, Hopa), Türk gazeteci. Laz kökenlidir. Gazeteciliğe 1985 yılında Nokta Dergisi'nde başladı. Sırasıyla Tempo, Cumhuriyet, Milliyet, CNN Türk, Vatan, NTV'de çalıştı. TESEV'de Demokrasi, Sivil Toplum ve İslam Dünyası Programını yönetti. Sosyolog Şerif Mardin'le 2007 yılında yaptığı bir röportajda Mardin'in ortaya attığı "Mahalle baskısı" kavramı medyada uzun süre tartışma konusu oldu. 2002 yılının Aralık ayından 11 Ekim 2014 tarihinde kadar Vatan gazetesi’nde gazeteciliğe devam etti. Ardından Habertürk Gazetesi’ne geçti ve bu gazetede köşe yazıları yazdı. 2016 yılında Habertürk'teki işine son verilen Ruşen Çakır, Medyascope isimli yayın platformu vasıtasıyla gazetecilik faaliyetlerine devam etmektedir. Türkiye'deki siyasi dönüşümleri 1990 yılında kaleme aldığı ilk kitabı olan "Ayet ve Slogan" adlı kitabında ele almıştır. Müge İplikçi ile evlidir ve Ali Deniz adında bir çocuk babasıdır. Galatasaray Lisesi'ni bitirdi. Abu Dabi EmirliÄŸi Abu Dabi ya da resmî adıyla Abu Dabi Emirliği (Arapça: "إمارة أبو ظبي", "imārat abū ẓabī") Birleşik Arap Emirliklerini oluşturan yedi emirlikten biri. Yüzölçümüne göre en büyük, nüfusuna göre ise Dubai'den sonra ikinci en büyük emirlik konumundadır. Devlet başkanının ikametgâh yeri olan Abu Dabi'de birçok petrol şirketi ve yabancı elçilikler bulunmaktadır. Yıllık bütçesi 187 milyar doları bulan emirliğin gelirleri çoğunlukla endüstri, inşaat ve finansal servislerden karşılanmaktadır. Bütçenin %11,5'ini inşaat, %23,6'sını ise finans ve ticaret gelirleri oluşturmaktadır. Giralda Giralda, İspanya'nın Sevilla şehrinde bulunan dünyanın üçüncü en büyük kilisesi olan ve Gotik ve barok mimari tarzının güzel örneklerinden Sevilla Katedrali'nin çan kulesi. Kulenin yüksekliği 104,1 metre (330 feet) olup ortaçağ kentin en önemli simgelerinden biridir. Kulenin üçte ikisi Muvahhidler dönemine ait eski minare olup geri kalan üçte biri (üst kısımı) ise İspanya Rönesans mimarisidir. Kulenin tepesinde bulunmuş bakır yapmı yerküresi 1365 yılında meydana gelen depremde düştü. Hristiyanlar haç ve çan ilave ederek yerküresini tekrar yerleştirdiler. Heykelin uzunluğu 7 metre (23 feet), temeliyle birlikte 4 metre (13 feet)dir ve 1568 yılından itibaren kulenin tepesinde taç durmaktadır. Kulenin rönesans bölümünde Sevilla şehrinin sloganı olan NO8DO (No madeja do, teraffuzunun No me ha dejado cümlesiyle olan ses benzerliğinden "O (Sevilla) beni terketmemiştir" manasında kullanılır) yazıtı bulunmaktadır. Bu slogan Sevilla şehrin sadakatından dolayı Kastilya kralı X. Alfonso tarafından verildi. Giralda 1987 yılında "La Cathédrale, l'Alcázar et l'Archivo de Indias de Séville" adıyla UNESCO Dünya Mirasları listesine eklenen tarihî bölgenin bir parçasını oluşturmaktadır. Motor Sport Motor Sport, Britanyalı otomobil yarışı dergisi. 1924 yılında Brooklands Gazette adıyla kurulan dergi iki yıl sonra ""Motor Sport"" adını almıştır. Derginin editörlüğünü yayım tarihinin büyük bölümünde Bill Boddy üstlenmiştir. 1988-89 Kıbrıs Birinci Ligi Kıbrıs Birinci Ligi 1988-89, Kıbrıs'ın elli birinci futbol sezonudur. On beş takımın katıldığı sezonda Omonia şampiyonluğu kazandı. 1989-90 Kıbrıs Birinci Ligi Kıbrıs Birinci Ligi 1989-90, Kıbrıs'ın elli ikinci futbol sezonudur. 14 takımın katıldığı sezonda APOEL şampiyonluğu kazandı. 1990-91 Kıbrıs Birinci Ligi Kıbrıs Birinci Ligi 1990-91, Kıbrıs'ın elli üçüncü futbol sezonudur. 14 takımın katıldığı sezonda Apollon Lemesu şampiyonluğu kazandı. Türkeş Devleti Türkeş Devleti (kuruluş: 699, yıkılış: 766) kısa süren bir zamanda hükmeden Türk devletidir. Diğer adı da Türgiş Devletidir. Türkeş Devleti, iki defa kurulup yıkılmış bir devlettir. Bu nedenle "I.Türkeş Devleti" ve "II.Türkeş Devleti" olarak bilinmektedir. Türgiş'ler, Göktürklerin "On-Ok" boyundandı. Issık Gölü civarında kuruldular. Göktürk İmparatorluğunun kurucusu Bumin Kağan, 552 yılında İstemi'yi "On-Ok" boyuna "Bey" olarak tayin etti. 630 yılında Göktürk İmparatorluğu yıkılınca, dönemin beyi "Baka Tarkan" devletinin bağımsızlığını ilan etti. Bütün On-Ok boyundan gelenleri devletine çağırdı. Kısa sürede, bütün On-Ok'lar bu devlette birleştiler ve 140.000 kişilik güçlü bir ordu topladılar. Günümüz Kırgızistan topraklarının büyük kısmını, hakimiyetine aldılar. Ancak, Göktürk Devleti tekrar kurulunca, eski toprakları olan bu bölgeyi almak istediler. Türgişler ise, bu bölgeyi Göktürk İmparatorluğuna geri vermeyince Türgiş-Göktürk savaşları başladı. Tonyukuk komutasındaki Göktürk ordusuna yenildiler. Böylece, "I.Türgiş Devleti" yıkıldı ve Göktürkler'e bağlandı. Türgişler, tekrar bağımsızlığına kavuşmak için isyan edince Kül Tigin kumandasındaki orduya yenildiler. 717 yılında, Türgişlerin başına geçen "Sulu Çor Kağan" ile tekrar isyan ettiler ve bu sefer bağımsızlığına kavuştular. Balasagun şehrinde kuruldular. Sulu Çor Kağan zamanında, Emevi orduları Orta Asya'da ilerliyordu. Türgişler, Emevi hakimiyetine girmemek için kuvvetli bir direniş gösterdiler. Semerkant yakınında "Kül-Çor" kumandasındaki Türkeş birlikleri, Emevi ordularını yendi. 724 yılında Emeviler, Orta Asya'dan çekildiler. Bunu fırsat bilen Türgişler, Buhara ve civarını da ele geçirdiler. Ancak, 732 yılında bu bölgeyi Emevilere bırakmak zorunda kaldılar. Çin, Türgişlerin güçlenmesini istemiyordu ve içeride kargaşa yaratmaya çalışıyordu. Bunun sonucu olarak Türgişlerin kağanı Sulu Çor, 738 yılında kendi kumandanı Kül Çor tarafından öldürüldü. Bundan sonra devlette iç savaş patlak verdi. Halk "Sarı" ve "Kara" olarak ikiye ayrıldı. Kanlı çatışmalar, savaşlar sonucu olarak Kül Çor komutasındaki "Sarı Türgişler" galip geldi. Kül Çor, adını Baka Tarkan olarak değiştirdi ve kendini Türkeşlerin kağanı ilan etti. "Kara Türgişler"in başında ise Tumoça adlı bir komutan vardı. Çin, bu grubu desteklemekteydi. Bunun üzerine "Kara Türgişler" de bağımsızlığını ilan etti. Böylece, aynı Göktürk İmparatorluğunda olduğu gibi ikiye bölündüler: "Sarı Türgiş Devleti", "Kara Türgiş Devleti". Ancak, bu iki devlet de birbiriyle savaşa başlayınca Karluklar bunu fırsat bildi ve bu iki devlete saldırdı. İç savaştan ve birbiriyle savaşmaktan yorgun çıkmış bu iki devleti de kolayca işgal ettiler (766). Böylece Türgişler, tamamen Karluklar'ın hakimiyetine girdiler. Son olarak tarihi yazıtlar Fergana vadisi ile Koçkor ovasında bulunmuştur. Özellikle Koçkor’da tespit edilen runik yazılı yeni anıtlar göçebe ve yerleşik Türk kabilelerine dair yeni bilgilerin elde edilmesine kaynaklık etmiştir. Abbas SÄ±hhat Abbaskulu Aliabbas oğlu Mehdizade (Azerice: Abbasqulu Əliabbas oğlu Mehdizadə, 1874-1918) ya da bilinen adıyla Abbas Sıhhat (Abbas Səhhət), 1874 yılında Şamahı'da doğdu. "Səhhət" (Sıhhat) şaire hekimlik mesleği nedeniyle verilmiş takma adıdır, asıl adı ve soyadı Abbaskulu Mehdizade'dir. İlk tahsilini din adamı olan babası Molla Aliabbasdan aldı. İlk şiirlerini 15-16 yaşlarında yazmaya başladı. 1892'de tahsilini tamamlamak için Horasan'a gitti, bir yıl sonra ise Tahran'a göçtü ve altı yıl burada tıp tahsili aldı. 1899'da Şamahı'ya döndü, ancak buradaki Rus yönetim İran menşeli diplomasını geçerli saymadığı için hekimlikle meşgul olamadı, okulda Azerbaycan Türkçesi ve şeriat dersleri vermeye başladı. 1905 yılınan sonra Azerbaycan'ın gelişmesi ve yenileşmesi için mücadele verenlerin ön sıralarında Abbas Sıhhat de vardı. XX. yüzyıl Azerbaycan şiirinin yenileşmesinde, onun çağdaşlık, Türkçülük ve milliyetçilik duygularıyla zenginleşmesinde Abbas Sıhhat'in önemli rolü oldu. 1917 ve 1918'de Bolşeviklere bağlı Ermeni kuvvetlerinin Şamahı'ya hücumları sonucu her şeyini kaybeden şair Gence'ye göçtü. Evinin yanması sebebi ile birçok eseri kayboldu. 1918'de Abbas Sıhhat Gence hastahanesinde felç hastalığından öldü ve Gence mezarlığında toprağa verildi. D' Katigorias D' Katigorias, D' Katigorias ya da Kıbrıs Cumhuriyeti Dördüncü Ligi ("Yunanca": Δ' κατηγορία ποδοσφαίρου ανδρών Κύπρου), Kıbrıs Cumhuriyeti'ndeki dördüncü en yüksek futbol ligidir. Ligde 15 takım bulunur ve her takım biri kendi sahasında diğeri deplasmanda olmak üzere karşılıklı iki kez maç yapar. Sezon sonunda G' Katigorias'tan üç takım Fördüncü Lig'e düşer, Dördüncü lig'deki üç takım ise Üçüncü Lig'e yükselir. Ayrıca Kıbrıs Bölgesel Şampiyonası'ndan üç takım Dördüncü Lig'e yükselir, üç takım Kıbrıs Bölgesel Şampiyonası'na düşer. 2009-10 sezonunda mücadele eden on beş takım şunlardır: Patrick Head Patrick Head (d. 5 Haziran 1945, Farnborough, İngiltere), Williams Formula 1 takımının kurucusu ve başmühendisi. Head 1977 Formula 1 sezonunun ardından Williams Grand Prix Engineering'de teknik sorumlu olarak çalışmaya başlamış ve Formula 1 dünyasına birçok yenilik kazandırmıştır. Head, Mayıs 2004'te görevini Sam Michael'a bırakana dek Williams araçlarının tasarım ve yapım aşamalarından sorumlu olmuştur. Düşüncelerini takım çalışanlarından ve medyadan saklamayan Head spor dünyasında popüler bir kişi olarak tanınır. Alan Jones Alan Stanley Jones (d. 2 Kasım 1946, Melbourne, Avustralya) Avustralyalı eski Formula 1 pilotu. Williams takımıyla Dünya Şampiyonu olan ilk pilot olan Jones bu başarıyı 1980 yılında elde etmiştir. Jones, Avustralya Grand Prix'sini kazanan son Avustralyalı pilot olma unvanını da elinde bulundurmaktadır. Pilot 1980'de yapılan yarışı kazanırken tüm pilotlara tur bindirmiştir. Alan Henry Alan Henry (d. 1947- ö. 5 Mart 2016), Britanyalı yarış muhabiri. Meslek yaşamına 1970'lerin ilk yıllarında adım atan Henry "The Guardian"'da Formula 1 sunuculuğu görevini yürütmektedir. F1 Racing ve yılda bir kez yayımlanan "Autocourse" Formula 1 özel sayısının da editörlüğünü yapan gazetecinin 50'yi aşkın kitabı bulunmaktadır. Autocourse AUTOCOURSE ya da Autocourse, başta Formula 1 olmak üzere tüm motor sporlarını derleyen almanak dizisi. 1951'den bu yana gelişen tüm spor olaylarını kapsayan almanaklar birçok motor sporları tutkunu tarafından beğeniyle izlenmektedir. https://www.bookdepository.com/Autocourse-Annual-2016-Worlds-Leading-Grand-Prix-Annual-2016-Tony-Dodgins/9781910584224 21. Uluslararası İstanbul Film Festivali'nde gösterilen filmler 21. Uluslararası İstanbul Film Festivali'nde gösterilen filmler Aşağıdaki listede 13 Nisan - 28 Nisan 2002 tarihleri arasında düzenlenen 21. Uluslararası İstanbul Film Festivali'nde gösterime sunulan filmlerin tamamı yer almaktadır. Büyük Elektron-Pozitron Çarpıştırıcısı Large Electron–Positron Collider, büyük elektron-pozitron çarpıştırıcısı (LEP) şimdiye kadar yapılmış en büyük parçacık hızlandırıcılarından birisiydi. CERN'de inşa edilip çalıştırılan, dairesel bir hızlandırıcı ve çarpıştırıcıydı. Çevresi yaklaşık 27 km olan bir tünel bu hızlandırıcı için yerin yaklaşık 100m altında, İsviçre-Fransa sınırında kazılmıştı. LEP, 1989 yılından 2000 yılına kadar çalıştırılmıştır. Bu güne kadar yapılmış en yüksek enerjili lepton çarpıştırıcısıydı. LEP çarpıştırıcısı, 45 GeVlik elektron ve pozitron demetlerini çarpıştırmaya Ağustos 1989'da başladı. LEP'in amacı kütlesi yaklaşık 91 GeV olan Z bozonunu üretmek ve incelemekti. Daha sonraki yıllarda demet enerjisi arttırılarak kütlesi yaklaşık 80 GeV olan W bozonu çiftleri üretildi ve incelendi. LEP çarpıştırıcısının maksimum enerjisi 2000 yılının sonuna doğru 209 GeV'e ulaştı. 2000 yılından sonra LEP kapatıldı, söküldü ve içinde bulunduğu tünele Large Hadron Collider (LHC) hızlandırıcısının kurulmasına başlandı. W ve Z bozonlarının kütleleri yüksek hassasiyetle ölçüldü. Standart Model'de hafif kütleli nötrinosu olan aile sayısının 3 olduğu bulundu. Higgs bozonunun kütlesinin 115 GeV den ağır olması gerektiği bulundu. Slav Kanal UluslararasÄ± Slav Kanal Uluslararası (Ukraynaca: "Міжнародний Слов'янський Канал", okn.: "Miznarodni Slov'yans'ki Kanal"), 14 Aralık 1994 tarihinde yayın hayatına başlayan Ukrayna merkezli bir televizyon kanalıdır. Kanalın kurucusu Liability Limited Şirketi, genel müdürü ise Ivanenko Valeria Volodymyrivna'dır. Slav halkları için yayın yapmakta olan kanal; Ukraynaca ve Rusça'nın da dahil olduğu 13 farklı Slav dilinin yanında İngilizce, Fransızca, Almanca, İspanyolca, Portekizce, Arapça ve Çince yayın da yapmaktadır. Tik Tok "Tik Tok" (veya "TiK ToK"), Amerikalı şarkıcı Kesha'nın ilk stüdyo albümü "Animal"dan yayımlanan ilk tekli ("single") çalışmasıdır. Söz yazımı Kesha, Benny Blanco ve Dr. Luke tarafından üstlenilen şarkı, 7 Ağustos 2009'da dijital olarak satışa sunuldu. 5 Ekim 2009'da ise ABD radyolarına yollandı. Şarkı konu olarak bir gece partinin ardından sarhoş olarak eve gelip, sabah 'güzel kadınlar'la karşılaşma üzerinedir. Genel olarak karışık eleştiriler alan şarkı, kimi çevrelerce parti atmosferi ve sözleri nedeniyle olumlu olarak eleştirilirken, kimi çevrelerce de "sinir bozucu" olarak nitelendirildi. Şarkı yapı olarak Lady Gaga, Uffie ve Kylie Minogue şarkılarına benzer nitelikler taşır. Şarkı dünya çapında geniş başarılar elde etti. Öyle ki Avustralya, Kanada, Yeni Zelanda ve Amerika Birleşik Devletleri müzik listelerinde bir numaraya kadar yükseldi. Bunun yanında Birleşik Krallık ve İrlanda gibi listelerinde ilk beşe kadar yükseldi. Bir hafta içinde elde ettiği indirilme başarısı nedeniyle şarkı, Nielsen SoundScan'in 2003'te işlemeye başlamasından sonraki dönemde bir bayan tarafından bir hafta içinde en çok indirilen şarkı olma rekorunu elde etti.Şarkı ayrıca resmî olarak Avustralya'da iki kez platin plak, Yeni Zelanda'da platin plak ile ödüllendirildi.Ayrıca şarkı 12.8 milyonluk satışıyla 2010 yılının en çok satan şarkısı olmuştur. Şarkının söz yazımı Kesha, Dr. Luke ve Benny Blanco tarafından; yapımı ise Dr. Luke ve Benny Blanco tarafından üstlenildi. Şarkının nakarat dışındaki kısımları rap müziğe yakın bir vurguyla seslendirilirken, bazı yerlerde de Auto-Tune efekti kullanıldı. Şarkının başlarında P. Diddy tarafından seslendirilen birkaç satır da bulunmaktadır. Kesha, nakaratlar arasındaki bölümlerin sözlerinin zekice veya eğlenceli olduğunu düşünmediğinden bu kısımları başta değiştirmek istediğini belirtti. Şarkı art arda üç kez çalınarak kaydedildi. "Esquire" dergisine verdiği bir demeçte sanatçı, eve akşamları yarı sarhoş geldiği zamanlarda bir köşeye bir şeyler yazdığını belirtti. Sanatçı "Tik Tok"ın yazılış süreci hakkında şu sözleri söyledi: "Bir sabah bu sayısını bile bilmediğim oda arkadaşlarının arasındaki bu evde uyanırım. Bir gün yine partiden döndükten sonraki sabah uyandım ve görmüş olabileceğiniz en güzel kadınlardan onu tarafından çevrilmiştim. O an kendimi P. Diddy gibi hissettim. Bu da benim günlük hayatımdan kaynak alan yeni teklim 'Tik Tok'ın oluşmasının öyküsüydü." "PopEater" ile yaptığı bir röportajda Kesha, hayatı hakkında şunları anlattı: "Ben her zaman yaşadığım hayatı şekillendirmek istemişimdir. [...] Biz hepimiz genciz ve bir o kadar da yoksuluz. Ancak bu çok da önemli değil. Eğer giysiye gereksinimimiz varsa gidip köşedeki sokaktan alıp mükemmel görünürüz. Arabamız yoksa bu bizi durduramaz, otobüse bineriz. İçecek bir şeyler alamıyorsak yanımızda götürürüz. Bu sizi hiçbir şeyin alt etmesine izin vermemekle ilintilidir." "Tik Tok", "Project Runway"in altıncı sezonunun tanıtımlarında ve "Melrose Place"in 2009'daki yeniden gösteriminde kullanıldı. Şarkının yayımlanan ilk performansı "MTV Push" programında yer aldı. Kesha şarkıyı ayrıca 11 Aralık 2009'da Madison Square Garden'da düzenlenen Z100 Jingle Ball gösterisinde seslendirdi. "Animal" albümünün tanıtımları için The Wendy Williams Show, Lopez Tonight, Late Night with Jimmy Fallon, The Tonight Show with Conan O'Brien ve The Ellen DeGeneres Show gibi programlara katılan sanatçı "Tik Tok"ı da sıklıkla seslendirdi. Şarkı genel olarak karışık eleştiriler topladı. "Billboard" dergisinden olumlu eleştiriler geldi. "Slate" dergisinden Jim Farber ise şarkının sinir bozucu olduğunu belirterek şarkıyı yerdi. Farber özellikle sarhoşluk konseptini eleştirirken, 8-bitlik video oyun müziklerini andıran şarkıyı Uffie'nin "Pop the Glock" eserine benzemesi nedeniyle yerdi. "The New York Times" gazetesinden Jon Caramanica, şarkıyı açık-saçık bir parti kutlamasına benzetirken, "BlackBook Magazine" dergisinden Rohin Guha da şarkının Kylie Minogue'un "Love at First Sight" şarkısıyla barındırdığı aşırı benzerliklere değindi. "The Boston Globe"dan James Reed ise Miley Cyrus'ın "Party in the U.S.A." şarkısının ve Lady Gaga'nın eserlerinin bile "Tik Tok"tan daha başarılı olduğunu söyledi. "Tik Tok" ilk defa 5 Ekim 2009 tarihinde Yeni Zelanda listesinin yedinci sırasından giriş yaparak listelerde belirdi. Bunu izleyen hafta bu listenin bir numarasına yükselen şarkı, bu listenin zirvesinde tam beş ardışık hafta kaldı. Şarkı daha sonraları Avustralya müzik listesine yirmi sekizinci sıradan giriş yaptı ve üçüncü haftasında zirveye yükseldi. Avrupa listelerine bakıldığında; şarkı 23 Ekim 2009 tarihinde İsveç listesine otuz sekizinci sıradan giriş yaptı ve üç numaraya yükseldi. Danimarka'da şarkı otuz dokuzuncu sıradan giriş yaptı ve altıncı sıraya kadar tırmandı. Norveç'te on birinci sıradan giriş yapan şarkı üçüncü sıraya kadar çıktı. Şarkı Belçika'nın Flanders listesinde dört, Valonya listesinde bir numaraya kadar yükseldi. Finlandiya'da şarkı on altıncı sıradan listeye girerek yedi numaraya kadar tırmandı. Birleşik Krallık müzik listesine 8 Kasım 2009 tarihinde altı numaradan giriş yapan şarkı üç aydan biraz daha az bir zaman sonra, 3 Ocak 2010'da sadece dijital yüklemelerle dört numaraya kadar çıktı. 24 Ekim 2009 tarihinde "Tik Tok" Amerikan müzik listesinin yetmiş dokuzuncu sırasından giriş yaptı. 2 Ocak 2010 tarihinde ise, bu listenin zirvesine yükselerek, yeni yılın ve yeni on-yılın ilk bir numara teklisi oldu. Şarkının bir numaraya yükselmesiyle Kesha solo olarak ilk, toplamda ikinci (ilki Flo Rida düeti olan "Right Round" şarkısıdır) bir numara şarkısını elde etti. Şarkının 27 Aralık 2009'da biten hafta içinde 610.000'den fazla dijital olarak yüklenmesiyle beraber, tarihte bir hafta içinde en çok satan bayan şarkısı olma rekorunu kırdı. Tüm sıralama içindeyse yine "Right Round"ın arkasından ikinci sırada yer aldı. Şarkı 25 Ocak 2010 itibarıyla ABD'de toplam 2.948.000 kez indirildi. Şarkı ayrıca Kanada müzik listesine altmış sekizinci sıradan girerek bir numaraya kadar tırmandı. Şarkı için çekilen müzik videosu Syndrome tarafından yönetildi. Videoda bir küvette uyanan Kesha, lavaboda diş fırçası aramaya koyulur. Burada gösterilen bir aile fotoğrafına bakıldığında Kesha'nın klipte kendi evinde olmadığı anlaşılabilmektedir. Sanatçı ardından mutfağa yönelerek burada kahvaltı yapmakta olan aileyi şaşırtır. Kesha hemen evi terk eder ancak aile onu izlemeye koyulur. Kaldırıma vardığında altından bir bisiklet gören sanatçı buna biner. Bir süre sonra bir grup çocukla karşılaşır ve onlara bisikletini vererek onlardan kasetçalar alır. Video birden Kesha'nın bir erkeğin teklifini geri çevirdiği ve Simon Rex' tarafından canlandırılan bir adamla beraber arabaya bindiği sahneye kayar. Üstü açık olan bu arabada bir süre giderler. Ancak polis Kesha'yı yakalar ve ona kelepçe takar. Daha sonra Kesha'nın ellerinde kelepçeyle aynı arabada dans ederkenki sahneleri gösterilir. Ardından sanatçı, parıltılı konfetilerle dolu, boş bir odada belirir. Son kısımlarda ise parti sahneler görüntülenir. Bu sefer sanatçı başka bir küvette uyanır. Metzengerstein Metzengerstein (alt başlığı "A Tale In Imitation of the German"), Amerikalı yazar ve şair Edgar Allan Poe'nun yayımlanan ilk kısa öyküsü. Öykü ilk defa, Philadelphia'daki "Saturday Courier" dergisinde 1832 yılında yayımlandı. Öyküde, Berlifitzing ailesiyle yüzyıllardır kan davası sürdüren Metzengerstein ailesinin son ferdi olan genç Baron Frederick anlatılır. Frederick'in çıkardığından şüphelenilen bir yangında Berlifitzing Kontu'nun ölmesinin ardından ortaya çıkan ve daha önce kimsenin görmediği vahşi bir at genç baronun ilgisini çeker. Metzengerstein öykünün sonunda, bu at tarafından yanmakta olan kendi evinin içine doğru götürüldüğünde, suçunun cezasını da çekmiş olur. "Metzengerstein", Gotik edebiyatın birçok geleneksel unsurunu kullanır, hatta bazılarını abartır. Bu sebeple kimi araştırmacılar, Poe'nun bu öyküyü Gotik hikâyeleri hicvetmek amacıyla yazdığını öne sürmüştür. Öyle olsa da, bu öyküde yer alan birçok unsura, Poe'nun daha sonraki eserlerinde sıklıkla rastlanacaktır. Kasvetli kale imgesi ve kötülüğün gücü de bu unsurlar arasındadır. Öyküde aristokrat bir ailede büyütülen bir yetimden bahsedilmesi, bazı eleştirmenlere göre otobiyografik bir göndermedir. Poe bu öykü ile, "Saturday Courier" tarafından düzenlenen bir yarışmaya katılmıştı. Öykü ödül kazanmadı ancak yine de Ocak 1832'de bu gazetede yayımlandı. Bunun ardından, Poe'nun hayatta olduğu süre boyunca, yazarın izniyle sadece iki defa daha basıldı. Bunların sonuncusunda, öykünün alt başlığı kaldırıldı. Poe bu öyküye "Tales of the Folio Club" ve "Phantasy Pieces" isimlerini vereceği kendi derlemelerinde de yer vermek istiyordu. Ancak her iki kitap da yayımlanmadı. Öykü Macaristan'da, iki düşman aile olan Metzengersteinlar ve Berlifitzingler arasında geçer. İki aile arasındaki kan davası kimsenin hatırlamadığı kadar eski tarihlere dayanmaktadır. Anlatıcı bu düşmanlığın, eski bir kehanetten kaynaklandığını öne sürer: "Yüce bir isim korkuyla düşecek sürdüğü attan, Metzengerstein'ın ölümlülüğü Berlifitzing'in ölümsüzlüğüne galip geldiğinde". Genç Metzengerstein Baronu Frederick 18 yaşında ailesinin mirasını elde eder (öykünün farklı basımlarında Frederick'in yaşı farklı belirtilmiştir) ve hemen etrafına zulmetmeye başlar. Öyle ki, zulumleri Hirodes'i bile geride bırakır. Frederick'in mirası yönetmeye başlamasında birkaç gün sonra, rakip aile Berlifitzingler'in ahırlarında çıkan bir yangında ailenin başında bulunan William Von Berliftizing ölür. Metzengerstein'ın ahırları bizzat kundakladığı düşünülmektedir. Aynı gün, şatosundaki bir salonda yangın yerinden gelen sesleri dinlemekte olan Metzengerstein'ın gözü, bir goblendeki acayip renkli ata takılır. Goblendeki sahnenin arka planında, atın yere düşmüş binicisi olan bir Berlifitzing, bir Metzengerstein tarafından öldürülmektedir. Frederick bir an atın hareket ettiği sanısına kapılır. Atın gözlerinde artık "enerjik ve insansı bir ifade" vardır. Birkaç dakika sonra şatonun avlusunda, üç seyisin ateş rengi bir atı zaptetmeye çalıştıklarını görür. Atın alnına "W.V.B." harfleri dağlanmıştır. Seyislerden biri bu harflerin William Von Berliftizing'in adının baş harfleri olabileceğini söyler, ancak şatodaki kimsenin bu konuda bilgisi yoktur. At bir süre sonra "vahşi ve şeytani" özellikler göstermeye başlar. Bu gizemli ata binme cesaretini sadece baron göstermektedir. Günden güne Metzengerstein, bir bağımlı gibi sürekli ata binmeye başlar ve mülkünün işleriyle daha az ilgilenir. Fırtınalı bir gecede Metzengerstein yine atını sürmekteyken şatosunda yangın çıkar. Kontrolden çıkan at, binicisiyle birlikte ateşlerin içine doğru atılır ve böylece Metzengerstein soyunun son temsilcisi de ölür. Korku içindeki tanıklar, şatonun alevlerinin üzerindeki dumanların devasa bir at şekli oluşturduğunu görürler. Öyküde açıkça belirtilmese de, atın ölen Berlifitzing'in kendisi olduğu ima edilir. Öykünün ilk paragrafında, bir insanın ruhunun başka bir canlıya aktarılması olan ruh göçünden bahsedilir. Diğer kanıtlar, salondaki goblen, birden ortaya çıkan atı kimsenin tanımaması ve öykünün başında bahsi geçen kehanette Berlifitzingler'in ölümsüzlüğünün vurgulanmasıdır. Öykü, insanın kendi yarattığı kötülüğün kendi ruhunu ele geçirebileceğine dair bir uyarı şeklindeki bir alegori olarak da okunabilir, ancak Poe öyküde özel bir ahlak dersi vermez. Bu tür bir kötülük, kişinin nefreti ya da gururu yüzünden ortaya çıkabilir. Poe bu öyküde Alman kültürünün birçok geleneksel unsurunu kullanır. Bunların en açık örneği, Gotik edebiyatta tipik olan kasvetli ve eski şatodur. Öyküde ayrıca, gizli saplantılara ve sırlara dair ipuçları, önsezi şeklindeki kehanetler, birbirine rakip aileler gibi diğer tipik Gotik edebiyat unsurları da yer alır. Bu unsurlar, Poe'nun kullanımından önce de, onlarca yıl boyunca Avrupa'daki ve Birleşik Amerika'daki popüler edebiyatın temel ürünleri olmuştur. "A Tale in Imitation of the German (Alman Taklidi Bir Öykü)" altbaşlığı sebebiyle, Poe'nun bu Gotik unsurları bilerek abartmak yoluyla, bu türü yergi ya da burlesk biçimde ele alıp almadığı, araştırmacılar ve eleştirmenler arasında anlaşmazlık yaratan bir konudur. Öykünün bir yergi olduğuna dair başka bir kanıt ise, Poe'nun 1832'de yayımladığı diğer üç öykünün ("Dük De L'Omelette", "Bir Kudüs Öyküsü" ve "Bon-Bon") yazarın deyimiyle "yarı şaka yarı hiciv" hikâyesi olmasıdır. Öyküde ayrıca, mizah unsuru olarak ironi kullanılır: Kehanete göre Metzengersteinlar'ın ölümlülüğü Berlifitzingler'in ölümsüzlüğüne galip gelecektir, ancak bunun tam tersi gerçekleşir. Yine de "Metzengerstein"'ın özellikle bir yergi biçiminde yazılmış olduğu düşüncesi tartışmalıdır, çünkü Poe birçok yeniden basımda öykünün bazı abartılı bölümlerini çıkarmıştır. Öyküdeki Almanya, ya da genel olarak Avrupa vurguları, öykünün Orta Çağ'da geçtiğini düşündürür, ancak gerçek zaman belirsizdir. Öykünün atmosferi gerçekçi ve doğaüstü dünyaları birleştirken kahramanların patolojik duygusal durumlarını da betimler, ki bu durum muhtemelen Ludwig Tieck ve E. T. A. Hoffmann'ın eserlerinin etkisinden kaynaklanır. "Metzengerstein", "Usher Evi'nin Çöküşü"'nün ve başka eserlerin habercisi olarak görülür. Poe'nun sonraki eserlerinde sıkça yer vereceği ve bu öyküde ilk kez kullandığı unsurlardan bazıları, garip şekilli odalar sahip kasvetli bina, uzak ve tenha bir yerdeki arazi, canlı renkler, tonozlu yeraltı odaları ile yok edici kötücül bir güç ve intikam alma temalarıdır. Yazarın sonraki eserlerinde de Metzengerstein gibi büyük servete sahip karakterler yer alır; örneğin Roderick Usher, "Ligeia"'daki anlatıcı, "Altın Böcek"'te hazine bulan Legrand gibi. Poe ayrıca dişleri bir simge olarak ilk defa bu öyküde kullanır. Atın dişleri ""mezarsı ve iğrenç"" sözleriyle tanımlanır. Poe daha sonraki eserlerinde, "Bay Valdemar Vakasındaki Gerçekler"'de hipnotize edilmiş adamın dudaklarının dişlerinin arasında acıyla burulmasında, "Berenice"'de anlatıcının dişlerle ilgili takıntısında, "Aksak Kurbağa"'daki diş gıcırtılarında olduğu gibi, dişleri ölümlülüğün sembolü olarak kullanacaktı. "Aksak Kurbağa"'da ayrıca, ceza olarak yanarak ölüm de tekrar kullanılacaktı. Poe, dönemin korku edebiyatının popülerliğini kullanıyordu ancak, kan ve dehşet öyküleri yerine, kahramanlarının aklından geçenleri anlatmayı tercih ederek, diğer örneklerden farklı eserler veriyordu. Öyküde otobiyografik vurgular da vardır. Örneğin şato, Poe'nun üvey babası John Allan'ın Richmond'daki Moldavia olarak anılan evini temsil eder. Bu yoruma göre Kont John Allan, genç Metzengerstein ise Poe'nun kendisidir. Poe ve Metzengerstein, küçük yaşta kimsesiz kalmışlardır. Poe bu öyküyü yazmakla bir tür terapi uygulamış olabilir; öykü yoluyla "John Allan" yok edilir ancak karşılığında Poe da yok olur. Öykünün sonundaki yangın sahnesinde Poe, 1811'de annesi Eliza Poe'nun ölümünden üç hafta sonra çıkan ölümcül Richmond Tiyatrosu yangınını canlandırmış olabilir. Poe öyküyü ilk olarak "Saturday Courier"'ın öykü yarışmasına gönderdi. Öykü ödül kazanamadı ama yarışmadan birkaç ay sonra, 14 Ocak 1832'de bu gazetede yayımlandı. Poe'nun adının yer almadığı bu basım, yazarın herhangi bir öyküsünün ilk basımıydı. Poe bu ilk baskı için büyük ihtimalle ücret almadı. "A Tale In Imitation of the German" alt başlığı öyküye, Ocak 1836'da "Southern Literary Messenger"'da yapılan ikinci basımda, muhtemelen Alman korku öykülerinin popülerliğinden faydalanmak amacıyla eklendi. 1840'ta öykünün "Tales of the Grotesque and Arabesque" derlemesinde yer alan versiyonunda bu alt başlık yeniden kaldırılmıştı. "Metzengerstein", Poe'nun duyurusunu yaptığı ancak hiçbir zaman gerçekleştirmediği öykü derlemesi olan "Tales of the Folio Club"'da yer alacak on bir öyküden biri olacaktı. "Folio Club", Poe'nun sözleriyle "edebiyatı yok etmek isteyen bir grup ahmaktan" oluşan hayalî bir edebiyat derneği olacaktı. Her ayki toplantıda üyelerden biri bir öykü sunacaktı. "Baltimore Saturday Visiter"''da, bu öyküler için 1 dolar karşılığında abonelik alınabileceğine dair reklamlar yayımlandı. Ancak bir hafta sonra gazete, yazarın öykülerini Philadelphia, Pennsylvania'da yayımlatmak üzere geri çektiğini açıkladı. Poe bu öyküye ayrıca, "Phantasy Pieces" ismini vereceği başka bir derlemede "The Horse-Shade (At Gölgesi)" ismiyle yer vermeyi düşündü ancak bu kitap da basılmadı. İlk birkaç basımda, Baron'un annesinin tüberkülozdan öldüğüne dair bir cümle vardı. Baron, "Bu yolda ilerlemek için dualar ettim. Sevdiklerimin tümünün bu nazik hastalıktan can vermesini dilerim" diyordu. Genel kanıya göre Poe henüz çocukken, annesi Eliza Poe'yu tüberküloz sebebiyle kaybetmişti. Eşi Virginia da aynı hastalıktan 1847'de öldü. Eşinin ölümünden sonra Poe'nun kadın karakterlere yaklaşımı değişti ve ölmek üzere olan hasta kadınlar öykülerinde yer almaya başladı. Ölüme karşı bu romantik yaklaşım dönemin yazınında yeni değildi. Örneğin John Keats'in "Ode to a Nightingale" isimli şiiri Poe'yu etkilemiş olabilirdi. Joseph C. Neal, "Pennsylvanian"'daki 6 Aralık 1839 tarihli yazısında, "Metzengerstein" ile "Tales of the Grotesque and Arabesque" isimli kitapta toplanan diğer öykülerde, çok çeşitli arabesk ve grotesk tasvirler bulunduğunu, bunun Alman ekolüne duyulan derin ve acı verici bir ilginin sonucu olduğunu söyledi. Poe'ya büyük bir kişisel borcu olduğunu ifade eden Rudyard Kipling ise, öldürdüğü adamın atı tarafından cezalandırılan bir karakterin yer aldığı "The Phantom Rickshaw" isimli öyküsünde "Metzengerstein"'dan ilham aldı. "Metzengerstein", Roger Vadim'in 1968 tarihli "Şeytanın Kurbanları (Histoires extraordinaires)" filminin üç bölümünden biri olarak sinemaya uyarlandı. Jane Fonda ile Peter Fonda'nın oynadığı bu bölümün başlığı "Metzengerstein" olsa da, senaryo Poe'nun öyküsüne sadık değildi. Rumen besteci Joan Balan ise, 1934'te öyküden hareketle "Das Feuerpferd" isimli bir piyano parçası besteledi. Utrecht Antlaşması Utrecht Anlaşması, 1713 yılında Fransa, İspanya, Büyük Britanya, Savoya Dükalığı ve Hollanda arasında imzalanmış ve İspanya Veraset Savaşı'nı son erdiren barış antlaşmasıdır. Hollanda'nın Utrecht kentinde imzalanmıştır. İspanya kralı II. Carlos öldükten sonra tahtını bırakacağı bir veliahtının olmaması taht kavgalarına yol açarak İspanya Veraset Savaşının tetikleyicisi olmuştur. Bu savaşta Büyük Britanya'nın yanında normal şartlarda bir araya gelemeyecek Avrupa devletleri ittifak kurmuştur. Amaç Fransa'nın Avrupa'daki yükselişini engellemekti. İspanya Veraset Savaşları bir dünya savaşı olarak da nitelendirilebilir. Savaş sonunda Utrecht anlaşmasıyla Fransa'nın yükselişine son verildi ve Fransa dizginlenmeye başlandı. Maslenica Operasyonu 22 Ocak 1993'te Hırvatistan ordusu Krayina bölgesindeki Sırplara karşı harekete geçti. Bunun üzerine Krayina Sırp Cumhuriyeti lideri Goran Haciç, cuma geceyarısı cumhuriyet topraklarını savunmak üzere savaş hali ilan etti ve halkı seferberliğe çağırdi. 26 Ocak Cenevre'de Bosna-Hersek ile ilgili görüşmeleri yürüten AT temsilcisi Lord David Owen, "Hırvatistan'daki iç savaşı çok tehlikeli bir gelişme olarak" niteledi. AT de bir bildiri yayımlayarak, çarpışmaların durdurulmasını istedi. Öte yandan Krayina Sırp Cumhuriyeti Savunma Bakanı Albay Stojan Spanoviç, dağılan Yugoslavya'daki BM birliklerinin komutanı General Satish Nambiar'a gönderdiği mektupta, Zadar kenti civarında meydana gelen çatışmalarda yaklaşık 500 kişinin öldüğünü açıkladı. 28 Ocak'ta Hırvat güçlerinin sabah bölgedeki bir hidroelektrik santralına saldırdıkları ve santralı ele geçirdikleri bildirildi. Bu arada, BM Güvenlik Konseyi, BM tarafından korunan bölgede saldırılarını sürdüren Hırvat birliklerini yeniden uyardı. BM Genel Sekreteri Butros Gali'nin konunun yeniden Güvenlik Kon-seyi'nde ele alınacak kadar endişe verici olduğunu açıklaması üzerine toplanan Konsey, bir başkanlık açıklaması yaparak, bütün tarafların askeri faaliyetlerini durdurmasını istedi. Maslenica Operasyonu sonunda, Krayina Sırp Cumhuriyeti, "pembe bölge"yi (Zadar-Maslenica Köprüsü-Karlobag) kaybetmiştir. Sneek Sneek (Frizce: "Snits") Hollanda'nın Frizye vilayetinde bir şehir. Tarihte iyi bilinen bir şehirdir. Efsane savaşçı Pier Gerlofs Donia burada savaşmıştır. Ortalama 33.000 kişilik bir nüfusa sahip olan şehir, Frizye'nin güneybatısında yer alır. Nedim Doğan (oyuncu) Nedim Doğan, (d. 2 Eylül 1945 - 25 Ocak 2010) ö. Türk tiyatro, sinema ve dizi oyuncusu, senarist. Asıl mesleği öğretmenlik olan Doğan 1966 yılında Bakırköy Halkevi'nde tiyatroya başladı ve 1982 yılına kadar öğretmenlikle tiyatroyu bir arada yürüttü. 1982 yılında öğretmenlikten istifa ederek Ercan Yazgan - Bülent Kayabaş tiyatrosunda profesyonel oldu. Ayrıca Çevre Tiyatrosu, Nokta Tiyatrosu, Ali Poyrazoğlu Tiyatrosu, Yasemin Yalçın Tiyatrosu gibi özel tiyatrolarda çalıştı. 40'a yakın televizyon dizisi ve sinema filminde rol aldı. Daha çok Levent Kırca'nın Olacak O Kadar dizisindeki tiplemeleriyle akıllarda kaldı. Bazı dizi ve filmlerin de senaryolarını yazdı. İstanbul'da kanser tedavisi gördüğü hastanede 25 Ocak 2010 tarihinde öldü. Sinema filmleri Televizyon filmleri TV dizileri SenaryolarÄ± Skeleton Skeleton, küçük bir kızakla aşağı doğru buzlu bir yükseklikten atletlerin yüzükoyun bir şekilde hızlıca kaydığı bireysel olarak yapılan kış sporu. Skeleton yarışlarında ulaşılan en yüksek hızlar kızak yarışlarındakinden daha düşük olsa da atletler başları önde yarışırlar. Skeleton yarışları erkekler ve kadınlarda, olimpiyat ve dünya şampiyonası kapsamında gerçekleştirilir. İki ana skeleton kuralı vardır. Öncelikle, atletler daha hızlı olmak için skeletonların kızak demirlerini ısıtamazlar. Yarıştan bir saat önce getirilen kızakların demirleri, yarış başlangıcında 4C sıcaklıkta olmalıdır. İkinci olarak da, yarışın geçerli sayılabilmesi için sporcuların bitiş çizgisine skeleton'ın üzerinde geçmeleri gerekir. Armadillo Mighty Armadillo Mighty, Sonic the Hedgehog serisinden hayali antropomorfik bir armadillodur. Kendisi Alex Kidd'den sonra SEGA'nın maskotu olacak tasarımlar arasında olmuştur. Daha sonra yeni karakter ve maskot Sonic seçilince Mighty'i tekrar tasarlayıp onu seriye yan karakter olarak eklediler. Mighty ilk defa SegaSonic the Hedgehog'da görüldü. İkinci oynanılabilir görünüşü ise Knuckles' Chaotix'di. Üçüncü olarak ise Sonic Mania'ya gelen Sonic Mania Plus DLC'si ile birlikte Uçan Sincap Ray ile birlikte oynanabilir bir karakter olarak eklenmiştir. Çoğu hayran Mighty'nin Chaotix üyesi olduğuna inansada Knuckles' Chaotix oyun kılavuzuna göre değildir. Mighty 3 tane Sonic oyununda gözükmüştür. SegaSonic the Hedgehog, Knuckles' Chaotix ve Sonic Mania Plus'da. Mighty, Kirpi Sonic ile Uçan Sincap Ray'in en yakın ve en eski arkadaşıdır. Chaotix üyelerinden biri olan Bukalemun Espio'ysa dostu olmakla birlikte rakibidir. Mighty nazik ve hoşgörülü birisidir. Kaba gücü sadece başka bir çözüm kalmadığı sürece kullanır. Kendisi seyahat etmeyi çok sever. Knuckles' Chaotix'in Japonca oyun kılavuzuna göre doğadan hoşlanmaktadır ve şiddetten nefret eder. Kurtlar Vadisi Filistin Kurtlar Vadisi Filistin merkezinde İsrail-Filistin çatışmasının yer aldığı bir filmdir. Senaryosunu Raci Şaşmaz, Bahadır Özdener ve Cüneyt Aysan üçlüsü yazmıştır. Yapımcılığını Raci Şaşmaz yapmıştır. Film 28 Ocak 2011'de Türkiye'de ve tüm dünyada vizyona girmiştir. 7 yıldır Kurtlar Vadisi'nin tüm sinema ve televizyon serilerinin müziklerini yapan Gökhan Kırdar, yerini bu film için Kalan Müzik'e bırakmıştır. Senaryosu daha önceden tamamlanan filmin; İsrailli askerlerin , 9 Türk'ün ölümü ile sonuçlanan Mavi Marmara isimli gemisine yapmış olduğu saldırıdan dolayı, senaryosuna eklenti yapılarak, çekimlerine bu şekilde başlanmıştır. Filmin özel efekt koordinatörlüğünü, Mark Meddings üstlenmiştir. Hollywood’un en usta özel efekt uzmanlarından biri olan Meddings, dünyanın en büyük yönetmenleriyle çalışmıştır. Er Ryan'ı Kurtarmak, Cennetin Krallığı, Büyük İskender, Soğuk Dağ, Kara Şahin Düştü ve Kurtlar Vadisi Irak ise; özel efektlerini yaptığı bazı filmler. Gazze'ye insanî yardım malzemeleri götürmeye çalışan gemilere yapılan kanlı baskın üzerine Polat Alemdar ve arkadaşları Filistin’e gitmiştir. Yapılacaklar bellidir: Bu baskının askeri planlayıcısı ve yürütücüsü olan İsrailli komutan ele geçirilmelidir. Filistinlilerle kurulan ilk temaslar sayesinde hedefine adım adım yaklaşmaya çalışan Polat Alemdar’ı bazı sürprizler beklemektedir. Hedeflerindeki kişi olan Moşe Ben Eliezer’in kural tanımaz gaddarlığı ve teknolojik imkânları işleri zorlaştırmaktadır. Polat, Moşe’ye ulaşmaya çalışırken, Filistin’de masum insanların nasıl öldürüldüklerini görür. Moşe, köyleri yıkmakta, çocukları öldürmekte ve Polat’a yardım eden herkesi hapse atmaktadır. Film çekimleri sırasında büyük bir şanssızlık yaşanarak; çekimleri Tarsus’ta süren projenin, negatif filmlerinin laboratuvar işlemi sırasında yanlış kimyasalların kullanılması sonucu yanmıştır. Film şirketi Pana Film ise daha önceden 10 Kasım olarak açıkladığı vizyon tarihini bu sorun nedeniyle bütün Türkiye ve tüm dünyada 28 Ocak 2011'de vizyona gireceğini açıklamıştır. New York Times ise 3 Eylül 2010 tarihli gazetesinde yerel halk ve yapımcılarla yapılan röportajların yanı sıra, senarist Bahadır Özdener'in “Biz filmimizle insanların vicdanına sesleniyoruz, dünyanın en büyük dramlarından birinin son bulmasını istiyoruz. Dünyanın en büyük hapishanesindeki masum mazlum Filistin halkının özgür olmasını istiyoruz.” sözlerine yer verdi. CNN Türk haber televizyonunun bildirdiğine göre, Almanya, 27 Ocak'ta, yani Uluslararası Holokost (Yahudi soykırımı) Kurbanlarını Anma Gününde vizyona girecek "Kurtlar Vadisi Filistin" filminin gösterimini yasakladı. Alman kamuoyu, filmin bu tarihte vizyona girmesine anti-semitist öğeler barındırdığı gerekçesiyle tepki göstermişti. "Kurtlar Vadisi Filistin"in Almanya'daki dağıtımını üstlenen Köln merkezli Pera Film yetkilileri ise tarihin hassasiyeti hakkında bilgi sahibi olmadıklarını belirterek, filmin aslında Kasım ayında vizyona gireceğini ancak prodüksiyon sorunları dolayısıyla bu tarihe kadar geciktiğini ifade etmişti. 31 Mayıs 2010'da yaşanan ve dokuz Türk'ün hayatını kaybettiği Mavi Marmara baskınından da bahsedilen film, Almanya'da 100 sinemada birden gösterime girecekti. Josh Randall Josh Randall (d. 27 Ocak 1972), Amerikalı dizi oyuncusu. NBC dizisi "Ed"deki Dr. Mike Burton ve 2005'te "Scrubs" dizisindeki Jake rolleri ile tanınmaktadır. 10 Eylül 2000'de Claire Rankin ile evlendi. Babasını 1997'de kolon kanserinden yitiren Randall'ın Nathan ve Joanna adlarında iki kardeşi vardır. Ulu Goblin Ulu Goblin J.R.R. Tolkien'in kurgusal Orta Dünya evreninde kurgusal bir karakter. Ulu Goblin Goblinkent'teki ve Moria'daki goblinlerin kralıydı. Azog ona bağlıydı. Ayrıca Ulu Goblin'in emrinde Bolg ve Warg Reisi'de vardı. Kitapta GAndalf eşliğindeki cüceler ve Bilbodan oluşan kafile uyurken Ulu Goblin'in savaşçılarına yakalanırlar. Kafile, Ulu Goblin'in huzuruna çıkarıldığında Ulu Goblin Thorin'in elindeki Orcrist'i görür, öfkelenir ve kafileye zindanlarda işkence edilmesini ister. Bu sırada Gandalf gelerek Ulu Goblin'i kılıcı Glamdring ile öldürür. Ulu Goblin öldüğü için bütün goblinler kafileye saldırmak için kafilenin peşlerinden gelir. LA X "LA X", American Broadcasting Company'de gösterilen "Lost"'un 104. ve 105. ayrıca altıncı ve final sezonunun ilk bölümüdür. Bölüm, "show runner"/yönetici yapımcılar Damon Lindelof ve Carlton Cuse tarafından yazıldı, yönetici yapımcı Jack Bender tarafından yönetildi. Her iki bölüm, 2 Şubat 2010 tarihinde Amerika Birleşik Devletleri'nde ABC'de ve Kanada'da CTV'de yayınlandı. Hikâye, bir önceki "The Incident" bölümünün sonunda patlayan hidrojen bombasının sonrasını ele almaktadır. "LA X", önceki bölümlerde kullanılan flashback, flashforward ve zamanda yolculuk gibi yöntemlerinin yerine yeni bir anlatım tarzını ortaya çıkarmaktadır. Bu yöntemle, ton bakımından final sezonunun, ilk sezonun benzeriymiş hissini uyandıracağı belirtildi. ABC bu sahneleri, "flash sideways" olarak tanımladı. Nitekim bölüm karakterleri tekrar 2004 ve 2007 yıllarına götürüldü. "LA X" bölümü, ABD'de 12.614 milyon kişi tarafından seyredildi. İlk zaman çizgisinde; 2004 yılında Oceanic Flight 815 uçuşunu sürdürmektedir. Dizinin kahramanları ilk uçuşta olduğundan farklı da olsa benzerlik göstermektedir. Kate Austen (Evangeline Lilly) yine Federal Ajan Edward Mars (Fredric Lehne) eşliğinde yolculuk yapmaktadır. Dr. Jack Shephard (Matthew Fox), babasının cenazesini götürmektedir. Rose Henderson (L. Scott Caldwell) yine Jack'e yakın koltuğa oturmuştur, Bernard bu kez yanına gelip oturabilecektir. John Locke (Terry O'Quinn) ise yine felçlidir. Ancak farklı olarak Boone Carlyle (Ian Somerhalder), üvey kız kardeşini Los Angeles'a giden uçağa bindirmemiş, onu yanına almadan uçağa binmiştir. Boone ve Locke yakın koltuklara oturmuşlardır ve sohbet ederler. Hugo "Hurley" Reyes (Jorge Garcia) dünyanın en şanslı adamı olduğunu düşünmektedir, yan koltukta oturan Sawyer, Hugo'ya kendisine piyango çıktığını herkese söylememesi tavsiyesinde bulunur. Desmond Hume da (Henry Ian Cusick) uçağın yolcularından biridir, bir ara yanındaki yolcudan sıkılarak Jack'in yanına oturur, tanışırlar ve bir müddet sohbet ederler. Charlie Pace (Dominic Monaghan) de uçaktadır ve intihar etmek için bir eroin paketi yutmaya çalışır. Jack ve Sayid Jarrah (Naveen Andrews), yardımlaşarak onu uçakta hayata döndürür, ancak Charlie hayata döndüğü için memnun değildir ve Jack'e kendisini kurtardığı için kızar. Uçak güvenli olarak LAX'e (Los