yaptı. Mankenlik yaparken, bir reklam ajansında casting sorumlusu ve prodüksiyon asistanı olarak görev aldı. Müzik hayatına atıldığı 1992 yılında mankenlik mesleğini tamamen bıraktı. İlk albümü "Bir Umut", 1992 yılında çıktı. 2002 yılında Bursa'da özel bir tiyatroda Love Story'nin başrolünde oynadı ve bu ilk tiyatro deneyiminde çok başarılı oldu. 2008 yılında Abdullah Şahin Tiyatrosu'nda Çılgın Yenge, 2009 yılında yine Abdullah Şahin Tiyatrosu'nda Üvey Karım ve 2011 yılında Adım Tiyatro'da Kanlı Nigar oyunlarıyla tekrar tiyatro sahnesine çıktı. 2005 yılında uzun zamandır üzerinde çalıştığı romanı "Belki de Hiç Unutmadım" yayınlandı. Madımak (anlam ayrımı) Diyojen (dergi) Diyojen, Teodor Kasap tarafından Fransızca ve Rumca olarak çıkarılırken 25 Kasım 1870 tarihinden itibaren Osmanlıca yayınlanmaya başlayan ilk Osmanlı mizah dergisi. Derginin merkezi İstanbul'da Asmaaltı'ndaki Camlı Han'ın bodrum katındaydı. Fıçıya girmiş Diyojen'in Romalı askerlerle karşı karşıya resimlendiği logosunun üzerinde eski harflerle "Diyojen", altında ise "Gölge etme başka ihsan istemem" sloganı yazıyordu; fiyatı 3 kuruştu. İlk yayınlandığında haftalık olan dergi 23. sayısından itibaren haftada iki kez, 148.sayısından itibaren de üç kez yayınlanmaktaydı. Osmanlı İmparatorluğu'nda modern mizahın ilk örneklerinin yayınlandığı dergi, Ali Bey, Ebüzziya Tevfik ve Namık Kemal'in imzasız yazılarına yer verilmişti. Dergi, politik mizah yazılarından dolayı üç kez geçici sürelerle kapatılmış, kesintili süren yayını 11 Ocak 1873'te yayınlanan 183. sayısından sonra kesin kapatma kararıyla sona ermişti. Norfolk (anlam ayrımı) Norfolk Kontluğu: Doğu Anglia, İngiltere'de birinci seviyede bir yerel idare birimi. Merkezi Norwich. Norfolk ÅŸunlar da olabilir: Wilhelm Kress Wilhelm Kress (d. 29 Temmuz 1836, Sankt-Peterburg - ö. 24 Şubat 1913, Viyana), havacılığın öncülerindendir ve bir hava taşıtı tasarımcısıdır. Kress ilk çağdaş yelken kanat'ını 1877'de geliştirdiği Viyana'ya 1873 yılında gelmiştir. Bu yelken kanat zamanının çok büyük bir gelişmesiydi çünkü o dönemde birçok mühendis hala havadan ağır motorsuz taşıtların sorunlarıyla boğuşuyordu. Kress, yüzyılın dönümünde, motorlu hava taşıtına geçiş için uğraşan yarışçılardan biriydi. 1900 yılında çubuk kontrollü hava taşıtını geliştirdi. Model uçağı su yüzeyinden havalanmak için tasarlanmıştı ve her ne kadar Wright kardeşlerin 1903'teki uçuşları gibi kumanda edilebiliyor olmasa da en az onun kadar önemli olan ilk uçuşunu 1901 yılında Viyana yakınlarında yapmıştır. Ağır motor nedeniyle daha uzun bir kontrollü uçuş olası olmamıştır. Bir Umut (albüm) Bir Umut, Soner Arıca'nın 25 Aralık 1992 tarihli ilk müzik albümü. Pierce Brosnan Pierce Brendan Brosnan (d. 16 Mayıs 1953), İrlandalı sinema oyuncusu. Özellikle James Bond karakteri ile tanındı. Boyu 1.88 m'dir. Pierce Brosnan, 16 Mayıs 1953’te İrlanda’nın County Meath Navan şehrinde dünyaya geldi. 1964 yılında ailesiyle beraber Londra’ya taşındı. Burada gördüğü ilk filmlerden biri "Altın Parmak"'tı. Çalışmaya, genç yaşta bir sirkte alev yutan adam olarak başladı. Okulu bıraktıktan sonra reklam yıldızı oldu. Daha sonra, akşamları tiyatro grubunda faaliyet gösteren bir arkadaşı sayesinde oyunculukla tanıştı. İşini bırakarak oyunculuk kariyerinin başlangıcı olarak kabul edilebilecek Londra'daki Drama Merkezi'ne girdi ve burada 3 yıl eğitim gördü. Bu eğitiminin ardından 1.88 m boyundaki oyuncu taksi şoförlüğü ve reklam oyunculuğunu bırakıp "full time" oyunculuk yapmaya başladı. Genç ve yakışıklı oyuncu Brosnan'ın teatral çıkışı, oyun yazarı Tennessee Williams'ın onu İngiliz yapımı "Red Devil Battery Sign"da McCabe'i canlandırması için seçmesiyle gerçekleşti. Londra Drama Merkezi'ndeki çalışmalarından 4 yıl sonra sahneden ayrılarak, ilk filmi "The Long Good Friday"de rol aldı. Amerika, oyuncuyu ilk kez "The Manions of America" adlı dizi filmde Rory O'Manion olarak tanıdı. Burada canlandırdığı karakter bir İrlanda göçmeninin 19. yüzyıl Amerikası'ndaki yükselişini anlatıyordu. Bu başarılı çıkış, Brosnan'ın yıllarca popüler bir dedektif dizisi olarak. ekranlara gelen "Remington Steele"de de başrol almasının yolunu açtı. Sinema oyunculüğüne geçişi kolay olmadı; ancak düzenli olarak dizilerde ve TV filmlerinde oynama şansı buldu. Remington Steele'in ratingleri altüst etmesi televizyon için Brosnan'ın hep popüler kalmasını sağladı. Brosnan, Remington Steele'in çekimleri için, eşi ve çocuklarıyla California'ya taşınmıştı. Dizi son derece başarılı bir şekilde, 4 sezondan fazla 92 bölüm olarak ekranlara geldi. Bu, Pierce'ı bir anda Amerika'nın baş oyuncuü yaptı. Pierce, bir oyuncu olarak adını daha çok dizi filmler, tanıtım filmleri, kablolu yayın sinemaları ve televizyon reklamı ile duyurmuştu. Ancak 1984 yılı başında Pierce'ın, Roger Moore'dan sonraki James Bond olarak rol alabileceği dedikoduları yayılmaya başladı. 1986 yılında kendisine bu teklif götürüldü. Ama dizi sözleşmesi nedeniyle teklifi geri çevirmek zorunda kaldı. Haziran 1994'te Londra'da Pierce Brosnan büyük bir basın toplantısı ile beşinci 007 olarak açıklandı. Popüleritesini çevirdiği ilk Bond filmi olan Altın Göz ile yeniledi. Onu takip eden blockbuster filmleri olan Yarın Asla Ölmez ve Dünya Yetmez ile de yeni filmlerine kapı açtı. Son olarak rol aldığı Başka Gün Öl filminde ise başrolleri Oscar Ödüllü sanatçılar Halle Berry ve Judi Dench ile paylaştı. Oynadığı Bond ve Steele rollerinin yanı sıra, Pierce'ın çok değişik alanlarda, geniş bir film ve televizyon kariyer geçmişi var; arkeologdan katile kadar birçok farklı rol üstlendi, Chris Columbus'un komedi filmlerinden Merchant Ivory'nin dramalarına kadar... Aynı zamanda yönetmen John McTiernan'ın ilk nitelikli filmi olan "Nomads"da da oynadı. Nancy Astor'un prodüksiyonunu üstlendiği BBC Masterpiece Tiyatrosu'nda Robert Gould Shaw'u canlandırmasıyla 1984 yılında Altın Küre Ödülü'ne layık görüldü. 1996'da "Altın Göz", filmindeki James Bond rolü ile Aksiyon Filmlerinin En iyi oyuncuü olarak Blockbuster Ödülü'nü aldı. Brosnan iyi bir oyuncu olduğunu her türden rolü kabul ederek ve başarı ile canlandırarak kanıtladı. The Mirror has Two Faces, Mrs. Doubtfire ve Çılgın Marslılar gibi komedi filmlerinin yanında aksiyon ve gerilim filmlerinde de adını duyurdu. Bruce Beresford’un yönettiği drama filmi olan Mr. Johnson, Michael Caine ile paylaştığı The Fourth Protocol, bir bilim kurgu gerilim filmi olan Lawnmower Man ve Nicholas Myer’ın yönettiği The Deceivers rol aldığı diğer filmlerine örneklerdir. En Güzel Serüven En Güzel Serüven, Soner Arıca'nın 14 Mart 1994'te yayınladığı ikinci müzik albümü. Roger Moore Sir Roger George Moore (d. 14 Ekim 1927, ö. 23 Mayıs 2017), İngiliz sinema oyuncusu. 1991 yılından itibaren ölümüne kadar UNICEF elçiliği yapmıştır. 1973 ile 1985 arasındaki 7 filmde James Bond karakterini canlandırmıştır. Moore 23 Mayıs 2017 yılında hayatını kaybetmiştir. Cenazesi yakılarak Monaco'da icra olunmuştur. Ahmediye, Karapürçek Ahmediye, Sakarya ilinin Karapürçek ilçesine bağlı bir köydür. Ahmediye, Gürcistan'in Acara Özerk Cumhuriyeti'nden göç eden Müslüman Gürcüler tarafından 1903'te kurulmuştur. Sakarya il merkezi Adapazarı'na 30 km., Karapürçek ilçesine ise 7 km. uzaklıktadır. The Godfather: The Game The Godfather: The Game EA (Electronic Arts) Games tarafından 2006 yılında PC, PSP, Playstation 2, Xbox'ta çıkarılmış olan video oyunudur. Oyun,"The Godfather" filminin evreninde geçmektedir. 1940'lı yılların New York'unu konu alır. Sandbox türünde bir oyundur (Şehir Oyunu). Oyunda hikâyesi ele alınan karakter Aldo Trapani, Corleone Ailesi hesabına çalışan bir mafya elemanıdır. Trapani'nin öz babası da Corleone Ailesi'nin bir elemanıydı ama çocukken oğlunun gözü önünde Emilio Barzini tarafından katledildi. Trapani o gün babasının intikamını almaya yemin etti. 1940'lı yıllara gelindiğinde Trapani, Luca Brasi tarafından Corleone Ailesi'ne alınır. Brasi ona bir mafyanın ihtiyacı olan her şeyi öğretir. Olaylar bundan sonra Corleone ailesinin "Soldier"'ı Luca Brasi'nin Trapani'nin gözünün önünde Bruno Tattaglia tarafından öldürülmesiyle başlar. Şehir mafya aileleri arasında 5'e bölünmüştür. Her bir bölgeyi farklı birer mafya ailesi yönetir. Bölge, Corleone Ailesinin haracı altındadır. Ancak oyuna ilk başlandığında Corleone Ailesinin değil baş düşmanı Tattaglia ailesinin kontrolü altındadır. Karakter oyuna bu bölgede başlar. Bölge New York halkının orta sınıf kesiminin oturduğu bölgedir. Daha çok İtalyan asıllılar ve küçük esnaflar yaşamaktadır. Don'u Vito Corleone'dir Sicilya/İtalya'nın Corleone kasabasından Amerikaya gelmiştir, yaşadığı zorluklar onu mafya olmaya itmiş ve bu işte çok başarılı olmuştur. Herkes ona "Godfather" (Baba) diye hitap eder. Senatörler ve politikacılarla iyi ilişkileri vardır. Etrafında oldukça saygı görür. Bu aile New York'un ve Amerika'nın en güçlü ailesidir. Corleone ailesinin adamları siyah takım elbise giyer. Arması siyah bir aslandır. Bu bölge New York'un şehir merkezidir. Hali ile en çok para bu bölgeden kazanılır. Bankaları soyarak iyi kazanç elde edilebilir. Bu bölge Barzini ailesi tarafından kontrol edilmektedir.Barzini ailesi Corleone ailesinden sonra en güçlü ailedir. Don'u Emilio Barzini'dir. Ayrıca Oyunda yönetilen karakterin öz babasını gözünün önünde katlettirmiştir, bütün aile liderleri gibi sonu Aldo Trapaninin silahından çıkan kurşunla ölüm olmuştur. Aynı zamanda Corleone ailesine karşı Tattaglia ailesini desteklemektedir. Adamları yeşil takım elbise giyer. Arması bir kaledir. Bu bölge New York'un arka sokaklarıdır. Cuneo ailesi tarafından kontrol edilmektedir. Don'u Carmine Cuneo'dur. Cuneo ailesinin elemanları kırmızı renkte takım elbiseler giyerler. Türkçe anlamı Cehennemin Mutfağıdır.Oyunu oynarken arka sokaklara girerseniz mafya savaşlarının yaşandığını görebilirsiniz.Arması bir akbabadır.Oyunun başlarında aynı Stracci ailesiyle olduğu gibi bu aileylede pek bir kızışmamız olmuyor fakat sonradan karakterimiz Underboss veya Don olduğu zaman Stracci ve Cuneoyla pek çok silahlı çatışmaya giriyoruz. Bu bölge Tattaglia ailesi tarafından kontrol edilmektedir.Don'u Philip Tattagliadır. Tattaglia ailesi Corleone ailesinin başdüşmanıdır.Ve Corleone ailesine en büyük kötülüğü bunlar yapmıştır.Oyunda Corleone ailesinin her işine karışırlar. Bu ailenin adamları sarı takımlar giyer. Arması sarı boğadır. Bu bölge New York'un sosyetik bölgesidir.Arabaları ve Köprüsüyle göz kamaştırıcıdır. Bu bölge Stracci ailesi tarafından kontrol edilmektedir.Don'u Victor Stracci'dir. Bu ailenin adamları mavi takım elbise giyerler. Bu bölge işçi sınıfı halkın olduğu bir bölgedir. Sanayi tesisleri genellikle buradadır. Stracci ailesi Corleone Ailesi ile pek ilişkisi olmayan bir ailedir. Bunun için de oyunun başlarında bu bölgede Corleone Ailesi'nin mekânı yoktur. Arması bir attır. Bu aile çok acımasızdır. New Jersey sokaklarında gezerken silah seslerine çok sık rastlanabilir.Stracci ailesinin adamları bir infaz yapıyor olabilir. Oyun diğer sanbox oyun türlerinden çok farklıdır. Oyun tamamen mafya üzerine kuruludur. Oyun iki dalda incelenebilir; görevler ve mekanlar. Görevler filmdeki senaryoya bağlı olarak ilerler oyuncuya para ve saygınlık kazandırır. Mekanlar, bir ailenin haraç aldığı oteller, esnaf dükkanları (manav, kasap, çiçekçi vb.), bilardo salonu, bar, Matbaa, kumarhane, genelev, restaurant ve aileye ait kaçakçılık mekanlarıdır. Mekanların zorluk düzeyi $ işaretiyle gösterilir; 5 işaret aile evidir oldukça iyi korunur, 4 işaret hublardır örneğin Barzini Hub, 3 işaret kaçakçılık mekanlarıdır, 2 işaret otel vb., 1 işaret esnaf dükkanları. Bir mekanı ele geçirmek yani haraç almak istendiğinde oyuncunun iki seçeneği vardır ya mekanı koruyan aile adamlar öldürülür, mekan sahibi dövülerek ikna edilir burada dikkat edilecek husus adamı fazla kızdırmamak yoksa saldırır ya da içeri girilir mekan sahibi parayla ikna edilir. Birinci seçenek daha iyidir ve daha çok tercih edilir. Ama bir ailenin adamları çok öldürülür ve zarar verilirse "Vendatta" yani o aile ile Trapani'nin ailesi arasındaki nefret artar, o aile Carleonelere "Mafya Savaşı" ilan eder. Savaşı bitirmek için ya o ailenin bir mekanının içine bomba atılır ya da "FBI-G Men" bulunur, rüşvet verilir (haritadaki köşeli rozet). Oyundaki silahlar levellere ayrılır her silahın üst leveli vardır, level arttıkça silahın mermi haznesi vuruş gücü artar,görünüşü değişir.3. level en son leveldir ve oldukça pahalıdır. Oyunda en pahalı silah "Dillinger" olup 500,000$ satılmaktadır Tüm silahlar kara borsacıdan (black markets) satın alınabiliyor. 1.Tommy Gun (Thomson M16):Oyundaki tek makineli tüfektir, mermi haznesi çok geniştir fakat vuruş gücü azdır, çok seri ateş eder çatışmalarda büyük avantaj sağlar.3. leveli Dillingerdir ve 500.000 dolardır. 2.Long Barnel Shotgun: Pompalı tüfektir,2 mermilik haznesi vardır, yakın ateşlerde öldürücüdür. Uzaktan çatışmalarda pek işe yaramaz.3. leveli 450.000 dolardır. 3.38.Snub Nose: Oyundaki en basit tabancadır,bildiğimiz altıpatlardır. Düşük atış gücü vardır. 4.Pistol: 14'lük Baretta benzeridir.vuruş gücü orta düzeydedir, çatışmalarda işe yarar. 5.Magnum: Toplu tabancadır,vuruş gücü çok yüksektir en iyi tabancadır,çatışmalarda avantaj sağlar.3. leveli Pytondur. 6.Dinamit: İşyeri ve banka kasaları patlatmak ve el bombası şeklinde kullanılır. 5 metre civarında bütün düşmanlar ölür. 7.Bomba.En güçlü patlayıcıdır, mekanları patlatmakta kullanılır. 8.Molotof Kokteyli: Bildiğimiz molotof koktelyidir attığınız düşman yanarak ölür. 9.Baseball Sopası, Demir Sopa, Polis Copu: Hepsinin vuruş gücü aynıdır yakın dövüşlerde kullanılır. 1. Outsider: Aileden olmayanlar için kullanılır. 2. Assocatied: Ailenin tetikÃ§ilerini temsil eder. 3. Soldier: Ailenin tüm işlerinin yapan asıl elemanlarını tanımlar. 4. Capo: Şef de diyebileceğimiz bu rütbedekiler Don veya Underboss'tan aldığı emirleri soldier ve assocatied rütbelerindekilere iletir (yani bir aracı görevindedir). Bir Soldier ve Assocatied mangasına hükmeder. Görevleri ailelerinde kendilerine ait olan bölgeyi korumak ve Don'dan aldığı emirleri uygulamaktır. 5. Underboss: Don'un yardımcılığı da denebilcek rütbe. Genellikle Don'un oğulları bu görevi yapar. 6. Don: Bu rütbe ise ailenin liderini temsil eder. Tüm ailenin kontrolü elindedir. Bu rütbeye gelindiğinde görevler bitmiş olur. 7. Don Of New York City: Tüm New York'un yeraltı liderliğini temsil eden rütbe. Tüm New York'un yeraltı işleri ondan sorulur. En büyük rütbedir. Bu rütbeye ulaşmak için bütün mekanları ele geçirmek gerekir. Geophaps Geophaps, güvercingiller (Columbidae) familyasında sınıflanan bir kuş cinsidir ve yalnızca 3 tür içerir: Bu türlerden spinifeks güvercininin iki alt türü bulunmaktadır: Yaşıyorum Yaşıyorum, Soner Arıca'nın 18 Mayıs 1995'te yayınladığı üçüncü albümü. Ülkelere göre işsizlik oranı listesi Bu liste Dünyadaki ülkelerde işsizlik oranlarını The World Fact Booka göre düzenlenmiştir. Phaps Phaps, güvercingiller (Columbidae) familyasında sınıflanan bir kuş cinsidir ve "bronz kanat" ortak adıyla anılan 3 türü içerir: Kabraxis Diablo: Siyah Yol kitabında, insanları iyileştirerek veya onlara istediklerini (para, yetenek) vererek, kendisine inanmalarını sağlayan sahte tanrı, iblis. Kendisine bir kilise kurar, yüksek rütbeli bir rahibi ayartarak kendisinin bir peygamber olarak tanınmasını sağlar ve oldukça fazla mürit toplar. Dünya ile cehennem arasındaki geçişi kolaylıkla yapabildiği için, kendisinden bir şey dileyenleri kilise içindeki bir yoldan (siyah yol) geçirerek cehenneme getirir, kendi mekanında, müridinin isteğini yerine getirerek aklını çeler. Böylece Westmarchın oldukça büyük bir kısmını dinden çıkarmıştır. Yaptığı eylemlerin aslında iyiliğe hizmet ediyormuş gibi görünmesi, en büyük kozudur. Kara GÃ¶mlekliler Kara Gömlekliler (İtalyanca: Camicie nere ya da Squadristi), I. Dünya Savaşı sırasında ve onu izleyen II. Dünya Savaşı'nın sonlanmasına kadar İtalya'da yarı askeri faşist örgüt. 1919 - 1923 arasında Squadre D'azione ("Eylem Mangaları"), 1923 - 1943 arasında Milizia Volontaria Fascista Per La Sicurezza Nazionale ("Ulusal Güvenlik İçin Gönüllü Faşist Milisi") olarak adlandırılan, Benito Mussolini yönetimindeki Ulusal Faşist Parti'nin üyeleri olan silahlı birliklerdir. Bu paramiliter yapılanmaya milliyetçi görüşleriyle bilinen aydınlar, eski ordu subayları ve bazı toprak sahipleri destek vermiştir. Henicophaps Henicophaps, güvercingiller (Columbidae) familyasında sınıflanan bir kuş cinsidir ve yalnızca 2 tür içerir: Kama Kama, uçları üçgen şeklinde olan ve baltaya benzeyen aletlere denir. Bu basit aletler metalden veya tahtadan yapılırlar ve kesicidirler. Bir nesne kesilmek istendiğinde kamanın keskin ucu bu noktaya konulur ve üst kısmına sert bir cisimle vurularak basınç oluşturulur böylece nesne kesilir. Yüzeyleri eğik düzlem şeklinde olan prizmaya benzer. Kullanım amaçları; cisimleri kesmek, parçalamaktır. Bıçak, makasın kesici kısımları, çivi, iğne, çuvaldız ve balta kamaya örnektir. Osmanlı akıncıları tarafından da yaygın olarak kullanılmıştır. Muhammed Emin (Dağıstan) Muhammed Emin Paşa (Avarca "МухIаммад Амин Асиялав"; 1818, Dağıstan - 8 Nisan 1901, Bursa, Armut köyü), 19. yüzyıldaki Rus-Çerkes Savaşı'nın Avar kökenli önderlerinden biri ve İmam Şamil'in üçüncü naibidir. Muhammed Emin Asiyalal, 1818'de Dağıstan’ın Gunib vilayetine bağlı bir Avar köyü olan Honoda'da (Гьонода) doğmuştur. Babasının ismi «Honodalı Hacı» anlamında olan "Honodiyaw Hajı"’dır. Lakabı olarak annesi "Asiye"’nin adıyla çağrılmıştır. Bu yüzden Avar dilinde lakap olarak "Asiyalal Muhammed" («Asiye’nin Muhammed») biçiminde adlandırılmıştır. 1829 Edirne Antlaşması'na dayanarak Çerkesler üzerinde egemenlik hakları bulunduğunu öne süren Ruslar, bunu kabul etmeyen Çerkeslere (Adıgelere) boyun eğdirmek için, Çerkesya'yı üzerinde kale, karakol ve gözetleme kuleleri bulunan müstahkem askeri hatlarla çember içine almışlardı (1837-39). Buna bir karşılık olmak üzere Çerkesler, 1840 yılı ilkbaharında, Karadeniz kıyısı boyunca uzanan kıyı hattı başta olmak üzere, bu hatlara karşı harekata geçmiş, hatları yıkmış ve kalelerin çoğunu da ele geçirmişlerdi. Bu harekattan önce Türkiye ve İngiltere'den gelen bazı ajanlar, Türk ve İngilizlerin harekata geçilmesi halinde Çerkeslere yardım edeceklerini söylüyorlardı ama bu sözlerin asılsız olduğu anlaşılmıştı. Hiçbir yardım alamayan Çerkesler de, moralleri bozulmuş halde savunmaya çekilmişlerdi. Öte yandan Ruslar, 1830-39 yılları arasında Adıgelerin "Base Ovası" dedikleri, Kuban Irmağı ile daha batıdaki Laba Irmağı arasında bulunan verimli Adıge toprakları da, Rusların eline geçmişti. Bu topraklarda yaşayan Çerkeslerin (Kuban Kabartay, Besleney, Mahoş, Abaza, vb.) çoğu katledilmiş, bir bölümü de Laba Irmağı batısına sığınmıştı. Ele geçirilen bu Çerkes topraklarında 'stanitsalar' (Müstahkem Kazak köyü) kurulmuştu. Doğal olarak, buralardan sürülen Çerkesler, topraklarını geri almak istiyorlardı. İmam Şamil de, naib adı verilen temsilcilerini Çerkesler arasına gönderip şeriat esaslarına göre onları örgütlemeye ve yeniden savaşa katmaya çalışıyordu. 1846'da Şamil, kendi egemenlik alanı olan doğudaki Dağıstan ve Çeçenya ile, en batıdaki Çerkesya arasında bulunan ve Kuzey Kafkasya'yı ikiye bölen stratejik Kabartay bölgesini Rus yönetiminden çıkartmak üzere harekete geçti;amacı Kabartayları yanına çekip Ruslara karşı verilen dinsel görünümlü,ama temelde bağımsızlık içerikli "Müridizm Mücadelesini", Adıgelerle doğrudan birleşmeyi gerçekleştirerek, Kuzey Kafkasya boyutuna yaymak idi. Ama geleneksel olarak Rus dostu olan Kabartay derebeyleri Şamil'e karşı tavır koydular. Derebeylerinin yardımına gönderilen Rus birliklerinin yakınlaşması ve tehlike oluşması üzerine, Şamil de Çeçenya'daki karargahına geri dönmek zorunda kalmıştı. Bu yeni durum üzerine İmam Şamil, Ruslarla bir tür ateşkes durumu içinde olan ve kendileriyle doğrudan bir temas olanağı bulunmayan Çerkesya'da yaşayan Müslüman toplulukları örgütlemesi ve yeniden savaşa katması için 30 yaşındaki genç ve enerjik naiplerinden Muhammed Emin'i, temsilcisi olarak Adıgelerin arasına gönderdi. Muhammed Emin, Çerkeslerce verilen adıyla "Mıhamet Emin" ya da kısaca "Naib", yanında din adamları, kadılar ve muhafızlar olduğu halde, 1848 yılında Çerkesya'ya geldi; Adıge toplulukları, özellikle Abadzehler tarafından dostça karşılandı. 1849 yılı ilkbaharında Mahoş, Yegerukay ve K'emguylar Naib'e bağlılıklarını bildirdiler; Ubın Irmağı boyundaki Şapsığlar da destek sözü verdiler. İmam Şamil, yönetimine aldığı yerlerde köleliği ve derebeyliğini kaldırıp eşitlikçi bir şeriat düzeni (İslami bir devlet yönetimi) kuruyordu. Bu nedenle Naib, yoksul köylüler, özellikle köleler arasında bir özgürlük umudu yaratmıştı. Ama Naib, Şamil'in adaleti ve eşitliği esas alan politikasından saptı, derebeylerinin de desteğini elde etmek için, birkaç eşten oluşan haremine bir K'emguy derebeyinin kızını da aldı. Bu beklenmedik politik sapma, yoksul köylüler ve köleler arasında güvensizliğe ve tepkiye yol açtı. Naib, 100 aileden oluşan ve muhtarlar tarafından yönetilen bucaklar kurdu. Muhtarın görevi yukarıdan verilen buyrukları yerine getirmek ve istenen sayıda silahlı savaşçıyı Naib'in emrine vermek idi. Birkaç bucak, bir ilçe oluşturuyordu. İlçenin başında bir müftü ile bir kadı görev alıyordu. Bunların üstünde ise, kendisi ile, en yakınlarının yer aldığı bir üst meclis bulunuyordu. Bu mecliste Abadzeh muhtarı Cendere Hacı Hasan, Muhtar Beresbıy, Abdullah İsmail Efendi, Hacı Zade Muhammed Efendi, Kunıko Hanıko ve İbrahim Hanoğlu bulunuyordu. Örgütleyici çabaları nedeniyle, Naib'e İstanbul'dan bir takdirname ile iki nişan takılı, elmas ve mücevher işlemeli bir kaftan gönderilmişti. Naib, kısa sürede, Rus sığınmacı ve esirlerden devşirme bir özel ordu kurmayı, Base Ovasından sığınanların ve Abadzehlerin desteğini almayı başardı. Ardından bu küçük özel ordusunu bir baskı aracı olarak kullanmaya başladı, ayrıca Abadzehlerden "Murtazıklar" adını verdiği üniformalı birlikler de oluşturdu. İmam Şamil'in daha etkin mücadele istekleri sonucu, Adıgelerin savunmada kalma genel stratejisini bozup, 1849 yılı boyunca Rus mevzilerine 101 adet saldırı yöneltti. Ruslar da, karşılık olarak,ayırımsız bütün Adıgelere yönelen daha sert misillemelerde bulundular. Ayrıca Ruslar, Adıgelerin "vahşi", "eşkıya" ve iflah olmaz "haydutlar" oldukları biçiminde bir dezenformasyon, maksatlı bilgilendirme fırsatı da yakaladılar. Naib'in, terörü de kullanan şer'i uygulamaları (bu arada demokratik yaşama alışmış Abadzehlere ve devşirmelere bile, zorla, günde beş vakit namaz kıldırması) yanında, bazı sanayileşme çalışmalarını da başlattığı bilinmektedir. Naib, kurdurduğu şeriat mahkemeleri ile, hırsızların elini kesme, muhalifleri kuyularda hapsetme ve idam gibi sert cezalar uygulatmaya, geleneksel mahkemeleri kaldırmaya başladı. Bu durumlar karşısında, böylesine davranışlara alışık olmayan topluluklar, yani Abadzehler dışındaki Adıge toplulukları, özellikle Şapsığlar şeriat mahkemelerini ateşe verip yaktılar ve murtazıkları bölgelerinden kovdular. Muhammed Emin'in etkinliği uzun sürmedi, sonunda Unbi (Umpa) Dağlarında Ruslara yenilip eski gücünü ve saygınlığını yitirdi. 16 Temmuz 1851'de Kuban bölgesi Şapsığları Muhammed Emin'in Anthir (Антхыр)'deki istihkamını ve şeriat mahkemesi binalarını yıktılar. Burada Ruslarla yeniden ticaretin başlatılması ve Naib yanlısı olan bütün din adamları zümresine yönetimden el çektirilmesi kararları alındı. Ayrıca Karadeniz kıyısında Aşe ve Psezuapse (Psışu) ırmakları yöresinde yaşayan Şapsığlar da, 12 Ağustos 1851'de Lazarevsk Kalesi yakınlarında toplanıp Muhammed Emin'i tanımama ve Ruslarla ticari ilişkileri başlatma kararı aldılar. Halk savaşı ve savaş gerekçesiyle Muhammed Emin tarafından konulmuş olan ağır vergileri ödemeyi istemiyordu. 1853-56 Kırım Savaşı sırasında, Çerkesya, böylesine bölünmüş ve pasifleşmiş bir durumdaydı. Savaş koşullarından yararlanma ve yeniden "genişleme" planları yapan Osmanlılar, eski bir Rus subayı olup Türkiye'de sığınmacı olarak bulunan Seferbey Zaneko'yu (Занэкъо Сэфэрбэй), "Çerkesistan Valisi Sefer Paşa" unvanını vererek Tuapse'ye gönderdiler. Ama, yörede yaşayan ve bağımsızlıklarını her şeyin üstünde tutan Şapsığlar bu tür bir "Osmanlı Valiliğini" tanımadılar. Sefer Paşa da, kuzeye, eski memleketi Natuhay yöresine gitti, ama orada da önemli bir etkinlik gösteremedi. Sonuç olarak, dışlanmışlık nedeniyle Türklere kırgın olan Naib ile Osmanlı Valisi Sefer Paşa arasında bir tür gizli rekabet de başladı. Çerkesler, Kırım Savaşına doğrudan katılmadılar, ama Kafkasya'daki Rus birliklerinin önemli bir bölümünün cepheye sürülmesini de engellemiş oldular; böylece Müttefiklere (İngiliz ve Fransızlara) dolaylı bir destek sağlamış oldular, ama bu yüzden, kendi sonlarını da hazırladılar. Artık Ruslar, egemenlik alanları içinde bir ada gibi kalmış olan Çerkesya'yı, halkı ile birlikte yok etme yollarını araştırmaya başlamışlardı (1857). Kırım Savaşı'ndan sonra Ruslar tüm güçleriyle, önce Şamil'in üzerine yürüdüler. Şamil 6 Eylül 1859'da Dağıstan'ın Gunip Dağında Ruslara teslim oldu. Muhammed Emin de, Aralık 1859'da, anlaşmalı olarak Ruslara teslim oldu. Rus generallerinden Filipson, Muhammed Emin'in, sadece bir din adamı olarak Abadzehler arasında oturmasına izin verdi, ama Rusların istediği biçimde Çerkesleri barışa (boyun eğmeye) yöneltemedi. Söylendiğine göre, Naib, Çerkeslerin savaş planlarını da Ruslara sunmuştu. Nitekim Ruslar, Naib'i ömür boyu yıllık maaşa bağladıkları gibi Türkiye'ye gitmesine de izin verdiler. Naib, karılarını da yanına alıp gizlice Türkiye'ye göç etti. Ruslara teslim olmasından ve Türkiye'ye gitmesinden sonra, Naib'in ele geçirilen Rus esirlerden oluşma devşirme ordusu askerleri de, 1826'daki "Yeniçeri katliamında" olduğu gibi, katı Abadzehler tarafından katledildiler. Naib'in, Türkiye'de,kendisini bir hain olarak gören Çerkesler taraından sürekli arandığı ve öldürülmek istendiği, saklanmak için, gizlice Bursa Armutköy'e yerleştiği söylenmektedir, çok sayıdaki karılarının ve kendisinin mezarı, hepsi de bir arada, Armutköy'dedir. Martin Luther (anlam ayrımı) Chalcophaps Chalcophaps, güvercingiller (Columbidae) familyasında sınıflanan bir kuş cinsidir ve yalnızca 2 tür içerir. Türleri ve onların ITIS'de verildiğine göre alt türleri şunlardır: Wikispecies, zümrüt kumru "(Chalcophaps indica)" için ITIS'de belirtilenlerin yanında şu alt türlere de yer vermektedir: Renkli cam etkisi Renkli cam etkisi (İng. stained-glass window effect) metapsişikte şuuraltının dönüştürücü etkisine verilen addır. Terim ilk kez İngiliz metapsişikçi W.T.Stead (1849-1912) tarafından kullanılmıştır. Metapsişikçilere göre, tebliğ, haberci rüya gibi sezgisel yolla alınan enformasyonlarda şuuraltı dönüştürücü ve sembolleştirici bir rol oynar. Bu rol şöyle açıklanır: İnsanın imajinasyon yeteneğinin sembolleştirici bir özelliği vardır. Zihne “anlamlar” halinde gelen “tesirler” insan zihninde, ister istemez fiziksel alemin bir özelliği olan imajlara bürünmek zorunda kalırlar ki, bürünecekleri imajları da “tesir”i alan insanın şuuraltı dağarcığından elde ederler. Tesir ne kadar yüksek ya da süptil bir kaynaktan gelirse gelsin, alıcı kişinin kapasitesi, şuuraltı imajları, şuuraltı dağarcığı tesirin özgün halini kaybetme derecesi ve kısıtlanması açısından çok önemli bir rol oynar. Kaynağından “anlam” olarak inmeye başlayan tesir onu alan insanın zihninde imaj olarak belirene kadar bir sürü değişim ve dönüşüm geçirir. Kısaca tesirler, insan zihninde yer ederken, ister istemez o insanın şuuraltı dağarcığındaki imajlara dönüşürler ve bu dönüşüm sırasında birtakım sembollere bürünmüş olurlar. Nasıl beyaz ışık, renkli bir camdan geçerken hem camın rengini alıyor, hem de camın eğriliği oranında bir miktar kırılmaya uğrarsa, insanın aldığı metapsişik enformasyon ya da tesir de şuuraltı katmanlarından geçerken bir miktar “kırılma”ya uğrar, yani özelleşir, bükülür, kabalaşır, dönüşür, o ortamdaki malzeme neyse ona bürünür ve böylece özgün halini az çok yitirerek dışarı (zihne, dünyasal veya bağlı şuura) yansır. Melikşah (Anadolu Selçuklu sultanı) Şahinşah veya Melikşah Türkiye Selçuklu Devleti sultanı (1107-1116). Türkiye Selçuklu Sultanı I. Kılıç Arslan'ın büyük oğludur. Büyük Selçuklu Devleti'nin hükümdarı olan Melikşah ile karıştırılmamalıdır. Babasının Musul seferinde öldürülmesi üzerine Büyük Selçuklu Sultanı’nın esiri olarak İsfehan’a götürülmüş; üç yıl sonra kurtulup yeniden Anadolu Selçuklu Devleti’ni Konya merkezli olarak yeniden teşkilandırmaya çalışmıştır. Ülkedeki karışıklıktan yararlanan Bizans İmparatorluğu’nun ele geçirdiği toprakları geri almaya çalışan Şahinşah, Danişmend Beyliği’ne damat olup onların desteğini alan kardeşi Mesud ile yaptığı taht mücadelesi sonunda öldürülmüştür. Doğum tarihi kesin olarak bilinmez. Muhtemelen 1096’da dünyaya geldi. Babası, Türkiye Selçuklu Sultanı I. Kılıç Arslan idi. Babası Kılıç Arslan, 1107'de Büyük Selçuklu Devleti’nin Musul valisi Çökermiş’in çağrısı ile Musul'a gidip şehri teslim almıştı. Büyük Selçuklu hükümdarının Çökürmüş üzerine kumandanı Emir Çavlı’yı göndermişti. Kılıçarslan Çavlı’nın çekildiği Rahbe üzerine yürüdü ve bu sırada Musul’un idaresini melik unvanıyla Şahinşah’a verdi. Rivayete göre bu sırada 11 yaşındaydı. Kumandanlarından Emir Bozmış’ı da kendisine atabeg tayin edilmişti. Büyük Selçuklu kumandanı Emir Çavlı, Artukoğlu İlgazi ve Suriye Meliki Rıdvan'ın kuvvetleriyle Habur Çayı kenarında savaşta yenik düşen Kılıçarslan nehirde boğularak öldü. Şahinşah, Musul’a giren Emir Çavlı tarafından esir alınarak İsfahan'a götürüldü. 1110 yılına kadar esir kaldı ve bu 3 yıl boyunca Anadolu'da büyük bir kargaşa yaşandı. Bizanslılar kaybettikleri Batı Anadolu topraklarını tekrar ele geçirmeye başladılar. Türkiye Selçukluları Anadolu'nun içlerine doğru geri çekildiler. Şahinşah’ın üç erkek kardeşi Anadolu’nun değişik yerlerine dağılmıştı. Emir Bozmış, en küçük kardeşi Tuğrul Arslan ile annesi Ayşe Hatun’u Malatya’ya götürmüştü. Mesud ve Arap adındaki diğer iki kardeşinin nerede oldukları hakkında pek fazla bilgi yoktur ancak Batı Anadolu’nun çeşitli yerlerine yerleşen Türkmen kütlelerinin yanında olduklarını düşünülür. Malatya’da Tuğrul Arslan hükümdar ilan edildi ve henüz küçük olduğu için idareyi Ayşe Hatun eline aldı; Bozmış’ı öldürtüp İlarslan adlı beyle evlendi. İlarslan Malatya halkına kötü davranmaya başlayınca Ayşe Hatun onu yakalatıp hapsetti, bir yıl sonra da Büyük Selçuklu Sultanı Muhammed Tapar’a gönderdi. Bu olaydan sonra Şahinşah, kaçarak ya da serbest bırakılarak 1110’da Anadolu’ya döndü. Babasının merkez edinmeye çalıştığı Malatya’ya gitmesi imkânsızdı. Çünkü orada küçük kardeşi Melik Tuğrul Arslan Sultan ilan edilmişti. Konya’ya gitti. Şahinşah’ın esir bulunduğu üç yıllık dönemde Bizanslılar kaybettikleri Batı Anadolu topraklarını tekrar ele geçirmeye başlamışlar; Türkiye Selçukluları Anadolu'nun içlerine doğru geri çekilmişler; Danişmendliler Anadolu'daki en kuvvetli Türk devleti haline gelmişlerdi. Kılıç Arslan’ın büyük oğlunun döndüğünü duyan Türkmenler onun etrafında toplandılar. Şahinşah, Konya merkezli bir teşkilat kurdu. Kayseri hakimi Hasan Gazi’yi öldürttü; kardeşleri Mesud ile Arap’ı hapsettirdi. Ancak her iki şehzade de bir süre sonra kaçmıştır. Büyük bir ordu hazırlayan Şahinşah Bizans topraklarına akınlara başladı. 1113 yılında İmparator I. Aleksios, Türkler’e karşı sefere çıktıysa da bir sonuç elde edemeyeceğini anlayarak geri dönmüştür. Şahinşah 1114’te Anadolu’daki diğer hükümdarlardan destek alarak yeni bir ordu kurdu. Amacı, Anadolu’da kaybedilen toprakları geri almaktı. Bunu duyan İmparator Konya üzerine bir sefer düzenlediyse de ayağındaki ağrıların yürümesine engel olması nedeniyle seferi erteledi. İyileştiğinde yeniden seferi başlattı. Akşehir’e kadar ilerleyip burayı aldıktan sonra Konya’ya doğru ilerlemektense geri dönmek üzere hareket etti. Dönüş yolunda Selçuklu ordusu tarafından kuşatıldı. Ancak kardeşi Mesud’un hapisten kaçıp Danişmendliler’in desteğini alarak üzerine gelmesi nedeniyle Şahinşah imparatora barış teklif etti. 1116’da Augustopolis (muhtemelen Sultandağ kasabası) ile Akronios (Afyon) arasındaki ovada barış imzalayan Şahinşah, Konya üzerine hareket etti. Yolda Mesud’un ordusu ile karşılaşınca Tyragion’a (Ilgın yakınlarında) gitti. Kaleyi kuşatan Mesud'un adamları tarafından esir alınarak dönemine göre ağır işkencelere maruz bırakıldı ve gözleri kör edildi. Mesud buna rağmen Şahinşah'tan çekindi ve 1118 yılında onu eski Türk adeti gereğince kanı akıtılmaksızın yayının kirişiyle boğdurdu. Rivayete göre öldüğünde 21 yaşındaydı. Konya’da Selçuk sarayında öldürülen ilk hükümdardır. Kabrinin de Konya’da bulunması gerekir. Bugün Alâeddin Tepesi adıyla bilinen yerde II. Kılıçarslan’ın sağlığında yaptırdığı ve babasını da defnettiği türbeyi amcası Şahinşah’ın kabri üzerine yaptırdığı düşünülür. Toklumen, Kırşehir Toklumen, Kırşehir merkez ilçesine bağlı bir beldedir. Kırşehir il merkezine 50 km uzaklıkta olup, Hirfanlı Barajı göleti kıyısında yer almaktadır. 1989 yılında belde olmuştur. Malazgirt Meydan Muharebesi sonrası Orta Asya'dan göç eden Türkmen boylarından Acem Obası (Acem: (1) Türkmenler göç ederken İran'dan geçtiği için Acem denilir (2). İran'da yaşayan Azerilere verilen ad) adlı bir grup, Kırşehir yöresine geldiklerinde yerleşmek için kendilerine bir yer aramaya başlarlar. Hayvancılıkla uğraşan bu grubun, koyunların yavrusu olan tokluları (bir yaşındaki kuzu) kaybolur. Her yeri aramalarına rağmen bir türlü bulamazlar. Günler sonra atlı adamlar, toklularını şimdiki baraj gölü altında kalan kasabanın eski yerleşim yerinde bulurlar. Aşiretin birçok obası, tokluların bulunduğu bu güzel yere yerleşmeye karar verirler. Buraya yerleşen grubun adı Acem Obası’dır. Hatta Acem Obası'nı kızı ile ilgili Âşık Said’in bir de türküsü vardır. Obasını terk eden Acem kızının öyküsünü anlatan bu türkü hemen herkes tarafından bilinen bir türküdür. “Acem kızı çırpınım da şan obaya çıkanda/ eğlen eğlen bu obada kal Acem kızı…” Acemoğulların aşireti bu yöreye ilk önce “Toklugüman” demeye başlamış. Acemoğulları çoğalarak başka obalar da oluşmaya başlamış. “ Taşkınlar Obası, Şahinoğulları Obası, Özşahinler Obası, Köroğlu Obası ,Demirci Obası, Kalaycı Obası…” bunlardan bazılarıdır. Bu arada “Toklugüman” adı zamanla çeşitli değişim aşamalarından geçerek ”Tokloğmen”, “Toklümen”, ve son olarak da “Toklumen” olmuştur. Toklu; bir yaş civarında olan koyun yavrusu kuzulara verilen bir isimdir. Yerleşim ismiyle toklu arasında olan benzeşim bu bölgeye ilk yerleşenlerin koyun besiliği ile uğraşmakta olduğunu da ortaya koymaktadır. "Toklumen, 1989 yılına kadar köy statüsündeyken o yıl belde ve belediye düzeyine getirilmiştir" İlk önceleri oba olan ve daha sonraları çoğalarak çok çeşitli aşiretler oluşarak büyük bir yerleşim yeri haline gelmiştir. Osmanlı Devleti ve cumhuriyet döneminde köy olan Toklumen 1989 yılında belde düzeyine getirilerek belediye yapılmıştır. Yörede 1952 yılında yapılan Hirfanlı Barajı, ilk yerleşim yerinin ve arazisinin sular altında kalmasına neden olmuştur. Yerleşim yerinin sular altında kalması nedeniyle halkın bir bölümü bugünkü yerleşim yerlerine taşınırken, bir kısmı da Ankara, Kulu ve Kırşehir gibi yerleşim alanlarına göç etmişlerdir. Kırşehir il merkezine 50 kilometre mesafede olup, Kırşehir ilinin batısında yer almaktadır. Günümüzde Toklumen, Hirfanlı baraj gölünün doğu kıyısında yer almaktadır. 1952 yılında yapılan Hirfanlı Barajı, ilk yerleşim yerinin ve arazisinin sular altında kalmasına neden olmuştur. Yerleşim yerinin sular altında kalması nedeniyle halkın bir bölümü bugünkü yerleşim yerlerine taşınırken, bir kısmı da Ankara, Kulu ve Kırşehir gibi yerleşim alanlarına taşınmışlardır Hirfanlı Baraj göleti kıyısında olması nedeniyle, balıkçılık önemli bir geçim kaynağıdır. Baraj göletinde; kerevit ve balık üretilmektedir. Üretilen balıklar arasında sazan, yayın, kefal, kaya ve gümüşbalığı ile kepenek türündeki balıklar bulunmaktadır. Balıkçılık dışında tarım ve hayvancılık en önemli uğraş alanlarındandır. Bölgede yetişen üzümler şarap fabrikasında değerlendirilerek ticari gelir elde edilmektedir. Hirfanlı Baraj göleti sahili Toklumen'de doğal bir plaj görüntüsündedir. Okul dışında; bir sağlık ocağı, bir kalkınma kooperatifi, bir PTT şubesi, üç cami, üç kıraathane, bir şarap fabrikası, bir sulama kooperatifi bulunmaktadır. Toklumen'de günümüzde bir ilköğretim okulu bulunmaktadır. 1997 yılına kadar iki ilkokul ve bir de ortaokul eğitim-öğretim hizmetlerini sürdürmekte iken, 1997 yılında zorunlu eğitimin 8 yıla ülke genelinde çıkarılmasıyla birlikte bu üç okul birleştirilerek bir çatı altında toplanarak; “Toklumen İlköğretim Okulu” adını almıştır. İlk üç sınıf eski Namık Kemal İlkokulu binasında eğitim etkinliğini sürdürürken, diğer beş sınıf eski ortaokul binasında eğitim sürdürülmektedir. Var olan binaların 8 yıllık eğitim açısından yetersiz olması tüm sınıfların bir araya toplanmasına engel teşkil etmektedir. Okulda görev yapan öğretmenler, öğretmen servisi ile her gün Kırşehir merkeze gidip gelmektedir. Ulaşım sorunu yoktur. 2000 yılı genel nüfus sayımına göre kasaba nüfusu 2000 civarındadır. Nüfusun sayı olarak kritik noktada bulunması, yerel yönetimler yasası yürürlüğe girdiğinde, Toklumen'in belde özelliğini yitirmesi sonucunu doğurabilecek kritik bir durumdadır. Okuma yazma oranı yaklaşık %98’ler civarındadır. Eğitim düzeyi yıldan yıla artmakta çeşitli mevkiilere gelmiş insanların yetişmesi de sağlanmıştır. Toklümen'in nüfusu yıllara göre aşağıdaki gibi gerçekleşmiştir. Seçimlerde kullanılan ve seçmen listelerinde yer alan oy verme yaşında olanların sayısı da belde yerleşik nüfusundan daha fazlasının belde dışında yaşadığını ortaya koymaktadır. 1989 yılında yapılan ilk belediye seçimleri öncesi tespit edilen nüfus 2171 olurken seçmen sayısı 822 olmuş, 2004 yılında ise seçmen sayısı 1485 olup seçime katılım oranı %79,87 olup oy kullanan kişi sayısı 1186 olmuştur. Toklumen Belediyesi, Toklumen'in 1989 yılında belde olmasıyla kurulmuştur. Belediye olmasından sonra ilk belediye başkanı döneminde kasabaya belediye hizmet binası yapılması sağlanmıştır. Belediye başkanları, doğal güzellikleriyle öne çıkan Toklumen'in turistik bir yer olması için uğraş vermektedir. İlk dönemde yapılan bir çocuk parkı ve şu anda yapılmakta olan parkın kasabaya güzellik katacağı düşünülmektedir. "'Toklumen Belediye Başkanları ve aldıkları oy yüzdeleri" Steven Rogers Steven Rogers (d. 30 Temmuz 1968), Amerikalı basketbolcudur. Türk vatandaşlığı alıp, TBL'de yerli oyuncu statüsünde oynamıştır. İlk olarak Tofaş, daha sonra da Darüşşafaka ve Türk Telekom takımlarında oynamıştır. 1.95 boyunda, off guard (Shooting guard) pozisyonunda oynayan skorer oyuncu, oyun içinde kimi zaman guard pozisyonu da alabilirdi. Hali hazırda Alabama State Üniversitesi, Erkek Basketbol Takımı yardımcı antrenörlük görevini yürütmektedir. Kaykay hareketi Kaykay hareketi kaykay sporunu yaparken kaykay ile yapmış olduğunuz çeşitli ve sayıca çok fazla olan numaralardır. Kaykay hareketleri değişik temel hareketler (ollie, flip, shove it) ve bunların varyasyonlarıdır. Örneğin basitçe zıplama hareketi olan ollie yapıp size göre ön tarafınızdan 180 derece dönerek hareketi tamamlarsanız bu 180 frontside ollie olur. Flip yaparken kaykayı altınızda aynı zamanda 360 derece çevirirseniz bu 360 flip olur. Günümüzde yapılan kaykay hareketlerinin çoğu halen profesyonel bir kaykaycı olan Rodney Mullen tarafından bulunmuştur. Yalvarma Yalvarma, Soner Arıca'nın 1996 yılında yayınladığı Maxi Single tarzındaki müzik albümü. Simone (film) Simone (stilize edilmiş adıyla S1m0ne), 2002 yılı ABD yapımı bir bilimkurgu ve hiciv filmi. Başrollerini Al Pacino, Catherine Keener, Evan Rachel Wood, Rachel Roberts, Jay Mohr ve Winona Ryder oynamaktadır. Yönetmen Viktor Taransky'nin düzgün giden işleri, yeni filminin baş kadın oyuncusu Nicola Anders'ın çekip gitmesi üzerine tehlikeye girer. Derin bir bunalıma giren yönetmen, çareyi Hank adında bir hayranının ölmeden önce ona verdiği diskteki programla sanal ortamda yarattığı aktris Simone'u gerçek bir oyuncu gibi öne çıkarmakta bulur. Kıyı uzunluklarına göre ülkelerin listesi Sahip oldukları tüm ada, kıyı girinti ve çıkıntılarına göre ülkelerin kıyı uzunlukları listesidir. Bazı ülkelerin sahip oldukları deniz aşırı topraklar da kıyı uzunluklarına dahildir. Geri kalan 40 ülkenin herhangi bir deniz ya da okyanusa kıyısı yok. Herşey Yolunda (Soner Arıca albümü) Herşey Yolunda, Soner Arıca'nın 18 Temmuz 1997'nin başlarında yayınladığı müzik albümü. İkinci kişilik İkinci kişilik, medyumlarda transa girdikleri zaman belirebilen, kendi kişiliklerinden farklı kişiliklere parapsikologlar ve kimi spiritüalistler tarafından verilen addır. İkinci kişilik, bedensiz varlığa ait olduğundan, medyum transtan çıkınca kaybolur. Fakat medyumda yeni bir kişiliğin gözlemlenmesi medyumun bedenini terk etmiş olması anlamına veya bedensiz varlığın medyumun bedenine enkarne olmuş bulunması anlamına gelmez. Kişilik değişimi her ruhsal irtibatta görülmez; medyumun kişiliğinin kaybolmadığı trans halleri de vardır. Sen Mutlu Ol (Soner Arıca albümü) Sen Mutlu Ol, Soner Arıca'nın 1998 yılında yayınladığı Maxi Single tarzındaki müzik albümü. Şarkılar Var (albüm) Şarkılar Var, Soner Arıca'nın 1999 yılında yayınladığı müzik albümü. Dwyane Wade Dwyane Tyrone Wade, Jr. (d. 17 Ocak, 1982) emekli Amerikalı profesyonel basketbolcudur. Şutör gard ve gerektiği zaman Oyun kurucu mevkisinde oynayabilen Wade, 1.93 boyunda ve 100 kg ağırlığında yer almaktadır. 2005 Playoffları'ndan 2006-07 sezonunun ortalarına kadar iki sene boyunca forması en çok satılan oyuncudur. Alışılmadık telaffuzuna rağmen birçok otorite ismini Dwayne olarak telaffuz etmektedir. 2003 NBA Seçmeleri'nde beşinci sırada Heat tarafından seçilerek lige giren Wade, ilk yılında Yılın Birinci Çaylak Beşi'ne seçildi. Şu ana kadar 10 kez All-Star seçilme başarısı gösterdi ve kariyerinin üçüncü yılında takımı Miami Heat'in tarihindeki ilk şampiyonluğunu almasında istatistiki açıdan en önemli pay sahibi oldu. Heat finalde Dallas Mavericks'i 4-2 yenerken Wade Finallerin MVP'si seçilme onuruna erişti. 2008 Yaz Olimpiyatları'nda "Redeem Takımı" lakaplı millî takımının istatistiki açıdan liderliğini üstlenerek turnuvada altın madalya kazanmalarında rol oynadı. 2008-09 sezonunda NBA'de sayı ortalamasında liderliği eline geçirerek kariyerinde ilk kez Sayı Kralı unvanını kazandı. 2010 yılında takıma Chris Bosh ve LeBron James'in katılmasıyla rolü daha da azalıp takımın en etkili 2. silahı konuma düşen Wade takımıyla beraber 2012 NBA Finalleri'nde Oklahoma City Thunder'ı 4-1 yenerek 2. şampiyonluğunu yaşadı. 2013 NBA Finalleri'nde Heat San Antonio Spurs'ü 4-3 yenerek şampiyonluğa ulaştı, böylece Wade'de kariyerinin 3. şampiyonluğuna ulaşmış oldu. 2013-14 sezonunda üst üste 4. kez finale çıksalar da bu kez Spurs'e rövanşı 4-1 kaybettiler. Wade 17 Ocak, 1982 tarihinde Jolinda ve Dwyane Wade, Sr çiftinin 2 çocuğundan birisi olarak Chicago, Illinois şehrinde dünyaya geldi, kız kardeşi Tragil onun büyüyüp, yetişmesinde önemli rol oynadı. Onun çocukluk döneminde annesi ve babası karşılıklı anlaşıp boşanmıştı, bu yüzden ilk bir süre annesiyle kalsa da daha sonra babası ile üvey annesi'nin yaşadığı Robbins semtine taşınıp onlarla yaşamaya başladı. Çocukken basketbol oynamaya başladığında Chicago doğumlu Bulls'un efsanevi oyuncusu Michael Jordan'ı idölü olarak görmekteydi. Jordan'ı izleyip ondan bir şeyler öğrenmesinin etkisiyle oyununu zaman geçtikçe hızla geliştirdi. Wade lisedeki basketbol kariyerine Oak Lawn'da bulunan Harold L. Richards Lisesinde oynayarak başladı. Takımdaki 2. yılında ders çalıştığı için fazla maça çıkamadı ve üvey kardeşi Demetris McDaniel takımın yıldızı konumuna yükseldi. Wade'in lisedeki 3. sezonunun öncesinde yazın boyu 4 cm uzadı ve sezonda maç başına 20.7 sayı ve 7.6 ribaund ortalamalarıyla oynayarak kendini ciddi bir şekilde geliştirmesinin yanında, abisinin mezun olmasıyla takımın tek yıldızı oldu. Bir sonraki yıl Wade maç başına 27.0 sayı ve 11.6 ribaud ortalamalarıyla oynayarak takımının skor liderliğini eline geçirdi ve sezonda takımının 24-5'lik derece elde etmesinde pay sahibi oldu. Ayrıca bu sezonda okul tarihinde bir sezonda en çok puan (676) ve en çok top çalma (106) rekorlarını kırma başarısı gösterdi. Lise kariyeri bittikten sonra Wade derslerdeki aksaklığı ve biraz problemli bir kişiliği oldundan dolayı sadece 3 kolej basketbol takımı, (Marquette Üniversitesi, Illinois Devlet Üniversitesi, ve DePaul Üniversitesi'nden) burs teklifleri alabildi. Wade kolej kariyerinde Wisconsin eyaletinin Milwaukee kentinde bulunan, Tom Crean'ın baş antrenörlüğünü yaptığo Marquette Üniversitesi'nde oynamaya karar verdi. Ancak Marquette'ni bir şartı bulunmaktaydı, oda kolejdeki ilk sezonunda bir sene boyunca hiç basketbol oynamayıp kötü olan notlarını düzeltmek için ders çalışması ve sadece antremanlara katılmasıydı.. Wade notlarını düzeltince tekrar kolej'in basket takımı Eagles kadrosuna alındı ve bir sonraki sezon olan 2001-02 sezonunu maç başına 17.8 sayı (takım lideri), 2.47 top çalma (konferans lideri), 6.6 ribaund ve 3.4 asist ortalamalarıyla tamamladı. Formasını giydiği Golden Eagles sezonu 26-7 dereceyle tamamlayarak 1993-94 sezonundan bu yana en iyi derecelerini elde ettiler. 2002-03 sezonunda Wade maç başına 21.5 sayı ortalaması ile bir kez daha takımının skor lideri oldu. Takımı Marquette 27-6 derece ile okul tarihinin ilk ve tek Konferans ABD şampiyonluğunu kazandı. Bu sezon Eagles Wade'in liderliğinde 1977 yılında şampiyon oldukları sezondan bu yana tarihinde ilk kez NCAA Turnuvası'nda dörtlü final'e kaldı. Normal sezon bittiğinde Associated Press tarafından gösterdiği performans nedeniyle En İyi Amerikalı Kolejliler Birinci Beşi'ne seçildi, ayrıca bu onura erişen ilk Marquette'li oyuncu unvanını kazandı. Wade Orta Batı Bölgesi Finalinde Kentuckty Wildcats'e karşı 29 sayı, 11 ribaund ve 11 asist ile triple-double yaptı. Onun bu istatistikleri NCAA Turnuvası tarihinin 4. triple-double'ı olarak notlara geçti. Takımına liderlik edip kendi konferanslarında finale kadar çıksalarda, finalde yenilip elenerek sezonu genel olarak 6. sırada kapadılar. Wade ayrıca turnuvada gösterdiği performansla Ortabatı Konferansı MVP'si seçildi. Daha sonra kolej sezonu bittiğinde 2003 NBA Seçmeleri'ne katılacağını açıkladı. 3 Şubat, 2007 tarihinde Marquette formasını son kez giydi, ayrıca onun giydiği 3 numaralı forma üniversite yönetimi tarafından 4 sene sonra emekli edildi. 2003 NBA Seçmeleri'nde 1. tur 5. sıradan Miami Heat tarafından seçilen Wade, ilk sezonunda maç başına %46.5 şut yüzdesi ile 16.2 sayı, 4.5 asist ve 4.0 ribaunt ortalamalarıyla oynadı. Ayrıca Marquette Üniversitesi tarihinde NBA Draftı'nda ilk turda seçilen 4. oyuncu oldu. Heat takımı lige 5-15 gibi kötü bir dereceyle başladıktan sonra, biraz daha toparlanıp 2003-04 sezonunu 42-40 dereceyle noktalayarak play-off'a kaldı. 2004 NBA Playoffları'nda henüz 21 yaşındayken gösterdiği olumlu performanslarla birçok kişiden övgüler topladı. Özellikle Doğu Konferans'ı yarı final serisinde Indiana Pacers'a karşı hafızalardan silinmeyecek bir performans sergiledi. Wade'in çaylak sezonu sona erdiğinde Yılın Çaylağı ödülüne aday gösterilse de oylamayı LeBron James ve Carmelo Anthony'nin ardından 3. sırada tamamladı. Daha sonra Yılın Birinci Çaylak Beşi'ne seçilmesi onun için bir teselli oldu. Ayrıca sezon bittiğinde Wade birçok çaylak istatistik liderlerinde ön sıralarda yer alma başarısı gösterdi, şut yüzdesinde ikinci, top çalmada ikinci, maç başına sayıda üçüncü, asist'te dördüncü ve toplam sürede ise dördüncü sırada yer aldı. Play-off ilk turunda oynanan New Orleans Hornets serisinin 1. karşılaşmasında maçı kazandıran basketi attı. Turu 4-3 geçen Heat konferans yarı finaline yükseldi, ancak NBA lideri Indiana Pacers'a bu turda 4-2 ile elendiler. Wade 18.0 sayı, 5.6 asist ortalamaları ile takımının skor ve asist lideri olarak bunu çaylakken playoff'ta başaran tarihteki 4. oyuncu oldu. Ertesi sezon Los Angeles Lakers'tan takasla alınan Shaquille O'Neal'ın takıma katılmasıyla birlikte, Wade oyununu geliştirdi. O'Neal ile iyi bir ikili oluşturan Wade, ligde yeni bir süperstar olduğunu gösterdi. Ayrıca bu sezon kariyerinde ilk kez All-Star maçına seçildi, Denver'da düzenlenen yedek çıktığı maçta 23 dakika süre alıp 14 sayı attı. Takımı Heat önceki sezon 42-40'lık derece elde etmişken, 2004-05 sezonunda 59-23'lük yüzde elde ederek önceki sezona göre 17 maç daha fazla kazandı. 2005 NBA Playoffları ilk turunda Heat New Jersey Nets'i süpürürken, Wade bu seride maç başına 26.3 sayı, 8.8 asist ve 6.0 ribaund ortalamalarıyla mücadele etti. Konferans yarı finalinde ise Heat bu sefer Washington Wizards'ı 4-0 süpürürken, o bu turda maç başına 31 sayı, 7 ribaund ve 8 asist ortalamalarıyla oynadı. Konferans finalinde ise önceki sezonun şampiyonu Detroit Pistons ile eşleştiler ve bu zorlu geçen seride 7 maç sonunda kazanan belli oldu. Wade sinüzit, grip ve diz sakatlığı gibi sorunlarla oynadığı serinin 2. ve 3. maçlarında sırasıyla 36, 42 sayı attı. Heat takımı süperstarının bu sorunlarına rağmen seriyi 7. maça taşısa da bu sakatlıklara birde 5. maçta kaburga ağrısı eklenince seriyi 4-3 kaybetti. Wade 2005-06 sezonunda NBA'in en önemli oyuncularından biri haline geldi ve bu yıl kariyerinde 2. kez All-Star seçilme başarısı gösterdi. İlk beş başladığı 2006 NBA All-Star Maçı'nın son saniyelerinde Allen Iverson'ın çektiği şutu tipleyerek Doğu'nun Batıya karşı 122-120 galip gelmesinde önemli pay sahibi oldu. Ayrıca 30 dakika süre aldığı karşılaşmayı 9/11 saha içi isabetiyle 20 sayı atarak tamamladı. Wade 2005-06 normal sezonunu ise maç başına 27.2 sayı, 6.7 asist, 5.7 ribaunt ve 1.95 top çalma ortalamalarıyla oynayarak tamamladı. 2006 NBA Playoffları ilk turunda Chicago Bulls ile eşleştiler, Wade serideki 5. maçın ilk yarısında kalça zedelenmesi yaşayıp kenara giderek hayranlarını ve takımını korkuttu. Ancak çok fazla acı hissetmesine rağmen maçın 2. yarısında sahaya geri döndü. Sakat haliyle 15'i ikinci yarıda olmak üzere maçı tolam 28 sayıyla tamamladı ve takımının maçı kazanıp seride 3-2 öne geçmesinde çok büyük rol oynadı. Daha sonra harika bir sezon geçiren Heat Wade'in liderliğinde konferans yarı finalini de aştıktan sonra konferans finalinde 6. maçta onun etkili performansıyla Detroit Pistons'u 4-2 eleyerek 2006 NBA Finalleri'ne yükseldiler. NBA finalindeki rakipleri Dallas Mavericks'idi ve Wade bu seride hafızalarda kalıcak harika performanslar sergiledi. Serinin 3. 4. ve 5. maçlarında sırasıyla 42, 36 ve 43 sayı atarak takımının 2-0 geriye düştüğü seride 3-2 öne geçmesini sağladı. 3. maçta attığı 42 sayı ve topladığı 13 ribaund onun play-off kariyer rekoru oldu. 42 sayı attığı karşılaşmanın son çeyreğinde 13 sayı atarak takımının 22-7'lik bir seri yakalayıp maçı kazanmasını sağladı. Heat serinin 6. maçını kazanırken Wade 36 sayı ile destek verdi, böylece takımıyla beraber şampiyonluğu kazandı ve NBA Finalleri MVP ödülü'nü kazandı. O ayrıca NBA Finalleri MVP onuruna erişen lig tarihteki en genç beşinci oyuncu olma unvanına erişti ve maç başına 34.7 sayı ortalaması ile oynayarak bu ilk NBA Finalindeki bir oyuncu tarafından gerçekleştirilen en büyük üçüncü sayı ortalaması oldu. 2006-07 sezonunda Wade sakatlığı sebebiyle toplam 31 maç kaçırdı. Ayrıca bu sezon kariyerinde 3. kez All-Star'a ve Yılın Üçüncü Beşi'ne seçildi. 1977-78 sezonunda 24 maç kaçırıp Yılın İkinci Beşi'ne seçilen Utah Jazz oyuncusu Pete Maravich'in rekorunu kırarak bir sezonda en fazla maç kaçırıp NBA'de Yılın Beşi'ne seçilen ilk oyuncu oldu. Wade'in bu sakatlığıyla bir1ikte düşüşe geçen Heat 1 Şubat, 2007'e gelindiğinde 20-25'lik derece elde etti. Wade kalçasından ameliyat oldu ve parkelere geri döndü. Fakat 21 Şubat 2007'de oynanan Houston Rockets maçında ribaund almaya çalışırken Shane Battier ile çarpışarak omzundan sakatlandı ve sahadan tekerlekli sandalye ile sahadan ayrıldı. Daha sonra tedavi sürecine girdi ve ameliyat olma kararı aldı. Wade daha sonra ameliyat olmayı ertelediğini ve kendisini biraz dinlendirip play-off yaklaştığı zaman geri döneceğini açıkladı. 23 maç kaçırdıktan sonra Wade Charlotte Bobcats ile oynanan karşılaşmada tüm kolunu kaplayan bir sporcu aksesuarı ile sahaya çıkarak geri döndü ve 27 dakika süre aldığı 111-103 kaybettikleri karşılaşmayı 12 sayı ve 8 asist ile tamamladı. Normal sezonu ise maç başına %50 şut yüzdesi, 27.4 sayı, 7.5 asist, 4.7 ribaund ve 2.1 top çalma ortalamaları ile verimlilikte NBA lideri olarak tamamladı. Wade 2007 NBA Playoffları'nda ise maç başına 23.5 sayı, 6.3 asist ve 4.8 ribaunt ortalamaları ile mücadele etti. Takımı Heat ise ilk turda Chicago Bulls tarafından 4-0 ile süpürülerek elendi. Sezon sona erdikten sonra omuzundaki çıkık ve sol dizindeki sakatlıklarının onarılması için ameliyat oldu ve diğer sezon başlayan kadar tamamen iyileşti. Ancak yazın sakatlıklarından dolayı millî takımı formasını FIBA Amerika Olimpiyat elemelerinde giyemedi. Wade yazın ameliyat olması nedeniyle 2007-08 sezonunda Amerika Olimpiyat Elemeleri Turnuvasında, sezon öncesi hazırlı maçlarında ve sezonun ilk 7 maçında forma giyemedi. Sezonda iyileştikten sonra görücüye ilk kez 14 Kasım, 2007 tarihinde oynanan Seattle SuperSonics maçında çıktı. Sezon boyunca sol diz ağrısıyla savaşan Wade bu sezon kariyerinde 4. kez All-Star Maçı'na seçilme başarısı gösterdi. Daha sonra ağrıları iyice artmaya başlayınca takımın baş antrenörü Pat Riley onun sezonun son 21 maçında oynamayıp dizinin tedavi altına alınacağını açıkladı. Böylece sezonu noktalayan Wade'in sakatlanmadan önceki maç başına ortalamaları 24.6 sayı, 6.9 asist, 4.2 ribaund ve 1.7 top çalmaydı. Sol dizinin 1 ay rehabilitasyon merkezinde dinlendirilmesi sonucu iyileşen Wade 2008 Yaz Olimpiyatları'nda ABD millî takımının formasını giydi ve takımın skor liderliğini üstlenerek altın madalya kazanmalarında önemli rol oynadı. Normal sezonun başlarında oynanan Toronto Raptors maçında 40 sayı, 11 asist ve 5 blok ile oynayarak Alvan Adams'ın 1976-77 sezonundaki performansından sonra 40+10+5 barajını geçen tarihteki 2. oyuncu oldu. Sağlıklı olduğunda neler yapabileceğini herkese gösteren Wade bu sezon kariyerinde 5. kez All-Star seçilme başarısı gösterdi. All-Star maçının hemen sonrasında oynanan Orlando Magic maçında %56.6 şut isabeti ile 50 sayı, 5 ribaund ve 5 asist ile oynayarak harika bir performans sergiledi. Wade bu maç sonrasında NBA tarihinde bir maçta takımı 20 sayı farkla yenilmişken 50 sayı barajını geçen dördüncü oyuncu oldu. 103-91 kazandıkları Detroit Pistons maçında 16 asist ile bu alanda kariyer rekorunu kırdı, ayrıca bu maçta 31 sayı ve 7 ribaund istatistiklerine ulaştı. Wade böylece tarihte bir sezonda bazı maçlarda 50 sayı ve 15 asist barajlarını geçebilen 1968 yılında bunu başaran Wilt Chamberlain'nden sonra 2. oyuncu oldu. 2 maç sonra oynanan New York Knicks maçının son çeyreğinde 24 sayı atarak Miami Heat tarihinde bir çeyrekte en çok sayı atan oyuncu rekorunu kırdı, ayrıca 9 dakikada attığı 15 sayıda takım tarihinde bir rekordu. 120-115 kazandıkları Knicks maçında 55% saha içi şut yüzdesiyle 46 sayı, 10 asist ve 8 ribaund ile oynadı, ayrıca bu istatistiklere 4 top çalma ve 3 blok ekledi. Wade bir sonraki maçta Cleveland Cavaliers karşısında üst üste 2. kez 40 sayı barajını aştı. Bu karşılaşmada iyi arkadaşı ve rekabet içinde olduğu LeBron James'e karşı %53 şut isabet ile 41 sayı, 9 asist, 7 top çalma, 7 ribaund ve 1 blok istatistikleri ile oynasa da takımı 107-100 kaybetti. Bu sezon takasla gönderilen eski takım arkadaşı Shaquille O'Neal'ın takımı Phoenix Suns'a karşı %62 şut yüzdesi ile kariyer rekoru olan 16 asist, 35 sayı ve 6 ribaund ile oynadı, Heat ise maçı 135-129 kazandı. Wade böylece Heat kulüp tarihinde bir maçtan fazla üst üste 30 sayı, 15 asist barajını geçen ilk oyuncu oldu. Bir hafta sonra Chicago Bulls ile oynanılan karşılaşmada üst üste 78. kez çift haneli skor üretti, ayrıca maçın son saniyesinde uzun yıllar unutulmayacak bir üçlük atarak takımına maçı 130-127 kazandırdı. Wade ayrıca bu karşılaşmada 50 dakikada %71.4 şut isabeti yüzdesi ile 48 sayı, 12 asist, 6 ribaund, 4 top çalma ve 3 blok istatistikleri ile tamamladı. İki maç sonra Wade Utah Jazz ile oynanan karşılaşmada Alonzo Mourning'i geçerek Heat'in tüm zamanların skor lideri unvanına erişti. Maç ise 140-129 takımının galibiyetiyle sonuçlanırken 50 sayı, 10 ribaund, 9 asist, 4 top çalma ve 2 blok ile oynadı. Bu sezonda Wade, bir sezonda 2000 sayı, 500 asist, 100 top çalma ve 100 blok barajını geçen tarihteki ilk isim oldu. Ayrıca bir sezonda 2000 sayı, 500 asist ve 150 top çalma barajını geçen NBA tarihinin beşinci oyuncusu oldu. New York Knicks'i 122-105 yendikleri maçta %63 şut isabeti ile 55 sayı atarak kariyer rekorunu kırdı, ayrıca buna 9 ribaund ve 4 asist ekledi. Heat tarihinde 56 sayıyla bir maçta en çok sayı atan Glen Rice'nin rekorunu kırmayı 1 sayıyla kaçırdı, bunun nedeni 4. çeyreğin son 7 dakikasını oynamadığı içindi. 2008-09 sezonu sona erdiğinde maç başına kariyer rekoru olan 30.2 sayı ile oynayarak ilk kez NBA Sayı Kralı ödülünü kazandı. Ayrıca bu ortalamalara 7.5 asist, 5.0 ribaunt, 2.2 top çalma ve 1.3 blok ekleyerek normal sezonu noktaladı. Wade sezonu bitirdiğinde NBA MVP ödülü için aday gösterildi, maç başına sayı, asist, top çalma ve blok istatistiklerinde LeBron James ve Kobe Bryant'ı geride bıraksa da takım dezavantajı olduğu için oylamayı 3. sırada bitirdi. Wade 1 Kasım tarihinde oynanan 2009-10 sezonunun 3. maçında Chicago Bulls'a karşı attığı sayılarla kariyerinde 10.000 bininci sayı barajını geçti ve takımı maçı 95-87 kazandı. 12 Kasım'da oynanan Cleveland Cavaliers maçında Anderson Varejão'un üzerinden harika bir smaç bastı ve rakip takım oyuncusu LeBron James bu smaçı tüm zamanların en iyi 10 smaçından birisi olarak nitelendirdi. Bu maçtan 2 gün sonra oynanan New Jersey Nets maçının son saniyesinde takımına maçı 81-80 kazandıran üçlüğü attı. Wade 6 Ocak, 2010 tarihinde oynayıp 112-106 kaybettikleri Boston Celtics maçında attığı 44 sayı, bu sezonda şu ana kadar bir maçta atılan en yüksek sayı oldu. Daha sonra kariyerinde 6. kez 21 Ocak'ta oynanıcak All-Star Maçı'na seçilme başarısı gösterdi. Wade All-Star'da 28 sayı, 11 asist, 5 top çalma ve 6 ribaund ile oynayarak maçın MVP'si seçilme onuruna erişti. 2 Nisan tarihinde gösterdiği performansla Doğu Konferansı Ayın Oyuncusu ve Haftanın Oyuncusu ödüllerini kazanma başarısı gösterdi, takımı ise Mart ayında 12-3'lük bir derece elde ederek ayın en iyi takımı unvanına erişti. Ayrıca Mart ayında maç başına 26.9 sayı, 7.5 asist ve 2.3 top çalma ortalamalarıyla oynadı. Wade bireysel rekor olarak bu sezon Mart ayında 6 kez üst üste 30 sayı attı ve ve 6 kez Double-double yapma başarısı gösterdi, Los Angeles Lakers'a karşı yaptığı 14 asist ise onun sezon rekoru oldu. Sezonu ise %47.6 saha içi şut yüzdesi ile maç başına 26.6 sayı, 6.5 asist, 4.8 ribaund, 1.8 top çalma ve 1.1 blok ortalamaları ile noktaladı, takımı Heat ise onun liderliğinde 47-35'lik bir derece elde ederek 2010 NBA Playoffları'na 5. sıradan girdi. İlk turda Boston Celtics ile eşleşen Heat'te Wade'in performansı seriye damgasını vurdu. Serinin dördüncü karşılaşmasında 19'u son çeyrekte olmak üzere 46 sayı atarak hem play-off kariyer rekorunu, hem de takım tarihinin rekorunu kırdı, ayrıca seri onun bu müthiş performansından sonra 3-1'e geldi. Böylece play-off kariyerinde 6. kez +40 sayı atmış oldu. Ancak Celtics 5. maçı kazanarak seriyi de 4-1 ile geçerek konferans yarı finaline yükseldi, Wade bu seride maç başına %56.4 şut yüzdesi ile 33.2 sayı, 6.8 asist, 5.6 ribaund, 1.6 top çalma ve 1.6 blok ortalamalarıyla mücadele etti. 2010 yılının yaz aylarında Wade ile Heat yeni sözleşme imzaladığını açıkladı. Ayrıca takımı 7 Temmuz tarihinde Toronto Raptors forvet'i Chris Bosh ile anlaştı. Bir sonraki gün ise büyük üçlünün son parçası olan LeBron James ile anlaşıldı ve bu gelişme taraftar ile medyayı heyecanlandırmaya yetti. 10 Temmuz tarihinde ise sözleşmeler atıldı ve büyük üçlü dönemi başlamış oldu. Heat büyük üçlü döneminin ilk yılında 58-24'lük bir derece elde ederek play-off'lara 2. sıradan girdi. Wade ise 2010-11 normal sezonunu maç başına %50 şut isabeti ile, 25.5 sayı, 6.4 ribaund, 4.6 asist ve 1.5 top çalma oralamalarıyla noktaladı. 2011 NBA Playoffları'nda takımıyla beraber Philadelphia 76ers, Boston Celtics, ve Chicago Bulls'u eledikten sonra NBA finaline yükselme başarısı gösterdi. Ancak finalde Dallas Mavericks'e 6 maç sonunda 4-2 yenildiler. Wade finalde 26.5 sayı, 7 ribaund ve 5.2 asist ortalamalarıyla oynasa da şampiyonluğa yeterli olmadı. Wade 2011-12 sezonu başlamadan önce yaptığı bir açıklamada Bosh ve James'in kendisine yeteri kadar yardım etmediği için sitemde bulundu. 26 Şubat, 2012 tarihinde oynanan All-Star Maçı'nda 24 sayı, 10 ribaund, 10 asist ile oynayarak All-Star tarihinde Triple-double yapan Michael Jordan ve LeBron James'ten sonra 3. oyuncu oldu. 10 Mart, 2012 tarihinde oynanan Indiana Pacers maçının son saniyesinde attığı basketle maçı takımına 93-91 kazandırdı. Wade normal sezonu maç başına 22.1 sayı, 4.8 asist, 4.6 ribaund ve 1.7 top çalma ortalamaları ile tamamladı. 2012 NBA Playoffları'nda Heat ilk turda New York Knicks'i 4-1, yarı finade Indiana Pacers'ı 4-2 geçerken, Wade konferans yarı finali 6. maçında Pacers'a karşı 41 sayı ve 10 ribaund ile oynayarak takımının tur atlamasında pay sahibi oldu. Konferans yarı finalinde Boston Celtics'i 4-3 le 7 maç sonunda geçen Heat NBA finaline yükseldi. Finaldeki rakipleri Oklahoma City Thunder'a ilk maçı kaybetselerde sonraki 4 maçı üst üste kazanarak NBA şampiyonu oldular ve Wade böylece kariyerinin 2. şampiyonluğunu elde etti. LeBron James Finallerin MVP'si seçilirken, Wade ise seride maç başına 22.6 sayı ortalaması ile oynadı. 2012-13 sezonu başladığında, Wade sol dizindeki sakatlığı nedeniyle yazın amelyiat olmuştu. Bunun sebebiyle 2012 Yaz Olimpiyatları'nda millî takımının formasını giyemedi. Sahalara ise sezon öncesi hazırlık maçlarında oynanan Atlanta Hawks karşılaşmasında geri döndü. 26 Aralık, 2012 tarihinde oynanan Charlotte Bobcats maçında Ramon Sessions'u tekmelediği gerekçesiyle ertesi gün 1 maçlığına ceza aldı. Wade 2012-13 normal sezonunu maç başına 21.2 sayı, 5.0 ribaund ve 5.2 asist ortalamalarıyla oynayarak noktaladı. Play-off'larda ise sakatlığı sebebiyle kısıtlı verim verebildi ve maç başına kariyerinin en kötü ortalaması olan 15.9 sayı ortalaması ile oynadı. Ancak 2013 NBA Finalleri'nde San Antonio Spurs'e karşı maç başına 19.6 sayı ortalaması ile oynayarak ortalamasını arttırdı. Final serisi final maçı olan 7. karşılaşmada 23 sayı, 10 ribaund ile takımının seriyi 4-3 kazanıp şampiyon olmasında pay sahibi oldu, Wade böylece kariyerinin 3. şampiyonluğunu kazanmış oldu. Wade 2013-14 sezonunda sakatlığı sebebiyle birçok maçta dinlendirildi ve sadece 54 maçta forma giyebildi. Ayrıca %54 şut yüzdesiyle maç başına 19 sayı ortalaması ile oynadı. Akılda kalan performasları ise 7 Kasım'da Los Angeles Clippers'a 29 sayı, Pacers'a ise 32 sayı attığı maçlardı. Takımıyla beraber 2014 NBA Playoffları'nda Charlotte Bobcats, Brooklyn Nets ve Indiana Pacers'ı yenip finale yükseldiler. Ancak bu kez San Antonio Spurs'e rövanşı 4-1 ile kaybetmekten kurtulamadılar. Wade ise finallerde 19.1 sayı ortalaması ile oynadı. Wade millî takım formasını ilk kez 2004 Yaz Olimpiyatları'nda aynı drafttan seçildiği Carmelo Anthony ve LeBron James ile birlikte giydi. Ayrıca Japonya'da düzenlenen 2006 FIBA Dünya Basketbol Şampiyonası'ndada millî takım formasını giydi ve turnuvada maç başına 19.3 sayı ortalaması ile oynadı.. Takımı turnuvada 1992 yılındaki Rüya Takımına benzetilse de yarı finalde elenip hayal kırıklığı yaratarak turnuvayı bronz madalya ile noktaladılar. Wade 2006-2008 yıllarında Amerika Birleşik Devletleri millî basketbol takımına seçildi, ayrıca 2006 yılındaki takımın James ve Anthony ile kaptanlığını yaptı. 2007 yılında Amerika Olimpiyat Elemeleri Turnuvasında sakatlığı nedeniyle forma giyemedi. Ancak Pekin'de düzenlenen 2008 Yaz Olimpiyatları'nda 10-0 ile namağlup altın madalya kazanan takımda yer aldı. Takımı final maçında 2006 Dünya Şampiyonu İspanya'yı yenerken 27 dakika aldığı karşılaşmayı 27 sayı, 2 asist, 2 ribaund ve 4 top çalma istatistikleri ile noktaladı. Turnuvada takımın liderliğini üstlenen Wade maç başına 18 dakikada 16 sayı, 67% saha içi yüzdesi, 4 ribaund, 2 asist ve 2.3 top çalma ortalamalarıyla olimpiyatları noktaladı, ayrıca takımının 2000 yılından beri ilk kez bir turnuvada altın madalya kazanmasına yardımcı oldu. 28 Haziran, 2012 tarihinde 2012 Yaz Olimpiyatları'nda dizindeki sakatlığı neticesinde ameliyat olduğu için turnuvaya katılmayacağını açıkladı. Wade Şutör gard pozisyonunda görev almaktadır, ancak gerektiği zaman çaylak sezonunda 1. mevki olarak oynadığı Oyun kurucu pozisyonundada görev almaktadır. Hücumda en hızlı ve NBA'de tutulması en zor oyunculardan birisidir ve dribbling yönüyle lige ün saldı. Wade kariyerinde kolay faul çizgisine ulaşabilmektedir. Nitekim 2004-05 ve 2005-06 sezonlarında 48 dakikaya yayıldığında en çok faul çizgisine gelen oyuncu unvanını taşıdı. Yaptığı step back hareketiyle rakiplerine fake atıp tuzağına düşürüp faul almasıyla meşhur Wade günümüz basketbolunda bunu en iyi yapan isimlerden birisidir. Oldukça kısa boylu 1.93 boyunda olmasına rağmen çok güçlü bir oyuncudur ve bunun avantajıyla karşısındaki rakibin fizik ve boyuna göre post-up oynayabilmektedir. Hücumda müthiş yetenekleri olmasına rağmen kariyerinde maç başına 6.1 asist ortalamasıyla bencil bir oyuncu olmadığını herkese gösterdi. 2006 NBA Finalleri MVP Ödülü'nü kazandıktan sonra NBA'deki en iyi dribbling'cilerden birisi olarak ün geliştirdi. Wade'in en kötü yanı ise felaket bir üç sayı şutörü olmasıdır, Şutör gard mevkinde oynasa da %28.9 ile üçlük atmaktadır. Ayrıca kısa boyuna rağmen müthiş bir savunmacıdır, bunun niteliğinde şu ana kadar 3 kez NBA Yılın İkinci Savunma Beşi'ne seçildi. Blok konusundada uzman olan Wade 1.93 boyundaki bir oyuncu için NBA tarihinde en çok blok yapan oyuncudur. Büyük üçlü döneminde onun sayı verimi düştü, bunun nedeni ise Chris Bosh ve LeBron James ile topu daha fazla paylaşmak zorunda kalmasıydı. Wade 2002 yılında lisede aşık olduğu kız arkadaşı Siohvaughn Funches ile evlendi. Ancak eşine 2007 yılında boşanma davası açtı, uzun süren dava sonucundan 2010 yılında eşinden boşandığını açıkladı. 2011 yılında Wade eski eşi Funches'ten iki oğlunun velayetini aldı. Oğullarının isimleri (4 Şubat, 2002 doğumlu) Zaire Blessing Dwyane Wade ve (29 Mayıs 2007 doğumlu) Zion Malaki Airamis Wade'dir. Wade'in ayrıca kız kardeşi Deanna'nın çocuğu olan bir yeğeni bulunmaktadır, adı ise 2002 doğumlu olan Dahveon'dur. 2009 yılında ünlü aktris Gabrielle Union ile ilişki yaşamaya başladı. 2013 yılında karşılıklı anlaşarak kariyerleri doğrultusunda ilişkilerine bir süre ara verdiler. Wade bu süre zarfında arkadaşı olan Aja Metoyer ile ilişki yaşadı, ancak daha sonra tekrar Union ile barıştı. Wade ve Union 2013 yılının Aralık ayında nişanlandılar. Wade'in takma adları eski takım arkadaşı Shaquille O'Neal tarafından verilen D-Wade ve Flash'tır. O'Neal bu lakapları takarken 1980 yılında yapılan Flash Gordon filminden ilham aldı. Heat 2005 NBA Playoffları'nda mücadele ederken Shaquille O'Neal'ın sakatlanmasıyla birlikte Wade'in olağanüstü performans sergilemesi medyada ve insanların gözünde popülerliğini iyice arttırdı. Bu play-off sırasında onun forması NBA'de en çok satılan forma unvanını aldı ve 2 yıl boyuncada öyle kaldı. 2006 NBA Playoffları'nda gösterdiği unutulmaz performansları ve Heat'in başarısı sonucunda Miami'li basketbolseverlerin gönlünde taht kurdu, daha sonra birkaç talk-show'a konuk oldu. O zamanki katıldığı talk showlar arasında David Letterman ile Late Show ve Regis ve Kelly ile canlı programları bulunmaktadır. Wade kariyeri boyunca sürekli dergi ve magazinlerdede kendine yer buldu. 2005 yılında People Dergisi tarafından yılın en güzel 50 insanından birisi olarak seçildi, ve 2006 yılında GQ tarafından NBA'de sezonun en iyi giyinen oyuncusu seçildi. 2007 yılında Esquire tarafından son 4 yılda dünyada en iyi giyinen erkekler listesinde yer aldı. Wade'in bazı firmalarla reklam anlaşmaları bulunmaktadır ve bu huyunun fazla olması nedeniyle NBA efsanelerinden Charles Barkley'e benzetilmektedir. Anlaşma imzaladığı firmalardan bazıları Gatorade, Lincoln, Staples, Sean John, T-Mobile'dır. Ayakabı olarak 2010 yılına kadar Converse markasıyla sözleşmesi bulunuyordu ve NBA'e adım attığı günden beri 2010 yılına kadar bu markanın ürünlerini kullandı. 2010 yılından itibaren Nike'ın Air Jordan Family ile sözleşme imzaladı ve 2009/10 sezonunun ilk yarısında eski Jordan modellerini kullandı. Sezonun ikinci yarısından itibaren kendi adına çıkarılan ayakkabıları kullanmaya başladı. 2013 yılından itibaren kendisi için çeşitli ayakkabılar çıkartan Li-Ning ile anlaştı I. Gıyâseddin Keyhüsrev I. Gıyaseddin Keyhüsrev (Arap alfabesiyle: غياث الدين كيخسرو بن قلج ارسلان ("Gīyās el-Dīn Keyhüsrev bin Kılıç Arslān")) (ö. 1211) Türkiye Selçuklu Sultanı ve II. Kılıç Arslan'ın oğludur. İki değişik dönemde tahta çıktı. 1192’de çıktığı Anadolu Selçuklu tahtını dört yıl sonra Süleyman Şah’a terk etmek zorunda kalmış; dokuz yıl maceralı bir hayat sürdükten sonra Süleyman Şah’ın ölümü üzerine geri dönüp tekrar tahtı ele geçirmiştir. Saltanatı sırasında Antalya’yı fethederek Anadolu’yu milletlerarası ticaret yollarının merkezi haline getirdi. Kayseri’de kızkardeşi adına yaptırdığı Gevher Nesibe Dârüşşifâsı ve Tıp Medresesi İslami dönemde Anadolu’da yaptırılan en eski hastane ve dünyanın ilk tıp fakültelerindendir. Babası Anadolu Selçuklu Sultanı II. Kılıçarslan, annesi Bizanslı bir prensestir. II. Kılıçarslan’ın on bir oğlundan en küçüğü idi. 1186’da ülkesini oğulları arasında paylaştıran babası ona melik sıfatıyla Borgulu ve Kütahya yörelerinin yönetimini verdi. Meliklik döneminde idaresi altındaki uç bölgesinde oturan Türkmenler ve ağabeyleri Muhyiddin Mesud ve Kutbüddin Melikşah ile birlikte Bizans İmparatorluğu’na, Alman İmparatoru Friedrich Barbarossa kumandasındaki Haçlı ordularına ağır kayıplar verdirdi. II. Kılıç Arslan hayattayken oğulları arasında veliahtlık mücadelesi başladı. Sivas Meliki Kutbüddin Melikşah Konya’da kendisini zorla veliaht ilân ettirince Borgulu’ya giden II. Kılıçarslan, Keyhüsrev’i veliaht ilan etti. Birlikte Konya’ya yürüyüp şehre hakim oldular. Aksaray’a kaçan Kutbeddin’in peşinden giden Gıyaseddin Keyhüsrev babası ile birlikte şehri kuşattı. Kuşatma sırasında II. Kılıçarslan hastalanıp ölmesi üzerine Gıyaseddin Keyhüsrev Konya’da tahta çıktı (1192). I. Gıyaseddin Keyhüsrev, 1196’ya kadar sürecek ilk saltanatı döneminde Menderes nehrine kadar uzanan Bizans topraklarını fethetmiş; bu sırada özellikle Karia ve Tantalus halkından esir aldığı Hıristiyan halkı nüfuzu azalmış olan Akşehir bölgesine yerleştirmiştir. Kendilerine toprak, ziraat aletleri ve tohumluk verip beş yıl vergiden muaf tuttuğu esirler; Bizans’la anlaşma sağlandığında ülkelerine dönmediği gibi kimi Bizans şehirlerinin Hristiyan halkı da kitleler halinde Selçuklu ülkesine göç etti. Bu dönemde kardeşlerinden Tokat Meliki Rükneddin Süleyman Şah, onu devirip hükümdar olmak için hazırlıklar yapmaktaydı. Süleyman Şah, Keyhüsrev’in babasını zehirlediği iddiası ile onu yıpratmaya ve hükümdar olduğunda kardeşlerini yerlerinde bırakacağına söz vererek onları kendi yanına çekmeye çalıştı; Sonunda Konya üzerine yürüyerek şehri kuşattı. Dört aylık kuşatmadan sonra Gıyaseddin Keyhüsrev, Konya halkının çektiği sıkıntıyı bizzat yaşadığı için şehri terk edeceğini bildirdi, iki taraf arasında anlaşmanın imzalanmasından sonra şehri terk etti. Konya’dan ayrıldıktan sonra dokuz yıl sürecek gurbet hayatına başlayan Gıyaseddin Keyhürev, tahtı yeniden elde etmek ümidiyle diğer kardeşlerini çevredeki hükümdarları ziyaret etti. Önce Selçuklular’a tâbi Kilikya Ermeni Kralı Leon’un prenslik merkezi Sis’te, ardından kardeşleri Tuğrul Şah ve Kayser Şah’ın yanında Elbistan ve Malatya’da kaldıktan sonra Eyyûbîlerin Suriye sultanı el-Melikü’l-Âdil’in yanına Halep’e gitti. Bir süre de Âmid’de ve Ahlatşahlar’dan Balaban’ın yanında kaldı. Ziyaret ettiği hükümdarlardan umduğu desteği bulamayınca Trabzon’a geçerek oradan bir gemiyle İstanbul’a gidip Bizans’a sığındı. İmparator III. Aleksios, onu Bizans’ın ileri gelen devlet adamlarından Manuel Mavrozomes’in kızı ile evlendirdi. Keyhusrev, Haçlılar’ın İstanbul’u işgali üzerine (Şubat 1204) kayınpederinin malikanesine gitmek zorunda kaldı. II. Süleyman Şah, 1204'te öldüğünde yerine bir süre II. Süleyman Şah'ın çocuk yaştaki oğlu III. Kılıç Arslan geçti ama 8 ay hüküm sürebildi. Kardeşinin ölüm haberini alan I. Gıyaseddin Keyhüsrev, Sultan’ın çocuk yaşta olmasından rahatsız olan devlet adamlarının çağrısına uyarak tahtını yeniden ele geçirmek üzere harekete geçti. Konya'ya gidebilmek için İznik İmparatorluğu topraklarından geçmek zorundaydı. Bu devletin başında olan Laskaris’in şartlarını kabul etmek zorunda kaldı: Denizli ile Honaz’ı iade etmesi ve şehzadelerini rehin bırakması gerekmişti (Tahtını geri aldıktan bir süre sonra oğullarına kavuşabildi.) Eski meliklik şehri Uluborlu’ya gidip hazırladığı ordu ile Konya üzerine yürüdü. Bir aylık kuşatma başarısız olunca Ilgın’a çekildi. Babasının askeri üssü olan Aksaray’ın halkı kendisini davet edince Aksaray ile Konya şehirleri arasındaki geleneksel el rekabet, Konyalılar’ın da onu davet etmesini ve Konya’da adına hükümdar olarak hutbe okunmasını sağladı. Hemen şehre giden Keyhusrev, ikinci kez tahta çıktı (1205. Konyalıların III. Kılıçarslan’a dokunulmaması şartı nedeniyle Tokat ’ın idaresini yeğenine verdiyse de sözünde durmayıp onu Tokat’a göndermedi, ortadan kaldırdı Tahtını elde eder etmez kızkardeşi Nevher Nesibe adına Kayseri’de bir Dârüşşifâsı ve Tıp Medresesi inşa ettirdi. Bu çifte yapı, İslâmî dönemde Anadolu’da yaptırılan en eski hastahane ve dünyanın ilk tıp fakültelerindir. Haçlılar’ın İstanbul’u işgalinden sonra Komnenos ailesinden Aleksios ve David Komnenos|David İstanbul’dan kaçarak Trabzon’da Trabzon İmparatorluğu’nu kurmuştu. I. Gıyaseddin Keyhüsrev Karadeniz'deki ticaret yollarını kesen Trabzon İmparatorluğu üzerine bir sefer düzenleyerek bu yolu yeniden Türklere açtı. Yine Komnenos ailesinden Theodoros Laskaris ise İznik İmparatorluğu’nu kurmuştu. Gıyaseddin Keyhüsrev, Laskaris’in yayılma politikasına karşı tedbir olarak kayınpederi Manuel Mavrozomes’e Menderes vadisi, Denizli Honaz yöresinin idaresini verdi. Türkiye Selçukluları, kendilerini denizaşırı ülkelere ulaştıracak bir limanları olmadığından, Anadolu toprakları üzerinde