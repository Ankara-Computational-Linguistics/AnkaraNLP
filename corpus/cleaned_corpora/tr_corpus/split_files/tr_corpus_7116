Aliyeva (evlilik öncesi soyadı Paşayeva; , 26 Ağustos 1964, Bakü), 21 Şubat 2017 itibarıyla Azerbaycan Cumhuriyetinin cumhurbaşkanı yardımcısı ve Azerbaycan Cumhurbaşkanı İlham Aliyev'in eşi. Mihriban Aliyeva aynı zamanda Haydar Aliyev vakfının başkanı ve UNESCO iyi niyet elçisidir. Mihriban Aliyeva edebiyyat yazarı, Azerbaycan'ın Emektar bilim adamı, filoloji bilimleri doktoru, profesör Mir Celal Paşayevin ve seçkin gazeteci, eğitimci ve emektar bilim adamı Nesir İmanquliyevin torunudur. 1982 yılında lise eğitimini altın madalyayla tamamlamış ve Azerbaycan Devlet Üniversitesi Tıp fakültesinde eğitimine devam etmiştir. 1988-1992-yılları arasında Moskova Göz Hastalıkları Enstitüsünde çalışmıştır. 1995 yılında Azerbaycan Kültür vakfını kurmuştur ve bugünde vakfın başkanlığını yürütmektedir. Vakıfda yaptığı çalışmalarla 1996 yılında Azerbaycan kültürünün dünyaya tanıtılması için 3 ayrı dilde - Azerbaycan, ingilis və rus - yayınlanan “Azerbaycan – Miras” isimli dergini kurmuştur. Ekim 2002'de Azerbaycan Cimnastik Federasyonu Başkanı seçilmiştir. Mihriban Aliyeva 2005 yılında Lisansüstü eğitimini tamamlamış və doktora (Ph.d) unvanı almıştır. Aynı yıl Azerbaycan parlamento seçimlerinde 23.106 oyla Azerbaycan Ulusal Meclisine seçilmiştir. Daha sonra 2010 ve 2015 yıllarında tekrar Azerbaycan Cumhuriyeti Milletvekili seçilmiştir. 2004 yılından bu yana Yeni Azerbaycan Partisinin Siyasi Konsey Üyesi ve 2013'ten beri parti genel başkan yardımcısı görevini taşımaktadır. Medeniyetler ve kültürler arası diyaloğun kurulması, İslam kültür mirasının dünyaya tanıtılması ve bakıma muhtaç çocukların sorunlarının ele alınması da dahil olmak üzere, insani alanda kapsamlı faaliyetleri nedeniyle Kasım 2006'da İslami Eğitim, Bilim ve Kültür Organizasyonu (ISESCO) tarafından İyi Niyet Elçisi ödülüne layık görülmüştür. 2016 yılı haziran ayında Bakü'de düzenlenen Dünya Azerbaycanlılarının dördüncü Kurultayında "Dünya Azerbaycanlılarının Koordinasyonu Konseyine" üye seçilmiştir. Mihriban Aliyeva'ya Rusya Federasyonunun Moskova Devlet Tıp Üniversitesi tarafından fahri profesör ve Bulgaristan'ın Tırnovo Üniversitesi tarafından fahri doktora unvanı verilmiştir. Azerbaycan Cumhurbaşkanı İlham Aliyevle evlidir ve iki kızı, bir oğlu ve beş torunu vardır. Lucia Senášiová Lucia Senášiová (d. 28 Temmuz 1983, Bratislava), Slovak model. Sarışın olan Lucia Senášiová 2007 yılında "Miss Slovakya" seçilmiştir. Lucia Senášiová, Miss Universe güzellik yarışmasında Slovakya'yı temsil etmiştir. Gergana KoÃ§anova Gergana Kochanova (d. 1985, Bulgaristan), Bulgar model. Gergana Kochanova, 2007 yılında ülkesinde düzenlenen ulusal güzellik yarışmasında "Miss Bulgaria" seçilmiştir. Florence Foster Jenkins Florence Foster Jenkins (19 Temmuz 1868 – 26 Kasım 1944) amatör soprano. Tüm zamanların en kötü şarkıcısı unvanını alan müzik aşkıyla yanıp tutuşan ancak müzik kulağı ve sesine sahip olmayan, müzik tarihine tuhaf kişiliği ile damgasını vuran Amerikalı sosyetesinin ünlü ismi. 1868 yılında Pensilvanyalı çok zengin bir bankacının kızı olarak dünyaya gelir. Her şeye rağmen büyük bir aşkla bağlı olduğu müzikten vazgeçmeyen, genç müzisyenlere maddi manevi destek olan, müzikseverleri bir araya getiren etkinlikler organize eden sanatsever Florence Foster Jenkins’in tek kusuru kendi sesinin farkında olmayışıydı. Philadelphia’da oldukça varlıklı bir ailenin çocuğu olarak dünyaya gelen Florence küçük yaşta piyano dersleri almaya başlar ve 7 yaşında ilk konserini verir. Ve küçük yetenek olarak Beyaz Saray’da Başkan huzurunda bile resital gerçekleştirir. 16-17 yaşlarındayken babasına şarkı söylemek istediğini söylemiş ancak babası o dönemin geleneksel bakış açısıyla kadının yerinin evi olduğunu söyleyerek şan dersleri almasını engellemek üzere maddi desteğini kesmiştir. Florence bu tutkudan vazgeçmez ve genç doktor sevgilisi Frank Thornton Jenkins ile 1885 yılında evlenir. Kocasından frengi kaptıktan sonra derhal onu terk eder. Bu mutsuz evliliği 1902 yılında sonlandırır ve bir daha da onunla konuşmaz.. Bir süre piyano öğreterek ve piyanist olarak idare eden Florence kolundan yaralanması sonucu başarılı piyanist kariyerine veda etmek zorunda kalır. Bir süre piyano dersleri ile idare eder ve sonra annesiyle New York’a taşınır. Bu dönemde İngiliz oyuncu St.Clair Bayfield ile tanışır ve giderek yakınlaşırlar. Ve bir süre sonra da birlikte yaşamaya başlarlar. 1909’da babasının ölümünün ardından oldukça yüklü bir mirasa sahip olur. Nihayet dilediği gibi şarkı söyleyebilecektir. Öncelikle şan dersleri alır ve ardından St.Clair Bayfield’ın menajerliğinde konserler vermeye başlar. Bir yandan da New York sosyetesinin önemli isimlerinden biri haline gelir. New York’da Verdi Kulübünü kurar, kulüp büyük ilgi görür Enrico Caruso da dahil olmak üzere 400’den fazla üyeye ulaşır. Ayrıca pek çok derneğin yönetiminde görev alır. 1930 yılında annesinin ölümünün ardından mirasın yönetimi tamamen kendisine kalınca rahatça konserlerini finanse etmeye başlar. Durmaksızın büyük bir enerjiyle ve cesaretle tutkularının peşinden koşar. Cole Porter, Gian Carlo Menotti, Lily Pons, Sir Thomas Beecham, Enrico Caruso ve daha pek çok ünlü isim hayranları arasındadır, Konserlerine büyük özen gösteren Florence sahne düzeninden kostüm tasarımına, aksesuarlara kadar her şeyle kendi ilgilenir. Uzun yıllar birlikte çalıştığı piyanist Cosme McMoon bilhassa plak kayıtlarında onun hatalarını gizlemeye çaba gösterse de detone sesini, yanlış tonlamalarını saklama şansı yoktu. Üstelik ısrarla teknik yeteneği ve ses yelpazesinin çok ötesinde en zor aryaları seçiyor ve kendini daha da zor durumlara sokuyordu.Pek çok eleştirmen için şarkı söylemeyi aklından geçirmesi bile inanılmaz olan Florence uzun yıllar resitaller verdi, plak kayıtları yaptı. Arada salondan duyduğu gülme seslerini kıskançlığa yoruyordu. Bir arkadaşına “birileri benim şarkı söyleyemediğimi söylüyor olabilir ama kimse şarkı söylemediğimi söyleyemez demiştir. Repertuvarında Mozart, Verdi, Johann Strauss; Brahms; Valverde "Clavelitos" ("Little Carnations") yer alıyordu.Carmen kostümlerine bürünerek söylediği Clavelitos favori şarkısıydı. 1943 yılında bir takside geçirdiği kaza sırasında attığı çığlık sonrası sesinin iyice açıldığına efsanevi Fa notasına kadar çıkabildiğine kanaat getirir ve taksi şirketine dava açmak yerine şoföre bir kutu puro göndererek teşekkür eder. 1944 yılında büyük ideallerinden olan Carnegie Hall’de konser vermeye karar verir. 25 Ekim 1944 akşamı üçbin kişilik salon tıka basa dolar hatta binlerce kişinin kapıda kaldığı anlatılır. Ancak bu konserden bir ay sonra yetmiş altı yaşında Manhattan’da yaşadığı Hotel Seymour’daki dairesinde hayata gözlerini yumar.Bazı uzmanlara göre kocası yüzünden kendisine bulaşan frengiden kaynaklı merkez sinir sistemi hasarı ve bu sinir hasarı da duyma kaybı gibi sorunlara yol açmış olabilir. Plak kayıtlarını 1941-44 yıllaruı arasında Melotone Stüdyolarında yapmış ve Mozart, Delibes, Johann Strauss II, Félicien David gibi bestecilerin koloratur opera aryaları ve ayrıca ikisi Cosme McMoon tarafından yazılmış beş şarkı söylemiştir. Sonrasında farklı firmalardan cd olarak derleme kayıtlar yayınlanmıştır. Florence Foster Jenkins'in renkli yaşamı pek çok esere konu olmuştur. 2005 yılında Dünya prömiyerini yapan ve oyunları 38 ülkede sahnelenen 27 dile çevrilen ünlü Avustralyalı yazar Peter Quilter’in oyunu En iyi komedi dalında Laurence Olivier Ödülüne aday oldu. Broadway versiyonu da Tony ödüllerinde 3 dalda aday oldu. Oyun 20 ülkede pek çok şehir ve tiyatroda sahnelendi, 2000. uluslararası sahnelemesini kutlayan oyun milyonlarca izleyiciye ulaştı. Biyografik Belgesel - Florence Foster Jenkins: A World Of Her Own - 2007 Mario (imtiyaz) Mario (), Nintendo tarafından yayınlanan ve üretilen bir imtiyazdır. Seri ilk olarak oyun tasarımcısı Shigeru Miyamoto tarafından 9 Temmuz 1981'de piyasaya sürülen "Donkey Kong" oyunu ile başlamıştır. Oyunlar, Nintendo, Hudson Soft ve AlphaDream tarafından geliştirilmiştir. Çoğu Mario oyunu ya arcade için veya Nintendo video oyun konsolları ve taşınabilir video oyunu konsolları için piyasaya sürüldü. Serinin ana serisi, çoğunlukla kurgusal Mantar Krallığı'nda Mario maceralarını anlatan "Süper Mario" platformu serisidir. Analistler, 2012 yılı itibarı ile Mario serisinin değerinin 10 milyar doların üzerinde olduğunu belirtti. Seri çeşitli türe sahip 200'den fazla oyun kazandırdı. "Süper Mario", "Mario Kart", "Mario Party", "Tenis" ve "Golf" gibi seriler de dahil olmak üzere seri 500 milyondan fazla satış rakamları ile tüm zamanların en çok satan video oyun serisidir. Seri bununla birlikte televizyon dizisi ve bir film olarak da yayınlanmıştır. Teresa Feoderovna Ries Teresa Feoderovna Ries (Тереза Фёдоровна Рис) (1874–1950) Rusya doğumlu Avusturyalı heykeltıraş ve ressam. Rusya'da Yahudi bir ailenin çocuğu olarak dünyaya geldi. Moskova Resim Heykel ve Mimarlık Okulu'nda sanat eğitimine başladı. Çok genç yaşta Moskova'da evlendi ve bir düşük yaptı. Bir profesörüne, ders esnasında yaptığı saygısızlıktan dolayı okulundan atıldı. 21 yaşında Viyana'ya göç etti. Vienna Künstlerhaus'da ilk sergisini açtı. Bu sergide, ayak tırnaklarını kesen çıplak bir kadını tasvir eden ünlü "Cadı" isimli heykeli de bulunmaktaydı. Bu eseriyle İmparator Franz Joseph'in dikkatini çekti ve kısa bir sürede Viyana'da tanınan bir sanatçı haline geldi. Aynı sergiye katılan, Secession üyesi ünlü sanatçı Gustav Klimt, Ries'e kendileriyle birlikte çalışma teklifinde bulundu. Ries ise, Edmund von Hellmer'den eğitim almak istiyor, onun kendisine akıl hocalığı yapmasını istiyordu. Hellmer ilk başlarda "evli bir kadına eğitim vermek gereksiz bir iş" diyerek onun bu talebini reddettiyse de, biraz da satışlardan elde edeceği komisyonu düşünerek, Ries'e açtığı sergilerde yardım etmeyi kabul etti. 1900 Paris Dünya Fuarı'nda ve 1911 Turin Dünya Fuarı'nda, hem Avusturya hem de Rus devletlerinin çağrısıyla sergiler açtı. Prens Aloys, sanatçıya kendi yanında bir oda teklif ederek, stüdyosunda çalışmasını teklif etti. Kariyeri boyunca taş, mermer, alçı ve bronz gibi çeşitli materyeller kullanarak pek çok eser yarattı. Bunların bir kısmı, "Uyurgezer", "Lucifer" ve "Ölüm" isimli tanınmış nü eserlerdir. Kamusal alanlarda sergilenen büstler de yaptı. 1897 yılında yaptığı "Jaromir Mundy" büstü, Viyana İtfaiyeciler Birliği binasının yanında sergilenmektedir. Viyana'da yaşarken Mark Twain'in fotoğraflarını çekti ve onun bir büstünü yaptı. Bu onun belki de en ünlü eseridir. Eleştirmen Karl Kraus'a göre, sanatçının açtığı sergiler büyük ilgi görüyor ve pek çok kişinin ilgisini çekiyordu. 1928 yılında "Die Sprache des Steines" (Taşların Dili) adıyla anılarını yayınladı. Nazilerin izlediği faşist politikalar sonucu, 1938 yılında galerisini ve stüdyosunu boşaltmak zorunda kaldı. 1942 yılına kadar Viyana'da kaldıysa da, sonrasında Lugano'ya göç etmek zorunda kaldı. Afganistan Ä°lerici Demokrat Partisi Afganistan İlerleme Demokratik Partisi, Afganistan'da bulunan bir siyasi partidir. 1966'da kurulmuştur. Muhammed Haşim Maiwandwal, 1965-1967 arasında başbakanlık yapmıştır. Parti ve takipçileri genelde parti gazetesi "Musawat" tarafından biliniyordu. Parti kısa bir süre önce yasal bir parti olarak yeniden bir araya geldi ve günümüzde Afganistan Adalet Bakanlığına kayıtlıdır. Partinin yönetimi Amerika Birleşik Devletlerinde bulunan Muhammed Wali Arya'nın liderliğindedir. M11 (Ä°stanbul metrosu) M11 (Gayrettepe – İstanbul Havalimanı – Halkalı) metro hattı, Gayrettepe – Havalimanı ile Halkalı – Havalimanı olarak iki aşamada inşa edilmektedir. İstanbul'un Avrupa yakasında, Gayrettepe ve İstanbul Havalimanı ile İstanbul Havalimanı ve Halkalı'yı bağlayacak olan yaklaşık 70 km uzunluğundaki Ulaştırma ve Altyapı Bakanlığı Altyapı Yatırımları Genel Müdürlüğü'nün metro projesidir. Metro hattının güzergâhı Gayrettepe - İstanbul Havalimanı arası 9 istasyon Halkalı – İstanbul Havalimanı arası ise 7 istasyondan oluşmaktadır. Her iki etap için ihalesi yapılmış ve çalışmalar için yer teslimi beklenmektedir. Hattın Nisan 2021'de Kağıthane istasyonuna kadar, Ağustos 2021'de ise Gayrettepe istasyonuna kadar hizmete alınması beklenmektedir. Peştun Sosyal Demokrat Parti Peştun Sosyal Demokrat Parti veya daha yaygın olarak kullanılan adıyla PSDP (Peştuca: د پښتنو ټولنیز ولسولیز ګوند‎, PSDP), Afganistan ve Pakistan'daki tüm Peştunların bağımsızlığı ve birliği için mücadele eden sosyal demokrat bir partidir. Afganistan Ulusal Kongresi Partisi Afganistan Ulusal Kongre Partisi ("Hizb-i Kongrâ-ı Melât-i Afganistan"), bir liberal, seküler, etnik çoğulcu Afganistan siyasi partisidir. Bu parti 2004 yılında kurulmuş ve İran tarafından desteklenmiştir. Yalnızca ana muhalefet partisi olan silahlı bir gruba bağlı değildir. Bu partinin lideri Latīf Pedrām komünist, İslamcı ve Taliban rejimleri. Pedram ayrıca Hamid Karzai hükümetinin bir eleştirmeni. Parti genel başkanı Pedram'ın Afganistan'ın 2004 başkanlık seçimi adayı olduğu gibi Beşinci en çok oy. Afganistan'daki diğer siyasi partilerin aksine, Afganistan Ulusal Kongresi sağlam ve birleşmiş durumdadır. Afganistan Dayanışma Partisi Afganistan Dayanışma Partisi, Afganistan'da küçük, sol kanat bir siyasi partidir. Parti Platform, dört ana konu üzerine odaklanır: laiklik, kadın hakları, demokrasi ve Afganistan'daki Amerika Birleşik Devletleri/NATO varlığına muhalefet. Parti, yozlaşmış, köktendinci ve savaş ağalarının egemen olduğu Afgan hükümetini şiddetle eleştiriyor. Parti yaklaşık 30.000 üyesinin olduğunu iddia eder. Parti, 2005 ve 2010 parlamento seçimleri için boykot etti. Parti, Nisan 2012'deki Kabil gösterileri sonrasında Haziran 2012'de savaş suçları işlediği gerekçesiyle askıya alındı. Parti, bazı Afgan liderlerini, eski parti liderlerini ve bazı komutanları bu sebepten dolayı suçladı. Çatışma ve adalete teslim edilmelerini talep etti. SPA, 2004, 2009 ve 2014 başkanlık seçimlerini boykot etti. Parti, Afganistan Cumhurbaşkanlığı seçimlerinin ABD hükümetinin onayı olmadan gerçekleşemeyeceğini söyledi. Ancak parti il ​​seçimlerinde yer ald. Parti, bazı adayları desteklemesine rağmen, 2013 il seçiminde hiçbir SPA üyesi yoktu. Afganistan Liberal Demokrat Partisi Afganistan Liberal Demokrat Partisi Afganistan'da küçük bir siyasi partidir. 2001-2002 yılında Almanya'da yaşayan Afgan sürgünleri tarafından kuruldu. Parti ideolojide bazı sosyal liberal özelliklerle pragmatik ve merkezci olarak tanımlıyor. Parti, aşırılıktan kaçınmak ve insan hakları savunmak ve Afganistan'ın tüm vatandaşları için eşitliği savunmak istediğini belirtti. Liberal demokrasi konusundaki birçok klasik düşünceyi destekler ve nispeten sekülerdir. Rajiv Joseph Rajiv Joseph (16 Haziran 1974) Amerikalı ödüllü oyun yazarı, 2010 Pulitzer Drama Ödülü finalisti. Rajiv Joseph Cleveland, Ohio'da doğup büyümüştür. Annesi Fransız ve Alman kökenli Amerikalı, babası ise ABD'ye göçmen olarak gelip yerleşmiş bir Hint'tir. Üniversitede yaratıcı yazarlık eğitimi alan Rajiv Joseph, eğitiminin ardından Amerikan Barış Gönüllüleri'ne katılarak Senegal'de Koular ve Kaolack'de üç yıl görev almıştır. Bu dönemi için yazar "Senegal'de olmak, hayatımdaki her şeyden çok yazar olmamı sağladı." değerlendirmesini yapmıştır. Rajiv Joseph'in ilk oyunu "Huck & Holden", Cherry Lane Theatre'da 2006 yılında dünya prömiyerini yapmıştır. Melez oluşunun oyun yazarlığında önemli katkılarından biri de, onu ırkçılık konularında "korkusuz" bir yazar olmaya itmesiydi. Yazar "Melez olmak her zaman kimliğimin önemli bir parçası olmuştur. Herhangi bir yere tam olarak ait hissetmiyorum. Hep biraz farklı ve ayrı hissederim. Kendi ailemleyken bile biraz yabancı hissedebiliyorum. Bu da dünyaya bakarken ilginç bir bakış açısı sağlıyor." demiştir. "All This Intimacy" oyunu dünya prömiyeri New York McGinn/Cazale Theater'da 2006 yılında gerçekleşti. "The Leopard and the Fox", Zülfikar Ali Butto'nun hayatını anlatıyordu ve Off-Off-Broadway de 2007'de TBG Theatre,The Barrow Group'da sahnelendi."Animals Out of Paper" oyunu 2008 yılında McGinn/Cazale Theatre'da prömiyer yaptı. Rajiv Joseph'in Pulitzer finalisti olan oyunu "Bağdat Hayvanat Bahçesindeki Bengal Kaplanı" (Bengal Tiger at the Baghdad Zoo), Moisés Kaufman'ın rejisiyle, California Culver City'de Kirk Douglas Theatre'da 2009'da prömiyer yaptı. Oyunun Broadway prömiyeri Richard Rodgers Theatre'da Mart 2011'de Kaplan rolünde Robin Williams ile gerçekleştirildi. "Gruesome Playground Injuries", dünya prömiyeri 2009'da Houston'da Alley Theatre'da yapıldı. "The North Pool" oyunu California TheatreWorks'de 2011'de ilk kez sahnelendi. "The Monster at the Door" oyunu ise Houston, Alley Theatre'da 2011 yılında prömiyer yaptı. "The Lake Effect" oyununun prömiyeri ise Chicago, Silk Road Rising 'de 2013 yılında gerçekleşti. "Tajmahal muhafızları" (Guards at the Taj) oyunu dünya prömiyeri Off-Broadway'de, Atlantic Theatre Company tarafından Temmuz 2015'te gerçekleştirildi Oyun 2016 Lucille Lortel En iyi oyun ödülünü ve 2016 Obie Ödülleri - En iyi Amerikan Oyunu ödülünü aldı. 2010 yılında Pulitzer Drama Ödülü’ne aday olan ve en iyi yeni oyun ödülü yanı sıra pek çok ödüle aday olan ve kazanan oyunu Rajiv Joseph bir gazete haberinden etkilenerek yazmış. 2011 yılında ünlü aktör Robin Williams Bengal Kaplanı rolünde Broadway’de sahneye çıkmıştı. 2003 yılında yaşanan gerçek olaylardan hareketle yazılan oyun Amerikanın Irak istilasının (Amerikalıların deyimiyle Irak Özgürlük Operasyonu’nun)ilk günlerinin kaotik ortamında Bağdat’ta geçiyor. İki Amerikan denizci askerin ve bir Iraklı çevirmenin hayatları Bağdat Hayvanat Bahçesinde yaşayan kıvrak zekalı Bengal Kaplanı ile karşılaşmalarının ardından tamamen değişir. Bengal Kaplanı hayatın anlamını aramaktadır. Savaş mağlubu Irak’ta Bağdat sokaklarında şehir kalıntıları arasında Kaplan, Iraklılar ve Amerikalıların hayatları arkadaşlık, af, kefaret ve altın oturak arayışları ile yolları kesişir.Rajiv Joseph’in ezber bozan oyunu insan doğasının gücünü ve tehlikelerini birlikte sorguluyor… 2003 yılı Saddam Hüseyin rejimi koalisyon güçleri tarafından devrilmiş. Savaşın sisleri arasında işler pek de dışarıdan göründüğü gibi gitmemektedir. Tom ve Kev, Yeşil hatta görev yapan iki Amerikan askeridir. Bombalanan Bağdat Hayvanat bahçesi yıkıntıları arasında bir kafeste yaşayan Bengal Kaplanına eğlencesine sataşırlar. Kaplan onu taciz eden Tom’un sağ elini koparır, Kev de fırsattan istifade arkadaşını kurtarıyor havasında Kaplanı öldürür. Ancak Kaplan’ın hayaleti ona musallat olur. Öte yandan Amerikan askerlerine çevirmenlik yapan Uday Hüseyin’in eski bahçıvanı Musa da, kızkardeşine tecavüz edip öldüren Uday’ın hayaleti tarafından rahatsız edilmektedir. Öte yandan savaşın yan etkilerinden olan yağmalama süreci devam eder. Askerler bir yandan da yağmaladıkları değerli eşyaları saklayıp evlerine dönerken yanlarında götürmeyi tasarlarlar.Savaş kaosu ve keşmekeşi içinde kaplanlar konuşur, ölü adamlar dolaşırken ölümden sonra bile Bağdat’tan çıkış yoktur. Bağdat Hayvanat Bahçesi 2003 yılındaki bombardımanla harabaye dönene dek Ortadoğunun en büyük hayvanat bahçelerinden biriydi. Bombardıman ardından hayvanat bahçesindeki 600 hayvandan 500’ü o kaos ortamında öldü, telef oldu. Havanlarla yıkılan duvarları yerle bir oldu. Aslanlar duvarın yıkılmasıyla şehrin sokaklarında dolanmaya başladılar ve çapraz ateş arasında kalarak can verdiler. Bazı hayvanlar satılmak üzere çalındı, kimileri yiyecek niyetine öldürüldü. İki adet kaplan nispeten güvenli olan kafeslerinde kaldı ta ki 15 Eylül 2003 gününe dek. Bir grup Amerikan deniz piyadesi çok fazla bira içmelerinin ardından bu büyük kedilerle eğlenmeye karar verdi. Hayvanat Bahçesinin bakıcısına göre, Askerlerden biri kaplanı beslemeye çalışıp onu uzattığı yiyeceği yemesi için taciz edince kaplan elini ısırıp kopardı. Diğer bir asker de silahını çıkarıp kaplanı öldürdü. Bu olay dünya genelinde haber bültenlerinde ve gazetelerde haber yapıldı.. Özellikle Amerikan işgalini eleştirenler bu olayı haksız güç kullanımını vurgulamak üzere metafor olarak kullandılar. Yazar Rajiv Joseph bu talihsiz kaplanın ölümüyle ilgili haberi okuyunca bu durumdan etkilenerek oyunu yazmaya karar verdi. Saddam'ın ve oğulları Uday ve Kusay’ın malikaneleri altın kaplamalı silahlar ve banyo armatürleri, kristal koleksiyonları, Küba puroları, Dom Pérignon şampanyası vb her hayal edilebilir her türlü lüks mevcuttu. Dolayısıyla buralara göreve giden birlikler, eşi benzeri görülmedik derecede ganimetler keşfetti. Ve tahmin edilebileceği üzere pek çok asker bu zenginliğin cazibesine dayanamayarak yükte hafif pahada ağır ne bulduysa aldı. Sadece bununla da kalınmadı pek çoğu müzelerdeki paha biçilmez sanat eserlerini, arkeolojik eserleri de yağmaladı. Dünyanın 7 harikası arasında yer alan ve en büyüleyici yapılarından biri olan Taj Mahal’in geri planındaki kanla lekeli sisli geçmişiyle karşılaşacaksınız. Rajiv Joseph 17. yüzyıl Hindistan’ından karanlık efsanevi bir miti dramatize ediyor ve güçlü ile güçsüzün yüce ayrımını alegorik olarak aktarıyor. Oyun güzellik ve güç, otokrasi ve direniş ile aykırı düşen çatışan sadakati sorguluyor. Hem yürek burkan hem eğlenceli bir dille aşırı ve vahşi koşullar tarafından zorlanan bir dostluğun yaşadığı sınavı anlatıyor. Hindistan Agra Kenti,1648 yılı, şafak nöbetindeki iki İmparatorluk Muhafızı yeni tamamlanmakta olan ve kişisel dünyalarını sarsan görkemli Taj Mahal’de görev yerlerinde güneşin doğuşunu izlemektedir. Şah Cihan’ın ölen sevgili eşinin anısını ölümsüzleştirmek üzere yaptırdığı bu görkemli sanat eseri tamamlanmak ve herkes tarafından öğrenilmek üzereyken Şah Cihan, binanın tamamlanmadan önce saflığına ve güzelliğine dokunulmaması gerektiğini düşündüğünden inşaatta çalışan duvarcılar, işçiler ve köleler hariç hiç kimsenin tamamlanana dek binaya bakmamalarını buyuran bir ferman yayınlar.Ancak her güzelliğin bir bedeli vardır ve iki yakın arkadaş Humayun ve Babur gerçek bedeli öğrenmek üzeredirler.Bu görkemli yapı 16 yıl süren inşaatı boyunca meraklı gözlerden korunması için duvarla çevrelenmiştir. İki eski dost akılların almadığı çok zor bir görevi yerine getirmeleri emrini aldıktan sonra hayatı, dostluğu, güzelliği, görev kavramını sorgulamaya başlarlar ve hayatları sonsuza dek değişir. Hümayun ve Babür yakın arkadaştır ve Şah Cihan’ın hükümdarlığında İmparatorluk ordusunda muhafızlık yapmaktadırlar. Şah Cihan’ın ölen sevgili karısı anısına yaptırdığı ve yeni tamamlanan epik sarayda muhafızlık yapan ikili, bu muhteşem eserin dünyaya duyurulmasından bir gece öncesini görürüz. Muhafızların binaya bakmaları, ellerindeki kılıçları aşağı indirmeleri, konuşmaları vb son derece katı yasaklar söz konusudur. Ve bu yasakların delinmesi yani sivil itaatsizlik halindeki cezalar ise oldukça serttir. Fil tarafından öldürülmek gibi. İkinci kuşak imparatorluk hizmetkarı olan Hümayun görevini son derece ciddiye alan sadık bir hizmetkarken, Babür kıpır kıpır yerinde duramayan enerjik bir gençtir.gevezelik etmek istemektedir, Hümayun bütün karşı çıkmalarına rağmen sonunda arkadaşına yenik düşer. M13 (Ä°stanbul metrosu) M13 (Yenidoğan – Hastane – Soyak Yenişehir) metro hattı, İstanbul'un Anadolu yakasında, ilk istasyonu Yenidoğan son istasyonu ise Soyak Yenişehir olan 23 km uzunluğundaki metro projesidir. Metro hattı 13 istasyondan oluşmaktadır. Şu an Yenidoğan – Hastane arasındaki 6 istasyonluk kısım inşa edilmektedir. Toplamda 10 km uzunluğunda olup İstanbul Büyükşehir Belediyesi tarafından yaptırılmaktadır. Metro hattı ilk başta M5 (Üsküdar – Çekmeköy) hattına ait bir şube hattı olarak projelendirilmiş, ancak yoğun talep üzerine güzergâhın iki yönde de uzatılmasıyla hattın ayrı bir metro hattına dönüştürülmesine karar verilmiştir. Hattın Hastane istasyonu ile Soyak Yenişehir istasyonu arasında inşa edilecek 5 istasyonun isimleri ve yerleri henüz tam olarak belirlenmemiştir. Antikırılganlık Antikırılganlık, Nassim Nicholas Taleb tarafından yazılan bir kitaptır. Türkiye'de Varlık yayınları tarafından yayınlanmıştır. Tam adı "Antikırılganlık: Düzensizlikten Kazanç Sağlayan Şeyler" veya özgün adıyla "Antifragile: Things That Gain From Disorder" şeklindedir. Derya Yüksek tarafından çevirilmiş, Filiz Nayır Deniztekin tarafından redakte edilmiştir. Kitap yerleşik yanlışları teşhis etme iddiasındadır. Gerçek deneyimlere ters düşen düşünce akımlarına, derin tarihsel ve dilsel atıflarla eleştiri getirir. M14 (Ä°stanbul metrosu) M14 (Altunizade – Çamlıca Camii) metro hattı, İstanbul'un Anadolu yakasında, ilk istasyonu Altunizade son istasyonu ise Çamlıca Camii olan 3,4 km uzunluğundaki metro projesidir. Metro hattı 4 istasyondan oluşmaktadır. Toplamda 3,4 km uzunluğunda olup İstanbul Büyükşehir Belediyesi tarafından yaptırılacaktır. Bu metro hattı M6 (Levent – Boğaziçi Üniversitesi/Hisarüstü) metro hattı hattı gibi aynı özelliklere sahip bir mini metro hattı olarak inşa edilecektir. Yuan Shikai Yuan Shikai (d. 16 Eylül 1859 - ö. 6 Haziran 1916), Çing Hanedanı'nın 1912 yılında yok edilmesinin ardından monarşiyi yeniden getirmek için uzun uğraşlar vermiş, sonradan Çin İmparatoru olarak tahta geçmiş ve 1916 yılında ölmüştür. 2016 Avrupa Atletizm Şampiyonası - Kadınlar uzun atlama 2016 Avrupa Atletizm Şampiyonası'nda kadınlar uzun atlama müsabakası, 6 ve 8 Temmuz tarihlerinde Amsterdam Olimpiyat Stadyumu'nda gerçekleştirilmiştir. Eleme kuralı: Bu turda 6.60 m'yi geçen (Q) veya en iyi performansa sahip 12 atlet (q) finalde yarışmaya hak kazanır. T5 (Ä°stanbul metrosu) T5 (Eminönü – Alibeyköy) Tramvay Hattı, İstanbul'un Avrupa yakasında, ilk istasyonu Eminönü son istasyonu ise Alibeyköy Cep Otogarı olan 10,1 km uzunluğundaki tramvay hattı projesidir. Tramvay hattı 14 istasyondan oluşmaktadır. Toplamda 10,1 km uzunluğunda olup İstanbul Büyükşehir Belediyesi tarafından yaptırılmaktadır. Hattın Alibeyköy – Cibali arasının 2020 yılının sonunda, Cibali – Eminönü arasının 2021 yılında açılması planlanmaktadır. Hattın gelecekte Feshane istasyonundan sonra bir kol ayrılarak Bayrampaşa Meydanı'na uzatılması düşünülmektedir. PÃ¡tria Pátria (Türkçe: Anayurt), Doğu Timor'un millî marşı. İlk defa 1975 yılında Portekiz'den bağımsızlığını ilan ettiğinde kullanılmıştır. Endonezya'dan bağımsızlığını tekrar ilan ettiğinde resmî olarak millî marş ilan edildi. Marş Afonso de Araujo tarafından bestelenmiştir. Sözleri Francisco Borja da Costa tarafından yazılmıştır. Portekizce Pátria, Pátria, Timor-Leste, nossa Nação. Glória ao povo e aos heróis da nossa libertação. Pátria, Pátria, Timor-Leste, nossa Nação. Glória ao povo e aos heróis da nossa libertação. Vencemos o colonialismo, gritamos: Abaixo o imperialismo. Terra livre, povo livre, Não, não, não à exploração. Avante unidos firmes e decididos. Na luta contra o imperialismo O inimigo dos povos, até à vitória final. Pelo caminho da revolução. Zagir Ä°smagilov Zagir İsmagilov Garipoviç(; Başkurtça Исмәғилев Заһир Ғарип улы; 1916/1917 — 2003) 1982 yılında SSCB Halk Sanatçısı unvanıyla taltif edilmiş, Başkurdistan kökenli, SBKP üyesi, Sovyet besteci ve eğitim adamı. Anısını yaşatmak için, Ufa'da bulunan performans sanatları merkezine adı verilmiştir. Oduncu bir ailenin çocuğu olarak, 26 Aralık 1916 tarihinde, hale Başkurdistan'ın Beloret iline bağlı Sermen köyünde dünyaya geldi. Garipoviç'in üç erkek kardeşi ve 1921 yılında tifodan kaybettiği bir kız kardeşi bulunmaktaydı. Nijne-Sermenevo köyünde, yedi yıllık ilk eğitimini tamamladı. Başkurt folk müziğine ve kültürüne olan ilgisi neticesinde, Başkır geleneksel çalgısı kuray (bir nevi fülüt) çalmayı öğrendi. 1932 yılında ağaç kimyası konusunda eğitim almak üzere Inzer kasabasına gitti. Mezun olduktan sonra Beloretsk'te bulunan bir ahşap işleme tesisinde çalışmaya başladı. 1935 yılında yılında Beloretsk'e gelen Başkurt Akademik Dram Tiyatrosu ekibinde bulunan bir sanatçının hastalanması üzerine, ekibe dahil olarak hasta oyuncu yerine kuray çaldı. Bunun üzerine Arslan Mubaryakov Zagir'i Başkurt Akademik Dram Tiyatrosu ekibine dahil etti. Akşamları Ufa'daki tiyatroda kuray çalarken, bir yandan da bir stüdyo'da müzik eğitimi almaktaydı. 1937'de, Garipoviç Başkır müziği konusunda eğitim almak üzere Moskova Konservatuvarı'na gitti. II. Dünya Savaşı sırasında Ufa'da, cephedeki askerlere morel vermek için çalan müzisyenlerle birlikte çalıştı ve vatanseverlik temalarını işleyen şarkılar besteledi. Savaştan sonra 1948 yılında müzik eğitimini tamamladı ve Moskova Konservatuvarı'nda çalışmaya başladı. Garipoviç 1958 yılında Başkurdistan Bestekârlar Birliği başkanı seçildi. 1968 yılında ise Ufa Sanat Enstitüsü'nün kurucu rektörü olarak atandı ve bu görevi 1988 yılına kadar sürdürdü. Yıllarca Başkurdistan Yüksek Sovyeti üyeliği yapan sanatçı, bir müddet de bu kurumun başkanlığını icra etti. Garipoviç; SSCB'de ulusal operanın, oda müziğinin, koral ve enstrümantell müziğin gelişimine katkıda bulunmuştur. Eserlerinde, uyum içinde çalışmak arkadaşlık, sevgi, vatanseverlik gibi duygular yansıtılır. The composer developed the tradition of classical Russian music culture, their history and musical-dramatic concepts. Aynı zamanda Zagir İsmagil'ın Başkurt kökeninden kaynaklanan tarihsel ve milli etkileri de eserlerinde gözlemlenmektedir. "Salavat Yulayev" operasında milli bir kahramanın hikâyesi anlatılır. "Uralların Elçileri" isimli epik eserde ise Başkurtlarının birleşmesi konusu ele alınır. "Kahym-Turea" adlı eserde ise, 1812 yılında Başkurtları Napoleon'a karşı verilen mücadelede yöneten bir komutan anlatılır "Akmolla" operası ise 19. yüzyılda yaşamış bir Başkurt şair ve hoca anlatılır. Operadan müzikal komedilere kadar pek çok eser besteleyen sanatçı, uzun süren bir rahatsızlık döneminden sonra 2003 yılında yaşamını yitirdi. Rol yapma video oyunu Rol yapma video oyunu, oyuncuların kurgusal bir sahnede farklı karakterlerin rollerini üstlendikleri bir video oyunu türüdür. Birçok rol yapma video oyunları, masa üstü rol yapma oyunları kökenlidir ve aynı terminolojinin, ayarların ve oyun mekaniğinin çoğunu kullanmaktadır. Kalem kâğıt oyunları ile diğer önemli benzerlikler arasında, geliştirilmiş öykü anlatma ve öyküleyici unsurlar, oyuncu karakter geliştirme, karmaşıklık, ayrıca oynatılabilirlik ve dalma sayılabilir. Elektronik bir ortam, oyun görevlisi gerekliliğini ortadan kaldırır ve muharebe çözünürlüğü hızını arttırır. RPG'ler, basit metin tabanlı konsol-pencere oyunlarından görsel olarak zengin 3D deneyimler haline gelmiştir. Sosyal Demokratlar (Danimarka) Sosyal Demokratlar ( veya ) Danimarka'da sosyal demokrat bir siyasi partidir. 1871 yılında Louis Pio tarafından kurulan parti, ilk kez 1884 yılında Folketing'e girdi. 20. yüzyılın başlarına gelindiğinde Folketing'deki en büyük temsile sahip parti haline geldi, bu 77 yıllık bir süreç olacaktı. İlk olarak 1924 yılında 20. yüzyılın en uzun süre görev yapan Danimarka Başbakanı Thorvald Stauning tarafından bir hükûmet kuruldu. Stauning hükûmeti sırasında Sosyal Demokratlar, topluma derin bir etki yaptı ve Danimarka'da refah devletinin temelini attı. 2002 yılından 2016 yılına kadar kadar parti, bazı yerlerde Socialdemokraterne adını kullandı. Sosyalist Enternasyonal, İlerici İttifak ve Avrupa Sosyalistler Partisi (PES) üyesi olan partinin Avrupa Parlamentosu'nda üç AP üyesi vardır. Altri Altri - Portekiz sanayi büyük şirketi. 90% ürün ihraç edilmekte, Portekiz'e ekonomik değeri sağlamaktadır. Altri kereste,kâğıt hamuru, Selüloz ve kâğıt endüstrisi için orman ekimi (Fıstık çamı, Okaliptüs) yenilenebilir. Enerji kaynak ve çelik üretimlerde faaliyet gösteriyor. Egzonim ve endonim Egzonim, bir coğrafi adın ait olduğu ülkenin ana dilinden farklı olarak başka bir dildeki yazılışına verilen isimdir. Endonim ise, resmî ve iyi yerleşmiş bir dildeki coğrafi yer ismine verilen addır. Örneğin, Almanya için kullanılan "Deutschland" kelimesi endonim, "Germany" kelimesi ise egzonimdir. Bir diğer örnek Gürcistan için kullanılan "Georgia" egzonim "Sakartvelo" ise endonimdir. Strateji video oyunu Strateji video oyunu, ustaca düşünmeye ve zafere ulaşmak için planlamaya odaklanan bir video oyunu türüdür. Strateji video oyunları, stratejik, taktiksel ve bazen lojistik zorlukları ve keşifleri vurgular. Genel olarak, oyunun dönüşüme dayalı mı yoksa gerçek zamanlı mı olduğuna ve oyunun strateji veya taktik üzerinde yoğunlaşıp durmadığına bağlı olarak dört alt tipe ayrılırlar. Bornova Stadyumu Bornova Aziz Kocaoğlu Stadyumu, İzmir'in Bornova ilçesinde bulunan 9.138 izleyici kapasiteli çok amaçlı stadyum. Sahaya şu anda Altınordu FK ev sahipliği yapmaktadır. Yapımına 4 Şubat 2014 tarihinde başlanan stadyumun resmi açılışı 8 Ekim 2016'da yapılmıştır. Stadın ismi, resmi açılışının yapılmasından çok kısa bir süre sonra Bornova Aziz Kocaoğlu Stadyumu olarak değiştirilmiştir. Bornova Aziz Kocaoğlu Stadyumu'ndaki ilk resmi maç 1 Ekim 2016 tarihinde Göztepe ile Elazığspor arasında oynanmıştır. Stadyumdaki ilk golü, Göztepe takımının oyuncusu Halil Akbunar, maçın 12. dakikasında kaydetmiştir. Sonrasında Elazığspor beraberliği yakalamış ve stadyumdaki ilk maç beraberlikle sonuçlanmıştır. Stadyumdaki ilk UEFA maçı ise 7 Kasım 2016 tarihinde Altınordu U19 ile Sparta Prag U19 takımları arasında yapılmıştır. Karşılaşmayı Altınordu U19 takımı 6-2 kazanmıştır. Gürsel Aksel Stadyumu yapılırken Göztepe'nin de 2017 yılında Süper Lig'e çıkmasıyla beraber 6.041 bin kişilik stat 12.500'e çıkarılmıştır. Göztepe birçok kez ceza almasına rağmen oynadığı bütün sezonlar ve maçları full kapasiteyle oynamıştır ve binlerce kişi maça girememiştir. Stadın kapasitesi 9.138 kişidir. Çim saha boyutu 105×68 metredir ve zemini doğal çimdir. Bornova Stadyumu konumu nedeniyle kolay ulaşılabilir bir durumdadır. 317-358 numaralı otobüsler ve Bayraklı-Naldöken dolmuşları geçmektedir. Maç günleri İzmir metrosunun Evka 3 istasyonundan ring seferleri yapılmaktadır. Ayrıca İstanbul-İzmir Otoyolu stadın yanından geçmektedir. Chiyoda Hattı (Tokyo Metro) Chiyoda Hattı ( "Tōkyō Chikatetsu Chiyoda-sen"), Tokyo metrosunun hatlarından biridir. Hat, 20 Aralık 1969 tarihinde açılmıştır. Hattın uzunluğu 24.0 km olup 20 istasyona sahiptir ve Tokyo Metro tarafından işletilmektedir. Saintes-Maries-de-la-Mer Saintes-Maries-de-la-Mer (Provensal Oksitanca: " Lei Santei Marias de la Mar"), Fransa'nın güneyindeki Camargue'ın (Provensal Oksitanca: "Camarga") başkentidir. Fransa'nın Bouches-du-Rhône departmanına bağlı bir komündür. 2012 nüfusu 2.495 iken yaz tatillerinde 50 bine yükselebilir. Şehrin ismi, bölgede Hristiyanlığın yayılma efsanesi olarak da kabul edilen azize meryemlerin (Mecdelli Meryem, Meryem Kleophae ve Meryem Salome) kaptansız bir gemi ile bölgeye seyahat edişi efsanesinden gelmektedir. Şehrin merkezinde müstahkem kilise oluşu ile dikkat çeken katolik kilisesi Notre-Dame-de-la-Mer Kilisesi bulunmakta ve azize meryemlerden kalma olduğu iddia edilen rölikler barındırmaktadır. Gurbet HikÃ¢yeleri Gurbet Hikâyeleri, Refik Halit Karay'ın 1940 yılında yayımlanmış hikâye kitabıdır. Eser, yazarın sürgün yıllarını yansıtmaktadır. "Gurbet Hikâyeleri", biri Sibirya'da olmak üzere, geri kalanı Orta Doğu'nun farklı bölgelerinde geçen on yedi hikâyeden oluşmaktadır. Yazarlığa küçük nesir parçalarıyla başlayan yazar asıl ününü "Memleket" (1919) ve "Gurbet Hikâyeleri" ile yakalamıştır. "Gurbet Hikâyeleri"'nden sonra hikâye türünde hiç eser vermemiştir. Bu durumu hikâye yazmanın zorluğuyla açıklamıştır. Yazar, eserinde yer alan hikâyeleri 1930 –1937 yılları arasında Beyrut, Halep ve Hatay'da sürgündeyken yazmıştır. Hikâyelerinde yazarın yaşamından izler mevcuttur. Şerif Aktaş, "Akrep", "Köpek", "Çıban", "Lavrens", "Güneş Çarpması", "Keklik", "Hülle", "Antikacı" başlıklı yazıların 1939 yılında "Tan" gazetesinde "Hafta Musahâbeleri" başlıklı yazıların 1939 yılında Tan gazetesinde "Hafta Musahâbeleri" başlığı altında yayımlandığını belirtirken Ali Birinci, "Tan" gazetesinde yayımlanan yazıların listesine "Zincir" ve "İstanbul" adlı yazıları da eklemiştir. Bu yazılar "Gurbet Hikâyeleri" adlı eserde 1940 yılında bir araya getirilerek yayımlanmıştır fakat "Dil Bahsi", "Fırat Kayıkçıları", "Kiraza Çileğe Dair", "Şerbete Dair" hikâyeleri kitaba alınmamıştır. Ahmet Kabaklı, "Memleket Hikâyeleri" ve "Gurbet Hikâyeleri" hakkında "Üslupları nefis, olayları çekici ve hele çevre tasvirleri çok başarılı olan bu hikâyelerinde teknik de kuvvetlidir." diye yazmıştır. Karay hakkında çalışma yapan Osman Nuri Ekiz, günümüzde dahi teknik bakımdan bu eserlerin aşılamadığını, dile hâkimiyet ve onu kullanmadaki yetenek bakımından Refik Halit'in benzersiz olduğunu savunmuştur. Nihad Sami Banarlı, yazarın dilinin mükemmelliğine dikkat çekmiştir. Karaca Kaan Karaca Kaan, (d. 1958, İstanbul) Türk sinema oyuncusu. 1958 yılında İstanbul'da doğdu. Suriyeli olan ailesi Samatya'ya yerleşti. Ailesinin maddi durumu nedeniyle çalışmaya başladı. Tezgahtarlık için bir triko mağazasına başvurdu. Uzun boylu olan Kaan, gelen önerilerle mankenliğe başladı. Daha sonra yönetmen Müjdat Saylav ile tanıştı ve sinemaya geçti. İlk filmi "Hop Dedik" 'te, ardından "Kıbrıs'lı Fedailer" ve "Rejisörün Yatak Odası"'nda rol aldı. 60'ı başrol olmak üzere 200 film çevirdi. 1981 yılında sinemayı bıraktı. Sahneye çıkmaya başladı ve Ankara'ya yerleşti. Emma Suárez Emma Suárez Bodelón (d. 25 Haziran 1964; Madrid) ,İspanyol ünlü oyuncu. Anton Bogetić Antun Bogetić (d. 24 Nisan 1922 –ö. 19 Nisan 2017), Hırvat rahip ve piskopostur. 29 Haziran 1946'da Pula Katolik Piskoposluğu'nca rahip olmuş, 27 Ocak 1984'te piskoposluğa yükseltilmiştir. 18 Kasım 1997'de emekli olana kadar aynı görevi sürdürmüş ve 19 Nisan 2017'de ölmüştür. Dorrance Hill Hamilton Dorrance "Dodo" Hill Hamilton (d. 16 Ağustos 1928 – ö. 18 Nisan 2017) ,Rhode Island Newport'ta SVF Vakfı'nı kuran Campbell Soup servetinin ve Amerikalı mirasçısı olan hayırseverdir. "Forbes Dergisine" göre Dünya'nın en zengin Amerikalılarından birisiydi. Marie Louise Dorrance Hill, 16 Ağustos 1928'de Lenox Hill, New York'ta Nathaniel Peter Hill ve Elinor Winifred Dorrance'ın kızı olarak doğdu. Virginia'daki genç bayanlar için yatılı bir okul olan Foxcroft Okulu'na gitti. 1950'de Samuel Matthews Vauclain Hamilton Sr ile evlendi. Üç çocuğu, dokuz torunu ve dört büyük torunu vardı. Hamilton, çorbanın yoğunlaştırılması sürecini yaratan ve 1914 yılında amcasından Campbell Soup Company'yi satın alan Dr. John T. Dorrance'in torunudur. Ailen hala Campbell'in hisse senetlerinin olağanüstü paylarının büyük bir yüzdesine sahiptir. Hamilton'un kocası Samuel M.V. Hamilton 1997'de öldü. 1998'de kocasının anısına Hamilton SVF Vakfı'nı kurdu. 18 Nisan 2017'de 88 yaşında ölmüştür. 19. batÄ± meridyeni 19. batı meridyeni, Başlangıç meridyeni Greenwich'ten 19 açısal derece doğuda yer alan, kuzey kutbundan güney kutbuna uzanan hayali çizgi. 19°B meridyeni, Kuzey kutbu, Grönland, İzlanda, Kuzey Okyanusu, Afrika, Güney Okyanusu, Antarktika üzerinden uzanır. Kuzey Kutbu'ndan başlayarak Güney Kutbu'na ulaşan 19°B meridyeni aşağıdaki yerlerden geçer: 1990-91 Bundesliga 1990-91 Bundesliga Almanya'nın en üst düzey futbol ligi Bundesliga'nın 28. sezonu. 8 Ağustos 1990 tarihinde başlayıp, 15 Haziran 1991 tarihinde 1. FC Kaiserslautern ilk Bundesliga şampiyonluğuyla sona ermiştir. FC St. Pauli ve 2. Bundesliga 3.sü Stuttgarter Kickers bir sonraki yıl Bundesliga'da hangi takımın mücadele edeceğini belirlemek için 2 maçlık play-off oynamışlardır. İki maçta 1-1'lik skorla bitince 3. maç oynanmış ve maçı Stuttgarter Kickers kazanarak 1991-92 Bundesliga'da mücadele etmeye hak kazanmıştır. Avrupa E-yolu E313 Avrupa E-yolu E 313 Avrupa'daki bir yol ve Birleşmiş Milletler Uluslararası E-yol ağının bir parçasıdır. Yaklaşık 112 kilometre (70 mil) uzunluğunda, Belçika'nın liman kenti olan Anvers'i, Valon Bölgesi'nin ticaret ve sanayi merkezi olan Liège'e bağlar. Kuzey vec güney batı kısımlarda tabelalarda Hollandaca ve Fransızca görülmektedir. E 34'ten ayrılan Ranst'teki kavşaktan Belçika'nın A 13'ü ile izlir. Aynı zamanda, E 313'e yakın rota olan Albert Kanalı ile aynı endüstri kemerine de hizmet vermektedir. Yolun batı ucunda, yol ile suyolu arasındaki arazinin genişliği çok daralır. Konut kullanımı ve arazi özellikle Herentaller bölgesinde endüstriyel gelişmeler için iyi bir şekilde kullanılmaya başlanmıştır. E 313 tarafından ulaşımın sağlandığı diğer bir büyük şehirde Belçika'nın Limburg kentinin başkenti olan Hasselt'tir. 20. yüzyılın sonunlarında standartlara uymayan yolun yenilenip modernleştirilmesi 21. yüzyılın başlarında gerçekleşmiştir. Memleket Hikâyeleri Memleket Hikâyeleri, Refik Halit Karay'ın 1919'da yayımlanmış hikâye kitabıdır. Yazar, sürgün yılları (1913-1918) sırasında gezdiği Sinop, Çorum, Ankara ve Bilecik'te tanıdığı coğrafyayı ve bu coğrafyanın insanlarını eserinde ele almıştır.Karay, bu eserle Türk hikâyeciliğini İstanbul dışına çıkarma konusundaki öncülerden biri olmuştur. "Memleket Hikayeleri" yazarın en çok tutulan hikâye kitabıdır. Eser, toplamda on sekiz hikâyeden oluşmaktadır. Nihad Sâmi Banarlı, eseri "Türk edebiyatında Anadolu'nun ilk hakiki hikayeleri" olarak nitelemiştir. Genç yaşta sürgün edilen Refik Halit Karay, sürgün edildiği Sinop, Çorum, Ankara ve Bilecik'teki gözlemlerinden yararlanarak "Memleket Hikayeleri"'ini yazmıştır. Anadolu insanı, Refik Halit'in bu eseriyle ilk kez düzenli, sürekli ve bilinçli olarak aydın toplulukların edebiyatına girmiştir. "Memleket Hikâyeleri", Karay'ın Anadolu'yu tasvir ederek toplumsal yaşamı aktardığı çoğu İstanbul'un kenar semtlerinde, Anadolu'daki kasaba ve köylerde geçen hikâyelerdir. Karay'ın bu hikâyelerde en çok üzerinde durduğu kahramanlar görevli bürokratlardır. Bürokratlar kötü çevre koşullarında mevcut bozukluklara ve ağır bürokrasi şartlarına karşı bir şeyler yapmaya çalışsalar da ortamın geri kalmışlığı onları sindirir ve iş yapmaz durumdadırlar. Yazar bir konuşmasında şöyle demiştir: ""Memleket Hikâyeleri", çığır açma bakımından bugünkü köy hikâyelerinin nüvesini teşkil eder. Ben Anadolu'yu bir köylü olarak değil, varlıklı bir şehir delikanlısı olarak gördüm ve anlattım." Hikâyelerin Maupassant tarzında yazıldığı eserinde Karay, Anadolu'yu eleştirir; fakat bu eleştiri küçümseme değildir. Ertan Nacaroğlu Ertan Nacaroğlu (d. 23 Ocak 1969 İstanbul), Türk ralli pilotu. 2002 yılında Türkiye Ralli Şampiyonasında 3. olmuş sonraki sene aynı yarışlarda 2. olmuştur. Isidore Singer Isidore Singer (10 Kasım 1859, Hranice, Moravya, Avusturya – 1939, New York), "Yahudi Ansiklopedisi" adlı on iki ciltlik eserin editörlüğünü yürüten Yahudi yayımcıdır. 1885 ila 1886 yılları arasında "Allgemeine oesterreichische Literaturzeitung"'un editörlüğünü yaptıktan sonra, Fransa'nın Viyana Büyükelçisi'nin sekreterliği görevinde bulundu. Singer, 1895 yılında New York şehrine taşındı. Burada hayalini kurduğu "Yahudi Ansiklopedisi" için gereken parayı topladı ve 1901 ila 1906 yılları arasında on iki ciltlik eserin editörlüğünü yaptı. Bakraç Bakraç, çoğunlukla bakırdan yapılan küçük kova. Halk dilinde helke de denilmektedir. İçine süt, yoğurt gibi ürünler konmaktadır. İlk bakraç örnekleri taş kabartmalar üzerinde Mezopotamya'da ortaya çıktığı bilinmektedir. Bu ilk bakraç örneği Ur'da bulunmuştur. Dikdörtgen bir yapıya sahip olan bakraç göz ve rozet motifleriyle süslenmiştir. 2016 Avrupa Atletizm Şampiyonası - Erkekler üç adım atlama 2016 Avrupa Atletizm Şampiyonası'nda erkekler üç adım atlama müsabakası, 7 ve 9 Temmuz tarihlerinde Amsterdam Olimpiyat Stadyumu'nda gerçekleştirilmiştir. Eleme kuralı: Bu turda 16.65 m'yi geçen (Q) veya en iyi performansa sahip 12 atlet (q) finalde yarışmaya hak kazanır. BÃ¼lent Karacan Bülent Karacan (1975, Kozaklı,Nevşehir, Türk bürokrat. Hanönü, Ekinözü, Pozantı kaymakamlıklarının ardından Tokat vali yardımcılığı görevini yürütürken 1 Aralık 2016 Tarihli ve 29905 Sayılı Resmî Gazetede yayımlanan 2016/891 sayılı Atama Kararı ile Erbaa Kaymakamı olarak atanmıştır. 2016 Avrupa Atletizm Şampiyonası - Kadınlar üç adım atlama 2016 Avrupa Atletizm Şampiyonası'nda kadınlar üç adım atlama müsabakası, 8 ve 10 Temmuz tarihlerinde Amsterdam Olimpiyat Stadyumu'nda gerçekleştirilmiştir. Eleme kuralı: Bu turda 14.00 m'yi geçen (Q) veya en iyi performansa sahip 12 atlet (q) finalde yarışmaya hak kazanır. Ä°Pod+HP iPod+HP arka tarafında HP logosu bulunan ve Hewlett-Packard aracılığıyla dağıtılan bir Apple iPod 4G modeli idi. 8 Ocak 2004'te Carly Fiorina, Tüketici Elektroniği Fuarı'nda Apple iPod + HP anlaşmasını açıkladı. Apple iPod + HP başlangıçta "HP Blue" ile geldi. Başlangıçta HP, yalnızca 20 ve 40 GB 4. nesil iPod'ları sundu. HP daha sonra iPod Mini'yi, iPod Photo ve iPod Shuffle'ı sıraya ekledi. Bunlar Apple ürünleri yerine resmi olarak HP ürünleri olduğundan, Apple Store Genius Bar Apple iPod + HP iPod'ları tamir etme yetkisine sahip değildi ve aynı tasarımlara rağmen tamiri için bir HP Yetkili Servis Merkezi'ne gönderilmek zorunda kaldılar. 29 Temmuz 2005 tarihinde HP, Apple ile anlaşmasını feshettiğini açıkladı. Anlaşma sona erecek olmasına rağmen anlaşmanın bir kısmı, HP'nin Ağustos 2006'ya kadar rakip bir dijital müzik çalar (MP3 çalar) yapamayacağını ve anlaşmanın Ocak 2004'te yapıldığından bu yana neredeyse 3 yıl geçtiğini söyledi. HP, RealNetworks ile HP'ye Rhapsody ve HP markası altında Compaq marka ev oynatıcıyı yüklemek için bir ortaklık duyurduğunda, HP'yi 6 Ocak 2006'ya kadar ev bilgisayarlarına önceden yüklemeyi sürdürdü. Loyalty (Kendrick Lamar şarkısı) "Loyalty" ("LOYALTY." olarak da stilize edilir), Amerikalı hip hop sanatçısı Kendrick Lamar'ın bir şarkısı. Lamar'ın dördüncü stüdyo albümü "DAMN."in üçüncü single'ı olarak 20 Haziran 2017'de yayınlandı. Barbadoslu şarkıcı Rihanna'nın eşlik ettiği parçanın yapımcılığını DJ Dahi, Sounwave, Terrace Martin ve Top Dawg üstlendi. "Loyalty", 3 dakika 47 saniye uzunluğunda, hip hop türünde bir şarkıdır. Duckworth, Dacoury Natche, Mark Spears, Terrace Martin ve Anthony Tiffith tarafından yazıldı, yapımcılığını ise DJ Dahi, Sounwave, Martin, Top Dawg ve Kuk Harrell üstlendi. Şarkıda, Bruno Mars'ın "24K Magic" adlı şarkısından, Ol' Dirty Bastard'ın "Shimmy Shimmy Ya" adlı şarkısından ve Jay Z'nin "Get Your Mind Right Mami" adlı şarkısından ses örnekleri kullanıldı. "Complex" dergisi, şarkı için "sıra dışı" yorumunu yaparken ekledi: "Damn"deki "radyo dostu şarkılardan biri." "The Fader" yazarı Jason Parham ise "Gergin, çılgın, inatçı ve kendi çapında güzel bir parça," yazdı. "Vulture"'dan Frank Guan ise Rihanna'nın söylediği kısma dikkat çekerek "Rihanna'nın rap yaptığı kısım kısa ama akıcı," yazdı. "Rap-Up.com" ise "Loyalty" için "Kung Fu Kenny ve Bad Gal RiRi göndermeleri ile sıra dışı bir parça," yorumunu yaptı. Şarkının video klibi 28 Temmuz 2017'de Lamar'ın Vevo hesabı üzerinde yayınlandı. Video klibin yönetmenliğini Dave Meyers ve The Little Homies üstlendi. Bilgiler "Damn" dijital kitapçığından alınmıştır. Türk edebiyatında masal Türk edebiyatında masal, sözlü edebiyat geleneğinin eski ve en önemli ürünlerinden biridir. 19. yüyıldan itibaren yazıya geçirilmiştir. "Masal" sözcüğü Arapça "mesel" kelimesinden Türkçeye geçmiştir. Türk masalları ile ilgili en eski eser M. Digéon'un "Nouveaux Turc et Arabes" (1781) aittir. Bu eserde bulunan beş metinden üçü Türk masalı olup bunlar, Halil, Derviş ve Şirvanlı Tüccar'dır. Kelime, Arapçadaki "mesel" kelimesinden Türkçeye geçmiştir. Anadolu'da masalın yerine "metel, mesele, matal, hekâ, hikâ, hikiya, hekeya, oranlama, ozanlama ve nagıl" şeklinde kulanımları da vardır. Türk edebiyatında masalın birçok tanımı yapılmıştır. Türk Dil Kurumu'nun Güncel Türkçe Sözlük'ünde "Genellikle halkın yarattığı, hayale dayanan, sözlü gelenekte yaşayan, çoğunlukla insanlar, hayvanlar ile cadı, cin, dev, peri vb. varlıkların başından geçen olağanüstü olayları anlatan edebî tür." olarak geçer. Saim Sakaoğlu, "Masal Araştırmaları" adlı kitabında "Olayların geçtiği yer ve zaman belli olmayan; peri, dev, cin, ejderha, arap bacı gibi kahramanları, belirli kişileri temsil etmeyen hikâyelerdir." şeklinde tanımlamıştır. Naki Tezel ise "Genellikle doğaüstü kahramanlara ve maceralara yer verilen, konusu hayali, kulaktan kulağa aktarılarak geçen halk hikâyeleridir." şeklinde tanımını yapmıştır. Pertev Naili Boratav, masalı "nesirle söylenmiş, dinlik ve büyülük inanışlardan ve törelerden bağımsız, tamamiyle hayal ürünü, gerçekle ilgisiz ve anlattıklarına inandırmak iddiası olmayan kısa bir anlatı" şeklinde tanımlamıştır. Osmanlıca–Türkçe Ansiklopedik Sözlük'te "mesel, terbiye ve ahlaka faydalı olan hikâye" şeklinde tarif edilmiştir. Türk masallarının kaynağı ile ilgili şimdiye kadar araştırma yapılmamıştır. Ancak, derleme ve sınıflandırma çalışmaları yapılmıştır. Rus Türkoloğu Vasili Radlof, Türk masallarını derleyen ilk kişidir. Albert Wesselski, George Jakob, Thedor Menzel ve Friedrich Giese Türk masalları üzerine çalışma yapan diğer kişilerdir. Türkiye'de konuyla ilgili ilk çalışma, K.D. imzası ile yayımlanan "Türk Masalları"'dır. Bu eserden ilk kez Ziya Gökalp bahsetmiş, Pertev Naili Boratav ise tanıtmıştır. Türkiye'de masallar üzerine çalışanların başında Pertev Naili Boratav gelir. Onun "Typen türkischen Volksmärchen" (tr. "Türk Halk Masalları Tipleri") adlı, hocası Wolfram Eberhard'la birlikte hazırladığı katalog, Türk masalcılığının kilometre taşlarından en önemlisidir. Bu eserde, 2500 Türk masalı incelenerek, 378 tip (masal) tespit edilmiştir. Boratav bu çalışmasından önce 1955'te "Zaman Zaman İçinden", sonra 1969 yılında "Az Gittik Uz Gittik" adlı eserleriyle Türk masalları hakkında bilgi ve metinlere yer vermiştir. Türk masalları üzerinde yapılmış bir diğer tasnif çalışması da Amerika'da yayımlanan S. Walker ile A. Uysal'ın çalışmasıdır. Ziya Gökalp, önce "Küçük Mecmua"'da neşrettiği bazı masalları daha sonra "Altın Işık" adlı eserinde bir araya getirmiştir. "Billur Köşk Masalları", 1961 yılında Tahir Alangu tarafından yayımlanır. Eserde bulunan on dört masal, Türkiye Türkçesi ile verilerek, bunların Eberhard-Boratav Kataloğu'ndaki tip numaraları saptanmıştır. Yazar, 1967 yılında ise "Keloğlan Masalları"'nı yayımlamıştır. Türk masalları sözlü gelenekte yaşamıştır. 19. yüzyılda ise yazıya geçirilmiştir. Türkiye'de halk ağzıyla derlenmiş en eski kitap "Billur Köşk"tür. "Zümrüdüanka Kuşu" Türkiye'deki en yaygın ya da başka bir ifadeyle en çok bilinen masaldır. Masal, aynı zamanda Şamanizmin kalıntıları (Gök Tanrı inanışları) ile örülüdür. Masaldaki olağanüstü motifler gösterge olarak mitik düşüncenin uzantısıdır. Türk masallarında birçok tip ve kahraman mevcuttur. Görkemli saraylarda oturan, oğulları ve kızları olan padişah tipi yaygındır. Başarılı olan kişilere dünya malı bağışlarlar. Güçlü silahları olan ve insan eti yiyen devler, bir diğer tiptir. Biğr diğer tipleme ise Keloğlan'dır. Bunların dışında cadılar, periler, cinler, kurnaz tilkiler, kötülük timsali kurtlar, parmak çocuklar, nohut oğlanlar Türk masallarında geçen tiplerdir. PolonyalÄ± St Joseph Roma Katolik Kilisesi Polonyalı St Joseph Roma Katolik Kilisesi 1902 tarihinde Kolorado, Denver'da inşa edilmiş tarihi kilise. 1983 yılında ABD Ulusal Tarihi Yapılar Listesine dahil edilmiştir. Åžahpur Bahtiyar Şapur Bahtiyar, ( ; d. 26 Haziran 1914 - ö. 6 Ağustos 1991), Şah Muhammed Rıza Pehlevi yönetiminde İran'ın son Başbakanı olarak görev yapan İranlı politikacıdır. Paris'teki Suresnes'teki evinde sekreteri ile birlikte öldürüldü. Bahtiyar, 26 Haziran 1914'te güneybatı İran'da, İran aşiret asalet ailesi olarak dünyaya geldi. Babası Mohammad Reza Khan (Sardar-e-Fateh), annesi Naz-Baygom'dur. Bakhtiyar'ın anne tarafından dedesi olan Necef-Gholi Khan Samsam ol-Saltaneh, 1912 ve 1918'de iki kez Başbakan seçildi. Bahtiyar'ın annesi, yedi yaşındayken öldü. Şapur Paris'te okurken babası, Rıza Şah tarafından 1934'te idam edildi. Shahr-e Kord'daki ilkokula, ardından da İsfahan'da ve daha sonra Beyrut'ta ortaokul okudu, lise diplomasını bir Fransız okulundan aldı. İki yıl Beyrut Amerikan Üniversitesi'ne devam etti. O ve kuzeni Teymour Bakhtiar daha sonra ek üniversite eğitimi için Paris'e gitti. Orada, Siyaset Bilimi Yüksek Okulu'na katıldı. Totaliter rejimin kesin bir rakibi olarak, İkinci İspanya Cumhuriyeti'nde, İspanya İç Savaşı'nda General Francisco Franco'nun faşizmine karşı harekete geçti. 1940'ta Fransız Dış Lejyonu'ndan ziyade Fransız Ordusu'na katılmaya gönüllü oldu ve Orleans'ın 30. Piyade Alayı'nda savaştı. Bahtiyar, 18 ay askerlik yaptı. Saint-Nicolas-du-Pélem'de yaşarken, Fransa'yı işgal eden Nazi Almanyası'na karşı savaşan Fransız Direnişi'ne katıldı. 1945'te siyaset biliminde doktorasını, hukuk ve felsefe derecelerini Paris Üniversitesi'nden aldı. Bahtiyar, 1946'da İran'a geri döndü ve 1949'da sosyal demokrat İran Partisi'ne katıldı ve gençlik örgütüne öncülük etti. 1951'de Çalışma Bakanlığı tarafından İsfahan Eyaleti'nde Çalışma Müdürlüğü'ne getirildi. Daha sonra aynı pozisyonu petrol endüstrisinin merkezi olan Huzistan Eyaleti'nde gerçekleştirdi. 1951'de İran'da Muhammed Musaddık iktidara gelmişti. Bahtiyar, 1953 yılında Çalışma Bakan Yardımcılığı'na getirildi. Şah, Birleşik Krallık ve ABD'nin desteğindeki Ajax Operasyonu olarak adlandırılan bir darbe ile tekrar göreve getirildikten sonra, Bahtiyar'ın yönetimini eleştirdi. 1950'lerin ortalarında Şah rejimine karşı yeraltı faaliyetlerine katıldı ve 1954 Meclis seçimlerinde özgür ve adil olmasını ve milliyetçi hareketi yeniden canlandırmaya çağırdı. 1960'ta İkinci Ulusal Cephe kuruldu ve Bahtiyar, yeni örgütün "Öğrenci Cephesi" organının aktivisti olarak etkinliklerinde çok önemli bir rol oynadı. Kendisi ve meslektaşları, hükümetlerini muhalefet ettikleri diğer muhaliflerden farklı olarak, çok ılımlı davrandılar ve faaliyetlerini barışçıl protesto için kısıtladılar ve yalnızca anayasal monarşi çerçevesinde demokratik hakların restorasyonu çağrısında bulundu. Şah işbirliği yapmayı reddetti ve Cephe'yi yasa dışı bıraktı ve en tanınmış liberalleri hapsedildi. 1964-1977 yılları arasında imparatorluk rejimi, Bahtiyar gibi ılımlı liberallerden bile olsa, herhangi bir muhalefet faaliyetine izin vermeyi reddetti. Takip eden yıllardaki Bahtiyar, Şah'a muhalefetinden ötürü toplam altı yıl hapsedildi. Ayrıca, 1977 sonlarında yasa dışı Dördüncü Ulusal Cephe Merkez Konseyi'nin önde gelen üyelerinden biriydi ve grup, Bahtiyar ile İran Partisi (Cephedeki en büyük grup) başında Ulusal Cephe Güçleri Birliği olarak kuruldu. 1978 yılı sonunda (Şah'ın gücü çökmekte), Bahtiyar, mevcut askeri gücün yerini alacak bir sivil hükümetin kurulmasına yardım etmek üzere seçildi. Muhalefetlerinin, özellikle de Ayetullah Ruhullah Humeyni'nin takipçileri için bir imtiyaz olarak Şah tarafından Başbakanlığa atandı. Her ne kadar kendisinin Ulusal Cephe'den atılmasına neden olmasına rağmen, randevuyu kabul etti, çünkü İran'ı mahvedebileceğini düşündüğü ülkeyi komünistlerin ve mollaların yapacağı bir devrimden korkuyordu. Bahtiyar, İran'ın Başbakanı olarak 36 günlüğünde, tüm politik tutsakların serbest bırakılması, gazetelerin sansürlenmesinin kaldırılması isteyerek sıkıyönetim yasasını getirdi, SAVAK'ın (rejimin gizli polisi) dağıtılmasını emretti ve Muhalefetin kendisine, monarşinin kaderini belirleyecek ve İran için gelecekte hükûmet biçimini belirleyecek kurucu bir meclis için seçim yapmak üzere üç ay vermesi gerektiği açıkça belirtti. Uzlaşılan jestlere rağmen Humeyni, Bahtiyar ile işbirliği yapmayı reddetti ve Başbakanı Şah'ın yanında tutmak için hain olarak kınadı; hükümetini "gayrimeşru" ve "yasadışı" olarak etiketledi ve monarşinin devrilmesi çağrısında bulundu. Bahtiyar, Humeyni'nin yeniden İran'a girmesine izin vermek gibi, başbakanlığı sırasında hatalar yapması nedeniyle suçlandı. Sonuçta, kendi eski Ulusal Cephesi meslektaşlarını bile toparlamada başarısız oldu. Hükümeti, çok az sayıdaki Şah yanlısı sadıkçıların ve bir takım ılımlı demokratik olmayan unsurların haricinde, kitleler tarafından ezici çoğunlukla reddedildi. Muhalefet uzlaşmaya istekli değildi. Şah, Ocak 1979'da ülkeyi terk etmek zorunda kaldı; Bahtiyar, aynı yılın Nisan ayında Fransa'ya gitmek üzere İran'dan tekrar ayrıldı. Bahtiyar, İran'ı terk etmeden önce İran monarşisini kaldırdı ve İran'ı bir cumhuriyet ilan etti. Bahtiyar, kendisini İran Cumhuriyeti'nin ilk Cumhurbaşkanı olarak nitelendirdi. Devrimden kısa bir süre sonra, dini bir hakim ve daha sonra Devrim Mahkemesinin başkanı olan Ayetullah Sadeğ Khalkhali, basına, Pahlavi ailesinin üyeleri ve Bahtiyar da dahil olmak üzere eski Şah yetkililerine ölüm cezasın verilmesinin kabul edildiğini bildirdi. Temmuz 1979'da Bahtiyar Paris'te ortaya çıktı. Orada kendisine siyasi sığınma hakkı verildi. Paris'teki evinden, anavatanında İslam Cumhuriyeti ile savaşan İran Direniş Ulusal Harekâtını yönetti. 9-10 Temmuz 1980 tarihleri arasında Bahtiyar, Nojeh darbe planı olarak bilinen bir darbe girişimi düzenlemeye yardım etti. İslam Cumhuriyeti, kendisine ölüm cezası verdi. 18 Temmuz 1980'de Neuilly-sur-Seine'deki evinde üç saldırgandan tarafından yapılan bir suikast girişiminden kaçındı; Bir polis memuru ve bir komşusu öldürüldü. Filistinli Anis Naccache liderliğindeki beş kişilik suikast ekibi ele geçirildi. Suikastçilere ömür boyu hapis cezaları verildi, ancak Fransa'nın Cumhurbaşkanı François Mitterrand, Temmuz 1990'da onları affetti ve Tahran'a geri gönderildiler. 6 Ağustos 1991'de Bahtyiar, sekreteri Soroush Katibeh Paris'teki Suresnes banliyösündeki evindeki üç suikastçı tarafından ile birlikte öldürüldüler. Her ikisi de mutfak bıçaklarıyla öldürüldü. Bahtiyar'ın ağır polis koruması ve katilleri evindeki bekçiye kimlik belgeleri bırakmış olmasına rağmen, cesetleri ölümünden en az 36 saat sonrasına kadar bulunamadı. Katillerden ikisi İran'a kaçtı. Üçüncüsü, Ali Vakili Rad, o sırada İran cumhurbaşkanının büyük yeğeni Zeynalabedine Sarhadi ve iddia edilen bir suç ortağı olan Hashemi Rafsancani ile birlikte İsviçre'de yakalandılar. Her ikisi de yargılanmak üzere Fransa'ya iade edildi. Vakili Rad, Aralık 1994'te hapis cezasına çarptırıldı ancak Sarhadi beraat etti. Rad, cezasının 18 yılını doldurduktan sonra 19 Mayıs 2010'da Fransa'da hapse atıldı. İranlı yetkililer tarafından bir kahraman olarak kabul edildi. Rad'ın serbest bırakılması, Tahran'ın İslam rejimi tarafından casusluk yapmakla suçlanan bir Fransız öğrenci olan Clotilde Reiss'i serbest bırakmasından sadece iki gün sonra gerçekleşti. Hem Fransız hem de İran Hükümetleri, iki meselenin birbirine bağlı olduğunu inkar etmektedirler. Bahtiyar'ın öldürülmesinden saatler sonra, muhtemelen Hizbullah tarafından tutulan bir İngiliz rehinesi Lübnan'dan serbest bırakıldı, ancak bir Fransız rehin alındı. İranlı sürgünlerin olduğu toplumda olan pek çok kişi, Bahtiyar'ın ölümünde Fransızların suç ortaklığı yaptığı yönünde spekülasyonlar yapmasına rağmen, ikinci suikastin bu teorilere gölge düşürdüğü söyleniyor. Fransızlar, bir başka rehinenin Lübnan'a kaçırılmasını içeren bir operasyonu desteklemeleri pek olası görünmüyor, ancak iki olay arasında belirgin bir bağlantı mevcut değildir. Bahtiyar, Fransız bir kadınla evlendi; üç çocuğu oldu. Bir oğlan (Guy) ve iki kızı, Viviane ve France. Viviane, Ağustos 1991'de Cannes'da 49 yaşındayken kalp krizinden öldü. İkinci eşi İranlı Shahintaj'dı ve Goudard isminde bir oğlu vardı. Bahtiyar, Paris'teki Montparnasse Mezarlığı'na gömüldü. Open edX Open edX, açık ve özgür yazılım lisanslı, bir öğrenim yönetim sistemidir. Open edX'in geliştirilme süreci, Harvard ve MIT tarafından kurulan ve dünyanın önde gelen eğitim kurumlarının xConsortium çatısı altında bir araya geldikleri, kâr amacı gütmeyen çevrimiçi bir girişim tarafından sürdürülmektedir. Open edX altyapısını kullanan edx.org, 20 milyonu aşkın öğrencisi ve binlerce dersiyle birlikte en yaygın kitlesel çevrimiçi eğitim araçlarından (MOOC) biridir. Günümüzde Stanford Üniversitesi'nden Google'a, Sorbonne Üniversitesi'nden Kraliçe Rania Vakfı'na dek pek çok firma ve özgür yazılım toplulukları tarafından geliştirilen ve desteklenen Open edX, farklı seviyelerde 32 dilde yayınlanmaktadır. Son derece karmaşık ve çok sayıda bileşenin bir araya geldiği modüler bir yapıda geliştirilen Open edX, büyük kısmı Python/Django kullanarak yazılmıştır. Open edX aşağıdaki bileşenleri içinde barındırır: Bu bileşenlerin dışında, LTI 1.1 standardını destekleyen Open edX, pek çok 3. taraf eğitim uygulaması ve aracını da kendi içinde çalıştırabilmektedir. Harvard ve MIT tarafından kurulan edX eğitim portalı, 1 Haziran 2013 tarihinde kaynak kodunu kamuya açtı. Yazılımın kaynak kodlarının kamuya açılmasından önce, 13 Nisan 2013 tarihinde, kendisine ait açık kaynak kodlu Class2Go yazılımının işlevsetlerini bu yeni platforma taşıyacağını açıklayan Stanford Üniversitesi de bu yeni platformun öncülerinden biri oldu. Sürüm politikası olarak; büyük teknoloji atlamaları olmadığı sürece birisi yaz tatili öncesi ya da sırasında, diğeriyse akademik yarıyıl öncesinde iki sürüm yayınlamayı hedefleyen Open edX, bugüne dek şu sürümleri duyurdu: Cem YayÄ±nevi Cem Yayınevi, 1964'te Oğuz Akkan tarafından kurulan yayınevidir. İlk olarak Nobel edebiyat serisinde Jean Paul Sartre'ın "Hürriyet Yolları" adlı üçlemesinin ilk kitabı olan "Akıl Çağı"'nı yayımlamıştır. Sonraki yıllarda Dünya klasikleri, Türk eserleri, çocuk kitapları, dünya şiirlerini içeren kitaplar da basmıştır. Ayrıca Kafka, Çehov, Rilke ve Cengiz Aytmatov'un toplu eserlerini yayımlamıştır.1988'de, Oğlak Dönencesi ve Sudaki İz kitaplarına yönelik sansür kararına karşı ortak bildiriye imza atmıştır. Oyun gÃ¶revlisi Oyun görevlisi, çok oyunculu bir rol yapma oyununda örganizatör, kurallar ile ilgili sorular için görevli, hakem ve denetleyici kişidir. Neredeyse her zaman tüm oyuncuların aynı tarafta olduğu oyunlarda ve oyuncuların birbirlerine karşı oynadığı oyunlarda daha az görülürler. Geleneksel bir rol yapma oyununda (tüm oyuncuların birlikte olduğu yerde) bir oyun görevlisinin görevi diğer oyuncuların karakter hikâyelerini bir araya getirmek, diğer karakterleri ve canavarları kontrol etmek, oyuncu karakterlerinin hareket etmesi için yerleri ve sahneleri bir araya getirmek ve oyuncular arasındaki sorunları çözmektir. Bu temel kural neredeyse tüm rol yapma oyunlarında aynıdır, ancak bazı kural setleri oyun görevlisinin sisteme özgü diğer işleri yapması gerekebilmektedir. Bir çevrimiçi oyundaki bir oyun görevlisinin rolü, oyunun kurallarını uygulamak ve genel müşteri hizmetleri sunmaktır. Ayrıca, geleneksel rol yapma oyunlarının aksine, bazı durumlarda çevirimiçi oyunlarda ücretli çalışanlardır. Lisa Lynn Masters Lisa Lynn Masters (d. 1 Ocak 1964 –ö. 15 Kasım 2016) ,Amerikalı oyuncu ve manken. Masters Omaha, Nebraska'da doğdu ve Asheville, Kuzey Carolina'da büyüdü. Appalachian Eyalet Üniversitesi çağdaş dans bölümünde ve müzik bölümü'nde eğitim görerek mezun oldu. Daha sonra Columbia Üniversitesi Gazetecilik Enstitüsüne gitti. Kolejden sonra Masters, manken ve haber muhabiri olarak çalıştı ve "The Siege" adlı uzun metrajlı filmde haber muhabiri bir karakteri canlandırdı. Masters, mankenlik çalışmalarını sürdürdü ve Tv dizileri "Law & Order: Criminal Intent", "Law & Order: Special Victims Unit", "Ugly Betty" ve "Unbreakable Kimmy Schmidt" 'de rol almıştır. Amerikalı oyuncu ve model Lisa Lynn Masters 2004 yılında William Brooks ile evlenmiştir. Brooklyn, New York'ta yetişmiştir. İyileştirici sanat uygulayıcısı yönüylede dikkatleri çekmiştir. 15 Kasım 2016'da geceyarısı'na doğdu kendisinden haber alınamayan Masters, Peru'nun Lima kentindeki bir otel odasında ölü bulunmuştur. Taşınabilir oyun konsolu Taşınabilir oyun konsolu, dahili bir ekran, oyun kontrolleri ve hoparlörler içeren küçük, elde taşınabilir bağımsız bir video oyunu konsoludur. Taşınabilir oyun konsolları, ev video oyun konsollarından daha küçük olup konsol, ekran, hoparlörler ve kontrolleri tek bir ünitede barındırır ve bu sayede herhangi bir zamanda veya yerde kullanılabilmektedir. Mattel, 1976'da ilk taşınabilir elektronik oyun olan Auto Race'i piyasaya sundu. Daha sonra, Coleco ve Milton Bradley de dahil olmak üzere birçok şirket tek oyunlu, hafif masa üstü veya taşınabilir elektronik oyun cihazları üretti. Değiştirilebilir oyunları olan en eski gerçek taşınabilir oyun konsolu 1979'da Milton Bradley Microvision'dur. Nintendo, 1989'da Game Boy'un piyasaya sürülmesi ile taşınabilir konsol konseptinin yaygınlaştırılmasını sağladı ve 3DS sistemiyle taşınabilir konsol pazarına egemen olmaya devam etmektedir. Geyik avÄ± Oyun teorisinde geyik avı, güvenlik ve sosyal iş birliği arasındaki çatışmayı anlatan bir oyundur. Buna benzer kurgulanmış oyunlara verilen diğer adlar "güvence oyunu", "koordinasyon oyunu" ve "güven ikilemi"dir. Geyik avı oyunu, Jean-Jacques Rousseau tarafından anlatılan, iki kişinin ava çıktığı bir durum üzerine kurgulanır. Bu avcıların her biri geyik veya tavşan avlamayı seçebilir. Her oyuncu diğerinin seçimini bilmeden bir eylem seçmelidir. Bir kişi bir erkek eşi avlarsa, başarılı olmak için eşlerinden iş birliği yapmalıdır. Bir birey kendinden bir tavşan alabilir, ancak bir tavşan erkeklerden azdır. Bu, iklim değişikliği ile ilgili uluslararası anlaşmalar gibi sosyal iş birliği için yararlı bir benzetme olarak alınmıştır. Geyik avı tutsak ikileminden farklıdır; çünkü her iki oyuncu iş birliği yaptığında ve her iki oyuncu da kusurluysa Nash dengesine ulaşılır. Ortadirek (roman) Ortadirek, Yaşar Kemal'in "Dağın Öte Yüzü" üçlemesinin ilk romanıdır. 1959'da "Cumhuriyet"'te tefrika edildikten bir yıl sonra, 1960 yılında, yayımlanmıştır. Toros Dağları'nın bir yüzünde yaşayan köylülerin Çukurova'ya iniş süresince karşılaştığı güçlüklerin, insanın doğayla mücadelesini ele almaktadır. On sekiz bölümden müteşekkildir. İlk baskısı Remzi Kitabevi tarafından yapılmıştır. Köylü, yaz mevsiminde Çukurova'ya göçerek pamuk toplamaktadır. Bu iş köylülerin tek geçim kaynağıdır. Yalak'tan Çukurova'ya gidiş, köylülerin yaşam kalitesizliği nedeniyle yaya olarak gerçekleşmektedir. Bu gidiş, göçün konaklamalarıyla beraber on beş günü bulmaktadır. Yalak köylülerinin Çukurova'daki çalışma süresi bir, bir buçuk ay kadardır. Ovaya inme vaktini köylülerden döngele dikenine bakarak Koca Halil tayin eder. Halil yaşlanmıştır, köylüleri peşine takıp ovaya at sırtında inebilir. Meryemce Ana köyün tek atına sahip kişidir. Koca Halil ile Meryemce'nin arası açıktır. Muhtar Sefer ise ağanın tarafını tutarak köylünün yanına yer almaz böylece en verimsiz, kazancı en az topraklar Yalak köylülerine kalır. O yıl kervan yola düzülür. Uzunca Ali çok sıkıntılıdır. Analığı Meryemce ata binmiştir. Karısı Elif, çocukları Hasan, Ummuhan ve kendisi ise yürümektedir. Küheylan ise çok yaşlıdır. Kafile gece yol alır, gündüz dinlenir. Koca Halil'in kesildiğini gören Ali, anasının terkisine Halil'i de bindirince Meryemce buna çok kızar. Yolda gittikleri bir gün şiddetli bir yağmur bastırır. Köylü yürümeyi hızlandırır, ormana sığınır. Geride at sırtında Meryemce ve Halil kalmışlardır. Atın çöker ve kalkamaz. Koca Halil, kafileye yetişip durumu anlatır. Köylüler yollarına devam ederken Ali, çocukları ve karısını alıp geri döner ve anasını bulur. Anasını bulduktan sonra köylüleye yetişmek için yola çıkarlar fakat at ölür. Meryemce, atın Halil'i bindirdikleri için öldüğünü söyler durur, oğluna çıkışır. Ali anasını sırtlar. Bir onu götürerek bir dönüp gelip yükleri alarak bitkin bir şekilde yollarına devam ederler. Muhtar Sefer, köylülerini gene aldatmış, onları kozasız, verimsiz bir pamuk tarlasına sokmuştur. Yaşar Kemal, 1946-1947 yılları arasında roman denemelerine başlamıştır. "Ortadirek"'e başlamış ama yarım bırakmıştır. "İnce Memed"'ten sonra 1954'te "Teneke"'yi yazan yazar, 1959'a kadar hiçbir şey yazmamıştır. Yakın arkadaşı Dr. İbrahim Kıray'a Kadirli'de geniş kâğıtlar üstüne kopya kalemle yazdığı "Ortadirek"'in taslağını okumuş ve beğenilince romanı yazmaya başlamıştır. Romanı yazmak için çalıştığı gazeteden bir yıl izin almıştır. Romanın olayları yaşanmış olaylara dayanmaktadır. Örneğin Ali'nin annesi Meryemce'yi sırtında taşıması yazarın 1946'da Çukurova'da anasını sırtında taşıyan bir adamı görmesinden gelmektedir. Hatta kendi babasının da yaşadığı bir olay olduğunu, 1915'te Van'dan göç eden ailesi yoldayken büyükannesinin hastalanmasıyla babasının büyükannesini sırtladığını belirtmiştir. Çukurova'ya indikleri vakit Meryemce'nin en gü­zel elbiselerini giydiği kısım da babası ile büyükannesi arasında yaşanan bir olaydan alınmıştır: "Yine Meryemce'ye dönersek, işin ilginç yanı, "Ortadirek"'te Çukurova'ya indikleri vakit Meryemce en gü­zel elbiselerini giyiyor, 'indik ya! Geldik ya!' diyor. Büyükannem gibi biraz. Oğluna, yani babama diyor ki 'bana çok güzel bir ev tutacaksın, badanalı falan'. Ondan sonra anama diyor ki 'Beni tertemiz yıkayacaksın, saçlarımı kınalayacaksın. En güzel elbiselerimi giydireceksin. Gerdanlıklarımı, halhallarımı, hırızmalarımı takacaksın!'. Anam bütün bu söylediklerini yerine getiriyor. Büyükannem namazını kılıyor, sonra evin önünde oturuyor. Sabahleyin uyandıklarında bir de bakı­yorlar ki ölmüş. Bu olay yer etmiş bilinçaltımda. Yıllar sonra Ortadirek'i yazarken aklıma geldi. Meryemce'ye de, büyükannem gibi, en güzel elbiselerini giydirdim." Yaşar Kemal, "Ortadirek"'in alegorik bir roman olduğunu belirtmiştir. Ayrıca adlandırılışını şu sözlerle ifade etmiştir: ""Ortadirek" insanlığın direncidir. İnsan gücüdür. Yılmayan insan. O korkunç salgınlardan, kırımlardan, yokluklardan, açlıklardan buraya kadar insanlığı getiren, insan direncidir; benim hayran kaldığım, destanını yazmak istediğim odur. Onun alegorisidir "Ortadirek"." Fethi Naci, eseri "bugüne kadar" okuduğu en mükemmel Türk romanı olarak nitelemiştir. "Ortadirek", birçok kez tiyatroya uyarlanmıştır. Bu uyarlamaların ilki Alan Seymour tarafından İngilizce olarak sahnelenmiştir. Bunun dışında 1974 yılında Finlandiya'nın Turku kentinde, Turun Kampungin Teatteri'de sahnelenen eser, aynı yıl Paris'te Mehmet Ulusoy Tiyatrosu'nda sahnelenmiştir. Larkin Malloy Larkin Malloy (d. 24 Eylül 1954 –ö. 28 Eylül 2016) ,Amerikalı dizi oyuncusu, spiker, seslendirme sanatçısı ve oyunculuk eğitmenidir. Thomas Larkin Malloy, New York'ta dünyaya geldi. Oyunculuk kariyeri 1974'te başladı. (Jefferson Brown (1980-81) / Schuyler Whitney (1981-84) gibi "The Edge of Night" gibi dizilerde "Guiding Light" "(Kyle Sampson (1984-87) ve" All My Children "(Travis Montgomery (1987-91, 1997-98, 2001) "As the World Turns" 'ün spikerliği yaptı. Schuyler'i oynarken Whitney 'The Edge of Gec" adlı oyununda Larkin Park Avenue'de bir araba kendisine çarpınca yerine geçici olarak James Horan (oyuncu) geldi. oyuncu ve seslendirme sanatçısı Larkin Malloy 28 Eylül 2016'da 24 Eylül'de kutladığı 62. doğum gününden 4 gün sonra kalp krizinden ölmüştür. Orkestra ÅŸefi Orkestra şefi, bestecilerin eserlerini seslendirip yorumlayan orkestrayı düzenleyip yönetebilecek yetenek ve bilgilere sahip müzik sanatçısıdır. Orkestra şefi, elinde baget denilen ince ve küçük bir değnek olduğu halde, orkestrayı meydana getiren müzisyenler topluluğunu kesin bir otorite ile yönetir. İcra edilecek eserin yorumlanış tarzına karar verir, orkestrada yer alan her müzisyene gerekli gördüğü ritim ve nüansları empoze eder. Şef, müzik eserini çeşitli tonalite anahtarları (sol anahtarı, fa anahtarı, do anahtarı) içinde okumayı bilir. Orkestrasını yönetirken, ister telli, ister vurma, ister nefesli olsun, bütün çalgıların partisyonlarını ihtiva eden ve kondüktör denilen partisyondan yararlanır. Az sayıda icracının yer aldığı bir dans ya da caz orkestrasını yöneten bir şefin görevi nispeten hafiftir. Fasil Ghebbi Fasil Ghebbi Etiyopya'nın Gondar kentinde yer alan bir kale kalıntısıdır. 17. ve 18. yüzyıllarda İmparator Fasilides (Fasil) tarafından kurulmuş ve Etiyopya imparatorlarının evi olmuştur. Benzersiz mimarisi Nubian stilleri de dahil olmak üzere çeşitli etkiler gösterir. Site, 1979'da UNESCO tarafından Dünya Mirası olarak ilan edilmiştir. "Ghebbi", bileşik ya da çevreleme anlamlarına gelen Amharca bir kelimedir. Bina kompleksi içinde Fasilides'in kalesi, Iyasu'nun sarayı, III. Dawit'in salonu, bir ziyafet salonu, ahırlar, İmparatoriçe Mentewab'ın kalesi, bir idari bina, kütüphane ve Asasame Qeddus Mikael, Elfign Giyorgis ve Gemjabet Mariyam adlarında üç kilise vardır. Mayra Matos Mayra Matos Pérez (d. 28 Ağustos 1988, San Juan, Porto Riko. Porto Rikolu model. Mayra Matos, 2019 "Miss Puerto Rico" seçilmiştir. Mayra, 2009 yılında katıldığı Miss Universe Güzellik Yarışması'nda beşinciliği elde etmeyi başarmıştır. Kristen Dalton Kristen Jeannine Dalton-Wolfe (d. 13 Aralık 1986, Wilmington, ABD), Amerikalı model. Sarışın olan Kristen Dalton, 2009 yılında ülkesinde düzenlenen güzellik yarışmasında "Miss Amerika" seçilmiştir. Kristen Dalton, 2009 yılında Miss Universe güzellik yarışmasında ilk 10'a girmiştir. Rosey (güreşçi) Matthew Tapunuu "Matt" Anoaʻi (d. 7 Nisan 1970 - ö. 17 Nisan 2017) ya da bilinen adıyla Rosey, Samoa asıllı Amerikalı profesyonel güreşçi. Kendisi, Anoaʻi ailesinin bir üyesiydi. Beyaz Rusya Cumhuriyeti Millî Bankası Belarus Ulusal Cumhuriyet Bankası (, ) Beyaz Rusya'nın merkez bankası. Başkent Minsk'te bulunmaktadır. Banka ilk kez 3 Ocak 1922 tarihinde, Beyaz Rusya Sovyet Halk Komiserliği tarafından "Belerus Cumhuriyeti Bankası" adıyla kuruldu. Bir yıl sonra SSCB Merkez Bankası Gosbank'ın kurulmasından sonra, banka Sovyet bankacılık sistiminin parçası haline geldi. 1959 ve 1987 yıllarında reorganizasyona tabi tutuldu. Beyaz Rusya'nın bağımsızlığını elde etmesiyle ve ülkede bankacılık sisteminin kurulması amacıyla yapılan düzenlemelerle, 1 Nisan 1991 tarihinde bankanın oluşumu tamamlanmıştır.. Temel amacı kar etmek olmayan bu banka, Beyaz Rusya Cumhurbaşkanına karşı sorumludur. Bankanın faaliyetleri 25 Ekim 2000 tarihinde yürürlüğe giren Bankacılık Kanunuyla düzenlenmiştir. Belarus Bankacılık Kanununa göre, bankanın amaçları şu şekilde tanımlanmıştır: Awash Nehri Awash (bazen Hawash olarak yazılır; Afarca: We'ayot) Somalice: Webiga Dir, Etiyopya'nın önemli bir nehri. Tamamen Etiyopya sınırları içerisinde bulunur ve sularını Tadjourah Körfezi'nin yaklaşık 100 kilometre yakınlarındaki Gargori Gölü ile başlayıp, Cibuti sınırındaki Abbe Gölü (veya Abhe Bad) ile biten birbirine bağlı göller zincirine boşaltır. Amarara, Oromya ve Somali Bölgesinin yanı sıra Afar Bölgesinin güney yarısını kaplayan bir kapalı havzanın başlıca akarsuyudur. Huntingford'a göre, 16. yüzyılda Awash Nehrine Büyük Dir Nehri deniyordu ve Müslümanlar ülkesinde akıyordu. Bölge, 1980'de UNESCO Dünya Mirası olarak ilan edilmiştir. Mehdi Bezirgan Mehdi Bazargan (Farsça: مهدی بازرگان, d. 1 Eylül 1907 – ö. 20 Ocak 1995), İranlı akademisyen, uzun zamandan beri demokrasi yanlısı bir eylemci ve İran'ın geçici hükümetinin başındaydı ve 1979 İran Devrimi'nden sonra İran'ın ilk başbakanı oldu. Kasım 1979'da İran rehine krizi olayını protesto etmek ve hükümetinin bunu önleme konusundaki başarısızlığının ardından başbakanlık görevinden istifa etti. Bezirgan, Tahran Üniversitesi'nin ilk mühendislik bölümünün başında idi. İslami ve laik bilimlerde dürüstlüğü ve uzmanlığıyla tanınan saygın dini bir entelektüel olarak, İran'da çağdaş entelektüel hareketin kurucularından biri olarak algılanmaktadır. Bezirgan, 1 Eylül 1907'de Tahran'da bir Azeri ailesinde dünyaya geldi. Babası Hac Abbaskoli Tabrizi (1954'te öldü), Çarşı'da kendi imalatı yapan bir tüccar ve dini bir aktivistti. Bezirgan hükûmet tarafından Fransa'ya Rıza Şah bursu fonunun bir araştırmacı olarak üniversite eğitimi almak için gönderildi. École Centrale des Arts et Manufactures'da (École Centrale Paris) termodinamik ve mühendislik eğitimi aldı. Mezuniyetinden sonra, Bezirgan gönüllü olarak Fransız ordusuna katıldı ve Nazi Almanyası ile savaştı. Bezirgan daha sonra Fransa'dan döndü ve 1940'ların sonunda Tahran Üniversitesi'ndeki ilk mühendislik bölümünün başında oldu. 1950'lerde Başbakan Muhammed Musaddık yönetimindeki bir bakan yardımcısıydı. Bazargan, Başbakan Musaddık yönetiminde Ulusal İran Petrol Şirketi'nin ilk İranlı başkanı olarak görev yaptı. Bezirgan, 1961'de Mossadegh Ulusal Cephesi programına benzer bir parti olan İran Kurtuluş Hareketi'ni kurdu. Şah, Muhammed Rıza Pehlevi'yi meşru devlet başkanı olarak kabul etmesine rağmen, birkaç kez siyasi nedenlerle hapse atıldı. 4 Şubat 1979 tarihinde Bazargan, Ayetullah Humeyni tarafından İran başbakanlığa atandı. Devrim ilerledikçe Humeyni'yi de içeren radikal dini liderlerle çatışmaya girerek, devrimin demokratik ve liberal figürlerinden biri olarak görüldü. Dindar durmasına rağmen, Bazargan başlangıçta İslam Cumhuriyeti ismine itiraz ederek İslami bir Demokratik Cumhuriyeti istedi. Ayrıca, orijinal (teokratik olmayan) devrim taslak anayasasının bir destekçisiydi ve Anayasa Uzmanları Meclisi ve sonunda İran'ın anayasası olarak kabul edilen anayasaya itiraz etti. Mart 1979'da hükümetin yetki eksikliği yüzünden istifasını Ayatollah Humeyni'ye sundu. Ancak Humeyni istifasını kabul etmedi. Nisan 1979'da kendisi ve kabine üyeleri suikast girişiminden kurtuldu. Bazargan, İran rehine krizi olayından sonra kabinesiyle birlikte 4 Kasım 1979'da istifa etti. İstifası, rehin alma ve hükümetinin rehineleri serbest bırakamama konusundaki itirazı üzerine bir protesto olarak değerlendirildi ancak liberal demokrasi ve Batı ile barışma umutlarının hakim olamayacağı da açıktı. Bazargan, yeni kurulan İslam Cumhuriyeti'nin ilk Parlamentosu (Meclis) üyesi olarak İran siyasetine devam etti. İran'ın kültürel devrimine açıkça karşı çıktı ve sivil kural ve demokrasiyi savunmaya