pruvası ve güvertesini simgeleyecek biçimde iki buçuk metre yüksekliğinde bir platform şeklindedir. Kaidenin üzerinde üç bronz figür yer alır. Barbaros, normal bir insan boyundan 1/3 daha büyük ölçüde iki leventin ortasında yer almaktadır. Anıtın üzerindeki tiplerin giysileri Nigâri'nin minyatüründen esinlenilerek yapılmıştır. Barbaros’un hemen arkasındaki levent, o yıllarda yeni yeni kullanılmaya başlanan bir tabanca ile sol elinde bir sancak tutmaktadır. Soldaki levendin elinde ise bir kılıç vardır. Bunlar ayakları açık savaşa hazır durumda yapılmışlardır. Tiplemelerde yabancı ressamların çizgilerinden de esinlenildiği sanılmaktadır. Figürlerin arkalarında sivri bir köşe ile sonuçlanan soyut bir kütle bulunmaktadır. Üzerinde Yahya Kemal'in “"Süleymaniye’de Bir Bayram Sabahı"” şiirinden alınmış dizeler yer alır. Dizelerin üzerinde de bir dal motifi ile 1944 tarihi bulunur. Feriye SarayÄ± Feriye Sarayı ya da Feriye Sarayları, İstanbul Boğazı kıyılarında günümüzdeki Beşiktaş semtiyle Ortaköy semti arasında Çırağan Caddesi boyunca uzanan Osmanlı saraylarının eski adıdır. Saraylar günümüzde çeşitli kurumlar tarafından eğitim amacıyla kullanılmaktadır. İstanbul Boğazı kıyılarında Osmanlı Hanedanı için yaptırılan ilk saray 1856 yılında kullanılıma açılan Dolmabahçe Sarayı idi. Daha sonra 1872 yılında Çırağan Sarayı yaptırıldı. Ancak bu iki saray da Osmanlı ailesine yetmeyince Çırağan Sarayı'yla Ortaköy Camii arasındaki kıyı şeridinde ek binalar yaptırıldı. Balyan Ailesine üye mimarlar tarafından yapılan bu binalara "ikincil binalar" ya da "yan binalar" anlamında Feriye Sarayları adı verildi. Deniz tarafında üç ana bina, bir cariyeler koğuşu ve iki katlı küçük bir binadan oluşan yapılar topluluğunun arkasında, yol tarafında ek binalar yer almaktadır. Bu saraylarda padişahın uygun gördüğü hanedan mensupları ile kışlık dairesi bulunmayan kişiler otururdu. Saraylar yaklaşık 3,000,000 m büyüklüğündedir. 30 Mayıs 1876 Darbesi ile tahttan indirilen Abdülaziz 4 gün Topkapı Sarayı'nda kaldıktan sonra, kaldığı yerden hoşnut kalmadığı için Feriye Sarayına nakledildi. Ancak Feriye Sarayına yerleştikten kısa bir süre sonra kendi yaptırmış olduğu bu sarayda 4 Haziran 1876 günü bilekleri kesilmiş olarak ölü bulundu. 3 Mart 1924 tarihinde halifeliğin kaldırılmasına kadar Osmanlı hanedanının çeşitli üyeleri bu saraylarda yaşadı. Hanedan üyelerinin yurt dışı edilmeleri üzerine bir süre boş kalan sarayların eğitim kurumları tarafında kullanılmasına karar verildi. 1927 yılında binaların bir bölümüne Yüksek Denizcilik Okulu yerleşti. Kabataş Erkek Lisesi de 1928-1929 öğretim yılında Feriye Saraylarının diğer bir bölümüne taşındı. 1967 yılında Galatasaray Lisesi'ne kız öğrenci alınınca Feriye Saraylarının bir kısmı lisenin kız bölümü olarak kullanıldı. Binaların Ortaköy Camii'nin yakınındaki diğer bir bölümü ise bakımsızlıktan uzun yıllar boş kaldı. Günümüzde Kabataş Erkek Lisesi hâlen 1928 yılından beri kullandığı binalarda öğretime devam etmektedir. Galatasaray Lisesi'nin kız bölümü olarak kullanılan binalar 1992 yılından bu yana Galatasaray Üniversitesi'nin ilk kısmı olarak kullanılmaktadır. 1981 yılında Yüksek Denizcilik Okulu'nun Tuzla'ya taşınarak İstanbul Teknik Üniversitesi'nin Denizcilik Fakültesi hâline gelmesi üzerine boşaltılan binalarda 1982 yılından itibaren Ziya Kalkavan Anadolu Deniz Meslek Lisesi hizmet vermeğe başladı. Sarayların bakımsız bir halde uzun yıllar boş kalan diğer bir kısmı ise 1995 yılında Kabataş Eğitim Vakfı tarafından restore edildikten sonra Feriye Lokantası olarak hizmete açıldı. 22 Ocak 2013'te çıkan yangın sonucu çatısında çökme meydana gelen bina kullanılamaz hale geldi. Çok sayıda tarihi eser ve kitabın kül olduğu yangından sonra, 16 Ocak 2016 tarihinde onaylanan restorasyon projesinin tamamlandığı 22 Mayıs 2019 tarihinde duyuruldu. Ihlamur Kasrı Ihlamur Kasrı Beşiktaş ve Nişantaşı arasındaki vadide yer alan Ihlamur Mesiresi'ndeki kasırdır. Buraya Abdülmecit (1839-1861) tarafından Nigoğos Balyan'a “Merasim Köşkü” ile “Maiyet Köşkü” olarak adlandırılan iki kasır yaptırılmıştır. Bunlardan Merasim Köşkü, asıl Ihlamur Kasrı'dır. Yüksek bir subasman üzerine tek kattan oluşan dikdörtgen planlı köşk, kesme taştan inşa edilmiştir. Merasim Köşkü'nün biraz ilerisinde bulunan Maiyet Köşkü daha sade bir yapıdır, iki katı olan bu yapıda, giriş cephesinde iki kollu bir merdiven bulunmaktadır. Girişin ortasında bir hol ve merdivenler ile köşelerde 4 adet oda yer almaktadır. Bugün, çevresinin gürültü ve karmaşasından kendini yüksek duvarlarla koruyan Ihlamur Kasrı çok eskilerden bu yana Ihlamur Mesiresi adıyla anılan bir dinlenme alanının içinde kurulmuş iki yapıdan oluşur. Havuzlu Ihlamur Mahalli, Muhabbet Bahçesi ve Hacı Hüseyin Bağı adlı üç bölümden meydana gelen bu dinlenme alanının, Sultan III. Ahmet döneminde (1703-1730) bir "hasbahçe"ye dönüştürüldüğü, I. Abdülhamit (1774-1789) ve III. Selim (1789-1807) dönemlerindeki düzenlemelerden sonra XIX.'ncu yüzyılın ilk yarısında Sultan Abdülmecit'in de ilgisini çektiği bilinmektedir. Sultan burada bulunan sade bir bağ evine sık sık gelerek dinlenir, bazı konuklarını, bu arada ünlü Fransız şairi Lamartine'i burada kabul ederek görüşürdü. Daha sonra da bu sade ve küçük kasrın yerine 1849-1855 yılları arasında, bugün bulunanları yaptırdı. Yapılardan biri Merasim Köşkü (törenler için düşünülmüş ve kullanılmıştır.) öbürüyse Maiyet Köşkü (Sultanın maiyeti, kimi zaman da haremi için kullanılmıştır) adlarıyla anılmış, ikisine birden de Ihlamur Kasrı (ya da kasırları) adı verilmiştir. Maiyet Kasrı olarak tanınan, diğerine göre daha küçük boyutdaki yapıysa, dış süsleme açısından daha yalın olmakla birlikte benzer anlayıştadır. Bu yapının iç süslemeleri de oldukça yalın biçimde ele alınmıştır. Sultan Abdülmecit'in genç yaşta ölümünden sonra, Sultan Abdülaziz, ağabeyinin sevdiği bu yapılara ve çevreye fazla olmamakla birlikte ilgi gösterir, meraklı olduğu horoz ve koç döğüşleriyle, güreşlerin bazılarını bu bahçede yaptırırdı. Sonraları V. Mehmet Reşat, sık sık buraya gelip dinlenmiş, onun zamanında İstanbul'u ziyaret eden konuklardan Bulgar ve Sırp Kralları 1910'da burada ağırlanmıştır. IhlamuraltÄ± Mesiresi Ihlamuraltı Mesiresi, Beşiktaş'ta bulunan bir mesire yeriydi. Batısında Teşvikiye-Nişantaşı sırtları, doğuda Balmumcu-Yıldız sırtları, kuzeyde Gayrettepe-Mecidiyeköy yamaçları arasında kalan vadidir. Günümüzde, Ihlamur Kasrı ve içinde bulunduğu bahçe hariç dört bir yanı blok apartmanlar ve sitelerle dolmuş olan bu vadinin kuzey kesimine, buradaki çiçek bahçelerinden dolayı eskiden “Fulya Deresi” adı verilirdi. Bugün derelerden, çeşmelerden, yeşilliklerden ve çiçek bahçelerinden eser kalmamış olan bu alanda, beton bloklardan oluşan siteler bulunmakta, semt ise, eski adıyla "Fulya" diye anılmaktadır. Dolmabahçe, Beşiktaş Dolmabahçe, İstanbul'un Beşiktaş ilçesinde yer alan bir semttir. İstanbul'un geçmişi ile şimdiki zamanını kucaklaştıran ünlü semtlerden biridir. Fatih donanmaları ilk kez burada karaya ayak basmıştır. İstanbul'un Fethi sırasında gemiler buradan yürütülmeye başlamıştır. Dolmabahçe semti, bir söylentiye göre, I. Ahmet diğer bir söylentiye göre de II. Osman zamanında körfez doldurularak denizden kazanılan toprak parçasıdır. Daha sonra buraya Dolmabahçe Sarayı inşa edilmiştir. Yahya Efendi TÃ¼rbesi I. Süleyman devrinin ünlü mutasavvıf, âlim ve şairi Yahya Efendi'ye ait türbe, ilk inşası Mimar Sinan tarafından yapılan tekke-tevhithane-medreseden oluşan külliyenin içindedir. Kare plan üzerine tek kubbeli bir ahşap yapıdır. Birçok tarikat ehli, devlet ricali, ulema, hanedan ve saray mensubu şahıs 16. yüzyılın ikinci yarısından itibaren türbenin haziresine gömülmüş ve türbenin çevresi, 19. yüzyılın ikinci yarısında önce Osmanlı üst tabakasının mezarlığına, daha sonra da padişahın aile mezarlığına dönüşmüştür. Özellikle II. Abdülhamid'in maiyeti ve Adile Sultan'ın maiyeti buraya defnedilmiştir. 4 Mayıs 1571’de hayatını kaybeden Yahya Efendi’nin dergahının bulunduğu yere defnedilmesinden bir süre sonra, Yahya Efendi'ye büyük sevgi ve saygısı olan II. Selim'in emri ile kabrinin üzerine türbe; ayrıca dervişler için hücreler ve türbedar için de küçük bir hücre inşa edildi. Türbe; II. Mahmud, Pertevniyal Valide Sultan, II. Abdülhamid tarafından onarıldı. Bugünkü şeklini Pertevniyal Valide Sultan tarafından yaptırılan onarım sırasında aldı. Türbe son olarak 2011-2013 arasında Vakıflar Genel Müdürlüğü tarafından restore edilmiştir. 1903'te tekkenin kapısına tekke mensubu Hacı Mahmut Efendi tarafından tek katlı, dörrgen planlı bir kütüphane inşa ettirildi ve yokuş üzerindeki çeşmeyi yenilendi. Aynı dönemde hazirenin kuzey kesiminde ""Şehzadeler Türbesi"" olarak adlandırılan bina inşa edildi. Kadın-erkek birçok hanedan üyesi bu binaya defnedilmiştir. Devrine uygun kalem işleri ile bezeli türbede Yahya Efendi'den başka 11 kişiye ait sanduka vardır. Yahya Efendi'nin ölümünden kısa bir süre sonra türbenin ve tekenin etrafı ona komşu olmak isteyen sevenlerinin mezarları ile dolmuştur. Türbe girişinde ve dışarısında Şeyh Yahya Efendi’nin torunlarına, saray ve hanedan mensuplarına, devrin önde gelen kişilerine, türbedarlara ve müritlere ait mezarlar bulunmaktadır. Kabristanda numaralanmış olarak bulunan taş sayısı 2141'dir. Birtakım şehzadeler, kadın efendiler, ikballer ve sultanlar tekkenin hemen yanına 19. yüzyılın sonlarında Sultan Abdülhamid tarafından yaptırılan ayrı bir türbede yatarlar. Günümüzde türbe "İstanbul Türbeler Müze Müdürlüğü"'nün yönetimindedir; ziyarete açıktır. Akaretler Akaretler, İstanbul'un Beşiktaş ilçesinde bulunur. Semt ismini Akaretler sıra ev grubundan alır. Beşiktaş ve Maçka arasındaki Akaretler sıra ev grubu, Şair Nedim ve Süleyman Seba Caddelerinin çatalağzı biçiminde birleştikleri bölgede ve eğimli arazide kurulmuştur. Akaretler Sıra Evleri olarak adlandırılan konut tipinin İstanbul'daki en önemli örneğidir. Yapımına Ocak 1875'te irade-i hümayunla başlanan evlerin mimarı Sarkis Balyan'dır. Bu evler kira konutu olarak tasarlanmış ve bunlardan elde edilecek gelirle Aziziye Camii'nin yapılması planlanmıştır. 133 konut birimini ihtiva eden Akaretler, önceleri Vakıflar Genel Müdürlüğü'ne aitken, 15 Ekim 1987 tarihinde Net Holding tarafından 49 yıllığına kiralanmıştır. Yenileme çalışmalarının finansal sorunlar nedeniyle yarım kalması üzerine Akaretler kompleksinin mülkiyeti önce Garanti Bankası'na, 2005'te ise Bilgili Holding'e geçmiştir. Yenileme çalışmalarının tamamlanmasıyla birlikte Akaretler, 56 rezidans, 34 mağaza, 6 kafe-restoran ve bir otelle 2008'de hizmete açılmıştır. Wild Bill Hickok James (Will) Butler Hickok (27 Mayıs 1837 – 2 Ağustos 1876), Vahşi Batı'nın efsanevi nişancı, kovboy ve iz sürücüsü. Nişancılıktaki üstün yeteneği efsane haline gelmesini sağladı. Amerikan İç Savaşı sırasında polise yardımcı olmasıyla polis şefi yardımcılığına atandı. Sonraki yıllarda ordu için iz sürücülük yaptı. 1876'da dul bir sanatçıyla evlendi. Vahşi Bill Hickok 2 Ağustos 1876'da Nuttal & Mann's Saloon'da Poker oynarken arkasından sinsice yaklaşan Jack McCall tarafından başından vurularak öldürülmüştür. Levent Camii Levent Camii ya da Afet Yolal Camii İstanbul'un Beşiktaş ilçesinde yer alan Levent Semtinde Levent Caddesi üzerinde, Levent Mektep Sokağı ile Sümbül Sokağı’nın kesiştiği noktada yer alan yeni tarihli bir camidir. İbrahim Yolal tarafından genç yaşta kaybettiği kızı Afet Yolal adına yaptırılmıştır. 1945’te Mimar Vasfi Egeli tarafından projesi çizilip yapımına başlanan cami 1954’te ibadete açılmıştır. Alaçatı Alaçatı aşağıdaki anlamlara gelebilir: Molekül Molekül, birbirine bağlı gruplar halindeki atomların oluşturduğu kimyasal bileşiklerin en küçük temel yapısına verilen addır. Diğer bir ifadeyle bir molekül bir bileşiği oluşturan atomların eşit oranlarda bulunduğu en küçük birimdir. Moleküller yapılarında birden fazla atom içerirler. Bir molekül aynı iki atomun bağlanması sonucu ya da farklı sayılarda farklı atomların bağlanması sonucu da oluşabilirler. Bir su molekülü 3 atomdan oluşur; iki hidrojen ve bir oksijen. Bir hidrojen peroksit molekülü iki hidrojen ve 2 oksijen atomundan oluşur. Diğer taraftan bir kan proteini olan gamma globulin 1996 sayıda atomdan oluşmakla birlikte sadece 4 çeşit farklı atom içerir; hidrojen, karbon, oksijen ve nitrojen. Molekülleri oluşturan kimyasal bağlara Moleküler bağlar denir. Bunlar kovalent, iyonik ve metalik bağlardır. Bir molekülün atomları arasında oluşan bağlardır. Moleküller arası bağlardan daha kuvvetlidirler. Bir su molekülünün atomlarını bir arada tutan bağ moleküler bağlara örnektir. Öte yandan su moleküllerini buz halindeyken bir arada tutan bağlar ise moleküller arası bağlara örnektir. Moleküler bağlar kovalent, iyonik ve metalik bağlardır. İki veya daha fazla atomun elektron paylaşımı sonucu oluşan bağ moleküler bağdır. Bağı oluşturan her bir atom elektron çiftine bir elektron sağlar. Bu bağ eğer iki aynı atomdan oluşmuş ise, oluşturulan bağa apolar kovalent bağ denir. Elektron çifti her iki atoma da eşit uzaklıktadır. Öte yandan bağ eğer iki farklı atom tarafından oluşturulmuş ise oluşturulan bağ polar kovalent bağ olarak adlandırılır. Bu durumda elektronegatifliği daha yüksek olan atomun elektron yoğunluğu negatifliği az olan atoma göre artar. İyonik Bağ, bir ya da daha fazla elektronun bir atomdan ayrılıp başka bir atoma bağlanması süreci sonrasında positif ve negatif iyonların oluşması neticesinde oluşan bağdır. Sodyum ve Klor atomlarından oluşan NaCl'ü oluşturan bağ iyonik bağa tipik bir örnektir. Metal atomlarını bir arada tutan bağdır. Metal atomların çekirdeğiyle valans elektronları arasındaki etkileşimin kuvveti oldukça zayıftır. Dolayısıyla atomun bu valans elektronlar serbestçe hareket edebilmektedirler. Band teorisine göre metal atomlarını etrafı valans elektronlarının oluşturduğu "serbest elektron deniziyle çevrilidir". Bu serbest elektronların paylaşımı sonucu metalik bağ oluşur. Theodor Herzl Theodor Herzl (; ; 2 Mayıs 1860 – 3 Temmuz 1904) veya sünneti (brit milah) esnasında aldığı ismiyle Binyamin Ze'ev (), Yahudi kökenli Avusturya-Macaristanlı gazeteci, oyun yazarı, politik aktivist ve yazardır. Politik Siyonizm’in kurucu babasıdır. Herzl, Dünya Siyonist Teşkilatı’nı kurmuştur ve bir Yahudi devleti kurmak amacıyla, Yahudilerin Filistin’e göçmeleri gerektiği fikrini savunmuştur. Kurulmasından önce ölmesine rağmen, "İsrail Devleti" fikrinin kurucusudur. Herzl, İsrail Bağımsızlık Bildirgesi’nde “Yahudi Devleti’nin Manevi Babası” olarak adlandırılmış olsa da, Siyonist teorisyenlerin ya da aktivistlerin ilki değildir. Yehuda Bibas, Zvi Hirsch Kalischer ve Judah Alkalai gibi hahamlar, Herzl’den önce benzeri Siyonist fikirleri gün yüzüne getirip, desteklemişlerdir. Theodor Herzl, seküler bir Yahudi ailenin çocuğu olarak, Macaristan Krallığı’nın doğusundaki Pest’te dünyaya geldi. Herzl, Jeanette ve Jakob isimli Almanca konuşan, asilime olmuş Yahudi bir çiftin ikinci çocuğudur. Babasının ailesi Sırbistan kökenlidir. İddialara göre meşhur Yunan Kabbalacı Joseph Taitazak’ın soyundan gelmektedir. Herzl’in babası, Jakob Herzl (1836-1902), çok başarılı bir iş adamıydı. Herzl’in kendinden bir yaş büyük, Pauline adında bir kız kardeşi vardı ama 7 şubat 1878 tarihinde tifodan dolayı öldü. Theodor, dünyaya geldiği, Tabakgasse caddesindeki sinagoğun (eski adı Dohány caddesi sinagoğu)yanındaki evde, ailesiyle birlikte yaşadı. Burası, Budapeşte’nin doğusunda bulunan Belvaros’taki tarihi eski şehrin içerisindeydi. Gençken, Herzl, Süveyş Kanalı’nı inşa eden,Ferdinand de Lesseps’in ayak izlerini takip etmek istedi, fakat ilim ve fen konularında başarıya ulaşamadı. Daha sonra şiir ve beşeri bilimlere olan ilgisi gittikçe arttı. Bu tutku daha sonra başarılı bir gazetecilik kariyerine ve çok meşhur olmasa da oyun yazarlığına yönlendirdi. Amos Elon’a göre, Herzl, ateşli bir Alman severdi ve Almanları Orta Avrupa’nın en kültürlü insanları (Kulturvolk) olarak görürdü. Almanların Bildung teorisini, büyük bir inanışla içselleştirdi, bu teoriye göre, Goethe ve Shakespeare gibi büyük edebiyat isimlerinin eserlerini okuyarak kişi hayattakki güzel şeyleri daha çok fark edip mutlu olacak ve böylece manevi olarak daha iyi bir insan olacaktır (Bildung güzellikle iyiliği aynı kefeye koyar) . Herzl, bildung teorisiyle birlikte, kendisinin içinde bulunduğu Macar Yahudilerin, yüzyıllarca süren fakirlik ve baskıdan dolayı oluşan, utanılacak Yahudi özelliklerinden kurtulacağına ve böylece, Almanlar gibi kültürlü toplumların yanında medeni bir topluluk olarak yer alacağına inandı. 1878 yılında, kız kardeşi Pauline’in ölümünden sonra, ailesi Viyana’ya taşındı ve 9’uncu semt olan Alsergrund’da yaşamaya başladı. Herzl, Viyana Üniversitesi’nde hukuk okudu. Genç bir hukuk öğrencisi olarak, Herzl, Alman miliyetçi kardeşlik cemiyeti, Albia’ya üye oldu. Cemiyetin mottosu, “Ehre, Freiheit, Vaterland (Onur, Özgürlük, Vatan) idi. Daha sonra Yahudi karşıtllıklarından dolayı protesto ederek gruptan ayrıldı. Viyana Üniversitesi ve Salzburg’ta kısa bir hukuk kariyerinden sonra, kendisini gazeteciliğe ve edebiyata adadı ve bir Viyana gazetesinde çalışmaya başladı. Ayrıca Neue Freie Presse (yeni özgür basin) adlı yayın kuruluşu için muhabirlik yapıyordu Paris’te. Sık sık Londra ve İstanbul’a gidiyordu. Daha sonra, aynı yayın kuruluşunun edebiyat editörü oldu. Bu dönemde ayrıca Viyana tiyatrolarına drama ve komediler yazdı. Çalışmaları ilk başta Yahudilik üzerine odaklanmadı. Neue Frei Presse’nin (Yeni Özgür Basın) Paris muhabiri olarak, Dreyfus Olayı’nı takip etti. Bu olay, 1894 yılından 1906’daki da çözüldüğü döneme kadar, Üçüncü Fransız Cumhuriyeti’ni bölen politik bir skandaldı. Skandal, oldukça antisemitik bir olaydı ve Fransız bir ordu komutanı, yanlış bir şekilde, Almanya için casusluk yapmakla suçlanmıştı. Herzl, Dreyfus duruşmasından sonraki protestolara şahitlik etti. Bu olayların Herzl’i etkileyip, Siyonizm’e yönelmesine katkıda bulunduğu daha sonra bir tartışma konusu haline gelmiştir. Herzl daha sonralarda, Dreyfus olayının kendisini bir siyoniste çevirdiğini ve özellikle kalabalıkların “Yahudilere ölüm!” bağırışlarından etkilendiğini belirtmiştir. Yakın döneme kadar bu geniş kitlelerce bilinen bir bilgi olmuştur. Buna rağmen, bazı modern bilim adamları, Herzl’in ilk söylentilerinde Dreyfus olayının az miktarda geçtiğini ve aslında Herzl’in amaçlarına ulaşmak için, Dreyfus olayının etkisini abartmış olabileceğini belirtmiştir. Jacques Kornberg, Dreyfus etkisinin bir efsane olduğunu ve Herzl’in bunu yalanlamak ihtiyacı duymadığını belirtti. Ayrıca, Herzl’in, Dreyfus’u suçlu bulduğunu da iletti. Başka bir modern iddiaya göre, Herzl, dönemin birçok gözlemcisi gibi, Dreyfus’u suçlu buldu ve sadece olaydan yıllar sonra, olayın uluslararası bir hareket haline geldiğinde, olaydan etkilendiğini bir söylem haline getirmişti. Herzl’i aslında etkileyen, anti-semit söylemleriyle ünlü olan Karl Lueger’in görünürlüğünün 1895 yılı itibarıyla artmasıydı. Herzl, bu dönemde “Yeni Getto” oyununu yazmıştı ve bu oyunda, Viyana’daki Yahudilerin karşılaştığı güvenlik sorunları ve eşitsizlik ana konulardı. Oyunun ana karakteri, batılı Yahudiler üzerine uygulanan sosyal gettolardan başarısızca kaçmaya çalışan bir Yahudi avukattır. Henry Wickham Steed’e göre Herzl, başta “Liberal” Alman-Yahudi asimilasyonu yaklaşımının yayılmasını fanatikçe desteklemekteydi, buna rağmen, bu ilk fikirlerini daha sonra reddetti ve Yahudilerin asimile edilmesi fikrine karşı çıktı. Bunun yerine Yahudilerin, kendilerini Avrupa’dan uzaklaştırması gerektiğine inandı. Herzl, zaman geçtikçe, antisemitizmin yok edilemiyeceğine ya da iyileştirilemeyeceğine inanıyordu. Ona göre, antisemitizmden uzak durulabilirdi ancak ve bu da bir Yahudi devletinin kurulmasıyla gerçekleşebilecekti. Haziran 1895’te, günlüğüne, “Paris’te söylediğim gibi, antisemitizme karşı daha özgür bir duruşu gösterdim… her şeyden öte, antisemitizmle savaşmanın boş ve faydasız olduğunu kabullendim” yazdı. Neue Frei Presse yayın yönetmenleri, Herzl’in Siyonist politik aktiviteleri ile ilgili yazılarını yayınlamayı hiç kabul etmediler. Bu dönemde Herzl’in içinde bir ikilemde vardı. Bu ikilem, edebi başarıya ulaşmak ve bir halk figürü olmak arasındaydı. Bu dönemde Herzl, “Bir Yahudi Devleti” hakkında broşürler yazmaya başladı. Herzl, bu broşürlerin Siyonizm hareketini başlattığını ve büyüyüp başarılı olmasını sağladığını daha sonra iddia etti. 1895 yılı sonlarında doğru, Herzl, Der Judenstaat (Yahudilerin Devleti) kitabını yazmaya başladı. Kitap, 1896 şubatında yayınlandı ve hemen tartışmalara sebep oldu. Kitaba göre, Yahudiler isterlerse, Avrupa’dan ayrılabilmeliydiler ve daha sonra Arjantin ya da tarihi vatanları, Filistin’e gitmeliydiler. Yahudiler bir milliyete sahipti. İhtiyaçları olan tek şey, kendilerine ait bir devletti. Antisemitizmi sadece kendi devletlerini kurarak, kendi kültürlerini özgürce yaşayarak ve kendilerini kısıtlamadan dinlerini özgürce yaşayarak yenebilirlerdi. Herzl’in fikirleri yakın zamanda Yahudi dünyasında yayıldı ve uluslararası ilgi çekti. Hovevei Zion gibi Siyonist hareket destekçileri, Herzl’e destek verdi ve hemen onun yanında olduklarını belirttiler, fakat her şeyin olduğu gibi kalıp, Yahudilerin yaşadıkları topluma entegre olmalarını destekleyen Yahudiler ise Herzl’in fikirlerini tanrıya karşı ayaklanma olarak gördü. Der Judenstaat (Yahudilerin Devleti) kitabında, Herzl: "Yahudi sorunu, Yahudilerin fark edilebilir sayıda yaşadıkları her yerde devam etmektedir. Sorunun olmadığı yerlerde ise, Yahudi göçmenlerin gelişiyle sorun ortaya çıkmaktadır. Doğal olarak, suçlanmadığımız yerlere yöneliyoruz ve gittiğimiz yerlerde ise bir sorun haline gelip suçlanmaya başlıyoruz. Bu bir gerçek olgudur ve böyle olmaya da devam edecektir. Öyle ki bu sorun en gelişmiş ülkelerde bile böyledir – bakın örneğin Fransa. Uzun zaman sonrasında bile Yahudi problem politik alanda çözüm bulmamıştır.” Kıtabın sonunda: Herzl büyük bir enerjiyle fikirlerini yaymaya başladı ve gittikçe hem Yahudi hem de Yahudi olmayan destekçiler kazandı. Norman Rose’a göre, Herzl, “kendisini bir şehit olarak sunmayı tasarladı… Bir nevi Yahudilerin Charles Parnell’i olacaktı”. 10 Mart 1896 tarihinde, İngilitere Viyana Büyükelçiliği’nin Anglikan Kilisesi Papazı, peder William Heclerx, Herzl’i ziyaret etti. Hecler, Herzl’in Der Judenstaat kitabını okumuştu ve bu toplantı, Herzl’in ve Siyonizm hareketinin daha sonra meşrulaşmasının merkezine oturdu. Herzl daha sonra günlüğüne şunları yazdı: “Daha sonra işin ana konusuna geldik. Ona, kendimi direkt olarak ve herkese açık bir şekilde konuyla ilgili veya ilgisiz olan, bir devlet bakanı veya bir prens gibi bir devlet yöneticisiyle iletişime sokmalıyım. Daha sonra Yahudiler bana inanacaklardır ve beni takip edeceklerdir. Buna en uygun şahsiyet, Alman Kayser olacaktır" dedim”. Hecler daha sonra Baden Grandükü 1. Frederick’le Herzl’i görüştürdü. Frederick, Alman İmparatoru 2. Wilhelm’in amcasıydı. Hechler ve Grandük’ün çabalarıyla, 1898 yılında, Herzl 2. Wilhelm’le görüştü. Bu toplantı Yahudiler ve dünya gözünde, Herzl’in ve Siyonizm’im meşrutiyetini artırdı. Mayıs 1896’da, Der Judenstaat kitabının İngilizce çevirisi, Yahudiler’in Devleti olarak Londra’ya yayınlandı. 15 Haziran 1896 tarihinde, Herzl bir fırsat gördü ve Osmanlı mahkemelerinde önemli tanıdıkları olan, sempatik bir Polonyalı olan, Kont Filip Michal Newlenski’nin yardımıyla Sultan II. Abdülhamid’le direkt olarak görüşmek istedi. Böylece Yahudi Devleti çözümünü Sultan’a direkt olarak sunabilecekti. Sultan’la görüşmeyi organize etmeyi başaramadı fakat çok önemli birkaç isimle görüşmeyi başardı. Bunların arasında bir Veziriazam vardı ve Herzl’I Neue Frei Presse’nin muhabiri olarak kabul etti. Herzl önerisini Sadrazama sundu. Önerisi, Yahudilerin, Filistin’i Türklerin yönetimi altında anavatan olarak almaları durumunda, Yahudilerin Osmanlı borçlarını ödeyebileceklerini ve Türkler’in finansal durumlarını düzene sokabileceklerini sunuyordu. 29 Haziran 1896 tarihinde Newlenski, Herzl için sembolik bir madalya elde etti. Mecidiye Nişanı olan bu madalya Herzl’in müzakerelerinin önemini ve ciddiyetini tanıyan bir onur madalyasıydı. Beş yıl sonra, 17 Mayıs 1901 tarihinde, Herzl, Sultan II. Abdülhamid ile görüştü ama Sultan Theodor Herzl’in, Siyonist amaçla Filistin’in Yahudilere verilmesi ve bunun karşılığında Yahudilerin Osmanlı borçlarını ödemesi önerisini kabul etmedi. İstanbul’dan döndüğünde, Herzl Londra’ya gitti ve Makkabiler grubuyla geribildirim için buluştu. Bu grup, İngiliz Albay Albert Goldsmid liderliğindeki, İngiliz Yahudilerin kurduğu, Siyonist bir topluluktu. Kasım 1895’te, Herzl’i bir merak, umursamazlık ve soğuklukla toplantılarına davet ettiler. İsrael Zangwill, Herzl’i tersleyerek ona karşı çıktı ama İstanbul’dan sonra, Goldmid, Herzl’i destekleme kararı aldı. 12 Temmuz 1896 tarihinde, Londra’nın doğusunda, daha çok Yiddiş konuşan binlerce Yahudi’nin bulunduğu bir topluluğa Herzl hitap etti. Bu topluluk, Herzl’e Siyonizm’in liderliği vekaletini verdi. Bu vekaletten sonra altı ay içerisinde, Siyonist Yahudiler arasında, Herzl’in liderliği arttıkça daha çok kabul gördü ve Siyonizm hareketi hızlıca büyüdü. 1897 yılında Herzl, kendi cebinden büyük masraflarla, Siyonist gazete Die Welt’i Viyana’da kurdu ve Isviçre’nin Basel kentinde Birinci Siyonist Kongre’yi planladı. Kongrenin başkanı seçildi (1904 yılındaki ölümüne kadar görevde kaldı) ve 1898 tarihinde, Yahudi ülkesi için destek bulmak amaçlı diplomatik girişimlere başladı. II. Wilhelm tarafından birçok kez davete çağrıldı ve bu davetlerin birisi Kudüs’te gerçekleşti. Herzl ayrıca Lahey Barış Konferansı’na katıldı ve birçok devlet adamı tarafından sıcak bir şekilde karşılandığını gördü. Herzl, Leo Pinsker’in, 1882 yılında yayınladığı, Yahudilerin özgürleşmesi üzerine yaptığı çalışmayı, eline aldı ve felsefi bir yaklaşımla, oradaki teorinin zayıflıkları ve hassaslıkları üzerinde durdu. Herzl’e göre, her bir diktatör veya lider, milli bir kimliğe sahipti. Herzl’e göre, antisemitizmin merkezi Almanya’ydı. Herzl, en çok İsrael Zangwill ve Max Nordau ile çalışabildi. Her ikisi de çok iyi bilinen, edebi açıdan güçlü yazarlardı. Hirsch’ın iletişimi bir sonuç vermedi. Baron Albert Rothschild Yahudilerle pek ilgilenmiyordu. Bankacı Yahudiler (Finanzjuden) Herzl’den çok hoşlanmadılar.Onlara göre Herzl, kendi otoritelerini tanımıyordu. Ayrıca Herzl, Pinkster’in, “Yahudilerin Avrupa’da işi yok” gibi negatif bir düşünceye katılıyordu. Herzl, Yahudilerin topluca Avrupa’yı terk edip, Judenstaat’a (Yahudiler Devleti) gitmeleri gerektiği fikrini savunuyordu. Pinkster’ın çalışması bir uyarı niteliğindeyken, Herzl’in yaklaşımı Yahudilerin vatan sorusuna direkt cevap arar niteliğindeydi: “Geliştirdiğim fikir oldukça eskidir, Yahudi Devletini tekrar restore etmektir ”. Herzl, Kudüs’ü ilk olarak Ekim 1898’de ziyaret etti. Ziyaretini, 2. Wilhelm’in ziyaretiyle aynı anda yaptı. Bunun nedeni, dünyanın hem kendisini hem de Siyonizmi tanımasını istemesiydi Herzl ve Wilhelm ilk önce 29 Ekim’de, günümüz Holon şehrindeki, Mikveh İsrael tarım okulunda açıkça görüştüler. Kısa ama tarihi bir toplantıydı. 2 Kasım 1898 tarihinde, ikili, Wilhelm’in Kudüs’te bulunan Peygamberler Caddesi’ndeki çadırında tekrar görüştü. Dünya Siyonist Federasyonu’nun, İngiltere’deki yerel kolu olan, İngiliz Siyonist Federasyonu 1899’da kuruldu. 1902-03 yıllarında, Herzl, İngiliz Kraliyet Komisyonu’na yabancı göçü üzerine kanıt sunmak için çağrıldı. Bu çağrılma, ona İngiliz Hükümeti üyeleriyle tanışma olasılığı sundu. Bunların arasında en önemli isimlerden biri Joseph Chamberlain’di. Chamberlain, sömürgelerden sorumlu devlet bakanıydı ve Herzl, kendisiyle, Yahudiler için, Mısır’ın bir parçası olan Sina yarımadasında’ki Al’Arsh’ta bir Yahudi kolonisi kurulması hakkında müzakere etti. 1903 yılında, Herzl, 6. Siyonist Kongresi’nde ortaya atılan bir fikre dayanarak, bir Yahudi devleti için Papa X. Pius’tan yardım almaya çalıştı. Filistin, zulümden dolayı Rusya’dan kaçanlar için güvenli bir sığınak olabilirdi. Kardinal Rafael Merry del Val, kilisenin bu konularla ilgili non possumus (yapılamaz) politikası olduğunu açıkladı ve Yahudilerin, İsa peygamberin ilahiliğini kabul etmedikçe, Katolik Kilisesi’nin kendileri lehine bir beyanda bulunmayacaklarını ekledi. Pogromlarda, Kişinevli 47 Yahudi öldürüldü, yüzlercesi yaralandı, mal varlıkları yağmalandı ve yok edildi. Kongredeki delegeler, Herzl’in argumanlarının doğruluğunu vurguladı. Gürültülü bir muhalif azınlık grup için, Filistin[ yerine Uganda Planı’nı istemek, bir ihanetti. Doğu Afrika koloni planı daha sonra başarısız oldu ve Herzl’le birlikte öldü. 1905 yılında gündemden çıkarıldı. İngiltere’de yine Yahudilerin toprak ve konularını gündeminin merkezine alan bir Siyonist grup kuruldu (JTO). Doğu Afrika planının başarısız olmasıyla, Ağustos 1903’te, Leopold Greenberg tarafından, İngiliz Hükümeti’nin teklifini aldı. Teklife göre, İngiltere yönetimi altında, İngiliz Doğu Afrikası’nda, geniş bir otonom Yahudi yerleşim birimi kurulacaktı. Aynı zamanda, Siyonist hareket, Rus yönetimi tarafından tehdit ediliyordu. Bundan dolayı, Herzl, St. Petersburg’a gitti ve dönemin ekonomi bakanı Sergei Witte ve içişleri bakanı Viacheslav Plehve tarafından karşılandı. Bu toplantıda, Herzl, Rusya’daki Yahudilerin durumunu iyileştirecek önerilerini sundu. Rusların açıklamasını yayınladı ve İngilizlerin genelde “Uganda Projesi” olarak bilinen teklifini 1903’teki Basel’de yapılan 6. Siyonist Kongresi’ne getirdi. 1905 yılında, 6. Siyonist Kongresi, araştırmalardan sonra, İngilizlerin teklifini kabul etmedi ve kendisini iyice, Filistin’de bir Yahudi vatanı kurmaya adadı. Böylece kanunlarla korunma altına alınmış, Filistin’de Yahudiler için bir anavatan olacaktı. Herzl, Uganda planının reddedilmesi sonucunu görene kadar yaşamadı. 3 Temmuz 1904 tarihinde, Avusturya’nın Edlach adlı bir köyünde, kalp zarlarının sertleşmesinden dolayı, saat 5’te öldü. Ölümünden bir gün önce, William Hechler’a: "Filistin'i benim için selamla. Kalbimdeki kanı halkıma veriyorum." dedi. Vasiyeti, en düşük sınıf, içinde konuşmaların olmadığı veya çiçeklerin bulunmadığı bir defnedilme töreni istiyordu. Ayrıca babasının yanına gömülmeyi, daha sonra ondan arta kalanların İsrail'e götürülmesini de istiyordu. Bu vasiyetine rağmen, 6.000 insan tabutunun arkasından yürüdü ve cenaze töreni uzun ve kaotikti. Herzl’in isteğinin aksine, David Wolffsohn ve Hans Herzl konuşmalar yaptı. Daha sonra Kaddish okundu. 1949'da mezarı, Viyana’dan alındı ve Kudüs’teki Herzl Tepesi'ne gömüldü. Herzl, her iki büyük babasını da bilirdi ve her ikisi de, anne ve babasından daha bağlıydı geleneksel Yahudilğe. Sırbistan ilçelerinden, Zemun’da yaşayan büyük babası Simon Loeb Herzl, Judah Alkalai’nin 1857 yılında yazdığı, “Yahudiler Kutsal Topraklar’a dönmesi ve Kudüs’ün yenilenen ihtişamı” kitabının ilk kopyalarından birine sahipti. Çağdaş bilim insanlarının yaptığı araştırmaların sonuçlarına göre, Herzl’in modern Siyonizmi uygulama stili, büyük babasıyla olan ilişkisinden kesinlikle etkilenmişti. Herzl’in büyük babalarının Zemun’daki mezarları hala ziyaret edilebilmektedir. Herzl, 25 Haziran 1898 tarihinde, Julie Naschauer ile evlendi. Julie, Viyana’da yaşayan zengin bir Yahudi iş adamının kızıydı. Evlilik mutlu bir evlilik değildi ama üç çocukları oldu: Paulina, Hans ve Margharita. Herzl, annesine oldukça bağlıdı ve annesi karısıyla anlaşamıyordu. Evliliklerindeki zorluklar, Herzl’in politik uğraşılarıyla artmaya başladı çünkü karısı bu tür konularla hiç ilgilenmiyordu. Kızı Paulina’nın zihinsel problemli vardı ve madde bağımlılığıyla ilgili sorun yaşıyordu. 1930 yılında, 40 yaşındayken, eroin kullanımı esnasında aşırı dozdan öldü. Tek oğlu Hans, seküler bir şekilde büyütüldü ve Herzl özellikle sünnet olmasına izin vermedi . Herzl’in erken ölümünden sonra, Hans din değiştirdi ve önce Baptist ve daha sonra Katolik oldu. Dini ihtiyaçlarına kişisel çözümler buluyordu. Hans Herzl, 29 Mayıs 1905 tarihinde kendi isteğiyle sünnet oldu. Kız kardeşi Paulina’nın cenaze günü, bir silahla intihar etti ve intihar ettiğinde 39 yaşındaydı. Hans, bir intihar mektubu b覺rakarak, intihar覺n覺n sebeplerini anlatt覺: 2006 yılında, Paulina ve Hans’ın kalıntıları, Fransa’dan alındı ve babalarının, yanına Herzl Dağı’na gömüldü. Paulina ve Hans, küçük kız kardeşleri Margarita (1893-1943) ile çok bağlantıları yoktu. Margarita Kendisinden 17 yaş büyük, Richard Neumann’la evlendi. Neumann, mal varlığını 1929 Dünya Ekonomik Bunalımı’nda yitirdi. Margherita’nın çok masraflı olan, stresli hastalığından dolayı, ailenin ekonomik durumu oldukça istikrarsızdı. Naziler Margherita ve Richard’ı Theresienstadt toplama kampına gönderdi ve ikisi de bu kampta öldü. Margherita’nın vücudu yakıldı. Babası Richard Neumann’ın isteğiyle, Margherita’nın oğlu (Herzl’in torunu), Stephan Theodor Neumann (1918 – 1946), güvenliği için 1935 yılında İngiltere’ye gönderildi. Viyanalı Siyonistler ve İsrail’den gelip, İngiltere’de yaşayan Siyonist grup görevlileri, güvenliğini sağladılar. Neumannlar tek çocuklarının güvenliğinden endişeliydi çünkü Avusturya’da antisemitizm giderek yaygınlaşıyordu. İngiltere’deyken, Stephan, genelde dedesiyle ilgili okudu. Avusturya’da olduğu dönemde, Siyonizmle ilgili çok şey bilmese de, daha sonra oldukça hırslı bir şekilde Siyonizme bağlandı. Herzl’in soyundan gelen tek Siyonist oldu. İsmini İngilizleştirip Stephen Norman yaptı ve İngiliz Ordusuna katıldı. 1945 sonlarında ve 1946 yılı başlarında Filistin’e gitme fırsatı yakaladı. Dedesinin başlattığı projeyi görmek isteyen Norman, seyahati ile ilgili birçok şeyi günlüğüne yazdı. Onu en çok etkileyen, çocukların yüzlerindeki özgürlüktü. Hiçbiri Avrupa kamplarındaki çocuklara benzemiyordu. İsrail’den ayrılırken, “İsrail seyahatim sona erdi... Derler ki bir yerden ayrılmak biraz ölmektir ve bunu en çok İsrail’den ayrılırken hissettim. Biraz öldüm. Ama eminim ki, tekrar dönmek bir şekilde yeniden doğmak olacaktır” şeklinde yazdı. Norman ordudaki görevi bittiğinde İsrail’e dönmek istedi. Siyonist grubu görevlileri uzun süre Norman’ın geri dönmesiyle uğraştı. Onun dönüşü Herzl’in adına sembolik bir dönüş olarak algılanıyordu. 29 Haziran 1946 Agatha Operasyonu, bu olasılığı engelledi: İngiliz ordusu ve polisi, İsrail’i tamamen tarayarak Yahudi aktivistleri tutukladı. 2700 civarında kişi tutuklandı. 2 Temmuz 1946 tarihinde, Norman, Haifa’daki Bayan Stybovitz-Kahn’a bir mektup yazdı. Babası, Jacob Kahn, Herzl’in iyi arkadaşıydı ve savaştan önce iyi bilinen Hollandalı bir bankacıydı. Norman mektubunda gelecekte İsrail’e uzun süreli bir gezi planladığını ve bunu pasaport ve izin işleri el verdiğinide hemen yapmak istediğini ancak son iki günde olan şeylerin bu amacına yardım etmeyeceğini yazdı. İsrail’e hiç geri gitme şansı olmadı. İngiliz Ordusu’ndan 1946 baharı sonunda terhis edilen Norman, parasızdı ve işi yoktu. Geleceği ile ilgili endişeleri var olduğundan, Doktor Selig Brodetsky’nin tavsiyesini dinledi. Brodetsky’nin ve Chaim Weizmann’ın yardımıyla kendisine Washington’da iyi bir iş bulundu ve Norman Ağustos 1946’da Amerika’ya gitti. Varmasından çok yakın bir süre sonra ailesinin başına gelenleri öğrendi. Viyana’daki eski dadısına ulaşan Norman, ailesinin yok olduğunu öğrendi ve ağır depresyona girdi . Ailesine olanlara ve Avrupa’da katlolan Yahudilerin durumuna daha fazla dayanamayan Norman, Massachusetts Bulvarı Köprüsü’nden, 26 Kasım 1946 tarihinde atladı. Norman, Washington’da Yahudi Ajansı tarafından gömüldü. Mezar taşında, “Stephen Theodore Norman, İngiliz Kraliyet Ordusu Topçu Birliği Kaptanı, Theodor Herzl’in torunu, 21 Nisan 1918 – 26 Kasım 1946” yazdı. Norman, Herzl’in siyonist olan, İsrail’e giden ve tekrar dönmek isteyen tek torunuydu. 5 Aralık 2007 tarihinde, ölümünden tam 61 yıl sonra, Herzl Dağı’na ailesinin yanına gömüldü. Herzl Dağı’ndaki Stephen Norman bahçesi, Theodor Herzl’den sonra bir Herzl adına yapılmış tek anıttır. Bahçenin duvarlarından birinde, Norman’ın 1946’da yaptığı İsrail ziyareti esnasında söylediği sözler yazılıdır. Bu Siyonizm’in İsrail için anlamını özetlemektedir. “Filistin’deki Yahudi Gençlik seni şaşırtır… Özgürlüğün görüntüsünü taşımaktadırlar.” 1895 yılı sonlarına doğru, Herzl Der Judenstaat (Yahudilerin Devleti) kitabını yazdı. Bu küçük kitap önce 14 Şubat 1896 tarihinde Almanya’nın Leipzig ve Avusturya’nın Viyana şehrinde basıldı. Kitabın üzerindeki alt başlıkta “Versuch einer modernen Lösung der Judenfrage", (“Yahudi sorusuna modern çözüm”) yazıyordu. Der Judenstaat, politik Siyonizmin yapısını ve inançlarını ortaya koyuyordu. Herzl’in çözümü, bir Yahudi devletinin kurulmasıydı. Kitabında, tarihi Yahudi Devleti’nin neden tekrar kurulması gerektiğinin nedenlerini açıkladı. “Bu broşürde yazdığım fikir aslında çok eskidir. Yahudi Devleti’nin tekrar restore edilmesidir...” "Kararlı faktör, bizim itici gücümüzdür. Ve nedir bu güç? Yahudilerin içinde bulundukları kötü durum… Buna çok içten bir şekilde inanıyorum fakat kanıtlandığım güne kadar yaşar mıyım? Bilmiyorum. Bugün bu hareketi başlatanların büyük bir ihtimal hiçbiri zafer gününü göremeyecek fakat, bu hareketi başlatmak bile onlara büyük gurur ve özgürlük hissi vermektedir.” “Plan tek bir kişinin üstlenmesi durumunda çılgınca gelebilir kulağa fakat birçok Yahudi aynı anda plana inanır ve destek verirse, ve bu plan başarılabilecek bir plansa, başarıyla gerçekleşmesi hiç de güç olmaz. Fikir yandaşların sayısına bağlıdır. Şu an gelecekleriyle ilgili önleri her şekilde kapalı hırslı gençlerimiz, belki planı benimseyecek ve kendilerine özgür bir gelecek, mutluluk ve gurur sunan Yahudi Devleti planını gerçekleştirmek için planı yayacaklardır…” “Bu politik dokümanın, bir politik romantizm olarak kalıp kalmaması tamamen Yahudilere bağlıdır. Eğer bu nesil bu planı idrak edemeyecek kadar kör çıkarsa, gelecekte bunu anlayabilecek daha gelişmiş ve daha iyi bir nesil doğacaktır. Yahudi Devleti’ni kurmak isteyen Yahudiler bunu gerçekleştirebilecektir ve bunu hak edeceklerdir...” “Yahudi sorununu, çoğu zaman farklı formlar alsa da ben ne bir sosyal ne de bir dini konu olarak görüyorum. Bu sorun bir milli sorundur ve bunu çözmek için ilk önce hepimiz sorunu uluslararası bir politik sorun olarak tanımlamalıyız ve medeni toplumlarla tartışıp çözmeye çalışmalıyız.” “Biz halkız – bir halk. “Milli topluluklarla beraber yaşadığımız her yerde, çok samimi bir şekilde toplumlara karışmaya çalıştık ve sadece babamalarımızın dinini yaşamak istedik, fakat bu konuda bize izin verilmedi. Boş yere sadık vatanseverlik yapıyoruz, boş yere mal ve can kurban ediyoruz ve boş yere yaşadığımız yerlerde sanat ve bilim icra ediyor, ticaretle zenginleştiriyoruz. Yüzyıllarca yaşadığımız kendi vatanımızda yabancı muamelesi görüyoruz ataları bizim olduğumuz dönemde hiçbir yerde olmayan insanlar tarafından...” “Baskı ve zulüm bizi yok edemez. Bizim yaşadığımız zorlukları dünyada hiçbir millet yaşamadı. Zayıf olanlarımız oraya buraya savruldu…” “Politik olarak güvende olduğumuz her yerde asimile olduk. Bu övünülesi bir şey değildir…” “İsrail bizim tarihi ve unutulamaz anavatanımızdır…” “Açılış sözlerimi tekrarlamama izin verin: Kendi devletini isteyen Yahudiler bunu elde edeceklerdir. Sonunda kendi topraklarımızda özgür insanlar olarak yaşayalım ve huzurlu bir şekilde evlerimizde ölelim. Özgürlüğümüzle Dünya özgürleşecek, zenginliğimizle zenginleşecek ve büyüklğümüzle yücelecektir. Ve orada kendi yararımız için ne yaparsak yapalım, insanoğlunun yararına olacaktır.” Son edebi eseri, Altneuland (Eski Yeni Vatan, 1902) Siyonizme adanmış bir romandır. Herzl, üç sene boyunca boş zamanını, 1923 yılına doğru başarılabileceğini düşündüğü ideal hakkında yazmakla geçirdi. Bir nesil boyunca, bu ideali gerçekleştirmek için neler yapılabilir konusu üzerinde duruyordu bu roman. Hikâye’nin ana konusu Siyon’a olan sevgi ve elde edilmesi için yapılacak şeylerin bir ütopya olmayıp, bir grubun idealleri için bir araya gelip efor sarfetmesi olduğunun vurgulanmasıdır. “ Herzl, modern Yahudi kültürü ve en iyi Avrupalılık mirasının karışımının bulunduğu bir Yahudi devleti öngördü. Böylece, uluslararası anlaşmazlıkları çözmek için Kudüs’te bir “Barış Sarayı” inşa edilebilir ve aynı zamanda modern prensiplerle Tapınak tekrar inşa edilebilirdi. Herzl, kurulacak devletin vatandaşlarını dindar olarak görmedi fakat toplumda dine karşı saygı olacaktı. Ayrıca bu yeni devlette birçok dil konuşulacaktı ve İbranice ana dil olmayacaktı. Ahad Ha’am gibi, Yahudi kültürünün yeniden doğmasını ümit edenler, Altneuland’e eleştirel yaklaştılar. Altneuland kitabında, Herzl, Araplar ve Yahudiler arasında bir savaş görmedi. Altneuland’in ana karakterlerinden birisi, Haifa’da mühendis olan, Reşid Bey, “yeni toplumun” liderlerinden biridir. Yahudi komşularından, İsrail’in ekonomik durumunu düzelttikleri için oldukça memnundur ve bir savaş için hiçbir neden görmemektedir. Bütün Yahudi olmayanlar aynı eşit haklara sahiptirler ve radikal bir hahamın, Yahudi olmayan vatandaşların haklarından mahrum etmek istemesi ve bunun seçimlerde kaybetmesi, romanın ana politik konusudur. Herzl ayrıca gelecekteki Yahudi Devleti için kapitalizm ve sosyalizm arasında “üçüncü bir yol” öngördü. Onun planına göre, gelişmiş bir refah sistemi olacak ve ana doğal kaynakların özel mülkiyet haline gelmesi de mümkün olacaktı. Endüstri, tarım ve ticaret kooperatif usulüyle düzenlenecekti. Dönemin, Emma Lazarus, Louis Brandeis, Albert Einstein, ve Franz Oppenheimer gibi diğer progresif Yahudileriyle aynı çizgide olarak, Herzl, Amerikalı politik economist olan Henry George”un önerdiği toprak reformlarını hayata geçmiş görmek istedi. Bu isimler özellikle, toprak değeri vergisinin yürürlüğe girmesi istediler. Herzl bu karışık ekonomik modeli “Karşılıklılık” olarak adlandırdı. Bu terim Fransız sosyalist ütopyacılarından türedi. Kadınlar eşit oy verme hakkına sahip olmalıydılar. Altneuland kitabında, Herzl, İsrail topraklarında kurulması gereken bir Yahudi devleti öngördü ve açık bir toplum vizyonunun özetledi: "… Birilerini başarılarımıza katılmaktan, kökeninden, atalarından veya dininden dolayı dışlarsak bu oldukça gayri ahlaki olur. Çünkü bizler de diğer medeni toplumların omuzlarında durmaktayız… Sahip olduğumuz her şeyi, diğer insanlara bir şekilde borçluyuz. Bu nedenle, borcumuzu ödemeliyiz. Bunu ancak bir şekilde yapabiliriz bu da en yüksek seviyede toleranslı olmaktır. Bu nedenle mottomuz şimdi ve daha sonra, “Adamım, sen benim kardeşimsin” olmalıdır. “Eğer istersen, bir rüya değildir.” Herzl’in kitabı Altneuland’daki (Eski Yeni Vatan) bu ifade, Siyonist hareketin popular bir slogan haline geldi. Romanında, Herzl, yeni devletteki bir seçim kampanyası ile ilgili yazdı. Kitapta, Yahudileri, İsrail’de ayrıcalıklı sınıf yapmaya çalışan Milliyetçi Partiye karşı öfkesini yöneltti. Herzl, partinin tutumunu Siyon’a karşı ihanet olarak gösterdi. Bunun nedeni, yeni İsrail’in tolerans ve humanizm üzerine kurulmuş olmasını öngörmesiydi. “Dinle ilgili konular, tamamen halkın gözünden uzak tutulmalıdır… Bir kişi sinagoglarda, kilisede, camide, sanat müzesinde ya da filarmonik orkestrada dine bağlılığını göstermek istiyorsa, bu halkı ilgilendiren bir şey olmamalıdır. Bu tamamen kendisinin kişisel meselesidir” " "Altneuland" was written both for Jews and non-Jews: Herzl wanted to win over non-Jewish opinion for Zionism.. Altneuland hem Yahudiler hem de Yahudi olmayanlar için yazılmıştı: Herzl, Yahudi olmayanların, Siyonizm’e karşı sempatisini artırmak istiyordu(89). Arjantin’i büyük sayıda Yahudi’nin göç etmesi için uygun bir konum olarak gördüğü dönemde günlüğüne şunları yazdı. "Oraya yerleştiğimizde, bizi kabul eden devlete hızlı bir şekilde fayda sağlamalıyız. Bize verilen mülkleri hassasça istimlak etmeliyiz. Sınırlar içerisindeki parasız kesime, bulunduğumuz topraklardan uzaktaki başka geçiş ülkelerinde iş bulmalıyız. Mülk sahipleri bu şekilde bizim tarafımızda olacaklardır. İstimlak sürecini ve fakir olan insanların başka yerlere yönlendirilmesi işlemi gizlice ve temkinli bir şekilde yürütülmelidir… Tabii ki başka dine mensup insanların, dinlerini, mülklerini, onurlarını ve özgürlüklerini en sert şekilde, caydırıcı kanunlarla koruma altına almalıyız. Bu dünyaya örnek olacağımız bir alan olmalıdır… Bize mülklerini satamayan milk sahiplerini oldukları yerde bırakmalı ve bize ait olacak diğer alanlara yönelmeliyiz” Herzl’in hazırladığı bir anlaşmayla, Yahudi-Osmanlı Emlak Şirketi, Osmanlı İmparatorluğu’nun başka yerinde benzer bir toprak bulup, bir nevi takas usulüyle İsrail’de toprak satin almalarını sağladı. “Tel Aviv” ismi, çevirmen Nahum Sokolow tarafından, Altneuland’in çevirisi olarak İbraniceye verildi. Sonra bu isim, Jaffa yakınlarında kurulan şehre verildi ve Tel-Aviv Yafo oldu (israil’in ikinci en büyük şehri). Kuzey yönde bulunan yakındaki şehre ise Herzliya adı verildi ve bunun anlamı da Herzl’in onuruydu. TRT 1'de 24 Şubat 2017 günü yayınlanmaya başlayan Payitaht "Abdülhamid" adlı dizide Saygın Soysal tarafından canlandırılmaktadır. Hıçkırık Hıçkırık, göğüs boşluğu ile karın boşluğunu birbirinden ayıran diyafram kasının birden kasılması sonucunda ses telleri arasındaki açıklığın istem dışı kapanması ile gerçekleşen ani soluk alımı ve bu sırada bir sesin dışarı çıkmasıdır. Frenik sinirin uyarılması ile geliştiği bilinmektedir. Hıçkırık; solunum kasları ve özellikle diyaframdan ortaya çıkar. Tıp dilinde "singultus" denir. Nedenleri çeşitlidir. Basit hıçkırıklar; çoğunlukla mide gazı, sıcak ve baharatlı yemekler ya da sinir bozukluğundan kaynaklanır. Ayrıca; bazı kalp, karaciğer, bağırsak ve pankreas hastalıkları, zatülcenp veya zatürrede de görülebilir. 2 saatten fazla süren hıçkırıklarda, doktora başvurmak gerekir. Hıçkırık, sık görülen ve kendiliğinden sonlanan bir rahatsızlıktır. Nadiren 2 günden fazla bazen de 1 aydan fazla (inatçı hıçkırık) sürebilir. İnatçı hıçkırık erişkin erkeklerde kadınlara göre daha sıktır. Kadınlarda hıçkırığın sebebinin yüzde 93'ü psikolojik kökenli iken bu oran erkeklerde yüzde 7 kadardır. Özellikle 2 günden fazla süren sürekli ve 1 aydan fazla süren inatçı hıçkırık altta yatan enfeksiyondan kansere kadar uzanan bir dizi hastalığın ilk belirtisi olabilir. Ayrıca bazen bir hıçkırık atağı bir kalp krizinin tek belirtisi de olabilir. Kısa süreli hıçkırık atakları genellikle yemek, gastrik distansiyon (midenin gazla şişmesi), alkol ve stres ile daha sık ilişkilidir. İnatçı hıçkırığa sebep olacak 100'den fazla sebep bildirilmiştir. Ayrıca; çeşitli ilaçlar (steroidler, benzodiazepinler), glokom (göz tansiyonu), kulakta yabancı cisim, kıl, farenjit, guatr, zatürre, perikardit (kalp zarı iltihabı), kalp krizi, astım, tümörler gibi pek çok etken vagal siniri uyararak hıçkırık sebebi olabilir. Åžeytan ayetleri Şeytan ayetleri, İslam peygamberi Muhammed tarafından önce vahiy olarak açıklanıp, sonradan Şeytan tarafından söyletildiği gerekçesiyle geri çekildiği (Kur'an'dan çıkarıldığı) iddia edilen birkaç Kur'an ayeti. Bu ayetlerle ilgili rivayetler, Taberî, Vâkidî, İbn Sa'd, Ebu Cafer Taberi ve İbni İshak'ın eserlerinde yer almıştır. Şeytan ayetleri ilk kez İskoç tarihçi William Muir tarafından 1858 yılında kullanılmış bir kavramdır. Olayı nakleden pek çok farklı kaynak vardır. Bu kaynaklar olayı bazı detay farklılıkları ile naklederler. Bütün bu farklı rivayetler en sonda tek bir ortak ravi olan Muhammad ibn Ka'b'a dayanır. Özetle Muhammed'in Mekke'de akraba ve komşularını Müslüman yapmak için çaba harcadığını ve onlara Necm Suresinden ayetler okurken şeytanın araya girip 19 ve 20. ayetlerden sonra kendisine şunları söylettiği rivayet edilir: 19 LÃ¢t ve Uzza'ya 20 ve diğer üçüncüsü Menat'a ne dersiniz? 21 bunlar şefaatleri umulan yüce turnalardır. Lât, Uzza ve Menat Mekkelilerin taptıkları putlar idi. Şeytan tarafından eklendiği söylenen "bunlar şefaatleri umulan yüce turnalardır." ayetinde geçen "turna" kelimesi Arapça "gharāniq" diye geçer ve bu "put, varlık" şeklinde de tercüme edilir. Bu olay Muhammed'in sözü edilen pagan tanrılarının gerçekten var olduğunu kabul ettiği şeklinde algılandı. Muhammed'in tanrılarını övdüğünü duyan Mekkeliler bunu sevinçle karşıladı ve sureyi sonuna kadar Muhammed'le birlikte okudu. Bu olay üzerine Mekkelilerin Müslüman olduğu haberlerinin yayıldığı ve o zamana kadar Habeşistan'a göç etmiş olan Müslümanların Mekkeye geri döndükleri ifade edilir. İslam geleneğine göre bu olaydan sonra Cebrail, Muhammed'i konu hakkında bilgilendirmek için Hacc Suresi 52. ayeti indirir: "Senden önce hiçbir resûl ve nebi göndermedik ki, bir şey temenni ettiği zaman, şeytan onun bu temennisine dair vesvese vermiş olmasın. Ama Allah şeytanın vesvesesini giderir. Sonra Allah âyetlerini sağlamlaştırır. Allah hakkıyla bilendir, hüküm ve hikmet sahibidir." Muhammed fitneyi önlemek için sözlerini geri alır ve ayetler şu şekilde düzeltilir: 19 LÃ¢t ve Uzza'ya 20 ve diğer üçüncüsü Menat'a ne dersiniz? 21 erkek size de, dişi O'na mı? 22 öyle ise bu çok insafsızca bir paylaştırmadır. 23 onlar ancak sizin ve atalarınızın (ilah edindiğiniz şeylere) taktığınız isimlerdir. Allah, onlar hakkında hiçbir delil indirmemiştir. Onlar (putperestler)yalnız zanna ve nefislerin arzusuna tâbi oluyorlar. Andolsun ki, kendilerine, Rableri katından yol gösterici gelmiştir. Orta Doğu üzerine araştırmalar yürüten oryantalistler arasında 19. yüzyıldan beri kabul edilen genel görüş, şeytan ayetlerinin tarihsel bir olay olduğu yönündedir. Garanik olayın tarihselliği, bazı Müslüman müelliflerce reddedilir ve "İslam düşmanlarınca" uydurulmuş rivayetler olarak değerlendirilirken, bazıları tarafından kısmen kabul edilirler. İlahiyat profesörü İsmail Cerrahoğlu, "İslam düşmanlarının" bu rivayetleri yaşanmış bir olay olarak değerlendirme eğiliminde olduğunu iddia eder. "Encyclopaedia of the Qur'ān" ansiklopedisi ise tarihsel olarak doğru olduğunu, ancak "Ortodoks İslam" tarahından reddedildiğini belirtmiştir. Joseph-Ignace Guillotin Dr. Joseph-Ignace Guillotin (28 Mayıs 1738 – 26 Mart 1814), giyotinin doğrudan kâşifi olmamakla birlikte 10 Ekim 1789'da Fransa'da ölüm cezalarını gerçekleştirmek için mekanik bir cihazın kullanılmasını önerdi. Aletin kendi ismi ile anılması üzerine ailesi hükümetten alet için bu ismin kullanılmamasını istemiş, sonunda soyadlarını değiştirmişlerdir. Reims ve Paris Üniversitesi'nde tıp eğitimi gören Guillotin, 1770'te mezun oldu. İdam cezasına karşı olmasına rağmen; daha insancıl bir idam tekniğinin uygulanmasının ölüm cezasının kaldırılması yönünde bir adım olarak gördü. Söylentilerin aksine giyotin ile değil; omuzda çıkan bir karbunkül (şirpençe) nedeniyle ölmüştür. Aygün Kazımova Aygün Alesker kızı Kazımova (Azerice: "Aygün Ələsgər qızı Kazımova", d. 26 Ocak 1971, Bakü), Azeri şarkıcı, dansçı, besteci, sunucu, oyuncu ve eski millî hentbolcu. Aygün Kazımova Çağdaş Azerbaycan müziğinin yaratıcısı olarak kabul edilir. Aygün Kazımova'nın lakabı Diva'dır. Aygün Kazımova 1. Karabağ savaşlarında savaşmıştır. 2006 yılında Rusya'nın başkenti Moskovada konser vermiştir. 2007 yılında "Tofiq Bəhramov" stadyumda "Öpsən" isimli konser vermiştir . 2002 ve 2006 yılında "Best Model Queen" marka lisansı altında "Best Model of Azerbaijan" yarışmasını düzenlemiştir. 2011 yılında Survivor Azerbaycan yarışmasına katılmış ve yarışmada ikinci olmuştur. Aygün Kazımova 2012 yılında "FIFA U-17 Kadınlar Dünya Kupası Azerbaijan 2012" futbol maçının marşını kendisi bestelemiş ve okumuştur. O ilk Azeri sanatçı olarak Hollywood'da Snoop Dogg'la birlikte şarkı yazıp ve klip çekmiştir. Aygün Kazımova'nın resmi 10 albümü (derleme 10'dan fazla), 70'den fazla klipi, 350'den fazla şarkısı vardır. Aygün Kazımova Azerbaycan Müziğinin Kraliçesi olarak biliniyor. 2015 yılının mart ayından Azad Azerbaycan TV'de yayımlanan "Özünü Tanıt" programının üç jüri üyesinden biri olmuştur. Aygün Kazımova İlk kez 12-28 Haziran'da Azerbaycan'da düzenlenen Avrupa Oyunlarının meşalesini taşımıştır. 2016 yılında Almanyada düzelenen "Daf Bama Müzik Ödülleri" ödül töreninde "Azerbaycan'ın En İyi Kadın Sanatçısı" ödülünü almıştır.. 2017 yılının eylül ayının 22-de Bakü Kristal Salonunda konser vermiştir. 9 Aralık 2018 yılında "Altın Kelebek" ödül töreninde Azerbaycan'ın En Parlak Yıldızı Ödülünü almıştır. Kazımova Aygün Alesker kızı, 26 Ocak 1971'te Bakü'de dünyaya geldi. Ailenin dördüncü çocuğudur. 14 yaşında babasını kaybetmiştir. Azerbaycan Hentbol takımının kaptanı olmuştur. 1988 yılında "Bakı Payızı" şarkı yarışmasına katılmış ve birinci olmuştur. 1989 yılında Letonya'da "Yurmala-1989" şarkı yarışmasa katılmış fakat birinciliği kaybetmiştir.1989 yılında İlgar İbrahimovla evlendi. Aynı yıl kızı İlgare Kazımova doğdu. Erken yaşta evlenmesi yüzünden yaşı ilerledikçe eşi İlgar ile çeşitli konularda çatışmaya başladı. Bu yüzden 1991'de eşinden boşandı. 1992 yılında Kazakistan'da "Asiya Dausı" festivalinde sahne almıştır. 1991-1994 yıllarda Aazerbaycan-Ermenistan arasında Karabağ Savaşında savaşmıştır. 1993 yılında annesini kaybetmiştir ve uzun süre sahnelere çıkmamıştır. 1996 yılında Azerbaycanın en büyük şehirlerinden olan Gence'de konser verdi. 1996 yılında İstanbulda düzenlenen "Türkvizyon" şarkı yarışmasına katıldı. 1997 yılında ilk "Ömrüm - Günüm" albümünü yayımladı. 1999 yılında "Aygün Bir Gün" isimli solo konserini verdi. 2000 yılında "Я девушка восточнaя" konserini verdi ve "Yılın Sanatçısı" "Yılın Konseri" "Yılın Şarkısı" "Qrand" ödüllerini aldı. 2001 yılında "Qeyri-adi şou" konserini verdi. 2000 yılıda Aygün, 2001 yılında Sevdim albümlerini yayınladı. 2002 yılında Rusya'da 8 saatlik Plastik cerrahi yapan Aygün Kazımova, bu görüntüleri klib halinde seyircilere sundu. 2002 yılında “Best Model of Azerbaijan - 2002” modellik yarışmasını Bakü'de düzenledi. 2002 yılında sonra Türkiye basını Aygün Kazımova-Mert Kılıç açkından yazmağa başladı. Türk basınında Azerbaycan'nın Ajda Pekkan'ı ve Azeri "Diva" olarak gösterilen Aygün Kazımova, Bülent Ersoy'la polimiğleri ile dikkat çekti. Erkan Özerman "Best Model of Azerbaijan" yarışmasında "Aygün Kazımova'ya ancak "Süper Star" adı yakışır." demesi tüm ülkede "Süper Star" unvanıyla anılır olmuştur. 2002 yılında Azerbaycan'ın o zamanki cumhurbaşkanı Haydar Aliyev tarafında "Devlet Sanatçısı" unvanını verdi. Hatta bir gün Haydar Aliyev, Aygün Kazımova hakkında Rusya Cumhurbaşkanı Vladimir Putin'e "Bir daha geldiğinde sen bu kadını tanımayacaksın, her sene değişiyor." demiştir. 2005 yılında "Xarı Bülbüllər" filminde başrol'de oynadı. 2005 yılında "Sevərsənmi" albümünü yayımladı. 2006 yılında Rusya'nın başkenti Moskova'da konser verdi. Konserde Rusya'nın "Devlet Sanatçısı" Filip Kirkorov ile birlikte "Calma" şarkısı okudu. 2006 yılında yeniden "Best Model Queen" marka lisansı altında "Best Model of Azerbaijan" yarışmasını düzenledi. 2007 yılında 29.000 kişilik "Tofiq Bəhramov" stadyumda "Öpsən" isimli konser vermiştir. Namiq Qaraçuxurlu ile birlikte ondan fazla düet yaptı. 2009 yılında Bakü'nün en büyük konser alanlarından olan "Yaşıl teatr" konser salonunda "Olduğum kimi" konserini verdi. 2011 yılında Namiq Qaraçuxurludan ayrılan Aygün Kazımova, Miri Yusif ile birlikte "Petrol" düetini yaptı. Şarkının klibi ilk olaraq "Kral TV"'de yayınlandı. 2011 yılında "Extereme Azerbaijan" yarışması için Afrikaya yollandı. "Extereme Azerbaijan" dünyaca meşhur "Survivor" yarışmasının Azerbaycan versiyonudur. Aygün Kazımova yarış için saçlarını tam kestirmişti. Yarışmada Aygün Kazımovanın ceylanı silahla vurması çok büyük olay yaratmıştı. Aygün Kazımova 2012 yılında "FIFA U-17 Kadınlar Dünya Kupası Azerbaijan 2012" futbol maçının marşı "Gol" şarkısını okudu. 2012 yılında Sinan Akçıl'la birlikte "İkinci Sen" düetini yaptı. 2012 yılında Serdar Ortaç'ın bestesi olan "Hayat Ona Güzel" şarkısını okudu. 2013 yılında dünya çapında bir starla Snoop Dogg'la "Coffee from Colombia" düetini yaptı ve birlikte albüm çıkardılar. 2014 yılında Mustafa Ceceli Aygün Kazımova'nın "Azərbaycan Bayrağı" şarkısını aranje etti. 2015 yılında Amerika'da düzenlenen ve her yıl dünyanın en iyi şarkıcılarına verilen "Big Apple Music Awards" ödülünü redd etdi. Sebebi organizatörlerin ermeni olmasıydı. 2016 yılında Almanyada düzelenen "DAF BAMA Music Awards 2016" ödül töreninde "En İyi Azerbaycanlı Kadın Şarkıcı" ödülünü aldı. 2017 yılında S.U.S. single'nı sundu. Şarkı haftalarla listelerde birinci oldu. Şarkının klibini gürcistanlı yönetmenler çekti. 2017 yılının eylül ayının 22-de Bakü Kristal Salonunda konser vermiştir. 2017 yılında "Altın Kelebek" ve "DAF BAMA Music Awards 2017" ödüllerine aday oldu. Lakin 3 Plastik cerrahi yapan Azeri "Diva" adaylıklarının geri çekilmesini istedi. 2018 yılında "Duy" isimli albümünü satışa sundu. Albümde David Vendetta imzalı "Duy" şarkısı yer almaktadır. 1 Kasım 2018 yılında Azeri şarkıcı Rauf'la çıkardığı "AYA" isimli single'ı klibi ile birlikte seyircilere sundu. 9 Aralık 2018 yılında "Altın Kelebek Azerbaycan Yılın Kadın Sanatçısı" Ödülünü aldı. 2019 yılında kendi doğum gününde "Paramparça" single'nı, 14 Şubat "Sevgililer günü"-nde "Dola Mənə Qolunu (feat. Rəsul Əfəndiyev)" single'nı, 22 şubatta David Vendetta ile yaptığı düeti "Netd Müzik" YouTube kanalında müzikseverlerle buluştu. 1 Haziran "Dünya Çocuk Günü" cocukları için Haydar Aliyev Kültür Merkezinde bedava konser vermiştir. 31 Aralık "Dünya Azerbaycanlılar Dayanışma Günü"-ne özel Rusyanın devlet sanatçısı Filip Kirkorov'la birlikte "Can Azərbaycan" şarkısı dinleyicilerine sundu. 26 Ocak 2020 yılında her zamanki gibi kendi doğum gününde, şarkıcı Raufla yeni "Bizdən danışaq" düetini sundu. 20 Şubat 2020 yılında rusca "Jalma" (Remake) şarkısını ve şarkıya çekilmiş klibi sunmuştur. 6 Mart 2020 yılında "Crystal Hall" konser albümünü sunmuştur. Haziran ayında - "By SS Production" ve "Remakes" derleme albümlerini sundu. Her iki derleme albüm "SS Production" tarafından yayımlandı. Sakız ağacıgiller Sakız ağacıgiller (Anacardiaceae), iki çenekli çiçekli bitkilere dahil bir bitki familyası. Tropik ve subtropik bölgelerde yaşayan odunsu bitkilerdir. Gövde kabuklarında reçine kanalları vardır. Örnek cinsin "Anacardium" olduğu bu familyanın üyeleri, zeytinsi "yemiş" nitelikli meyveler verir. Meniñ Qazaqstanım Meniñ Qazaqstanım (), Kazakistan'ın ulusal marşıdır. 7 Ocak 2006 tarihinde kabul edilmiştir. Marşın orijinali 1956'da Şemsi Kaldayakov tarafından bestelenen ve Cumeken Nacimedenov tarafından yazılmış bir şarkıdır. Şarkı, Sovyetler Birliği'nin dağılmasından sonra kurulan Kazakistan'ın ulusal marşı olmuştur, fakat ilk cumhurbaşkanı Nursultan Nazarbayev tarafından sözlerinde değişiklikler yapılmıştır. Bu şarkı, Bakir Topraklar Projesi'ne cevaben 1956'da yazılmış bir Kazak vatansever şarkısıdır. Marş, resmi devlet törenlerinde ve Kazakistan'ın milli spor takımlarının bulunduğu etkinliklerde çalınır. Marş okunurken nasıl durulacağı konusunda herhangi bir yasa bulunmamaktadır, fakat vatandaşlar geleneksel olarak elleri kalplerinde olacak şekilde durarak okurlar. Kazakistan Silahlı Kuvvetleri personeli ise marşın okunması sırasında Rus tarzı askeri selam verir. Miguel de Unamuno Miguel de Unamuno (29 Eylül 1864, Bilbao - 31 Aralık 1936, Salamanca), İspanyol Bask düşünür, yazar. Madrid Complutense Üniversitesi'nde felsefe ve edebiyat üzerine eğitim almış ve Bilbao'da felsefe öğretmenliği yapmıştır. 1891 yılında Salamanca Üniversitesi'nde Eski Yunan Dili Kürsüsü'nde profesör olmuş, aynı üniversitede üç kez rektörlük görevine getirilmiştir. Ayrıca 1931-1933 yılları arasında Temsilciler Meclisi'ne Salamanca'dan vekil seçilmiştir. 98 Kuşağı'nın temsilcileri arasında sayılan Unamuno, 20. yüzyıl İspanyası'nı düşünmüş ve yazmıştır. Dogmatik düşünceye, özellikle faşizme karşı savaşmış ve bu uğurda 1924 yılında Miguel Primo de Rivera diktatörlüğüne karşı çıktığından Kanarya Adaları'na sürgüne gönderilmiştir. 1930 yılında tekrar Salamanca Üniversitesi'ndeki görevine dönen Unamuno, bu kez de diktatör Franco'ya karşı çıktığı için ev hapsine mahkûm edilmiştir. Tutuklu halde, 31 Aralık 1936 tarihinde ölmüştür. Roman, öykü, şiir, deneme ve oyun türünde eserler vermiştir. “"İnsan, kafasıyla düşünür, kalbiyle duyar ve midesiyle ister"” ve ""Başka yazarların neden bazı sözcükleri italik yazdığını anlayamıyorum. Sanırım o sözcüğe dikkat çekip önem artırmak istiyorlar. Hâlbuki, benim yazdığım her sözcük zaten önemlidir"" gibi değinmeleri vardır. SS Great Eastern Great Eastern, modern okyanusaşırı yolcu gemilerinin ilk örneği sayılan buharlı gemi. Isambard Kingdom Brunel ve J. Scott tarafından Eastern Navigation Company için tasarlanmıştır. 1858'de suya indirilmiştir. İngiliz donanmasına ait Great Eastern'in görevi, İngiltere ile Hindistan arasında sefer yapmaktı. Zamanının en büyük gemisi şeklinde ün saldı. Boyutlarının bu kadar büyük olmasının başlıca nedeni, gidiş ve dönüş yolcukluklarında kullanılacak yakıt maddelerinin birlikte taşınması zorunluluğundan ileri geliyordu. Çünkü o dönemde, kömür gereksinimini doğu ülkelerinden karşılama olanağı yoktu. Bu dev deniz taşıtı kızağa konduğu andan başlayarak, pek çok şanssızlıkla karşılaşmıştır. Tersanede ölümle sonuçlanan sayısız iş kazaları, yapımı üstlenen şirketin iflas etmesi bunlara birer örnektir. Great Eastern'in bu kötü yazgısı daha sonra da sürmüştür. 30 Ocak 1858 tarihinde denize indirilen gemi, bir yıl hareketsiz kalmış sonunda ilk yolculuğuna çıkacağı gün, baş mühendisine inme inmiştir. Yolculuk sırasında da gemide çıkan bir yangın görevlilerden altı kişinin ölümüne yol açmıştır. Bu dev geminin ilk günden başlayan şanssızlığı, hizmet verdiği sürece kazalar, yangınlar, iflaslar gibi büyük zararlara yol açan olaylarla sürüp gitmiştir. Daha sonraları Great Ship Company'e satılan gemi New York ticaret hattında çalıştırılmaya başladı. Ama geniş ambarlarını tam şekilde doldurulamadığı için devamlı zararına seferler yaptı. 1864'te SteamShip Company'ye satıldı ve kablo döşeme gemisi olarak kullanıldı. Avrupa ve Amerika'yı birbirine bağlayan denizaltı telgraf kablolarının döşenmesi sırasında 3.400 km uzunluğunda ve 4.500 ton ağırlığındaki kabloları taşıyacak başka bir araç bulunmadığı için Great Eastern'den yararlanılmıştır. 1866-1874 yılları arası yıllara rastlayan bu dönem geminin en sakin ve başarılı günleri olmuştur. Bir ara kablo döşeme işine ara vererek Amerikalı ziyaretçileri 2.Paris Dünya Sergisi'ne götürmek üzere, Liverpool'dan New York'a gönderildi. Bu yolculuğa katılan Jules Verne Yüzen Şehir adlı romanında bu gemiyi anlattı. Bu büyük transatlantik on iki yıl süren uzun bir işsizlik döneminden sonra 1889 yılında hurdaya çıkarılmış ve bir yıkıcıya satılmıştır. Ancak parçalama işlemi, elde edilecek hurdanın gelirinden çok yüksek olduğu için yıkıcı da bu işten zarar etmiştir. Karşılaştığı bütün şanssızlıklara karşın, Great Eastern gemi mühendisliği alanında büyük bir çığır açmıştır. 211 m boyunda, 25 m genişliğindeki bu gemi 32.000 ton ağırlığındaydı. Bu boyutları ancak yarım yüzyıl sonra yapılan "Lusitania" transatlantiği aşmıştır. Saatte 15 deniz mili hız yapabilen Great Eastern'in motorları 2.600 beygir gücündeydi. 15.000 ton kömür, 6.000 ton yük, 400 personel ve 4.000'den fazla yolcu taşıyabilecek güçteydi. Ne var ki, Great Eastern'in hiçbir seferine 1.500'den fazla yolcu katılmamıştır. Gennaro Gattuso Gennaro Ivan Gattuso (d. 9 Ocak 1978) İtalya millî futbol takımında da görev yapan eski futbolcudur. 11 Aralık 2019 tarihinden itibaren SSC Napoli'de teknik direktör olarak görev yapmaktadır. Profesyonel futbolculuk hayatında genellikle defansif ortasaha olarak oynasa da sağ kanatta oynama özelliklerine de sahipti. Başlangıçta Perugia, Rangers, F.C, Salernitana Calcio takımlarında oynasa da, 2 kez Şampiyonlar Ligi şampiyonluğu, 2 İtalya Serie A şampiyonluğu ve 1 İtalya Kupası şampiyonluğu yaşadığı AC Milan'da geçirdiği yıllar ile tanınır. İtalya millî takımının çeşitli kademelerinde yer almış, 2000 Olimpiyat Oyunlarında, 3 Dünya Kupası'nda, 2 Avrupa Şampiyonasında ve 2009 FIFA Konfederasyonlar Kupasında forma giymiştir. İtalya'nın Almanya 2006 daki şampiyonluğunda Pirlo ile orta sahayı taşıyan oyuncudur. Ayrıca Almanya 2006'daki Ukrayna maçında maçın adamı seçilmiştir. Teknik direktörlük kariyerine, oynadığı son takım olan Sion'da oyuncu-teknikdirektör olarak başladı. Gattuso futbol hayatına şu an Serie B'de bulunan Perugia takımında başladı. 19 yaşında Rangers'a transfer oldu. Orada teknik direktör Walter Smith ile iyi anlaştı hatta onu ikinci babası olarak gördüğünü söylemiştir. Takımın teknik direktörü Dick Advocaat olunca bu teknik adam takımında Gattuso'yu istemediğini söyleyince takım oyuncuyu satılığa çıkardı ve yine bir İtalyan takımı olan ve şu an Serie B'de bulunan Salernitana Calcio'ye satıldı. Salernitana küme düşünce, AC Milan'a transfer oldu. Maldini'nin olmadığı zamanlarda takım kaptanlığı da yapmıştır. Orta sahanın gerisinde defansa dönük bölgede oynamaktadır. Kolay sinirlenir ve hakeme çok itiraz etmesine rağmen kural dışı hareketlerde fazla bulunmaz. Sempatik kişiliği ile ön plandadır. Uzun saçı ve sakalıyla dikkat çeker. Glasgow'da tanıştığı eşi Monica'dan, Gabriela adında bir de kızı vardır. Bu güne kadar oynadığı takımlar ve gol istatistiği söyledir: 1994-1997'de AC Perugia'da 10 maçta hiç golü yoktur, 1997-1998'de Glasgow Rangers FC'de 40 maçta 7 gol atmıştır, 1998-1999 Salernitana Calcio'da 25 maçta hiç golü yoktur, 1999 yılında bu yana AC Milan'da oynadığı 203 maçta 5 gol atmıştır, 47 kez İtalya millî takımının formasını giymiş ve 1 gol atmıştır. Millî takımı ile 2000 Yaz Olimpiyatı, 2002 Dünya Kupası, Avrupa 2004 ve 2006 Dünya Kupasına katılmıştır. 2010 Dünya Kupası'nda da İtalya kadrosunda yer almıştır. Teknik direktörlük döneminde, 2013 yılında Palermo ile anlaşmıştır. Ancak bu görev çok da uzun sürmemiş, sadece 6 hafta takımın başında kalabilmiştir. 2015 senesinde AC Pisa 1909 geçmiştir. 2014-15 sezonunda play-off'lar sonucu takımını Seria B'ye çıkarmayı başarmıştır. Uludağ Millî Parkı Uludağ Millî Parkı 1961 yılında Millî Park olarak ilan edildi. 1961 yılında koruma altına alınan alanı 12.762 hektar'dır. Daha sonra millî park alanı 27.300 hektara çıkarılmıştır. Millî parkta ulaşım karayolu, teleferik ve telesiyej ile yapılabilmektedir. Dağın Kuzey ve Güney yamaçlarında çok sayıda patika ile vadiler ve tepeler arasında ulaşım mümkündür. Millî parkın yol ve teleferik ile ulaşılabilen alanları toplam alanının çok küçük bir parçasıdır. Ayrıca ikinci oteller bölgesinden Wolfram Madenine uzanan yamaçlardan sonraki bölüm "Dokunulamaz Tabiat Alanı olarak" kabul edilmektedir. 1963 yılından 1972 yılına kadar Uludağ Millî Parkı Orman Bölge Şefliği olarak 1500 metre yükseklikteki Kirazlıyayla'dan idare edildi. Yüksek Orman Mühendisi Orhan Camcı millî parkın kurucu bölge şefi olarak 1972 yılına kadar alt yapının geliştirilmesi çalışmalarını yönetmiştir. Bu dönemde tamamlanan projeler arasında Kirazlıyayla yönetim merkezinin geliştirilmesi, Sarıalan yolunun açılması, Birinci Oteller Bölgesinin geliştirilmesi, Karabelen Millî Park giriş alanının düzenlenmesi, onlarca çesme'nin inşası, Sarıalan kamp alanının inşası ve Çobankaya kamp alanlarının düzenlenmesidir. Orhan Camcı'nın millî park içinde yaptığı en önemli katkılardan birisi de o dönemde park idare merkezi ve tabiat tarihi müzesi olarak 1900 metre oteller bölgesinde yapılan yönetim merkezi olmuştur. O dönem de Etibank'ın işlettiği Wolfram madenine elektrik getirilmesi, maden yolunun park standardlarına uygun olarak açılması, kayak alanlarının düzenlenip geliştirilmesi ve Yeşiltarla'daki geyik üretme alanının geliştirilmesi ve kamp alanlarında yol işaretleri ve tabelaların belli bir millî park standardına göre üretilmesi de dikkate değer çalışmalardandır. 1972 yılında bölge şefliği Millî Park Orman İşletme Müdürlüğü haline getirilmiştir. Bakanlar Kurulu 13 Şubat 2006 tarihinde almış olduğu bir kararla; toplam 1.600 hektar sahayı Millî Park alanı dışına çıkarmıştır. Bu karar ile Kültür ve Turizm Bakanlığı Uludağ Millî Parkının büyük bir doğa harikası olan kısmını savunmasız bırakmıştır. 4. Uluslararası Türkçe Olimpiyatları 4. Uluslararası Türkçe Olimpiyatı, Uluslararası Dil Öğretimi Derneği'nin düzenlediği, anadili Türkçe olmayan kişilerin katıldığı bir yarışmadır. 84 ülkeden gelen katılımcıların yarıştığı olimpiyat İstanbul Kongre ve Gösteri Merkezi'nde gerçekleştirilmiştir. Cilysler Cilysler ya da Khlistiler (Хлысты; Rusça: "kendini kırbaçlıyan"), 17. yüzyılda Rus Ortodoks Kilisesi'nden kopan bir dini toplumdur. Sözcüğün kökeni Христоверы (Khristoveri, "İsa'ya inananlar") ve Христы (Khristi) sözcüklerine dayanmaktadır. İbadet biçiminde şevk ve kendinden geçmeye yönelik ritüellere rastlanabilir. Bu Rus cemiyeti Rus-Ortodoks Kilisesi tarafından engellenmiştir. Cilyslerin çoğunluğu Rusya'da yaşamını sürdürmektedir. Cilyslerin inancına göre ibadet sırasında kendilerini kırbaçlamaları, İsa'yı kendi içlerinde bulmak ve birer İsa olmak amacını taşımaktadır. Cilysler evlilik kurumu bünyesindeki cinselliği kabul etmemekle birlikte diğer cinsel ilişkileri teşvik ederler. İnançlarına göre "günah" işleyerek "günah"tan çıkılabilir. Rasputin'in bu topluma bağlı olduğu öne sürülmektedir. T-35 T-35, savaş arası dönemde ve II. Dünya Savaşı'nın başlarında kısıtlı sayıda üretilen ve Kızıl Ordu tarafından az bir süre kullanılan çok taretli bir tanktır. MedresetÃ¼'z-Zehra Medresetü'z-Zehra () Said Nursî tarafından doğuda İslami ilimleri ve Fen bilimleri'nin birlikte okutulmasını planladığı Üniversite düzeyindeki projenin adıdır. Said Nursi Van'da Horhor Medresesi'nde talebelerine ders vermekteyken, geleneksel medrese eğitim sistemini yeterli bulmuyor ve bazı yeni metotlar uyguluyordu. Yeni metodunu "Fünun-u cedideyi, ulûm-u medaris ile mezc ve derc" diye özetleyen Said Nursi; Van, Bitlis ve Diyarbakır illerinde fen bilimleriyle İslami ilimlerin birlikte okutulacağı, Doğuda cehaleti ve bilgisizliği ortadan kaldıracak nitelikte, Medresetü'z-Zehra ismini verdiği birkaç üniversitenin yapımı düşüncesini hükümete iletmek için 1907 yılında İstanbul'a gelir. El-Ezher Üniversitesi'ne kardeş olarak tarif ettiği bu üniversitede "lisân-ı Arabî vâcip, Kürdî câiz, Türkî lâzım kılmak" diye özetlediği Arapça, Kürtçe ve Türkçe olmak üzere üç dilde eğitim yapacağını belirtmektedir. Said Nursi bu Üniversitenin Müslüman milletlerin menfi ırkçılık fikriyle ayrılmasının engellenmesi için gerekli olduğunu söylemiştir. Bu üniversite, Mısır'daki El-Ezher Üniversitesi'nin bir benzeri gibi düşünülüyordu. İstanbul’da idealindeki üniversite ile ilgili bir dilekçeyi, II. Abdülhamid zamanında padişahın özel kalem dairesi olan Mabeyn-i Hümayun’a sunmuş, ancak Said Nursî'nin bu talebi için hükümet bir teşebbüste bulunmamıştır. II. Abdülhamid sonrasında, Van gölü kıyısında açmayı planlandığı üniversite için 1911 yılında bizzat kendisi Sultan Reşad ile görüşmüş ve Padişah tarafından 19 bin altın lira tahsis edilmiştir. 1913 yılında bu üniversitenin temelini atmış, fakat I. Dünya Savaşı münasebetiyle bu projenin tamamlanmasına imkân bulanamamıştır. Daha sonraları TBMM'de 2 Mart 1923 tarihinde Medresetüzzehrâ hakkında kanun teklifi verilmiş, 200 mebusun 163’ünün rey vermesiyle kanun teklifi kabul edilmiş, ancak yine de üniversitenin inşası gerçekleşememiştir. De facto De facto veya de fakto, ""gerçekte"", ""uygulamada"", ""fiilen"", ""fiilî"" ya da ""pratikte"" anlamında kullanılan Latince deyiş. ""Kanuna göre"" veya ""hukukî olarak"" anlamına gelen "de jure" ile karşıt olarak sıkça kullanılır. Yasal bir durum tartışılırken, ""de" jure kavramı," konu hakkında kanunların ne söylediğini, ""de facto"" kavramı ise gerçek hayatta uygulamanın nasıl olduğunu belirtir. Bu uygulama, yasal olabilir ya da olmayabilir. "De facto" teriminin oldukça geniş bir kullanım alanı vardır. Evlilikten, devletler hukukuna kadar birçok konuda kullanılır. Ayrıca geçerli bir kanun ya da standartın olmadığı fakat genelleşmiş bir uygulamanın söz konusu olduğu herhangi bir durumu belirtmek için kullanılır. İngilizcede ilk kez 1602 yılında kullanılmıştır. De facto terimi birçok gelişmiş ülkenin evlilik hukukunda kendine yer bulmuştur. Kanunen evli olmayan ancak beraber yaşayan kimselerin bir kısmının durumu bazı ülkelerde "de facto evlilik" olarak tanımlanır. Ancak bir ilişkinin "de facto evlilik" olabilmesi için belirli şartları yerine getirmesi gerekir. Bu şartlar ülkeden ülkeye değişmekle beraber genelde, tarafların aileye maddi katkısı, çocuk durumu, ilişkinin süresi gibi durumlar göz önünde bulundurulur. De facto evli çiftler kanun önünde evli çiftlerin sahip olduğu tüm haklara sahip değildir (mal paylaşımı vs.). Ancak günümüzde yapılan yasal düzenlemelerle bu durum düzeltilmeye çalışılmaktadır. M24 Chaffee M24 Chaffee, II. Dünya Savaşı ve Kore Savaşı'nda kullanılan hafif tank sınıfındadır. İngiliz Ordusu'nda kullanılırken, Amerikan Ordusu'nda tank kullanımını geliştiren Adna R. Chaffee, Jr.'ı anmak için Chaffee diye adlandırılmışlardır. George S. Patton George Smith Patton, Jr. (d. 11 Kasım 1885 – ö. 21 Aralık 1945) II. Dünya Savaşı'nda Amerikan Ordusu'nun önde gelen komutanlarından biriydi. Tanklarla II. Dünya Savaşı'nın kaderini değiştirdi. 36 yıllık ordu hayatında her zaman zırhlı birliklerin savaşlardaki önemini savundu ve bunu II. Dünya Savaşı sırasında komuta ettiği ordularla ispatladı. Kuzey Afrika Cephesi'nde tank kolordusu komutanlığı, Husky Harekatı'nda ise zırhlı ordu komutanlığı yaptı. İtalya'nın işgali sırasında emrindeki askerlerden bazılarına kötü muamele ettiği gerekçesiyle Normandiya Çıkarması sırasında kızakta beklemekteydi. Fakat çıkartma sonrası müttefik birlikler Alman savunması karşısında ilerleyemeyince, Dwight Eisenhower tarafından ve zırhlı ordular grubu komutanı olarak tekrar göreve çağrıldı. Fransa'nın işgali sırasında komuta ettiği zırhlı birlikler istenenden çok daha süratli biçimde Alman hatlarının gerisine dalınca, kendisini durdurmak için akaryakıt ikmali kesilip, arada durup geriden gelen birlikleri beklemek zorunda bırakıldı. Ardenler'de kışın son kez karşı taarruza geçip Müttefik Ordularını zor duruma düşüren Mareşal Gerd von Rundstedt komutasındaki Alman Ordularını bozguna uğrattı. Almanya'nın batısını işgal ettikten sonra, Sovyet Birliklerini Elbe nehri kıyılarında durdurdu. Daha sonra Alman ordusunu da müttefik olarak alıp, hep birlikte Sovyetler Birliği'ni işgal etmek gerektiğini söyledikten birkaç gün sonra, Almanya'da şüpheli bir trafik kazasında öldü. Patton, Üçüncü Ordu'nun diğer üyeleriyle birlikte Lüksemburg'un Hamm köyündeki Lüksemburg Amerikan Mezarlığı ve Anıtına gömüldü. Make Make dosyaları bir formdan diğerini çevirme işlemini otomatikleştiren bir araçtır. Bu işlemi, çevrilecek programların ihtiyaç duyacağı diğer programları kontrol ettikten sonra gerekli programları çalıştırarak çevirme işlemini gerçekleştirir. Çevrilen programı çalıştırmak için ihtiyaç duyulan diğer programlara bağımlılıklar denir. Unix/Linux tabanlı işletim sistemlerinde, kaynak kodu (source code) nesne koduna (object code) derlerken ve nesne kodlarını çalıştırılabilir (executable) ve kütüphane (library) dosyalarına bağlarken (linking) sıkılıkla kullanılır. Bağımlılık grafiğini çıkarmak için "Makefile" ismi verilen bir dosya kullanır ve shell'e (kabuk) geçirilmek üzere kullanılan betikleri (script) oluşturur. Otomatik yazılım inşasında karşılaşılan bir problem inşa işleminin farklı platformlarda uygulanmasıdır. Örneğin, bir platformda kullanılan derleyici başka platformdaki bir derleyiciyle aynı parametreleri kullanmıyor olabilir. Bu problemi yalnız Make kullanarak çözmek pratik değildir. Bu problemi çözmek için genellikle CMake ve Autoconf gibi araçlar kullanılarak platforma özel inşa komutları oluşturulur. Oluşturulan komutlar daha sonra Make tarafından işlenir. Makefile bir grup dosyaya bağlı olarak, bir dosyayı ya da kural adını tanımlayan metin satırlarından oluşur. Çıktı dosyaları bağlı oldukları kaynak dosyalarına ve kaynak dosyalarda içinden dahil edildikleri dosyalara göre işaretlenirler. Her bir bağımlılık listelendikten sonra, tab ile boşluk bırakılmış satır dizileri girdi dosyalarının çıktı dosyalarına nasıl dönüştürüleceğini tanımlar (eğer girdi dosyaları çıktılardan daha önce değişikliğe uğramış ise). Bu tip tanımlamalara "build scripts" adı verilir ve hedef dosyayı oluşturması için shell' e geçirilir. Basit bir Makefile yapısı aşağıdaki gibidir. Makefile çeşitli değişken tanımları içerebildiği gibi diğer Makefile' lardan alıntıda yapabilir. Makefile içerisindeki değişkenler komut satırından geçirilecek olan değerlerle değiştirilebilir. Bu kullanıcıya build script' ler için farklı davranışlar tanımlayabilmesini sağlar ve programları diğerleri arasından nasıl çağırabileceğini belirler. Örneğin, Makefile lardaki "CC" değişkeni sıklıkla C derleyicisine referans için kullanılır ve kullanıcı farklı bir derleyiciyi kullanmak maksadıyla tanımlayabilir. Balık (yerleşim) Balık: “İslamdan önceki dönemlerde, kale ve şehir balık olarak adlandırılırdı.” (sy.85) “Arkeolojik kalıntıların yanı sıra tarihi kaynaklar da ilkel balık’ın kış mevsiminde veya tehlike söz konusuyken göçebe toplulukların çadırlarını kurdukları ve kadın, çocuk ve hayvanların barındıkları bir surlu yerleşim olarak sürdüğünü gösteriyor. Bu türde diğer basit surlar, kervan yolları güzergâhında ve üstünde kimi zaman kargu’lar (ateş yakılan işaret kuleleri) bulunan bir savunma duvarı inşa ettikleri yaka’da (sınır) kurulurdu. Bu askeri yapılar bazen barakaya benzer uzun yerleşim birimleri içerirdi.” (sy.99) Ordu-Balık Ordu-Balık ya da diğer söylenişleriyle Karabalgasun, Karabalsagun ya da Karabalasagun (Çince: 回鶻單于城 pinyin: huígǔ dānyú chéng; anlamı: Uygur Tanhu kalesi), Uygur Kağanlığı'nın aynı isimdeki başkentinde yer alan kale. Uygur Kağanlığı'na başkentlik yapmış o zamanlar Mubalik ismi verilen bir şehirdir. Kale ordu denen bir sur ile kaplıydı. Bu suru ise balık denen ikinci bir sur çevreliyordu. Bu kale sistemine ordu-balık denir. Ordu-balık sadece Türklerde bulunan bir kale sitilidir. Karahanlı Türkçesinde balık (بلق) "kale şehir", anlamındadır. Bengi taş Bengitaş - Türk mitolojisinde bilinmeyen bir yerdeki gizemli bir dikilitaş şeklindedir. Ölümsüzlük Taşı anlamına gelir. Dönüşümü ve