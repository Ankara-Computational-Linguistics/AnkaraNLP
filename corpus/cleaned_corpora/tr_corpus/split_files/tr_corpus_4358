ayrılarak yanan uçakta 79 u yabancı olmak üzere 123 yolcu ve 7 mürettebat olmak üzere toplam 130 kişi bulunuyordu. Kazada 51 yabancı turistin içinde bulunduğu 88 kişinin öldüğü,28 i yabancı 42 kişinin sağ kurtulduğu açıklandı. Phuket havaalanı'ndan yapılan açıklamada, ölenlerin şiddetli çarpma ve yangın nedeniyle meydana geldiği ve hayatta kalanların ise uçağın ikiye bölünmesinin oluşturduğu etkiyle uçaktan fırlayanlar olduğu açıklandı. Tayland Yurt içi havacılık idaresinden yetkili Chiasak Anghauwan, kazaya kötü hava koşullarının yol açmış olabileceğini belirterek, Phuket Adasına tüm gün yağmurun ve şiddetli rüzgârın hakim olduğunu yoların kaygan ve görüş mesafesinin kısa olduğunu belirtti. Gözlemciler, bu kaza olayının Tayland'ın turizm sektörünü son derece olumsuz etkileyeceğini ifade etmektedirler. Vecdi Özgül Vecdi Özgül (1925 İstanbul), Türk asker ve siyasetçi. 1945 yılında Harp Okulu'ndan, 1947 yılında Hava Kuvvetleri Uçuş Okulu'ndan, 1959 yılında Hava Harp Akademisi’nden mezun oldu. 1968-1972 yılları arasında Tuğgeneral, 1972-1976 yılları arasında Tümgeneral, 1976-1980 yılları arasında Korgeneral rütbesiyle hizmet gördü. İzmir’deki 6. ATAF'a atanan ilk Türk Komutan oldu ve bu görevdeyken emekli oldu. Karl Haushofer Karl Ernst Haushofer (27 Ağustos 1869 - 13 Mart 1946), Alman jeopolitikacı ve general. Nazi Almanyası'nda devlet başkan yardımcılığı yapan Rudolf Hess'in öğretmenidir. Nazi Almanyası'nda unutulmaya yüz tutan bir kişi ve Adolf Hitler'in arkasındaki en güçlü isimlerdendir. General Prof. Karl Haushofer, gençliğinde askerliğe merak duyan bir kişiydi. Alman İmparatorluğu döneminde topçu yüzbaşı olarak ülkeye hizmet verdikten sonra, yine Alman İmparatorluğu'nun başlattığı I. Dünya Savaşı'nda tümgeneralliğe kadar yükseldi. Kendisi iyi bir jeopolitika eğitimi aldı. Savaşın Almanya aleyhine sonuçlanmasının ardından Haushofer bir süre Almanya'da coğrafya öğretmenliği yaptı. Haushofer 1908 yılında İmparatorluk Japonyası'na bir dizi ağır silah eğitimi vermek için gitti. Bu esnada bir dil dehası olan Haushofer bildiği dillerden olan İngilizce, Fransızca, Rusça dillerinin yanına Japonca, Korece ve Çince gibi Uzak Doğu dillerini de ekledi. Haushofer Japonya'da bulunduğu sırada gelecekte SS olarak bilinen Alman savunma kıtalarının tasarımını, Japonya'da Kara Ejderler olarak bilinen gizli bir teşkilattan örnek almıştır. Ayrıca bu Japon geleneğinin en önemli yönü olan disiplin ve sadakat gibi konuları da SS mensuplarına aşılayan kişidir. Haushofer, tıpkı diğer milliyetçi subaylar gibi Almanya'nın yenilmesini ve Versay Antlaşması'nı bir türlü hazmedemiyordu. Bu sebeple sık sık eski dostlarıyla bu konu üzerinde tartışıyor ve Almanya'nın eksiklikleri hakkında planlar yapıyordu. General Haushofer'ın en büyük planı şüphesiz, Büyük Avrasya Projesiydi. Bu proje Almanya-SSCB-Japonya ve diğer doğu devletlerinin güçlü batı devletlerine özellikle de ABD'ye karşı cephe almasını öngören bir dizi sistematik yaklaşımı bünyesinde barındırıyordu. 1919 yılında Nazi Partisi'nin kurulmasından kısa bir süre sonra Haushofer bu partiyi yakından incelemeye başladı. Kısa süre sonra Haushofer çıkarları ve idealleri için en uygun partinin Nazi Partisi olduğunu tespit etti. Öğrencisi olan Rudolf Hess'i bu partiye yaklaşması için gönderdi. Hess, kısa sürede bu partinin yeni bir üyesi ve Hitler'in sekreteri konumuna gelirken, Haushofer da Hitler'le olan ilişkilerine derinlik kazandırdı. Hatta Haushofer oğlunu bu partinin iyi bir aşamasına taşımayı başardı. Haushofer'ın asıl amacı Büyük Avrasya Projesinin gelişimini görmekti. 1919 'da şöyle yazar: "Doğu Avrupa'ya hükmeden dünyanın merkezine de hükmeder, dünyanın merkezine hükmeden dünya adasına hükmeder, dünya adasına hükmeden dünyaya hükmeder." Ancak planları her zaman için düzgün biçimde işlemiyordu. 1923 yılında Adolf Hitler darbe girişimde bulundu ve kötü şöhretli Landsberg Cezaevi'ne gönderildi. Cezaevinde bulunduğu sırada yanına iki ziyaretçi geliyordu. Bunlardan ilki yakın dostu Rudolf Hess'di. Diğer ziyaretçi ise Karl Haushofer'dı. Kesin olmamasına karşın Hitler'in ünlü "Kavgam" adlı kitabının bir bölümünü General Haushofer'ın yazdığı söylenmektedir. Haushofer ayrıca Nazi Partisi için gamalı haçı seçen kişiydi. Özellikle de hayat sahası görüşünün temeli Haushofer'ın Büyük Avrasya Projesine dayanmaktaydı. 1933 yılında Adolf Hitler'in iktidara gelmesiyle birlikte Haushofer Büyük Avrasya Projesi'ni gerçekleştirmeye bir adım daha yaklaştı. Ancak, Hitler'in komünizm hakkındaki düşünceleri ve SSCB ile uzlaşmaz bir tavırda olması projeyi tehlikeye düşürüyordu. Ne var ki, Almanya'nın SSCB ile bir saldırmazlık paktı imzalaması Haushofer'ın ümidini yeniden canlandırdı. Haushofer Nazilerin birçok konuda özellikle de Uzak Doğu konusundaki en büyük danışmanlarıydı. 1934 yılında Hitler'in diktatörlüğünü ilan etmesinin ardından Büyük Avrasya Projesinin ilk adımlarından Mihver Devletleri'nin oluşum süreci başladı. Karl Haushofer'ın nüfuzuyla ilk antlaşma Almanya-Japonya arasında imzalandı. Daha sonra da İtalya bu ittifaka katıldı. 1934-1939 yılları arasında Japonya Çin'in Mançurya bölgesini ele geçirdi. Almanya ise Çekoslovakya ve Avusturya'yı ilhak etti. Bu gelişmelerin arkasındaki en güçlü ve bir o kadar da gizli bir isim olan General Karl Haushofer vardı. Haziran 1941 'de, Hitler Sovyetler Birliği'ne aniden saldırma kararı aldığında buna karşı çıkma cüretini bile göstermiştir.Gözden düşünce 1944 yılında Gestapo tarafından tutuklanır. Hitler'e 20 Temmuz suikast girişiminden sonra, Haushofer'in oğlu Albrecht (1903-1945) saklanmaya başladı ama 7 Aralık 1944 tarihinde tutuklandı ve Berlin'de Moabit Cezaevi'ne konuldu. 24 Eylül 1945'te, Karl Haushofer gayri savaş suçlarından Nürnberg'de yargılanması gerektiğini belirten Müttefik güçler adına Edmund A. Walsh tarafından sorguya çekildi. 10-11 Mart 1946 gecesi, kendisi ve eşi, Pähl/Ammersee'de Hartschimmelhof arazisi üzerinde tenha yerde intihar ettiler. Her ikisi de Arsenik içti ve eşi daha sonra kendini astı. Mehmet Nimet Özdaş Mehmet Nimet Özdaş (26 Mart 1921, İstanbul - 17 Haziran 2014, İstanbul), Türk bilim adamı. İstanbul Teknik Üniversitesi'nden mezun oldu. Imperial College lisansüstü, London University doktora eğitimini tamamladı. İstanbul Teknik Üniversitesi'nde profesör oldu. 1961 yılında Üniversitenin Bilgisayar merkezinin kurucu başkanı oldu. TÜBİTAK'ın kurucu genel sekreterliği, Bilim Komitesi üyeliği, Marmara Araştırma Merkezi (MAM) Kurucu direktörlüğü, NATO Bilim Komitesi başkanlığı, Von Karman Institute Yönetim Kurulu üyeliği, bilim ve teknolojiden sorumlu Devlet Bakanlığı yaptı. Evli ve iki çocuk babasıydı. Cevdet MenteÅŸ Cevdet Menteş (1915, Bitlis, Türkiye - 14 Ekim 2002, İzmir), Türk siyasetçi. İstanbul Erkek Lisesi'ni 1934 senesinde bitirdikten sonra, İstanbul Üniversitesi Hukuk Fakültesi'nden 1937 yılında mezun olmuştur. Meslek hayatına 1 Kasım 1938 tarihinde başladı, sırasıyla; Torbalı, Salihli ve Aydın Cumhuriyet Savcılıkları ile İzmir Asliye Ceza Hâkimliği görevlerinde bulunmuştur. 28 Şubat 1958'de Yargıtay Üyeliğine seçildikten sonra, 27 Ekim 1967 ile 13 Eylül 1972 tarihleri arasında Yedinci Ceza Dairesi Başkanlığı görevini sürdürdü. 13 Eylül 1972 tarihinde Yargıtay Birinci Başkanlığına seçildi. 13 Temmuz 1980 günü yasal yaş sınırı nedeniyle bu görevinden emekliye ayrılmıştır. Emekli olduktan sonra, Cumhuriyet Senatosu Cumhurbaşkanınca Seçilen Üyeliği (12 Temmuz 1980 - 12 Eylül 1980) ile Adalet Bakanlığı yaptı. Evli ve beş çocuk babasıydı. Gaudi Mustafa Kazım Akdoğan Mustafa Kazım Akdoğan, (1914, Kastamonu - 22 Aralık 1999), Türk Hukukçu. İstanbul Üniversitesi Hukuk Fakültesi'ni 1937 yılında bitirmiştir. Yalvaç, Zonguldak Cumhuriyet Savcı Yardımcılığı, Ankara Millî Korunma Savcı Yardımcılığı, Yüce Divan Raportörlüğü, Yargıtay Raportörlüğü, Çankırı Ağır Ceza Mahkemesi Başkanlığı, Ankara Asliye Ceza Hâkimliği ve Ankara Ağır Ceza Mahkemesi Başkanlığında bulunmuştur. 8 Mart 1958 tarihinde Yargıtay Üyeliğine atanmıştır. 1964-1973 yılları arasında Yargıtay 6. Ceza Dairesi Başkanlığı 15 Kasım 1973 - 16 Ekim 1975 tarihleri arasında Yargıtay Birinci Başkanvekilliği ve 16 Ekim 1975 tarihinden emekli olduğu 4 Ekim 1979 tarihine kadar Yargıtay Cumhuriyet Başsavcılığı görevinde bulunmuştur. Bülend Ulusu Hükümeti'nde Adalet Bakanlığı yapmıştır. Şerif Tüten Mehmet Şerif Tüten (1925, Elazığ - 2 Mayıs 2016, İzmir), Türk siyasetçi. Ankara Üniversitesi Siyasal Bilgiler Fakültesi İdari Şube mezunudur. Aynı Fakültede Doktora yapmıştır. Çanakkale ve Burdur İlleri Maiyet Memurluğu, Karayazı, Kemah, Gerger, Beyşehir, Düzce Kaymakamlıkları, Mülkiye Müfettişliği, İçişleri Bakanlığı Özel Kalem Müdürlüğü, Muğla, Antalya, Ankara Valiliği, İçişleri Bakanlığı Tetkik Kurulu Başkanlığı, Avrupa Konseyi Mahallî İdareler Parlamentosu Türkiye Temsilciliği, Yazarlık, Cumhuriyet Senatosu Cumhurbaşkanınca Seçilen Üyeliği (30 Mayıs 1975 - 8 Haziran 1980), Uluslararası Parlamenterler Birliği Türk Grubu Üyeliği, TBMM Dışından İmar ve iskân Bakanlığı yapmıştır. Evli ve iki çocuk babasıdır. Ahmet Samsunlu Ahmet Samsunlu (1937 Çorum Türkiye), Türk siyasetçi. Hannover Teknik Üniversitesi İnşaat Fakültesi'ni bitirdi. Aynı Üniversitede Doktora yaptı. TÜBİTAK Çevre Grubu ve Su Kirlenmesi Türk Millî Komitesi Üyeliği, Ege Üniversitesi İnşaat Fakültesi Öğretim Üyeliği ve Dekan Yardımcılığı, Danışma Meclisi Çorum Üyeliği (15 Ekim 1981 - İstifa: 19 Temmuz 1982) ile İmar ve İskan Bakanlığı yapmıştır. Evli ve iki çocuk babasıdır. Tuba Erdem Tuba Erdem (d. 3 Ocak 1975, İzmir), Türk tiyatro, sinema, dizi oyuncusu ve seslendirme sanatçısıdır. Yedi Numara dizisindeki Armağan tiplemesiyle tanındı. 1994-1995 arasında Ataköy FM'de radyo sunuculuğu yaptı. Çeşitli dizi ve filmlerde dublaj yönetmenliği yaptı. Ayrıca Quantico,The Path ve Game of Thrones isimli yabancı dizilerin Türkçe dublajında çeşitli karekterleri seslendirdi. 2009 yılında Saim Kalkan ile evlendi ve aynı yıl içerisinde boşandı. Necmi Özgür Necmi Özgür (1917, Akhisar, Manisa Türkiye - 6 Mayıs 1989), Türk siyasetçi. İstanbul Yüksek Mühendislik Okulu'nu bitirdi. PTT Genel Müdürlüğü, DPT Uzmanlığı, TCDD Yönetim Kurulu Üyeliği, 4.(XV) Dönem Adalet partisinden Manisa Milletvekilliği, Danışma Meclisi M.G.K'ca Seçilen Üyeliği (3 Mart 1982 - 6 Aralık 1983) ile Ulaştırma Bakanlığı yaptı. Bekardı. Dokuz taş Dokuz taş, bir zeka oyunudur. Tarihte ilk izi Mısır'da, MÖ 1400 yılında görülmüştür. 1993 yılında Ralph Gasser, oyunun en kötü ihtimalle beraber bitirilebileceğini göstermiştir. İki oyuncu ile oynanır. Yer, Kağıt veya tahta üzerine çizilmiş üç tane iç içe geçmiş, kenar ortaları ust ve altta dikey kenarlarda yatay çizgi ile bağlantılı kare üzerinde dokuzar taşla yapılan bir mücadeledir. Değirmen taktiği : bir taşın iki ayrı ikili arasında gide gele her hamlede bir yeni "aynı çizgide üçlü" oluşturarak sürekli rakip taşları oyun dışı etmesine değirmen denir; değirmen kurmak büyük üstünlük sağlar. Üç taş. İki kişi üçer taşla oynanır. İlk üç hamlede oyuncular taşlarını 9 noktadan bir boş olanına koyar, aynı çizgide bir üçlü oluşturan kazanır, yoksa şu iki kurallardan birine göre oyuncular dan biri aynı çizgide bir üçlü oluşturana kadar sırayla birer taş oynatarak oynanır. Altı taş Dokuz_taş gibi ama üç yerine iki iç içe kare çizip oynanır. Üç taşı kalanın zıplama hakkı bu oyunda olmaz. On iki taş Dokuz_taş gibi ama köşeleri de dörder diyagonal çizgi ile birbirine bağlayıp o yönlerde harekete de olanarak vererek oynanır. Tevfik Sağlam Tevfik Salim Sağlam, Ali Tevfik Salim (27 Mayıs 1882 - 11 Temmuz 1963), Türk bilim adamı, askeri hekim. Türkiye Verem Savaş Derneği’nin kurucusu ve önderidir. 1948- 1963 yılları arasında derneğin başkanlığını yürütmüştür. Eski İstanbul Üniversitesi rektörlerindendir (1943- 1946). Türkiye’deki ilk Akciğer Hastalıkları (Fitzyoloji) kürsüsünü kuran kişidir. Ahmet Muhtar Merterin kızkardeşi Naile Hanım ile evliydi. 27 Mayıs 1882 günü İstanbul ‘da dünyaya geldi. Babası Sedaret Şifre Kalemi Müdürü Mehmet Salim Bey, annesi Nevber Hanım’dı İlköğrenimini Sultanahmet’teki Nakilbent Okulu’nda tamamladı. Soğukçeşme Askeri Rüştiyesi’ndeki eğitiminin ardından (1891-1895) Çengelköy’deki Askeri Tıbbiye İdadisi’ne devam etti (1895-1898), Demirkapı’daki Mekteb-i Tıbbiye-i Şahane’den 1903 yılında Tabip yüzbaşı rütbesiyle mezun oldu. Mezuniyetinin ardından bir yıl Topkapı Sarayı içindeki Gülhane Tatbikat Hastanesi’nin İç Hastalıkları Kliniği’nde çalıştı. Süleyman Numan Paşa’nın asistanı oldu. 1906’da Mekteb-i Tıbbiye-i Şahane İç Hastalıkları öğretmen yardımcılığı sınavını kazandı ve Gülhane’den ayrıldı; askeri ve sivil tıbbiyelerin birleştirilmesi ile oluşmuş Dar’ül Fünun Tıp Fakültesi’nin 3. İç Hastalıkları Kliniği’nde Süleyman Numan’ın yanında laboratuvar şefi oldu. ""İç Hastalıklarında Klinik Teşhis"" adlı kitabını ilk defa 1909 yılında yayımladı. 1912 yılında Balkan Savaşı’nın patlak vermesinden itibaren cumhuriyetin ilk yıllarına kadar askeri hekim olarak hizmet verdi. Ali Tevfik Salim, Balkan Savaşı başladığında Selanik’te görevlendirildi. Sırasıyla Selanik Sıhhiye Bölüğü, Hadımköy Sıhhiye Bölüğü ve Yassıviran Bölge Hastanesi’nde çalıştı. Yassiviran’da iken askerler arasında yayılan tifüs ve kolera ile mücadele ederken kendisi de tifüse yakalanınca İstanbul’a gönderildi. Nekahet dönemini geçirmek ve oradaki yaralı subaylara bakmak için Almanya’nin Wiesbaden şehrinde bir buçuk yıl kaldıktan sonra Tıp Fakültesi’ne döndü. 1914 yılında I. Dünya Savaşı'nın başlaması üzerine Tıp Fakültesi’ndeki görevinden ayrılıp Askeri Tıp Okulu’na geçti ve 1915’te henüz 32 yaşında iken İstanbul’da bulunan 2. Ordu’nun başhekimi oldu. Birkaç ay sonra Erzurum’daki 3. orduda görevlendirildi. Sarıkamış Harekatı’nda soğuktan ve salgın hastalıklardan büyük kayıp veren orduda tifus aşısı ile ilgili Türkiye’deki ilk önemli araştırmaları yaptı; aşı uygulamaları ile birçok askerin hayatını kurtardı. Rütbesi albaylığa yükseltildi. 1916’da Erzurum ve Trabzon’daki kolera salgını ile mücadele etti ve Harp Madalyası aldı. Rütbesi yarbaylığa yükseltildi. Salgınla mücadele girişimleri sırasında “aşının insanlara zarar verdiği” suçlamasıyla karşılaştı; 1918 yılında Nemrut Mustafa Paşa Divanı’nda yargılanarak beraat etti. III. Ordu’da görev yaptığı yıllara ilişkin anılarını "“3. Ordu’da Sıhhi Hizmet"" başlıklı kitabında 1959 yılında yayımlamıştır. I. Dünya Savaşı yenilgisinden sonra İstanbul’a dönen Tevfik Salim Bey, tekrar Tıp Fakültesi’nde çalıştı; Gülhane’de dersler verdi; İstanbul’daki veba salgını ile mücadeleye katıldı. Ancak bu şehirdeki görevleri uzun sürmedi; Anadolu’daki milli mücadele hareketine katılmak için 19 Ekim 1921 günü İnebolu yoluyla Ankara’ya gitti. Tevfik Salim Bey, 3 Ocak 1921’de Milli Savunma Bakanlığı Ordu Sağlık Daire Başkanlığı görevine atandı ancak ertesi yıl istifa etti. Önce Cebeci Hastanesi’ne sonra İzmir Hastanesi’ne atandı; 1923’te Gülhane Hastanesi’nde profesör ve başhekim olarak görevlendirildi. 1925 yılında I. Milli Türk Tıp Kongresi Düzenleme Kurul’unda Kongre Sekreteri olarak görev yaptı, Türk Kodeksi Hazırlama Komisyonu’nda yer aldı. 1926 yılında Kızılay Hemşire Okulu’nun kurucularından biri oldu. 1927 yılında ikinci kez Milli Savunma Bakanlığı Ordular Sıhhiye Dairesi Başkanlığı görevine atanarak bu görevde General rütbesine yükseldi. 24 Ocak 1928’te kendi isteğiyle askeriyeden emekli oldu. 1906’da meslek hayatının başında iken Darülfunun’da İç Hastalıkları Kliniği’nde görev yapan Tevfik Salim Bey, bazı aralar dışında, emekli olduğu 1952 yılına kadar İstanbul Üniversitesi Tıp Fakültesi iç hastalıkları öğretim üyesi olarak çalışmayı sürdürmüştür. Askerlikten ayrıldıktan sınra İstanbul'a döndüğünde "İstanbul Verem Mücadelesi Cemiyeti" 'ni kurarak başladığı verem mücadele çalışmalarını ise 1963’te vefat edene kadar bırakmamıştır. Tevfik Salim Bey, askerlikten emekli olduktan sonra Darülfunun Tıp Fakültesi’nde öğretim üyeliğine başladı. 1929 yılında kurulan İstanbul Tabip Odası’nın ilk başkanı oldu. 1931’de Gureba Hastanesi’ne geçti. 1933 Üniversite Reformu ile Dar’ül Fünun’un kapatılıp yerine İstanbul Üniversitesi kurulduğunda, İstanbul Üniversitesi Tıp Fakültesi’nde ordinaryüs profesör ve fakülte dekanı olarak görev yaptı. Ertesi yıl Milli Eğitim Bakanlığı ile ters düşerek görevden ayrıldı; meslek hayatını Haydarpaşa Numune Hastanesi’nde sürdürdü. 1939’da Tıp Fakültesi Profesörler Kurulu’nun daveti ile üniversiteye tekrar dönerek 3.Dahiliye Kliniği Başkanlığı’na atandı. Bu klinikte Türkiye’de ilk kalp kateterizasyonu yapıldı; burada gerçekleştirilen karaciğer biyopsisi ve karaciğer dokusundan enzim çalışmaları dünya tıp literatüründe yerini aldı. Dr. Sağlam, 1943 - 1946 yılları arasında İstanbul Üniversitesi Rektörlüğü görevini üstlendi ve bu dönemde çıkarılan ilk üniversite özerkliği ile ilgili yasanın mimarlarından birisi oldu. Rektörlük görevinden sonra da mesleğini üniversitede sürdüren Sağlam, Türkiye’de ilk kez bir Akciğer Hastalıkları (Fitzyoloji) Kürsüsü’nün kurulmasına öncülük etti. 1951'de kurulan kürsünün başkanı oldu. Eşi Naile Hanım'ın parasal desteği ile ""Naile Sağlam Tüberküloz Enstitüsü'nü"" kurdu. 1952’de yaş haddinden emekli oluncaya kadar üniversitede çalışmayı sürdürdü. Tevfik Sağlam, Türkiye Verem Savaş Derneği’nin kuruculuğunu ve başkanlığını yaparak veremin Türkiye'den silinmesi için büyük başarılar sağlamıştır. Bulaşıcı hastalıklarla mücadelesine Balkan Savaşı yıllarında binbaşı rütbesiyle orduda hekim iken başladı. Veremle mücadelesi ise 1923 yılında Eyüp'te bir verem savaş dispanseri kurulmasına öncülük ederek başladı. 1927'de, Dr. Tevfik İsmail Gökçe ile beraber "İstanbul Verem Mücadelesi Cemiyeti" adlı bir dernek kurarak devam etti. Kurulmasını sağladığı senatoryumlar, dispanserler ile İstanubl'da etkin bir mücadele başlattı; ardından Anadolu'da şubeler kurmaya başladı. Veremden ölümler II. Dünya Savaşı yıllarında ve sonrasında tüm dünyada çok artmıştı; 1948 yılında verem konulu bir konferas düzenlendi ve konferans sonucunda kurulan "Türkiye Ulusal Verem Savaş Derneği'nin"' başkanlığına Tevfik Sağlam getirildi. 1963 yılına kadar derneğin başkanlığını yürüttü. Derneğin kurulduğu yıl, verem savaş derneklerine gelir sağlayıcı 2537 sayılı kanunun çıkarılmasını sağladı. Bu kanunla belediyelerin eğlence yerlerinden aldığı verdiği %10'unun verem savaş derneklerine verilmesi kabul edildi. Türkiye'de veremle savaş alanında yapılan başarılı çalışmalar nedeniyle Dünya Sağlık Teşkilatı, 1950'de Yakın ve Orta Doğu Uluslararası Verem Savaşı Merkezi’nin Türkiye'de kurmaya verdi ve merkezin başkanlığına Dr. Sağlam seçildi. Tevfik Sağlam, İstanbul Üniversitesi'ndeki görevinden emekli olduktan sonra UNICEF ve Türkiye Ulusal Verem Savaşı Derneği ile Türkiye’de yurt çapında başarılı olan veremle savaş kampanyalarını başlattı. 1959 yılında Uluslararası Verem Savaşı Birliği’ne başkan seçildi. XV. Uluslararası Verem Konferansı’nın İstanbul’da toplanmasını sağladı. Beyrut, Şam, Kahire'ye Verem Mücadele Merkezleri kurdu. Dr. Sağlam, veremin yanı sıra sıtmayla mücadele konusunda da çalıştı; 1949 yılında UNESCO Milli Temsilcisi olarak seçildi ve ölümüne kadar bu görevi sürdürdü; sağlık eğitimi, hemşirelik mesleğinin sorunları gibi alanlarda uğraş verdi. 11 Temmuz 1963 günü 81 yaşında hayatını kaybetti. Askeri törenle Edirnekapı Şehitliği'ne defnedildi. Doktorluğa ve bilime ait bütün eşya ve kütüphanesini 3. Dahiliye Kliniği’ne, merhum eşi ve kendisine ait tüm mal varlığını Verem Savaş Derneği'ne bıraktı. 1972 yılında, ölümünden 9 yıl geçmiş olmasına rağmen TÜBİTAK Hizmet Ödüllerinden birisi Tevfik Sağlam'a verilmiştir. Türkiye'de tıp öğretiminin gelişmesine büyük emeği geçmesi nedeniyle Türkiye Bilimsel ve Teknik Araştırma Kurumu tarafından merhum Tevfik Sağlam'a verilmesini uygun bulduğu ödül, Cumhurbaşkanı tarafından İstanbul Tıp Fakültesi Dekanı’na teslim edilmiştir. Münir Raif Güney Münir Raif Güney (15 Ağustos 1928 Siirt - 27 Aralık 2017) Türk bürokrat ve siyasetçi 1950 yılında Ankara Üniversitesi Siyasal Bilgiler Fakültesi'nin İdari İlimler şubesinden ve Ankara Üniversitesi Hukuk Fakültesi'nden mezun oldu. İstanbul’un Hadımköy, Ortaköy, Arnavutköy, Çamlıca Bucak Müdürlükleri, Beşiktaş, Bakırköy, Beykoz ve Silivri Kaymakam vekillikleri, Hadim, Reyhanlı, Midyat, Palu, Beşiri, Gerede ve Üsküdar Kaymakamlıkları Kocaeli Vali Yardımcılığı, Gümüşhane, Kars, Denizli, Eskişehir, Trabzon, Aydın, Balıkesir, İstanbul ve Merkez Valilikleri, Köy İşleri ve Kooperatifler Bakanlığı ve Türkiye İş Bankası A.Ş. Yönetim Kurulu üyeliği yapmıştır. Evli ve iki çocuk babasıdır. 27 Aralık 2017 tarihinde 89 yaşında hayatını kaybetti. SummerSlam (2007) SummerSlam (2007), WWE tarafından düzenlenen yirminci SummerSlam profesyonel güreş izle ve öde etkinliği. 26 Ağustos 2007 tarihinde East Rutherford, New Jersey'deki Continental Airlines Arena'da yapılmıştır. Raw, SmackDown! ve ECW brand'lerinde bulunan güreşçiler yer almıştır. 30 Aralık'ta satışa sunulan SummerSlam biletleri kırk dakikada satılmıştır. Etkinliğin başını çeken rekabet Raw brand'inde John Cena ve Randy Orton arasında gerçekleşmiştir. 23 Temmuz "Raw" bölümünde Jonathan Coachman, Orton'ı WWE Şampiyonluğuna bir numaralı aday olarak belirlemiştir. İlerleyen haftalarda Orton'ın Cena'yı kışkırtmasıyla ikisi birbirlerinin maçlarına karışmıştır. SmackDown'ın en önemli rekabeti The Great Khali ve Batista arasında gerçekleşmiştir. Khali, üçlü tehdit maçında Batista ve Kane'i yendikten sonra Theodore Long, Khali'nin SummerSlam'de Dünya Ağırsiklet Şampiyonluğu kemerini koruması için Batista ile maç ayarlamıştır. ECW'da gerçekleşen en önemli rekabet ise John Morrison ve CM Punk arasında olmuştur. Morrison'ı 15 Minutes of Fame maçında yenen Punk, SummerSlam'de ECW Şampiyonluğuna bir numaralı aday olmuştur. Etkinlikten sonra var olan rekabetlerin çoğu devam etmiştir. John Morrison ile karşılaşmaya devam eden CM Punk, gelecek ay "ECW on Sci Fi" programında onu yenerek ECW Şampiyonluğu kemerini almıştır. SummerSlam'den sonraki gün Orton, Cena ve King Booker arasındaki maça karışmış ve Cena'nın babasına saldırarak çatışmayı yoğunlaştırmıştır. Khali ve Batista, Unforgiven'da üçlü tehdit maçında yer almışlardır. Batista, bu maçı kazanarak Dünya Ağırsiklet Şampiyonluğu kemerine sahip olmuştur. Mehmet Ufuk Erden Mehmet Ufuk Erden (d. 1958 Germencik, Türkiye), Türk bürokrat. 1983 yılında İstanbul Üniversitesi Hukuk Fakültesi'nden mezun oldu. Şereflikoçhisar, Gökçeada Kaymakam Vekilliği, Çerkeş, Hasankeyf kaymakamlıkları, İçişleri Bakanlığı Mahalli İdareler Genel Müdürlüğünde, Şube Müdürlüğü ve Daire Başkanlığı, Mülkiye Başmüfettişliği, Mülkiye Teftiş Kurulu Başkan Yardımcılığı, 29 Ocak 2006 tarihinde Kars Valiliği görevine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Kırşehir Valiliği görevine atanmış . 3 Ağustos 2012 tarihli Resmi Gazete'de yayımlanan valiler kararnamesi ile Uşak Valisi olarak atanmıştır. .16 Şubat 2014 tarihinde Resmi Gazete'de yayımlanan kararname ile merkez valisi olmuştur. 15 Temmuz Darbe Girişimi sonrasında FETÖ ile bağlantısı tespit edilerek açığa alınmıştır. Hakkı Borataş Hakkı Borataş Türk asker ve vali. Kıbrıs Harekâtı'na Tuğgeneral olarak katıldı. zırhlı ve Motorlu Bora Tugayı'nın komutanlığını yaptı. 1980-1982 yılları arasında Tunceli, 1982-1985 yılları arasında Yozgat, 1985-1988 yılları arasında Kars, 1988-1990 yılları arasında Uşak valilikleri yaptı. Tiyatro Ã–teki Hayatlar Tiyatro Öteki Hayatlar, İstanbul'da yerleşik olan özel bir tiyatrodur. 2005 yılında, Galatasaray Üniversitesi Tiyatro Topluluğu'nun mezun üyeleri tarafından kurulmuştur. Sevi Orakoğlu - Fatih'te Son Tango Tiyatro Öteki Hayatlar - Düriye Teyze H. Can Utku - Elim Sende H. Can Utku - Karşılaşmalar Pelin Doğru - Karşılaşmalar İnsan kendinden kaçabilir mi? Peki ya geçmişinden? Sorumluluk sahibi olmak mı daha kolay yoksa sorumluluktan kaçmak mı? Herkes ikinci bir şans mı ister? Pişman olduğu için mi af diler insan yoksa yeniden pişman olabilmek için mi? "Adam" bu soruların evaplarını size vermiyor, ama çok daha fazlasını soruyor... Torunuyla birlikte İstanbul Fatih'te yaşamakta olan 80 yaşındaki Muazzez Hanım fırtınalı bir sonbahar gecesinde beklenmedik bir konuk tarafından ziyaret edilir ve onunla birlikte geçmiş hayatı içinde yolculuğa çıkarak açık bırakmış olduğu hesaplarını kapamaya çalışır. 1986 yazında Çanakkale'de geçen oyunda, dul maaşıyla kıt kanaat geçinmeye çalışırken bir yandan da kendinden daha zor durumda olanlara yardım etmeye çabalayan Düriye Teyze'nin yaşamı İstanbul'da yaşayan yeğeninin ansızın onu ziyarete gelmesiyle birlikte değişir. 2007 Cevdet Kudret Edebiyat Ödülleri' nde mansiyon kazanan "Elim Sende", birbirine paralel olarak ilerleyen iki öykü ekseninde anne-kız ilişkisinin fırtınalı dünyasını inceliyor. Kimi zaman hüzünlü, kimi zamansa gülünç sularda seyreden iki öykü boyunca anneler ve kızlar sürekli yer değiştirerek birbirlerinin karşısına çıkıyorlar. Her derde deva bir doktor Doktor Mangalyürek. Giderek bir 21. yüzyıl efsanesine dönüşmekte. Flaş dergisinin acar muhabiri Asıl Kopar, Doktor Mangalyürek'le çok özel bir röportaj yaparak hem hastalarıyla seanslarında kullandığı kendine özgü tedavi yöntemlerine tanıklık ediyor, hem de doktorun geçmiş yaşamını sorgulayarak giderek büyümekte olan efsanenin arkasında nasıl bir insan gerçeği bulunduğunu aydınlatmaya çalışıyor. "Yabanım, sevgilim, esmerim, sebebim; bir gün bir kış masalında sevip yitirdiğim"... Soğuk bir kış gecesinde bir dağ evinde bulunan beş kişi. Geçmişin acı veren anıları, bugünün tedirgin eden gerçekliği ve bir Sezen Aksu şarkısının dizeleri eşliğinde kabusa dönüşen uykusuz bir gece. “Ölü Güvercin” Mitos-Boyut 1. Oyun Yazma Yarışması’ nda Başarı Ödülü’ ne layık görülmüştü. İç içe geçmiş dört aşk üçgeninden kurulu geometrisiyle oyun, aşk, ölüm, yitirme, kabullenme, anlama, bağışlama gibi insan duygularına ilişkin temalar üzerine bir “soru sorma egzersizi” niteliğinde. Yalnızlığın çoğullaştırılması fikri üzerine birbirinden bağımsız iki kısa oyundan oluşan "Yalnızlık Oyunları" projesi, Gülçin Kaya'nın yazıp yönettiği "Çoksesli Yalnızlık" ve H. Can Utku'nun yazıp yönettiği "Yalnızların Düeti" adlı oyunları tek bir prodüksiyon içinde izleyiciye sunuyor. Tek perdelik oyun, izleyiciyi 20'li, 40'lı ve 70'li yaşlardaki üç çiftin karşılaşma öykülerine tanık ediyor. Sahnesiz Tiyatro Günleri için özel olarak hazırlanan oyun içerik olarak, "kamuya açık bir ortamda özel sorunlarını yükses sesle tartışan bir cift" fikrinden yola çıkarak "mahremiyet, özel hayatın gizliliği, teşhircilik, röntgencilik, ilgi çekme isteği, başkalarının yaşamlarına ilgi duyma eğilimi" temalarını takip ediyor. Bir pazar sabahı aynı apartmanın dört farklı dairesinde yaşanan birbirinden bağımsız dört ayrı öyküyü sahneye taşıyan oyun, izleyiciye ikili ilişkilerdeki üçüncü kişi faktörü üzerine dört çeşitleme sunmayı amaçlıyor. Otuzlu yaşlarının ortalarında iki kadın... Biri iyi bir anne, diğeri başarılı bir avukat. İkisinin de adı Adviye. Üstelik bundan çok daha fazla ortak noktaları var. Günün birinde ve hiç beklenmedik biçimde karşılaşmaları onları kendi geçmişlerine doğru birer yolculuğa çıkarıyor ve hayatlarının daha önce farkında olmadıkları birer yüzünü keşfediyorlar. Yoksa hepimizin hayatlarının birden çok versiyonu mu var? John Coventry Sir John Coventry (ö. 1682), İngiliz siyaset adamı. John Coventry'nin oğlu, Thomas Coventry'nin torunudur. 1667'de Parlamento'ya girdi. Ekim 1670'teki bir tiyatro vergisi tartışması sırasında Kral II. Charles'ın sahneye duyduğu ilginin kadın sanatçılardan öteye gitmediğini ima edince, Sir Thomas Sandys'in başında bulunduğu bazı subaylarca pusuya düşürülerek burnu kesildi. Bunun üzerine Parlamento, kişilerin bedenlerini sakatlamaya yönelik saldırıların din adamları da bağışık tutulmaksızın ağır cezaya çarptırılmasını öngören Coventry Yasası'nın çıkartılmasına değin bütün işlerini durdurdu. Ümit Tütünci Ümit Tütünci (d. 1 Ekim 1984, Akçaabat) 'forvet pozisyonunda görev yapan Türk futbolcudur. 1. Lig ekiplerinden Göztepe'de oynamaktadır. Futbola Trabzonspor alt yapısında başlayan Ümit Tütünci 1 yıl oynadıktan sonra Gençlerbirliği kulübüne transfer olmuştur. Anadolu'nun birçok kulübünü dolaşan oyuncu 2009 yılında Gaziantepspor ile 3 yıllığına anlaşmaya varmıştır. 2010 yılında Giresunspor'a, 2010 yılının devre arasında ise Kayseri Erciyesspor'a transfer olmuştur. 2011-12 sezonun başında daha önce de oynadığı Kartalspor' a transfer oldu. 2011-12 sezonunun transfer dönemini bitmeden sözleşmesi karşılıklı olarak feshedildi. Bunun üzerine serbest kalan Ümit Tütünci başka bir 1. Lig ekibi olan Boluspor'la anlaştı. 2013-2014 sezonu ara transferde Denizlispor ile anlaşmıştır. Conan O'Brien Conan Christopher O'Brien (d. 18 Nisan 1963), Emmy ödülünü kazanmış Amerikalı komedyen, yazar ve televizyon kişiliğidir. En çok NBC'nın talk show'u "The Tonight Show with Conan O'Brien" programıyla tanınmaktadır. ABD'nin Massachusetts eyaletinin Boston şehrinin Brookline kasabasında dünyaya gelen Conan O'Brien'ın annesi avukat Ruthe Reardon ve babası eczacı Thomas Francis O'Brien'dır. 5 kardeşi daha olan O'Brien, Harvard Üniversitesinden mezun olmuştur. Harvard'da okuduğu dönemde mizah dergisi olan Harvard Lampoon'da yazarlık ve başkanlık yapmıştır. Harvard'dan 1985 yılında Tarih ve Edebiyat dalında "magna cum laude" (büyük onur) ile mezun olmuştur. Kariyerine televizyonda yazarlıkla başlayan O'Brien, tiyatro gruplarında ve tanıtım reklamlarında da rol almıştır. 1988 yılında Saturday Night Live'ın yazarı olan O'Brien çalıştığı 3 yıl içerisinde büyük başarılara imza atmıştır. 1989'da SNL'deki göreviyle arkadaşlarıyla beraber Emmy ödülü kazanan O'Brien, buradan sonra The Simpsons (Simpsonlar) çizgi dizisinde yazarlık yapmıştır. 1993 yılında David Letterman'ın "Late Night with David Letterman" gösterisinin yerine O'Brien Lome Michaels tarafından önerilmiş, 13 Eylül'de de bu gerçekleşmiştir. O'Brien bu görevini gerçekleştirmek için The Simpsons'dan istifa etmiştir. "Late Night with Conan O'Brien" yerini Jimmy Fallon'a bırakırken, 1 Haziran 2009'da "The Tonight Show"'un sunuculuğunu Jay Leno'dan devralmıştır. Conan 7 ay "The Tonight Show"u sunduktan sonra, Jay Leno'nun Prime Time'daki başarısızlığı sonucu 23:00'e, kendisinin de 00:00'e alınmasının istenmesi sonucu açıklama yaparak artık NBC'de çalışmayacağını duyurdu. 45 Milyon $'lık tazminat aldı. Bunun yaklaşık dörtte biri yani 12 milyon $'lık bölümü çalışanlara, 33 milyon $'ı da Conan'a verildi. Eylül 2010'a kadar başka kanalda çalışamaması maddesi konuldu. 8 Kasım 2010 tarihinde TBS kanalında "Conan" adlı yeni gösterisine başlamıştır.Kendisine yakın arkadaşı Andy Richter'de eşlik etmektedir. Türkiye'de e2'de yayınlanmaktadır. Berkman Berkman ÅŸu anlamlara gelebilir: Afganistan-Türkiye ilişkileri Afganistan-Türkiye ilişkileri, Türkiye Cumhuriyeti'nin Afganistan İslam Cumhuriyeti'yle süregelen uluslararası politikalarını içerir. Afganistan Orta Asya'ya yakınlığı nedeniyle tarihi boyunca çok sayıda Türk kavimlerine ev sahipliği etmiş bir ülkedir. İslam dini öncesinde Akhunlar ve Göktürkler gibi Türk kavimlerin egemenliğinde yaşayan bu bölge İslam dininin bölgede yayılmasından sonra da Gazneliler, Büyük Selçuklu Devleti ve Harzemşahlar gibi diğer Türk kavimlerinin egemenliğine girdi. Bölgedeki Türk etkisi Timur İmparatorluğu ve Babür İmparatorluğu dönemlerinde de aynı güçte devam etti. Afganistan 19. yüzyılın ortalarında Hindistan'la birlikte İngiliz egemenliğine girdi. 9 Ağustos 1919'de Emanullah Han'ın önderliğinde bağımsızlığını kazanan Afganistan daha Kurtuluş Savaşı döneminde yeni kurulmakta olan Türkiye Cumhuriyeti'yle ilişki içine girdi. 1 Mart 1921 tarihinde Türk ve Afgan heyetleri Moskova'da görüşmeler yaptı ve Türkiye adına Yusuf Kemal Tengirşenk ve Rıza Nur, Afganistan adına General Mehmed Veli Han tarafından bir "Türkiye Afganistan İttifak Antlaşması" imzalandı. Eski Medine muhafızı Fahreddin Paşa, Kabil'e ilk Türk büyükelçisi olarak atandı . II. Dünya Savaşı öncesinde Almanya ve İtalya'nın bölgede artan baskılarına karşı 7 Temmuz 1936 'de Türkiye, İran, Afganistan ve Irak Sadabat Paktı 'nı kurarak bölgenin önce Nazi ve Faşist sonra da Sovyet işgaline girmesini önlediler. ABD topraklarında düzenlenen 11 Eylül saldırıları'nın Afganistan topraklarında planlandığını gerekçesiyle ABD'nin önderliğinde hareket eden NATO orduları 7 Ekim 2001 tarihinde Taliban örgütü tarafından yönetilen Afganistan'a karşı saldırıya geçti. 12 Kasım 2001 tarihinde Taliban kuvvetleri Kabil'i NATO kuvvetlerine bırakarak Afganistan'ın güneyine çekildiler. Kabil'de Paştun kökenli Hamid Karzai'nin önderliğinde bir geçiş dönemi hükûmeti kuruldu. Afganistan'a müdahale eden NATO ordularına Türkiye 260 kişilik bir birlikle katkıda bulundu. Türkiye ile Afganistan arasındaki ilişkiler 2001 yılından bu yana ileri bir düzeye ulaştı. 4 Nisan 2002 tarihinde ilk defa Türkiye'yi ziyaret eden Hamid Karzai başbakan Bülent Ecevit ve cumhurbaşkanı Ahmet Necdet Sezer'le görüşmelerde bulundu. Afganistan'da kurulan Uluslararası Güvenlik Yardım Kuvveti'ne (ISAF) hâlen 1.845 kişilik bir birlikte katkıda bulunan Türkiye Kabil civarında güvenliği sağlamak konusunda katkıda bulunmakta ve Vardak vilayetindeki yapılanma projelerini yürütmekten sorumludur. 16 Mart 2012'de Türk askerlerini taşıyan Sikorsky tipi helikopterin Kabil'in Bagrami mahallesinde bir eve düşmesiyle 9 subay, 2 astsubay, 1 uzman çavuş ve evde bulunan 6 kişi yaşamını yitirdi. Yeniakçapınar, Gönen Yeniakçapınar, Balıkesir ilinin Gönen ilçesine bağlı bir mahalledir. Afyonkarahisar milletvekilleri Afyonkarahisar milletvekilleri, Türkiye Büyük Millet Meclisinin 1. döneminden beri Afyonkarahisar şehrini temsil eden milletvekilleri ve senatörlerin listesidir. Sandviç Sandviç, iki ekmek dilimi arasına yerleştirilen et, peynir, marul çeşitli soslar ya da başka gıda maddeleriyle hazırlanan yiyecek. Sandviçlerin tarihi büyük bir olasılıkla et ve ekmek kadar eskidir. Sandviç adı ise ancak 18. yüzyılda ortaya çıktı. Sandwich 4. kontu John Montagu kumar oynarken yemek için ara vermek istemediğinden masasına dilimlenmiş et ve ekmek getirtiyordu. Bu biçimde yenen yemek kısa sürede moda oldu ve kontun adıyla tanımlanarak başka Avrupa dillerine de girdi. Flavius Victor Flavius Victor İmparator Magnus Maximus'un, Octavius'un kızı olduğu iddia edilen karısı Helen'den olan oğlu. 384'ten öldüğü 388 yılına kadar Augustus ilan edilmiştir. Victor'un babası, bir Batı Roma İmparatorluğu gaspçısı olarak dikkate alınır. Meşru Augusti'ler II. Valentinianus ve Theodosius I ile resmi olarak tanınma konusu müzakere edildiği sırada, müzakerelerin başarısızla sona ermesi üzerine bir baskı unsuru olarak kullanmak ve veraset sorununu ortadan kaldırmak için oğlunu Augustus ilan etmiştir. Bu yöntem, eski imparator I. Valentinianus tarafından oğlu ve varisi Gratian'ın 367'de ve Theodosius tarafından oğlu ve varisi Arcadius'un 383'de Augustus ilan edilmesi şeklinde daha önce kullanılmıştı. Maximus ve Victor'un müşterek imparatorluğunun meşruluğu, 386 yılında imparator Theodosius tarafından yasal olarak tanındı. 387 yılında, Maximus Viktor'u Trier'de arkasında bırakarak II. Valentinianus'a karşı İtalya seferine çıktı. Babası, Valentinianus'u yendiyse de, 388'de Theodosius'a karşı başarısız oldu ve esir alındı. Theodosius, Victor'u ortadan kaldırtmak için Arbogastes'i Trier'e gönderdi. Victor'un ölümü, II. Valentinianus, Theodosius ve Arcadius'u imparatorluğun tek meşru Augusti'leri haline getirdi. Bir Ömür Yetmez (film) Bir Ömür Yetmez (Özgün adı: "Saturno contro"), Ferzan Özpetek'in 2007 filmi. Film İtalya'da çekilmiştir. 6 Aralık 2007 tarihinde Türkiye'de gösterime girmiştir. Filmde kırklı yaşlarına gelmiş bir grup arkadaşın dostluklarını, sevgilerini ve hayatlarını sorgulaması konu edilmektedir. Eugenius Flavius Eugenius (ö. 6 Eylül 394), Roma İmparatoru I. Theodosius'e karşı (392-394) mücadele etmiş Roma'lı gaspçı. Roma tahtında hak iddia eden son pagan gaspçıdır. Bir "magister scrinorum" olduğu kadar eski bir gramer ve hitabet öğretmeni olan Eugenius, Frank "magister militum" u ve "de facto" (fiili) Batı Roma İmparatoru Arbogast'ın tanıdığıdır. II. Valentinianus'un ölümü üzerine, belki de bu ölümünün ya da intiharın nedeni olan Arbogast, Eugenius'u Roma tahtına seçti (22 Ağustos 392). Kendi yerine Eugenius'un imparatorluğunu ilan etmesi ona iki güçlü avantaj sağladı: Bir Roma'lı olan Eugenius, bir Frank olan Arbogast'a nazaran imparatorluk için daha uygundu, dahası Roma Senatosu da Arbogast'a oranla Eugenius'u destekleme konusunda daha istekliydi. Seçilmesinin ardından Eugenius imparatorluk yöneticilerini değiştirdi. Theodosius, imparatorluğun Batı yarısını Valentinianus'a bıraktığında, İmparatorluğun tümü üzerindeki mutlak hakimiyetini korumak için tüm yüksek sivil mevkilere kendi adamlarını yerleştirmişti. Eugenius, tüm bu mevkilerdeki yöneticileri, senatoryal sınıftan gelen ve kendisine sadık yöneticilerle değiştirdi. Yaşlı Nicomachus Flavianus İtalya Praetorian Prefect'liğine getirildi, oğlu Genç Nicomachus Flavianus ise Roma Prefect'liğne atanırken, "praefectus annonae" olarak da(Roma'nın erzak tedariğinde sorumlu yönetici) Numerius Proiectus atandı. Eugenius bir Hristiyan ismi taşıyordu ve bu sebeple Politeizm'e verilen imparatorluk desteğini kabul etmekte isteksiz davrandı. Adamları, her nasılsa, Eugenius'u Venüs ve Roma Tapınağı'nın yeniden takdisi ve Curia içindeki İmparator Gratian tarafından tahrip edilen Zafer sunağı'nın restorasyonu gibi pagan projeleri için kamu parası kullanmaya ikna ettiler. Bu dini politika Eugenius ile, Theodosius ve Eugenius'un maiyeti geldiğinde Milano'daki piskopos'luğunu bırakan güçlü ve etkili Piskopos Ambrose arasından tansiyonu yükseltti. Eugenius aynı zamanda askeri alanda da, eski müttekikler Alamanni ve Frank'lar ile olan ilişkilerin düzeltilmesi konusunda oldukça başarılı olmuştu. Kendisi de bir Frank olan Arbogast, emrindeki Alamanni ve Frank askerleriyle , who was Frank and had also Alamanni and Frank soldiers in his ranks, marched to the Ren cephesine yürüdü ve Germen kabilerinin önünden geçerek onların hayranlığını kazanarak pasivize etti. Eugenius, imparator olarak seçilmesinin ardından bu seçimin resmi olarak tanınması için Theodosius'un sarayına elçiler gönderdi. Theodosius bir taraftan elçileri kabul ederken diğer taraftan onu ortadan kaldırmak için asker toplamakla meşguldü. Theodosius aynı zamanda henüz iki yaşındaki oğlu Honorius'u 393 yılı Ocak ayında Batı Augustus'luğuna terfi ettirdi. Theodosius, bir süre sonra ordusuyla İstanbul'dan ayrıldı ve 6 Eylül 394 tarihinde şimdiki İtalya-Slovenya sınırındaki Frigidus Savaşı'nda Eugenius ve Arbogast ile karşı karşıya geldi. Bu kanlı savaş iki gün sonra sona ererken olağan dışı astronomik ve meteorolojik olaylara rağmen Theodosius'un galibiyeti ile bitti. Arbogast bozgunun ardından intihar ederken Eugenius bir suçlu gibi başı kesilerek idam edildi ve başı Theodosius'un kampına asılarak sergilendi. Eugenius'un saltanatı bir çağın sona ermesi ve yenisinin başlaması nedeniyle önemlidir. Theodosius, imparatorluğu iki oğlu arasında böldükten bir yıl sonra öldü. Bu aslında geçmiş iki yüzyılda birçok kez gerçekleşmişti ancak bu sonuncusuydu ve Roma İmparatorluğu asla bir daha birleşmedi ve Batı kısa bir süre sonra çöktü. Eugenius aynı zamanda paganların son şansı ve senatoryal sınıfla birlikte imparatorluğun Hristiyanlaştırılmasına muhalefet eden son imparator olarak tanıtılır. Frigidus savaşı, özellikle Batı'da gittikçe daha fazla sayıda barbar asker kullananılmasının bir sonucu olarak aslında imparatorluğun çöküşünü hızlandıran bir trendin bir parçasıdır. Boğaz köprüsü SummerSlam (2006) SummerSlam (2006), WWE tarafından düzenlenen on dokuzuncu SummerSlam profesyonel güreş izle ve öde etkinliği. 20 Ağustos 2006 tarihinde 2006 Boston, Massachusetts'teki TD Banknorth Garden'da yapılmıştır. Raw, SmackDown! ve ECW brand'lerinde bulunan güreşçiler yer almıştır. ECW brand'indeki güreşçilerin yer aldığı ilk brand'lerarası ortak etkinliktir. Raw brand'inin ana maçında Edge, WWE Şampiyonluğu için John Cena ile karşılaşmıştır. Edge, Cena'nın kafasına muşta ile vurduktan sonra onu tuşlayarak maçı kazanmıştır. SmackDown brand'inin en önemli maçı King Booker ve Batista arasında gerçekleşen Dünya Ağırsiklet Şampiyonluğu maçıdır. Queen Sharmell'ın maça karışmasıyla Batista, bu maçı diskalifiye ile kazanmıştır. ECW brand'inin birincil maçı ise The Big Show ve Sabu arasında CEW Dünya Şampiyonluğu için gerçekleşen Extreme rules maçı olmuştur. Big Show, bir masanın üzerine Sabu'ya chokeslam yaptıktan sonra maçı kazanarak kemerini korumuştur. Diğer maçlardan D-Generation X (Triple H ve Shawn Michaels), Vince ve Shane McMahon ile karşılaşırken; Hulk Hogan, WWE'deki son maçında Randy Orton'la karşılaşmıştır. Åževkefza Ocean Spray Ocean Spray, 4 Haziran 2001 tarihinde Galli Manic Street Preachers grubunun "Know Your Enemy" isimli albümünden yayınlanan üçüncü single'ın ismidir. Grubun üç üyesi de - James Dean Bradfield, Sean Moore ve Nicky Wire - şarkının beste ve sözlerine katkıda bulunmuşlardır. Şarkı ismini James Dean Bradfield'in o zamanlarda kanser tedavisi gören annesi Sue'ya götürdüğü yaban mersini içeceğinden gelmekte olup, bu sürecin sonunda James annesini bu hastalık nedeni ile kaybetmiştir. Bu şarkı ayrıca James Dean Bradfield'in söz yazarı olarak gruba yaptığı ilk katkıdır. 16 Haziran 2001 tarihinde şarkı İngiltere listesinde 15. sıraya kadar yükselmiştir. Cartagena Cartagena ÅŸu anlamlara gelebilir: Cartagena, Ä°spanya Cartagena, İspanya'nın Murcia özerk bölgesinde bir şehir. Sehir, MÖ 226-225'e doğru Hasdrubal tarafından "Qart Hadast" yani "Yeni Şehir" adıyla kuruldu ve Kartacalıların İspanya'da başlıca hareket üssü oldu. Romalıların eline geçen "Carthago Nova", barbar istilâsına kadar yarımadanın başlıca şehri olarak kaldı. Araplar buraya "Kartacana" adını verdiler ve bağımsız bir prenslik haline getirdiler. Bu prensliği 1243 yılında Ferdinando araplardan geri aldı ve Castilla'ya bağladı. 18. yüzyıldan beri İspanya Akdeniz Donanmasının merkezidir. Cartagena, Madrid'e 450 km uzaklıktadır. Cartagena belediye sınırları içinde nüfus (2011 tahmini itibarıyla) 218,210 kişi ve nüfus yoğunluğu 390.8 kişi/km² dir. Cartagena varoslari belediye sınırları disinda olup sehrilesmi bolge bir buyuk metropoliten Cartagena sehrini olusturur. Bu buyuk metropoliten Cartagena bolgesi La Unión, Fuente Álamo de Murcia, Los Alcázares, San Javier, Torre Pacheco ve San Pedro del Pinatar belediyelerini de kapsar ve tahmin edilen nüfus 332,035 kisidir. Cartagena sınırları içinde nüfusun gelişmesi şu gösterimde izlenebilir: Kafkas huÅŸ faresi Kafkas huş faresi ("Sicista caucasica"), kemiriciler takımının Dipodidae familyasındandır. Boyu 6-12, kuyruğu 9–12 cm, ağırlığı 30-90 gr dır. Sarı kahverengidir. Başlarından kuyruk sonlarına kadar siyah bir şerit uzanır. Vücutlarının altı sarı beyazdır. Kendi açtıkları galeri ve yuvalarda barınırlar. Yılda 1-2 defa çiftleşir ve her seferinde 2-6 yavru doğururlar. Uzun bir kış uykusuna yatarlar. Gürcistan'da ve Türkiye'de Ardahan'ın Posof ilçesinde rastlanır. Yakın akrabaları arasında, Orta Avrupa'da bulunan "Sicista betulina" ile Balkanlar'dan Baykal Gölü'e kadar yayılan "Sicista subtilis" sayılabilir. Ohtamış, Ulubey Ohtamış. Ordu'nun Ulubey ilçesine bağlı köy nüfusu 1.500 civarındadır. İlçe merkezine uzaklığı 15 kmdir. Bu köyde 30 metre yüksekliğiyle Karadeniz'in en büyük şelalesi Ohtamış Şelalesi bulunur. Ohtamış adı, Oğuz Türkleri'nde bir erkek ismidir. Bu isim, Divan-ı Lügat-it Türk”de (Otamış) olarak geçer. Ohtamış köyü adını Anadolu”nun fethini müteakip Ulubey topraklarına gelerek burada yerleşen bir Türkmen topluluğundan almıştır. Köyün iklimi, Türkiye'de Karadeniz iklimi etki alanı içerisindedir. Köyün başlıca gelir kaynakları fındık, kivi, hayvancılık, halıcılık ve arıcılıktır. TetikÃ§inin Gecesi Tetikçinin Gecesi (özgün ad: "Collateral") 2004 yapımlı Akademi Ödülü adayı gerilim filmidir. Filmin yönetmeni Michael Mann'dır ki Michael Mann aynı zamanda filmin yapımcıları arasında da yer almaktadır, filmin diğer yapımcısı ise Julie Richardson'dur. Senaristleri arasındaysa Michael Mann ve Frank Darabont'un isimleri geçmemektedir. Filmin senaristlerinden Stuart Beattie'nin ismi geçmektedir. Film birçok eleştirmenler tarafından olumlu eleştiri aldı. Eleştirmenlerin 86% kadar büyük bir bölümü filme iyi tepkilerini gösterdiler. Filmin başrol oyuncuları Tom Cruise ve Jamie Foxx'un ise performansları oldukça beğenildi ki aynı zamanda Jamie Foxx, En İyi yardımcı Erkek Oyuncu Akademi Ödülünede aday gösterildi. Max Durocher (Jamie Foxx) Los Angeles'ta bir taksicidir. 12 yıldır bu iştedir. Kendisinin en büyük hayali güzel bir tatil ve güzel bir hayattır. Gündüzcüyle taksiyi paylaşmakta ve gece taksisi olarak çalışmaktadır, çünkü kendisine göre gece insanlar daha sakin olmaktadırlar. Max'in annesi hastadır, Max her gün onu hastanede ziyaret eder, annesi biraz huysuzdur ve oğluna sürekli kötü davransa da yine de onun işinden gurur duymaktadır çünkü Max'in yaşlı annesi onun bir limuzin şoförü olduğunu ve ünlüleri taşıdığını sanmaktadır. Max yine bir gece Los Angeles'te Annie diye (Jada Pinkett Smith) bir avukatı taksisinde ağırlarken, Annie ona kendi telefon numarasını verir. Aralarında konuşma geçtiği sırada ise bir hava alanından Vincent diye (Tom Cruise) bir adam çıkar ve o an boş olan Max'in arabasına biner, Max yine sıradan bir müşteri olarak Vincent'i kabul eder. Vincent Max'e 700 dolar teklif eder ve tüm gece onun için çalışmasını söyler, Max'in işine göre bu yasak olsa da yine de kabul eder ve Vincent'in istediği yere onu götürür. Fakat tek olarak arabada beklerken bir anda bir adam yukarıdan kanlar içinde arabanın üzerine düşer. Olanlara inanamayan Max, şimdi büyük bir belanın içerisindedir. Los Angeles aynı zamanda bir uyuşturucu şehridir ve önemli bir mafya patronunun aleyhine mahkemede tanıklık yapacak 5 muhbiri öldürme görevi Vincent'a verilmiştir. Max şimdi Vincent'tan kurtulmak ve kendi hayatına geri dönmek istese de artık tetikçinin gecesi başlamıştır. 12 yaşından küçük çocukların bazı konuşmalar ve şiddet içeren sahnelerden dolayı yetişkin gözetimi altında izlemesi uygun görülür. İnsider filminin yardımcı oyuncusu Debi Mazar Bodhi Elfman ile cameo olarak rol almaktadırlar. Max'in "El Rodeo" kulübüne girdiği sahnede Felix isimli jazz gitaristi ile görüştüğünde arkadan orkestra üyelerinden birini Luis Villegas oynamaktadır. Felix'in kendisini ise ünlü oyuncu Javier Bardem cameo olarak oynamaktadır. Filmin başlarında Tom Cruise'nin karakteri havaalanında bir İngiliz'e çarpıyor ve aynı adam Jason Statham'dır. 2005 ASCAP Film ve Televizyon Müzik Ödülleri 2005 Akademi Ödülleri (Oscar) 2005 Saturn Ödülleri 2005 American Society of Cinematographers 2005 BAFTA Film Ödülleri 2005 Black Reel Ödülleri 2005 Altın Küre Ödülleri Liste: Ultimate Fights from the Movies Ultimate Fights from the Movies 2002 yapımlı arşivden görüntüler içeren belgesel tadında bir filmdir.Film direkt piyasaya sürülmüştür.Filmde bazı filmlerdeki dövüş sahneleri gösterilmektedir(Hong Kong,ABD vesaire).Türkiye'de bulunmamaktadır. Belgeselin içinde geçen filmlerin listesi: Filmlerde geçen oyuncuların listesi: Hudiler Hanedanın kurucusu olan Süleyman bin Muhammed bin Hudi, hanedanını Tucibi emiri ve yakın müttefiki olan II. Munzir'in 1039'da öldürülmesinden sonra ilan etmiştir. Tucibi zamanında kuzey sınırında görev yapan el-Mustain adıyla da anılan Süleyman bin Muhammed bin Hudi, askerî başarılarıyla adını duyurmuş ve Lerida valiliği görevinde bulunmuştur. Hudiler El-Mustain döneminde kısa sürede İber yarımadasının kuzeydoğusunda geniş topraklara sahip bir emirlik oluşturdular. Ancak El-Mustain'in ölümünden sonra beş oğlu arasında başlayan taht kavgası, oğullarından I. Ahmet el-Muktedir'in yönetimi ele almasıyla son buldu. Ahmet el-Muktedir başarılı yönetimi ve Norman Robert Crespin'in 1064'te müslümanlardan aldığı Barbasto'yu yeniden fethi (1065) ile müslüman emirler arasında adını duyurdu. Ayrıca aralarında ünlü din bilgini Ebu'l Velid el-Baci'nin ve şair İbn Ammar'ın da bulunduğu önemli din adamlarını ve sanatçıları yanına aldı ve günümüzde sadece küçük bir kısmı ayakta kalmış olan Caferiye Sarayı'nı yaptırdı. el-Muktedir bunun yanında Tortosa (1061) ve Denia'yı (1075) ele geçirerek emirliği döneminde topraklarını genişletmeyi başardı. Yerine geçen oğlu Yusuf el-Mutemin (1081-1085) askerî kimliğinden çok bilim adamı kimliği ile ortaya çıktı. El-Mutemin'den sonra tahtı devralan II. Ahmet el-Mustain'in hükümdarlık dönemiyse (1085-1110) Hıristiyanlarla yapılan savaşlarla geçti. Hristiyanlar El-Mustain'i Alcoraz'da büyük bir yenilgiye uğrattıktan sonra Zaragoza'ya yürüdüler. Ancak Kuzey Afrika'nın müslüman hanedanlarından Murabıtların bölgeye bir ordu göndermeleri üzerine geri çekilmek durumunda kaldılar. Murabıtlar Hristiyanlarla aralarında bir tampon bölge oluşturmak amacı ile Zaragoza'nın bağımsız bir emirlik olarak kalmasına izin verdiler. Lakin el-Mustain'in 1110'da Valtierra'da Hristiyanlarla çarpışırken ölmesi sonucu tahtın varisi olan İmadü'd-Devle'yi Rueda De Jalon'a kaçmaya zorlayarak kenti ele geçirdiler. 1130'da Rueda'da ölen İmad'ın öğlu III. Ahmed el-Mustansır Toledo bölgesinde kendisine toprak verilmesi karşılığında Rueda'yı bırakmak konusunda Kastilya ve Leon Kralı VII. Alfonso ile anlaştı. 1144'te Murabıtlara karşı başlatılan ayaklanmada yarımadanın her yanından kendisini desteklemeye gelen müslümanlardan bir ordu oluşturarak Kurtuba (Córdoba), Ceyyan (Jaén), Gırnata (Granada), Mursiye (Murcia) ve Balansiya'yı (Valensiya) ele geçirmek üzere bir saldırı başlattı. Ancak 1146'da Chinchilla yakınlarında yapılan savaşta yenilgiye uğradılar ve Ahmed el-Mustansır bu savaşta öldü. Bu ölüm sonunda Hudi hanedanı da son bulmuş oldu. Tek (film) Tek ("The One"), başrollerini Jet Li ve Carla Gugino'nun oynadığı, aksiyon içerikli, 2001 yapımı bilimkurgu filmi. Yönetmenliğini James Wong ve Glen Morgan'ın yaptığı film, gişelerde 72 milyon dolardan fazla hasılat geliri elde etmiştir. Li'nin ilk bilimkurgu filmi olan bu filmde Jason Statham ve Jet Li ilk defa bir araya gelmişlerdir. Bu ikili daha sonra 2007 yılında çekilen "Suikastçı" filminde de birlikte rol aldılar. Filmin senaristleri ise James Wong ve Glen Morgan'dır. Günümüz dünyasında çok ileride bir yerdeyiz. Artık değil dünya, evrenler bile çoktur. Her insandan her evrende farklı tarzda ve farklı işte olan kendilerinden vardır. Quantum tünelleri adı verilen bir teknoloji sayesinde insanların paralel evrenlere gitmeleri mümkün olur. Suçluların bu olanaktan yararlanmaya başlaması üzerine kurulan MVA, yani Multi-Verse Authorities diye bir yerde evrenleri ziyaret edebilen polisler vardır ve onlar hapishaneler yaratarak onların buradan çıkmamalarını kolaylaştırırlar. Ancak Yu-Law (Jet Li) isimli bir suçlu artık seri katil olmayı başarmıştır. Kendisinin amacı diğer Yu-Lawları öldürtmek ve sadece "tek" olarak olağan dışı bir güce sahip olarak tüm evrenlerin hakimi olmayı planlıyordur. Başarılı bir dövüşçü olduğundan polisler onu zor bir şekilde yakalamışlardır. Artık kendisinden sadece bir tane Yu-Lav kalmıştır.Kendisinin mahkemesi geldiğinde bir kadın bombayı patlatır ve işte o an Yu kaçar. Yu 123 farklı evrendeki kendi benliklerini yok etmiştir. Yu-Law'ın tek isteği geri kalan Gabriel isimli adamı da ortadan kaldırmaktır. Gabriel bir polistir fakat zor günler geçirmektedir ve hele Yu-Law'ın da geleceğini duyunca işler daha da karışır. Ancak bu arada iki poliste Yu'nun peşindedirler. Bunlardan biri: 54 yaşında, Yunun eski ortağı olan, beşinci seviyeye ulaşmış, ilk önce ABD Gizli servisinde çalışmış, daha sonra MVA'ya transfer olmuş olan daha sonra ise tam 6 yıl Yu-Law'ın peşinden gelen Özel Ajan Harry Roedecker (Delroy Lindo) ve onun yeni ortağı, üçüncü seviyeli, 28 yaşında, Beta Üniversitesi'nden (LAPD) sonra MVAya geçmiş Beverly Hills polisi olan, dövüş sanatları eğitimi almış olsa da Yu-Law isimli katilin yanında pek başarılı olmayan Evan Funsch (Jason Statham). Artık her şey karışmıştır. Yu Gabriel'in karısını ve eski ortağı Harry'yi öldürmüştür. Evan ve Gabriel ortak olup intikam planlamaktadırlar, bunlar haricinde sadece Evan, polislerden Gabriel'e güvenen tek insandır. Bazı konuşmalar ve şiddet içeren sahnelerden dolayı 10 yaş ve üzerine tavsiye olunmaktadır. "The One" filmi Kuzey Amerika'da $19,112,404 kadar para getiren film, ABD toplamında $43,905,746 kadar bütçe getiterek 20 milyon dolara yakın bütçeyle filmi çeken yapımcıları memnun etti.Film dünya çapında $72,689,126 kadar para getirdi. Hudson Boğazı Hudson Boğazı, Atlas Okyanusu'nun Baffin Adası ile Quebec'in kuzeyi arasında kalan koludur. Hudson Körfezi ve Foxe Havzası ile Labrador Denizi'ni birbirine bağlar. Yaklaşık olarak 800 km uzunluğunda ve 65–240 km genişliğinde olan boğazın en derin yeri 942 m'dir. Yalnızca yaz aylarında ve sonbahar başlarında geçit veren boğazı buzkıranlar yılın büyük bölümünde geçerler. Bir bölümü 1578 yılında İngiliz denizci Martin Frobisher tarafından keşfedilen Hudson Boğazı, 1610 yılında İngiliz kâşif Henry Hudson'ın gemiyle baştan sona geçmesinden sonra Hudson's Bay Company'ye ait gemilerin ana geçiş yolu halini almıştır. Sudaki Ä°z Sudaki İz, Ahmet Altan'ın ikinci romanı. İlk kez 1985 yılında Can Yayınları tarafından yayımlandı. Aynı yıl üçüncü baskısı yapıldıktan sonra toplatıldı ve hakkında dava açıldı. Bu davanın üzerine 32 yayınevi ortak bir bildiri yayımlayarak bu kararın insan hakkı ihlali olduğunu söylediler. İki yıl süren dava sonucunda iki buçuk sayfasında müstehcen içerik olduğuna karar verilerek imhasına karar verildi. Yıllar sonra yapılan baskılarına bu mahkeme kararı eklendi ve söz konusu sayfalar bantlanarak yayımlandı. Ayastefanos Rus Abidesi Ayastefanos Rus Abidesi, 1877-1878 Osmanlı-Rus Savaşı'nda ölen Rus askerlerinin anısına yaptırılmış anıttır. Şenlikköy'de Galitaria'da (eski Kalkıratya Köyü'nün hemen yanında) yapıldığı bilinen anıt bugün mevcut değildir. Savaş sırasında yaşamını yitiren 5,000 civarında Rus askeri çok dağınık bir biçimde ve çeşitli mezarlıklarda gömüldü.Bunların gözetimi ve bakımı zor, hatta olanaksızdı.Rus hükûmeti soruna çözüm olarak dini gerekler için bir şapel eşliğinde mezarları bir kemik gömütlüğünde ("ossuaire") birleştirmek isteğindeydi. Öneri, Osmanlı yönetimine iletildiğinde savaşın sonunda koşulları çok ağır bir barış antlaşmasını imzalamak zorunda kalmış olan Osmanlı hükûmeti tarafından teknik bir sorun olarak ele alınır ve antlaşmanın yapıldığı ve Rus ordusunun savaş sırasında konakladığı Ayastefanos'ta istenen arsa bulunur, Barutçubaşı ailesine ait arazinin satın alınmasına izin verilir. Anıt Osmanlı Devleti tarafından Rus Devletine savaş tazminatı olarak yapılmıştır. Yapımına 1895'te başlanan anıt ise önerinin amacını aşan bir biçimde ve boyutta gerçekleşti. Aslında Rus hükümetince istenen, Rus zaferini simgeleyen bir anıtın dikilmesi idi. Gerçekleştirilen anıt, II. Abdülhamid'in itirazı üzerine varılan bir uzlaşmanın sonunda kabul edilen haliydi. Anıt, Rusya'nın İstanbul'daki askeri ataşesi Albay Peçkov tarafından yapılan taslak üzerine 3 yıldır İstanbul'da çalışmakta olan Rus mimar Bozarov tarafından tasarlanıp inşa edilmişti. I. Dünya Savaşı başladığında ve Rusya'ya savaş açıldığında 1877-1878 yenilgisinin anısını taşıdığı düşünülen yapıt 14 Kasım 1914 tarihinde yıkıldı. Enver Paşa 1.Dünya Savaşının ilan edildiği ve bu anıtın utanç kaynağı olduğunu düşünerek Bayrampaşa'dan gelen bir birlik ile yıkımdan önce; çanı indirmiş ve Askeri Müze'ye göndermiş, binadaki eşya polis müdüriyetine teslim edilmiş. Bunlar arasında bilinen en önemli parça, yapının pirinç ve altın yaldızlı maketidir (Bu maket şu anda İstanbul Emniyet kayıtlarında gözükmesine rağmen, depolarında bulunmamaktadır). İkona ve benzeri dini eşyalar Rus rahiplere verildi. İstanbul Emniyet Müdürü yıkım hazırlıkları esnasında gelerek müdahale etmiş, ancak Enver Paşayı ikna edememiştir. Yıkıma ilişkin yazılı kaynaklardan son derece görkemli bir yapı olduğu, binanın iç yüzünde savaşta ölen askerlerin adlarının işlendiği nişlerin sıralandığı, Çar Nikola'nın gönderdiği saray ressamları Beyoğlu'ndaki Rus Büyükelçiliğinde 6 ay kalarak bu anıtın süslenmesi için çalışmışlardır, kemiklerin mahzenlere doldurulmuş olarak korunduğu, rahip ve muhafızlar için özel hacimlerin düzenlenmiş olduğu anlaşılmaktadır. Yıkım, on iki kagir ayak tarafından taşındığı belirtilen son platforma yerleştirilen tahrip kalıplarıyla gerçekleştirilmiştir. Yıkılan yapı 3 ay gibi bir sürede yerinden kaldırılmıştır. Bakırköy ilçesinde Florya semti Şenlikköy mahallesinde bulunan yer 1. Orduya bağlı Levazım birliği içerisinde yer almaktaydı, askeri bölge içinde Rus yapılarını andıran ve muhtemelen anıttan kalan parçalar ile yapılmış eski askeri yapılar yer almaktadır. Anıtın bulunduğu cadde manastır caddesi olarak geçmekte, bugün cumhuriyet caddesi olarak ismi değişmiştir. Anıtın etrafında ciddi bir peyzaj mevcuttu, anıttan eski adı ile Galitaria köyüne kadar olan kısım tamamen üzüm bağları ekiliydi. Eski adı ile Galitaria, şimdiki ismi ile Şenlikköy hayvancılık ve bağcılık ile meşhur bir Rum köyüydü, köyde anlatılan Ruslar ile anlatılan fevkalade fazla bilgi vardır. Yıkım, Fuat Uzkınay adlı bir yedek subay tarafından "Ayastefanos'taki Rus Abidesinin Yıkılışı" adıyla filme alınmıştır. İlk Türk filmi olarak bilinen bu çekim halen kayıptır. SinemaTÃ¼rk SinemaTürk, internet üzerinde filmler, diziler, oyuncular, yönetmen, senarist ve çevirmenler, dramaturglar, seslendirme sanatçıları, film yapımcıları, film müziği yapanlar, ışıkçılar ve tüm sinema çalışanları, teknikleri, haber ve yorumları üzerine ayrıntılı bilgi içeren bir web sitesidir. SinemaTürk ayrıca, tiyatro sanatçılarına da yer vermekte olup, "SineKÖŞE" adlı bölümünde sinema ağırlıklı konularda köşe yazıları yayınlamaktadır. Web sitesinin veri tabanında 12 Haziran 2009 itibarıyla; 20164 film,56976 sanatçı, ve 2253 sektörel üye bulunmaktadır. Sinema Türk yetkilisi Ahmet S. Aktaş'ın belirttiğine göre; Sinema Türk, sinema sektörü insanlarını bir araya getiren bir sosyal ağ projesi olma arzusunda olduğunu ifade etmektedir. Ücretsiz üyelik sistemiyle, üyelerinin yorum ve katkılarına da olanak sağlayan site, sanatçı ve sinema emekçileriyle röportajlara yer vermekte, güncel filmler için seans, salon vb. bilgiler içermektedir. SinemaTürk'ün, görsel sanatlarla ile ilgili kitaplara yer veren sayfaları da bulunuyor. Site, 2007 Eylül ayından itibaren yeni sürümü 2.0 ile yayına devam ediyor. Cartagena, BolÃ­var Cartagena, Kolombiya'da ÅŸehir. 1533 yılında Pedro de Heredia tarafından kurulan "Cartagena de Indias", alçak tepelerle korunan demirleme yeri sayesinde büyük bir sömürge limanı oldu. 1582 yılından itibaren her yıl Cadiz'den gelen flota bu limana uğruyordu. Cartagena'yı 1542 yılında Fransızlar işgal etti, 1585 yılında John Drake kuşattı, 1697 yılında Pointis işgal etti ve yağmaladı, 1702 yılında Ducasse yönetimindeki Fransız filosu İngilizlere karşı savundu, 1741 yılında İngiliz amirali Vernon boş yere almaya uğraştı. Sonunda şehir 1811 yılında bağımsızlığını ilân etti. 1815 yılında yeniden İspanyolların eline geçen Cartagena, 1821 yılında bir daha kaybetmemek üzere hürriyetini kazandı. Bolívar, Cartagena'ya "kahraman şehir" unvanını verdi. Cartagena, Santa Marta ile beraber Kolombiya'nın önde gelen tatil merkezlerinden biridir. Büyük bir lagünün etrafında kurulmuş olan şehir, geniş plajlara sahiptir. Cartagena'nın tarihi şehir merkezi UNESCO tarafında "Dünya Kültür Mirası" listesine alınmıştır. Lüner Gölü Lüner Gölü, Avusturya'nın Vorarlberg eyâleti sınırları dâhilinde kalan bir göldür. 1970 metrelik rakımıyla Lüner Gölü, Avusturya'nın en büyük gölleri arasındadır. Vorarlberg eyâletinin Vandans mıntıkasında bulunan Lüner Gölü'ne en yakın yerleşim yeri Bludenz şehridir. Lüner Gölü'nün yüzölİçümü 1,55 km²'dir. Derinliği 50 metreye ulaşan gölde toplam 78,3 milyon m³ su toplandığı hesaplanmıştır. Avusturya Alpleri'nde dağların arasında oluşmuş bir krater gölü olan Lüner Gölü üzerinde kurulmuş Lüner Barajı ile elektrik üretimi için kullanılmaktadır. En son 1959 yılında genişletilen Lüner Barajı, yıllık 262 milyon kWh elektrik üretebilme kapasitesine sahiptir.Lüner Gölü ve çevresi, turizm açısından da önemli bir değer taşımaktadır. Core War Core War, oyuncuların karşılıklı, programladıkları "savaşçılarıyla" oynadıkları bir bilgisayar oyunudur. Oyuncular, savaşçılarını bir çeşit assembly dili türevi olan "RedCode" ile programlarlar ve MARS (Memory Array Redcode Simulator) adı verilen bir simulatör yardımıyla savaştırırlar. Windows'da ise CoreWin adlı simulatörle karşılaşmalar yapılabilir. Ahmet Antmen Ahmet Antmen (12 Eylül 1979, Mersin) Türk şair, öykü yazarı. Üniversite eğitimini Ankara'da tamamlamıştır. ODTÜ Uluslararası İlişkiler Bölümünden mezun olmuştur. Öğrencilik yıllarında, ODTÜ Edebiyat Topluluğu başkanlığı görevinde bulunmuştur. Nikbinlik dergisini çıkartmış, 2002 - 2003 döneminde Edebiyatçılar Derneği’nde Genel Sekreter Yardımcılığı ve kısa bir dönem Damar dergisinde sanat yönetmenliği yapmıştır. Yayıncılık, çevirmenlik ve editörlük yapmakta, ayrıca Nâzım Hikmet Kültür Merkezi'nde çalışmalarda bulunmaktadır.Antmen, yayınlanmış kitapların Türkçeye uyarlanması ve çeviri konusunda çalışmalarına devam etmektedir. Edebiyatçılar Derneği üyesidir. Yine Nikbinlik adlı bir de çeviri bürosunu işletmektedir. San Andreas Brontok Brontok, Endonezya kökenli bilgisayar virüsü. Bilgisayara girdiğini zaman kendini kayıt defterine kopyalar ve bu sayede işletim sisteminin her açılışında kendini çalıştırır. Windows kayıt yöneticisini engeller ve Internet Explorer'ın ayarlarını değiştirir. Araçlardaki klasör seçeneklerini kaldırır ve böylece gizli dosya ve klasörlere giremezsiniz, ayrıca Windows güvenlik duvarını devre dışı bırakır. Kendi e-posta programını devreye sokarak sizin e-posta adresinizi gönderen olarak gösterip bilgisayarda bulabildiği tüm adreslere otomatik olarak sahte e-posta gönderir. Bunlara ek olarak MS-DOS açıldığında ve İnternet'ten yükleme yapılırken bilgisayarınızı yeniden başlatır. Belgelerim veya resimlerim klasörü içerisine kendi HTML dosyasını kopyalar ve belli aralıklarla yeşil bir fonda kendi bildirisini yayımlar. Bildiri bozuk bir İngilizce aksanıyla kaleme alınmış ve genel anlamda seks ve uyuşturucuya karşı yazılmıştır. Los Santos Los Santos: Triliteralizm Triliteralizm, Semitik dillerin ortak özelliğini belirten bir kavramdır. Anlamı, üç sessiz harften meydana gelen kelime kökü ve bu kökten türeyen kelimeleri içeren bir yapıdır. Arapçada bu çekimli yapı belirgindir. Fiil çekimleri dilin esasını meydana getirir. Bu yapı aynı zamanda kelime zenginliği ve anlambilimsel açıdan nüans mükemmeliyeti oluşturur. Mesela Arapçada aslanın 350, devenin 255, yılanın 100, suyun 170 adı vardır. Bozköy, Aliağa Bozköy, İzmir'in Aliağa ilçesine bağlı bir mahalledir. Mahallenin nüfusu 2016 yılı TÜİK adrese dayalı nüfus kayıt sistemi sonuçlarına göre 583 kişiden oluşmaktadır. Jile Jile (Fransızca: "gilet" < İspanyolca: "gileco" ya da "jaleco" < Türkçe: "yelek" ) arkası ve önü tek parça olan, kolu ve yakası olmayan bir yelek türü. Kumaştan veya yünden yapılabilir. Genellikle içine gömlek veya bluz giyilerek kullanılmaktadır. Özellikle kadın giyiminde giysi boyunda yapılanları da vardır. Bisiklet yarışçıları genelde önü rüzgâr korumalı ve arkası fileli ince ve hafif bir jile türü kullanmaktadır. Róža Domašcyna Róža Domašcyna (d. 11 Ağustos 1951 Zerna, Sorpça "Sernjany") Sorb şair ve çevirmen. 1972'de madencilik eğitimine başladı. 1984'e kadar Senftenberg'de ("Sorpça Zły Komorow") işletme mühendisi olarak çalıştı. 1985 - 1988 yılları arasında Leipzig'deki "Johannes R. Becher" Alman Edebiyat Enstitüsü'nde eğitim gördü. Enstitüyü tamamladıktan sonra faaliyetlerini serbest yazar olarak sürdürdü. 1968 - 1972 yılları arasında Sorb dilinde çıkarılan çocuk ve gençlik dergisi Płomjo için çalıştı. Daha sonra günlük Nowa doba gazetesine geçti. Şiirleri 1970'ten itibaren dergi ve gazetelerde yayımlandı. Doğu ve Batı Almanya'nın 1989'daki birleşmesi, Róža Domašcyna'nın çıkış yapabilmesine önemli katkı sağladı. Metinlerinde Sorb ve Alman dili arasındaki "çakışmalara" yer vermektedir. Eleştirmenlere göre, "böylece çoğunluk (Alman) ve azınlık (Sorb) dilleri arasında estetik bir bağ kurulmuş oluyor". Yazar, bu özelliğiyle, Sorb şiirinde Kito Lorenc tarafından başlatılan bir geleneğin de devamını sağlıyor. 1990 tarihli ilk şiir kitabını "Wróćo ja doprědka du" ("Türkçe : Hem ileri hem geri") düzenli aralıklarla diğerleri izledi. Bu kitaplar Sorpça-Almanca yayımlandı: "Zaungucker" (1991), "Pře wšě płoty" ("Über alle Zäune") (1994), "Zwischen gangbein und springbein" (1995), "Der Hase im Ärmel" (Sorb masallar, 1997), "Selbstredend selbzweit selbdritt" (1998), "Kunstgriff am netzwerg" (1999), "Pobate bobate" (1999), "MY NA AGRA" (2004). Ağırlıkla Slav dillerinden şairleri çevirdi. Şiileri başta diğer Slav dilleri olmak üzere birçok Batı Avrupa diline aktarıldı. 1994'te Mörike Teşvik Ödülü, 1995'te Ćišinski Ödülü, 1998'te ise Anna Seghers Ödülü'ne layık görüldü. Sait AÃ§ba Sait Açba (d. 10 Temmuz 1950, Kütahya, Türkiye), Türk siyasetçi. Eskişehir İktisadi ve Ticari İlimler Akademisi'ni bitirdi. Anadolu Üniversitesi Afyonkarahisar İktisadi ve İdari Bilimler Fakültesi'nde Maliye Doktorası yaptı. Afyonkarahisar Kocatepe Üniversitesi İktisadi ve İdari Bilimler Fakültesi Öğretim Üyeliği, Maliye Bölüm Başkanlığı ve Dekan Yardımcılığı, XX., XXI., XXII., XXIII.ve XXIV. Dönem Afyonkarahisar Milletvekilliği ile TBMM Plan ve Bütçe Komisyonu Başkanlığı yaptı. Evli ve iki çocuk babasıdır. Sokollu Mehmed Paşa Külliyesi (Kadırga) Sokollu Mehmet Paşa Külliyesi, Mimar Sinan'ın İstanbul Kadırga'da Şehit Mehmet Paşa yokuşunda bulunan ve cami ile külliyeden oluşan bir eseri. Sinan'ın en güzel eserlerinden biri sayılır. Üç padişaha sadrazamlık yapan Sokollu Mehmet Paşa adına 1571'de karısı tarafından yaptırılmıştır. Dik yokuşlardan oluşan sokakların arasında kurulan külliye, bu güçlükten plan olarak da yararlanmış, üç sokaktan ve üç farklı kottan girilen külliyenin avlusuna merdivenlerle ulaşılarak pek sık rastlanmayan bir zenginlik yaratılmıştır. Avluda mermer bir şadırvan yer alır. Çevresinde medresenin bölümleri bulunur. Camide, İznik çinileri ve orijinal kalem işleri de bulunmaktadır. Sultanahmet Camii ile Küçük Ayasofya Camii arasındaki Kadırga yokuşunda 2 metrelik duvarla çevrili bir alanda yapılmış olan caminin banisi Sokollu Mehmet Paşa, mimarı Mimar Sinan'dır. Eğimli bir arazide, tek minareli, tek kubbelidir. Sokollu Mehmet Paşa'nın İstanbul'da iki yerde kendi adını taşıyan camilerden biridir. Öteki cami, Azapkapı'daki Sokollu Mehmet Paşa Camii'dir. Sultanahmet Camii önündeki At Meydanı'ndan Kadırga'ya inen Şehit Mehmet Paşa yokuşu üzerindedir. Aynı yokuşun sonunda Küçükayasofya Camii bulunmaktadır. Üç dış kapıdan mermer taşlı avluya girilir. Avlunun ortasında kubbeli bir şadırvan ve etrafında medrese odaları bulunmaktadır. Son cemaat yeri platformu sağlı sollu uzanır ve ortada caminin orta büyüklükteki giriş kapısından camiye girilir. Mihrap çevresinde insan boyundan büyük iki mum ve mihrap üzerinde hat sanatlı çini süsleme boydan boya kaplıdır. Caminin ses ve aydınlatma sistemi her Sinan camiindeki gibi mükemmeldir. Giriş sahını sağ ve soldan ikinci kata çıkar. Bu caminin mihrap, minber, kubbe bölümlerinde Hacerülesved parçaları gömülüdür. Caminin kuzeyinde şerefe kısmından üstü yıkılmış eski bir tuğla minare vardır. Sultanahmet tarafındaki avlu kapısından ve bu kapının karşı tarafındaki kapı ile kıbleye bakan merdivenli kapıdan girildiğinde üç kapıdan da medrese revakından geçerek avluya girilir. İlk iki kapı girişinde mezarlıklar vardır. Sokollu Mehmet Paşa Camii (Azapkapı) Sokollu Mehmet Paşa Camii İstanbul'da Atatürk Köprüsü'nün Galata ayağının dibinde, Azapkapı semtinde yer alan camidir. Mimar Sinan tarafından 1578'de Sokollu Mehmet Paşa adına yapılmıştır. Selimiye Camii stilinde yapılmış olan caminin altı mahzendir. Denize yakın camiler içinde sağlam temellidir. Giriş kapısı köprü tarafında olup caddeden gelinen bir patikadan dönülerek girilir. Balkan Savaşları ve I. Dünya Savaşı'ndan kısa bir süre önce cami bir onarımdan geçirilmiş, ancak savaş nedeniyle onarıma ara verilerek cami uzun yıllar harabe halinde kalmıştır. Cami ancak 1938e doğru yapılan büyük çaplı bir onarım ile 1941 de tekrar ibadete açılmıştır. Kapılardan birini üstünde bulunan caminin esas kitabesi kırıldıgı için yine 1941 de eski kalıbına göre kamil akdik tarafından yeniden yazılmıştır. Kubbenin çevresinde destek kuleleri ve sırayla biri büyük, biri küçük sekiz yarım kubbe bulunur. Camilerde alışılmışın aksine tek minaresi solda yer almaktadır. Bunun nedeni denize fazla yakın olmasıdır. Avlusu yoktur. Son cemaat yerine iki yönden merdivenlerle çıkılır. Dikdörtgen planlı caminin mihrabı çıkıktır. Ana kubbe, sekiz kemere dayanır. Yan sofaları revaklı kat oluşturmaktadır. Kubbe "u" biçiminde koridorla çevrelenmiştir. Mihrap önü bölümü dışa taşırılmış ve üzeri yarım kubbeyle kapatılmıştır.Merkezi kubbeyi taşıyan 8 destek dışa yansıtılmış ve üzeri kubbeyle kapatılmıştır. İç mekanda çini uygulamaları görülür 1807 yangınında zarar görmesi ve minaresinin kısmen yıkılması nedeniyle kürsü kısmından itibaren yeniden inşa edilmiştir. Haluk Nurbaki Haluk Nurbaki (2 Şubat 1924 - 2 Haziran 1997), Türk yazar, hekim, siyasetçi. 1948 Yılında İstanbul Üniversitesi Tıp Fakültesi'ni bitirdi. Çeşitli hükûmet tabipliklerinde çalıştı. 1950 yılında Büyük Doğu Hareketi’nin 9 kurucusu arasında yer aldı. TBMM 12. döneminde (1961-1965) Afyonkarahisar'da Adalet Partisi için milletvekili seçildi. Gureba Hastanesi’nden Anadolu’ya yollandı. XII. Dönem Afyonkarahisar Milletvekili olarak Meclis'te bulundu. Ankara Numune Hastanesi'nde uzman hekim ve başhekim olarak görev yaptı. İsviçre, Fransa, İngiltere'de kanser araştırmaları ve radyoloji sahasında araştırmalar yaptı. Mesleği yanı sıra 'İslamî bilimler' alanında yaptığı araştırmalar ve yayımladığı eserler ile tanındı. Son olarak "Akit" gazetesinde günlük yazılar yazıyordu. 2 Haziran 1997'de İstanbul'da ölen Haluk Nurbaki, Afyonkarahisar'da defnedildi. Mustafa Hulusi Çalgüner Cemil Çalgüner (d. 1872, Çal) - (ö. 25 Ağustos 1938), Türk siyasetçi. Mekteb-i Nüvvâb ve Medrese mezunudur. Fahri Çal Müftülüğü, Kütahya Livası Naipliği (Kadı Vekilliği), Karahisar-ı Sahip Kadılığı, Kütahya Kadılığı ve Bidâyet Mahkemesi Reisliği, Osmanlı Meclis-i Mebusan IV. Dönem Karahisar-ı Sahip Mebusu, TBMM I. Dönem Karahisar-ı Sahip Milletvekilliği yapmıştır. Evli ve on dört çocuk babasıdır. 1919'da Çal ilçesi müftüsü iken ilçesinde halkın millî mücadeleye katılması için çalışarak bu alanda çalışan ilk din adamlarından oldu. 17 Mayıs 1919 günü halkı Çal Camisi'ne toplayarak düşman istilasına karşı seyirci kalınmamasını ve silahla mukavemet edilmesinin gerekli olduğunu anlatmış; sonraki günlerde aynı camide yapılan toplantılarla direnişi örgütlemeye çalışmıştı. TBMM VII. Dönem ve VIII. Dönem Denizli Milletvekili Cemil Çalgüner'in babasıdır. Halil Hilmi Bozca Halil Hilmi Bozca (d. 1888 Bolvadin, Afyonkarahisar Türkiye), Türk siyasetçi. TBMM 1. Dönem'de Karahisarı Sahip (Afyonkarahisar) milletvekilliği yapmış hukukçu ve siyasetçidir. 1941-1947 yılları arasında Afyonkarahisar baro başkanlığı yapmıştır. 27 Ağustos 1948 tarihinde Demokrat Parti'den istifa ve ihraç kararları üzerine mahalli olarak Afyonkarahisar'da Hüseyin Haşim Tiryakioğlu, Yusuf Mazhar Aren ile birlikte "Öz Demokrat Partisi" kurmuştur. Partinin teşkilâtı hiçbir zaman kurulmadı. Yayın organı Demokrat Afyon gazetesiydi. Parti Programı "gerçek demokrasi, doğrular ve ahlâk kaidelerine dayanarak cumhuriyet rejimi içinde kalmakla sağlanır" ile özetlenebilir. Parti ayrıca liberal ekonomi taraftarı, dış politikada Birleşmiş Milletlere güven duymaktaydı. Bu parti 5 Temmuz 1949'da DP İkinci Kurultayı sonunda Müstakil Demokratlar Grubu ile birlikte Millet Partisi'ne iltihak edilince kendiliğinden kapanmıştır. Hulusi Kutluoğlu Hulusi Kutluoğlu, TBMM 1. Dönem'de Karahisarı Sahip (Afyonkarahisar) milletvekilliği yapmış siyasetçidir. Meclis kayıtlarında adına Erkan-ı Harbiye-i Umumiye Riyaseti’nin, savaşın idaresinde gereken hızın sağlanabilmesi ve meclis tartışmalarından uzak tutulabilmesi için hükûmet teşkilatından çıkarılması ile ilgili teklifte rastlanmaktadır. Bunu Lazistan milletvekili Ziya Hurşit Bey teklif etmiştir. İlginç bir teklif olan bu takrir ilk defa Karahisar-ı Sahip Milletvekili Hulusi Bey tarafından dile getirilmiştir. Hulusi Bey konuşmasında C. Arif Bey’in, Erkan-ı Harbiye-i Umumiye Reisliği hakkında meclis genel kurulu karan olduğundan bahsettiğini ve delil olarak da M. Kemal Paşa’nın, Erkan-ı Harbiye-i Umumiye için teklif ettiği kişinin kabul edildiğini ileri sürdüğünü belirtmiş; ancak bunun Erkan-ı Harbiye-i Umumiye’nin, İcra Heyeti’ne dahil edileceği anlamına gelmeyeceğini iddia etmiştir. Eğer Müdafaa-i Milliye ile Erkan-ı Harbiye’nin ayrılması amaçlanıyorsa bunun kabul edilebileceğini, fakat bu durumda Müdafaa-i Milliye Vekili’nin sadece iaşe, elbas ve teçhiz ile mi meşgul olacağı meselesinin ortaya çıkacağını belirtmiştir. Hulusi Bey konuşmasının sonunda kendi düşüncesini de bir teklif olarak sunmuştur. Buna göre; Erkan-ı Harbiye-i Umumiye’ hükûmette müstakil olarak yer almamalı, ya Müdafaa-i Milliye Vekaleti’ne bağlanmalı veya meclise karşı sorumlu olmak kaydıyla müstakil olmalıdır. Hulusi Bey’in bu değerlendirmelerine Mustafa Kemal Paşa cevap vermiştir. Müdafaa-i Milliye Vekaleti’nin, Osmanlı Harbiye Nezareti’nin karşılığı olarak kurulduğunu, Nezaretin işinin ordunun iaşe, ilbas ve teçhizi olduğunu, görevlerinin arasında emir ve kumanda olmadığını; ancak Harbiye Nazırlarının öteden beri kumandayı da ellerinde bulundurmaktan zevk aldıklarını belirtmiştir. Osmanlı Devleti’nde bir Erkan-ı Harbiye-i Umumiye Reisliği’nin bulunduğunu, ancak bunun tamamen Harbiye Nazırı’nın arzusu dahilinde hareket ettiğini, onun sorumluluğunun da yine nazıra karşı olduğunu, bazen de bu iki görevin, Enver Paşa’da olduğu gibi, bir kişide birleştiğini söyledikten sonra Müdafaa-i Milliye ile Erkan-ı Harbiye-i Umumiye’nin birleştirilmesinin uygun olmadığını açıklamıştır. Batı memleketlerinde de ordunun eğitimi, düzeni, savaşması gibi işlerle meşgul olan Erkan-ı Harbiyenin müstakil olduğunu ve doğrudan hükümdara bağlı bulunduğunu belirttikten sonra bizde de idareyi doğrudan Büyük Millet Meclisi aldığına göre Erkan-ı Harbiye-i Umumiye’nin müstakil tutularak meclise karşı sorumlu hale getirildiğini, görevi ile ilgili konularda icra organının diğer üyeleri ile fikir alışverişinde bulunmasının uygun olacağını düşündüklerini açıklamıştır. Erkan-ı Harbiye’nin meclise bağlı olarak görevini yerine getirmesinin şu andaki duruma da uygun olduğunu, mecliste diğer vekiller gibi siyaseten düşürülmesinin de herhangi bir sakıncasının olmadığını belirtmiştir. Bu da onun muhalif gruptan olduğunu göstermektedir. I. Mecliste Gruplar İlişkisine Bir Örnek, İcra vekillerinin Seçimine Dair Kanun Görüşmeleri Severuslar Hanedanı aile ağacı Bu, Roma İmparatorluğu hanedanlarından Severus Hanedanı Soy Ağacıdır. Cin Ali Cin Ali, Türkiye'de ilkokul öğrencilerine okumayı kolay öğretmek amacıyla geliştirilmiş 10 kitaplık hikâye serisinin kahramanı. Cin Ali, 1970'li ve 80'li yıllarda ilköğrenime yeni başlayan çocukların en gözde kahramanı olmuştur, halen yayınlanmaktadır. "Cin Ali Serüvenleri" adlı kitap dizisinde fişleri kullanarak okumayı heceleyerek öğrenme yerine tümdengelimci bir sistemle öğrenme esastır. Kitapların kahramanı Cin Ali; yaramaz, yerinde duramayan, sürekli sorgulayan, araştıran bir çocuktur. Başında sürekli bir kasket ile çizilen Cin Ali, giysili değildir; gövdesi bir çizgiden ibarettir. Cin Ali, Anadolu köylerinde öğretmenlik yapan ilkokul öğretmeni Rasim Kaygusuz tarafından 1968 yılında yaratılmış bir kahramandı. Çocuklar kolay çizebilsin diye "çöp adam" şeklinde tasarlandı. Cin Ali kitaplarının çizimlerini Selçuk Seğmen yaptı. ""Çöp Adam, çocukların görsel sağlığına aykırıdır"" iddiası üzerine 1990'larda görünümü değiştirildi ve papyonlu, kulağı çiçekli, siyah saçlı, belirgin yüzlü, fiyonklu ayakkabıları olan bir çocuk olarak resmedilmeye başladı. Bu yeni imajı Mustafa Delioğlu çizdi. Cin Ali, 2013'te tekrar özgün haliyle yayımlandı. Cin Ali kitapları 20 yıl boyunca "İpek Matbaacılık" tarafından basıldı. İpek Matbaacılık, Rasim Kaygusuz'un dostu Maraşlı Hacı Ali İpek tarafından işletilmekteydi. Cin Ali adının, matbaa sahibi Ali İpek'in "Cin Ali" lakabından esinlenerek kitabın kahramanına verildiği anlatılmaktadır. Cin Ali kitaplarının yayım hakkı Rasim Kaygusuz'un 1988'deki ölümünün ardından arkadaşı ve Artım Yayınevi'nin sahibi Mustafa Torun'a bırakılmıştır. Cin Ali serisi 2005 yılında ömrünü doldurduğu gerekçesiyle ilköğretim müfredat programından kaldırıldı. Seriyi Cin Ali Yayınları yayımlanmayı sürdürmektedir. Cin Ali'yi yaşatmak üzere Cin Ali Vakfı'nın kuruluş çalışmaları sürmektedir. Bishōjo Bishoujo Japonca bir kelime olup güzel kız anlamına gelir. Anime veya mangaların hitap ettiği izleyici ya da okuyucu kitlesi için kullanılır. Zor Ölüm 4 Zor Ölüm 4, 2007 ABD yapımı gerilim aksiyon filmidir. Özgün adı Live Free or Die Hard olan film, Len Wiseman tarafından yönetilmiştir. Geçen yıllarda artık yaşlanmaya başlayan polis memuru John McClane (Bruce Willis), karısından boşanmış ve alkol tedavisi görmektedir. Artık polis departmanında çalışmayan McClane,