ve diğer hayvanlarda adet döngüsü, gebelik ve embriyogenezde rol oynayan 21 karbonlu bir steroit hormondur. Progesteron, progestojen adlı bir hormonlar grubuna aittir ve insanlar da bu grubun başta gelen üyesidir. Progesteron ile onun suni üretilmiş türevleri olan progestin'ler karıştırılmamalıdır. Diğer steroidler gibi, progesteron da birbirine bağlı dört halkalı hidrokarbondan oluşur. Progesteronda keton, metil ve oksijenlenmiş fonksiyonel gruplar bulunur. Diğer steroid hormonlar gibi, polar fonksiyonel grupların yokluğundan dolayı hidrofobiktir. Progesteron, diğer steroid hormonlar gibi, bir kolesterol türevi olan "pregnenolon"dan sentezlenir. Bu dönüşüm iki aşamada gerçekleşir. 3-hidroksil grubu bir keto grubuna dönüşür, ve çift bağ C-4'ten C-5'e geçer. Progesteron, bir mineralokortikoid olan "aldosteron"un öncülüdür. Ayrıca, başka bir doğal progesteron olan "17-hidroksiprogesteron"a dönüştükten sonra, kortizol ve androstendion de ondan kaynaklanır. Andostendion'den testosteron, estron ve estradiol oluşur. Progesteron hormonunun esas işlevi, meydana gelebilecek hamilelik için kadının rahmini hazırlamak ve gebelik gerçekleşmiş ise hamileliğin sürdürülmesini sağlamaktır. Progesteron hormonu, plasenta ve böbrek üstü bezinden salınır. Kanda mevcut olan protein miktarına göre dengelenir. Progesteron ve östrojen hormonu beraber çalışmaktadır. Bu sayede döllenmiş olan yumurtanın rahim iç tabakası olan endometriuma yerleşmesine yardımcı olur. Bununla beraber progesteron hormonu yarattığı etki ile birlikte düşükleri engellemektedir. Doğumun gerçeklemesiyle beraber oldukça önemli bir progesteron kaynağı olan plasenta yani bebeğin eşi çıktığında, gebelik dönemi boyunca mevcut olan progesteron salgılanmasında düşüş meydana gelir. Progesteronun üretildiği yerler, adrenal bezler, eşeysel bezler (özellikle ovülasyondan sonra "corpus luteum"da), beyin ve, gebelik sırasında, plasentadır. İnsanlarda gebelik sırasında artan miktarda progesteron üretilir. Bu progesteronun kaynağı başta koriyonik gonadotropinler (hCG) tarafından yok olması engellemiş olan corpus luteumdur. Corpus luteum, gebeliğin ilk 8 haftasında en çok progesteron üretilen yerdir. Hamileliğin 8. ve 12. haftaları arasında plasentada ve corpus luteumda üretilen progesteron miktarları birbirine yakındır. Hamileliğin 12. haftasından sonra en çok progesteron üretimi plasentada olur. Plasenta, hammadde olarak anne kaynaklı kolesterol kullanır, üretilen progesteronun büyük bir kısmı annenin kan dolaşımına girer ama bir kısmı fetal dolaşıma girip orada fetal kortikosteroid üretimi için kullanılır. Gebeliğin sonuna doğru plasenta günde 250 mg progesteron üretir. Rahim ve rahim ağzı kanserlerinde hormonal tedevi yöntemlerinde kullanılır. Rahim kanserinde progesteron hormonu kullanılarak %9-40 oranında başarı sağlanmıştır. İngilizce Wikipedia'nın 20 Temmuz 2006 tarihli Progesterone maddesi Emin Şenyer, (d. 6 Aralık 1961, Samsun), Türk Karagöz sanatçısı. Trabzon, Sürmene nüfusuna kayıtlıdır. Hayâlî Metin Özlen'in yanında yetişmiştir. Üniversitelerde karagöz oynatım dersleri vermiş, Türkiye'yi temsilen birçok uluslararası festivallere katılmış, Türkiye'nin hemen hemen her tarafında karagöz oynatmıştır. Portekiz kukla müzesi tarafından yirmi parçalık tasvir koleksiyonu satın alınmış ve halen müzede sergilenmektedir. Mozart'ın saraydan kız kaçırma operasını Türk gölge oyunu tekniği ile Karagöz perdesine uyarlamış ve Almanya'da Goethe tiyatrosunda Alman seyircilere oynatmıştır. Halen Karagöz ile ilgili çalışmalarını devam ettirmektedir. Sikkim Sikkim, Hindistan'ın bir eyaletidir. Nepal'in doğusu, Bhutan'ın batısı, Çin'in güneyindedir. Sikkim; bir Prenslik iken, 14 Nisan 1975'te yapılan bir referandum sonucunda, 16 Mayıs 1975 tarihinde 22. Eyalet olarak Hindistan'a bağlanmıştır. Nüfusu 2011 itibarıyla 607.000 ve başkenti Gangtok şehridir. Sikkim, Himalaya Dağları'nda bulunmaktadır. Dünyanın üçüncü en yüksek dağı olan Kançencunga Dağı, Sikkim ile Nepal arasındaki sınırda yer alır. Dürrüşehvar Sultan Dürrüşehvar Sultan ya da Hatice Hayriye Ayşe Dürrüşehvar Sultan (Osmanlıca: خدیجه خیریه عائشه درشهوار سلطان; d. 26 Ocak 1914 - ö. 7 Şubat 2006), son Osmanlı halifesi Abdülmecid Efendi'nin kızı ve Berar Prensi Nevvab Azam Cah'ın eşi. Dürrüşehvar Sultan 26 Ocak 1914'te babasının Çamlıca semtindeki köşkünde dünyaya geldi. Babası Şehzade Abdülmecid Efendi, annesi ise Mehisti Kadın Efendi idi. Çocukluğu Dolmabahçe Sarayı'nda geçti. Resmi unvanı "Devletlu ismetlu Hatice Hayriye Ayşe Dürrüşehvar Sultan Aliyyetü'ş-şan Hazretleri" idi. 1 Kasım 1922'de saltanat kaldırıldıktan sonra babası Abdülmecid Efendi 15 ay halifelik yaptı. Bu dönemde babası cuma selamlıklarına çıktığında Dürrüşehvar Sultan'ı da arabasına bindirirdi. Bu İstanbul halkı arasında eleştiri konusu olmuştu. 3 Mart 1924 tarihinde TBMM hilafetin kaldırılması ve Osmanlı Hanedanı'nın sınır dışı edilmesi kanununu kabul etti. Hanedanın çoğu üyelerine Türkiye'yi terk etmeleri için 48 saat verilmesine karşılık Abdülmecid Efendi, eşleri iki hanımefendi, oğlu Ömer Faruk Efendi, Dürrüşehvar Sultan ve iki kalfaya Türkiye'yi hemen terk etmeleri bildirildi. Sabah saat beş civarında Dürrüşehvar Sultan'ın ailesi bir otomobile bindirilerek Bulgar sınırına, oradan da Orient-Express ile sınır dışına gönderildiler. Bir süre İsviçre'de yaşayan aile, daha sonra Güney Fransa'nın Nice kentine yerleşti. Dürrüşehvar Sultan Nice'de Kasım 1931 tarihinde dünyanın en zengin hükümdarlarından biri olan Haydarabad Nizamının oğlu Azam Cah ile evlenerek "Berar Prensesi" unvanını aldı ve Hindistan'ın Haydarabad kentinde yaşamaya başladı. Bu evlilikten hâlen sürgündeki Haydarabad Nizamı olan Bereket Şah ile Keramet Şah dünyaya geldi. Babası Abdülmecid Efendi 23 Ağustos 1944'te Paris'te vefat ettiğinde babasının Türkiye topraklarında gömülmesini isteyen Dürrüşehvar Sultan bunun için dönemin Cumhurbaşkanı İsmet İnönü ile uzunca bir süre mektuplaştı. Bu dönemde birkaç defa Türkiye'ye geldi. Bir defasında İsmet İnönü ve eşi Mevhibe Hanım'ı Çankaya Köşkü'nde ziyaret etti. Abdülmecid Efendi'nin naaşı 10 yıl Paris'te bir camide bekledi ama meclis Türkiye'de gömülmesine izin vermedi. Bunun üzerine Abdülmecid Efendi'nin naaşı 1954 yılında Medine'de gömüldü. 1948 yılında Hindistan Haydarabad'ı işgal ederek topraklarına kattıktan sonra eşinin ailesinin Haydarabad'daki saltanatı bitti. 1954 yılında da eşinden ayrılarak Londra'da yerleşti. Ama yıllar boyunca Türkiye'yi ziyaret etmeye devam etti. Türkiye'ye geldiğinde genellikle Enver Paşa'nın kızı Mahpeyker Hanım'da bir ay kadar kalıyordu. Yaz aylarının bir kısmını ise ağabeyi Ömer Faruk Efendi'nin Kuşadası'nda yaşayan kızı Hanzade Sultan'da geçirmekteydi. Dürrüşehvar Sultan 7 Şubat 2006 tarihinde 92 yaşında Londra'da vefat etti. Londra'daki Brookwood Mezarlığı'nda 1966'dan beri yatmakta olan annesi Mehisti Hanım'ın yanına defnedildi. Akbaba (dergi) Akbaba, 1922-1977 yılları arasında yayımlanmış haftalık siyasi mizah dergisi. Türk edebiyatının en uzun ömürlü mizah dergilerindendir. 1922’de Beş Hececiler adlı edebiyat akımının iki önemli üyesi olan Yusuf Ziya Ortaç ve Orhan Seyfi Orhon tarafından kurulmuş; birkaç kez kesintiye uğramakla birlikte 1977’ye kadar çıkarılarak yaklaşık iki bin sayı yayımlanmıştır. Türk Kurtuluş Savaşı kazanıldıktan sonra kapanan Aydede dergisinin boşluğunu doldurmak üzere kurulan dergi. sonradan kendi kimliğini kazanmış; toplumun yoksul kesiminin dergisi olmuş ve geniş bir okuyucu kitlesine ulaşmıştır. Dönemin önemli edebiyatçılarının yazılarına yer veren Akbaba, siyasi mizah dergisi olmanın yanı sıra bir edebiyat dergisi olarak da nitelendirilir. Yusuf Ziya ve Orhan Seyfi tarafından Aydede’nin hemen hemen aynı kadrosu, aynı biçim ve yapısı ile yayınlanmaya başlayan derginin ilk sayısı 7 Aralık 1922 tarihlidir. Orhan Seyfi, kısa bir süre sonra dergiyi Yusuf Ziya’ya devretmiş ve Yusuf Ziya Akbaba’yı hayatı boyunca tek başına çıkarmıştır. 1931-1933 ve 1950-1951 yılları arasında yayını kesintiye uğrayan dergi, Yusuf Ziya’nın 11 Mart 1967’de ölümü üzerine 1977’de kapanana kadar oğlu Engin Ortaç tarafından çıkarılmıştır. 1923-1955 yılları arasında iktidardaki Cumhuriyet Halk Partisi’nden yana bir çizgi izleyen dergi, Serbest Fırka, Demokrat Parti gibi muhalefet partilerine karşı çıktığı dönemlerde okur desteğini yitirdiğinden, yayımına ara vermek zorunda kaldı (1931-1933, 1950-1951 arası). Sonraları bu politik düşünceden vazgeçerek mizah dergisi kimliğini sürdürmüştür. Başlangıçta Pazartesi ve Perşembe günleri dört sayfa halinde çıkmakta olan Akbaba 208 sayı çıktıktan sonra kapanıp, 1933'te yeni harflerle tekrar yayımlanmaya başladı. Yeniden numaralandırılan dergi Çarşamba ve Cumartesi günleri çıkmaya başladı. Harf Devrimi’nden sonra ülkede okur-yazar sayısı arttığından derginin okuyucusu sayısı da arttı. 1934 yılında 73. sayıdan sonra boyutları küçüldü, sayfa sayısı yirmiye çıktı ve yeniden numaralandırıldı. 24 Şubat 1944 tarihinde 517. sayıya ulaştı ve yalnız Perşembe günleri yayımlanmaya başladı. Dergi, kendi adını taşıyan Akbaba Matbaası’nda basılmıştır. Akbaba dergisinin içeriği; eleştiri yazıları, tiyatro oyunları, fıkralar, rüya tabirleri, genç fırçalar köşesi ve karikatürlerden oluşuyordu. Derginin arka kapağında yabancı karikatüristlerin eserleri yer alıyor, bu köşenin adı derginin ilk yıllarında ""Ecnebi karikatürleri"" iken, sonraki yıllarda ""Dünya karikatürleri""'ne dönüşüyordu. Akbaba’da, günümüzün mizah dergilerindeki çok kareli, bant karikatürlerden çok, bir veya iki kareden oluşan ve tam sayfa yayınlanan karikatürlere rastlanıyordu. Ayrıca karikatürlerde konuşma balonunun yerine genellikle alt yazı kullanılıyordu. Günümüz karikatüristlerinin ustalarının ustalarını yetiştiren Akbaba, yayın hayatı boyunca genç yazar ve çizerlere okul vazifesi gördü. Derginin yazarları arasında Osman Celal Kaygılı, İbrahim Alaattin Gövsa, Ercüment Ekrem Talu, Aziz Nesin, Rıfat Ilgaz, Sulhi Dölek ve Muzaffer İzgü bulunuyordu. Çizerleri arasında ise Münif Fehim, Zeki Beyner, Fethi Develioğlu, Ali Ulvi, Ramiz Gökçe, Nemci Rıza, Cafer Zorlu, Samim Agar ve Semih Balcıoğlu vardı. Akbaba dergisinde yayınlanan karikatürler resim sanatına daha yakındı. Dergi; özellikle 1930’lu yılların sonu ile 1940'lı yıllarda eleştiri oklarını, sol muhalefete ve "Bobstil" adını verdikleri yeni şiir hareketi üzerine yoğunlaştırmıştır. Mecmuada, Tan gazetesi ve bu gazetenin sahibi olan Sertel’ler üzerine de pek çok eleştiri yazısı neşrolunmuştur. Akbaba ayrıca Orhan Veli ve arkadaşlarının başlattığı Garip adlı şiir anlayışına karşı ilk ve sert tepkilerin verildiği bir mecmua olmuştur. Bakı FK Bakü Futbol Kulübü (), Azerbaycan'ın başkenti Bakü'de kurulmuş bir Azeri futbol kulübü. 2004-05 sezonunda FK Bakü Azerbaycan Kubokunı kazandı. 2005-06 sezonunda UEFA Kupası'da ilk turda elenen kulüp, aynı sezonda Azerbaycan şampiyonu oldu. "Agustos 2012 itibarıyla." "(Kaptan)" 2005/06, 2008/09 2004-05, 2009-10, 2011-12 Hazar Lenkeran FK FK Hazar Lenkeran (Azerice: "Xəzər Lənkəran Futbol Klubu") Lenkeran şehrinde kurulmuş ve 2004-2016 yılları arasında faaliyet göstermiş bir Azeri futbol kulübüdür. 2004-05 sezonunda ligi Neftçi ile beraber lider olarak tamamlarken, şampiyonu belirlemek amacıyla yapılan karşılaşmayı 2-1 kaybederek şampiyonluğu Neftçi'ye bıraktı. Ayrıca Azerbaycan'da yapılmış en pahalı transfer Hazar Lankaran'a aittir. Yapılan bu transfer Türkiye millî futbol takımında da top koşturmuş golcü Oktay Derelioğlu'dur. Oktay Derelioğlu 18 gol atarak Azerbaycan'da gol kralı olmuş ilk Türk futbolcudur. 2015-2016 sezonu sonunda Azerbaycan Premyer Ligası'nda sonuncu olarak küme düşen takım, bir sonraki sezon ülke şampiyonalarında mücadele etmeme kararı aldı. Azerbaycan Premyer LigasÄ± Azerbaycan Kuboku BDT Kupası Güncelleme: 26 Kasım 2013 Gam Gam, bir müzik parçasının kuruluş şekline göre (majör, minör) belirli bir kalıpta dizilen notalar topluluğu. "İnici gam"da ses giderek kalınlaşır yani pesleşir. Ama "çıkıcı gam"da ses incelir, yani tizleşir. Gamın sekizinci notası baştaki notanın tekrarıdır. Batı müziğinde gamın dereceleri özel harflerle okunur. A=LA B=Sİ C=DO D=RE E=Mİ F=FA G=SOL Örnek: Majör gam, 2tam/1yarım/3tam/1yarım şeklinde dizilir. minör=1 tam 1 yarım 2 tam 1 yarım 2 tam Örnek: F G A B♭ C D E F NÃ¼fus Nüfus veya popülasyon, belirli bir zamanda sınırları tanımlı bir bölgede yaşayan insan sayısıdır. Kelime, çoğunlukla insan sayısını belirleyen bir kavram olarak kullanılır. Nüfus bir ülkede, bir bölgede, bir evde belirli bir anda yaşayanların oluşturduğu toplam sayıdır. Nüfus, sayımlar yoluyla belirlenir. Nüfus sayımları seçmenlerin belirlenmesinin yanı sıra başka pek çok amaç için de yapılmaktadır. İlk nüfus sayımlarının temel amacı askeri gücü belirlemek, vergilendirme için kolaylık sağlamaktı ve yalnızca erkekler dikkate alınıyor, kadınlar ve çocuklar göz ardı ediliyordu. Nüfus sayımlarındaki diğer amaçlar da şunlardır: Erkek-kadın nüfusu belirlemek, kırsal-kentsel nüfusu belirlemek, nüfus yerleşim yerlerine göre dağılımını belirlemek, okuma-yazma oranını belirlemek, eğitim durumunu belirlemek, nüfusu belirlemek, nüfusun yaşlara göre dağılımını belirlemek ve daha birçok amaçtan dolayı yapılır. Düzenli sayımlar yakın tarihlidir. 14. yüzyılda İskandinav ülkelerinin uygulamaları ile başlamıştır. Nüfus sayımları yoluyla bir yerleşim birimindeki insan grubunun demografik özellikleri ortaya konur. Yaş ve vücut yapısı, ekonomik ve sosyal durum gibi. Düzenli sayımlar, nüfusun artış hızı, ölümler, doğumlar ve göçler gibi demografik göstergelerin gidişatını belirlenmesine olanak tanır ancak bütün Dünya'da, her ülkenin farklı nüfus sayım uygulamaları (yineleme süresi, güvenirlik vs.) sebebiyle bütün Dünya nüfusu hakkında sağlıklı verilere ulaşmak güçtür. Dünya nüfusu 7.000.000.000'ı geçmiştir ve önemli toplanma alanları Çin'in doğusu ve Japonya; Hindistan, Kuzey Amerika'nın doğusu ve Batı Avrupa'dır. Dünya nüfusu, Birleşmiş Milletler tarafından nüfus saati ile izlenmektedir. Neftçi PFK Neftçi Bakü (), Azerbaycan'ın başkenti Bakü şehrini temsil eden, Azerbaycan'ın en ünlü ve en başarılı futbol kulübüdür. "Neftçi" kulübü Kapaz takımı ile birlikte tüm Azerbaycan şampiyonasında yer alan iki takımdan biridir. "Neftçi" takımı ülke çapında tüm yarışlarda rekora sahiptir. Öyle ki, 8 kez Azerbaycan Premyer Ligası'na , 7 kez Azerbaycan Kuboku'na ve 2 kez Azerbaycan Süper Kupası'na sahip olmuştur. Ayrıca, takım Uluslararası çapta 1 kez Bağımsız Devletler Topluluğu Kupası'na sahip olmuştur. Bu kupa Azerbaycan futbol kulüplerinin uluslararası düzeyde kazandığı ilk şampiyonluk oldu. 2012 yılında, "Neftçi" UEFA Avrupa Ligi play - off aşamasında Kıbrıs'ın APOEL takımını iki oyunun sonucuna göre 4-2 hesabıyla yenerek yarışın grup aşamasına katılmaya hak kazanan ilk Azerbaycan takımı olmuştur. "Neftçi" takımı kendi ev oyunlarını Bakcell Arena'da geçiriyor. Kulüp ayrıca "Avrupa Kulüp Derneği" nin (ECA) asil üyesidir. 1922 yılından SSCB birincilikleri şehirlerin depolama takımlarının katılımıyla yapıldı. 1937 yılından ise karara alındı ​​ki , şampiyonluk kulüp takımlarının katılımıyla düzenlenen edilsin. Bu arada Azerbaycan SSC'de birkaç alanın temsilcisi olsa da, petrol sahası adeta unutulmuştu. Oysa bu dönemde Bakü artık petrol şehri olarak ün kazanmıştı. Bu yüzden de "siyah altın" alanında çalışanlar yakında 18 Mart 1937 yılında futbol takımı kurdular. Ad üzerinde de çok düşünmek lazım gelmedi. Öyle kendi isimlerini de takıma verdiler. Ama o dönemde Rus dili daha işlek olduğundan takım öncelikle "Neftyannik" adlandırıldı. Takımın giyiminde ve ambleminde de onun petrolculara ait olduğunu bildiren deliller yansıdı. Amblemde petrol buruğunun fonunda Kiril alfabesinin "H" harfi - "Neftyannik" kelimesinin birinci harfi idi. Tabii ki, "siyah altın"ın da rengi formun temelini teşkil etti. Aynı dönemde petrolle beraber "beyaz altın" olarak adlandırılan pamuk da Azerbaycan SSC'nin hayatında petrolden az rol oynamadığından karara alındı ​​ki, pamuğun rengi de formda aksi edilsin. O zamandan Azerbaycan futbolunun tarihine dönüşen "Neftçi" siyah-beyaz renklere sadık kaldı. "Neftçi" ilk resmi maçını 24 Mayıs 1937'de yaptı. Bu ayrıca, takımın ilk oyunuydu. Sovyetler Birliği Kupası 1/64 finalinde o zaman "Neftyannik" denilen takım Bakü'nün "Dinamo" stadyumunda 5 bin azarkeşin izlediği maçta Erivan "Dinamo" sunu 1-0 yenmiştir. Pavel Ştirlinin 87. dakika attığı gol "Neftçi"nin tarihinde ilk goldü. Bu oyunun hakemi Gürcistanlı Nikolay Larionov olmuştur. Kurulduğu yıldan SSCB Şampiyonası "K" grubunda konuşan takım ilk yılında 12 takım arasında 11 sırada yer aldı. Aynı yıl SSCB kupası için yarışlarda ise "Neftçi" 1/64 finalde Erivan'ın, 1/32 finalde ise Batuminin "Dinamo" takımlarına galip gelse de, 1/16 finalde "Dinamo Tiflis" kulübüne yenilerek mücadeleyi durdurdu. 1938-1941 yıllarında "Neftçi" Azerbaycan ve Kafkasya birinciliklerinde yer aldı. Savaşın başlaması ile ilgili olarak, futbolcular da "Büyük Vatan Savaşı"na yollandılar. Savaşta hayatını kaybemişler arasında savaşa kadarki dönemde takımın şerefini korumuş Mirmehdi Ağayev'de vardı. 1938 yılında SSCB kupasında yer alan "Neftçi" bölge yarışlarındaca yenildi. Savaşdan sonra 1944 yılında "Neftçi" yeniden Azerbaycan birinciliğine döndü ve bir yıl sonra cumhuriyet şampiyonu oldu. 1946 yılında SSCB Şampiyonası 2. Güney yarımgrupunda konuşan "Neftçi" 1947 yılında ikinci grupta 4. yere yükseldi. Sonraki sezon 17 yaşındakı Alekber Memmedovun ilk yılı oldu. 1949 yılında güçlüler topluluğunu genişletmek kararı sonucunda "Neftçi" de A grubunda ilk etti. Bu kadroya daha sonra tanınmış hakeme çevrilen Tevfik Behramov ve ünlü Alekber Memmedov da dahildi. "Neftçi" A grubu tarihinde ilk oyununu o zaman Lenini'nin adını taşıyan şimdiki "İsmet Qayıbov" stadyumunda HK (Hava Kuvvetleri) ile yaptı. Bu tarihi maçta takım 1-0 kazandı. SSCB Şampiyonası A grubunda ilk golü ise Viktor Anoşkin atıp. "Neftyannik" kelimesinin "Neftçi" ye dönüşmesi Merkezi Komitede ideolojik şubenin Sekreteri Cafer Caferovun girişimiyle olmuştur. "Neftçi" SSCB şampiyonasında en büyük başarılarından birini 1966 yılında kazandı. Kulüp o zamanlar "Küçük Avrupa Şampiyonası" denilen SSCB Şampiyonası güçlüler grupunda fahri kürsüye yükselen ilk ve tek Azerbaycan kulübüdür. Ahmet Alesgerovun başkanlık ettiği "Neftçi" bu yıl SSCB Şampiyonası'nın bronz madalyasına sahip çıktı. Azerbaycan bağımsızlığını kazandıktan sonra da futbol severler "Neftçi" nin şahsında parlak oyuna tanık oldular. Tesadüfi değil ki, 1992 yılında ilk millî Azerbaycan şampiyonasında altın madalyalar işte "Neftçi" ye kısmet oldu. Başkent takımına şampiyon adresini Ahmet Aleskerov kazandırdı. Sonraki başarı bundan 3 yıl sonra elde edildi. "Neftçi" 1995 yılında Vakıf Sadıqovun yönetimi altında ülke kupası için yarışta tüm rakiplerini üsteledi. 1995/1996 sezonunu ise "Neftçi" için unutulmaz şampiyonalardan biri olarak nitelendi. Çünkü kulüp bu sezonu hem ülke şampiyonu, hem de ülke kupasının galibi gibi "altın dubl"la sona vurdular. Şampiyonlukla birlikte, ülke kupasının kazanılmasında 3 teknik direktör - Vakıf Sadıqov, Asif Aliyev ve Kazbek Tuayevin emeği geçti. Vakıf Sadıqov ayrıca Neftçi takımına 1993 ve 1995 yıllarında Azerbaycan Süper Kupası'nıda kazandırmıştır. "Neftçi" 3. kez 1997 yılında şampiyon oldu. Fakat AFFA Sonuç olarak temel ve genç takımların topladığı puanların toplamını esas alarak, altın madalyaları "Karabağ "a verdi. Her halde, adalet yerini buldu. UEFA şampiyon kısmında "Neftçi"ni tanıdı ve Şampiyonlar Ligi'nde yer hakkına da "petrolcüler" haketti. 1999 yılında bir kez "Neftçi" kulübü ülke kupasını Kazbek Tuayevin sayesinde kazandı. 2004 yılında siyah-beyazlar ikinci kez "altın dubl"a imza attılar. Kazbek Tuayevin yetirmeleri 2004 yılında hem ulusal şampiyonada , hem de ülke kupasında herkesten güçlü oldular. 2005 yılında Ağaselim Mircavadovlu "Neftçi" ligin sonunda "Hazar Lenkeran" kulübü ile aynı puan topladığı için şampiyonu belirlemek için "Altın oyun" geçirildi. Gence şehir stadyumunda yapılan oyunda siyah-beyazlar "Hazar-Lenkeran"ı 2-1 yenerek, seri ikinci kez şampiyonluğu bayram etti. Ayrıca, flaqman uluslararası turnuvalarda de Azerbaycan'ı layıkıyla temsil etti. "Neftçi" avro kupalarda Azerbaycan'ın ilk kez kazanan takımı (1996 yılında Bakü'de Bulgaristan "Lokomotiv" üzerinde 2:1 hesaplı zafer), Şampiyonlar Ligi'nde 2 yıl seri aşama atlayıp (2004/05 ve 2005/06 mevsimlerinde), avro kupalarda ilk sefer zaferine ulaşmak olup (2005 yılında İzlanda'da "Hafnarfyordur" üzerinde 2:1 hesaplı zafer), avro kupalarda iki aşama adlayan ilk takım olup (2008 yılında Intertoto Kupası'nda). Flagman, ayrıca "BDT ve Baltık ülkelerin şampiyonlarının Birlik kupası" uğruna yarışta ilk kez finale yükselen (2005) ve ilk kez baş ödüle sahip çıkan (2006) Azerbaycan kulübüdür. 2012 yılında seri ikinci sezon şampiyon olan "Neftçi" bu kez bunu Böyükağa Hacıyev'in başkanlığı ile elde etti. 2012/2013 sezonunda Hacıyevin seri 2. şampiyonluğu, takımın ise seri 3 sezon şampiyon olması, bununla birlikte, hem de ülke kupasını kazanması "Neftçi" nin Azerbaycan futbol tarihi boyunca 3. kez "Altın duble" yapan ilk takım olmasına neden olmuştur. 2011/12 yılı sezonunun galibi gibi Şampiyonlar Ligi'ne vesika kazanmış "Neftçi" mücadeleye ikinci aşamadan başladı. Flagman bu aşamada Gürcistan şampiyonu "Zestafoni"ni iki oyunun sonucuna göre mücadeleden kaldırıldı. Bakü'de yapılan ilk maçta rakibini 3-0 mağlup etmiş takımımız deplasmanda rakibi ile berabere yaptı. 2-2. Sonraki aşamada Flaqman İsrail'in "Kiryat Şmona" kulübüne yenilginin ardından mücadeleyi Avrupa Ligi play-off aşamasında devam etti. Kıbrıs'ın APOEL takımını iki oyunun sonucuna göre 4-2 (1-1,3-1) yenmiş Flagman Azerbaycan futbolu tarihinde Avrupa kupalarında grup maçlarına katılan ilk kulüp oldu. "Neftçi" Avrupa Ligi'nin grup aşamasında, kıtanın en güçlü 10 kulübünden biri olarak kabul edilen İtalya "İnter" i, hem de Rusya'nın "Rubin" ve Sırbistan'ın "Partizan" kulüpleri ile karşılaştı. "Partizan" la her iki oyunda berabere kalırken "İnter" le "Cüzeppe Meazza" stadyumunda da 2-2 eşitlikle maç bitti Neftçi Bakü 1992 yılından itibaren düzenlenen Azerbaycan Premyer Ligası'inde 8 şampiyonluk kazanmıştır. Azerbaycan Kuboku'nda 7 şampiyonluğu, Azerbaycan Süper Kupası'nda ise 2 şampiyonluğu bulunmaktadır. Kulüp 1966 yılında Çempionat SSSR Po Futbolu'da bronz madalyaya sahip olmuştur. Bu sonuç kulübün Çempionat SSSR Po Futbolu'nde en büyük başarısı olmuştur. Neftçi Bakü Çempionat SSSR Po Futbolu'nde 27 şampiyonada 253 galibiyet, 270 beraberlik, 361 mağlubiyet almıştır. Neftçi Bakü genellikle evinde, Bakü'de maçları Tevfik Behramov Stadyumunda oynar. 1951'de Alman savaş esirlerinin yaptığı stad, Stalin'e ithafen C şeklinde inşa edilmişi, daha sonra 1993'te ise ünlü hakem Tevfik Behramov'un adını almıştır. Stad aynı zamanda Azerbaycan millî futbol takımına da ev sahipliği yapar. Stadyum 30.000 kişilik kapasitesi ile Azerbaycan'ın en büyük stadıdır. 2013 yılından itibaren, Neftçi'nin lig maçları Bakcell Arena'da oynanmaya başlamıştır. Roberto Bordin (2017-) Ernst Haeckel Ernst Heinrich Philipp August Haeckel, (d. 16 Şubat 1834, Potsdam - ö. 9 Ağustos 1919, Jena), Alman hekim, zoolog, filozof, ressam ve kâşif. 1862'de Jena Üniversitesi Zooloji Üniversitesi'nde "karşılaştırmalı anatomi " profesörü olarak atandı. 1865'te aynı üniversitede kendisi için kurulan zooloji kürsüsünün başına geçti. Başlıca ilgi alanını evrim oluşturdu. Charles Darwin'in "evrim teorisi" ile ilgili kuramını geliştirdi. Yazıları ve konuşmaları ile Darwinizm'in Almanca konuşulan coğrafyada da tanınmasına büyük katkısı oldu. Hocası Rudolf Wirchow ve meslekdaşı Emil Heinrich Du Bois-Reymond'un aksine, Haeckel "evrim teorisi"nin müfredata alınmasını savundu. Organizmaların biyolojik gelişimi ve türlerin evrimsel gelişimi teorisini geliştirdi. Lamarck'ın görüşlerine yakın, Darwin'in görüşlerini benimsemiş bir âlimdi. Biyogenetiğin temel yasasını oluşturdu. "Şube" ve "ekoloji" terimlerini kullanan ilk bilim insanı olmuştur. 1.Filojenesis Teorisi(Yaşamın inorganik maddelerden oluştuğu teorisi.) 2.Canlıların Genel Morfolojisi(Generelle Morphologie der Organismen,1866) 3.Doğal Yaratılışın Tarihi(Natürliche Schöpfungs Geschicte,1868) 4.Sistematik Filojeni(Systematische Phylogenie,1894-1896) 1.Büyük Ansiklopedi, Milliyet Yayınları,1986,sf.2047,Muhittin Kazımoğlu. Viyolonsel Viyolonsel ya da çello yaylı çalgıların bir türüdür. Viyolonsel, yaylı ailesinden dört telli ve tenor sesli bir çalgıdır. Bu çalgının atası "viola da gamba" adı verilen 4 adet teli bulunan perdeli bir çalgıdır. Viyolonsel; keman, viyola ve kontrbas ile aynı ailedendir. Keman ile viyolonselin şekilleri büyük oranda birbirini andırsa da boyutları çok farklıdır. 16. yüzyılda ilk örnekleri Fransa'da ortaya çıkan bu çalgının şekli kadın vücudunu andırır. Başlangıçta beş telli olarak yapılan bu çalgı, önceleri orkestrada bas sesleri desteklemek için kullanılmıştır. Tek başına belirgin bir çalgı olarak ortaya çıkması ise 18. yüzyılda olmuştur. Viyolonsel genellikle akustik olarak kullanılan bir enstrümandır. Her mekanda (açık alan,konser salonu,vs) çalınabilir. Karşıdan bakıldığında gövdesinin orta bölümünde bulunan ve el yazısı ile f harfini andıran 2 ses deliği ve eşik (köprü) olarak adlandırılan bir destek bulunur. Yayın tellere teması ile titreşen tellerden çıkan ses, eşik tarafından gövdenin içindeki havayı titreştirerek, içeride dikey olarak bulunan can direğine iletilir ve bu deliklerden geri döner. Viyolonselin sesine örnek vermek için şu parçalar dinlenebilir: Dick Cheney Richard Bruce "Dick" Cheney (30 Ocak 1941) Amerikalı siyasetçi. Amerika Birleşik Devletleri'nin 46. Başkan Yardımcısıydı. Bu görevi 20 Ocak 2001-20 Ocak 2009 tarihleri arasında yapmıştır. 30 Ocak 1941 tarihinde ABD'nin Nebraska eyaletindeki Lincoln kentinde doğdu. 1964 yılında şimdiki eşi Lynne Vincent ile evlendi. Elizabeth ve Mary adlarında iki kız çocuğu oldu. Vietnam Savaşı sırasında askerlik çağında olmasına karşılık askerliğini defalarca erteleterek savaşa katılmadı. 1975 yılında Gerald Ford'un başkanlığı sırasında ABD tarihindeki en genç Özel kalem Müdürü oldu. 1978 yılında Wyoming eyaletinden Kongre'ye seçildi. 1989 yılına kadar 5 kez seçimleri kazanarak bu göreve devam etti. Mart 1989 - Ocak 1993 tarihleri arasında George H. W. Bush hükümetinde Savunma Bakanlığı yaptı. Panama müdahalesini ve I. Körfez Savaşını yönetti. 1995-2000 yılları arasında özel sektöre döndü ve Halliburton firmasının Genel Müdürlüğünü yaptı. George W. Bush ile birlikte Başkan Yardımcısı adayı olarak katıldığı 2000 ABD başkanlık seçimlerinı kazandı. 2001-2009 yılları arasında Amerika Birleşik Devletleri Başkan Yardımcısı olarak görev yaptı. Emekli olduktan sonra, 21 Mayıs 2009 tarihinde, eşinin yönetiminde görev yaptığı ve İsrail Lobisi'nin ABD'deki en aktif kuruluşlarından olan Neo-Con düşünce odaklı Amerikan Girişimcilik Enstitüsü'nde (AEI, American Enterprise Institute) yaptığı konuşmada Irak ve Afganistan savaşlarının İsrail'in güvenliği için hayati olduğunu iddia etmiş ve Guantanamo hapishanesinin gerekli olduğunu belirtmiştir. Köprülü ailesi "Köprülü "ismi, ailenin atalarının dönemin Balkanlar'ında yerleştiği Makedonya'nın Köprülü kasabasından gelir. Samsun'un Vezirköprü İlçesi bu adı, Mehmet Köprülü o yöreden bir kızla evlendiği için alır. Tarihi Köprülü ailesinin kökeni, isim benzerliğinden gelen başka Köprülü aileleriyle karıştırılmaktadır. Ancak Osmanlı tarihi göz önünde bulundurulduğunda, Köprülü ailesi Karadeniz kökenli olduğu tahmin edilmektedir. Köprülü Mehmet Paşa İstanbul'a saraya geldiği dönemlerde devlet bir buhran içerisindeydi. Anadolu ayaklanmaları artmış İstanbul dahi sipahiler ve yeniçeriler tarafından abluka altına alınmıştı. 1648 yılında tahta çıkan IV. Mehmet daha 6 yaşındaydı ve yönetimi babaannesi Kösem Sultan ve annesi Turhan Sultan ellerinde tutmaktaydılar. 1656 yılında Turhan Sultan tarafından Köprülü Mehmet Paşa sadrazamlığa getirilmiş bulunmaktaydı. Köprülü Ailesi 17. yüzyılda Saltanata önemli vezir ve sadrazamlar yetiştirmiş bir aile olmaktadır. V. (Ara Seçim), VI, VII. Dönem Kars, VIII, IX, X. Dönem İstanbul Milletvekillikleri, Dışişleri , Devlet Bakanlığı ve Başbakan Yardımcılıkları yapan Mehmet Fuat Köprülü de bu aileden gelmektedir. Kubok Sodrujestva Kubok Sodrujestva () Sovyetler Birliği dağıldıktan sonra bağımsızlığını kazanan devletlerin oluşturdukları birlik ülkelerinin futbol kulüpleri arasında oynanan futbol turnuvası. Tüm Bağımsız Devletler Topluluğu ülkeleri takımlarıyla bu turnuvaya katılırlar. Turnuvadan notlar, Ukrayna baştan ilk iki yarışmayı boykot etti. 15 şampiyonadır SSCB'nin ardıl devleti Rusya genç millî oyuncularından kurulu bir takımla turnuvanın 16. takımı olarak katılmaktadır. Son yıllarda Rusya ve Ukrayna ilk takımlarını Olimpiyat Stadyumu'nun yapay çim sahalarında oynatmakta kararsızlar. Kupa artık gözde bir turnuva olmaktan uzaklaşmıştır. Ekoton Ekoton, belirli popülasyona ait yaşama alanlarının sınır bölgelerine verilen isimdir. Bu bölgelerde yaşayan canlılarda "lisier" etkisi gözlenmektedir. Lisier etkisi (sınır etkisi) sınır bölgelerde yaşayan canlıların öğrenilmiş farklı özellikleri taşımalarıdır. Örneğin Türkiye-Yunanistan sınırında yaşayan insan popülasyonuna ait bireylerin hem Yunanca hem de Türkçe biliyor olmaları sınır etkisinin sonucudur. Cafercan Aksu Cafercan Aksu(d. 15 Ocak 1987, Antalya) Türk futbolcudur. 2. Lig ekiplerinden Darıca Gençlerbirliği'nde oynamaktadır. Futbola Antalya Yolspor altyapısında başladı ve Galatasaray'ın scoutları tarafından izlenip Galatasaray altyapısından transfer oldu. Burada oynamanın avantajiyla 2001 yılından itibaren Türkiye genç millî takımlara davet edilmeye başlandı ve kısa bir süre sonra Türkiye genç millî takımlarda düzenli olarak oynamaya başladı. 2011-2012 sezonunun başında Süper Lig ekiplerinden Giresunspor'la 3 yıllık sözleşme imzalamıştır. Sezon başında Giresunspor ile yollarını ayırmış 1. Lig ekiplerinden Boluspor ile 2+1 yıllık sözleşme imzalamıştır. 2013-14 sezonu için 1. Lig takımlarından TKİ Tavşanlı Linyitspor ile anlaşma sağlamıştır. Cafercan Aksu genç millî takımlar seviyesinde 98 kez ile en fazla millî olan futbolcudur. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'na katildi ve final oynadı. Yiv Yiv ateşli silahlarda merminin yolunda seyrederken dönme hareketi kazanmasını sağlayan namlu içine açılmış birbirine paralel kabarıklıklardan oluşan ve namlu içine spiral görüntü kazandıran kabartı ve oyuklardır. Bir mermi çekirdeği daha uzak mesafelere gönderebilmenin tek yolu namlu çıkışında çekirdeğe daha fazla hız kazandırmaktır. dolayısı ile potansiyel enerjisi arttırmak ve önündeki direnci (hava) delebilme kabiliyetini arttırarak daha az sürtünme ile karşılaşmasını sağlamaktır. Bunun için de ileriye harekete ilaveten mermiye dönüş hareketi kazandırılması düşünülmüştür. Bu işlemi sağlayan cihaz da yiv-set çekilmiş namludur. Mermiye dönüş hareketi sağlandırılması öncelikle jiroskopik dengesini arttırır ayrıca merminin aerodinamiğini de arttırarak daha isabetli olmasını sağlar. Merminin dengesini ve hızını artırarak menzil, tahribat ve hedefi vurma etkilerini artırır. Namlu içindeki oyuklara "yiv", çıkıntılara ise "set" denir. Bu tür namluya sahip tüfeklere ise "Yivli tüfek" denir. günümüz piyade tüfeklerinin tamamına yakını ve tabancaların tamamı yivli silah kategorisinde yer alırlar. Top gibi ağır silahlar yivli veya yivsiz olarak üretilebilseler de uzun menzilli toplar daima yivli namluya sahiptirler. Merminin(projectile) ileriye doğru hareketi de, kendi ekseni çevresinde bir tur atması sırasında, kat edeceği mesafeye hatve (twist) denir. 19. yy. sonlarında ingiliz bir profesör olan George Greenhill tarafından optimal hatve değerini hesaplamak üzere pratik bir formül önerildi. formula_1 Yivli tüfeklerin özellikleri beyan edilirken namlu çapı uzunluğuna ilaveten yiv dönüşünün sağdan sola veya soldan sağa olması ve yiv-set sayısına göre kategorilendirilirler.(Örn. Türk ordusunda standart piyade tüfeği konumunda olan G3 7.62mm çapında soldan sağa dönüşlü 4 adet yiv-setli namluya sahiptir). Yivli namluları birbirinden ayıran bir başka özellik ise merminin kendi ekseni civarında dönene kadar kat ettiği mesafedir. bu mesafeye Hatve denir. Mermi yivli namludan çıktığında namlunun yivlerinin şeklini almış olur. (örn. poligonal namluya sahip bir tabanca (örn Jericho 941)'dan çıkan mermi poligonal şekil almıştır) bu özellik ve yiv set çekilmiş namluların yapılan işleme bağlı mikro girinti-çıkntıları ve özellikle kullanıma bağlı yiv-set üzerinde oluşan hasarlar ve değişikliklerinin namludan çıkan mermi çekirdeği üzerine yansıması(bu izlere Rayyür denir)ndan dolayı kriminal labratuarlarında bu özellikle silahların kimliklendirilmesi ve özellikle cinayetlerin aydınlandırılmasında kullanılır. Namluya yiv açma fikri ateşli silahların savaşlarda aktif olarak kullanılmaya başlayıp menzil ve isabet oranının ciddi olarak düşük olduğunun fark edildiği 1500'lere kadar dayansa da o dönemlerde metal sanatının gelişmemiş olması ve ayrıca tüfeklerin ağızdan doldurulmasından dolayı büyük çabayla açılan dikkatli yivlerin doldurma esnasında bozulmasından dolayı gerçek anlamında yiv ancak 1800'lerde mermi kovanlı silahların ortaya çıkmasıyla kullanıma girebildi. Ayrıca Yiv-set çekilmiş namlulardan (veya mütedavil kullanımıyla yivli namlu) ateşlenmiş bir mermi ile yaralanan bir asker eski çağlarda (örn. Abraham Lincolnun komuta ettiği Amerika iç savaşında) antibiyotik ve cerrahi teknik yetersizliğinden dolayı, ciddi enfeksiyonlar ile baş etmek zorunda idi. Amerika iç savaşında Abraham Lincolnun dikkatini çeken avcılık için kullanılan yivli tüfekler, ingiliz askerlerinde ciddi zayıatlar bırakmıştır. Yiv-set çekme işlemi namlunun cinsinin yanında yivli bir silah yapımının en pahalı kısmını oluşturur. aynı çap ve uzunluktaki bir namlunun hatta ve hatta aynı metal ve aynı işlemden üretilmiş olmasına karşın yiv-setteki hasaasiyetinden dolayı aralarında katlarca fark olabilir. örn. G3 gibi bir piyade tüfeğinin maliyeti 800$ civarında iken; yüksek dikkat gerektiren fakat fikir olarak yine G3'ün üretici firması H&K tarafından G3 üzerinden geliştirilmiş olan ve G3 ile aynı mermiyi(7,62x51mm NATO) kullanan PSG-1 gibi bir keskin nişancı tüfeğinin namlusunun maliyetinden dolayı maliyeti 10.000$ civarındadır. Almanyanın II. Dünya Savaşında kullandığı MG-42 makineli tüfeğinin dakikada (teorik olarak) 1200 mermi atmasından dolayı namlu ömrünün kısa olması nedeniyle düşünülmüş bir sistemdir. 3 adet sıvama kafası ile ham namlu ezilerek ve uzatılarak yiv-set oluşturulmuş namlu yapma yöntemidir. Namlu sodyum nitrat içine batırılır, namlu anod olarak elektiriğe bağlanır ve yiv-set boyunca talaş kaldırılır. Çok karmaşık bir işlem olmakla beraber çok kaliteli namlular üretir. Smith&Wesson 1993'ten beri bu yöntemi kullanmaktadır. Metale kıvılcım değdiğinde o bölgede bölgesel erime/buharlaşma oluşur. Bu yöntemde kıvılcım kullanılarak herhangi bir mekanik kuvvet kullanılmadan namlu boyunca talaş kaldırılarak yiv açılır. Premyer-Liha Premyer-Liha (Ukraynaca: Прем'єр-ліги), Ukrayna futbolunun en üst seviye ligi. 1992 yılında kurulmuştur. Ligin 2018-19 sezonunda mücadele eden takımlar şu şekildedir. Steroid "Bu madde steroid kimyasalları hakkındadır. Sporda performans artırıcı steroidler ve etkileri için Anabolik steroid maddesine bakınız. Steroid, birbiriyle kaynaşmış dört halkadan oluşmuş karbon iskeletli bir lipittir. Steroitler asetil KoA biosentez yolundan oluşurlar. Farklı steroidler bu halkalara bağlı olan fonksiyonel gruplar bakımından birbirlerinden ayrılırlar. Bitkiler, hayvanlar ve mantarlarda yüzlerce çeşit steroid tanımlanmıştır. Steroitlerin canlılarda genel olarak en önemli işlevi hormon olaraktır. Steroid hormonlar, steroid hormon reseptör proteinlere bağlanarak fizyolojik etkilerini gösterirler. Bu reseptörlere bağlanınca gen transkripsiyonu ve hücre fonksiyonunda değişimlere neden olurlar. İnsan fizyolojisi ve tıpta en önemli steroidler kolesterol, steroid hormonlar, onların öncülleri ve onların metabolitleridir. Kandaki steroitler taşıyıcı proteinlere bağlıdırlar. Kolesterol önemli bir steroid alkolü olup hücre zarlarında yaygınca bulunur. Vücuttaki kolesterolun fazla miktarda bulunması ateroskleroz gibi hastalıklara ve diğer sorunlara yol açabilir. Çoğu diğer steroid kolesteroldan sentezlenir. Ayrıca çeşitli hormonlar, omurgalı hayvanlarda bulunan cinsiyet hormonları da dahil olmak üzere, kolesterolden üretilir. Yaygın bazı sterol grupları aşağıda listelenmiştir: "Steroid" terimi belli bağlamlarda daha sınırlı bir anlamda kullanılır. Örneğin, tıp ortamında endokrinolog olmayanlarca "steroid" genelde kortikosteroidleri ve hemen her zaman glukokortikoidleri kastetmek için kullanılır. Spor veya vücut geliştirme bağlamında "steroid" anabolik steroid anlamında kullanılır. Rushmore Dağı Anıtı Rushmore Dağı Anıtı, Amerika Birleşik Devletleri'nin Güney Dakota eyaletinde, Rushmore dağının Black Hills (Siyah Tepeler) denilen kayalıklarında bulunan anıt. Bu anıt Amerika Birleşik Devletleri'nin dört başkanını gösteren dev heykellerden oluşur. Anıt, heykeltıraş John Gutzon Borglum'un ve Kızılderili karşıtı görüşleriyle bilinen oğlunun eseridir. Heykellerin yapımına 1936'da oğlu ile birlikte sert granitleri yontarak başlayan Borglum eserini 14 yılda tamamladı. Black Hills'te yan yana kabartma heykelleri bulunan dört Amerika Birleşik Devletleri başkanı soldan sağa doğru: George Washington, Thomas Jefferson, Theodore Roosevelt ve Abraham Lincoln'dür. Heykellerin her birinin yüksekliği 18-20 metre olup çok uzaktan görülebilmektedirler. Eskiden Altı Dede (Tȟuŋkášila Šákpe) olarak bilinen Rushmore Dağı'nın Kızılderililer için önemli bir yeri vardı. Kızılderililer, dağdaki 6 doğal yapının dedelerinin ruhunu temsil ettiğine inanırdı. Kyuk Too Ki Kyuk Too Ki, son zamanlarda Kore'de gelişen ve Kick boksu andıran dövüş sanatı. Kyuk too ki ringde olduğu kadar sokakta da kullanılmak üzere geliştirilmiş, tekvando stili tekmeler (buna Kickboks ve Muay Thai'nin düşük tekmeler de eklenmiştir) ve el vuruşlarıyla bokstaki dört tür vuruş (kanca, direk, aparkat ve kroşe) ve Thai stili dirsek ve diz vuruşlarının karması melez bir dövüş sanatıdır. Kyuk too ki sisteminde aynı zamanda silahlı saldırganlara karşı da teknikler geliştirilmiştir. Genellikle bir blokla başlanıp daha sonra saldırgana vuruş yapılır ve en son saldırgan yere fırlatılır. Kun Gek Do Kore karma dövüş sanatı. "Kun" yumruk, "Gek" atak "do" sanat veya yol demektir. Anlamı atakda bulunma ve yumruk sanatı anlamına gelir. Koreli savaş sanatçısı Kim Jung-su tarafından geliştirilmiş melez bir dövüş sanatı. Daha önce Jung Do-mo'yu geliştiren Kim Jung-su geleneksel Kore stili dövüşün yetersiz olduğunu düşünerek geleneksel Kore savaş sanatları ile Tayland'da kaldığı üç sene içinde öğrendiği Muay Thai ve boksun karışımı bir savaş sanatı geliştirmiştir. Ayak teknikleri tekvando ve kickboks'dan alınmıştır. Thai stili döner tekme de ve aşağı tekme de buna eklenmiştir. Teknikte tekme ve yumruklar rakibe aynı anda uygulanarak rakip şaşırtılır ve savunma yapmasına imkân tanınmaz. Kun gek do çalışma salonlarında tam temaslı sparringlere (antrenman içindeki karşılaşmalar) önem verilmekte yeni başlayanlar bile birkaç ders sonrasında sparringe alınmaktadırlar. Hafif boks eldivenleri ve haya ve göğüs koruyucularıyla öğrenciler sparring yaparlar ancak turnuvaya hazırlanan profesyonel Kun gek do dövüşçülerinin yalnızca boks eldivenleri ve şort giymelerine izin verilir. Antrenmanlarda Kun gek do öğrencileri eklemleri ve kemiklerini güçlendirmek için ortalama bir insan vücudu ağırlığındaki (120 paund) kum torbalarına ve üzeri bir tür iple kaplı 10 inç kalınlığındaki tahta bloklara (makivara)vuruş yaptırılırlar. Erol Zavar Erol Zavar, (d. 1 Ocak 1969, Zonguldak ) Odak Dergisi eski yazı işleri müdürü, Sincan F Tipi Cezaevi'nde siyasi tutuklu, evli ve iki çocuk babası, şair, kanser hastası. Erol Zavar'ın ilk şiir kitabı "Ölümü ektim randevu yerinde" 2006 temmuzunda Cadde Yayınları'ndan çıktı. Erol Zavar, 2000 yılında yargılandığı Ankara 2 No'lu DGM tarafından "Anayasal düzeni değiştirmeye teşebbüs" suçu ile Türk Ceza Yasası'nın 146'ncı maddesi uyarınca ömürboyu hapis cezasına çarptırıldı. Zavar, cezasının infazı için Tekirdağ 1 No'lu F Tipi Cezaevi'ne gönderildi. Cezaevine girmeden önce mesane kanseri olduğu ortaya çıkan Zavar'a yönelik cezaevi ve hastane personelinin ihmali olduğu öne sürüldü. Cezaevinde hastalığı ile ilgilenilmediği için 2004 yılında avukatları, eşi ve yakınları tarafından bir kampanya düzenlendi. Düzenlenen kampanyanın etkisi ile cezaevinde tedavisine başlandı. Gerçekleştirilen dokuz ameliyata rağmen sağlığı kötüye gitti. 2006 yılında "bu ışık sönmesin" sloganı ile yeni bir kampanya düzenlendi. Bu yeni kampanyanın amacı kanser tedavisinin sağlıklı koşullarda sürdürülebilmesi için serbest bırakılmasıydı. Kampanya dahilinde Nesrin Cavadzade ve Hüseyin Karabey yönetiminde, müzikleri Grup Kizilirmak tarafından hazırlanan 35 dakikalık belgesel film hazırlandı. Film, Erol Zavar örneğinden hareketle F Tipi tecrit altında tutulan tutuklu ve hükümlülerin yaşayabilecekleri sağlık sorunlarını konu almaktadır. Zavar'ın bu durumu Cumhuriyet, Evrensel, Radikal, Sabah, Özgür Gündem, Birgün gazetelerinde, Yeniharman ve Kaçak Yayın dergilerinde haber olarak da yayımlanmıştır. 15 defa mesane kanseri ameliyatı olan Erol Zavar'ın kanser tümörü alınmış olsa da Kalp rahatsızlığı, Koah, Migren, Astım, Tiroid nodülü, akciğerde nodül, bacağında platin, dizinde menüsküs, safra kesesinden ameliyat, bel ve boyun fıtığı gibi hastalıkları İle hapishane koşullarında kaldığı öne sürülmektedir. Nisan 2019 Salı günü Bolu İzzet Baysal Üniversitesi Hastanesi'ne götürülen Erol Zavar kalbinden rahatsızlığı nedeniyle ilaçlı kalp grafiği çektirilmiş, Tiroid bezi nodül'ünün ameliyat edilmesi için de cezaevine oğlunun dilekçe verdiği ve ameliyat zamanı beklenildiği belirtilmiştir. Otoklav Otoklav, basınçlı su buharı ile doymuş bir ortamda 121 santigrat derece sıcaklıkta 15-20 dakikada sterilizasyon yapar. 1879'da Charles Chamberland tarafından icat edilmiştir. Otoklav ismi Yunanca "auto-" (kendi kendine) ve Latince "clavis" (anahtar) kelimelerinden türetilmiştir ve "kendinden kilitli cihaz " anlamına gelmektedir. Mikropları yok etmek amacıyla laboratuvar ve ameliyathanelerde kullanılır. Aynı zamanda mikropları yok ettiği için meyve ve sebze konservesi yapımında da yaygın bir şekilde kullanılmaktadır. Sterilizasyon dışında otocamlarında laminasyon işlemi gibi başka işlemlerde de kullanılabilir. SertleÅŸme Sertleşme veya ereksiyon, penisin büyüdüğü ve sıkılaştığı fizyolojik bir kavramdır. Sertleşme, genelde cinsel uyarılma veya cinsel olarak cezbedilme kaynaklı; psikolojik, nöral, vasküler ve endokral faktörlerin kompleks etkileşimlerin bir sonucudur. Sertleşme, parasempatik sinir sisteminin uyarılması sonucu, penisin "Corpus cavernosum" ve "Corpus spongiosum" parçalarına kan dolması nedeniyle oluşan fizyolojik olay olarak da tanımlanabilir. Fizyolojik olarak, uyarılma sırasında atardamarlarla kan hızlıca penise pompalanır, penisin kavern odacıklarının duvarları gevşeyerek genişler ve içlerine daha fazla kan alarak şişer ve büyürler. Böylece penis kanla dolarak büyür ve sertleşir. En dıştaki sert kılıf ve zarlar gerilir, toplardamarlar kapanır ve penisin sertliğini uzun süre koruması sağlanır. Yani penise dolan kan tekrar dolaşıma çıkmaz, bir süre orada kalır. Penis sertliğini kaybederken, bu toplardamarlar açılır, kan penisi terk eder ve kavern sistemlerin duvarları kasılıp büzüşerek küçülürler. Penis eski konumuna gelir. Sertleşme halindeki bir penisin açısı; aşağı yönde, yukarı yönde, yanlamasına veya bükük olarak çeşitlilik gösterir. Uyku halindeyken veya uyanıldığında gerçekleşen sertleşmelere tıp dilinde "noktürnal penil şişkinliği" veya gayriresmî adıyla "sabah sertleşmesi" denir. Penisin, az çok sertleşmiş ama tam bir sertleşme halinde olmaması durumuna, "yarı sertleşme" denir. Sertleşme durumunda olmayan, gevşek bir penise "iradesiz" bir durumdadır. Priapism, penisin herhangi bir fiziksel veya psikolojik uyarılma olmaksızın en az dört saat boyunca sertleşme halinde kalması ve sarkık duruma dönmemesi olarak tanımlanan ve ağrı veren tıbbi bir durumdur. Sertleşme bozukluğu ise çeşitli faktörlere bağlı olarak sertleşememe veya sertleşmeyi koruyamama durumunu belirtir. Cracker Ücretli programları kırarak (crack) ücretsiz kullanılmasını sağlayan kişilerdir. Hacker ile Cracker birbirine karıştırılmamalıdır. Cracker programları kırmaz, yalnızca program üzerinde ayarlandığı gibi değişiklikler yaparak ücretsiz kullanım, tema, dil gibi değişiklikleri program üzerine kurarlar. Türkçede 'crack' yerine 'ilaç' sözcüğü de kullanılmaktadır. Crack; program kırma eylemine ve ters mühendisliğe verilen isimdir. "Hack" ise kelime anlamı olarak "küçük parçalar koparmak" anlamındadır ve hacker'lerin algoritmik düşünme, nesnel bir topoloji oluşturma, istatistik (makul aralıklar içinde iterasyon yapma ve uyumu (korelasyon) yorumlama) yetenekleri tesadüfi gelişmiştir. düşük seviye programlama; donanım üzerinde sağlam geçmişleri ve iddiaları yoktur. Gadiformes Gadiformes, kemikli balıklar sınıfına ait birçok tüketicilerin sevdiği balık türlerini (özellikle Mezgit) kapsayan takım. Beloniformes Beloniformes, 5 familyaya ve 38 cinse ayrılan 200 balık türünü kapsayan takım. Bu türlerin dörtde biri tatlısuda, diğerleri ise denizde yaşamaktadır. Bu takıma ait balıklar daima suyun üst kısımlarında yaşarlar. En tanınmışı Zargana balığı ve en ilginç türleri uçan balıklardır (Exocoetidae). Beloniformes takımı Cyprinodontiformes takımı ile kardeş takımlardır. Eosen çağından kalma fosiller bu iki takımın 45 milyon yıl önce tek bir takım olmuş olduklarını göstermektedirler. Beloniformes Clupeiformes Clupeiformes, kemikli balıklara ait bir balık takımı. Birçoğu sürü halinde yaşayan, ticari balıkçılıkta büyük önemleri olan hamsi ve sardalya gibi balık türlerini içerir. Elopiformes Elopiformes, kemikli balıklar üst sınıfına ait, sadece 7 balık türünü kapsayan ufak bir takım. Bu takım Anguilliformes takımı ile akrabadır. Elopiformes takımına ait balıkların larvaları Anguilliformes takımının larvaları ile aynı yapıya sahiplerdir. Elopiformes çok eski bir balık takımıdır, ve bu takıma ait balıklar bazı ilkel anatomik özelliklere sahiplerdir. Tebeşir çağında Asya'da, Avrupa'da ve Afrika'da yaygın olmuş olan bir takım olduğu bulunan fosillerden bilinir. Fener balığı Fener balığı ("Lophius piscatorius"), Lophiidae familyasına ait bir balık türü. Yüzünün önüne sarkan "feneri" ile denizin derinliklerindeki karanlıkta ışık yaparak ufak balıkları avlar. Türkiye'de Akdeniz, Ege denizi ve Marmara denizinde bulunur. Ayrıca Atlas Okyanusunda da bulunur. Vücudu çok yassıdır, büyük bir kafası ve çok büyük bir ağzı vardır. Sırtında iki yüzgeci ve dikenleri vardır. Bu dikenlerin birisi diğerlerinden çok daha uzundur ve ağzının önüne kadar sarkar. Bu dikenin ucunda bulunan ve fener balığı ile bir simbiyoz içinde yaşayan bakteriler, ışık üretirler. Fener balığı bu "fener"ini olta olarak kullanır; ışığı merak edip tam ağzına kadar yaklaşan küçük balıklardan beslenir. 300-350 metre derinliklerde yaşarlar. Fener balığı çok lezzetli bir balıktır, ve eti pişirildikten sonra bile hala beyaz ve sağlam kalır. İspanya'da "Rape" isimi ile, İtalyada ise "coda di Rana Pescatrice veya coda di rospo" isimi ile restoranların kartlarında bulunur. Ortalama 40 ila 60 cm boyunda olurlar. Tutulmuş olan en büyükleri 150 cm dir. Üreme zamanları mart ayından ağustos ayına kadar uzanır. Bazı türler, bir dişi bulmayı başaramadıkları durumda kendileri dişiye dönüşür ve devasa boyutlara ulaşır. Başörtüsü Başörtüsü, başı özellikle saçları yıpratıcı dış etkenlerden korumak, örtünmeyi sağlamak, tanınmamak için kullanılan, başın üst kısmının çoğunu ya da tamamını kaplayan bir çeşit örtü ve giysi. Kimi toplumlarda erkekler tarafından kefiye, puşi gibi adları olan başörtü çeşitleri kullanılsa da başörtüsü genellikle kadın giyiminin bir parçası olarak kabul edilir. Batıdan Doğuya, Hristiyanlıktan Budizm’e kadar farklı dini ve coğrafi çevrelerde evrensel bir yaygınlığa sahiptir. Başörtüsü, bir giysi olarak örttüğü başı sıcaktan ve soğuktan koruma şeklindeki ana işlevinin ötesinde bazı toplumlarda dini ya da geleneksel işlevler ve anlamlar kazanmıştır. Bölge ve kültür şartlarına göre başörtüsü şekilleri büyük bir çeşitlilik gösterdiği gibi üstlendiği anlamlar da farklılaşır. Bir toplumda sosyal statünün, asaletin göstergesi olarak kullanılırken bir başkasında erkeğin kadın üzerindeki hâkimiyetinin işareti olarak kabul edilebilmektedir. Baş ve yüz örtme âdetinin Mezopotamya toplumlarında milâttan önce 4000’lere kadar gittiği kaydedilmektedir.Sumer’deki İnanna mâbedlerinde rahibeler başlarını örtmek mecburiyetindeydi. Bu tapınaklarda rahibelerin kutsal fahişelik görevi yaptıkları ve bundan dolayı diğer kadınlardan ayrılmak için başlarını örttükleri belirtilmektedir M.Ö. 1500 yıllarında bir Asur Kralı'nın çıkardığı kanunun 40. maddesi, evli ve dul kadınlarla tapınak fahişelerinin başlarını örtmelerini buyurmuş; bekâr kızların, cariyelerin ve fahişelerin başını örtmesi ise yasaklanmıştır. Bu uygulama Persler’de devam etmiş, oradan Araplar’a geçmiştir. Anadolu’da yaşayan eski topluluklardan Hititler, Frigyalılar ve İyonyalılar’da kadınların saçlarını örttükleri bilinmektedir. Hindu topluluklarında eski dönemlerde soylu erkek ve kadınlar gösterişli başlık ve baş örtüleri kullanmışlardır. Eski Yunan toplumlarında kadınlar, M.Ö 6. yüzyıldan itibaren başlarını "diplaks/himation", "şal", "eşarp", "bone (sakkos)" gibi değişik örtülerle kapatmıştır. Roma devletinde dindarlık ve hayâ kavramları genellikle başı örtülü kadın veya tanrıça biçiminde sembolize edilmiştir. Yahudilikte erkekler Tanrı’nın üstünlüğünü kabul etmenin bir sembolü olarak başlarını kippa veya şapka ile örterlerken kadınlar başlarını başörtüsü ile ve erkeklerden farklı sebeplerle örteler. Yahudilikte kadının başörtüsü kimilerine göre iffetli oluşun sembolüdür; bazılarına göre kadının evli oluşunun, kocasına ait olduğunun göstergesidir; kimine göre ise başörtüsü Yahudi kadınların saygınlık, soyluluk sembolüdür. Yahudi kadınların kullandığı başörtülerinin şekli tarih içinde değişiklik göstermiştir. Başlangıçta geniş, büyük başörtüleri ve şallar kullanılırken zamanla bu örtülerin boyutları ve kapattıkları alanlar daralmıştır. Önceleri yüz dışında bütün baş bölgesi kapalı iken zamanla boyun, saçların bir kısmı açıkta kalır hale gelmiştir. 19. yüzyıldan sonra başörtülerin yerini giderek önce şapkalar daha sonra da peruk almaya başlamıştır. Günümüzde Yahudilerin çoğunluğu tarafından başın örtülmesi sadece sinagogla sınırlandırılmış ve bunun dışında başın açılması yaygınlaşmıştır. Bununla birlikte dünya üzerinde örtü, şapka veya peruk takmaya devam eden Yahudi kadınlar da bulunmaktadır. Hristiyan Kutsal Kitabında örtünme konusunda başka bir ifade olmadığı için, bu konuda Pavlus’un Mektupları’ndaki sözler esas alınmıştır. Pavlus, Yahudilerdeki kadınların örtünmesi adetinin sürdürülmesini putperest kültüre muhalefet etmek için istemiş; yüzlerce yıl sıkı bir şekilde uygulanan örtünme, zamanla sadece rahibelere has bir uygulamaya dönüşmüştür. Rahibelerin başörtüsü giyme törenleri rahibeliğin önemli bir aşamasıdır. Rahibeler İsa ile evliliğin sembolü olarak başlarını örterler. Bugün dünyanın birçok bölgesinde başlarını geleneksel biçimde örten Hristiyan kadınlar da bulunmaktadır. İslam’daki örtünme anlayışı, toplumların örfüne göre ülkeden ülkeye, bölgeden bölgeye farklılık gösterir. Kur’an’da giyim kuşam konusunda belli biçimler önerilmez, sadece birtakım ölçüler vermekle yetinilir. Örtünme konusuna birkaç ayette değinilmiştir. Toplumların bu ayetleri kendi kültür ve anlayışlarına göre yorumlaması ile örtünme ve baş örtüsüne ilişkin farklı yaklaşımlar ortaya çıkmıştır. Kadınların örtünmesi konusunda İslam’da esas alınan âyetlerden birisi Nur Suresi, 31'nci ayeti; diğeri Ahzab Suresi, 59'ncu ayetidir. Örtünme konusundaki farklı görüşler, bu ayetlerde geçen “"füruc"”, “"zinet"”, “"hımar"” “"cilbab"” kelimelerine verilen anlam ile ilgili bulunmaktadır. Nur suresindeki Hımar (çoğul şekliyle humur), ""başörtüsü"" olarak tercüme edilmiş; hımarı yakaların üstüne salmak ise, “"baş örtüsünü indirerek yakaları ya da yakalardaki takıları örtmek"” olarak yorumlanmıştır. Ayrıca tefsirlerde yine Nur suresinde geçen ‘"kendiliğinden görünen kısımlar’" ifadesinin farklı şekillerde açıklanması başörtüsü konusuna çok farklı bakış açıları getirilmesine imkân sağlamış; toplumun örfüne göre örtünme biçimleri geliştirilmiştir. Erkek-kadın herkesin başını örttüğü bir dönemde saçın örtülmesi, örtünmenin sınırları içinde yer alırken, toplumun genel kabulleri bunun dışına çıktığında açılabilmesi de söz konusu olabilmiştir. Gerek ayetlerdeki kelimelere verilen anlamlardan doğan yorum farklılıkları, gerekse kültürel ve bölgesel farklılıklar etkisiyle değişik uygulamalar söz konusu olsa da örtünme ile ilgili ayetlerin gelmesinden sonra Müslüman aile ve toplumlarda yüzyıllar boyunca örtünme uygulanmış; kadınların örtünmesi Müslüman toplumların en belirgin özelliklerinden kabul edilmiştir. Türkiye’de başörtüsü gerek İslam dinine, gerekse diğer dinlere mensup kadınlar tarafından gelenekler ve dini inançlar nedeniyle farklı şekillerde kullanılmaktadır.. Baş örtüsünün daha çok bir süs eşyası olarak değerlendirildiği eski Türk kültüründe kadınlar ""bürünmek"" kelimesinden türetilerek “"bürüncük"” denen ve “"yaşurmak"” (gizlemek, örtmek) kelimesinden türetilerek “"yaşmak"” diye adlandırılan çeşitli örtüler kullanmışlardır. Türkler İslamiyet’i kabul ettikten sonra da devam eden bu adet, Anadolu’ya yerleşen Türkler tarafından da sürdürülmüş; Osmanlılar döneminde Osmanlı kadın kıyafetinin önemli bir unsuru olmuştur. Günümüzde Türkiye’de Müslüman kadınların başını örtmesi çok yaygın bir uygulamadır. Yahudi kadınlar genellikle sadece sinagogda başını örtmekte; sayıları hayli azalmış olan Hristiyan rahibeler günlük yaşamlarında başlarını örtmektedir. Osmanlı döneminde başlarını örtmesi yolunda kendilerine müdahale edilen kadınlara cumhuriyet döneminde başörtüsü kullanmamaları yönünde müdahaleler yaşanmıştır. Başörtüsünün başta üniversiteler olmak üzere kamu ve bazı özel kurumlarda yasaklanması başörtüsü sorunu olarak adlandırılan büyük bir sorun haline gelmiştir. Türkiye'de kullanılan, kadın başörtüleri bağlama şekli, desen, kumaş bakımından bölgelere göre farklı özellikler gösterir. Yöresel başörtüleri "yaşmak, ferace, kadın fesi, felek tabancası, hotoz, maşlak, tandırbaş, yemeni, kundak yemeni, salma yemeni, terlik, başbezi" gibi farklı isimle alır. FOB Free On Board Tedarikçinin malzemeyi nakliye yapılacağı geminin güvertesine taşıyana kadar olan sorumluluğunu içerir. Fabrikadan liman gümrüğüne kadar olan taşıma masrafları ile, liman gümrüğü ve liman masrafları tedarikçiye aittir. Malzeme gemi güvertesine taşındıktan sonraki sorumluluk ise müşteriye aittir. Deniz taşımacılığında kullanılan bir terim olup, petrol fiyatları ile ilgili olarak CIF ile birlikte en sık kullanılan terimdir.Bu teslim şeklinde taşıma bedelini kim ödüyorsa taşıyıcıyı o belirler.Yani taşıyıcı alıcı tarafından belirlenir. Glikokaliks Glikokaliks, Hücre zarının yüzeyinde, özellikle şekerlerce zengin özel bir yapıdır. Hücre zarı ile ilgisine göre, iki tip glikokaliks vardır: Mekanik destek, yağlama, yumuşatma, ve süzme etkileri vardır. Ayrıca, bazal tabaka, hücre etrafında oluşturulmuş ve hücre zarı dışında glikokaliksin içine salgılanan ürünlerin burada bir süre kalmasına hizmet eder ve fagositozda iş görür. Hücre zarının geçirgenlikte seçici düzenleyici etkileri ve koruyucu özellikleri sadece hücre zarıyla belirlenmez, hücre zarı ile glikokaliksin özelliklerinin birleşimine bağlıdır. Hücreler arası bağlantılar oluşmasında, hücre zarının antijenik özellik göstermesinde ve iyon naklinde glikokaliksin yapısındaki polisakkarit örtü, elektiksel yüklenme özelliğinden dolayı önemli ölçüde etkilidir.Ayrıca eritrositlerin dış zarında hücre kimliğini belirler. BÃ¢leybelen Bâleybelen ("dilsizlere dil veren"), Muhyi-i Gülşeni (1528-1604) tarafından itikadî bilgileri avamdan sakınıp sırlamak ve Osmanlı'da ortak kültür dili yaratmak üzere 1574'te kurgulanan dünyadaki ilk yapay dil. Muhyî, Bâleybelen ile 200 eser yazar. Öğrencileri Bâleybelen'i devam ettirmeye çalışır; ancak neredeyse Muhyî'nin ölümüyle bu dil de kullanılmaz olur. Günümüze bu dille yazılan eserlerden pek azı gelebilmiştir. Fransız araştırmacı Rousseau, Halep'te gördüğü, tanımadığı dilde yazılmış bir kitabı önce ünlü Osmanlı tarihçisi ve o tarihte İstanbul'da Alman ataşesi olan Joseph von Hammer-Purgstall'e gönderir. Hammer, şifreleri çözemez ve Paris'teki Doğu Dilleri Okulu akademisyeni Sylvestre de Sacy'den yardım ister. Sacy sekiz yıl araştırmasına rağmen bu dili kimin, niçin ve nasıl tasarladığını bulamaz. Kaybolmuş bir millete ait olabileceğini düşünür ve bu mealde bir makale kaleme alır. Bâleybelen ile ilgili ilk bilimsel araştırmaysa 1966'da İstanbul Üniversitesi Edebiyat Fakültesi'nden Prof. Dr. Midhat Sertoğlu'nun "İlk Milletlerarası Dili Bir Türk İcat Etmişti" başlıklı makalesidir. Bâleybelen şifrelerini ilk çözen ise beş yıllık araştırma sonucu dilbilimci Mustafa Koç olur. Mustafa Koç, "Bâleybelen / İlk Yapma Dil" (2006) adlı kitabıyla bulgularını yayımlar. Celal Doğan Celal Doğan (d. 1 Ağustos 1943, Nizip, Gaziantep), Kürt asıllı Türk avukat, siyasetçi, spor adamı. Gaziantep eski belediye başkanı. 16., 25. ve 26. dönem milletvekili. 1 Ağustos 1943'te Gaziantep’in Nizip İlçesi, Çanakçı Köyü’nde doğdu. İlköğrenimini Çanakçı Köyü İlkokulu’nda, orta öğrenimini Gaziantep Lisesi’nde tamamladıktan sonra İstanbul Üniversitesi Hukuk Fakültesi’nden mezun oldu. 1973–1977 yılları arasında serbest avukatlık yaptı. 1977 genel seçimlerinde Gaziantep milletvekili seçildi. 1980 yılına kadar milletvekilliğine devam etti. Bu görevinden sonra tekrar serbest avukatlığa döndü. 1989 yerel seçimlerinde Gaziantep Büyükşehir Belediye Başkanlığı’na aday olan ve bu göreve seçilen Celal Doğan, 1994 ve 1999’da yapılan yerel seçimlerde de tekrar aynı göreve seçildi. İlköğrenimini, doğduğu Çanakçı Köyü İlkokulu'nda, orta öğrenimini ise Gaziantep Lisesi'nde tamamladıktan sonra İstanbul Üniversitesi Hukuk Fakültesi'nden mezun oldu. 1977 genel seçimlerinde CHP Gaziantep milletvekili olarak seçildi. Bu göreve 1980 yılına dek devam etti. HDP'nin 2015 genel seçimlerinde Gaziantep 1. sıra milletvekili adayı olarak gösterildi ve seçimleri kazanarak HDP'nin Gaziantep 1. sıra milletvekili olarak meclise girdi. 1973–1977 yılları arasında serbest avukatlık yaptı. TBMM'de Gaziantep milletvekilliği görevi sonrası 1980 yılından sonra tekrar serbest avukatlık kariyerine döndü. 1989 yerel seçimlerinde Gaziantep Büyükşehir Belediye Başkanlığı’na aday oldu ve bu göreve seçildi. 1994 ve 1999 yıllarında yapılan yerel seçimlerde de tekrar aynı göreve seçildi. 1989-2004 yılları arasında Belediye Başkanlığı görevini sürdüren Doğan sayesinde Gaziantep çağdaş, modern ve tüm belediyeler tarafından model alınan bir şehir haline getirmiştir. Gaziantep onun döneminde yapılan 272 tane proje sayesinde Avrupa kentleri arasında yerini almıştır. 1993 ve 2006 yılları arasında Gaziantepspor kulübünün başkanlığını yaptı. Onun döneminde Gaziantepspor hep başarılı sezonlar geçirdi. Gaziantepspor'a tarihinin en başarılı dönemlerini yaşatan Celal Doğan, Türkiye'de bir ilki gerçekleştirerek Gaskispor, Büyükşehir Belediyespor'u kurarak Gaziantepspor'un altyapısı olmalarını sağlamıştır. Bu takımlardan yetiştirilen başarılı genç futbolcuları Gaziantepspor'a ucuz alıp dört büyüklere bonservislerini yüksek fiyatlara satmasına rağmen Gaziantepspor'u Türkiye Süper Ligi'nde şampiyonluğa kadar oynatabilmiştir. Onun döneminde Gaziantepspor 2 defa İntertoto Kupası'na, 3 defa UEFA Kupası'na katılmış Hapoel Tel-Aviv, FC Zimbru ve RC Lens takımlarını eleyerek UEFA'da ilk 16 takım arasına kalmayı başarmıştır. İtalyan devi Roma'yı Gaziantep'te yenerek bir ilki başarmasını sağlamıştır. Futbolda tesisleşmenin önemini bilen Celal Doğan Gaziantep şehrine Avrupa'da bile eşine zor rastlanacak 2 tane büyük tesis kazandırmıştır: Celal Doğan Tesisleri ve Gaskispor tesisleri. Aysel Doğan ile evli ve Koray ve Barış adlı iki çocuk ve dört torun sahibidir. Binghamton Ãœniversitesi Binghamton Üniversitesi, orijinal adıyla Binghamton University, New York Eyalet Üniversitesi ("SUNY") sistemine bağlı, Binghamton şehrinde bulunan, bir kamu üniversitesidir. 1946’da kuruluşundan bu yana küçük bir beşeri bilimler fakültesinden ("Harpur College") doktora veren ve hâlihazırda 6 fakülte ve okuldan oluşan bir büyüklüğe ulaşmıştır. Şu anda 11.861 lisans ve 2.885 lisansüstü öğrenciye ev sahipliği yapmaktadır. Binghamton Üniversitesi ABD üniversiteleri arasında 2012 yılında yapılan bir sıralamaya göre 89'uncudur. Carnegie Vakfı üniversiteyi yüksek araştırma etkinliğine sahip üniversiteler arasında sınıflandırmaktadır. Üniversitenin ana yerleşkesi Vestal'da, ikinci eğitim merkezi ise Binghamton şehir merkezindedir. Binghamton üniversitesi 1946 yılında "Triple Cities" College adıyla, bölgede İkinci Dünya Savaşı gazilerinin eğitim ihtiyacını karşılamak amacıyla kurulmuştur. Okulun ilk destekleyicilerinden IBM'in yönetim kurulu başkanı Thomas J. Watson, Syracuse üniversitesine bağlı fakültenin Endicott’da kurulmasına yardım etmiştir. Başlangıçta, öğrencilere Syracuse’de devam edecekleri üniversite eğitiminin ilk iki yılında hizmet veren Triple Cities College, 1948-9 öğrenim yılından itibaren dört yıllık bir okula dönüşmüştür. 1950’de Syracuse’den ayrılıp New York Eyalet Üniversite sistemine bağlandığında, üniversitenin adı koloni dönemi öncülerinden ve bir öğretmen olan "Robert Harpur'un" anısına Harpur College olarak değiştirilmiştir. Harpur College o dönemde beşeri bilimler fakültesine sahip iki kamu üniversitesinden birisi olur. Binghamton, Stony Brook, Albany ve Buffalo'daki merkezlerle birlikte oluşturacakları New York Eyalet üniversitesi sistemine dahil olan ilk okul olmuştur. 1955'te planlanmaya başlanan Üniversitenin Vestal’daki yeni yerleşkesine taşınması 1961’de tamamlanır. 1965'te üniversitenin ismi Binghamton New York Eyalet Üniversitesi (SUNY at Binghamton) olarak değiştirilir. Üniversite bünyesinde yeni fakülteler açılır. Harpur College artık lisans ve lisansüstü öğrencilerin %60’ının kayıtlı olduğu üniversitenin en büyük fakültesidir. Resmi olarak eyalet üniversite sistemine bağlı bulunan üniversite 1992’den itibaren SUNY sisteminden ayrılma çabasına girişir ve yasal belgeler dışında Binghamton Üniversitesi adını kullanmaya başlar ve bunu teşvik eder. Harpur College’ın ilk rektörü Triple Cities College’ın dekanı olan Glenn Bartle’dır. İkinci rektör G. Bruce Dearing Vietnam savaşı sırasında yürüttüğü rektörlük görevinden sonra Albany’deki New York eyalet üniversitesi merkez yönetimi akademik işler başkan yardımcılığı görevine geçer. Üçüncü rektör Nebraska Üniversitesinden gelen C. Peter Magrath 1972-1974 yılları arasında görev yapmış, 1974'te Minnesota Üniversitesi rektörü olmuştur. Dördüncü rektör Clifford D. Clark, Kansas Üniversitesi işletme fakültesi başkan yardımcılığı görevinden Binghamton akademik işlerden sorumlu rektör yardımcılığına getirilmiş, Magrath’in ayrılmasıyla rektörlük makamına vekalet etmiş, Mart 1975'te rektör seçildikten sonra 1990’ların ortasına kadar görevine devam etmiştir. Clark’ın rektörlüğü sırasında lisans eğitimiyle sınırlı olan üniversite bir araştırma üniversitesi haline gelmiştir. Clark’ın üniversiteye katkıları arasında "Anderson Center for the Performing Arts"’ın kurulması, "Summer Music Festival"’in başlatılması, "Harpur Forum’un" oluşturulması (bugünkü adıyla "Binghamton University Forum"), "Thomas J. Watson School of Engineering and Applied Science"’ın kurulması, "Decker School of Nursing"’in genişlemesi ve geliştirilmesi sayılabilir. Clark’ın 1990’da emekliye ayrılmasıyla Lois B. DeFleur üniversitenin beşinci rektörü olmuştur. DeFleur’ün 20 yıla yaklaşan görev süresi boyunca üniversite, tarihinin en önemli büyüme hamlesini gerçekleştirmiştir. DeFleur öğrenci nüfusunun ve öğretim kadrosunun büyümesine yön vermiş, araştırma etkinliklerini ve kaynaklarını genişletmiş, yerleşke alanının 20 yeni binayla genişlemesini sağlamış, şu anda ülke çapında kabul gören çevre duyarlı uygulamaları başlatmış, üniversiteler arası spor etkinliklerinde üniversitenin klasman atlamasını sağlamış, akademik sıralamada üniversitenin yükselmesine önayak olmuştur. DeFleur 2010 yılında emekli olduğunda Peter Magrath rektörlük görevine vekaleten geri dönmüştür. 22 Kasım 2011’de SUNY mütevelli heyeti tarafından Harvey G. Stenger, Jr. 1 Ocak 2012’de görevine başlamak üzere üniversitenin yedinci rektörü olarak atanmıştır. Stenger bundan önce Buffalo üniversitesi akademik işler dekan vekilliği ve idari rektör yardımcılığı görevlerinde bulunmuştu. IBM'in kurucu üyesi olan Thomas J. Watson Binghamton tarihinin önemli isimlerinden birisidir. Bölgede önemli bir potansiyel olduğunu öngörmüş ve 1940’larda bir grup yerel yönetici ile daha sonra Harpur College ve Binghamton üniversitesine dönüşecek olan Syracuse üniversitesine bağlı Triple Cities College’ın kuruluşunda öncü rolü oynamıştır. Endicott’da bulunan ve üniversiteye birkaç yıl ev sahipliği yapan IBM’e ait arsaları üniversiteye bağışlayan odur. Eğitim faaliyetine Endicott'da başlayan üniversite 1954'ten itibaren Vestal’daki yerleşkesine taşınmaya başlar. 1967’de kurulan School of Advanced Technology'nin devamı niteliğindeki Thomas J. Watson'ın adını taşıyan School of Engineering and Applied Science 1983'te kurulur. Üniversite yönetimi her birinin başında bir rektör yardımcısı bulunan beş ana birimden oluşur: akademik işler, idare, dış ilişkiler, araştırma ve öğrenci işleri. Üniversite New York Eyalet Üniversitesi sistemine bağlı dört merkezden birisidir ve New York Eyalet Üniversitesi mütevelli heyeti tarafından yönetilir. Binghamton Üniversite Konseyi, hizmet faaliyetleri, öğrenci işleri ve bütçe gibi okul yönetiminin bazı unsurlarının denetlenmesiyle görevlidir. 10 kişiden oluşan konseyin 9’u New York eyalet valisi tarafından atanır, diğer üye öğrenciler tarafından seçilir. 2012’de Üniversitenin toplam yardım sermayesi 81.919.000 dolardır. Bağış yoluyla kaynak yaratma işini, kar amacı gütmeyen Binghamton Üniversitesi Vakfı üzerine almıştır. "Bold.Brilliant.Binghamton" isimli 30 haziran 2012’de sona eren bağış kampanyasında başlangıçta hedeflenen 95 milyon dolar aşılmış 100 milyon doların üzerinde bir meblağa ulaşılmıştır. Binghamton üniversitesi şu okullardan oluşur: "Harpur College of Arts and Sciences" en eski ve en büyük fakültedir. Güzel sanatlar, beşeri bilimler, doğa bilimleri ve sosyal bilimler, ve matematik alanlarında 29 bölüm ve 12 disiplinler arası programda 7000’den fazla lisans ve 1200’den fazla lisansüstü öğrencisi bulunmaktadır. "The College of Community and Public Affairs" (Kamu yönetimi fakültesi) insan gelişimi alanında lisans, sosyal hizmet, kamu yönetimi, ve öğrenci işleri yönetimi alanlarında da lisansüstü programlar sunmaktadır. 2006 Haziranında daha önce bağlı bulunduğu eğitim ve insan gelişimi fakültesinin ("School of Education and Human Development") yeniden yapılandırılmasından sonra kurulmuştur. "Decker School of Nursing" (Hemşirelik Okulu) 1969’da kurulmuştur. Okul lisans, yüksek lisans ve doktora dereceleri vermektedir. Commission of Collegiate Nursing Education (CCNE) tarafından onaylanmıştır. "Graduate School of Education" (Eğitim Fakültesi Lisansüstü okulu) 2006 Temmuzunda Kamu İlişkileri Fakültesi gibi Eğitim ve İnsan Gelişimi Fakültesinin yeniden yapılandırılması sonrası kurulmuştur. Teacher Education Accreditation Council (TEAC) tarafından onaylı yüksek lisans ve doktora dereceleri vermektedir. "The School of Management" (İşletme fakültesi) ülke çapında en iyi 40, kamu üniversiteleri arasında en iyi 15 arasında yer almaktadır. İşletme, finans, enformasyon bilimleri, pazarlama ve muhasebe alanında Lisans, yüksek lisans ve doktora dereceleri sunmaktadır. "American Assembly of Collegiate Schools of Business (AACSB)" tarafından onaylanmıştır. "Thomas J. Watson School of Engineering and Applied Sciences" (Mühendislik ve Uygulamalı bilimler fakültesi) makine mühendisliği, elektrik mühendisliği, bilgisayar mühendisliği, biyo-mühendislik, endüstri mühendisliği, malzeme ve bilgisayar bilimi alanlarında lisans ve lisansüstü dereceler vermektedir. "Accreditation Board for Engineering and Technology" tarafından onaylanmıştır. Üniversitenin lisansüstü eğitim birimi yukarıda bahsedilen altı okulun ileri derece programlarını denetler ve idare eder. Üniversite genelinde öğrencilere 70’in üstünde lisansüstü program sunulmaktadır. Üniversite bir hukuk fakültesi kurulması planlarını açıkladıysa da bazı yöneticilerce planın yürütülmesi pek de ihtimal dahilinde görülmemektedir. Üniversite yönetimi New York Eyalet üniversitesi, Eyalet valisi, Amerika Birleşik Devletleri barosu ve diğer bazı önemli kuruluşlarla akreditasyon üzerinde çalışmaların sürdüğünü duyurmuştur. Son yıllarda yavaşladığı anlaşılan bu girişim için üniversite yönetimi kesin açıklamalardan uzak durmaktadır. Yerleşke "Susquehanna" nehrinin hemen güneyinde 3.8 kilometrekarelik bir alana yayılmıştır. Yerleşke içinde orman, bataklık ve 24.000 metrekarelik bir göletten oluşan 0.77 kilometrekarelik bir doğal koruma alanı da bulunmaktadır. Üniversite yaklaşık 120 binadan oluşan bir büyüklüğe ulaşmıştır. Tamamlanan hizmet binaları arasında öğrenci barınma yapıları; akademik yapılar; mezuniyet töreni provaları, Bearcat (Binghamton üniversitesi basketbol takımı) müsabakaları ve diğer etkinlikler için çok amaçlı bir salon, "University Union" ek binası, ve kısmen tamamlanmış olan "Innovative Technologies Complex "(ITC) bulunmaktadır. Üniversiteye yapılan diğer önemli bir ek de 29 milyon dolarlık bir yatırım sonucu inşa edilen ve kamu ilişkileri fakültesini barındıran şehir merkezindeki "Downtown Center"’dir. Kütüphaneler Glenn G. Bartle Kütüphanesi: Üniversitenin ilk rektörünün adını taşıyan Glenn G. Bartle kütüphanesi insani bilimler, sosyal bilimler, resmi arşiv belgeleri, matematik ve bilgisayar bilimleri koleksiyonlarını barındırır. Sanat, müzik, tiyatro ve sinema gibi başlıklara odaklanan güzel sanatlar kütüphanesi ve özel koleksiyonlar (Max Reinhardt Collection, Edwin A. Link ve Marion Clayton Link Archives) da burada bulunur. Bilim kütüphanesinde ("Science Library") mühendislik ve bilimler alanındaki eserler ile bir harita koleksiyonu bulunmaktadır. "The University Downtown Center" (UDC) kütüphanesi sosyal hizmetler, insan gelişimi, ve kamu yönetimi alanındaki eserleri barındırır. Kütüphanelerde araştırmacılara danışmanlık, dizüstü bilgisayar ödünç verme ve bilgisayar işlikleri gibi hizmetler sunulmaktadır. Bunun yanında öğretim elemanları ve öğrencilere çeşitli akademik veritabanlarına erişim olanağı sağlanır. Öğrenciler yerleşkenin tamamında kablosuz internet ağından faydalanabilmektedirler. Anderson Center, bir tiyatro yapısıdır ve üç ana sahneden oluşur. 550 kişilik "Watters Theater", 450 kişilik "Chamber Hall" ve 1200 kişilik "Osterhout Concert Theater". Bu merkez bugüne kadar Rus Ulusal Bale Topluluğu, "Shakespeare Theatre Company", Prag Senfoni Orkestrası gibi önemli performans sanatçılarına ve Noam Chomsky gibi merkezdeki salonların tamamını dolduran önemli konuşmacılara ev sahipliği yapmıştır. Üniversite Sanat Müzeleri: Üniversitenin sanat koleksiyonu Güzel sanatlar binasında bulunan iki mekanda sergilenir: Sabit koleksiyon ve özel sergilere ev sahipliği yapan Elsie B Rosefsky galerisi. Çok Amaçlı Etkinlik merkezi ("University Events Center") Spor müsabakaları, fuar ve konser gibi etkinliklere uygun kapasitesiyle bölgenin en büyük salonlarından birisidir. Binghamton "Bearcats" basketbol takımına ev sahipliği yapan salonun kapasitesi 5300 kişidir. 2005, 2006 ve 2008’de [[NCAA] Amerikan Kolej Ligi] Doğu Konferansı erkekler, 2007‘de bayanlar basketbol şampiyonalarına ev sahipliği yapmıştır. Salon atletizmi, tenis, ve güreş müsabakaları da bu salonda yakın geçmişte yer alan etkinliklerdendir. Diğer spor alanları Yerleşkede Ana spor salonu dışında rekreasyon ve takım oyunları ihtiyacına cevap veren iki salon daha bulunmaktadır. Bunlar dışında [[beyzbol]], [[softbol]], [[futbol]], [[lakros]] sahaları, ve koşu pisti de bireysel etkinlikler ve takım oyunları için öğrencilerin kullanımına sunulmaktadır. [[Dosya:BinghamtonUniversity Pool.JPG|sol|thumb|YÃ¼zme Havuzu]] Doğa Koruma Alanı Yerleşkenin güneyinde bulunan Üniversitenin [[doğa koruma alanı]] 0.77km2’lik bir alana yayılan, öğrencilerin aktif katılımıyla el değmeden kalmasına özen gösterilen bir alandır. Doğa koruma alanında toplamda 16 kilometreye yaklaşan yürüyüş patikaları, bir gölet, bataklık ve ormanlık alanlar bulunur. Doğa koruma alanı bataklık üzerinden geçen ahşap yürüyüş platformu gibi popüler yürüyüş ve manzara olanakları sunar. Alanda son yıllarda artan geyik nüfusu ve bunun kontrol altına alınma yöntemleri sadece yerleşkede değil Binghamton şehri sakinleri arasında da tartışma konusu olmaktadır. University Union binası iki kısımdan oluşur: doğu ve batı. Yapıda öğrenci dernekleri, [[fast-food]] restoranlara ayrılan özel bir bölüm, "Susquehanna Room" yemek salonu, "M&T" banka şubesi, üniversite kitapçısı, postane, oyun alanları, toplantı odaları ve sınıflar bulunur. ITC (Innovative Technologies Complex) girişim sermayesi araştırmalarına yönelen, üniversitenin akademik etkinlikleri kadar yerel ölçekte yüksek teknoloji endüstrisini desteklemek amacıyla kurulmuş gelişmekte olan bir tesistir. Öğrenci Yurtları yedi ayrı yapı grubundan oluşur. Bunlar çoğunlukla lisans öğrencilerine hitap etmektedirler. Bunlardan "Dickinson Community" ve "Newing College", koridor usulü iki kişilik odalardan oluşurken, "College-in-the-Woods" süitlerle iki ve üç kişilik odaları bir arada bulundurur. "Hinman College" ve "Mountainview College" yalnızca süitlerden oluşmaktadır. "Susquhenna Community" ve "Hillside Community" ise apartman dairelerinden oluşmaktadır. [[Dosya:BC Transit buses.jpg|thumb|Belediye Otobüsleri]] Yerleşkeye toplu taşıma araçlarıyla ulaşım “mavi otobüsler” diye bilinen "OCCT" ("Off Campus College Transport") otobüsleri ve belediye otobüsleriyle sağlanmaktadır. OCCT yönetimi Lisans Öğrencileri Birliğine ait olan bir şirkettir. Lisans Öğrencileri Birliğinin 2010’da şirketi üniversiteye devretme girişimleri Lisansüstü Öğrencileri Derneğinin (GSO) kampanyalarıyla engellenmiştir. Şirketin geliri üniversitenin finansmanı ve öğrencilerden kesilen ulaşım ücretiyle karşılanmaktadır. Dönem başında kesilen bu ücret öğrencilerin belediye otobüslerini de ücretsiz olarak kullanmalarını sağlamaktadır. Ayrıca Lisans Öğrencileri Birliği tarafından işletilen "ESCAPE" adı verilen New York şehrine hafta sonları ve tatillerde servis yapan bir otobüs de bulunmaktadır. Öğrenci nüfusunun yüzde 84’ü New York eyaletinde (bunun yüzde 60’ı New York şehri çevresinde) ikamet etmektedir. Kalan öğrencilerin %7.5’i diğer Amerikan eyaletlerinden, %8.5’i ise uluslararası öğrencilerden oluşmaktadır. Üniversite %93’ü alanlarında doktora yapmış yaklaşık 600 öğretim elemanından oluşan bir kadroya sahiptir. [[Dosya:Binghamton university academic complex.jpg|thumb|Binghamton Üniversitesi Yerleşkesi Akademik Yapılar]] Binghamton 80'den fazla lisans 30'dan fazla lisansüstü alanda derece vermektedir. Bunun dışında disiplinler-arası bireyselleşmiş dereceler veren programlar da bulunmaktadır. Bazı alanlarda öğrencilere lisans ve lisansüstü derecelerini beş yılda tamamlama şansı veren bütünleşik programlar bulunmaktadır. Yine bazı alanlarda, lisansüstü ve profesyonel okullara ("SUNY Upstate Medical School" gibi) geçişi garanti eden programlar bulunmaktadır. Binghamton’da derslerin çoğu dört krediliktir. Fakültelerin mezuniyet için gerekli kredi sayısı çeşitlilik göstermektedir. Örneğin Harpur College öğrencileri 126 krediyi tamamlamak zorundadır. Üniversite öğrencilerinin genel eğitim dersleri koşulunu tamamlamasını zorunlu kılmaktadır. Bu kural bölümlere göre çeşitlilik göstermekteyse de, hangi bölümde olursa olsun öğrenciler kendi alanları dışında [[estetik]], küresel bağımlılıklar, [[beşeri bilimler]], laboratuvar bilimi, dil ve iletişim, matematik, fiziki etkinlik ve sağlık, sosyal bilimler ve çoğulculuk gibi konuları içeren genel eğitim derslerini almak zorundadır. [[Dosya:Binghamton university campus alley.jpg|thumb|sol|Binghamton Üniversitesi Yerleşkesi Ağaçlıklı Yol]] Binghamton üniversitesi Howard ve Matthew Greene’in yazdığı "The Public Ivies: America's Flagship Public Universities" (2001) isimli kitapta "Public Ivy" olarak anılmaktadır. Public Ivy terimi [[Ivy League]] olarak da bilinen ABD’nin kuzeydoğusunda bulunan sekiz üniversitenin oluşturduğu ülkenin en itibarlı okullarının spor ligine verilen isimden gelmektedir. Adı geçen kitapta Binghamton kamu üniversiteleri arasında “Ivy” sayılabilecek seçkin üst grupta sayılmaktadır. 2010 yılında US News tarafından son 15 yılda ülkenin en iyi 50 kamu üniversitesi arasında gösterilmiştir. Üniversite 2010 yılında U.S. News tarafından eğitim, akademik kadro ve öğrenciler bakımından en yenilikçi atılımları yapan üniversiteler arasında 11. sırada gösterilmiştir. 2012 yılında U.S. News tarafından yapılan ülkenin en iyi okulları sıralamasında 258 okul arasında 89. sırada yer almıştır. 2012 Business Week işletme fakülteleri sıralamasında kamu üniversiteleri içinde 25'inci sırada yer almıştır. Tüm üniversiteler arasında 59'uncu sıradadır. Forbes America's Best Colleges 2012 sıralamasında 4 yıllık lisans eğitimi veren okullar içinde 158. sırada yer almıştır. "Fiske Guide to Colleges" üniversiteyi kuzeydoğudaki başlıca kamu üniversiteleri arasında göstermiştir. Üniversite SUNY sistemi okulları içinde en fazla talep gören ve en seçici okullar arasındadır. 2009’da üniversiteye 2.000 kişilik birinci sınıf lisans kontenjanı için 33.000 başvuru ulaşmıştır. 2012 verilerine göre üniversiteye kabul edilen öğrencilerin [[Scholastic Aptitude Test|SAT]] puanlarının orta değeri 1220-1390; [[ACT (test)|ACT]] puanlarının orta değeri 26-31’dur. Birinci sınıf öğrencilerin okula devam etme oranı % 91’dir. Öğrenci akademik kadro oranı 20/1'dir. Üniversite ucuz ve kaliteli eğitimi temel pazarlama ve reklam sloganı olarak benimsemiştir. "US News" ve "Fiske Guide to Colleges" gibi rehberlik araştırmalarının sonuçları da bunu destekler niteliktedir. Harç ve diğer ücretler toplamı New York eyaletinde ikamet eden öğrenciler için 7.613 dolar, eyalet dışından gelen öğrenciler için 16.761 dolardır. Öğrencilerin mezuniyet sonrası kredi geri ödemesi bakımından kamu üniversiteleri içinde en düşük borç oranına sahip 15 üniversite arasında bulunmaktadır. Her öğrenci ortalama 21.110 dolarlık bir borçla mezun olmaktadır. Üniversite lisans ve lisansüstü öğrencilere ileri araştırma olanakları sunmaya gayret göstermektedir. Üniversite yönetimine ait araştırma birimi tarafından altı ayda bir yayımlanmakta olan bir dergi üniversitenin bilimsel araştırmalarını kamuya duyurur. 2009-2010 mali yılında üniversite bilimsel araştırmalar için 44 milyon dolar bağış toplamışken, 2012'de bu rakam 100 milyonun üzerine çıkmıştır. Araştırma vakfı üniversiteden bağımsız olarak çalışan, kar amacı gütmeyen, özel bir kuruluştur, ve üniversiteye yapılan bağışları SUNY sistemi adına yönetmektedir. Binghamton üniversitesi Türk üniversiteleriyle New York Eyalet üniversitesinin ortaklaşa yürüttükleri “Dual Diploma” olarak da bilinen [[suny programı|Ortak Diploma]] programına iştirak etmektedir. Binghamton üniversitesinin programa katıldığı alanlar ve işbirliği yapılan Türk üniversiteleri şunlardır: Küresel ve uluslararası ilişkiler: [[ODTÜ]], [[Boğaziçi üniversitesi]], [[Bilkent]] Bilişim sistemleri mühendisliği: [[Boğaziçi üniversitesi]], [[İTÜ]] İşletme: [[ODTÜ]].