kadar üst kabuğu sert olsa da alt kabuğu çok açıktır. Takefuji Bamboo Takefuji Bamboo, Japon bayan voleybol takımı Kartli-Kaheti Krallığı Kartli-Kaheti Krallığı (Gürcüce: ქართლ-კახეთის სამეფო, kartl-kakhetis samepo) (1762-1801) Başkenti Tiflis idi. 1727 yılına kadar Kartli ve Kaheti Kralllıkları ayrı bir devletti. Krallık Bugün Gürcistan'ın büyük bölümünü Türkiye'nin az bölümünü, Ermenistan'ın Kuzeyini ve Azerbaycan'ın Kuzeybatı topraklarını kapsıyordu. Kartli ve Kaheti Krallıkları Gürcü Krallığı'nın 1465 yılında dağılmasıyla kurulmuştur. 16. yüzyıl ile 18. yüzyıl başlarında Safevi Devleti'ne aitti. 1724'te imzalanan İstanbul Antlaşması gereğince Safevi Devleti'nin mirasları Osmanlı ile Rusya arasında paylaşılmıştır. Osmanlılar Antlaşmayla da Doğu Gürcistan, Batı İran, Ermenistan, Karabağ, Nahçıvan, Şeki'yi de ele geçirdiler. 1762 yılında Doğu Gürcistan devletlerinin birleşmesiyle kurulmuştur. 10 Ocak 1803'de Krallık Rusya'nın eline geçti. Georgiyevsk Antlaşması'yla Ruslar, Krallığı koruma altına aldılar. Semiha Åžakir Semiha Şakir (d. 1905, İstanbul; ö. 9 Eylül 1998, İstanbul), Türk hayırsever, iş kadını ve aydın. 1905 yılında İstanbul, Laleli'de doğdu. Babası Osmanlı Ordusunda asker, annesi İstanbul'da tanınmış bir hanımefendiydi. Babası 1916 da Çanakkale'de şehit düştü. Çocuk yaşta babasını kaybetmesi yüzünden, derin bir sıkıntıya girmiştir. Fakat çok geçmeden kendisini toparlamış ve eğitimine devam etmiştir. Cumhuriyetin ilk yıllarında yaşayan Semiha Şakir'in fiziksel özellikleri şu şekilde tarif ediliyor: "Yeşil gözlü, uzun boylu, kumral saçlı güzel genç kızın ..." Yıl 1923 olduğu sırada, zengin bir iş adamı olan İbrahim Şakir, İstanbul'daki yakınları vasıtasıyla Semiha Hanımla tanışıyor. Suudi Arabistanlı genç iş adamı İbrahim Şakir Bey'in İstanbul'daki yakın akrabaları, bu güzel, alımlı, iyi yetişmiş Türk kızı ile İbrahim Bey'in evliliklerini düşünüyorlar. Semiha Hanım, iki yıl nişanlılıktan sonra, 20 yaşında evlenip, Beyrut'a gelin gidiyor. Görücü usulü ile evlendiği Suudi eşiyle, arasında büyük bir aşk doğuyor. Büyük bir aşkla bağlı olduğu eşini, 1982'de Mekke'de kaybediyor. İstanbul'dan Lübnan'a gelin giden Semiha Şakir, Suudi eşi ve üç çocuğu ile Beyrut'ta, dağın tepesinde, dillere destan ve ünlü Amerikan dergisi Life'a kapak olmuş bir sarayda mutlu yaşarken, ülkesini de hiç unutmuyor. Özellikle yaşlı, kimsesiz ve yoksul insanları. İstanbul'a ilk yardımlarını 1938 yılında göndermeye başlıyor. İlk olarak, Darülaceze gibi kurumların ihtiyaçları olan ve özellikle o yıllarda Türkiye'de bulunmayan malları gönderiyor. 1954 yılından sonra da bilinçli ve sistemli olarak, tesis kurma hizmetlerine giriyor. İlk tesisi İstanbul'da Darülaceze için bir pavyon yaptırmak oldu. Tüm para ve o dönem Türkiye'de bulunması sıkıntı olan inşaat malzemelerini Beyrut'tan İstanbul'a gemiyle gönderdi. Bundan sonra sayısız cami, hastane, yetiştirme yurdu, huzurevi, sağlık ocağı, çeşme, doğum evi, lise, ilkokul, kütüphane vs. yaptırmak suretiyle kendini hayır işlerine adamıştır. 57 büyük kompleks yapmış, yönetmiş ya da devlete devretmiştir. Aradan yıllar geçip, tesislerin gereksinimleri ve yeni hizmetlerin görülmesi gücünü aşınca, 1989 yılında Semiha Şakir Vakfı'nı kurdu. Vakfın yönetimini kendisi, kızı Ghada Şakir, torunu Dina Topbaş ve 1983'ten beri bu hizmetleri Semiha Şakir adına yürüten Makine Yüksek Mühendisi Ahmet Karaman ve eşi Müyesser Karaman üstlendi. Selma TÃ¼kel " Semiha Şakir, daima, ülkesine yaptığı bağışları armağan olarak adlandırdı. Son görüşmelerimizden birinde de şöyle demişti: ‘‘Bu armağanları ülkeme hizmet olarak verebildiğim için çok mutluyum. Bu maddi ve manevi gücü bulduğum için de şükrediyorum. Ben bunları, ülkemin çocuklarını, yoksullarını, yaşlılarını, hastalarını düşünerek yaptım. Ülkeme bir katkım olsun istedim. Bu hizmetlerimle yaşadım. Hastalıklarımı bu güçle yendim. Allah bana bu gayreti verdiği için şükrediyorum.’’ " Vefatından sonra 1999 da Cumhurbaşkanı Süleyman Demirel tarafından Üstün Hizmet Madalyası verilmiştir. Serbest kuyruklu yarasagiller Serbest kuyruklu yarasagiller (Emballonuridae), küçük yarasalar alt takımında yer alan bir memeli familyasıdır. Bu familyada yer alan 51 yarasa türü dünya üzerinde tropikal ve subtropikal bölgelerde yaşar. Tüm yarasaların en küçüklerinin bulunduğu bu familyada yer alan türlerin boyu 3,5 ila 10 cm arasında değişir. Genel olarak kahverengi ve gri renktedirler ancak "Diclidurus" cinsi ak renklidir. Kısa kuyrukları vardır ve kın şeklinde olan kuyruk zarından dışarı doğru çıkar. Türlerin çoğunun kanatlarında torba şeklinde bezler bulunur. Dışarı açık olan bu bezlerden eş bulma amacıyla feromonlar salgılanabilir. Diğer türlerde boğaz bezleri bulunur ve bunlardan kuvvetli kokulu salgılar çıkarılır. Diğer yarasalardan daha aydınlık mekânlarda tünemeyi tercih ederler. Yaşadıkları yerler ağaç oyukları ya da mağaralar ve başka yapıların girişleridir. "Taphozous" cinsi kalabalık gruplar hâlinde tünemeyi tercih ederken diğer türler tek başlarına tünerler. Tropiklerden uzak yaşayan türler uyuşukluğa hatta kışları da kış uykusuna girebilirler. Genellikle böceklerle beslenirler ancak ara sıra meyve ile de beslenebilirler. Çoğu avlarını uçarken yakalar, bazıları da su yüzeylerinde avlanır. Familya Emballonuridae Balantiopteryx Balantiopteryx, serbest kuyruklu yarasagiller familyasında yer alan bir yarasa cinsidir. Bu cins içinde üç yarasa türü sınıflandırılmıştır: Çalkışla Centronycteris Centronycteris, serbest kuyruklu yarasagiller familyasında yer alan bir yarasa cinsidir. Bu cins içinde iki yarasa türü sınıflandırılmıştır: Taha Akgül Taha Akgül (d. 22 Kasım 1990, Sivas), Türk serbest güreşçi. Karamanoğlu Mehmet Bey Üniversitesi'nde beden eğitimi bölümü mezunudur. Sivas Cumhuriyet Üniversitesi Sağlık Bilimler Enstitüsü Beden Eğitimi ve Spor Bölümü yüksek lisans mezunu ve Ankara ASKİ Spor Kulübü'nün sporcusudur. 2012 yılında 40. kez düzenlenen Uluslararası Yaşar Doğu Güreş Turnuvası'nda altın madalya kazandı. Mart 2012'de Sırbistan'da düzenlenen Avrupa Güreş Şampiyonası'nda 120 kg serbest kategoride altın madalya kazanmıştır. Akgül, 2012 Olimpiyat Oyunları'nda Türkiye adına yarıştı. 2014 yılında Avrupa Güreş Şampiyonası'nda 125 kg Serbest dalında altın madalyanın sahibi oldu. Özbekistan'da yapılan 2014 Dünya Güreş Şampiyonası 125 kilo müsabakaları sonucunda Akgül, finalde İranlı rakibini 4-3 mağlup edip dünya şampiyonu olarak altın madalyanın sahibi oldu. Akgül, 2015 Avrupa Oyunları'nda serbest stil 125 kiloda altın madalya kazandı. Las Vegas'ta düzenlenen 2015 Dünya Güreş Şampiyonası'nda 125 kg serbest kategorisinde Azerbaycanlı rakibi Cemaleddin Magomedov'u 10-0 yenerek kariyerindeki ikinci dünya şampiyonluğuna ulaştı. 2016 Yaz Olimpiyatları'nda serbest 125 kiloda altın madalya kazandı. Akgül böylece 2016 Yaz Olimpiyatları'nda Türkiye adına altın madalyaya ulaşan ilk sporcu oldu. Sırbistan'nın Novi Sad kentinde gerçekleşen 2017 Avrupa Güreş Şampiyonası'nda erkekler serbest stil 125 kiloda Taha Akgül finalde Azerbaycanlı Jamaladdin Magomedov'u 8-2 yenerek altın madalyanın sahibi oldu. 1 Yerde 1 Yerde, pop ve elektronik müzik şarkıcısı Kemal Doğulu'nun yayınlanmış ilk çalışması. Hande Yener ve Erol Temizel'in prodüktörlüğünü yaptığı "1 Yerde", 7 Ocak 2008'de Erol Köse Exclusive etiketiyle piyasaya sürüldü. Adını albümde yer alan düet şarkısından alan çalışmanın ilk klibi de yine bu videoya çekildi. Tüm sözlerin sahibi Hande Yener, tüm bestelerin sahibi Erol Temizel. Liao Nehri Liao Nehri () Kuzeydoğu Çin'in baş nehridir (1,345 km). Liaoning ili ve Liaotung Yarımadası, isimlierini bu nehirden alır. Liao'nun batı kolu (Xi Liao He), doğudan akan Shara Muren (Xar Moron He) ve güneyden akan Laoha (Laoha He) nehirlerinin, yaklaşık olarak 43° 25' kuzey, 120° 45' doğu koordinatlarında birleşmesiyle oluşmuştur. Birleşen bu nehre, Shuangliao şehrinin 8 km kuzeyinde, fırtına sonraları dışında üst kısımları kuru olan Khingan dağlarının güneydoğu yamaçlarını drene eden Xinkai He katılır. Nehrin doğu kolu (Dong Liao He), merkez Liaoning'in alçak dağlarından gelir. Nehrin doğu ve batı kolları, yaklaşık olarak 42° 59' kuzey, 123° 33' doğu koordinatlarında, Liaoning'deki ağızda, Jilin ve İç Moğolistan'da birleşir, sonra geniş düzlükleri geçerek Bohai Körfezi'ne akar. Nehrin, Qianshan hattından akan iki ana akarsu kolu Hun He ("Türkçe: çamurlu nehir") ve Taizi He, denize dökülmeden önce Liao Nehri'ne geri akardı; ancak Çin Atlası (Pekin, Sinomaps Press, 2006), bu iki akarsu kolunun geleneksel yollarını takip ederek, atlasın "Liao He Kou" olarak isimlendirdiği ağızdan denize dökülürken, Liao Nehri'nin neredeyse hepsinin, 35 km kuzeybatı'daki Bohai Körfezi'ne dökülen ShuangTaizi Nehri'ne saptığını gösterir. Google Earth de bu şekli onaylar. Eyalet merkezi Shenyang, nehrin yukarısındaki Fushun ve ağızdaki Yingkou gibi birkaç ana şehir, Hun He'de bulunur. Anshan şehri, havzanın güneydoğu kenarında bulunur. Liao Nehri, 232,000 km²'den daha büyük bir bölgeyi drene eder; ancak ortalama boşaltım debisi saniyede 500 m³'tür. Bu miktar İnci Nehri'nin yirmide biri kadardır. Sarı Irmak gibi, Liao Nehri de toz halindeki lös içinden aktığı için fazlasıyla yüksek sediment oranına sahiptir. Çanakkale Onsekiz Mart Üniversitesi İletişim Fakültesi Çanakkale Onsekiz Mart Üniversitesi'ne (ÇOMÜ) bağlı fakültelerden biridir. Bakanlar Kurulu kararıyla 2011 yılı Haziran'ında kurulmuştur. 2012 yılı itibarıyla sadece Radyo, Televizyon ve Sinema Bölümü öğrenci almaktadır. Fakülte Terzioğlu Yerleşkesi'nde konumlanmıştır. Deniz Kaplumbağaları Uygulama ve Araştırma Merkezi Deniz Kaplumbağaları Uygulama ve Araştırma Merkezi, Çanakkale Onsekiz Mart Üniversitesi'ne (ÇOMÜ) bağlı araştırma ve uygulama merkezidir. Kısaltmasıyla DEKUM olarak da bilinir. Merkezin temel amacı deniz kamlumbağalarının hayatının ,incelenmesi, nesillerini devam ettirebilmelerine katkı sağlanması ve bu alanlarda uygulamalı bilimsel araştırmalar yapmaktır. Pirlepe Belediyesi Pirlepe Belediyesi (Makedonca: Општина Прилеп) Makedonya'nın güneyinde bulunan bir belediyedir. Belediyenin merkezi Pirlepe’dir. Belediye, Makedonya'nın idari dağılımında Pelagonya Bölgesi'nde yer alır. Kuzeyinde Dolneni, Çaşka Belediyesi, doğusunda Kavadar Belediyesi, güneyinde Novak, Mogila Belediyesi ve Yunanistan devleti, batısında Krivogaştani Belediyesi yer alır. 2002 sayımlarına göre Pirlepe Belediyesi’nin toplam nüfusu 76.768 kişidir. Bu nüfusun etnik dağılımı şu şekildedir: Makedonlar 70.878; Romanlar 4.433; Türkler 917… Demir Hisar Belediyesi Demir Hisar Belediyesi (Makedonca: Општина Демир Хисар) Makedonya'nın güneyinde bulunan bir belediyedir. Belediyenin merkezi Demir Hisar’dır. Belediye, Makedonya'nın idari dağılımında Pelagonya Bölgesi'nde yer alır. Kuzeyinde Drugovo Belediyesi, kuzeyi ve kuzeydoğusunda Kırşova Belediyesi, doğusunda Mogila Belediyesi, güneyinde Manastır ve Resne Belediyesi, güneybatısında Ohri Belediyesi, batısında Debarça Belediyesi yer alır. 2002 sayımlarına göre Demir Hisar Belediyesi’nin toplam nüfusu 9.497 kişidir. Bu nüfusun etnik dağılımı şu şekildedir: Makedonlar 9.179; Arnavutlar 232; Türkler 35 ve diğerleri… Case Case Woodard sahne adıyla Case (d. 4 Ekim 1975, New York), Amerikalı R&B şarkıcısı. Solo kariyeri 1996'da "Çatlak Profesör" filminin soundtrackinde yer alan "Touch Me, Tease Me" şarkısıyla başladı. Ardından 1999'da" Personal Conversation" adlı bir albüm yayınladı. Albümünün en başarılı şarkısı, ABD "Billboard" Hot 100'ta on beş numaraya kadar yükselen, "Happily Ever After" oldu. Case en iyi liste başarısını üçüncü stüdyo albümü "Open Letter"da yer alan "Missing You" yakaladı. Şarkı Hot 100'ta dört, ABD R&B şarkıları listesinde ise bir numara oldu. Suşi ve saşimi malzemeleri Bu maddede geleneksel ve bazı modern suşi ve saşimi malzemeleri listelenmiştir. Pek çok malzeme Japon mutfağına özgün olduğu için, daha kolay araştırma imkânı sağlaması için isimleri Türkçe okunuş yerine kasıtlı olarak İngilizce yazım kurallarına göre listelerde yer almıştır. Tofu: Soya peyniri, Soya sütü çökeltisinden yapılır. Yapımda süt kaynatılırken yüzeyde oluşan pıhtı toplanır ve kurutulur. Bu kurumuş, ince malzemeye Tofu zarı denir. Tsugaru Boğazı Nükleer silahlar taşıyan Amerika Birleşik Devletleri Deniz Kuvvetleri'ne ait gemilerin ve denizaltıların, Japonya sınırları içindeki nükleer silah yasağını ihlal etmemesi için, Japonya'nın normal şartlardaki 12 deniz mili olan karasuları sınırı, bu boğazlar için 3 deniz miline (5,6 km) düşürülmüştür. Tsugaru Boğazı'nın, aralrında ortalama 20 km bulunan ve maksimum derinliği 200 ila 140 m arasında değişen doğu ve batı yakalarına sahiptir. Geçmişte yolcular ve navlun, çoğu zaman boğazdan yaklaşık 4 saatlik feribot yolculuğu vasıtasıyla geçerdi. Günümüzde Seikan Tünel'i, daha pratik; ancak daha pahalı bir alternatif sağlar, bu tünel sayesinde boğazı geçiş süresi, feribota kıyasla yarı yarıya azalmaktadır. Shinkansen trenleri Hakodate'yi boylu boyunca geçeceği zaman (projenin 2015'te tamamlanması düşünülmektedir), yolculuk süresinin 50 dakikaya düşeceği düşünülmektedir. 26 Eylül 1954'te "Tōya Maru" isimli feribotun boğazda batmasıyla 1,172 kişi ölmüştür. İngiliz kâşif ve doğabilimci Thomas Blakiston, Hokkaido'daki hayvanların kuzey Asya türleriyle ve Honshu'dakilerin ise güney Asya türleriyle akraba olduğunu fark etmiştir. Bu yüzden Tsugaru Boğazı etrafında, "Blakiston Line" olarak bilinen temel zoocoğrafik bir sınır kurulmuştur. Coleura Coleura, serbest kuyruklu yarasagiller familyasında yer alan bir yarasa cinsidir. Bu cins içinde iki yarasa türü sınıflandırılmıştır: Diclidurus Diclidurus, serbest kuyruklu yarasagiller familyasında yer alan bir yarasa cinsidir. Bu cins içinde dört yarasa türü sınıflandırılmıştır: Güney Amerika'da yaşarlar ancak Orta Amerika'da da bulunurlar. Emballonura Emballonura, serbest kuyruklu yarasagiller familyasında yer alan bir yarasa cinsidir. Bu cins içinde on yarasa türü sınıflandırılmıştır: Peropteryx Peropteryx, serbest kuyruklu yarasagiller familyasında yer alan bir yarasa cinsidir. Bu cins içinde beş yarasa türü sınıflandırılmıştır: Saccolaimus Saccolaimus, serbest kuyruklu yarasagiller familyasında yer alan bir yarasa cinsidir. Bu cins içinde dört yarasa türü sınıflandırılmıştır: Saccopteryx Saccopteryx, serbest kuyruklu yarasagiller familyasında yer alan bir yarasa cinsidir. Bu cins içinde beş yarasa türü sınıflandırılmıştır: TaÅŸkun Mevkii Taşkun Mevkii, Elazığ il merkezinin kuş uçumu 30 km. kuzeybatısında, Muratcık Köyü'nün 5 km. güneydoğusunda, Taşkun Kale Höyüğü'nden 1 km. mesafede yer alan bir höyüktür. Tepe, 110 metre çapında alçak ve yayvandır. Kuzey kesiminde yüksekliği 5,6 metre iken güney kesimde 3,2 metredir. Yerleşme, MÖ 3. binyılın ilk çeyreğine tarihlenmektedir. Höyük, Keban Baraj Gölü altında kalacak olan arkeolojik değerlerin saptanması amacıyla bölgede R. Whallon ile S. Kantman başkanlığında yapılan yüzey araştırmaları sırasında 1967 yılında saptanmıştır. Daha sonra Aşvan Projesi çerçevesinde 1970-71 ve 1973 yıllarında David French başkanlığında, S. Helms yönetiminde kazı çalışmaları yapılmıştır. Ana toprağa kadar inilen kazılarda dört ana tabaka saptanmıştır. Bu tabakalardan 1. ve 2. tabakalar A ve B olarak iki evrelidir. Diğer yandan bunlardan ayrı olarak yüzey toprağı içinde Erken Tunç Çağı III. evreye tarihlenen boyalı çanak çömlek parçaları bulunmuştur. Bu katmanın, erozyon ve benzeri etkilerle sıyrılmış olduğu düşünülmektedir. En kapsamlı mimari kalıntılara üçüncü tabakada ulaşılmıştır. Taş temel üzerine kerpiç duvarlı dört yapı ortaya çıkarılmıştır. Bu yapılardan köyün en dışındaki yapı olduğu düşünülen yapının ambar olarak kullanılmış olduğu, diğer iki yapının da tahıl vs. öğütme mekanı ve silo olduğu düşünülmektedir. Tüm tabakalarda ele geçen çanak çömleğin üç ana mal grubu içinde değerlendirmesi yapılmaktadır. Bir mal grubu yüzey toprağı içinde, açık krem renk ve fon üzerine kırmızı boya bezemeli mal ile çizi üçgen ve nokta bezemeli devetüyü maldır. Malatya – Elazığ boyalı malı olarak tanımlanan ve Erken Tunç Çağı ortalarına tarihlenen maldır. Diğer bir ana grup tüm tabakalarda görülen devetüyü renkli hamurlu ve açkılı maldır. Üçüncü mal grubu ise pembe ve krem renkli maldır. Bu mal da tüm tabakalarda bulunmaktadır. Üçüncü tabakada kilden yapılıp pişirilmemiş olan, geometrik bezemeli silindir mühür, Irak'ın Babil İli'ndeki bir höyük olan Jemdet Nasr özellikleri göstermektedir. Ayrıca yine pişmemiş kilden yapılmış figürin parçaları bulunmuştur. İkinci tabakada ele geçen başı bezemeli, boynu boğumlu bakır bir iğne, boynu çizgi bezemeli iğne ve bakır – tunç spiral, kazılarda bulunan çok az sayıdaki maden buluntulardır. Sırçan Tepe Höyüğü Sırçan Tepe Höyüğü, Aksaray ilinin kuzeydoğusunda, Bebek Köyü'nün 500 metre kuzeyinde yer alan bir höyüktür. Tepe, 196 metre çapında ve 4 metre yüksekliğindedir. Höyük, eski bir krater ağzı olduğu düşünülen ovanın güneybatısını sınırlayan Kılavuz Tepesi eteğinde, Geçit Deresi alt sekisinde olup ufak ve yayvan bir höyüktür. Sırçan Tepe, 1994 yılında araştırma başkanlığını İstanbul Üniversitesi Prehistorya Anabilim Dalı'ndan Prof. Dr. Ufuk Esin'in yaptığı Aşıklı Höyük / Aksaray Projesi kapsamında iki bağımsız çalışmadan biri olan ve aynı Anabilimdalı'ndan Prof. Dr. Sevil Gülçur yönetimindeki Aksaray, Nevşehir, Niğde İlleri 1994 Yüzey Araştırmaları sırasında saptanmıştır. Bu yüzey araştırmaları sırasından oldukça yoğun biçimde Çanak Çömleksiz Neolitik Çağ'a tarihlenen obsidiyen aletler, Kalkolitik Çağ ve Erken Tunç Çağı'na tarihlenebilecek az sayıda çanak çömlek parçaları toplanmıştır. Yonga üzeri kazıyıcılar, sayı olarak en çok ele geçen yontmataş aletlerdir. Diğer aletler sırtlı dilgiler, kullanılmış / düzeltili dilgiler, kullanılmış / düzeltili yongalar, dilgi üzeri kazıyıcılar, çekirdek üzeri kazıyıcılar, çentikli dilgiler ve uçlardır. Obsidiyen yanı sıra çakmak taşından bir çekirdek ve birkaç parça yumru da ele geçmiştir. Höyükte gözlenen yontmataş alet endüstrisi, civardaki Aşıklı Höyük, Musular Höyük ve Yellibelen yerleşmeleriyle paralellik göstermektedir. Byblos uçlarının benzerleri ve baskı tekniğiyle yapılmış ok uçları Aşıklı'dan daha geç bir evreye ait görülmekte fakat Musular ve Yellibelen'le denk düşmektedir. Diğer yandan Musular ve Yellibelen Aşıklı merkez yerleşmesine bağlı yerleşmelerken Sırçan Tepe bağımsız bir yerleşme olarak görülmektedir. Günümüz Aksaray İli sınırları içinde Çanak Çömleksiz Neolitik Dönem'i temsil eden bir dizi yerleşme ve bunların civarında çok sayıda obsidiyen işliği bilinmektedir. Bu işliklerde obsidiyen çıkarılıp, çoğu kez yarı işlenmiş hale getirilmektedir. Bu yarı işlenmiş malzemenin sadece yakın yerleşmelerle değil, uzak bölgelerle de takasa konu olduğu anlaşılmaktadır. Buluntular üzerindeki araştırmalar, Ürdün'deki Eriha yerleşmesinde de Aksaray civarından giden malzemeyi saptamıştır. Pierre Joxe Pierre Joxe (d. 28 Kasım 1934, Paris), Fransız bakan. Fransız tarihçi Daniel Halévy'nin torunu, Fransız siyasetçi Louis Joxe'un oğludur. 60 yaşından sonra sırf Bach çalabilmek için viyolonsel öğrenmiş ve müzikseverdir. Aynı zamanda Georges Bizet'nin kuzeni olan piyanist büyükannesi kendisine piyano çalmayı küçük yaşta öğretmiştir. Hukuk tahsilini yaptıktan sonra 1960-1962 yılları arasında Ulusal İdare Okulu'nda Yüksek Lisans eğitimini tamamlamış ve 1962 yılında Sayıştay'a denetçi olarak girmiştir. 1963-1973 yıllarında Paris Siyasal Bilgiler Enstitüsü'nde öğretim görevlisi olarak bulunmuştur. François Mitterrand'a yakınlığıyla da bilinen Joxe, Sosyalist Parti'ye katılmıştır. 1973'ten itibaren milletvekilliği, Sosyalist Parti Meclis Grubu Başkanlığı, Sanayi, İçişleri ve Savunma Bakanlığı gibi görevlerde bulunmuştur. İçişleri Bakanlığı görevinde polisliğin modernleşmesi ve gelişmesi konusunda çaba sarf etmiş, Korsika'nın Paris nezdinde otonom hale gelmesini sağlamıştır. Körfez Savaşı döneminde Savunma Bakanlığı görevinde bulunmuş ve bu dönemde Fransa Savaşa müdahil olmuştur. Dönemin Maliye Bakanı Michel Sapin'in önerisi üzerine bakanlar kurulunca Sayıştay 1. Başkanlığı'na atanması ile bakanlık görevi son bulmuştur. 1993-2001 yılları arasında Sayıştay 1. Başkanlığı görevinde bulunmuş ve görev süresinin bitmesine iki yıl kala dönemin Meclis Başkanı Raymond Forni tarafından Anayasa Konseyi üyeliğine atanmıştır. Böylelikle Fransa Anayasa Konseyi tarihinde ilk kez baba (1977-1989) oğul (2001-2010) üyelik yapan ilk kişiler olmuşlardır. Fransa Uluslararası İlişkiler Derneği Başkan yardımcısı, Cezayir-Fransa Derneği Başkanlığı, Protestanlık Vakfı Başkanlığı gibi çeşitli dernek ve vakıflarda görev almaktadır. 1973 - 1979 : Saône-et-Loire Genel Konseyi üyesi 1977 - 1983 : Chalon-sur-Saône Belediye Başkanı 3. yardımcısı 1979 - 1982 : Bourgogne Bölgesel Konseyi Başkanı 1989 - 1993 : Paris Konseyi (başkente özgü bir yerel yönetim şekli) üyesi 1992 - 1993 : Île-de-France Bölgesel Konseyi üyesi Palk Boğazı Palk Strait ("Tamilce: பாக் சலசந்தி"), Hindistan bölgesi Tamil Nadu ile ada ülkesi Sri Lanka'nın Mannar Bölgesi arasındaki bir boğazdır. Kuzeydoğu'daki Bengal Körfezi ile Palk Körfezi'ni, dolayısıyla güneybatıdaki Mannar Körfezi'ni birbirine bağlar. Boğaz, 53'e 80 km genişliktedir. Tamil Nadu'daki Vaigai Nehri gibi pek çok nehir buraya akar. Bu boğaz ismini, Company Raj döneminde Madras Başkanlığı valiliği yapan (1755-1763) Robert Palk'tan almıştır. Boğazın güney ucunda düşük seviyedeki takımadalar ve resif sığlıklarının oluşturduğu Âdem Köprüsü olarak adlandırılan zincir sığlık bulunur. Bu zincir, Tamil Nadu'daki Pamban Adası'ndaki (Rameswaram Adası olarak da bilinen) Dhanushkodi ile Sri Lanka'daki Mannar Adası arasında uzanır. Rameswaram Adası, Hindistan anakarasına Pamban Köprüsü vasıtasıyla bağlanır. 1914'ten itibaren Madras/Chennai'den Dhanushkodi'ye düzenli tren ve Mannar Adası'ndaki Talaimannar'a feribot seferleri, dolayısıyla Kolombo'ya tren seferleri yapılmıştır. 1964'te bir siklon Dhanushkodi'yi ve demiryolunu harap etmiştir, ayrıca Palk boğazı ve Palk Körfezi kıyıları boyunca ciddi hasara sebep olmuştur. Dhanushkodi tekrar kurulmamıştır ve Talaimannar ile Mahawilachchiya arasındaki demiryolu hattından vazgeçilmiştir. Rameswaram ile Talaimannar arasındaki küçük iskelelerdeki feribot seferleri de, bu tarihten itibaren durmuştur. Yüzyıllardır balıkçı teknelerinin ve ufak çaptaki ticaret gemilerinin geçtiği Palk boğazı, sığ suları ve resifleri nedeniyle büyük gemilerin geçişini zorlaştırmaktadır. Büyük gemiler geçiş yolundaki engeller nedeniyle Sri Lanka'nın etrafından dolaşmak zorunda kalmaktadır. Boğaz boyunca bir kanal tasarısı, ilk defa 1860'ta Hindistan'daki İngiliz hükûmetine sunulmuştur ve günümüze kadar pek çok komisyon, bu tasarı üzerinde çalışmıştır. Yapılan en son çalışma, 2004 yılında Tamil Nadu hükûmeti tarafından oluşturulan çevresel etki değerlendirmesi ve yapılabilirlik araştırması Sethusamudram Gemi Kanalı Projesi'dir. Ancak bu plana, çeşitli dini gruplar tarafından karşı konulmuştur. Binlerce yıl önce Sanskritçe yazılmış olan ve önemli Hint kutsal metinlerinden biri kabul edilen Hint epik şiiri "Ramayana"; Rama'nın, vanara ordusunun yardımıyla, karısı Sita'yı, Asura kralı Ravana'dan kurtarmak için denizi boydan boya geçerek Lanka'ya ulaşan bir taş köprü inşa etmesini anlatır. NASA uydusunun çektiği Âdem Köprüsü fotoğraflarından cesaretlenen Ram Karmabhoomi hareketi, bu kanalın inşa edilmesini önlemek amacıyla oluşturulmuştur. Hindistan Ulusal Kongresi liderlerinden biri olan Rahul Gandhi, Rama'nın var olmadığını söyleyerek bir tartışma başlatmıştır. Bu ifade, daha sonra Ulusal Kongre tarafından "Şimdiki Hükümetin dediği bir şey" olarak aktarılmıştır. Daha sonra Hindistan hükûmeti, Yüce Divan'da bir beyannamede, Rama tarafından inşa edilen bir köprünün tarihi olarak hiçbir kanıtının bulunmadığını ifade etmiştir. Çin Ulusal Uzay İdaresi Çin Ulusal Uzay İdaresi [ İngilizce: China National Space Administration (CNSA), ], Çin'in ulusal uzay programından sorumlu olan uzay ajansıdır. Uzay aktivitelerinin planlanması ve geliştirilmesinden sorumludur. CNSA ve Çin Havacılık Şirketi (CASC), Çin Havacılık ve Uzay Sanayi Bakanlığı tarafından düzenlenen uzay araştırmalarını geliştirme projelerini hayata geçirmekten sorumlu otoriteler kabul edilirler. 2012 itibarıyla 8 Çinli astronot uzay yolculuğu yapmıştır: CNSA altında dört bölüm vardır, bunlar: Debre Belediyesi Debre Belediyesi (Makedonca: Општина Дебар) Makedonya'nın batısında, ülkenin Arnavutluk sınırına çok yakın konumda bulunan bir belediyedir. Belediyenin merkezi Debre’dır. Belediye, Makedonya'nın idari dağılımında Güneybatı Bölgesi'nde yer alır. Kuzeyinde Mavrova ve Rostuşa Belediyesi, doğusunda Drugovo Belediyesi, güneyinde Merkez Jupa Belediyesi, batısında Arnavutluk devleti vardır. 2002 sayımlarına göre Debre Belediyesi’nin toplam nüfusu 19.542 kişidir. Bu nüfusun etnik dağılımı şu şekildedir: Arnavutlar 11.348; Makedonlar 3.911; Türkler 2.684 ve diğerleri… Manifest Destiny Açık Kader (İngilizce "Manifest Destiny"), 19. yüzyılda Amerika Birleşik Devletleri'nde Amerikalı yerleşimcilerce kıtanın doğu kıyısından batı kıyısına kadar genişlemenin mukadder olduğunu ifade eden ideolojidir. Eski Dünya'yı kurtarmak için yeni bir cennet inşa etmek üzere yeni toprak potansiyelleri tarafından oluşturulan misyon duygusudur. Deyimin kendisi birçoğuna göre farklı şeyler ifade eder ve birçok kişi bunu reddeder. Howe'a göre Amerikalıların fikirbirliğiyle Amerikan emperyalizmini temsil etmez ve bunu millî politika dahilinde acı muhalefet kışkırtmıştır. "Manifest Destiny" Demokratların çoğunun güçlü desteğini almıştır ve Whig Partisi ise şiddetle karşı çıkmıştır. ABD'nin Vahşi Batı olarak bilinen batısına doğru hızla genişleyen Beyaz yerleşimciler ve kaybedilen Kızılderili toprakları yüzünden Kızılderili savaşları ile Kızılderili soykırımlarının tetikleyici sebeplerinden biridir. Jagged Edge Jagged Edge, Amerikalı R&B müzik grubu. Grup, ikiz kardeşler Brandon ve Brian Casey ile Kyle Norman ve Richard Wingo'dan oluşmaktadır. İlk albümlerini 1998'de yayınladılar, ancak asıl başarılarını 2000'de yayınladıkları ikinci stüdyo albümleri "J.E. Heartbreak" ile yakaladılar. Albüm RIAA'den 2 kez platin sertifika aldı. Albümün en öne çıkan şarkısı "Let's Get Married" ABD R&B listesinde bir numara oldu. Grup üçüncü albümleri "Jagged Little Thrill" ile başarısını devam ettirdi ve albüm platin sertifika aldı. İki yıl aradan sonra 2003'te dördüncü albümleri "Hard"ı, 2006'da da kendi adlarını taşıyan "Jagged Edge" albümlerini yayınladılar ve her iki albüm de altın sertifika aldı. Grup Mayıs 2009'da plak şirketini değiştirerek Slip-N-Slide Records'la anlaştı. Bu şirketle ilk albümleri "The Remedy"yi 2011'de yayınladılar. Mystic Mandolyn Wind Ludlum ya da sahne adıyla Mystic Amerikalı hip hop şarkıcısı. Digital Underground grubuyla yaptığı kayıtlar ve turnelerden sonra, 2001'de ilk solo albümünü yayınlamıştır. "Cuts for Luck and Scars for Freedom" adlı albümünün tanıtımı için 2001'de The Black Eyed Peas'in turnesine katılmıştır. Albümdeki şarkılardan, Planet Asia ile düet yaptığı, "W" o yıl ilk defa verilen En İyi Rap/Sung İşbirliği Grammy Ödülü'ne aday gösterildi. Ayrıca aynı yıl Mystic BET Ödülleri'nde en iyi kadın hip hop sanatçısı kategorisinde de aday gösterildi. Planet Asia Planet Asia ya da diğer adıyla King Medallions (gerçek adı Jason Green, d. 24 Ekim 1976) Fresno, Kaliforniya doğumlu underground hip hop şarkıcı; hip hop grupları Cali Agents ve Skhool Yard'ın üyesidir. Olga Fikotová Olga Fikotová (d. 13 Kasım 1932, Prag), Çekoslovak ve Amerikalı eski disk atıcı. Spora basketbolla başladı ve Çekoslovak Milli Takımı'nda oynadı. 1956 Melbourne Olimpiyatları'nda 53,69 m ile disk atma şampiyonu olan Fikotová, Amerikalı atlet Harold Connolly ile Olimpiyatlar sırasında yaşadığı aşk sonucunda evlendi (1957) ve Kaliforniya'ya yerleşti. Ancak Amerikan vatandaşı olduktan sonra katıldığı dört olimpiyatın hiçbirinde madalya kazanamadı. Olga ve Harold Connoly çifti 1975 yılında boşandı. Tatar Boğazı Tatar Boğazı ("Çince: 韃靼海峽, Japonca: (Mamiya Boğazı), Rusça: Татарский пролив") Rusya'nın Sahalin adasını, Asya ana karasından ayıran, Ohotsk Denizi'ni Japon Denizi'ne bağlayan ve Büyük Okyanus'ta bulunan bir boğazdır. 900 km uzunlukta, 4 ila 20 m derinlikte ve en dar kısmı 7.3 km genişliktedir. "Tatar" ismi, Avrupalılar tarafından Merkez Asya ve Kuzey Asya'da bulunan çeşitli halklar için kullanılmaktaydı. Mançuların 1644 yılında Ming Hanedanı'nın çöküşüyle birlikte öne çıkışıyla "Tatar" ismi, onlar için de kullanılmaya başlandı ve Mançurya (ayrıca Moğolistan), Avrupalılar tarafından "Çin Tatarları" olarak bilinmeye başladı. Dolayısıyla, 1787 yılında Jean-François de La Pérouse Sahalin ve "Çin Tatarı" ana karası arasındaki boğazı haritasını çıkarttığında, bu su kütlesine "Tatar Boğazı" adını verdi. Japonya'da bu boğaz, adını, 1808 yılında buraya yolculuk eden Mamiya Rinzō'dan almıştır. "Mamiya Boğazı" ismi, Philipp Franz von Siebold'un "Nippon: Archiv zur Beschreibung von Japan" kitabıyla tanıtılmıştır (1832–1854). Rus haritalarında, Amur Nehri'nin ağzının güneyinde bulunan, boğazın en dar bölümüne Nevelskoy Boğazı denir. Bu isim, bölgeyi 1848 yılında keşfeden Amiral Gennadiy Nevelskoy anısına verilmiştir. Rus haritalarında ayrıca; buranın kuzeyinde bulunan, Amur Nehri'nin aktığı su kütlesinin adı, Amur Liman olarak geçmektedir; ve de "Tatar Boğazı" ismi Nevelskoy Boğazı'nın güneyinde bulunan, su kütlesinin en büyük olduğu yere verilmiştir. Güneyden yaklaşıldığında gittikçe sığlaşan ve koy başlangıcı gibi görünen Tatar Boğazı, Avrupalı kaşifler için bir muammaydı. 1787 yılında kâşif Jean-François de La Pérouse, yerel halkın ona, Sahalin'in bir ada olduğunu söylemesine rağmen riske girmemeye karar vererek güneye döndü. 1797 yılında William Robert Broughton, Tatar boğazının bir koy olduğunu düşünerek vazgeçti. 1805 yılında Adam Johann von Krusenstern, boğaza kuzeyden girmeyi denedi ancak başarısız oldu. 1808 yılında Avrupalılar tarafından çok tanınmayan Mamiya Rinzō boğazı keşfetmeyi deneyen kaşiflerden biridir. En sonunda, 1848 yılında Gennady Nevelskoy boğazı geçmeyi başardı. Ruslar bu boğaz yolunu bir sır olarak tuttu ve Kırım Savaşı'nda, Amur İlhakı sırasında İngiliz filosundan kaçmak için kullandılar. "S-117" isimli Sovyet Şçuka sınıfı denizaltısı, 15 Aralık 1952'de Tatar Boğazı'nın Japon Denizi'ne yakın olan kısmında bilinmeyen sebeplerden dolayı kayboldu. Denizaltının su üstü gemisi veya deniz mayınıyla çarpıştığı düşünülmektedir. Bu olayda mürettebatın kırk yedisi birden ölmüştür. 1 Eylül 1983 tarihinde, ABD parlamento üylerinden Larry McDonald'ın da dahil olduğu 269 kişilik Korean Air'ın 007 sefer sayılı uçuşu gibi, Soğuk Savaş'ın en gergin olaylarından biri Tatar Boğazı'nın güneydoğu kısmında gerçekleşmiştir. Sovyet hava sahasına sapan uçak, Sahalin Adası'nın batısında Sovyet Su-15 avcı uçağı tarafından saldırıya uğramıştır. Uçak, boğazdaki tek kara parçası olan Moneron Adası'nın yakınında suya düşmüştür. Japon ve Kore gemilerinin yardımıyla ABD tarafından yürütülen arama, Moneron Adası'nın kuzeyindeki 225 km²'lik bir alanda yapılmıştır 1956 yılında Sovyet hükümeti, Japon Denizi'ne akan soğuk suya engel oluşturarak Japon Denizi etrafındaki bölgelerin sıcaklığının yükseltmek için Tatar Boğazı'na yükseltilmiş yol kurma tasarısı hazırladı. Ruslar, bu yapının, Japon Denizi'nin sıcaklığını ortalama 35 derece artıracağını açıklamışlardır. Ana karadaki Vanino, Khabarovsk Krai limanını, Sahalin adasındaki Kholmsk arasında 1973'ten beri bir Tren feribotu görev almaktadır. Haritaya bakıldığında Tatar Boğazı'nın, Ohotsk Denizi ile Japon Denizi arasında uygun bir geçiş hattı olduğu düşünülebilir. Ancak, deniz hatlarıyla ilgilenen Sahalin Denizcilik Firması (SASCO), gemilerini nadiren boğazdan geçirdiğini açıklamıştır. Kış mevsiminde Vanino'dan Magadan'a giden genel rota, Tsugaru Boğazı'ndan ve Hokkaido çevresinden geçmektedir; yaz mevsiminde takip edilen rota ise La Pérouse Boğazı ve Sahalin çevresinden gitmektedir. Sadece sakin bir havada az kargoyla, Magadan'dan Vanino'ya dönen gemiler, en kısa yol olan Amur Liman, Nevelskoy Boğazı ve Tatar Boğazı'ndan geçmektedir (SASCO'nun tabiriyle "Sakhalinsky Proliv"). Sahalin adası ve ana kara arasında boğazın altından geçen Sahalin Tüneli projesi, Josef Stalin yönetiminde başlamıştır, ancak Stalin'in ölümüyle proje terkedilmiştir. Günümüzde Rus siyasetçiler tarafından bu tünelin tekrar inşası konuşulmaktadır. Kurt-köpek kırması Kurt-köpek kırması, kurt ("canis lupus") ile köpeğin ("Canis lupus familiaris") çiftleşmesinden türeyen kanid. Kurt-köpek kırmaları zaman zaman -özellikle yetiştiricileri tarafından- kurt köpeği olarak adlandırılsa da Türkçede bu isim daha çok kurda benzeyen köpek ırkları için kullanıldığından karışıklığa neden olabilir. Bunun yanı sıra çeşitli kamu kurumlarınca ve hayvan hakları kuruluşlarınca da "kurt-köpek kırması" ismi tercih edilir. Köpekler kurtlarla gönüllü olarak çiftleşirler ve kurt-köpek kırmaları doğurgandır. Çeşitli hayvan hakları organizasyonları, beş nesil atalarından biri kurt olan köpekleri "kurt-köpek kırması" kabul ederler. Kasai Nehri Kasai Nehri (Angola dilinde Cassai), Kongo Nehri'nin bir akarsu koludur ve merkez Afrika'da. Nehir, Angola'dan başlar ve Angola ile Kongo Demokratik Cumhuriyeti arasında sınır görevi görür, daha sonra Kongo'ya akarak, Kinşasa'nın kuzeydoğusunda bulunan Kwamouth'da Kongo Nehri'ne katılır. Kasai'nin akarsu kolları arasında: Fimi, Kwango ve Sankuru nehirleri bulunur. Kasai'nin, Fimi'nin su girdisi'nden Kongo Nehri'ne uzanan kısmı Kwah Nehri olarak bilinir. Kasai'nin boşaltma havzaları genel olarak ekvatoryal yağmur ormanları bölgeleridir. Ubangi Nehri Ubangi Nehri (diğer adıyla Oubangui Nehri) Orta Afrika'daki Kongo Nehri'nin en büyük sağ akarsu koludur. Mbomou ve Uele nehirlerinin birleşimiyle başlar ve batıya akar, güneybatı'ya bükülerek Bangui'nin içinden geçer, sonra güneye dönerek Liranga'daki Congo'ya akar. Ubangi'nin boyu yaklaşık olarak 1,060 kilometredir. Uele ile birlikte en uzun kolu 2,270 kilometredir. Ubangi'nin havzası 772,800 kilometre kare genişliğindedir ve Kongo Demokratik Cumhuriyeti, Orta Afrika Cumhuriyeti ve Kongo Cumhuriyeti gibi ülkelerin topraklarını içine alır. Bangui'deki debisi, saniyede 800 metreküp ile 11,000 metreküp arasında değişmektedir ve ortalama olarak saniyede 4,000 metreküptür. Kongo Nehri ile birlikte Bangui ve Brazzaville arasındaki nehir taşımacılığı için önemli yollar sağlar. Kaynağından, Bangui'nin aşağısına kadarki 100 kilometrelik kısmı, Orta Afrika Cumhuriyeti ve Demokratik Kongo Cumhuriyeti arasındaki sınırı belirler. Daha sonra, Kongo Nehri'ne dökülmeden önce Demokratik Kongo Cumhuriyeti ile Kongo Cumhuriyeti arasındaki sınırı belirler. 1960larda Ubangi'den, Çad Gölü'ne dökülen Chari Nehri'ne su aktarma projesi teklif edildi. Projeye göre Ubangi'den gelecek olan su, Çad Gölü'ne aktarılınca, on milyonlarca Orta Afrikalı ile Sahellilere balıkçılık ve daha iyi tarım sağlayacaktır. Havza arası su transfer şeması, 1980lerde ve 1990larda Nijeryalı mühendis J. Umolu (ZCN) ve İtalyan firma Bonifica (Transaqua) tarafından tasarlanıp sunulmuştur. 1994'te Çad Gölü Havzası Komisyonu, benzer bir proje sundu ve Mart 2008 zirvesinde, Çad Gölü Havzası Komisyonu dahilindeki ülkelerin devlet başkanları, akarsu transferi projesiyle ilgilendiler. Nisan 2008'de Çad Gölü Havzası Komisyonu, yapılabilirlik araştırması teklifinin talebi için reklam kampanyası başlattı. Benue Benue ("Fransızca: la Bénoué") Nijer Nehri'nin ana kollarından biridir. Nehir, aşağı yukarı 1,400 kilometre uzunluğunda ve yaz aylarında su taşıtlarının neredeyse serbestçe yol alabileceği şekildedir. Sonuç olarak, aktığı bölgede önemli bir taşıt yolunu oluşturur. Kamerun'un kuzeyindeki Adamawa Platosu'ndan başlar ve batıya akar. Garoua kasabası ve Lagdo Rezervi'nin içinden geçerek Mandara dağları'nın güneyinde Nijerya'ya gider, sonra Jimeta, Ibi ve Makurdi'nin içinden geçer ve Nijer'deki Lokoja'ya ulaşır. Nehrin büyük akarsu kolları, taşkınlar sırasında Benue Nehri'ni, Çad Gölü sisteminin bir parçası olan Logon Nehri'ne bağlayan Gongola Nehri ve Mayo Kébbi'dir. Diğer kollar arasında Taraba Nehri ve Katsina Ala Nehri bulunur. Kesişme noktalarında Benue Nehri, Nijer Nehri'ni hacim olarak geçer (ortalama debileri: 3400 m³/s Benue, 2500 m³/s Nijer). İlerleyen yıllarda irigasyon nedeniyle iki nehrin de yüzey suyu miktarı oldukça düşmüştür. Doorn Doorn Utrecht iline bağlı, merkezi Hollanda'da Utrechtse Heuvelrug'a belediyesinde bir ilçedir. 1 Ocak 2008 tarihinde ilçe nüfusu 10.052'dir. 886-895 yılları arası bazı tarihi bilgilere göre şehrin eski adı "Thorheim"di. Kelime anlamı eski mitolojik tanrılarda Thor'un evi anlamına gelir. Doorn; Hollanda Kraliyet Deniz Kuvvetleri için önemli bir temel oluşturmaktadır. Von Gimborn Arboretum, Utrecht Üniversitesi botanik bahçeleri sitelerinden biri, kenti yakınlarında yer almaktadır. 1918'de tahttan indirilmesinden sonra, son Alman İmparatoru II. Wilhelm, köyün merkezinde bulunan Doorn kalesinde (Huis Doorn) yaşamıştır. 1941 yılında Doorn'da öldü. Hollandalı yazar Simon Vestdijk hayatının büyük bir kısmı (1939 ve 1971 yılları arasında, birkaç kısa aralıklar hariç) için Doorn yaşadı. Doorn çevresi romanlarıyla birçok peyzaj açıklamaları açıkça fark edilebilir. Doorn 1 Ocak 2006 yılına kadar Utrecht'ten bağımsız bir belediye idi. Tiffany Alvord Tiffany Lynn Alvord (d. 11 Aralık 1992) Kaliforniya doğumlu şarkıcı ve söz yazarı. 10 yaşından beri şarkı sözleri yazıyor. İlk videosunu 2008'de 15 yaşındayken YouTube'a yükledi ve tanınmaya başladı. Son 4 yılda YouTube'a 120'nin üzerinde videosu yüklendi ve YouTube'da 2.000.000'un üzerinde abonesi vardır. My Dream ve My Heart Is ve I've Got It Covered adlı 3 albümü vardır. Diyar Pala Diyar Pala (d. 30 Ağustos 1981; Londra, İngiltere), Türk R&B, Rap ve Hiphop şarkıcısı. 1981 yılında bir Türk ailenin ilk çocuğu olarak Londra'da dünyaya geldi. Her zaman sanata büyük bir ilgisi olan Diyar, bu ilgisini İngiliz televizyonunda yer alan dizilerde, küçük rolleri üstlenerek yansıtma imkânı buldu. Bunun yanı sıra diğer tutkuları seyahat ile şarkı söylemekti. Ziyaret ettiği ülkeler arasında Japonya, Hollanda, Macaristan, Mısır, Yunanistan, Almanya, Tayland ve daha çok ülke oldu. Yaptığı çok sayıda seyahatlerinden dolayı farklı farklı kültürleri tanıma imkânı bulan Diyar, bu seyahatlerinden edindiği tecrübeleri ve iki farklı kültür arasındaki sentezi kullanarak kendi yorumu ve tarzıyla 2007 yılının son aylarına doğru "Yeni bir Flow" albümünü yayınladı. Albümü aynı anda İngiltere ve Türkiye’de piyasaya sürdü. Bu albümde Londra'daki hayatını baz alarak, problemlerini, sevinçlerini ve çeşitli kavramlara olan kızgınlığını dile getirdi. Bunun dışında çeşitli rap müzisyenleri ile çalışma imkânını buldu. Ancak arabesk ezgilerini ve RNB melodileri ile birleştirip, şarkılarını kendi tarzında yorumlayarak, kısa zaman içinde büyük bir hayran kitlesine sahip oldu. Diyar Pala 2012 yılında Pompalamasyon adlı şarkısı için Mercan ile birlikte klip çektikten sonra sessizliğe büründü. Okan bayülgen adlı programa Mercan ile birlikte çıkıp birkaç şarkısını da seslendirdiler. Daha sonrasında herhangi bir albüm hazırlığına girişmeyerek Londra'daki yaşamına geri döndü. Bu süre zarfında hayranları ile Instagram ve Twitter üzerinde yazıştı. 16 Mayıs 2016 tarihinde Diyar Pala, resmi Youtube hesabında "dikkatli izle ve paylaş" adlı bir video yayımladı. Twitter üzerinden bu videoyu paylaşarak yeni albüm hazırlığı içerisinde bulunduğunu söyledi. Videonun içeriğinde albümün gelmeyecek olduğunu belirten bir hareket bulunuyordu. 1 Kasım 2016'da Pompalamasyon için bir remix hazırladı ve Spotify gibi mecralarda paylaştı. Diyar Pala bu durum hakkında Ocak ayının 3. haftasında Instagram hesabında bir fotoğraf paylaşarak "Diyar Pala müziğe dönmek için hazırlanıyor - az daha sabır" yazdı. 8 Nisan 2017 tarihinde Anıl Piyancı, DJ Artz ve Kamufle ile Kötü Bir Gün adlı düeti paylaşıldı. Böylece Diyar Pala yarı bir dönüş yapmış oldu. 8 eylül 2017 tarihinde "Bana Ne" adlı şarkıyı yayımladı 27 Temmuz 2018 HAYATep isimli toplamda 5 şarkılık albüm yayımladı. Wilhelmina (Hollanda kraliÃ§esi) Wilhelmina ("Wilhelmina Helena Pauline Maria van Oranje-Nassau"; 31 Ağustos 1880 – 28 Kasım 1962), 1890'dan 1948'deki feragatına kadar Hollanda Kraliçesi idi. Yaklaşık 58 yıl, diğer Hollanda hükümdarlarından daha uzun süre, hüküm sürdü. Hükümdarlığı, Birinci ve İkinci Dünya Savaşlarını, 1933 Hollanda ekonomik krizini ve Hollanda'nın büyük bir sömürge gücü olarak gerilemesini gördü. Hollanda Prensesi Wilhelmina Helena Pauline Maria, Orange-Nassau Prensesi, Lahey, Hollanda 31 Ağustos 1880 tarihinde doğdu. Kral III. Willem ve Adelheid Emma Wilhelmina'nın tek çocuğuydu. III. Willem'in ilk eşinden (Sophie'dan) ile üç oğlu vardı. Wilhelmina dört yaşındayken, Alexander öldü ve veliaht oldu. Bu olaydan hemen sonra Prenses Wilhelmina Hollanda Kraliçesi oldu. Asıl Kral III. Willem, 23 Kasım 1890 tarihinde öldü ve annesi Emma, kral naibi oldu. 1895 yılında, Kraliçe Wilhelmina'ya ziyarete gelen Kraliçe Victoria, ziyaret defterine şu notu yazmıştır: "Genç Kraliçe ... hala gevşek takılan saçlarınız var. İnce, zarif, çok akıllı ve çok sevimli bir kız gibi bir izlenim bırakıyorsunuz. İyi derecede İngilizce konuşuyor ve sevimli tavırlarınız ile nasıl davranması gerektiğinizi biliyorsunuz." Wilhelmina 6 Eylül 1898 tahta çıktı. 7 Şubat 1901 tarihinde,Wilhelmina "Mecklenburg-Schwerin" Dükü Henry ile Lahey'de evlendi. Wilhelmina 1901 ve 1906 yılında düşükler yaşadı ve 1902 yılında bir çocuğu ölü doğdu. Bu dönemde, Wilhelmina varisi olası onun ilk kuzeni William Ernest, Saxe-Weimar-Eisenach Grandük oldu. 30 Nisan 1909 tarihinde çocuksuz bir evlilik sekiz yıl sonra Juliana'nın doğumuyla büyük bir rahatlama yaşadı. 20 yaşında, Kraliçe Wilhelmina, Transvaal'de güç durumda olan Cumhurbaşkanı Paul Kruger'ı kurtarmak için Güney Afrika'ya Hollanda bir savaş gemisi gönderdiği zaman, bu nitelikleriyle erken yaşta hükümdarlık vasıflarını ortaya çıkardı. Kraliçe Wilhelmina de iş konularında keskin bir anlayışı vardı ve yaptığı yatırımlar onu çok zengin bir kadın, kızı Kraliçe Juliana tarafından ve torunu Kraliçe Beatrix tarafından muhafaza edilmesi sağlandı. Wilhelmina küçük ama iyi eğitimli ve donanımlı bir ordu istedi. Wilhelmina bir "asker kraliçesi" seçildi. Her ne kadar kadın olduğu için Başkomutan vasfında görülmese de her fırsatta orduyu yönetti. Sivil huzursuzluk Rusya'daki 1917 Bolşevik devriminden etkilendi. Bu bakış, savaştan sonra Hollanda'nın sivil huzursuzluğunu arttırdı. Sosyalist lider Pieter Jelles Troelstra, mevcut hükûmeti ve monarşiyi ortadan kaldırmak istiyordu. Şiddetli bir devrim yerine işçiler tarafından desteklenen seçimlerle Parlamento denetimini kazanmayı umuyordu. Bununla birlikte genç Kraliçe popülaritesini mevcut hükümete olan güveni geri kazanılmasına yardımcı oldu. Wilhelmina açık bir faytonla, kalabalık içinde kızıyla birlikte binerek bir kitle gösterisinde bulundu. I. Dünya Savaşı sonunda Kaiser Wilhelm'e, Kraliçe Wilhelmina ile yaptığı aile bağlarının da etkisiyle kendisine siyasi sığınma hakkı verildi. 1920'lerde ve 1930'larda, Hollanda endüstriyel bir güç olarak ortaya çıkmaya başladı. 1934 yılında, Wilhelmina'nın annesi Kraliçe Emma ve eşi Prens Hendrik öldü. Interbellum, ve en önemlisi 1930'ların ekonomik krizinde, aynı zamanda Wilhelmina'nın kişisel gücünün doruğa ulaştığı dönemdi; sadık bir monarşist başbakan olan, Hendrik Colijn ardışık hükümetler döneminde, Wilhelmina boğuştuğu devlet sorunlarının birçoğunda görev almıştır. Kızı Prenses Juliana'yı Alman bir aristokrat olan Prens Bernhard ile evlendirdi. Kraliçe başlangıçta Nazi rejiminin destekçisi olduğu iddia edildi, ancak bu konuda hiçbir kesin kanıt hiç bulunamadı. Ancak daha sonra Prens Bernhard'ın Reiter-SS (SS Süvari Kolordusu) üyesi olduğu ortaya çıktı. Daha sonra 1939 yılında hükümet, Nazi rejimi kaçan Alman Yahudileri için bir mülteci kampı kurulmasını önerdi. Kamp, Westerbork köyünden yaklaşık 10 km uzağa kuruldu. 10 Mayıs 1940 tarihinde Hollanda Naziler tarafından işgal edildi. Kraliçe ve ailesi Lahey’den kaçarak onları Kuzey Denizi'ne götürecek olan Birleşik Krallık’a ait olan HMS Hereward gemisine bindi ve 13 Mayıs’ta Birleşik Krallık’a ulaştı. Kraliçe’nin Hollanda’yı terk ettiği zaman Hollanda’nın Zeeland eyaleti işgal edilmemişti. Zeeland bölgesinin işgal edilmemiş bölgesinde bulunan Hollanda Silahlı Kuvvetleri 15 Mayıs’ta Nazilere teslim oldu. İngiltere’de bulunduğu süre boyunca sürgündeki Hollanda Hükümeti’nin sorumluluğunu kabul etti. Londra yaşadığı süre boyunca BBC servis ağını kullanarak Hollanda halkını desteklemek amacıyla Radio Oranje'ta konuşmalar yaparak Hollanda Direnişinin sembolü haline geldi. Hollanda'nın 1945 yılında kurtarılmasının ardından tekrar Hollanda'ya döndü. Kraliçe Wilhelmina 28 Kasım 1962 tarihinde 82 yaşındayken Het Loo'da öldü ve 8 Aralık'ta, Delft Nieuwe Kerk Hollanda Kraliyet Ailesi mezarlığına gömüldü. Wilhelmina ölümünden önce kızına taht devretmemiş olsaydı, Kraliçe Wilhelmina 72 yıl boyunca hüküm sürmüş olurdu ve Avrupa'nın ikinci en uzun saltanatı (Fransa Kralı XIV. Louis sonra) olurdu. Ganaj Ganaj veya Ganaş (), pasta, kek, şekerleme, bisküvi ve kurabiye arasına veya üzerini kaplamak veya süslemek için kullanılan bir kremadır. Ganajın yapımında kullanılan temel malzemeler kuvertür çikolata ve süt kremasıdır. Krema önce ısıtılır ve çikolata üzerine dökülür. İkisi yumuşak kıvama gelinceye kadar karıştırılır ve tercihe göre likör veya aromalar ilave edilir. Kullanılan çikolatanın türüne ve servis edilecek sıcaklığa göre çikolata ile krema oranı değiştirilebilir. İkiye bir ölçü (İki ölçek çikolataya bir ölçek krema) pasta arasına tercih edilirken, çikolatalı trüf yapımında bire bir ölçek kullanılır. Gimme Shelter "Gimme Shelter" İngiliz rock grubu Rolling Stones'un bir şarkısıdır. Gimme Shelter, 1969 yılı çıkışlı Let It Bleed albümünün açılış parçasıdır. Bu şarkı Rolling Stone'un Tüm Zamanların En İyi 500 Şarkısı listesinde bulunmaktadır. PYD PYD tam adı ile Demokratik Birlik Partisi (, "Ḥizb Al-Ittiḥad Al-Dimuqraṭiy"), 2003 yılında Kürtler tarafından Suriye'nin kuzeyinde kurulmuş bir siyasi partidir. Günümüzde hala faaliyet göstermektedir.2010 -2017 yılları arası Parti'nin liderliğini Salih Müslim yapmaktaydı. Partinin eş başkanlık görevini Eylül 2017'den beri Şahoz Hasan ve Ayşe Hiso yürütmektedir. Askeri kolu yaklaşık 65,000 kişiden oluşan YPG'dir. PYD, Suriye İç Savaşı'nın patlak vermesinin ardından, Suriye'de Halep Eyaleti'ndeki Kobani, Menbic, Tel Rıf'at; Haseke Eyaleti'nin Amude, Derik beldeleri, El Darbasiye kenti ve Şanlıurfa'nın Ceylanpınar ilçesinin karşında bulunan Resulayn kenti, Tirbesipiye kasabası ve Rakka ilinden Tel Abyad şehrinde siyasi ve askeri kontrolü elinde tutmaktadır. Demokratik Konfederalizm doktrini PYD'nin yönetimde olduğu bölgelerde uygulamaya konulmuştur ve hâlen bölgede etkisi görülmektedir. PYD, hem Özgür Suriye Ordusu hem de Suriye Baas Partisi Hükûmeti ile zaman zaman silahlı çatışmalara girmiştir. Ancak daha sonraki zamanlarda PYD'nin Silahlı kanadı YPG ve Özgür Suriye Ordusu Suriye'de faaliyet yürüten İslamcı örgütlere karşı ittifak yapmıştır. PYD, 30 Kasım 2015 tarihinden bu yana Sosyalist Enternasyonal'in danışma üyesidir. Suriye Demokratik Birlik Partisi (PYD), 2003'te kuruldu. Tüzüklerinde PKK kurucu lideri Abdullah Öcalan'ın "demokratik uygarlık ve demokratik toplum teorisi" vurgulandı. Partinin "ordusu" durumundaki YPG ise Suriye İç Savaşı ile etkinlik kazandı. Bunun dışında Asayiş ismiyle polis gücü niteliğinde bir yapı kuruldu. Partinin PKK ile olan ilişkisi tüzükte "Abdullah Öcalan'ın felsefesinden gurur duymak ve bu felsefeye bağlı olmak, Öcalan'ın esaretten kurtarılması için milli, ahlaki ve insani bir görev olarak mücadele etmek" ifadeleriyle de desteklendi. 13 Ekim 2015'te Uluslararası Af Örgütü, Demokratik Birlik Partisi (PYD) ile askeri kanadı YPG’nin Suriye'nin kuzeyinde Arap ve Türkmen sivillerin yaşadığı bölgeleri kullanılamaz hale getirdiğini, bölgedeki sivilleri zorla göç ettirdiğini, insan haklarını ihlal ettiği ve savaş suçu işlediğini bildiren bir rapor yayımladı. Bazı ihlâllerin işlendiğini kabul eden PYD, bunun sivillerin korunması için gerekli olduğunu savundu. YPG ise raporu yalanladı ve ihlallerin istisna düzeyinde olduğunu belirterek, savaş suçu işlendiğine dair iddiaların gerçekle ilgisinin bulunmadığını iddia etti. Suriye Muhalif ve Devrimci Güçler Ulusal Koalisyonu (SMDK) başkan yardımcısı Abdurrahman Mustafa; PYD'yi PKK'nın bir uzantısı olarak gördüklerini, Rakka ve Tel Abyad'da demografik yapıyı değiştirdiğini ve insan hakları ihlallerinde bulunduğunu iddia etti. PYD'nin, PKK ile bazı kaynaklara göre benzer görüşleri savundukları, bazı kaynaklara göre de aralarında bir ortaklık olduğu öne sürülmektedir. Abdullah Öcalan'ın kardeşi ve eski PKK üyelerinden Osman Öcalan, 2013 yılında verdiği bir röportajda PYD'nin PKK'ya bağlı olduğunu ve örgütün verdiği kararlara göre hareket ettiğini açıkladı. Ayrıca, PYD'nin kurulması görevinin Murat Karayılan'a verildiğini, bunu kabul etmemesi üzerine PYD'nin 2003 yılında kendisi tarafından kurulduğunu iddia etti. 2013 yılında Amerika Birleşik Devletleri Ulusal Terörle Mücadele Merkezi (NCTC)'nin her yıl yayımladığı ve dünyada faaliyet gösteren terör grupları hakkında bilgiler içeren "Terörle Mücadele Yıllığı" raporunda PYD'nin, PKK Kongra-Gel'in Suriye kolu olduğuna dair ifade yer aldı. 2014 ve 2015 yıllarında yayımlanan yıllıkların PKK ile ilgili kısmındaki bu ifade kaldırıldı. 2016'da Amerika Birleşik Devletleri Senatosu'nun Silahlı Hizmetler Komitesi'nde senatör Lindsey Graham'in Suriye konusunda sorularını yanıtlayan ABD Savunma Bakanı Ashton Carter, Graham'in "Raporlar, PYD ve YPG'nin PKK ile bağlantılı ya da en azından önemli ilişkileri olduğunu belirtiyor. Bu doğru mu?" şeklindeki sorusuna "Evet" yanıtını verdi. 2011-2012 yılları arasında CIA Direktörü olan David Petraeus, Münih Güvenlik Konferansı'nda Türkiye konulu bir oturumda PYD için "ABD'nin terör örgütü olarak kabul ettiği PKK'nın kuzeni" ifadesini kullandı. 20 Temmuz 2016'da, Europol tarafından yayımlanan "Avrupa Birliği Terörizm Durumu ve Trendi 2016" adlı raporda PYD ve silahlı kanadı YPG'nin PKK'nın Suriye'deki uzantıları olduğuna dair ifadelere yer verildi. 4 Mayıs 2017 tarihinde Uluslararası Kriz Grubu tarafından yayınlanan "The PKK’s Fateful Choice in Northern Syria" adlı bir raporda PYD, YPG ile birlikte PKK'nın Suriye kolu olarak tanımlandı. Türkiye ise PYD'yi YPG ile birlikte PKK'nın Suriye uzantısı olarak kabul etmekte ve terör örgütü olarak tanımlamaktadır. Ocak 2018'de Birleşik Krallık Parlamentosu Dışişleri Komisyonu'nun "Kürtlerin hevesleri ve İngiltere'nin çıkarları" başlıklı oturumda milletvekillerinin sorularını yanıtlayan Ortadoğu ve Kuzey Afrika'dan Sorumlu Devlet Bakanı Alistair Burt, "..PYD ve YPG ile konuştuğumuzda, PKK ile ilişkileri kesmesi gerektiğini söylüyoruz. Pratikte ise muhtemelen kesmiyorlar. İlişkiler ortada. Bunu biliyoruz ancak PKK ile temasımız yok. Bu meseleyi PYD ile her zaman gündeme getiriyoruz.." ifadelerini kullandı. Amerika Birleşik Devletleri Merkezi İstihbarat Teşkilatı CIA'in ülkeler hakkında bilgilere yer verdiği kaynak kitabı The World Factbook'un 23 Ocak 2018'de güncellenen versiyonunda, Suriye'deki yabancı kaynaklı terör örgütleri listesinde gösterilen PKK başlığı altında, "Salih Müslim Muhammed PKK'nın Suriye kanadı Demokratik Birlik Partisi (PYD)'nin liderliğini yönetiyor" ifadesine yer verildi. Eski Almanya Dışişleri Bakanı Sigmar Gabriel Mart 2018'de Der Tagesspiegel gazetesi için "Afrin sonrası Türkiye ve Batı - Afrin, ABD'ye bir mesajdır" başlığıyla bir makale yayımladı. Gabriel makalesinde; "YPG ve PYD'nin, PKK'nın stratejik liderliği altında bulunduğunu ancak nispeten büyük bir operasyon özgürlüğüne sahip olduğunu varsaymak gerekir.." ifadelerini kullandı. 2008-2010 yılları arasında Amerika Birleşik Devletleri'nin Ankara Büyükelçisi olarak görev yapan James Franklin Jeffrey verdiği bir röportajda "Hiç şüphe yok ki PYD ve onun askeri kanadı olan YPG, ana örgüt PKK'nın unsurlarıdır ve genel anlamda onun kontrolü altındadır. İlgili ABD kurumları bu ilişkiyi birçok kez dile getirmiştir ancak ABD yönetimi, PKK'yı resmen terör örgütü olarak kabul ederken bu durumu resmî olarak önemsemiyor gözükmektedir." değerlendirmesinde bulundu. NATO'ya bağlı Terörle Mücadele Mükemmeliyet Merkezi'nin yıllık dergisi "Defence Against Terrorism Review"'in 4 Mart 2016 tarihli sayısında yer alan Andrew Self ve Jared Ferris imzalı makalede, PYD-YPG'nin web sayfasındaki ölüm ilanlarında doğum ve katılım yerleri ile PKK-PYD-YPG arasındaki geçişkenlik karşılaştırılarak YPG'nin çatışmalarda öldüğünü ilan ettiği 2096 örgüt üyesinin PKK militanlarından oluştuğuna dair tespite yer verildi. "Ölüler Yalan Söylemez/PKK’nın Bölgesel Üçkağıtçılığını Gösteren Cephede Ölenler Datası" adlı makalede; PYD'nin, PKK tarafından kurdurulduğu, Suriye İç Savaşında PYD-YPG saflarında bulunan teröristlerin çoğunluğunun büyük ölçüde Türkiye, Irak ve İran'dan gelen PKK'lılar olduğu belirtildi. Bu militanların % 16'sının Türkiye'den geldiği bilgisi yer alan makalede, Salih Müslüm'e destek için bin teröristin Kandil'den gönderildiğine dair ifadelere yer verildi. NATO Parlamenter Asamblesi (NAPA) Türkiye Delegasyonu Başkanı ve Adalet ve Kalkınma Partisi İstanbul milletvekili Ahmet Berat Çonkar, NATO PA'nın Polonya'nın başkenti Varşova'daki 2018 İlkbahar Genel Kurulu'nda hazırlanan taslak raporda "PYD ve YPG'nin, PKK'nın Suriye kolu olduğu" ifadesinin açık ve net şekilde yer almasını sağladıklarını açıkladı. Temmuz 2018'de Almanya Anayasayı Koruma Federal Dairesi tarafından ülkede faaliyet gösteren yasa dışı grup ve terör örgütlerinin 2017 yılındaki durumlarının kaleme alındığı 138 sayfalık bir rapor yayımlandı. Raporda, PYD için PKK'nın kardeş örgütü nitelemesi kullanırken, YPG'nin de PKK'nın Suriye'deki uzantılarından biri olduğu bilgisine yer verildi. Amerika Birleşik Devletleri'nin Suriye Özel Temsilcisi ve eski Ankara Büyükelçisi James Jeffrey, Washington'un Suriye'nin kuzeydoğusunda sahadaki yerel ortağının PYD olduğunu söyledi ve PYD'yi de PKK'nın Suriye uzantısı olarak tanımladı. Jeffrey, Amerika'nın, PKK'yı terör listesine almış olmasına rağmen PYD için bunu yapmadığını, bunun "Türkler için büyük bir endişe kaynağı olduğu" ifadesini kullandı. Bununla birlikte görevlerinin Türkiye'ye ciddi saldırılar düzenleyen IŞİD'in yenilgiye uğratılması olduğunu anladıklarında Türkiye'nin bu duruma rıza gösterdiğini belirtti. Demokratik Birlik Partisi (PYD), 14-15 Nisan 2016 tarihleri arasında İstanbul'da gerçekleştirilen 13. İslam İşbirliği Teşkilatı zirvesinin sonuç bildirgesinde PKK, YPG, IŞİD, Boko Haram, el-Kaide gibi birçok örgüt ile birlikte terör örgütü olarak tanımlandı. Temmuz 2017'de Suriye Muhalif ve Devrimci Güçler Ulusal Koalisyonu (SMDK), YPG ve PYD'nin terör örgütleri listesine alınması için Birleşmiş Milletler Güvenlik Konseyi'ne başvuruda bulundu. Suriye Kürdistanı çatışmaları Rojava Savaşı ya da Suriye Kürdistanı Çatışmaları, Suriye'nin kuzeyindeki taraflar arasındaki çatışmaları kapsamaktadır. 2 Ağustos 2012 tarihinde Demokratik Değişim için Ulusal Koordinasyon Komitesi, Kamışlı ve Haseke şehir merkezleri dışındaki Kürt çoğunluklu bölgelerin artık Kürt güçler tarafından yönetildiğini, hükûmet güçlerinin çekildiğini duyurmuştur. Haseke ve Kamışlı'daki hükûmet güçlerinin ise kışlalara ve yönetim binalarına çekildiğini, Kürt bayraklarının çekilmesine de müsaade ettikleri belirtilmiştir. Suriye rejimi çatışmaların yoğunlaşmasından sonra Haseke ve Kamışlı şehirlerindeki güçleri dışındaki bölgelerden çekilmiş ve bölge kısa süre içinde YPG ve diğer Kürt gruplar tarafından kontrol altına alınmıştır. Suriyeli Kürtlerin oluşturduğu PYD ağırlıklı Yasama Meclisi, Kürt güçlerinin kontrolündeki bölgelerde demokratik özerk yönetim ilan etmiştir. Böylece Kobani, Afrin ve Cizire kantonları ilan edilmiştir. Cizire kantonu Rojava bölgesini temsil etmektedir. Kürtçe, Süryanice ve Arapça Cizire kantonunun resmi dilleri olarak kabul edilmiştir. Kantonda başkanlık sistemi ilan edilmiştir ve 22 bakan atanmıştır. Ekim 2012'den Şubat 2013'e kadar süren çatışmalarda Resulayn ilçesi önce rejim, ardından da radikal grupların kontrolünden çıkmıştır. IŞİD ile El Nusra Cephesi ve Özgür Suriye Ordusu arasında ayrışma baş gösterdikten sonra IŞİD, El Nusra ve diğer muhalif grupları bölgeden çıkarmıştır. Bunun ardından ise Halkçı Koruma Birlikleri arasında çatışmalar meydana gelmiştir. IŞİD, Kobani ve Haseke kantonlarına ağır saldırılar başlatmıştır. Kobanê'nin kuşatılmasından sonra başlayan ABD destekli hava operasyonları, YPG'ye sahada büyük fayda sağlamıştır. IŞİD'in Irak'a giden ikmal yolu büyük oranda kesilmiştir. 26 Ekim 2013'te YPG'nin Yarubiye sınır kapısını IŞİD'ten geri aldığı bildirilmiştir. 2014 yılı sonu ve 2015 yılı başı yılı itibarıyla IŞİD'in Kobani ve Cizire kantonlarından kademeli olarak geri çekildiği belirtilmiştir. IŞİD Kobani ve çevresindeki köyleri hızla YPG'ye kaybetmiştir. Bunda ABD hava saldırıları çok etkili olmuştur. Mayıs ayında YPG, Haseke'deki Abbülaziz dağları ve çevresini IŞİD'den geri almıştıri. 15 Haziran'da Tel Abyad YPG'nin eline geçmiştir. Böylece ilan edilen üç kantondan ikisi olan Kobani ve Cizire arasında bağlantı kurulmuştur. 27 Temmuz'da YPG Sarrin'i IŞİD'den geri almıştır. 1 Ağustos'ta Haseke şehir merkezi IŞİD'den tamamen temizlenmiştir. YPG, Kuzey Halep'te Rusya ve Suriye Ordusu'nun saldırılarından yararlanarak Minniğ Hava üssünü ele geçirmiş ve hava alanının adını değiştirerek "Serok Apo Hava Limanı" ismi verilmiştir. Ardından Tel Rıfat'ı almış ve Azez'e operasyon başlatmıştır. Bunlara karşılık Türkiye, YPG mevzilerine obüs saldırıları başlatmıştır. YPG 24 Mayıs 2016'da Rakka'ya operasyon başlatmıştır. Taphozous Taphozous, serbest kuyruklu yarasagiller familyasında yer alan bir yarasa cinsidir. Bu cins içinde on dört yarasa türü sınıflandırılmıştır: Balantiopteryx infusca Balantiopteryx infusca, serbest kuyruklu yarasagiller familyasından bir yarasa türüdür. Kolombiya ve Ekvador'da bulunur. Yaşam alanının azalması nedeniyle türü tehdit altındadır. Balantiopteryx io Balantiopteryx io, serbest kuyruklu yarasagiller familyasından bir yarasa türüdür. Belize, Guatemala ve Meksika'da bulunur. Türü tehdit altındadır. Balantiopteryx plicata Balantiopteryx plicata, serbest kuyruklu yarasagiller familyasından bir yarasa türüdür. Meksika'da Güney Aşağı Kaliforniya ve Sonora'dan Guatemala'ya, El Salvador'a, Honduras'a, Nikaragua'ya, Kosta Rika ve kuzey Kolombiya'ya kadar olan bölgede 1.500 m. rakıma kadar yaşarlar. 1971-72 Division 1 Division 1 şampiyonu; topladığı 56 puanla Olympique de Marseille olurken, gol kralı ise; yine Marseille'den 30 golle Josip Skoblar olmuştur. César Rodríguez Álvarez César Rodríguez Álvarez (d. 29 Haziran 1920 - ö. 1 Mart 1995), İspanyol eski millî futbolcudur. Sırasıyla; Barcelona, Granada, Cultural Leonesa, Perpignan ve Elche takımlarında oynadı. Katalonya formasını 10 kez giyip beş gol atarken, İspanya formasını 12 kez giydi ve altı gol attı. Ayrıca İspanya formasıyla 1950 FIFA Dünya Kupası'nda dördüncülük yaşadı. Barcelona'da oynadığı 351 maçta 232 gol atarak Barcelona tarihinde resmi maçlarda en fazla gola atan futbolcu unvanını elinde bulundurmaktaydı (bu rekor 2012 yılında Lionel Messi tarafından bozuldu). HÃ¼cum (tablo) Hücum veya Dömeke Harbi, Fausto Zonaro'nun 1897 tarihli tablosu. Fausto Zonaronun başyapıtlarından birisi olarak kabul edilen eserde Dömeke Harbi sırasında hücuma geçen Osmanlı askerlerinin önünde yerde yatan ölmüş Yunan askerleri tasvir edilir. Eser, Dolmabahçe Sarayı'nda sergilenmektedir. Zonaro’nun saray ressamı olarak Osmanlı sarayına kabul edilmesinden kısa bir süre sonra 1897 Osmanlı-Yunan Savaşı patlak vermişti. Padişah II. Abdülhamit ressam Zonaro'dan savaşı resmetmesini istedi ancak Zonaro'nun cepheye gitme talebini reddetti. Zonaro, Yıldız Sarayı bahçesinde kendisine poz verdirilen askerlerle eskiz çalışması yaparak bu eseri meydanda getirdi. Eseri çok beğenen padişah, Zonaro’ya karşılığında kendisinden bir dilekte bulunmasını istemiş; o da bir sanat galerisi kurmak üzere Akaret-i Seniye 50 numaradaki evin kendisine verilmesini istemişti. Bu isteği yerine getirildi ayrıca dördüncü dereceden Osmanlı nişanı takdim edildi 1930’lu yıllarda tabloya bir müdahale yapıldı. 1919-1922’de zirvesine ulaşan Türk-Yunan düşmanlığının artık yerini dostluğa bırakmış olması nedeniyle tablodaki ölü Yunan askerleri hoş bir görüntü sergilemiyordu. Bu nedenle tabloda görülen ölü askerlerin üzeri örtüldü. 1961 yılında Kıbrıs Adası nedeniyle Türk – Yunan ilişkilerinin bozulması üzerine ölü Yunan askerleri tabloya yeniden dahil edilmiştir. İnsan Arayüz Cihazı Human Interface Device veya HID (Türkçesi: "İnsan Arayüz Cihazı"), direkt olarak insanlar ile etkileşime geçen ve verileri aktarabilen bir işlem cihazıdır. 'HID' terimi genellikle USB-HID veya Bluetooth HID tanımlamalarıyla birlikte kullanılır. Bu terim ilk kez Microsoft'tan Mike Van Flandern tarafından kullanılmıştır. Bootstrap Bootstrap, cihazın donanımın yeniden kurulmasından sonra (hardware reset) çalıştırılan yazılımdır. Bootstrap'ın görevi Kernel'in çalıştırılabilmesi uygun ortam hazırlamaktır. Eğer telefon NAND Flash kullanıyorsa, NAND FLASH Çekirdek Yükleyici Bootstrap'i yükler ve çalıştırır. Symbian platformu, her türlü ARM cihazda kullanılabilecek Bootstrap'i platformdan bağımsız bir tabaka halinde ayırır. QEMU QEMU, açık kaynaklı bir işlem öykünücüsüdür. Bir ARM cihazının PC'de çalıştırılabilmesini sağlar. Bu sayede ARM donanımı için derlenmiş bir Symbian ROM'unun PC altında çalıştırılıp debug (hata giderme) edilmesini sağlar. Syborg Syborg, bir sanal geliştirme panosudur. Syborg baseportu, Symbian baseportunun QEMU için kullanılabilir hale getirilmiş şeklidir. QEMU altında çalıştırabilmek ve debug edebilmek için, Syborg baseportunu düzenlediğiniz Symbian ROM imajına eklemelisiniz. QEMU ve Syborg'un birleşimi SVP'yi ("Symbian Virtual Platform" | "Symbian Sanal Platformu") oluşturur. SVP, WINSCW emülatörünün yerine kullanılabilir ve çok daha gelişmiş fonksiyonları mevcuttur. Syborg baseport tüm Symbian^2 ve Symbian^3 PDK'larına entegre edilebilir ve çalıştırılabilir. (Symbian^2: Symbian Vakfı tarafından geliştirilen ve geliştiricilere açılan -hiçbir Nokia cihaz tarafından kullanılmamış olan- Symbian sürümü. S60v5 S^2'den önce ve Symbian^3, S^2'den sonradır.) Bu sayfada yazılan talimatlar yalnızca 2.0.0 sürümü öncesi PDK'ları içindir. Kanun Devleti Koalisyonu Kanun Devleti Koalisyonu, (Arapça:إئتلاف دولة القانون - "I'tilāf Dawlat al-Qānūn") Irak'ta 2009 yılında kurulan siyasi bir koalisyondur. Koalisyonun lideri Nuri El Maliki'dir. Koalisyonun baskın partisi ve öncüsü Dava Partisi'dir. Şii İslamcılık görüşünü savunur ve destekler. Koalisyon en son 8 parti ile 2010 Irak parlamento seçimlerine girmiştir. Kanun Devleti Koalisyonu 2009 Irak valilik seçimlerinde birçok siyasi partiden oluştu: Kanun Devleti Koalisyonu %19.1 oy oranı ve 440 sandalyenin 126'sını alarak birinci olarak çıktı. 2010 Irak parlamento seçimlerinde birçok siyasi partiden oluştu: 2013 Irak valilik seçimlerinde birçok siyasi partiden oluştu: Nappy Roots Nappy Roots Amerikalı alternatif Southern rap dörtlüsü. 1995'te Bowling Green, Kentucky'de kurulan grubun en popüler şarkıları "Po' Folks", "Awnaw", "Roun' The Globe" ve "Good Day"dir. 2002'nin en çok satan müzik grubudur. Grup şu an Fish Scales, Skinny DeVille, B. Stille ve Ron Clutch'tan oluşmaktadır. 2006'da R. Prophet, 2012'de de Big V diğer adıyla Vito Banga gruptan ayrılmıştır. Her ikisi de solo kariyerlerine devam etmektedir. Kanatsız böcekler Kanatsız böcekler (Apterygota) böceklerin sınıflandırılmasında kullanılan bir alt sınıf idi ve şu takımlardan oluşmaktaydı: Günümüzde duyarga bacaklılar, sıçrar kuyruklular ve çatal kuyruklular, böcekler sınıfında yer almamaktadır. Önceleri içtençeneliler sınıfına sokulmuş olsalar da artık kendilerine özgü sınıf içinde sınıflandırılmaktadırlar. Püskül kuyruklular takımı da iki takıma ayrılmıştır: Archaeognatha ve Zygentoma. Kanatsız böceklerin tümü küçük boydadır ve kanatsızdırlar. Oldukça ilkel olan bu hayvanlar evrimleri boyunca kanat geliştirmemişlerdir. Arda arda değişiklik geçirerek büyüseler de bu değişiklikler morfolojik değildir. Marc Dorsey Marc Dorsey Amerikalı R&B şarkıcısı. Müzik kariyerine 1994'te "People Make The World Go Round" single ile başladı. Şarkı Spike Lee'nin yazıp yönettiği "Crooklyn" filminin açılış parçasıydı ve filmde The Stylistics tarafından yeniden yorumlandı. Sanatçı sonraki yıl "Clockers" filminin soundtrack albümü için de "People in Search of a Life" ve "Changes" adlı iki şarkı verdi. İlk albümünü yayınlamadan önce pek çok reklam müziği yazdı. Coca-Cola, Oreos ve The Army gibi firmalarla çalıştı. 1999'da Jive Records etiketiyle "Crave" adlı, ilk albümünü yayınladı. Albümden çıkan "If You Really Want To Know" single'ı ABD R&B listesinde elli altı, Birleşik Krallık Single listesinde elli sekiz numara oldu. 2002'de LL Cool J'yle düet yaptığı "Luv U Better" ABD'de dört numaraya kadar yükseldi. Ayrıca En İyi Rap/Sung İşbirliği kategorisinde Grammy'ye aday gösterildi. I'm On One "I'm On One" Amerikalı hip hop şarkıcısı DJ Khaled'in, beşinci stüdyo albümü "We the Best Forever"in ikinci single'ı. Sanatçının Drake, Rick Ross ve Lil Wayne'le düet yaptığı şarkının prodüktörlüğünü T-Minus, Nikhil S. ve Noah "40" Shebib yapmış ve şarkı N.Cobey tarafından yapılmıştır. 21 Mayıs 2011'de ABD'de dijital ortamda satışa sunuldu. "I'm On One" "Billboard" Hot 100'de DJ Khaled ve Rick Ross'un ilk ona giren ilk şarkıları oldu. Ayrıca R&B/Hip-Hop Tracks chart'ta on bir, Rap Songs listesinde de ardışık on üç hafta zirvede kaldı. Rap Songs listesindeki bu başarısı onu listede en uzun süre zirvede kalan üçüncü şarkı yaptı. "I'm On One" 2012 Grammy Ödülleri'nde En İyi Rap/Sung İşbirliği kategorisinde aday gösterildi. Bu Khaled'in ve Ross'un ilk, Drake'in sekizinci, Lil Wayne'nin ise on ikinci adaylığıydı ancak ödülü "All of the Lights" şarkısıyla Kanyw West ve Rihanna kazandı. 2011 aralık ayında şarkının satış rakamı 3 milyonu geçti ve böylece DJ Khaled'tin en çok satan şarkısı oldu. "XXL" dergisinin hazırladığı bir listede 2011'in en iyi ikinci şarkısı seçildi; "Billboard" dergisinin hazırladığı "2011'in En İyi 20 Şarkısı" listesinde ise on yedinci sırada yer aldı. "I'm On One"nın video klibinde DJ Khaled dışında Drake, Lil Wayne ve Rick Ross da yer aldı. Gil Green'nin yönetmenliğini yaptığı klibin prömiyeri 2011 BET Ödülleri'nde yapıldı. Şarkıya düet yapanlar haricinde Birdman; Ace Hood, Wale, Gunplay ve Mack Maine de videoda görünmektedir. Florence Welch Florence Mary Leontine Welch (d. 28 Auğustos 1986) İngiliz müzisyen, şarkıcı, söz yazarı ve aranjördür. Florence and the Machine grubunun solistidir. Welch kontralto bir ses aralığına sahiptir. Florence, Camberwell Londra'da eleştirmen Craig Brown'un yeğeni ve "The Daily Telegraph" 'ın eski yardımcı editörü ve "Daily Mail" 'ın parlamento konuşma yazarı olan Colin Welch'in torunu olarak dünyaya geldi. Florence'ın annesi Evelyn Welch University of London'da Rönesans profesörü ve sanat akademik dekanıdır. Babası Nick Welch ise bir reklam müdürüdür. Florence ilk önce "Thomas's London Day School" 'da ardından Londra'nın güney doğusunda yer alan "Alleyn's School" 'da eğitim gördü. Bu okullarda akademik açıdan başarılı bir öğrencilik hayatı geçirdi. Welch sıklıkla doğaçlama şarkı söylediği için okulda problemler yaşardı. Welch'e dispraksi ve disleksi teşhisi konuldu. Ayrıca Florence şöhretinin hızlı yükselişinden önce depresyon'dan sıkıntı çekiyordu. Okuldan ayrıldıktan sonra "Camberwell College of Arts" 'e devam etti ama daha sonra müziğine yoğunlaşmak için buradan ayrıldı. Ã‡akallarla Dans Çakallarla Dans, 17 Aralık 2010'da vizyona giren Şevket Çoruh, İlker Ayrık, Timur Acar ve Murat Akkoyunlu'nun oynadığı filmidir. Yönetmenliğini Murat Şeker üstlenmiştir. Büyük bir şirketin muhasebecisi olan Servet, paraya olan hırsından dolayı gözü dönmüş karısının gazına gelerek, şirketin internet hesapları üzerinden azımsanmayacak miktarda bir parayı patronundan çalmak amacıyla plan yapar. Bu planın bir parçası da en yakın arkadaşı olan Gökhan’dır; Servet parayı Gökhan’ın hesabına aktarıp herhangi bir olumsuz durumda suçu onun üzerine yıkmayı hesaplar. Diğer iki arkadaşı da bu hain planın figuranı olacaklardır. Ama unuttuğu iki şey vardır; birincisi, en az kendisi kadar kurnaz ve saf olan kankaları, ikincisi ise; çakallık yapmaya çalışırken zaten çakalların alengirli oyunlarının tam ortasına düşecek olmalarıdır. Dört kafadar başlattıkları bu işi beklenildiği gibi ellerine yüzlerine bulaştırır ve başlarına gelmedik bela kalmaz. Kısa yoldan para kazanmak uğruna bindikleri geminin dümeni onları, akıllarına bile gelmeyecek çılgın ve eğlenceli bir maceraya sürükleyecektir. En İyi Rap Şarkısı Grammy Ödülü En İyi Rap Şarkısı Grammy Ödülü 2004'ten beri yıl içerisindeki en başarılı ve kaliteli rap şarkıya verilen Grammy ödülü. Türk Kadını (dergi) Türk Kadını, 1918-1919 yıllarında on beş günde bir İstanbul’da yayımlanmış Osmanlıca kadın dergisi. Adında “"Türk"” kelimesi geçen ilk kadın dergisidir. Bu nedenle milliyetçi kadınların okuduğu ve yazılarını yayımladığı bir dergi olarak düşünülür. İttihat ve Terakki Cemiyeti idelojisine uygun yayın yapmıştır. Orta ve üst sınıf kadınları temsil eden bir dergidir. İstanbul'da "Muallim Ahmet Hâlid" tarafından yayımlanan dergi, birkaç hafta ""Türk Kızı"" adıyla çıktıktan sonra “"Türk Kadını"” adıyla 23 Mayıs 1918’den 8 Mayıs 1919’a kadar 21 sayı çıkarıldı. Mondros Mütarekesi’nin imzalanıp Osmanlı Devleti'nin işgal edilmeye başlamasından sonra kapandı. Dergide daha çok sosyolojik ve edebi konulara odaklanılmıştır. İçerdiği konular bakımından bir kadın dergisi olmasının yanı sıra, edebiyat-kültür-bilim dergisi olarak da değerlendirilir. Derginin tüm sayıları Latin harflerine aktarılarak 2010 yılında kitap olarak yayınlanmıştır Derginin önderliğini üstlenen Muallim Ahmet Halit Bey, dergide yazı yayımlamasa da yayın çizgisini yönlendiren kişi olmuştur. Derginin daimi yazarları arasında Ahmed Edip, Mehmed Arif, Ethem Nejat, Sevim Türkan (""Ev idaresi"" sayfalarının altında görünen imza), Şüküfe Nihal, Nezihe Rikkat, Ömer Seyfettin yer alır. Daimi yazarlardan olmasa da birden fazla yazı yayımlamış olan isimler arasında Necmeddin Sadık, Kazım Nami, İbrahim Alaattin, Halide Nusret, M. Şekib, Perihan (moda sayfalarının altında imzası görünen yazar), Müfide Ferit vardır. Mezgitli YaylasÄ± Mezgitli yaylası, Sivas'ın Doğanşar ilçesinde yer alan bir yayla. İlçe merkezine 20 km mesafede bulunan yaylada konaklama kerpiç evlerde yapılmaktadır. Camisi ve hamamı bulunan yaylada yerleşim sadece yaz aylarında olmakta; kışın konaklama yapılmamaktadır. Foxconn intiharları Foxconn intiharları , 18 Foxconn işçisinin intihara teşebbüs etmesi ve bunlardan 14'ünün ölmesi sonucu Ocak ve Kasım 2010 arasında gerçekleşmiştir. İntiharlar medya da geniş yankı bularak, Foxconn yöneticilerini ve büyük müşterilerinin de dikkatini çekmiştir. Sonrasında da Apple ve HP gibi çeşitli müşterileri tarafından denetime tabi tutulmuştur. Foxconn, Apple, Dell, HP, Motorola, Nintendo, Sony ve Nokia gibi dev şirketlere hizmet veren çok büyük bir imalat şirketidir. Her ne kadar şirketteki intihar eden kişi sayısı oldukça yüksek olsa da, intihar oranı Çin genelinde her 100.000 kişi de 22,23 olan oran ile karşılaştırıldığında düşük kalmaktadır. 2010 yılı , Foxconn'un 930.000 kişilik çalışan sayısında 14 intihar ile en kötü yılı olmuştur. O yıl Foxconn'da intihar oranı 100.000'de 1,5 gibi bir oran ile ulusal ortalamanın (%7) altındaydı. 2010'da intiharlar basına yansımaya başlamadan önce de şirkette intiharlar olmaktaydı. Tahmini on sekiz işçi 2010'da intihara teşebbüs etmiş, ve bunlardan en az o dört tanesi ölmüştür. Hong Kong, Tayvan ve Çin'den toplam 20 üniversite Foxconn intiharları ile ilgili 83 sayfalık bir rapor yayımladılar. 12 fabrikada 1.800 çalışan ile yapılan görüşmeler sonucunda yasal olmayan fazla çalıştırma ve iş kazalarını rapor etmeme gibi kusurlar bulundu. Bu rapor aynı zamanda şirketin yönetim biçimini , insanlık dışı ve kötü olarak sunmuştur. Wake Up Everybody "Wake Up Everybody" John Whitehead, Gene McFadden ve Victor Carstarphen tarafından yazılmış R&B tarzındaki şarkı. Şarkının orijinali Harold Melvin & the Blue Notes'a aittir. Aynı adlı 1975'te yayınladıkları albümde yer almaktadır. Şarkı Hot Soul Singles listesinde iki hafta bir numara olmuştur. "Wake Up Everybody" 1995'te İngiliz şarkıcı Sonia tarafından yeniden yorumlandı. Prodüktörlüğünü Steve Levine'nin yaptığı şarkı sanatçının dördüncü albümü "Love Train - The Philly Album"de yer aldı. Yankee Stadyumu Yankee Stadium. Yapım maliyeti 1,5 milyar dolardır. Temel atımı 1921 yılındadır. Değişik bir dizaynı olan bu stad 52.366 kişilik kapasitededir. Party (Beyoncé şarkısı) "Party", Amerikalı şarkıcı Beyoncé'nin rapçi André 3000'le düet yaptığı, sanatçının "4" albümünde yer alan şarkı. Şarkı Kanye West, Jeff Bhasker, Beyoncé, André Lauren Benjamin, Dexter Mills, Douglas Davis ve Ricky Walters tarafından yazıldı. 2011 Ağustos ayında Amerika Birleşik Devletleri radyolarına verilmesi planlanıyordu, ancak yerine "Countdown" adlı parça 4 Ekim 2011'de albümün üçüncü single'ı olarak yayınlandı. Orta tempolu bir R&B şarkısı olan "Party", 1980'lerin funk ve soul müziğinden izler taşımaktadır. Altyapıda Doug E. Fresh'in 1985 çıkışlı "La Di Da Di" parçasından alınan sample kullanıldı. Şarkı 54. Grammy Ödülleri'nde En İyi Rap/Sung İşbirliği kategorisinde aday gösterildi. Şarkının remiksine Amerikalı rapçi J. Cole konuk oldu. André 3000'ın vokallerinin yerini J. Cole yer aldı, bunun dışında şarkının geri kalanı aynı kaldı. J. Cole'un söylediği bölüm, André'ninkine nazaran çok daha kısaydı. Bu remiks, 24 Ekim 2011'de promo single olarak internet üzerinden yayınlandı. Tragic Serenades Tragic Serenades İsviçreli metal grubu Celtic Frost'un çıkardığı üçüncü EP'dir. 1986 yılında yayımlanmıştır ve gelişen death metal ile black metal türlerini etkilemiştir. Müzik grubunun önderi Thomas Gabriel Fischer'e göre bu EP'nin amacı, Martin Eric Ain'in bas gitar kayıtlarını eklemek ve "To Mega Therion" albümündeki parçalar üzerindeki, Horst Müller'in orijinal prodüksiyonunu daha iyi hale getirmektir. "Return to the Eve" (orijinal sürümü "Morbid Tales" EP'indedir) parçasının yeniden yayımlanmış sürümünde, Reed neredeyse hiçbir şey yapmamakta, sadece vokallere kısa bir süre eşlik etmektedir. Celtic Frost ayrıca bu şarkıya "party mix" ekiyle yeniden düzenlemişlerdir. Celtic Frost diskografisi Hans Fallada Hans Fallada (21 Temmuz 1893, Greiswald – 5 Şubat 1947, Berlin) Alman yazar. Asıl adı Rudolf Wilhelm Friedrich Ditzen olan Hans Fallada bir hukukçunun oğlu olarak dünyaya geldi. Babası evde çoğu zaman çocuklarına yüksek sesle Shakespeare ve Schiller okurdu. 1899 yılında babasının görevi nedeniyle Berlin’e taşındılar ve 1901 yılında burada okula başladı. Babasının Anayasa Mahkemesi’ne atanması sonucu aile 1909 yılında Leipzig’e taşınır. 1911 yılında burada bir düelloda arkadaşını öldürür, tutuklanarak psikiyatri tedavisi görür. Bu olaydan sonra yaşamı boyunca uyuşturucu sorunuyla uğraşır. 1914 yılında gönüllü olarak orduya yazılır fakat kısa bir süre sonra terhis edilir. Bundan sonra yaşam mücadelesi onu tezgâhtarlık, satıcılık, muhasebecilik, patates yetiştiriciliği gibi çeşitli işlerde çalışmak zorunda bıraktı. 1920 yılında özyaşamöyküsel özellikler taşıyan ilk romanı "Der junge Goedeschal"’ı (Genç Goedeschal) yayımlandı. 1923 yılında "Anton und Gerda" (Anton ve Gerda) adlı ikinci romanını tamamladı. Bu sırada uyuşturucu sorunu yüzünden zimmetine para geçirdiği için 3 ay hapis yattı. Daha sonra aynı sorunlar devam etti. 1929 yılı Fallada için büyük değişimlerin yaşandığı bir yıl oldu. O yıl Anna Margarete Issel’le evlendi ve bir yerel gazetede çalışmaya başladı. 1931 yılında "Bauern, Bonzen und Bomben" (Köylüler, Kodamanlar ve Bombalar) kitabı yayımlandı. Daha sonra da 1932’de onun dünya çapında tanınmasını sağlayan romanı "Kleiner Mann, was nun?" (Küçük Adam Ne Oldu Sana?) yayımlandı. Roman ekonominin çöküşüyle Almanya'da yaşanan büyük enflasyon sonucu yoksulluğun, işsizliğin arttığı, sol düşüncenin yaygınlaştığı, Spartakist tepkilerin çatışmalara yol açtığı, buna karşın Nazi rejiminin güçlenmeye başladığı bir ortamda geçiyordu. Roman o kadar beğenildi ki 1934 yılında Frank Borzage yönetmenliğinde Universal Pictures tarafında sinemaya aktarıldı. Bunun sonucunda Nazi karşıtı faaliyetleri suçlamasıyla kısa bir