üçüncü dünya turunun isminin "The Pinkprint Tour" olduğunu duyurdu. Avrupa'da başlayan turne; ABD, Kanada, Brezilya, Meksika, Dubai, Filipinler, Avustralya ve Yeni Zelanda'da devam etti. Aynı ay Billboard'ın Mainstream R&B/Hip-Hop listelerinde ilk 10'da aynı anda dört şarkı bulunduran ilk kadın artist oldu. 2016 BET Ödülleri'nde En İyi Kadın Hip-Hop Artist kategorisinde ödül alarak bu kategorideki en çok ödül alan sanatçı oldu. Minaj'ın düzgün vücut hatlarına sahip olduğu medya tarafından not edilmiştir. "VIBE" dergisinde yapılan bir röportajda onun cinsel görüntüsü tartışıldı, kendisi konuyla ilgili olarak "Benim büyüdüğüm zamanlarda kadınların bazı belirli şeyler yaptığını görürdüm, bunları mutlaka benim de yapmam gerektiğini düşünürdüm. Günümüzün kadın rapçileri seksten çok fazla bahsediyorlar... ve onların elde ettiği başarıyı kazanabilmek için benim de mutlaka bunları yapmam gerektiğini düşündüm. Ama gerçek şu ki ben bunları yapmadım." sözlerini söyledi, daha sonradan "Ben bilinçli aldığım bir kararla seksiliğin tonunu düşürmeye çalıştım. Ben insanların—özellikle genç kızların—şunu bilmesini istiyorum ki, hayatta hiçbir şey seksilik üstüne kurulmamıştır. Sizin bundan başka devam edecek şeyleriniz de var." sözlerini ekledi. Minaj, karşılaştırmaları reddetmesine rağmen, tuhaf kostümleri ve kullandığı peruklar sebebiyle "siyah Lady Gaga" olarak tanımlanmaktadır. Sevdiği tasarımcılar arasında ise Alexander McQueen, Gianni Versace ve Christian Louboutin'i göstermektedir. "The Huffington Post", şarkıcının imajını "riskli", "cesur kıyafet seçimi" ve "alâkasız" olarak tanımlarken, "Yahoo!" ise "renkli" ve "çılgın" olarak tanımlamakta, ayrıca "Minaj olmadan dünyanın kesinlikle çok sessiz" olacağını ifade etmektedir. Şarkıcı, moda tasarımcılarıyla çeşitli etkinliklere katılmak için davetler aldı. Kasım 2011'de, Victoria Secret defilesinde "Super Bass" şarkısını seslendirdi. Mart 2011'de Minaj, sosyal medyada en popüler şarkıcıların sıralandığı "Billboard" Social 50 listesinde 36 numarada yer aldı. Şarkıcının Twitter'da 23.000'in üzerinde tweeti ve 16 milyonun üzerinde takipçisi bulunmaktadır, "Billboard"un Ağustos 2012'de açıkladığı rakamlara göre takipçileri en aktif olan altıncı sanatçıdır ve sitede en çok takipçisi olan rapçidir. Twitter üzerinde, halk önünde ve röportajlarda, Minaj'ın hayran topluluğu "Barbz" adıyla bilinir; heteroseksüel ve LGBT erkekler için "Boyz" ile "Ken Barbz" adları da kullanılır, Minaj'ın müzikal tarzı, hip hop, pop ve r&b'dir. Akışı hızlı ve kendine özgüdür. Farklı aksanlarını müziğine aktarabilmektedir. Minaj, Cyndi Lauper, Foxy Brown ve Grace Jones'u en büyük ilham kaynağı olarak görmektedir. Minaj, bir röportajında Cyndi Lauper'ın moda konusunda kendisine büyük bir etki yarattığını şöyle dile getirmiştir. " Sanırım 13 veya 14 yaşındaydım. Bir gün Lauper'ı televizyonda gördüm ve dedim ki, "saçlarımı tıpkı onun gibi yapacağım". Evimizin birkaç blok ötesinde bir kuaför salonu vardı. Cesaretimi olabildiğince topladım ve çalışan bayana saçımı rengarenk yapmasını istedim. Fakat çok geç olmadan anneme haber verdiler ve bu gerçekleşmedi. İşin çılgın yanı şu an çoğu insan tarafından renkli peruklarımla tanınıyorum." Foxy Brown hakkında ise "Onun kasetlerini oynatmadan bir gün geçiremiyordum. Ve bilir misiniz, onun Broken Silenceını çizilene kadar oynattığımı hatırlıyorum. Onun gelmiş geçmiş en iyi rapçilerden olduğunu düşünüyorum" şeklinde konuşmuştur. Minaj, sırasıyla Pink Friday, Minajesty, Onika, The Pinkprint ve Trini Girl adlı 5 parfüm satışa çıkarmıştır. Bunun yanı sıra Myx Moscato markası altında çokça aromalı alkollü içki sahiplenmiş ve satmaktadır. Meek Mill ile iki yıllık ilişkisinden sonra 2017'nin başında ayrıldıklarını açıklamıştır. En iyi arkadaşları, Minaj'ın deyişiyle Titi, Justine, Thembi ve Candice'dir. İlkokul yıllarında bir bahçe partisinde tanışmışlardır ve hala sıkı arkadaşlardır. Açılış sanatçısı Kendisine ait Jose Leandro Gomes Jose Leandro Gomes, (d. 5 Ocak 1984, Carangola, Brezilya) Brezilyalı futbolcudur. Série B takımlarından Vila Nova'da oynamaktadır. 2008-09 sezonunda Bursaspor'a transfer oldu. Burada bir sezon boyu sadece üç karşılaşmada görev aldı ve sezon sonu gönderildi. Bunun üzerine ülkesi Brezilya'ya döndü ve bir sezon içinde üç takım değiştirdi. 2010-11 sezonun ara transfer döneminde Süper Lig'in yeni ekiplerinden Bucaspor'a transfer oldu ve sahaya çıktığı ilk karşılaşmada gol ile tanıştı. Marc Lavoine Marc Lucien Lavoine (doğumu 6 Ağustos 1962'de Longjumeau, Essonne'de) Fransız bir şarkıcı ve oyuncu. 1985 yılında çıkardığı "Elle a les yeux revolver" single' ı hit olmuştur ve onu Fransız müzik listelerinin en üstüne taşımıştır. Bu single aynı zamanda da başarılı kariyerine bir başlangıç olmuştur. 26 Mayıs 1995 yılında Polonyalı Sarah Poniatowski ile evlenmiştir ve Yasmine, Roman ve Milo adında üç çocukları vardır. Marc Lavoine'ın ayrıca eski eşi (Vogue modeli) Denise Pascale'dan bir oğlu bulunmaktadır. Şu an da Paris'te yaşamaktadır. Onlarca albümü ve filmi bulunmaktadır. Torric Jebrin Torric Jebrin (d. 14 Ocak 1991; Akra), Gana'lı futbolcudur. 1. Lig takımlarından Bucaspor'da forma giymektedir. Futbola Hearts of Oak altyapısında başladı ve daha çocuk yaşta Avrupa takımlarının scoutları tarafından izlenmeye başlandı. Neticesinde yaşı dolduğunda Arsenal ile 2010-11 sezonun ara transfer döneminde bonservisiyle beraber Süper Lig'in yeni ekiplerinden Bucaspor'a transfer oldu. 2011-12 sezonunun devre arasında ise Trabzonspor'a transfer oldu. 2012-13 sezonunun başında Trabzonspor'dan 1461 Trabzon'a kiralanmıştır. Trabzonspor ile sözleşmesi karşılıklı olarak feshedildi. Futbola, sakatlığı nedeniyle sahalara erken veda eden babasını örnek alarak 7 yaşında başladı. Gana'da eğitim gördüğü okulların takımlarında uzun süre forma giydi. Burada dikkat çekerek Gana Amatör Küme ekiplerinden Anokye'ye transfer oldu. Anokye'de çamurlu toprak zeminlerde, doğru dürüst spor malzemesi olmadan, gerçekten zor şartlar altında, çok başarılı bir dönem geçirdi. Yaşının küçük olmasına rağmen kısa süre içinde iyi bir kariyer edinerek, lig takımlarının dikkatini çekti ve 15 yaşında ise Gana Premier Lig ekiplerinden Hearts of Oak'la sözleşme imzaladı. Birçok oyuncuya göre kariyer zirviesi olarak görünen Hearts of Oak, onun için kariyerinin bir başlangıcıydı ve öyle de oldu. Gana, Afrika futbolunun en önemli ülkesidir.Tarihinde 4 Afrika Uluslar Kupası bulunan Gana, Dünya Kupası'nda çeyrek final oynayan 3 Afrika ülkesinden biridir. Torric Jebrin; Abedi Pele, Kingson, Appiah, Muntari, Boateng ve Asamoah gibi önemli yıldızları bulunan Gana millî takımında 2006-2008 yıllarında sürekli olarak görev yaptı. U-21 ve daha alt yaş kademelerinde 40 kez Gana millî takımı formasını giydi. Uluslararası arenadaki kariyerini de bu maçlardaki etkili futbolu sayesinde yaptı. Gana'nın başkenti Akra'da 14 Ocak 1991 tarihinde doğdu. Akra; sanayi, ticari ve kültürel özellikleri sayesinde Gana'daki birçok yerden farklıdır ve bu sayede de "Gana'nın Dünyaya açılan penceresi " olarak adlandırılır. Çocukluk ve gençlik yılları, Gana'nın 1 milyon nüfuslu bu kentinde geçti. Hayatının önemli bölümünde, ekonomik sıkıntılar yaşadı. Futbolcu olan babasının aktif spor kariyeri, sakatlığı nedeniyle erken bitti. Futbola, biraz zorunluluk, biraz da babası gibi olma istedği sayesinde 7 yaşında başladı. Bu sıralar, hem Arapça eğitim verilen bir okulda okuyor, hem de futbol topunun peşinde koşuyordu. Liseyi, sadece erkek öğrencilerin kabul edildiği Azareeya'da bitirdi. Futbol aşkımın ağır basması üzerine de eğitimimi yarıda kesip, gerçek hedefine odaklandı. Ganalı müslüman bir ailenin, 5 çocuğundan biridir. Aynen Türkiye'de olduğu gibi geleneklerine-göreneklerine bağlı bir ailesi vardır. Ailedeki herkes, dini görevlerimizi aksatmadan yerine getirmeye çalışır. Ailesi ve kendisi için bu, her şeyin önünde yer alır. Gana dışına ilk kez İzmir'e gelerek çıktı. Bir yıla yakın bir süre İzmir'de yaşadı. Şimdi ise Trabzon'da. Her iki şehirde de Gana'dakinden farklı bir yaşam sürmüyor. Burada, Gana'daki kız arkadaşıyla birlikte yaşıyor. Tha Dogg Pound Tha Dogg Pound, Dogg Pound, D.P.G. (Dogg Pound Gangstaz) Daz Dillinger and Kurupt tarafından kurulan Amerikalı rap grubudur. Death Row Records plak şirketiyle kariyerlerine başlamışlardır. 1992 yılında Dr. Dre'nin çıkardığı The Chronic albümüne de destek verirken, Snoop Dogg'un ilk albümü olan Doggystyle ve 1994 yılında çıkan Murder Was The Case ve Above the Rim adındaki filmlerin soundtracks çalışmalarında bulunmuşlardır. West Coast müzik piyasasına hızlı bir giriş yapan grup, Dr. Dre'nin "The Chronic" albümü yayınlanmadan önce Daz Dillinger ve Kurupt tarafından kurulmuş ve daha sonra bünyesine Snoop Dogg, Nate Dogg ve Soopafly gibi isimler de katılmıştır. 1993 - 1994 yılları arasında grubu Hammer destekliyordu. 1995 yılında ilk albümleri Dogg Food'u "Death Row Records" patenti ile yayınladılar. Yayınlanan bu albüm Billboard 200'de 1 numara olmuştur. 1995 yılının ekim ayında hapishaneden Suge Knight'ın yardımıyla çıkan Tupac, Death Row Records ile anlaşmaya vardıktan hemen sonra albüm çalışmalarına hızla başlamıştır. Bu dönemlerde Tupac'ın en iyi arkadaşları Dogg Pound grup üyeleri olmuştur. 1996 yılında, Tupac'ın çok beğeni toplayan efsanevi albümü 2 of Amerikaz Most Wanted'ta yazarlar arasında Snoop Dogg ve Daz Dillinger'da bulunmaktaydı. Aynı yılın sonlarında Tupac'ın ölümü Daz Dillinger ve Kurupt'u derinden etkilemiştir. Death Row Records'tan ayrılan grup elemanı Daz Dillinger, 2003 yılında verdiği bir röportaj da “Suge Knight'ın, Tupac'ın ölümünden sorumlu olduğuna” inandığını belirtmiştir. 1997 yılında Kurupt, "Death Row Records" plak şirketini terk eder fakat "Tha Dogg Pound" hala bu plak şirketinin himayesindedir. Kurupt ayrıldıktan sonra 1999 yılında kendine ait (Kuruption!) ve (Tha Streetz Iz a Mutha) isimli iki solo albüm çıkardı. Kendi başına yaptığı çalışmalarda başarı sağlayamayan sanatçı Death Row Records plak şirketine geri döndü. D.P.G. onun gelmesiyle yeni sanatçıları da bünyesine alarak çalışmalara başladı. 1999 yılında Daz Dillinger geç de olsa "Death Row Records" ile yollarını ayırdı ve ilk bağımsız stüdyo albümü olan R.A.W.'ı yayınladı. Death Row Records 'dan Tha Dogg Pound'un ayrılmasından sonra, Suge Knight gruba ait birçok parçada hak iddia etti. Suge Knight ile hukuk savaşına girmek istemeyen grup isim hakları ve bazı değişikliklerden sonra yollarına devam ettiler fakat Suge Knight gruba ait parçaları kendi adı altında yayınlayınca Daz Dillinger bu olayı saçmalık olarak nitelendirdi. 27 Mart 2007 tarihinde 5. albümleri Dogg Chit'i Snoop Dogg'un da desteği ile tamamladılar. Grup günümüzde de müzik yapmaya devam etmektedir. 2010 yılında Grammy Ödülleri'ne aday gösterilmiştir fakat günümüze kadar bir ödül kazanmış değildir. Alexander Kazhdan Alexander Petrovich Kazhdan ( "Aleksandr Petroviç Kajdan"; 3 Eylül 1922 – 29 Mayıs 1997), Sovyet-Amerikan Bizans uzmanı. Moskova'da doğmuştur, Kazhdan, Ufa Pedagoji Enstitüsü ve Orta Çağ İngilteresi tarihçisi Evgenii Kosminskii ile çalışma da yaptığı Moskova Üniversitesi'nde eğitim görmüştür. Savaş sonrası Sovyetler Rusça Bizans çalışmaları başlatması Kazhdan'ın geç Bizans İmparatorluğu tarım tarihi üzerine inceleme yazmasına neden olmuştur.(1952 yılında "Agrarnye otnosheniya v Vizantii XIII-XIV vv." ismi ile basılmıştır) Alanında artan ününe rağmen, Stalin döneminde Sovyet Akademisinin anti-semitik ön yargılar ile Kazhdan taşrada öğretmenlik yapmaya zorlanmıştır.(1947–49 yılları arasında İvanovo ve 1949–52 yılları arasında Tula) 1953 yılında, Stalin'in ölümünden sonra, Kazhdan'ın durumu iyileşti ve Velikie Luki'de bulunan bir Kolej tarafında işe alındı. 1956 yılından Sovyetler Birliği'nden ayrılacağı 1978 yılına kadar Sovyet Bilimler Akademisi Tarih Enstitüsü'nde durumunu sonunda güvence altına alabildi. Burada Kazhdan, Sovyet kariyerinin son derece verimli dönemini yaşadı, yazdığı 500 üzerinde kitap, makale, kritik Sovyet Bizans çalışmalarının artan uluslararası prestijine katkıda bulundu. 1975 yılında, Kazhdan'ın oğlu, matematikçi David Kazhdan, Harvard Üniversitesi'ndeki pozisyonu kabul edip ABD'ye iltica etti. Bu Kazhdan'ın Sovyetler Birliği'ndeki durumunda ani değişikliğe neden oldu; karısı, Musya, Moskova Yayınevi'ndeki pozisyonundan kovuldu, Sovyet akademik yapısında amirleri çalışmalarını sansürlemeye başladılar. Ekim 1978 tarihinde, Aleksandr ve Musya Sovyetler Birliği'nden İsrail göç vizesi alarak ayrıldılar. ABD'ye gittiler. Şubat 1979 tarihinde ölümüne kadar kıdemli araştırmacı olarak çalışacağı Washington, DC'de Bizans çalışmaları merkezine geldiler. Kevin ParientÃ© Kevin Abraham Jonathan Pariente (d. 19 Ocak 1987, Paris, Fransa), FransÄ±z futbolcudur. Futbola Clairefontaine futbol akademisinde başladı ve ardından Paris Saint-Germain altyapısına transfer oldu. Burada as takım için yeterli bulunmadı ve Kevin bunun üzerine İspanyol ekiplerinden Levante UD'la anlaştı. Burada iki sezon oynadı ve sadece A2 takımı için oynama fırsatı buldu. Bunun üzerine 2008 yılında ülkesine geri dündü ve iki sezon CS Sedan Ardennes'de oynadı. Burada fazla oynama fırsatı bulamadı ve sözleşinin bitmesiyle serbest kaldı. 2010-11 sezonu için AS Cannes ile anlaşmaya vardi fakat sezonun ilk yarısında sonra takımdan ayrılması tavsiye edildi. Bunun üzerine 2010-11 sezonunun ara transfer döneminde Süper Lig'in yeni ekiplerinden Bucaspor'a transfer oldu. Makkabiler Makkabiler (; ) Selevkos İmparatorluğuna bağlı uydu devlet olan Judea'nın kontrolünü eline geçiren Yahudi asi ordusudur. MÖ 164 ila MÖ 63 yılları arasında Haşmonayim hanedanlığı olarak Yahudilik dinini tekrar hayata geçirip İsrail Diyarının sınırlarını genişletti ve Helenizmin etkisini azalttı. MÖ 2. yüzyılda Judea, Büyük İskender'in ölümünden sonra (MÖ 336 - MÖ 323) oluşan Mısır merkezli Ptolemaios Krallığı ile Suriye merkezli Selevkos İmparatorluğu arasında bulunmaktadır. Önceden Ptolemaios'un elinde olan Judea MÖ 200'lerde Selevkos'un eline geçti. İskender'in yakın doğudaki egemenliği devrinde Judea'yı da etkileyen Helenizasyon süreci başladı. Başta, kentli üst tabaka Yahudileri olan Tobiad gibi aileler Yahudiliği bırakıp Yunan yaşam tarzını benimsedi. Tarihçi Victor Tcherikover'e göre, Tobiadların Helenizmi benimsemelerinin ana nedeni iktisadi ve siyasiydi. Helenleşmiş Yahudiler bir Gymnasium inşa edip uluslararası Yunan oyunlarına katıldılar, "sünnet işaretlerini kaldırdılar ve kutsal anlaşmayı reddettiler". IV. Antiokhos Epiphanēs (MÖ 215 - 164) MÖ 175'te Selevkos İmparatorluğu'nun başına geçtiği zaman Kudüs'teki Baş Rahip III. Oniyo'ydu. Antiokus, dindar Yahudilerin görüşlerine karşı hissiz davranıp Baş Rahip'i tayin edilmiş bir makam ve bunun bir para kaynağı olabileceğini düşündü. Ortodoks Yahudiler için kutsal yolla seçilen ve bölgenin valisi sayılan Baş Rahip'i Antiokus istediği zaman değiştirebileceğini düşünüyordu. Oniyo'nun kardeşi Yason, Antiokus'a kendisini Baş Rahip yapması için rüşvet verdi. Yason, geleneksel teokrasiyi kaldırıp Kudüs'ü yunan kenti "polis"e çevirdi. Ardından Menelaus (kendisi Levilerden dahi olmamasına rağmen) Antiokus'a rüşvet verip Yason'un yerine Baş Rahip olarak geçti. Menelaus, Oniyo'yu öldürttü. Kardeşi Lusimakus, Tapınak'tan kutsal kaseleri aldı, bu da ayaklanmayla ve asilerin hırsızı öldürmesiyle sonuçlandı. Menelaus tutuklanıp sorgulanmak için Antiokus'un karşısına getirildi ancak rüşvet karşılığında serbest bırakıldı. Yason, Menelaus'u makamından edip tekrar Baş Rahip oldu. Antiokus Tapınağı yağmaladı, Kudüs'e saldırdı ve "kadın ve çocukları tutsak aldı." Bu noktadan itibaren Antiokus Helenizm politikalarını azimle yürüttü. Bu, geleneksel Yahudi ibadetlerinin yasaklanması anlamına geliyordu. MÖ 167'de Tapınak'ta kurban kesmeyi, Şabat'ı ve bayramları kutlamayı ve sünneti yasakladı. Altar, Yunan tanrılarla dolduruldu ve Yahudilerin kurban kesmesi yasaklandı. Tapınaktaki altara Zeus yerleştirildi. Yahudi metinlerini barındırmanın cezası idamdı. Antiokus'un bunları yapmasının arkasındaki nedenler açık değildi. Kendi tayin ettiği Menelaus'un devrilmesine öfkelenmiş, veya Tapınak ve Toralarını istemek için ayaklanan ortodoks Yahudilere gücünü göstermek istemiş ve Helenizm yanlısı Yahudilerin desteğini almış olabilir. "1. Makabeler" kitabında anlatıldığına göre, Antiokus Yahudilerin dini ibadetlerini kısıtlayınca kırsal kesimden bir rahip olan Haşmonayim ailesinden Modiinli Matatyahu, Yunan tanrılara ibadete karşı çıktığından Selevkos İmparatorluğuna karşı ayaklandı. Matatyahu, bir idole kurban sunmak isteyen Helenist Yahudiyi öldürdü. Beş oğluyla birlikte Yehuda'daki çöllere kaçtı. Matatyahu'nun ölümünden bir yıl sonra MÖ 166'da oğlu Yehuda Makkabi, Yahudi muhaliflerden oluşan ordusuyla başta Helenist Yahudileri hedef alan gerilla hareketinde Selevkos hanedanlığına karşı zafer kazandı. Makkabiler, köylerdeki pagan altarları parçaladı, çocukları sünnet etti ve Yahudileri yasalara uymaması için zorladı. Makkabi terimi İbranice "çekiç" kelimesinden türemiş olup Yahudi ordusu için kullanılmaktaydı. Ayaklanma birçok çatışmayı da içinde barındırdı, Makkabi güçleri Suriye ordularına karşı gerilla taktikleriyle zafer kazandı. Yengin bir şekilde Kudüs'e giren Makkabiler Kudüs Tapınağı'nı kutsal yolla temizledi, gelenekçil Yahudi ibadetini hizmete açtı ve Yonatan Makkabi'yi Baş Rahip'liğe getirdi. Ayaklanmayı bastırmak için gönderilen Suriye ordusu Aniyokus'un ölümüyle geri döndü. Kumandan Lusias, Suriye içişleriyle meşgul olduğu için siyasi uzlaşma sağlayıp dini özgürlüğü geri getirdi. Hanuka bayramı, Yehuda Makkabi'nin Selevkoslara karşı kazanılan utku karşısında Tapınağın tekrar adanmasının kutlanışıdır. Rabbinik geleneğe göre, Tapınak'taki Menorayı yakmak için bir günlük yağ kalmıştı ve daha fazla yağın tedarik edilebilmesi için sekiz gün gerekiyordu; menoradaki bir günlük yağ, yeni yağ tedarik edilene kadar mucizevi bir şekilde sekiz gün boyunca yanmıştır. Tapınağın tekrar adanmasından sonra Makkabi destekçileri savaşa devam edip etmeme konusunda ikiye bölündüler. 1. Makkabiler kitabında, Matatyahu önderliğindeki ayaklanmanın nedeni dini özgürlük elde etmek ve Selevkos baskısına son vermek olarak gösterilmekteydi. Ancak, Makkabiler ne kadar güçlü olduklarını görünce ayaklanmaya ve Yahudilerin yaşadığı toprakları fethetmeye veya oradaki Yahudi olmayanların dinini değiştirmeye devam etmek istediler. Bu tartışma Alexander Jannaeus egemenliğindeki Haşmonayim monarşisinde alevlenince Farisiler ve Sadukiler olarak halk iki gruba ayrıldı. Savaşın devam etmesi gerektiğini savunan zümrenin lideri Yahuda Makkabi'ydi. MÖ 160'ta bir çatışmada ölen Yehuda Makkabi'nin yerine, hali hazırda Baş Rahip olan kardeşi Yonatan Makkabi geçti. Yonatan yabancı devletlerle anlaşmalar imzalayınca dini özgürlük isteyen grupla daha büyük güç isteyen grup arasındaki ayrılık daha da belirginleşmeye başladı. MÖ 142'de, Yonatan, Selevkos tahtı talibi Diodotus Trifon tarafından öldürülünce başa Matatyahu'nun son oğlu Şimon Makkabi geçti. Şimon, Selevkos kralı II. Nikator Demetrius'a desteğini sununca Demetrius Makkabiler'den vergi almayı kesti. Şimon, Yoppa limanını ve Gezer kalesini fethetti, Kudüs'teki Akra garnizonunu kovdu. MÖ 140'ta, rahipler kurulu, liderler ve ihtiyarlar tarafından baş rahip, ordu kumandanı ve İsrail'in hakimi olarak tanındı. Bu bildirgeleri Haşmonayim Krallığının temelini oluşturdu. Yakın bir zaman sonra Roma Senatosu Haşmonayim Krallığıyla ittifakını yineledi ve doğu Akdeniz'deki müttefiklere aynı şeyi yapması emrini verdi. Her ne kadar Makkabiler özerklik kazandıysa da Selevkos İmparatorluğu'nun bir bölgesi olarak kalmaya devam etti, bu da, II. Demetrius'un kardeşi VII. Antiokus Sidetes'e asker tedarik etme konusunda Makkabileri hükümlü kılıyordu. Şimon, topraklardan feragat etmeyi reddedince Antiokus zorla ele geçirdi. MÖ 134'te, Şimon, damadı Ptolemy tarafından öldürülünce yerine baş rahip ve kral olarak oğlu Yohanan Girhan geçti. Antiokus, Judea'nın tamamını fethetti ancak Tapınağa ve Yahudi ibadetine karışmadı. Judea, Antiokus'un MÖ 129'da ölmesiyle Selevkos egemenliğinden kurtuldu. Haşmonayim egemenliği, MÖ 63'te Gnaeus Pompeius Magnus tarafından Kudüs ele geçirilip Roma egemenliğine eklenince sona erdi; Haşmonayim hanedanlığı ise MÖ 37'de Hirodes'in İsrail ve Yahudilerin başına kral olarak getirilmesiyle son buldu. Makkabilerin hikâyesi 1. Makkabiler, 2. Makkabiler, 3. Makkabiler ve 4. Makkabiler kitaplarında yer alır. Bunlardan ilk ikisi Tanah'ın Yunanca tercümesinde yer alırken Katolik ve Doğu Ortodokslar bu ilk iki kitabı Eski Ahit'lerinde göstermektedir. Bu kitaplar İbrani Tanah'ın bir parçası değildir. Makkabi adı kimileyin tüm Haşmonayim hanedanlığı ile eş anlamlı olarak kullanılmaktadır, oysa gerçek Makkabiler Yehuda Makkabi ve onun dört kardeşidir. Makkabi adı Yehuda'ya verilmiş bir lakaptır ve sonraki kuşaklar onun direkt kuşağı değildir. İsminin anlamı açısından her ne kadar kesin bir açıklama bulunmazken bir görüşe göre çatışmalardaki yırtıcılığı nedeniyle Aramca "çekiç" anlamına gelen "Makkaba"dan gelmektedir. Bir Tora ayeti olan ""Mi kamoha ba'elim Yhwh""nin ("Kutsallar arasında senin gibisi var mıdır Tanrım") kısaltılmışı Makkabi olup, ""Matatyahu Kohen ben Yohanan""ın da kısaltılmışıdır. 1. Makkabiler kitabının yazarı, Makkabi ayaklanmasını, Selevkos kralının dini ve Makkabi takipçisi Yahudileri ortadan kaldırma isteğine direniş olarak anlatmaktadır. 2. Makkabiler kitabının yazarı ise çatışmanın kaynağını "Yahudilik" ile "Helenizm" arasındaki çekişmeye bağlar. Modern uzmanlarca ikinci görüş daha gerçekçidir. Çoğu dinbilimci, olayları, kırsal bölgelerdeki gelenekçi Yahudiler ile Kudüs'teki Helenist Yahudiler arasındaki iç savaşta kralın araya girmesine bağlar. Joseph P. Schultz'a göre, modern uzmanlar ayaklanmayı, yabancı baskılara yapılan direnişten ziyade ortodoks ve reformist Yahudi grupların çatışması olarak görür. Çatışmada, Baş Rahiplik makamı için Oniyo gibi Aramca/İbranice isimleri olan gelenekçi Yahudiler ile Yason ve Menelaus gibi Yunan adları olan Helenist Yahudilerin birbirleriyle olan mücadelesi görülmektedir. Diğer yazarlar ise çatışma sırasındaki sosyal ve ekonomik etkenlere değinir. Bir iç savaş olarak başlayan olaylar Suriye'deki Helenistik krallığın Helenist Yahudiler safhasında yer alıp gelenekçilere karşı olması nedeniyle istila niteliğine bürünür. Ayaklanma alevlendiği zaman Antiokus gelenekçilerin ibadetlerini yasakladı ve sonuç olarak tüm halkın dini yasaklandı. Kimi uzmanlar ise, olayların dini isyan olarak başladığını ancak zamanla millî erkinlik savaşına dönüştüğünü belirtir. Kâmil Ahmet Çörekçi Kâmil Ahmet Çörekçi (d. 1 Şubat 1992, Londra), Kıbrıslı Türk futbolcudur. Süper Lig ekiplerinden Trabzonspor'da forma giymektedir. İngiltere'nin başkenti Londra'da bir Kıbrıslı Türk bir ailenin çocuğu olarak dünyaya gelen Kâmil Ahmet Fulham FC'nin altyapısında futbola başladı ve burada Türkiye genç millî takımlar için erken keşfedildi. 2008 yılına kadar Fulham FC'nin altyapısında oynadıktan sonra Millwall FC'ye transfer oldu. Burada Millwall ikinci takımda düzenli olarak oynasa da as takıma alınmadı. Bunun üzerine birçok Avrupa'da yetişmiş Türk futbolcusu gibi şansını Türkiye'de denemeye karar verdi ve 2010-11 sezonun başında Süper Lig'e yeni yükselmiş olan Bucaspor'a transfer oldu. 5 Aralık 2011 tarihinde kulübüyle olan sözleşmesini çift taraflı feshederek takımdayken ayrıldığı açıklandı. Aralık ayı sonlarında ise Süper Lig ekibi Kayserispor ile sözleşme imzaladığı duyuruldu. 2011-12 sezonunda takımla 8 maça çıkan Kamil, 2012-13'te ise 6 lig ve 1 kupa maçına çıktı. Takımda şans bulamaması nedeniyle 2013-14 sezonu öncesinde Adana Demirspor takımına kiralandı. Bu takımda yarım dönem forma giyen oyuncu, 15 lig maçına çıkıp 1 asist yaparken 3 tane de Türkiye Kupası maçına çıktı. 2013-14 ara transfer döneminde bu takım ile sözleşmesi feshedildi ve Kayserispor'a döndü. Ancak Kayserispor'da düşünülmeyen oyuncu ile sözleşme çif taraflı anlaşılarak feshedildi. Kamil Ahmet 27 Ocak tarihinde ise Eskişehirspor takımına transfer oldu. Bu takımla 3,5 yıllık sözleşme imzaladı. 26 kez millî takımlara çağrılan Kâmil Ahmet Çörekçi, 12 kez Türkiye U-16, 18 kez Türkiye U-17, 12 kez Türkiye U-18 ve beş kez de Türkiye U-18, 7 Türkiye U-19 ve altı kez de Türkiye U-21 forması olmak üzere toplam 48 kez millî formayı giydi ve bu karşılaşmalarda dört gol kaydetti. Daniel Timofte Daniel Timofte (d. 1 Ekim 1967, Petroşani), Rumen eski millî futbolcu ve teknik direktör. Kariyerini Sportul Studenţesc'te teknik direktör olarak sürdürmektedir. Ayrıca Samsunspor taraftarlarınca seçilen "Samsunspor tarihinin en iyi 11'i"'nde yer almıştır. Kariyerine doğduğu yerin takımı olan Jiul'de başlayan Daniel Timofte, 19 yaşında iken yine aynı takımda profesyonelliğe geçiş yapmıştır. Takımdaki ilk yılında küme düşmelerine rağmen 1987-88 sezonunda Liga II şampiyonu olarak tekrar Liga I'de boy göstermeye başlamışlardır. Ertesi sezon ise Dinamo București'ye transfer olur. Sezon sonunda Mircea Lucescu'nun çalıştırdığı yeni takımı ile şampiyonluk yaşayan Timofte tıpkı takım arkadaşları Răducioiu, Damaschin, Vaiscovici ve Stelea gibi ligin en iyi oyuncuları arasında yer almıştır. Gösterdiği başarılı futbol ile millî takıma da seçilen Timofte "İtalya'90"'da yer alma fırsatını yakalamıştır. 1990-91 sezonunun devre arasında Bundesliga ekibi Bayer Uerdingen'e transfer oldu fakat sezon sonu takımının küme düşmesine engel olamadı. Bir sezon da 2. Bundesliga'da top koşturduktan sonra Dinamo Bükreş'e geri dönmüştür. 1992-93 sezonunu ise takımıyla birlikte lig ikincisi olarak tamamlamıştır. Timofte, 1993-94 sezonu başında Gheorghe Mulţescu ile anlaşan Samsunspor'a transfer olmuştur. İlk sezonunda takımı ligi beşinci sırada tamamlamış ve Balkan Kupası'nı da müzesine götürmüştür. Altı sezon bu takımda kalan Timofte özellikle son iki sezonunda yaşadığı sakatlıklar ve alkol bağımlılığının da etkisiyle futboldan uzaklaşmıştır. 1998-99 sezonunun devre arasında ise takımdan ayrılmıştır. 1999-00 sezonu sonunda ise Dinamo Bükreş'te futbolu bırakmıştır. Futbolu bıraktıktan sonra Multescu ve Munteanu'nun yardımcılıklarını üstlenmiş, 2007'de Sportul Studenţesc'in başına gelerek teknik direktörlük kariyerine başlamıştır. 2010 yılında başına geçtiği Brăila'yı ise Liga III'ten Liga II'ye çıkararak teknik direktörlük kariyerinin kayda değer ilk başarısını elde etmiştir. Goa'uld karakterleri listesi Bu başlıkta, Yıldız Geçidi mitolojisinde; egomanyak, kendilerini "tanrı" kabul eden, insan ve unas gibi bir takım canlıların vücuduna yerleşip, vücudun kontrolünü ele geçiren Goa'uld adlı asalak ırka mensup karakterler listelenmiştir. Galaksideki en güçlü goa'uldlar "Sistem Lordları" (düzen efendileri) denen bir konsey oluşturmuştur. Bu sistem lordları, tüm güce tek başına sahip olabilmek adına kendi aralarında da sürekli çatışma halindedir. Genetik hafıza sayesinde doğuştan bilgilidirler. İnsanları "köle" ve "konukçu" olarak değerlendirirler, onlara tanrılarıymış gibi davranırlar. Bunun yanı sıra teknoloji hırsızlarıdır. İşlerine yarayacağına inandıkları her türlü teknolojik buluşu ele geçirmek için uğraşırlar. Kendilerine tehdit oluşturabilecek düzeyde geliştiğine inandıkları uygarlıkları yok etmeye çalışırlar. Tau'ri (dünya uygarlığı)'de bunlardan biridir. Yarı yükselmiş bir Goa'uld olan Anubis, System Lordları tarafından dahi yöntemleri kabul edilemez bulunup dışlanmıştır. Ölü olduğu Sanılıyordu. Anubis kuşkusuz Goa'uldlar içinde En tehlikelisidir. Goa'uld System Lordu olan Apophis, SG-1 'in ezeli düşmanıdır. Stargate orijinal filminde insanların Abydos'a giderek Ra'yı yok etmelerinin ardından Apophis Abydos'u kontrolü altına almıştır. Dr.Daniel Jackson'ın karısı Sha're'yi ve Sha're'nin kardeşi Ska'ra'yı kaçıran Apophis, onları Konukçu olarak kullanmıştır. Sha're Apophisin kraliçesi; Ska'ra ise oğlu olarak karşımıza çıkar. Apophis'in en gözde adamı olan Teal'c, Goa'uld'ların sahte tanrılar olduğuna inandığı için Jonathan Jack O'Neill'a ve SG-1'e kaçmaları için yardım ederek Tüm Goa'uld aleminde hayin (Shol'va) unvanına laik görülmüştür. Teal'c, SG-1 'a katılarak hem bu takımın vazgeçilmez bir üyesi hem de Goa'uldlar konusunda eşssiz bir bilgi kaynağı olmuştur. Güçlü sistem lordlarından biri olan Ba'al, keskin zekası, esprili mizacı ve çıkar anlaşmaları ile ünlüdür. Yaşamını güvence altına almak adına, klonlarını üretmesi ve gerçek Ba'al'ın bir türlü yakalanamıyor oluşu, diziyi sürükleyen ana unsurlardan biridir. Kendisiyle girişilen mücadele dizinin yayın ömrüne sığmamış ve devam filmi 'a taşmıştır. Goa'uld System Lordlarından biri olan Cronus, Apophis'in ezeli düşmanı, ayrıca Teal'c'ın babasının katilidir. Teal'c'ın babası Cronus'un en gözde adamı olarak biliniyordu. Bir gün Teal'c'ın babasını başarı şansı çok düşük olan bir göreve yollayan Cronus, görev başarısızlığa uğrayınca Teal'c'ın babasını öldürür. O günden sonra Teal'c Cronus'tan intikam almak için Apophis'in en gözde adamı olur. Hain ve ahlaksız olarak bilinen Nirrti, Goa'uld System Lordları tarafından dışlanmıştır. P8X-987 gezegenindeki dört SGC üyesinin ölümüne sebep olduğu sanılmaktadır. Ayrıca Cassandra isimli genç kızın içine Naquaada bombası yerleştirip Dünyaya yollamıştır. Asgard'ın öncülük ettiği dünyada düzenlenen barış görüşmelerinde Cronus'u öldürmeye çalışmış ama başarılı olamamıştır. Binlerce yıl dünyada sıkışıp kalan Osiris, genç bir arkeolog tarafından serbest bırakıldı ve vücudu Osiris tarafından konukçu olarak kullanıldı. Acımasız ve güçlü bir System Lordu olan Ra, Stargate filminde karşımıza çıkmaktadır. Ra, dünyayı yani Tauri'yi bulup insanları konukçu olarak kullanan ilk System Lordu olarak bilinir. Ayrıca insanların Galaksiye dağılmalarını sağlayan da RA'dır. Sistem lordları tarafından dışlanan Sokar, kendisine Şeytan'ı oynamayı uygun görmüştür. Düşmanlarını köleleştirerek, bir takım işlemler sonrası yüzeyini kararsız hale getirdiği, cehennemi andıran bir gezegene bırakıp, burada ızdırap çekmelerini sağlar. Genç ve tehlikeli Goa'uldlardan biri olan Tanith, Shau'nac'ı yani Teal'c'ın sevdiği kadını öldürüp Tok'ra arasına Apophis'in casusu olarak girmiştir. Güçlü Sistem Lordlarından biri olan Yu, Dünya ile çıkarları birçok kez çakıştığından dolayı beraber hareket etmiştir. İsyancı Goa'uldlardan olan Seth, binlerce yıl dünyada saklanabilmeyi başarabildi. Sistem lordları ve tok'ra tarafından başına ödül koyulan Seth, SGC onu bulana kadar dünyada saklandı. Hakk覺nda ayr覺nt覺l覺 bilgi bulunmayan bir Sistem Lordudur. Angelina Love Lauren Williams (d. 13 Eylül 1981) bir Kanadalı profesyonel güreşçi. Şu anda TNA'de Knockout olarak çalışıyor. TNA'de en çok TNA Knockouts Championship kemerini elinde tutmuş kişi olarak biliniyor (toplamda 5 kere). Ve bir kereliğine Winter ile TNA Knockout Tag Team Champion olmuştur. Aynı zamanda kısa bir süreliğine 2006 yılında Smackdown'da görülmüştür. TNA dışında Angel Williams olarak çalışıyor. Toplam=8 kemer Yezid (anlam ayrımı) Yezid kelimesi aşağıdaki anlamlara gelebilir. Rehovot Rehovot, İsrail'de bir kent. Tel Aviv'in 20 km güneyinde bulunmaktadır. 23.041 km²'lik bir alan üzerine kurulu olan Rehovot şehrinin 2009 yılı sonunda İsrail İstatistik Merkez Bürosu'na göre toplam nüfusu 112.700'dür. Şehirde tarımsal araştırmalar yapılması için 1932 yılında Kudüs İbrani Üniversitesi'ne bağlı bir Ziraat Bölümü açılmıştır. 2004 yılı itibarıyla şehirde 19.794 öğrenci ve 53 okul bulunmaktadır. Daz Dillinger Delmar Drew Arnaud, (d. 25 Mayıs 1973, Long Beach, Kaliforniya), Amerikalı rap sanatçısı ve yapımcı. Sanatçının sahne adı Daz Dillingerdir. Eskiden kullandığı sahne adı ise "Dat Nigga Daz" olarak bilinir. Amerikalı rap yapımcısı Daz Dillinger'in arkadaşı Kurupt ile kurdukları Tha Dogg Pound müzik grubu piyasaya Death Row Records plak şirketi ile giriş yapmıştır. Tha Dogg Pound grubu ile "What Would You Do" adlı parça 1996 yılında Grammy Ödülleri'ne aday gösterilmiştir. Cemal Toktaş Cemal Toktaş (d. 14 Ocak 1983, İstanbul), Türk dizi ve sinema oyuncusu. İstanbul Üniversitesi Devlet Konservatuvarı mezunudur. Nergis Öztürk ile evlidir. Kurupt Ricardo Emmanuel Brown, (d. 23 Kasım 1972), Amerikalı rap sanatçısı, yapımcı ve oyuncu. Sahne adı Kurupt olarak bilinir. Kullandığı diğer sahne adları da Kurupt Tha Kingpin, Kurupt Young Gotti ve Young Gotstra'dır. Death Row Records plak şirketinin eski Genel Başkan Yardımcısıydı. Kurupt müzik grubu olan Tha Dogg Pound'un kurucularından ve üyelerinden biridir. Dogg Pound arkadaşı Daz Dillinger ile kurdukları bir rap grubudur. Tha Dogg Pound grubu ile "What Would You Do" adlı parça 1996 yılında Grammy Ödülleri'ne aday gösterilmiştir. Bahtı Kara Bahtı Kara, Theron Patterson'un yönetmenliğini yaptığı 2009 yapımı Türk sinema filmidir. Warren G Warren G (10 Kasım 1970, Kaliforniya, ABD), veya doğum adıyla Warren Griffin III, rap müzik sanatçısı ve yapımcıdır. Müzik kariyerine 1991 yılında kurulan 213 adlı grupla başlamıştır. Grup adını Los Angeles'ın alan kodundan almaktadır. Grup üyeleri arasında Nate Dogg ve Snoop Dogg'ta bulunmaktadır. Sanatçı aynı zamanda Dr. Dre’nin üvey kardeşidir. Death Row Records kurucularından olan Dr. Dre, üvey kardeşi Warren G'nin rap müzik sektörüne girmesinde önemli rol oynar. Şirket kurucusu olan Dr. Dre ve Suge Knight’ın kısa sürede ilgisini çekmiş ve çalışmalara başlamıştır. Kurmuş oldukları grup 213 ile başarı sağlayamayan ekip üyeleri kendi solo albümleriyle çalışmalara devam etmiştir. 1992 yılında Dr. Dre'nin çıkardığı The Chronic albümünde ilk kez yer almıştır. "Death Row Records" 'un çıkardığı birçok albümde de sıkça yer almıştır. 1993 yılında Nate Dogg ve Mista Grimm ile birlikte "Indo Smoke" adlı bir parça hazırlamış ve bu parçay ile beraber prodüktörlüğe başlamıştır. 1994 yılına gelindiğinde "Regulate... G Funk Era" adlı ilk albümünü Def Jam etiketiyle piyasaya çıkarmıştır. Bu albümle eleştirmenlerin beğenisini toplamış ve Amerikan müzik listelerinde 2 numaraya yükselmiştir. "Regulate... G Funk Era" isimli parçayı eski grup arkadaşı Nate Dogg ile seslendirmiştir. Trip Locc, Wayniac, Jah Skills, Masta Ace, Snoop Dogg ve Bo Roc gibi isimler bu albüme destek vermişlerdir. Take A Look Over Your Shoulder sanatçının 1997 yılında çıkardığı 2. albümüdür. Bu albüm onun beklediği gibi başarı sağlamadı. Warren G, bu albümle Amerika listelerinde 11 numara olabilmiştir. Albümde en dikkat çeken çalışma bir Bob Marley parçası olan I Shot The Sheriff'dir. 1999 senesinde I Want It All adlı 3. albümünü piyasaya sunmuştur. Bu albümde caz-rock karışımı bir tarz oluşturan Warren G, Mack 10, Snoop Dogg, Kurupt ve Eve gibi sanatçılardan da destek alarak farklı ve başarılı bir albüm oluşturmuştur. Warren G 2001 yılında Universal Records ile anlaşma imzalamıştır. Burada çıkardığı 4. albümü "The Return Of The Regulator" sanatçı için "Universal Records" 'ta kötü bir başlangıç olmuştur. 2003 yılında tekrar 213 adlı rap grubu üyeleri Nate Dogg ve Snoop Dogg ile stüdyoya girmiştir. "The Hard Way" adlı albümü piyasaya sunmuşlardır. Albüm beklenen başarıyı yakalamış ve Amerikan müzik listelerinde 4. sıraya kadar çıkmıştır. Bu albümde bulunan "Groupie Love" single’ı beğeni toplamıştır. Warren G'nin 2005 yılında çıkardığı 5. albümü "In The Mid-Nite Hour" adını taşımaktaydı. Albümü Lightyear Entertainment etiketi ile piyasaya sundu. Bu albüme Snoop Dogg, Ice Cube, B-Real, Bishop Lamont, Mike Jones ve Frank Lee White gibi isimlerde destek vermiştir. Bu albümden de beklediği sonucu alamayan sanatçı 2005 yılının sonunda Uniquelnc LTD ile anlaşma yaparak albümün Dijital ortamda yayınlanmasına izin vermiştir. Ruthless Records Ruthless Records, 1987 yılında Kaliforniya'da Eazy-E ve N.W.A. grubunun menajeri Jerry Heller tarafından kurulan bir plak şirketidir. West Coast'a destek vermekte olan plak şirketinin birçok ünlü sanatçısı olmuştur. Altınçevre Altınçevre aşağıdaki anlamlara gelebilir: 22. Ankara UluslararasÄ± Film Festivali 22. Ankara Uluslararası Film Festivali, Dünya Kitle İletişimi Araştırma Vakfı tarafından Halkbank ana sponsorluğunda, 17–27 Mart 2011 tarihleri arasında gerçekleştirilen film festivalidir. Sevilay Çelenk, Barış Kılıçbay ve İnci Demirkol'dan oluşan ön eleme Seçici Kurulu'nun Ulusal Uzun Film Yarışması'na katılmasına karar verdiği filmler şunlardır: YaÄŸ Camii Yağ Camii veya Adana Eski Cami, Adana'nın merkezinde, eski çarşı içindeki tarihî cami. 1501 yılında Ermeni Saint Jacgues Kilisesi’nin Ramazanoğlu Halil Bey’in emri ile camiye çevrilmesinden bir süre sonra mekânın yörenin ihtiyacını karşılamakta yetersiz kalması üzerine yanı başına Halil Bey’in oğlu Piri Mehmet Paşa tarafından yeni bir cami yaptırılmış, iki yapı birleştirilmiştir. Minaresinin yapımı 1525’te tamamlanan cami, Piri Mehmet Paşa’nın bitişiğine inşa ettiği medrese ile bir külliye teşkil eder. Medresenin inşası 1558’de tamamlanmıştır. Selçuklu Ulu Camileri karakterinde, yani çok sütunlu cami tipinde bir camidir. Yapıya sonradan eklenen bir anıt gibi büyük ve görkemli bir avlu kapısı vardır. Daha önce “"Eski Camii"” denilen yapı, anıtsal avlu kapısının önünde yağ pazarı kurulması nedeniyle, “"Yağ Camii"” adını almıştır. Campeche Campeche (İspanyolca telaffuzu: ) ya da resmî adı ile Özgür ve Egemen Campeche Eyaleti ("Estado Libre y Soberano de Campeche"), Meksika'nın güneydoğusunda bulunan bir eyalettir. Kuzeydoğusundan Yucatán; doğusundan Quintana Roo; güneydoğusundan Belize; güneyinden Guatemala ve güneybatısından Tabasco tarafından çevrelenir. Başkenti ve en büyük şehri San Francisco de Campeche'dir. Campeche'nin yüzölçümü 57.924 kilometre karedir. Nüfusu 791.322 kişidir. İnsani Gelişme Endeksi 0,825 (yüksek)'tir. Şehir, 1540 yılında, İspanyol kaşifler tarafından bir Maya şehri olan Can Pech şehrinin kalıntıları üzerinde San Francisco de Campeche olarak kuruldu. Kolomb öncesi Amerika'daki bu şehir, 3.000 kişilik bir nüfusa ve birçok anıta sahipti. Kent, eski İspanyol sömürge şehirlerinden birçoğunda görülen ve şehirleri korsanlardan koruma amacı ile inşa edilmiş olan surlarla çevriliydi. Kent mimarisinin korunmuş olması ve mimarisi nedeniyle 1999 yılında UNESCO tarafından bir Dünya Mirası olarak ilan edildi. İlk başta İspanyollar, surlarla çevrili şehir içinde yaşamaktayken, yerliler San Francisco, Guadalupe ve San Roman'ın çevresindeki "barrio"larda yaşıyorlardı. Bu "barrio"lardaki yapılar, örneğin Guadalupe'deki 500 yaşındaki kilise, orijinalliklerini korumaktadır. Hüseyin Tok (1988 doğumlu futbolcu) Hüseyin Tok (d. 9 Eylül 1988, Sakarya), Türk futbolcudur. 1. Lig ekiplerinden Manisaspor'da oynamaktadır. Futbola Sakaryaspor altyapısında başladı ve 2006 yılında profesyonelliğe geçiş mukavelesini imzalayarak as takıma alındı. Sakaryaspor için ilk Süper Lig karşılaşmasını 4 Mart 2007 tarihinde Ankaraspor'a karşı oynadı. İki sezon burada forma giydi ve 2008-09 sezonunda Manisaspor'a transfer oldu. 12 kez millî takımlara çağrılan Kamil Hüseyin Tok, 3 kez Türkiye U-17, 4 kez Türkiye U-19 ve 12 kez de Türkiye U-21 forması olmak üzere toplam 11 kez millî formayı giydi. Durango Durango (İspanyolca telaffuzu: ) ya da resmî adı ile Özgür ve Egemen Durango Eyaleti ("Estado Libre y Soberano de Durango"), Meksika'nın kuzeybatısında bulunan bir eyalettir. Kuzeyinden Chihuahua; doğusundan Coahuila ve Zacatecas; güneyinden Nayarit ve batısından Sinaloa tarafından çevrelenir. Başkenti ve en büyük şehri Victoria de Durango. Durango'nun yüzölçümü 123.451 kilometre kare. Nüfusu 1.547.597. İnsani Gelişme Endeksi 0,822 (yüksek)'dir. San Luis Potosí San Luis Potosí (İspanyolca telaffuzu: ) ya da resmî adı ile Özgür ve Egemen San Luis Potosí Eyaleti ("Estado Libre y Soberano de San Luis Potosí") Meksika'nın göbeğinde bulunan bir eyalettir. Kuzeyinden Coahuila; kuzeydoğusundan Nuevo León; doğusundan Tamaulipas; güneydoğusundan Veracruz; güneyinden Hidalgo, Querétaro ve Guanajuato; ve kuzeybatısından Zacatecas tarafından çevrelenir. Başkenti ve en büyük şehri San Luis Potosí. San Luis Potosí'nin yüzölçümü 60.983 kilometre kare. Nüfusu 2.479.450. İnsani Gelişme Endeksi 0,816 (yüksek); bu Rusya ile neredeyse aynı seviyededir. Bekir YÄ±lmaz Bekir Yılmaz (6 Mart 1988, İzmir), Türk futbolcudur. Giresunspor'da oynamaktadır. Futbola Buca Belediyespor altyapısında başladı ve daha sonra Bucaspor altyapısında geçti. Bucaspor'a 2006 yılında profesyonelliğe geçiş mukavelesi imzalayarak as takıma alındı. Bucaspor için ilk resmî karşılaşmasını 20 Ağustos 2006 tarihinde Turgutluspor'a karşı oynanan 2. Lig karşılaşmasında oynadı. Dört sezon burada forma giydi ve 2010-11 sezonunda Manisaspor'a transfer oldu. 2009/10 sezonunun devre arasında Manisaspor’a satılan Bekir, o sezonun ikinci yarısını Bucaspor’da kiralık olarak geçirdi. Sezon sonu Bucaspor ile şampiyon olma başarısı gösteren Bekir, bonservisini alan Manisaspor’un yolunu tuttu. O sezondan itibaren Manisaspor’dan başka bir yere gitmeyen Bekir, Manisaspor ile küme düşme üzüntüsünü de yaşadı. PTT 1.Lig’de de Manisaspor ile yola devam eden Bekir, 2013-14'te ise PTT 1.Lig’de çıktığı 15 maçta 5 gol 6 asiste imza attı. Bu istatistikleri gösterdikten sonra birçok Süper Lig ekbinin dikkatini çekti ve transfer döneminde Bursaspor'un yolunu tuttu. Hadrianapolis Muharebesi (1205) Hadrianapolis Muharebesi, 14 Nisan 1205 tarihinde Bulgar çarı Kaloyan ile Latin İmparatoru I. Baudouin komutasındaki Haçlılar arasında yaşanmış savaştır. Kumanlar ve Bizanslıların desteği ile başarılı bir pusu kuran Bulgarlar tarafından savaş kazanılmıştır. Aralarında Blois Kontu I. Louis'in de bulunduğu yaklaşık 300 şövalye öldürülmüştür. Latin İmparatoru I. Baodouin'in esir edilmiş, sonra kör edilmiştir, esareti sırasında da ölmüştür. Bulgarlar Trakya ve Makedonya'ya ilerlemişlerdir. Baodouin'in yerine en genç kardeşi Henri 20 Ağustos 1206 tarihinde tac giymiştir. Bu savaşla ilgili ana kaynak Geoffroy de Villehardouin'in kronikleridir. Bu savaşa Haçlılar tarafında katılmasına rağmen, Dördüncü Haçlı seferi'ne bakışı genellikle Haçlılar aleyhine ön yargılıdır. "Eflak ve Bulgaristan çarı Kaloyan, Hadrianapolis'e büyük bir ordu ile yardıma gelmiştir. Yanında Bulgarlar, Eflaklılar ve 14.000 hiç vaftiz olmamış Kuman vardı." Haçlılar, Mareşal Geoffry ve l'Isleli Manasses'i kampı korumakla görevlendirmişlerdi, İmparator Baodouin ve ordunun kalanı eğer Kaloyan gelip, savaş isterse kamptan ayrılacaktı. Böylece haçlılar Paskalya Haftasının çarşambasına kadar beklediler ve Kaloyan bu zaman içerisinde çok yaklaştı, Haçlılardan 5 lig uzaklıkta kamp kurdu. Kaloyan, düşman kampına saldırmadan önce Kumanları yolladı. Kamptan bir çığlık yükseldi, Haçlılar düşmanlarına yetişmek için acele ettiler, hafif kuşamlı Kumanları tam bir lig takip ettiler. Kumanlar, haçlılar kamplarına dönmek istediklerinde onlar da dönüp haçlıları vurmaya başladılar, atlarının çoğunu vurdular. Haçlılar kamplarına döndüklerinde, baronlar İmparator Baodouin ile toplandılar. Kaloyan tekrar saldırdığında, savaş alanına dizilip, takip etmeme kararı aldılar. Ertesi gün, Paskalya Haftasının perşembesi, Kumanlar tekrar saldırdılar. Haçlılara karar aldıkları şekilde müfrezeler halinde hareket ettiler. Kont Louis, en az 2 lig takip edip onları yakaladı. Kumanlar dönüp oklamaya başladılar. Kont Louis, ilk oklamada iki yerinden yaralanıp, atından düştü. Eflaklılar ve Kumanlar şövalyelerin etrafını sardı. Teslim olmama ya da geri çekilmeme yemini eden imparator savaşa devam etti. Umutsuz savaş saatler sürdü ve en sonunda bütün haçlılar öldürüldü. Savaş alanında yalnızca asla geri çekilmeyeceğine yemin eden İmparator ve Kont Louis kaldı. Kont Louis öldürüldü, İmparator esir alındı. Savaştan sonra Bulgaristan ve İznik İmparatorluğu Latin İmparatorluğu'na karşı müttefik oldular. Savaş devam etmiş, 1207 yılında, Bulgarlar I. Bonifacio del Monferrato'ya saldırmışlar ve öldürmüşlerdir. Bonifacio'nin kafası kesilip Kaloyan'a gönderilmiştir. Himaye Himaye veya protektora (Fransızca: "Protectorat"), uluslararası ilişkilerde, bir sözleşme ya da tek taraflı bir karar uyarınca, bir devletin ötekini koruma ve denetimi altına aldığı hukuksal rejimdir. Bu koruma ve denetimin derecesi bazı farklılıklar gösterir. Örneğin Hindistan'ın Bhutan üzerindeki protektorası korunan devletin güvenliğini garanti etmekten ileri gitmezken, Mart 1939'da Çekoslovakya'da kurulan Bohemya ve Moravya Protektorası aslında bir ilhakı maskeliyordu. Oliver Grau Oliver Grau (d.24 Ekim 1965) Alman sanat tarihçisi Oliver Grau görüntü bilim, modernite ve medya sanatının yanı sıra 19 yüzyıl kültürüne ve İtalyan Rönesans sanatına odaklanmış bir medya teorisyendir. Oliver Grau; Görüntü Bilim Profesörü ve Krems Danube-Üniversitesi Görüntü Bilim Departmanı Bölüm Başkanıdır. KitaplarÄ±: Dünyanın çeşitli noktalarında pek çok uluslararası etkinlikte davetli konuşmacı olan Grau, aynı zamanda pek çok ödülün sahibi olmuş ve İngilizce, İspanyolca, Portekizce, Sırpça, Mekedonca, Slovence, Korece ve Çince yayınlanmış pek çok uluslararası yayının altına imza atmıştır. Temel araştırma konuları olan Medya Sanatı Tarihi, İmmersiyon (Sanal Gerçeklik) ve duyguların yanı sıra Telepresence (telemevcudiyet) ve Sanal Yaşam kültürü, tarihi ve fikri üzerine çalışmaktadır. Grau’nun 50’den fazla yorum alan Sanal Sanat adlı kitabı, ilk defa görüntü-izleyici arasındaki immersiyon teorisini tarihsel bir karşılaştırmayla ele alarak, sanatçı, eser ve izleyici üçlemesinin dijital sanat düzleminde sistematik bir analizini yapıyor. Araştırma, bir yandan yeni duyusal öneri potansiyellerine dayalı göreceli bağımlılıktan, bir yandan da izleyicinin değişken şiddetteki yabancılaşmasından (medya yeterliliği) kaynaklanan medya illüzyonlarının evrimsel tarihçesinin özgün modeliyle ilgili. Grau beşeri bilimler ve dijital beşeri bilimlerle ilgili yeni bilimsel araçlar geliştirmektedir. Kendi ekibiyle 1998 yılında Danuba-Krems Üniversitesi’ndeki açık kaynaklı platform vasıtasıyla dijital sanat için ilk uluslararası arşivi geliştirmeye başlamış olan Alman araştırma Vakfı’nın Immersive Art Projesi’ni yönetmiştir. Bunu pek çok bağımsızlaşan proje izlemiştir. DVA 2000 yılından bu yana düzenli olarak video dokümantasyon yayınlayan ilk online arşividir. 2005’ten bu yana Albert Duerer’den Gustav Klimt’e 30,000 örneğe sahip, Avusturya’nın en büyük özel grafik koleksiyonu olan Goettweigs Grafik Koleksiyonu’nun veritabanı yöneticiliğini yapmaktadır. Grau görüntü bilimleri için yeni uluslararası izlenceler(müfredatlar) geliştirmektedir. Medya Sanatları Tarihi MA, Dijital Koleksiyon Yönetimi ve Sergi Tasarımı Akademik Uzmanlık Programları, Görsel Yeterlilikler ve Görüntü Bilim Master Kursları. Grau; Danube Telekonferanslarının ötesinde dünya çapında yayınlanan yeni bir etkileşimli konferans ve müzakere formatını başlatmıştır. Hamburg, Siena ve Berlin’deki bu çalışmalar ve doktora çalışmalarından sonra, Berlin Humboldt Üniversitesi’nde ders vermeye başlamıştır. Japonya ve Amerika Birleşik Devletleri’nde çeşitli araştırma laboratuvarlarında konuk olmuştur. 2003 yılında yüksek doktorasını tamamladıktan sonra uluslararası pek çok üniversitede öğretim görevlisi olarak çalışmıştır. Uluslararası çeşitli dernekler ve profesyonel yayınlar için danışmanlık yapan Grau çeşitli konferanslar yönetmektedir. 2002’den bu yana çeşitli alanlara dağılmış medya sanatı çalışmalarını ve tarihçesini bir araya getirmeye çalışmıştır. Birinci Uluslararası Medya Sanatı, Bilimi ve Teknolojisi Konferansı’nın, Banff 2005 (2007 Berlin, 2009 Melbourne, 2011 Liverpool)kurucu yönetmenidir. O. Grau: Media Sanat Tarihçeleri, MIT-Press 2007 ve online text arşivi mediaarthistory.org bu konferansların kazandırdığı değerlerdir. Diğer ödülleri: 2001’de Genç Berlin-Brandenburg Bilimsel Akademisi’ne ve Leopoldina’ya seçilmiştir. 2002 InterNations/Goethe Enstitüsü; 2003 Ayın Kitabı, Scientific American; 2003 Alman-İtalyan Merkezi Villa Vigoni’den Araştırma Bursu; 2004 Humboldt Üniversitesi Medya Ödülü. Fulmer Åželalesi Fulmer Şelalesi, Dingmans Ferry, Pike County, Pensilvanya, ABD'deki George W. Childs Recreation Site'ta bulunan ikinci şelaledir. Factory Şelalesi'nden Dingmans Creek'teki Deer Leap Şelalesi'ne doğru akar. 17 m. ile bu üç şelalenin en geniş olanıdır. Guanajuato Guanajuato (İspanyolca telaffuzu: ) ya da resmî adı ile Özgür ve Egemen Guanajuato Eyaleti ("Estado Libre y Soberano de Guanajuato"), Meksika'nın göbeğinde bulunan bir eyalettir. Kuzeyinden Zacatecas ve San Luis Potosí; doğusundan Querétaro; güneyinden Michoacán ve batısından Jalisco tarafından çevrelenir. Eyaletin başkenti Guanajuato, en büyük şehri ise León. Guanajuato eyaletinin yüzölçümü 30.608 kilometre kare. Nüfusu 5.033.276. İnsani Gelişme Endeksi 0,812 (yüksek); bu Bosna-Hersek ile neredeyse eşit bir seviyededir. Adana Yeni Camii Adana Yeni Camii, Antaki Camii, Adana’da Memlûk mimarisi etkisinde tarihi cami. Camii kitabelerinden birine göre camii, 1724 yılında "Abdürrezzak Antaki" adlı Antakyalı bir zengin tarafından yaptırılmış; bir başka kitabeye göre minaresi 1729 yılında "Aptullah Bin Ali Beşe" tarafından yaptırılmıştır. Dikdörtgen biçiminde, on kubbeli bir yapıdır. Minaresinin giriş kapısının üstünde bir güneş saati bulunur. Organized Noize Organized Noize, Amerikalı hip hop prodüksiyon ekibi. Atlanta temelli grup; Rico Wade, Ray Murray ve Sleepy Brown'dan oluşmaktadır. Grup TLC'nin "Waterfalls", En Vogue'un "Don't Let Go (Love)" ve Ludacris'in "Saturday (Oooh Ooooh)" gibi parçalarının prodüktörü olarak ün yaptı. En çok OutKast ("Southernplayalisticadillacmuzik" albümünün tamamı ve "Stankonia" albümündeki "So Fresh, So Clean" ) ve Goodie Mob ("Soul Food" albümünün tamamı ve "Still Standing" albümündeki "They Don't Dance No Mo") grupları için parçalar yaptı. Her iki grup da Organized Noize'un Dungeon Family ortaklığının birer parçasıdır. Organized Noize, 2006'da "Miami Vice" filminin müziklerine katkıda bulundu. Big Boi'un 2010'da çıkan ilk solo albümü "" için de çalışmalar yaptı. Tlaxcala (eyalet) Tlaxcala (İspanyolca telaffuzu: ; Nahuatl dilinde: "Tlaxcallān"; ) ya da resmî adı ile Özgür ve Egemen Tlaxcala Eyaleti (İspanyolca: "Estado Libre y Soberano de Tlaxcala"; Nahuatl: "Yōllōxoxouhqui īhuān Huehcapan Tlahtohcāyōtl Tlaxcallān"), Meksika göbeğinin doğusunda bulunan bir eyalettir. Kuzeydoğusu, doğusu ve güneyinden Puebla; batısından Meksika eyaleti; ve kuzeyinden Hidalgo tarafından çevrelenir. Eyaletin başkenti Tlaxcala de Xicoténcatl, en büyük şehri ise Vicente Guerrero. Tlaxcala'nın yüzölçümü 3.991 kilometre kare, böylece alan bakımından Meksika'nın en küçük eyaletidir. Nüfusu 1.127.331. İnsani Gelişme Endeksi 0,808 (yüksek); bu Kolombiya ile neredeyse eşit bir seviyededir. Zacatecas Zacatecas (İspanyolca telaffuzu: veya ) ya da resmî adı ile Özgür ve Egemen Zacatecas Eyaleti ("Estado Libre y Soberano de Zacatecas"), Meksika göbeğinin kuzeyinde bulunan bir eyalettir. Kuzeybatısından Durango; kuzeyinden Coahuila; doğusundan San Luis Potosí; güneyinden Aguascalientes ve Guanajuato; ve güneybatısından Jalisco ve Nayarit tarafından çevrelenir. Eyaletin başkenti Zacatecas, en büyük şehri ise Fresnillo. Zacatecas'ın yüzölçümü 75.539 kilometre kare. Nüfusu 1.380.633. İnsani Gelişme Endeksi 0,805 (yüksek); bu Türkiye ve Ekvador gibi ülkeler ile neredeyse eşit bir seviyededir. Tlaxcala "Tlaxcala", aşağıdaki anlamlara gelebilir: Hidalgo (eyalet) Hidalgo (İspanyolca telaffuzu: ) ya da resmî adı ile Özgür ve Egemen Hidalgo Eyaleti ("Estado Libre y Soberano de Hidalgo"), Meksika'nın göbeğinde bulunan bir eyalettir. Kuzeyinden San Luis Potosí; kuzeydoğusundan Veracruz; doğusundan Puebla; güneydoğusundan Tlaxcala; güneyinden Meksika eyaleti ve batısından Querétaro tarafından çevrelenir. Başkenti ve en büyük şehri Pachuca. Hidalgo'nun yüzölçümü 20.846 kilometre kare. Nüfusu 2.415.461. İnsani Gelişme Endeksi 0,796 (orta); bu Ukrayna ile neredeyse eşit bir seviyededir. Puebla Puebla (İspanyolca telaffuzu: ) ya da resmî adı ile Özgür ve Egemen Puebla Eyaleti ("Estado Libre y Soberano de Puebla"), Meksika göbeğinin doğusunda bulunan bir eyalettir. Kuzeyi ve doğusundan Veracruz; güneydoğusundan Oaxaca; güneybatısından Guerrero; batısından Morelos ve Meksika eyaleti; ve kuzeybatısından Tlaxcala ve Hidalgo tarafından çevrelenir. Başkenti ve en büyük şehri Puebla. Puebla eyaletinin yüzölçümü 34.290 kilometre kare. Nüfusu 5.624.104. İnsani Gelişme Endeksi 0,791 (orta); bu Ukrayna ve Azerbaycan gibi ülkeler ile neredeyse eşit bir seviyededir. Michoacán Michoacán (İspanyolca telaffuzu: ), usulen Michoacán de Ocampo ya da resmî adı ile Özgür ve Egemen Michoacán de Ocampo Eyaleti ("Estado Libre y Soberano de Michoacán de Ocampo"), Meksika göbeğinin batısında bulunan bir eyalettir. Kuzeybatısı ve kuzeyinden Jalisco; kuzeyinden Guanajuato ve Querétaro; doğusundan Meksika eyaleti; güneydoğusundan Guerrero; güneybatısından Büyük Okyanus ve batısından Colima tarafından çevrelenir. Başkenti ve en büyük şehri Morelia. Michoacán'ın yüzölçümü 58.643 kilometre kare. Nüfusu 3.971.225. İnsani Gelişme Endeksi 0,791 (orta); bu Ukrayna ve Azerbaycan gibi ülkeler ile neredeyse eşit bir seviyededir. J Dilla James Dewitt Yancey (7 Şubat 1974 – 10 Şubat 2006), sahne adı ile J Dilla veya Jay Dee, Amerikalı prodüktör ve rapçi. Yer altı hip hop sahnesine 1990'larda Detroit, Michigan'dan atıldı. Bugün Common, Busta Rhymes, A Tribe Called Quest, The Pharcyde ve Erykah Badu gibi sanatçıların albümleri için gerçekleştirdiği prodüksiyonlarla tanınmaktadır. Ayrıca Slum Village grubunun bir üyesiydi ve grupla birlikte "Fan-Tas-Tic (Vol. 1)" ve "Fantastic, Vol. 2" albümlerini çıkardı. 2000'lerde Yancey'nin kariyeri bir solo sanatçı olarak gelişim gösterdi. İlk solo albümü "Welcome 2 Detroit"i, Madlib ile birlikte yaptığı "Champion Sound" adlı albüm takip etti. Yancey, 2006'da TTP adlı bir kan hastalığı nedeniyle hayatını kaybetti. NPR.org'da yayınlanan ölüm haberinde kendisinden "A Tribe Called Quest, De La Soul, Busta Rhymes ve Common gibi büyük isimlerle çalışmış, müzik endüstrisinin en etkili hip-hop sanatçılarından biri" olarak bahsedildi. J Dilla'nın ölümüyle hip hop topluluğu onun müziğine yöneldi. Yancey ile çalışmış olan çok sayıda sanatçı yaptıkları şarkılarla ona saygılarını sundular ve birçok dinleyici merhum müzisyene desteklerini dile getirdiler. Yancey'nin müziği dinleyiciler ve medyanın ilgisiyle bir kez daha popülerlik kazandı. Ölümünden sonra birçok kez onun adına albümler yayımlandı. James Yancey, ailesinin dört çocuğundan ikincisi olarak dünyaya geldi. Bir ağabeyi (Earl), bir kız kardeşi ve bir erkek kardeşi (Johnny) vardı. Johnny, Illa J sahne adını kullanan bir rapçi ve prodüktördür. Aile Detroit'te yaşıyordu. Ailesinden geniş bir müzik bilgisi ve birikimi aldı (annesi opera şarkısı ve babası caz basçısıydı). Annesinin anlatımına göre "iki yaşındayken mükemmel armoni aralığı eşleyebiliyordu" ve müzisyen arkadaşları ile akrabaları ona hayret ediyordu. İki yaşındayken plak toplamaya başladı ve turntable'ını parka götürüp orada plaklarını çalmaktan büyük keyif duyuyordu. Yancey, hip hop müziğe ilgi duydu ve Pershing Lisesi'ndeki arkadaşları T3 (R.L. Altman) ve Baatin (Titus Glover) ile Slum Village adında bir rap grubu kurdu. Ayrıca stüdyosunda basit bir kasetçalar kullanarak beat yapmaya başladı. Gençlik yıllarında plak koleksiyonunu genişletti ve "bodrum katta yalnız başına kalarak" becerisini geliştirdi. Yıllar sonra bu konuyla ilgili olarak Pete Rock'a "senin gibi olmaya çalışıyordum" diyecektir. 1992'de deneyimli müzisyen Amp Fiddler ile tanıştı. Fiddler, Jay Dee'nin sınırlı sayıda gereçle neler yapabildiğini görünce şaşırdı. Amp Fiddler, onun MPC'sini kullanmasına izin verdi. 1995'te MC Phat Kat ile birlikte 1st Down'u kurdular ve bu ekip, büyük bir şirketle (Payday Records) anlaşma yapan ilk Detroitli hip hop grubu oldu. Bir single yayımladılar ve sonrasında şirketin kapanması nedeniyle anlaşma sona erdi. O yıl 5 Elementz (merhum rapçi Proof, Thyme ve Mudd'dan oluşan bir grup) ile beraber "Yesteryearz" parçasını yaptı. Jay Dee, 90'lı yılların ortalarında Janet Jackson, Pharcyde, De La Soul, Busta Rhymes, A Tribe Called Quest ve Q-Tip gibi isimlerle çıkardığı single ve remixlerle tanınır oldu. Bu çalışmaların çoğu onun kendi ismiyle değil de, Q-Tip ve A Tribe Called Quest'ten Ali Shaheed Muhammad ile kurdukları The Ummah grubu adı altında yayınlanıyordu. Bu çatı altında Janet Jackson, Busta Rhymes, Brand New Heavies, Something For the People, trip hop sanatçıları Crustation ve daha birçok isim ile çalışmalar yaptı. The Pharcyde'ın, prodüksiyonunun büyük kısmını Jay Dee'nin gerçekleştirdiği "Labcabincalifornia" albümü 1995 yılı sonunda piyasaya çıktı. 1997'de Janet Jackson'ın "The Velvet Rope" albümü için çalışmalar yaptı. Prodüktörü olduğu "Got 'til It's Gone" adlı parça o sene Grammy Ödülü kazandı, ancak şarkının yazarları olarak Jimmy Jam ve Terry Lewis gösterildiği için ödülü onlar aldı. 2000 yılı Slum Village'in plak şirketiyle yaptığı büyük çıkışı ve "Fantastic, Vol. 2" albümüyle ortaya çıkan yeni bir prodüktör ve MC Jay Dee'yi temsil etti. Jay Dee, Soulquarians adını taşıyan ve Ahmir "Questlove" Thompson, D'Angelo ve James Poyser gibi isimlerden oluşan prodüksiyon ortaklığının kurulmasına öncülük etti. Bu dönemde Erykah Badu, Talib Kweli ve Common ile çalışmalar yürüten Jay Dee, Common'ın büyük başarılara imza atan "Like Water for Chocolate"ın yapımında önemli rol oynadı. Jay Dee, 2001 senesinde müzik piyasasına bu kez de solo sanatçı olarak adım attı. "Fuck the Police" adlı single'ı, BBE Records'tan çıkan "Welcome 2 Detroit" albümü izledi. Aynı yıl Jay Dee ismini bırakarak "J Dilla" adını kullanmaya (o sıralar "J.D." takma adını kullanan Jermaine Dupri'den farklı olması için) başladı ve solo kariyerini MCA Records'ta devam ettirmek için Slum Village'dan ayrıldı. 2002'de Frank-N-Dank'in "48 Hours" albümünün tamamı J Dilla'nın beatlerinden oluştu. Ancak albüm yayımlanmadı; sonraları albüm piyasaya düştü. Dilla ve Frank-N-Dank, "48 Hours" albümünü bitirdiler; ancak MCA Records "daha ticarî" bir kayıt istedi ve sanatçılar albümün büyük bölümünü bu kez daha az sample kullanarak yeniden kaydettiler. Buna rağmen albüm yayımlanmadı. Dilla, müziğin hayranlara ulaşmamasından dolayı hayalkırıklığı duyduğunu ifade etti. Dilla, 2003'te solo albümünü tamamladı. Prodüktör olarak tanınmasına rağmen, bu kez rap yapmayı seçti ve albümde Madlib, Pete Rock, Hi-Tek, Supa Dave West, Kanye West, Nottz, Waajeed ve Quebo Kuntry (J.Benjamin) gibi isimlerin beatleri yer aldı. MCA'in Geffen Records şirketine bağlanması nedeniyle albüm rafa kalktı. Yine 2003'te "Ruff Draft" adında yeni bir albüm kaydeden Dilla, albümü Almanya merkezli Groove Attack şirketinden plak olarak piyasaya çıkardı. Bu albüm, Dilla'nın müziğindeki sound değişimini işaret etti ve bu noktadan sonraki tüm çalışmaları bağımsız şirketlerce piyasaya sürüldü. 2003'te verdiği bir röportajda Dilla, bu değişimi şöyle açıkladı: Los Angeleslı prodüktör ve MC Madlib, J Dilla ile çalışmaya başladı ve ikili, 2002'de Jaylib grubunu kurdu ve sonraki yıl "Champion Sound" adlı albümü yayımladı. J Dilla, 2004'te Detroit'ten Los Angeles'a taşındı ve o sene Madlib ile birlikte konserler verdi. J Dilla'nın hastalığı 2003'te önemli miktarda kilo kaybına yol açtı ve bu da onu 2004'te sağlığı hakkındaki spekülasyonları doğrulamak durumunda bıraktı. 2004 ve 2005 yıllarında albüm yayımlamaya ve prodüksiyon işlerine ara vermek durumunda kalsa da, beat'leri internet üzerinden dosya paylaşımı yoluyla yayıldı. "URB" (Mart 2004) ve "XXL" (Haziran 2005) dergileri, Dilla'nın sağlık durumu ile ilgili ve hastaneye yatırıldığı yönünde haberler yayımladılar, ancak Dilla bunları önemsiz gösterdi. Kasım 2005'te J Dilla'nın Avrupa'da sahneye tekerlekli sandalyede çıktığı görülünce sağlık durumunun ciddiyeti anlaşıldı. Daha sonra trombotik trombositopenik purpura adındaki bir kan hastalığı taşıdığı ve muhtemelen lupus hastası olduğu ortaya çıktı. J Dilla, otuz ikinci doğum günü ve "Donuts" albümünün çıkışından üç gün sonra 10 Şubat 2006'da Los Angeles'taki evinde hayatını kaybetti. Annesi Maureen Yancey, ölüm sebebini ani kalp durması olarak açıkladı. Şener Aşkaroğlu Şener Aşkaroğlu (d. 24 Nisan 1980, Kütahya), Türk eski futbolcudur. Futbola Kütahya Termikspor altyapısında başladı ve daha sonra İnegölspor altyapısına geçti. İnegölspor'a 2000 yılında profesyonelliğe geçiş mukavelesi imzalayarak as takıma alındı. İnegölspor için ilk resmî karşılaşmasını 03 Eylül 2000 tarihinde Maltepespor'a karşı oynanan 3. Lig karşılaşmasında oynadı. Bir sezon sonra Süper Lig ekiplerinden Çaykur Rizespor'a transfer oldu. Burada genç yaşına ve üç Lig kademesi atlamasına rağmen uyum sorunu yaşamadan takımın düzenli oyuncusu olmayı başardı. Beş sezon burada forma giydi ve 2006-07 sezonunda Manisaspor'a transfer oldu. Burada iki sezon forma giydi ve daha sonra yarımşar sezon Konyaspor, Denizlispor ve Diyarbakırspor'da oynadı. 2009-10 sezonun ara transfer döneminde tekrar Manisaspor'a transfer oldu. 2011-12 sezonunun yaz transfer döneminde 1. Lig ekiplerinden TKİ Tavşanlı Linyitspor'a transfer oldu. Oaxaca Oaxaca (İspanyolca telaffuzu: , ) ya da resmî adı ile Özgür ve Egemen Oaxaca Eyaleti ("Estado Libre y Soberano de Oaxaca"), Meksika'nın güneyinde bulunan bir eyalettir. Kuzeybatısından Puebla; kuzeyinden Veracruz; doğusundan Chiapas; güneyinden Büyük Okyanus ve batısından Guerrero tarafından çevrelenir. Başkenti ve en büyük şehri Oaxaca de Juárez. Oaxaca'nın yüzölçümü 93.793 kilometre kare. Nüfusu 3.551.710. İnsani Gelişme Endeksi 0,756 (orta); bu Gabon ile neredeyse eşit bir seviyededir. CrÃ¨me de Cassis Crème de cassis kan renginde, tatlı, kuş üzümü aromalı bir likördür ve bir aperitif olan kirin yapımında kullanılır. İçeceğin günümüzdeki hali, önceki yüzyılların "ratafia de cassis"sinin yerine geçerek, ilk defa Fransa'nın Burgundy bölgesinde 1841 yılında yapıldı. Votka veya rom gibi saf alkolün içinde ezilmiş kuş üzümlerinine sonrasında şeker eklenmesiyle elde edilir. Crème de cassis Burgundy'ye özgü bir içecek olmakla beraber, Fransa'nın diğer şehirlerinde ve Lüksemburg ile Québec'te de yapılır. Crème de cassis'nin kalitesi içindeki meyvenin çeşidine ve üretim sürecine bağlıdır. Likörlerin üzerinde "Crème de Cassis de Dijon" markası olması, Dijon komününden gelen garantili meyveler olduğunu gösterir. Bir sendika 1997'den beri "Crème de Cassis de Bourgogne]] için hem meyvenin kökeni ve çeşidini hem de üretim sürecinde kullanılan meyve sayısını garantileyen bir "Appellation d'Origine Contrôlée" elde etmeye çalışıyor. Yıllık olarak, büyük çoğunluğu Fransa'da tüketilen neredeyse 16 milyon litre crème de cassis üretiliyor. Kir de dahil olmak üzere bazı kokteyller crème de cassis'yle yapılıyor. Likör aynı zamanda şampanya ve beyaz şarapla da servis edilebiliyor. Agatha Christie kitaplarının meşhur karakteri detektif Hercule Poirot'nun en sevdiği içki crème de cassisdir. Guerrero Guerrero (İspanyolca telaffuzu: , İspanyolcada "savaşçı" anlamına gelir) ya da resmî adı ile Özgür ve Egemen Guerrero Eyaleti ("Estado Libre y Soberano de Guerrero"), Meksika'nın güneyinde bulunan bir eyalettir. Kuzeyinden Michoacán, Meksika Eyaleti ve Morelos; kuzeydoğusundan Puebla; doğusundan Oaxaca ve güneyinden Büyük Okyanus tarafından çevrelenir. Eyaletin başkenti Chilpancingo, en büyük şehri ise Acapulco. Guerrero'nun yüzölçümü 63.621 kilometre kare. Nüfusu 3.143.292. İnsani Gelişme Endeksi 0,753 (orta); bu Cezayir ile neredeyse eşit bir seviyededir. Orhan Kapucu Orhan Kapucu (d. 29 Eylül 1959, Batman), Türk eski millî futbolcu ve teknik direktör. Kariyerine doğduğu şehrin takımı Batman Petrolspor'da başlayan Orhan Kapucu yine bu takımda profesyonelliğe adım atmıştır. Üç yıl bu takımda profesyonel olarak oynadıktan sonra 1980'de Diyarbakırspor'a transfer olmuştur. Dört yıl sonra ise Samsunspor'la sözleşme imzalamıştır. Samsunspor'un en başarılı yıllarında kadroda yer alan Kapucu 1987-88 sezonunu Malatyaspor'da geçirmiştir. 1988-89 sezonu başında transfer olduğu Fenerbahçe'de altı ay kalabilmiş, sezonu Çaykur Rizespor'da tamamlamıştır. Çaykur Rizespor'dan sonra gittiği takımlar olan Mersin İdman Yurdu, Adanaspor ve Siirtspor'da birer sezon oynamıştır. 1992-93 sezonu başında transfer olduğu Antalyaspor'da da Fenerbahçe macerasında olduğu gibi altı ay kalmış ve sezonu Batman Belediyespor'da tamamlamıştır. Sezon sonu ise aktif futbol yaşantısına son noktayı koymuştur. Orhan Kapucu, yalnızca Samsunspor'da oynadığı dönemde millî kadroya dahil edilmiştir. Kapucu, bir kez a millî ve dört kez de olimpik millî olma onuruna erişmiştir. 12 Kasım 1986 tarihinde EURO'88 Grup Eleme karşılaşması olan Kuzey İrlanda maçında ilk ve son a millî maçına çıkan Kapucu, bir ay sonra ise olimpik millî olmuştur. İsviçre karşısında ilk olimpik millî maçına çıkan futbolcu son millî maçına ise yine olimpik düzeyde Bulgaristan karşısında çıkmıştır. 9 Aralık 1987 tarihindeki bu karşılaşma Kapucu'nun son millî karşılaşması olmuştur. Orhan Kapucu saha kenarındaki kariyerine Antalya Özel İdarespor'un antrenörü olarak başlamıştır. 1995 ve 1997 yılları arasında bu görevine devam etmiş, bir sezon boyunca takım çalıştırmamış ve 1998-99 sezonu başında Batman Belediyespor'un başına geçmiştir. Bir sezon sonra Mardinspor'un başına geçmiş ve bir sezon sonra da Şanlıurfaspor ile anlaşmıştır. İki sene burada kaldıktan sonra 2002-03 sezonu başında Siirtspor'u çalıştırmaya başlamış, sezon sonuysa Alanyaspor'un başına geçmiştir. Bir türlü istikrar yakalayamayan Kapucu sırasıyla Maltepespor, Aksarayspor, Cizrespor, Ceyhanspor, tekrar Cizrespor, Hatayspor ve Samsunspor'u çalıştırmıştır. 27 Ağustos 2010 tarihinden beri ise eski takımı Mardinspor'u çalıştırmaktadır. Ascoli Piceno ili Ascoli Piceno ili orta İtalya'da Marche bölgesinin ili olup merkezi ismini aldığı Ascoli Piceno şehridir. İlin alanı 1.228,23 km² olup bu ile bağlı olan 33 komün bulunur. Bu ilde yaşayanlara "Piceni" ismi verilmesi antik Italya'da Roma devleti kurulmadan once merkezi Asculum şehri olan Piceni kavimi anısınadır. Ascoli Piceno ili Marche bölgesinin en güneyindeki ili olup sadece kuzey sınırı 2009da kurulmuş olan Marche'ye bağlı Fermo ili iledir. İlin doğusunda Adriyatik Denizi; güneyinde Abruzzo Bölgesine bağlı Teramo ili; güney batısında Lazio Bölgesine bağlı Rieti ili; batısında Umbria Bölgesine bağlı Perugia ili bulunur. Ascoli Piceno ili nüfusu (1.1.2016 itibarıyla) 210.066 kişi olup nüfus yogunlugu 171,03 kişi/km² dir. Ascoli Piceno ilinin nüfus sayımlarına göre 19. yy ve 200yy.da geliemesi verilen su gosterimde gorulebilir: Ascoli Piceno ilinin 33 belediyesi bulunmaktadır. Nüfus buyuklugu (1.3.2010 itibarıyla) sirasina göre ilde bulunan nüfusları yaklasik 10.000 kişi olan buyuk belediye sunlardir.: The Alchemist Alan Daniel Maman (d. 25 Ekim 1977), sahne adı ile The Alchemist, Amerikalı prodüktör, DJ ve rapçidir. Beverly Hills, Kaliforniyalı olan Maman, Dilated Peoples ve Mobb Deep ile geliştirdiği ilişkiler sayesinde 1990'ların sonlarında tanınırlık kazandı. 2000'li yıllarda birçok rapçinin prodüktörlüğünü üstlenen Maman, hip hop'ın önde gelen prodüktörlerinden biri oldu. Eminem'in DJ'liğini yapmaktadır. Gençlik yıllarında hip hop müziğin isyankar sözleri ve soundu ile tanışan Alan, kendi sözlerini yazmaya başladı. Bu dönemde Crazy Town'dan Shifty Shellshock, Dilated Peoples'dan Evidence ve James Caan'ın oğlu Scott Caan ile yakınlık kurdu. Alan ve Scott The Whooliganz adlı bir grup kurdular. Los Angeles'ta sahne aldıkları bir partide Cypress Hill grubu rapçisi B-Real'in dikkatini çeken ikili; House of Pain ve Funkdoobiest gibi grupların da içinde bulunduğu The Soul Assassins oluşumuna katıldılar. The Whooliganz, 1993'te ilk single'ı "Put Your Handz Up"ı yayımladı. Albümde radyolarda kısa bir süre çalındı ve sonrasında plak şirketi Tommy Boy Records, ikilinin albümünü yayımlamaktan vazgeçti. Scott, oyunculuğa yönelirken; Alan hip hop beatleri yapımıyla ilgilenmeye başladı. Bu dönemde tanıştığı DJ Muggs, Alan'a sampler ve mixer kullanmayı öğretti. Cypress Hill'e birkaç parçanın yapımında yardım eden Alan, sonraları Evidence ve grubu Dilated Peoples'ın prodüktörü oldu. Dilated Peoples'ın 1990'ların sonlarında piyasaya atılmasıyla grubun yanında Alan da dikkatleri üzerine çekti. Bu süreçte Defari'nin ilk albümü "Focused Daily" için parçalar yaptı. Muggs, Alan'ı kendisinin de yakın arkadaşları olan hip hop grubu Mobb Deep ile tanıştırdı. Alan'ın beatlerinden ikisi grubun "Murda Muzik" albümünde kullanıldı. Onun prodüksiyon tekniğinden etkilenen Mobb Deep, sonraki yıllarda çıkardıkları tüm albümlerde Alan ile çalıştılar. Bu arada Alan Nas, Fat Joe, Jadakiss, Ghostface Killah ve Snoop Dogg gibi başarılı hip hop sanatçılarıyla çalışmalar yaptı. Kendi tarzının dışında Linkin Park ve Morcheeba gibi grupların parçalarına remixler yaptı. Alan eski arkadaşlarıyla çalışmayı da bırakmadı. Dilated Peoples, Cypress Hill, Everlast (House of Pain'den) ve Crazy Town gibi isimlerle parçalar yapmaya devam ederken; zaman zaman daha az bilinen yer altı rapçilerine de beatlerini verdi. Rap yapmayı bıraktıktan altı yıl sonra, 2004 senesinde "1st Infantry" adlı bir solo albüm ile döndü. Albümden çıkan ve Prodigy, Illa Ghee ve Nina Sky'ın eşlik ettiği "Hold You Down" adlı single, "Billboard" Hot 100 listesine doksan beşinci sıradan giriş yaptı. Alan, 2005'te Eminem'in Anger Management 3 turnesi esnasında DJ Green Lantern'ın yerine resmî turne DJ'i olarak işe alındı. O sene 13 Temmuz'da Eminem'in ekibini (Stat Quo ve Alan'ın da aralarında bulunduğu) taşıyan turne otobüsü yoldan çıktı ve devrildi. Alan'ın kaburgası kırıldı ve pnömotoraks ile yüz yüze kaldı. Eminem 2006'da "" adındaki derleme albüm/mixtape'i piyasaya çıkardı. Alan, albümde birkaç şarkının prodüksiyonunu üstlendi. 2009'da ikinci albümü "Chemical Warfare"i yayımlayan Alan, Rockstar Games'in "" oyununun müzik yapımcılarından biri oldu. Eminem, Royce Da 5'9" ve Mr. Porter ile birlikte Tim Westwood TV programına katıldı. Batı Yakası prodüktörü Oh No ile Gangrene adındaki grubu kuran Alan, Kasım 2010'da bu projenin ilk albümü "Gutter Water"ı Decon'dan piyasaya çıkardı. Nisan 2011'de Curren$y'nin ilk albümü "Covert Coup"ın prodüksiyonunu üstlendi. Temmuz'da ise Gangrene ve Roc Marciano ortak projesi "Greneberg" piyasaya çıktı. Yine o yıl Evidence'ın "Cats & Dogs" albümünde görev aldı. Ocak 2012'de Gangrene'in ikinci albümü "Vodka & Ayahuasca" yayınlandı. Mart'ta "Rapper's Best Friend 2" adlı enstrümantal albümü ve Nisan'da Gangrene'in "Odditorium EP" piyasaya çıktı. Alan'ın tamamını Rusça şarkılardan aldığı sample'larla oluşturduğu "Russian Roulette" albümü 17 Temmuz 2012'de Decon'dan yayınlandı. Ağustos'ta Odd Future tayfasından Domo Genesis ile birlikte ortak bir mixtape'i ücretsiz olarak yayınladı: "No Idols". Kasım ayında Action Bronson ile birlikte "Rare Chandeliers" albümünü yine internetten ücretsiz olarak yayınlandı. 2013 yılında ortak projeler yayınlamaya devam etti: Durag Dynasty (Planet Asia, Killer Ben, Tri-State) ile birlikte "360 Waves", Prodigy ile birlikte "Albert Einstein", Willie the Kid ile birlikte "Masterpiece Theatre" ve Boldy James ile "My 1st Chemistry Set". Ayrıca o yıl Oh No, Tangerine Dream ve Woody Jackson ile birlikte 2013'te çıkan "Grand Theft Auto V" oyununun müziklerini besteledi. Birkaç yıldır Step Brothers adıyla müzik yaptıkları Evidence ile birlikte "Lord Steppington" albümünü Ocak 2014'te yayınladılar. Ahmet İlhan Özek Ahmet İlhan Özek (d. 1 Ocak 1988, Aydın), Türk millî futbolcudur. 1. Lig ekiplerinden Giresunspor'da oynamaktadır. Futbola Aydınspor altyapısında başladı ve daha sonra " Merıons daha sonra da Anadolu Üniversitesi Spor Kulübü" alt yapısına geçti. 2008 yılında Bozüyükspor'la profesyonelliğe geçiş mukavelesi imzalayarak buraya transfer oldu. Burada genç yaşına rağmen uyum sorunu yaşamadan takımın düzenli oyuncusu olmayı başardı. İki sezon burada forma giydi ve 2010-11 sezonunda Manisaspor'a transfer oldu. 2010-2011 sezonunda 6 maçta şans bulmuştur. 2011-2012 sezonunda daha fazla şans bulan Ahmet, 28 maçta 3 gol kaydetmiş ve 3 asist yapmıştır fakat takımın küme düşmesinin ardından 10 Haziran'da Manisaspor resmi internet sitesinden yapılan açıklamada Ahmet İlhan ve Yiğit İncedemir'in transferleri konusunda Kardemir Karabükspor ile anlaşıldığı açıklanmıştır.29.06.2015 tarihinde Çaykur Rizespor ' la üç yıllık sözleşme imzalamıştır. Daha önce hiçbir millî takım kademesinde oynamayan Ahmet İlhan Özek, 14 Kasım Pazartesi 2011 tarihlerinde Belarus ile Antalya'da oynanacak özel karşılaşmalarda ilk kez Türkiye A-2 millî takımı aday kadrosuna davet edildi. Bu karşılaşmanın 45. dakikada Abdüllaziz Solmaz'ın yerine oyuna girerek ilk kez A2 millî takım için forma giydi. 01 Şubat 2013 tarihinde Abdullah Avcı tarafından ilk kez A millî takım Aday Kadrosuna çağrıldı. Fatih Terim tarafından Haziran 2014'te de çağrılan Ahmet, ilk Millî golünü ise 21 Mayıs 2014 günü Kosova'ya attı. Sinan YeÅŸil Sinan Yeşil (d. 19 Şubat 1972, İstanbul), Türk eski millî futbolcudur. 19 Temmuz 1991'de imzaladığı sözleşme ile profesyonel kariyerine Kartalspor'da başlayan Sinan Yeşil 1993-94 sezonu başında Yeni Sincanspor'a transfer olmuş, sezon sonunda ise Samsunspor ile sözleşme imzalamıştır. 1998-99 sezonuna dek bu takımda top koşturmuş ve Bursaspor'a transfer olmuştur. 2002-03 sezonu başına kadar da bu takımda yer almış ve Karşıyaka'ya imza atmıştır. Sezon sonu ise iki sezon kalacağı Antalyaspor ile sözleşme imzalamıştır. 2005-06 sezonunu eski kulübü Kartalspor'da geçrdikten sonra sezon sonu emekli olacağı kulüp olan Maltepespor'a gitmiş ve 2006-07 sezonu sonunda futbolu bırakmıştır. Sinan Yeşil, yalnızca bir kez millî olmuştur. Samsunspor'da oynadığı dönemde Fatih Terim'in kadrosunda yer bulan Yeşil, 1 Mayıs 1996'da Ukrayna karşısında 46. dakikada oyuna girmiştir. Bu kendisinin ilk ve son millî maçı olmuştur. Femme Fatale (Britney Spears albümü) Femme Fatale, Amerikalı pop müzik şarkıcısı Britney Spears'in 2 Şubat 2011'de ismi açıklanan ve 29 Mart 2011'de piyasaya sürülmüş olan 7. stüdyo albümüdür. Albümün ilk teklisi olan "Hold It Against Me", 11 Ocak 2011'de yayınlanmıştır. Şarkı Billboard Hot 100 ve Canadian Hot 100 listelerine ilk sıradan giriş yaptı. Billboard Hot 100 listesinin 52 yıllık tarihinde listeye ilk sıradan girmeyi başaran 19. şarkıdır. Arka arkaya iki teklisini - "3" ve "Hold It Against Me" - listeye 1 numaradan sokmayı başararak Mariah Carey ile bu rekoru ortak olmuştur. Ardından hayranlarının yoğun ilgisi üzerine 2. teklisini "Till The World Ends" yapan Spears, şarkıyla büyük bir başarı elde etti. Eleştirmenler tarafından tam not alan şarkının yanına Britney teklinin 2. versiyonu olan "Dance Till The World Ends"i de yayınladı. Aynı zamanda bu şarkı Britney'e MTV VMA'de "En İyi Pop" ödülünü kazandırmıştır, gecede Spears ayriyetten Michael Jackson Onur ödülüne de laik görülmüştür. 3. tekli için oylama başlatan Spears hayran kitlesinin büyük çoğunluğunun "I Wanna Go" yu seçtiğini görünce oylamadan yaklaşık 2 ay sonra tekliye bir klip çekti. Şarkı günümüze kadar 100 milyonu aşkın dinlenmeye aşarak Britney'in en büyük hiti oldu. Sonra hayranlarının ısrarı üzerine 4. tekliyi yayınlamaya karar veren Spears,tekli için "Big Fat Bass"'i düşünsede yine hayranlarının ısrarı üzerine "Criminal" şarkısına klip çekmeye karar verdi. Klip için İngiltere sokaklarını tercih eden Spears, nişanlısı Jason Trawick ile klibi çekti. Fakat fazla cinsel istismar içerdiği için birçok ülkede yayını yasaklanan ve radyolarda sık çalınan bu tekli, American listelerinde ortalama bir başarı gösterdi. Ayrıca albüm günümüze kadar yaklaşık 2 milyon satış gerçekleştirdi. Deluxe Version Japonya Deluxe Version No Remorse No Remorse, 1986 yılında kurulan İngiliz neonazi müzik grubudur. 1996 yılında dağılmıştır. Albüm Split Single/EP Toplama & Canlı Gordon Cowans Gordon Sidney Cowans