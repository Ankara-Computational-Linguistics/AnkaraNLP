cinsel kökenli, daha derin bir bozukluğu bedenine yansıttığı sürece çok kolay tanınabilen bir nevroz olarak betimlemiştir. Freud, dönüşme ("hasta ruhsal yıkımını bedensel bozukluklara "dönüştürür") ve korku ("fobi") histerisi olarak iki büyük isteri biçimi ayırt etmiştir. Tarihte histeri ilk defa Yunanlar tarafından "hysterikos" ismi ile anıldığı bilinmektedir. Bir hastalık olarak ilk defa Hipokrat tarafından teşhis edilmiş ve yine ismi de Hipokrat tarafından verilmiştir. Hipokrat bu hastalığı ilk olarak kadınlarda bulgulayıp, hastalığın kadın rahmi olan uterusun yarattığı bir buhran olarak açıklamıştır. Yine aynı bağlamda kadının seksüel doyumsuzluğunun da aynı biçimde histeriye yol açtığını düşünmüştür. Yine Hipokrat hastalığın tedavisinde kadında orgazma yol açmak amacı ile genital bölgeye tazikli su püskürtme yöntemini kullanmıştır. Histeri kişisel bir hastalık olmanın dışında bazı toplumlarda da panik benzeri korkular ve buna dayalı davranışlar şeklinde gözlenmiş ve teşhis edilmiştir. Herhangi bir biyolojik, fizyolojik sorun olmadığı halde görülen bedensel yakınmalar şeklindeki psikolojik kaynaklı bozukluktur. Freud, Viyana Üniversitesi'ndeki eğitiminde histeri vakalarına özel bir ilgi duymuştur. Raul Meireles Raul José Trindade Meireles ( "Ra-Ul Mey-Re-Lesh"; d. 17 Mart 1983, Porto), Portekizli eski millî futbolcudur. Meireles, futbola; 2001 yılında Boavista'da başladı ama aynı yıl Liga de Honra takımlarından Desportivo das Aves'e kiralandı ve orada iki sezon boyunca mücadele etti. 2003 yılından itibaren ise Boavista'da mücadele etmeye başladı ve orada kariyerindeki ilk Primeira Liga maçlarına çıktı. Meireles, Boavista'daki başarılı performansıyla FC Porto'ya transfer oldu. İlk iki sezonda fazla forma giyme şansı bulamasa da ondan sonraki sezonlarda takımın vazgeçilmez oyuncusu oldu. Porto formasıyla; üç Primeira Liga, iki Taça de Portugal ve üç de Supertaça Cândido de Oliveira şampiyonluğu yaşadı. 2010 yılında Premier League takımlarından Liverpool'a transfer oldu ve takımıyla ilk sezonunda ""Premier League'de Taraftarlarca Yılın Futbolcusu"" ödülünü kazandı. Meireles, Ağustos 2011'de ise; Chelsea'nin o zamanki teknik direktörü André Villas-Boas'ın ısrarı üzerine Chelsea ile sözleşme imzaladı. Chelsea formasıyla ilk sezonunda FA Cup ile UEFA Şampiyonlar Ligi şampiyonluğu yaşadı ve böylece İngiltere'deki ilk kupalarını kazandı. 2012-13 sezonunda ise; Süper Lig takımlarından Fenerbahçe ile dört yıllık sözleşme imzaladı. Meireles, daha önce Portekiz genç takımlarında forma giydi. Kasım 2006'dan beri ise Portekiz adına mücadele eden Meireles, millî formayla; 2008 Avrupa Futbol Şampiyonası, 2010 FIFA Dünya Kupası ve 2012 Avrupa Futbol Şampiyonası'nda mücadele etti. Portekiz formasını ise şu ana kadar 73 kez giydi ve 10 gol attı. Raul Meireles şimdiye kadar André Villas-Boas, Víctor Fernández, José Couceiro, Roberto Di Matteo, Roy Hodgson, Co Adriaanse, Kenny Dalglish, Aykut Kocaman ve Ersun Yanal gibi antrenörler ile çalışmıştır. Meireles, 2001 yılında Boavista takımında profesyonelliğe adım atsa da; 8 Temmuz 2001 tarihinde Liga de Honra (Portekiz İkinci Ligi) takımlarından Desportivo das Aves'e iki yıllığına kiralandı. Meireles, kariyerindeki ilk maçına; 8 Ağustos 2001 tarihinde 3-0 kazandıkları maçta Gondomar karşısında çıktı. Meireles, 2001-02 sezonunda sadece 16 lig maçına çıktı. 2002-03 sezonunda, kariyerindeki ilk golünü; 25 Mayıs 2003 tarihinde União da Madeira karşısında topu yaklaşık 30 metreden kalecinin uzanamayacağı yere ağlara göndererek attı. Meireles, o sezon 26 maçta bir gol attı. 2003-04 sezonunda ise Boavista'ya geri dönen Meireles, 17 Ağustos 2003 tarihinde Benfica karşısında kariyerindeki ilk Primeira Liga (Portekiz Birinci Ligi) maçına çıktı ve o maçta Record gazetesi tarafından maçın yıldızı seçildi. O sezon 29 maça çıkmasına rağmen gol atmayı başaramadı. Meireles, 7 Temmuz 2004 tarihinde Porto ile beş yıllığına anlaştı ve 12 Temmuz 2004 tarihinde ise kendisii Porto'ya bağlayan sözleşmeyi imzaladı ve de 33 numaralı formanın da sahibi oldu. Meireles, Porto forması altındaki ilk maçına; 22 Eylül 2004 tarihinde 1-1 biten maçta Ejder Stadyumu'nda União de Leiria karşısında oyuna 59. dakikada girerek çıktı. 18 Şubat 2005 tarihinde ise; galip geldikleri Belenenses deplasmanında Porto formasıyla ilk kez ilk 11'de yer aldı. Bundan beş gün sonra (yani 23 Şubat 2005 tarihinde); 1-1 biten Inter maçında kariyerindeki ilk UEFA Şampiyonlar Ligi maçına çıktı ve sahada 90 dakika kaldı. Meireles, o sezon ligte 13 maça çıktı ama gol atmayı başaramadı. Porto ise, mücadele ettiği 2004-05 Primeira Liga'da 62 puan toplayan Benfica'nın ardından altı puan farkla ikinci sırada tamamladı. Meireles, 2005-06 sezonundaki ilk maçına; 21 Ağustos 2005 tarihinde Estrela da Amadora karşısında çıktı ve o maçın son saniyesinde yaşadığı sakatlık nedeniyle oyundan çıkmak zorunda kaldı. Maç sonrası yapılan kontrollerde Meireles'in ayak bileğinden sakatlandı ve sahalardan bir ay uzak kalacağı açıklandı. Meireles, iyileştikten sonra 22 Ekim 2005 tarihinde Nacional maçının kadrosunda yer alsa da o maçta sahada yer almadı. Sahalara; 27 Ekim 2005 tarihinde Taça de Portugal'nda Marco karşısında dönebildi. Meireles, 19 Şubat 2006 tarihinde kariyerindeki 50. Primeira Liga maçında, Marítimo karşısında Porto forması altındaki ilk golünü attı. 10 Mart 2006 tarihinde ise; 2-0 kazandıkları maçta Vitória de Setúbal karşısında Porto formasıyla ikinci golünü de attı. Meireles, o sezon ligte 18 maçta iki gol atma başarısı gösterdi ve takımıyla 2005-06 Primeira Liga ile Portekiz Kupası'nı kazanarak kariyerindeki ilk kupalarını kazanmış oldu. Meireles, sonraki dört sezonunda Porto'da ilk 11'in vazgeçilmez futbolcusu oldu. Şampiyonlar Ligi'ndeki ilk golünü; 2006-07 sezonunda, 21 Şubat 2007 tarihinde sonraki yıllar oynayacağı takım olan Chelsea karşısında attı. Meireles, Porto formasıyla üç lig (2006-07, 2007-08 ve 2008-09) ile iki kupa kazandı (2009 ve 2010). Meireles, 29 Ağustos 2010 tarihinde Liverpool'a 10 milyon 700 bin £ (yani 13 milyon €) karşılığında transfer oldu ve Alberto Aquilani'nin Juventus'a kiralık olarak gitmesiyle takımda 4 numaralı formanın sahibi oldu. Ayrıca Javier Mascherano'nun Barcelona'ya transfer olmasıyla da takımda sürekli maçlarda ilk 11'de yer alması daha da güçleşti. Meireles, Liverpool forması altındaki ilk maçına; 12 Eylül 2010 tarihinde 0-0 biten maçta Birmingham City karşısında oyuna 76. dakikada Lucas Leiva'nın yerine girerek çıktı. Bundan dört gün sonra (yani 16 Eylül 2010 tarihinde); UEFA Avrupa Ligi mücadelesinde 4-1 kazandıkları maçta Steaua Bükreş karşısında da Liverpool formasıyla ilk Avrupa maçına çıktı. 19 Eylül 2010 tarihinde ise; 3-2 kaybettikleri maçta Manchester United karşısında ilk 11'de başladı. Meireles, Liverpool forması altındaki ilk golünü; 16 Ocak 2011 tarihinde Merseyside derbisi mücadelesinde 2-2 biten maçta Everton karşısında attı. Liverpool forması altındaki ikinci golünü ise; 22 Ocak 2011 tarihinde 3-0 kazandıkları maçta Wolverhampton Wanderers karşısında ceza sahası dışından yaklaşık 25 metreden attı. 2 Şubat 2011 tarihinde ise; 2-0 kazandıkları Stoke City maçında Liverpool forması altındaki üçüncü golünü attı. Bundan dört gün sonra (yani 6 Şubat 2011 tarihinde); Stamford Bridge'de Chelsea karşısında da gol atarak hem takımının maçı 1-0 kazanmasını sağladı, hem de Liverpool forması altındaki dördüncü golünü attı. 12 Şubat 2011 tarihinde de; 1-1 biten Wigan Athletic karşısında da bir gol attı. Meireles, İngiliz taraftarlar tarafından Premier League'de Şubat ayının en iyi futbolcusu seçildi. 2011-12 sezonunu 33 maçta beş gol atarak tamamladı. Ayrıca; Fernando Torres, Samir Nasri, Dimitar Berbatov ve David Luiz'in de yer aldığı "Premier League Taraftarlarca Yılın En İyi Futbolcusu" ödülünü de kazandı. Meireles, böylece 2007 ve 2008 yıllarında bu ödülü kazanan Cristiano Ronaldo'nun ardından bu ödülü kazanan Portekizli futbolcu oldu. Meireles, 2011-12 sezonundaki ilk maçına; 13 Ağustos 2011 tarihinde 1-1 biten maçta Sunderland maçına çıktı. Liverpool, forması altındaki son maçına ise; 20 Ağustos 2011 tarihinde 2-0 kazandıkları maçta Arsenal karşısında attı ve o maçta da Luis Suarez'e asist yaptı. Chelsea, Michael Essien'in sakatlanmasıyla ve istedikleri futbolcu olan Luka Modrić'i de Tottenham'dan takıma getirmeyi başaramayınca, Chelsea'nin o zamanki teknik direktörü André Villas-Boas, Meireles'i ısrarla takıma transfer edilmesini istedi ve Meireles, 31 Ağustos 2011 tarihinde, transferin bitimine dakikalar kala 12 milyon £ karşılığında dört yıllık sözleşme imzaladı. Ayrıca, daha önce Arjen Robben'in ve Chelsea'nin eski teknik direktörü olan Roberto Di Matteo'nun giydiği 16 numaralı formanın da sahibi oldu. Meireles, Chelsea forması altındaki ilk maçına; 10 Eylül 2011 tarihinde 2-1 kazandıkları maçta Sunderland karşısında çıktı ve o maçta da Daniel Sturridge'in golünün asistini yaptı. Chelsea forması altındaki ilk golünü; 19 Ekim 2011 tarihinde 2011-12 UEFA Şampiyonlar Ligi mücadelesinde 5-0 kazandıkları maçta Genk karşısında attı. Chelsea forması altındaki ilk lig golünü ise; 12 Aralık 2011 tarihinde 2-1 kazandıkları maçta Manchester City karşısında attı. 7 Mart 2012 tarihinde FA Cup mücadelesinde 2-0 kazandıkları maçta Birmingham City karşısında da gol attı. 18 Mart 2012 tarihinde ise; yine FA Cup mücadelesinde Leicester City karşısında hem gol attı, hem de Fernando Torres'e iki asist birden yaparak Chelsea'nin maçı 5-2 kazanmasını sağladı. 4 Nisan 2012 tarihinde; UEFA Şampiyonlar Ligi çeyrek final rövanş maçında Benfica karşısında maçın uzatma dakikalarında bir gol atarak takımının maçı 2-1 kazanıp yarı finale yükselmesini sağladı. Meireles, İngiltere'de ilk kupa sevincini; 5 Mayıs 2012 tarihinde oynanan 2012 FA Cup Finali'nde eski takımı Liverpool karşısında Chelsea'nin 2-1 kazanmasıyla yaşadı. 13 Mayıs 2012 tarihinde; 2-1 kazandıkları maçta Blackburn Rovers karşısında Chelsea forması altındaki son golünü attı. Meireles, UEFA Şampiyonlar Ligi yarı final rövanş maçında 2-2 bitip finale yükseldikleri maçta Barcelona karşısında hakem Cüneyt Çakır tarafından sarı kart gördü. Chelsea, finale yükselince Meireles, cezası nedeniyle finalde forma giyemedi. Chelsea, 19 Mayıs 2012 tarihinde, 2012 UEFA Şampiyonlar Ligi Finali mücadelesinde Bayern Münih karşısında mücadele etti. Stad, Bayern Münih'in stadı olan Allianz Arena'da oynanmasına rağmen Chelsea, normal süresi ve uzatmaları 1-1 biten maçta penaltılar sonucunda 4-3 (5-4) galip gelerek kupanın sahibi oldu. Ağustos ayının son günlerinde spor basınında; Fenerbahçe'nin Meireles ile ilgilendiğini ve ön protokol imzaladığını, ayrıca da Zenit'in de Meireles'i kadroya katmak istediği iddia edildi. Fenerbahçe, 3 Eylül 2012 tarihinde Meireles ile görüşmelere başlandığını borsaya yaptığı bildirim ile duyurduktan kısa bir süre sonra Portekizli futbolcuyu İstanbul'a getirtti. Ayrıca konuyla ilgili olarak sarı laciverli kulüpten Kamuoyu Aydınlatma Platformu'na şu açıklama yapıldı; ""Chelsea FC oyuncusu Raul Meireles'in kulübümüze transferi için görüşülmelere başlanmıştır."" Ayrıca NTV Spor da, Meireles'in Fenerbahçe ile dört yıllık sözleşme imzaladığını da iddia etti. İstanbul'da Fenerbahçe ile görüşen Meireles, sarı-lacivertli kulüple anlaştı ve hemen ardından Fenerbahçe formasıyla fotoğrafı da çekilip Twitter'da yayınlandı. Meireles, transferi sonrası sahada konuşmayı seven bir oyuncu olduğunu ve her şeyden önce bir takım oyuncusu olduğunu belirtti. Ayrıca; ""Fenerbahçe'den teklif geldiği zaman düşünmeden kabul ettim. Çünkü hem Fenerbahçe'yi, hem de Fenerbahçe tarihini biliyordum. Bunu herkesin bildiğini de düşünüyorum. Teklif geldiğinde çok mutlu oldum"" açıklamalarında bulundu. Takımda 14 numaralı formayı seçmesinin nedenini ise; ""7 yaşındaki kızım ve eşim benim her şeyim. Forma numarası olarak da 14'ü tercih ettim, çünkü kızımın doğum günü 14, sebebi bu."" açıklamasını yaptı. Sarı-lacivertli kulüpten yapılan açıklamada, Meireles için Chelsea kulübüne 10 milyon € ödendiği duyuruldu. İstanbul'da sağlık kontrollerinden geçen Portekizli futbolcu, 4 yıllık sözleşmenin altına imzasını attı. Fenerbahçe, Meireles'in ilk yıl 3 milyon € ve maç başına 10 bin € ücret alacağını açıkladı. Meireles'in 2013-14 ile 2014-15 sezonunda 2 milyon 500 bin € ve maç başına 10 bin € alacağı açıklanırken, 2015-16 sezonunda ise Meireles, 2 milyon € ve maç başına yine 10 bin euro kazanacak. Ayrıca; Meireles'in Fenerbahçe'ye transfer olması, basında geniş yer bulurken, Chelsea taraftarları ise bu transfere tepki gösterdi. Bu transferin hemen ardından Meireles, Portekiz millî takımın kampına geri dönerken, UEFA Avrupa Ligi'nde mücadele edecek Fenerbahçe'nin de kadrosunda yer aldı. Meireles, 16 Eylül 2012 tarihinde 2-1 kazandıkları maçta Mersin İdman Yurdu karşısında ilk kez Fenerbahçe formasını giyerken; 4 Ekim 2012 tarihinde ise UEFA Avrupa Ligi mücadelesinde 4-2 kazandıkları maçta Borussia Mönchengladbach karşısında ceza sahası dışından rakip kaleci Marc-André ter Stegen'i mağlup ederek takımının ihtiyacı olduğu bir zamanda Fenerbahçe forması altındaki ilk golünü de atmış oldu. Raul Meireles 25 Kasım tarihinde oynanan Gençlerbirliği maçında takımının 2.golünü attı ve Fenerbahçe kariyerindeki 2.golünü atmış oldu. Galatasaray maçında Hakem Halis Özkahya tarafından kariyerinin ilk kırmızı kartını Görmüştür. 21 Aralık 2012'de Profesyonel Disiplin Kurulu tarafından 16 Aralık 2012'de oynanan Galatasaray - Fenerbahçe derbisinde hakem Halis Özkahya'ya tükürdüğü gerekçesiyle 12 maç ceza verilmiştir.Ancak daha sonra yayıncı kuruluş tarafından yeni görüntülerin tahkime iletilmesiyle 27 Aralık 2012 de Tahkim tarafından görüntüler detaylıca incelenmiştir.Tahkim Kurulu Hakeme tükürülmediğine kanaat getirerek Raul Meireles`in 8 maçlık cezası iptal edilmiştir.Meireles`in ceza aldığı 4 maç ise birer birer olmak üzere; 1.Kırmızı kart gördükten sonra hakeme karşı itirazdan 1 maç, 2.Hakem Halis Özkahya`ya uygunsuz harekette bulunmaktan 1 maç, 3.Sahadan çıkarken 4.Hakeme gösterdiği aşırı tepkiden 1 maç, 4.Sahadan çıkarken taraftarları kışkırttığı için 1 maç ceza almıştır. Raul 10 Mart'ta oynanan 4-1 kazanılan Bursaspor maçında takımının 2.golünu kaydetmiştir. Red Bull Salzburg'a ceza sahası dışından gelişine muhteşem bir gol atmıştır.Böylelikle Raul Fenerbahçe formasıyla suana kadar 4 gol atmıştır. 2016 yılında Fenerbahçeden ayrılıp, 1 sezon boyunca hiçbir takımla anlaşamayıp boşta kalan 34 yaşındaki Meireles, 12 Eylül 2017 tarihinde futbolu bıraktığını açıkladı. Meireles, gençlik yıllarında Portekiz genç takımlarında forma giydi. U-16 formasıyla 2000 yılında Avrupa şampiyonluğu yaşayan Meireles, U-17 formasıyla, 2001 yılında Meridyen Kupası'nı kazandı. 2003 yılında ise, U-20 formasıyla Toulon Turnuvası'nı kazandı ve turnuvanın en iyi futbolcusu seçildi. U-21 formasıyla 2004 yılında Avrupa şampiyonasında üçüncülük yaşarken, 2004 Yaz Olimpiyatları'nda ise mücadele etti ama gruptan çıkmayı başaramadılar. Meireles, Portekiz formasını ilk kez; 15 Kasım 2006 tarihinde 2008 Avrupa Futbol Şampiyonası elemeleri mücadelesinde 3-0 kazandıkları maçta Kazakistan karşısında giydi. 12 Mayıs 2008 tarihinde 2008 Avrupa Futbol Şampiyonası için Portekiz'in 23 kişilik kadrosuna davet edildi. Portekiz, forması altındaki ilk golünü; 7 Haziran 2008 tarihinde 2008 Avrupa Futbol Şampiyonası A Grubu mücadelesinin ilk maçında Türkiye karşısında attı ve Portekiz, maçı 2-0 kazandı. Portekiz, Türkiye ile birlikte gruptan çıkmayı başarsa da çeyrek finalde Almanya'ya 3-2 yenildi ve turnuvaya veda etti. Meireles, maça yedek başlasa da 31. dakikada João Moutinho'nun yerine oyuna girdi. 2010 FIFA Dünya Kupası elemeleri'nde bir gol atan Meireles, 2010 FIFA Dünya Kupası için Portekiz'in 23 kişilik kadrosuna alındı. Meireles, bu turnuvada bir gol attı. O da; 21 Haziran 2010 tarihinde G Grubu mücadelesinde 7-0 kazandıkları Kuzey Kore maçıydı. Portekiz, Brezilya ile gruptan çıkmayı başarsa da, son 16 turunda İspanya'ya 1-0 yenilip elenmekten kurtulamadı. 2012 Avrupa Futbol Şampiyonası elemeleri'nde iki gol atan Meireles, 2012 Avrupa Futbol Şampiyonası için Portekiz'in 23 kişilik kadrosunda yer aldı. Portekiz, B Grubu'nda Almanya ile gruptan çıksa da, yarı finalde yine İspanya'ya penaltı atışları sonucunda elendi ve finale yükselme şansını son anda kaçırdı. Orta sahada her pozisyonda oynama yeteneğine sahip olan Meireles, genel olarak orta sahanın ortasında forma giymekte. Rol aldığı takıma ve teknik direktörün taktiğine göre değişmesine rağmen genel olarak hücuma yönelik bir orta saha profili çizmekte. Porto'da daha çok defansif orta saha gibi oynayan Portekizli futbolcunun zaman zaman hücuma yönelik pozisyonda oynadığı görüldü. Millî takımda ise bunu tam tersi; daha önce ofansif orta saha görünümü çizen Meireles, Paulo Bento yönetiminde daha çok defansif orta saha görünümüne büründü. Liverpool’a transferi sonrası BBC Sport futbol uzmanı Alan Hansen, kendisi için; 1974-1982 yılları arasında tam 232 kez Liverpool forması ile sahaya çıkan orta saha oyuncusu Terry McDermott benzetmesi yapıp, ""Raul Meireles, Liverpool için yeni bir Terry olacaktır."" yorumunu yapmıştı. Boavista'da masör olan babasının tavsiyesi ile futbola 6 yaşında başlayan Meireles, Boavista'da oynarken Ivone ile tanıştı. Barcelos'taki Martim Kilisesi'nde düzenlenen düğün törenine eski takım arkadaşları; Lisandro López, Nuno Espírito Santo, José Bosingwa, Lucho González, Mariano González, Pepe, Pedro Emanuel ve Bruno Alves gibi konuklar katıldı. Raul ve Ivone'nin düğün giysileri, ünlü moda tasarımcısı Fátima Lopes tarafından tasarlandı. Ivone ile 2008 yılında evlendi ve 2005 yılında doğan Lara adında bir kızı vardır. Meireles, eşi Ivone ile beraber açtıkları bir moda mağazası bulunan sporcu modaya düşkünlüğü ile tanınıyor. Moda konusunda kendi tarzını yaratan Meireles ve eşi bunu ticarete de döktüler. 17 Şubat 2006 tarihinde, Portekiz'in Ermesinde kentinde bir butik moda dükkanı açan ikilinin işlerini kimi zaman Ivone kimi zamanda oyuncunun kız kardeşi yürütüyor. Meireles, aynı zamanda vücudundaki dövmeleri ile dikkat çekmektedir. Birçok dövmeye sahip olan Portekizli futbolcu, eşi Ivone ve kızı Lara'nın da adlarını taşıyan dövmelere sahip. Liverpool'da oynadığı dönemde kendisi gibi dövme düşkünü olan futbolcular Daniel Agger ve Martin Škrtel gibi futbolculardan daha çok dövmeye sahip olduğunu şakayla karışık belirtmişti. Traverten Travertenler, kalsiyum karbonat (CaCO) bileşimindeki kimyasal tortul kayaçlardır. Yer altı sularının içlerindeki kalsiyum karbonatın belirli koşullar altında çökmesi sonucu meydana gelirler. Bu çökelme zamanla yumuşak hatları olan travertenleri oluşturur. Çökelmede rol oynayan koşullar; buharlaşma, suyun içerdiği karbondioksit (CO) miktarının azalması, suyun üzerindeki basıncın azalması gibi koşullardır. Özellikle kaplıcalar tarafından biriken bir kalker biçimidir. Genellikle lifli veya konsantrik bir görünüme sahiptir. Beyaz, ten rengi, krem rengi ve hatta paslı çeşitlerinde bulunur. Genellikle bir kaplıca ağzında veya kireçtaşı mağarasında kalsiyum karbonatın hızlı çökeltilmesi işlemiyle oluşur. Çökelme dolayısıyla traverten oluşumu yer yüzeyinde olabileceği gibi yer altında, mağara ve galeri gibi doğal boşluklarda da olabilir. Çökelme hızı travertenlerin fiziksel özellikleri üzerinde etkili olur. Çökelmenin yavaş olması travertenlerin kristalli,yoğun, sert ve dayanıklı, hızlı olması ise yumuşak, sünger gibi gözenekli, nispeten hafif ve dayanaksız olmalarına yol açar. Dünyadaki en güzel traverten örneklerinden birisi Denizli-Pamukkale travertenleridir. Bunun dışında, Antalya çevresinde de traverten taraçlarına rastlanır. Travertenler aynı zamanda mermerle birlikte kullanılan bir yapı malzemesidir. Türkiye'nin Denizli, Bucak-Burdur, Mut-Mersin, Sivas gibi birçok bölgesinde traverten ocakları işletilmektedir. Üretilen malzeme blok, moloz olarak veya fabrikalarda işlenerek ebatlı honlu - cilalı traverten gibi mamuller halinde iç piyasada kullanılmakta veya büyük oranda yurtdışına ihraç edilmektedir. Traverten, İtalyanca Travertino kelimesinden türetilmiştir. Traverten, basınç altında, bünyesinde erimiş karbon dioksit bulunan yeraltı suları, geçtikleri bölgelerdeki kalsiyum karbonatı (CaCO3) eriterek taşır. Suyun aniden açığa, basınçsız ortama çıkması ve karbondioksitin uçması ile, suda erimiş bulunan kalsiyum karbonat çok ince katmanlar halinde kayaların üzerine çöker. Bu birikim zamanla yastık gibi yumuşak hatları olan travertenleri oluşturur. Kalsiyum karbonatlı yer altı sularının yeryüzüne çıktıkları yerlerde içlerindeki kalsiyum karbonatın çökelmesiyle oluşturdukları kademelerdir. Denizli'nin kuzeyinde yer alan Pamukkale travertenleri bunlara tipik bir örnek teşkil eder. Yatay veya yataya yakın eğime sahip topoğrafya yüzeylerinde, kalsiyum karbonat içeren kaynakların meydana getirdikleri travertenlerin, suların çıkış noktalarının etrafında yığılıp yükselerek oluşturdukları konik tepelerdir. Traverten konilerine örnek olarak Tuz Gölü'nün güneybatısındaki Acıtuz Gölü'nün yakınında ve içinde yer alan traverten konileri gösterilebilir. Travertenler bazen akarsu vadilerini enine kesen setler meydana getiriler. Yamaçların alt kısımlarında veya vadi tabanlarından çıkan kaynakların içindeki kalsiyum karbonatın çökelmesi sonucu oluşan bu setlerin arkalarında suların toplanmasıyla traverten set gölleri meydana gelir. Erzincan'daki Otlukbeli Gölü bunlara örnek olarak verilebilir. Otlukbeli Gölü'nü oluşturan travertenler, bir fay kaynağından çıkan sıcak sular tarafından oluşturulmuştur. Göl, Otlukbeli ilçesinin 6 km KB'sında, Sazlar Deresi'ne ulaşmadan önce önü kapanan bir vadi içinde gelişmiştir. Vadiyi enine kesen faydan çıkan maden suları traverten seti oluşumuna neden olmaktadır. Dino Risi Dino Risi, (d. 23 Aralık 1916, Milano - ö. 7 Haziran 2008, Roma), İtalyan sinema yönetmeni. İtalyan sinemasında komedi tarzının en önemli adı sayılıp, kendine özgü ""İtalyan komedisi"" tarzının ustası Dino Risi, sanat yaşamına 1946 yılında başladı. 1950 yılına gelindiğinde Risi, adını en ünlü İtalyan yönetmenler listesine yazdırmış konumdaydı. Yönetmen Risi, filmlerinde Sophia Loren, Marcello Mastroianni Vittorio Gassmann, Alberto Sordi, Ugo Tognazzi gibi oyuncuları tercih etti. Kısa metrajlı film alanında birçok yapıt üreten Dino Risi'nin en ünlü filmlerinden biri 1974 yapımı Profumo di donna (Kadın Kokusu)'dur. Yaşamı boyunca 54 yapıta imza atan Risi, dünya sinema literatürüne geçmiş bir sanatçıdır. Jimmy Jam ve Terry Lewis James "Jimmy Jam" Harris III (d. 6 Haziran 1959 Minneapolis - Minnesota) ve Terry Lewis (d. 24 Kasım, 1956 Omaha - Nebraska), Amerikalı yapımcılardır. Sanatçılar çoğu çalışmada ortak olduklarından dolayı her iki sanatçı da aynı isimde anılır. Jimmy Jam ve Terry Lewis, ergenlik çağlarında lisede tanışıp bu dönemden itibaren iki üye de çoğu işte adları aynı olarak geçmeye başladı. İki sanatçı, ayrıca Janet Jackson, Mariah Carey, Usher, The Time ve Michael Jackson gibi büyük isimlerle çalıştı ve çoğu zaman bu sanatçıların başarılarının arkasında yer aldı. Terry Lewis, ünlü R&B şarkıcısı "Karyn White" ile evlenip "Ashley Nicole" adında bir kıza sahip oldu. Jimmy Jam ise ""National Academy of Recording Arts and Sciences""te genel müdür konumuna yükseldi. Diego Benaglio Diego Benaglio (d. 8 Eylül 1983, Zürih), İsviçreli millî kaleci. Kariyerine Grasshoppers takımında başlamıştır. Ardından Almanya 'nın yolunu tutarak VfB Stuttgart'a transfer olmuştur. 3 sezon burada oynayan Benaglio, Henrique Hilário'nun Chelsea FC'ye transferinden sonra CD Nacional'e geçmiştir. Burada da 3 sezon oynadıktan sonra 22 Ocak 2008 tarihinde VfL Wolfsburg'a transfer olmuştur. 2009'un Ekim Ayında Beşiktaş'a önerilmiştir fakat uygun sonuç çıkmayınca kariyerine VfL Wolfsburg'da devam etmektedir. Millî takımına ilk kez 2006 FIFA Dünya Kupası'nda çağrılmıştır. Pascal Zuberbühler'in yaşlanmasıyla İsviçre millî futbol takımının birinci kalecisi durumuna gelmiştir. 2008 Avrupa Futbol Şampiyonası'nda takımının kalesini korumaktadır. 2010 FIFA Dünya Kupası'da takımının kalesini korumuştur. Kudüs Mitingi Kudüs Mitingi veya 6 Eylül Konya olayları, İsrail parlamentosunun Kudüs'ü başkent ilan etmesi nedeniyle Konya'da 6 Eylül 1980 günü gerçekleşen protesto ve şiddet olaylarıdır. İsrail hükûmeti, 23 Temmuz 1980’de Kudüs'ü İsrail'in ebedi başkenti olarak ilan etti. Söz konusu kararın 30 Temmuz 1980 tarihinde İsrail parlamentosu Knesset'te onaylanması üzerine 28 Ağustos 1980’de Türkiye, tepki olarak Kudüs'teki Başkonsolosluğu kapatıp İsrail ile ilişkilerini maslahatgüzarlık seviyesine indirdi. Ancak muhafazakâr çevrelerin söz konusu karar dolayısıyla İsrail’e tepkisi bununla sınırlı kalmadı. Millî Selamet Partisi Genel Merkezi, kendisine yakın çevrelerin bu tepkisini dile getirebilmesine olanak tanımak için 6 Eylül 1980’de Konya’da bir "Kudüs'ü Kurtarma Mitingi" düzenlemeye karar verdi. Mitingin ana sloganı "Ya tam susturacağız, ya kan kusturacağız" oldu. Konya Belediye Başkanı MSP'li Mehmet Keçeciler'in önderliğindeki Tertip Komitesi'nin hazırladığı ve MSP Genel Başkanı Necmettin Erbakan'ın da katıldığı mitinge, Konya ve çevre illerden gelen yaklaşık 100 bin kişi katıldı. Büyük çoğunluğu sarık, cübbe ve şalvar giyen bu kalabalık içinde yer alan bazı kimseler çevredeki binalara yeşil renkli boyalarla slogan yazmaya başladılar. İstasyon Meydanından, İtfaiye Meydanına kadar yaklaşık 7 kilometre yürüyen topluluk burada "Şeriat İslam’dır, Anayasa Kur'an'dır", "Şeriat Hakkımız Söke Söke Alırız", "Komutan Erbakan Akıncı Asker", "Yaşasın İslam Devleti Hakkımız”, “Ya Şeriat Ya Ölüm", "Tek Halife Tek Devlet", "Cihadımız Devletimizi Kuruncaya Dek" yazılı pankartları açtılar ve sloganlar attılar. "Kelime-i Tevhid" bulunan yeşil bayraklar açıldı. Mitingten sonra Necmettin Erbakan mitingi partilerinin değil Konya Belediyesi'nin düzenlediğini söyledi: ""Konya Mitingi'ni MSP olarak biz yapmadık. Bütün partilerin sahip çıkması için bir tertip heyeti düzenlendi ve önemine binaen, bütün partileri ve liderleri davet etti."" Ancak dönemin MSP'li Konya Belediye Başkanı Mehmet Keçeciler, mitingin MSP tarafından düzenlendiğini, hatta kendisinin mitingden önce Necmettin Erbakan ve Oğuzhan Asiltürk ile Ankara'da MSP Genel Merkezi'nde bu mitingi iptal ettirmek için görüştüğünü, iptal ettiremeyince MSP'den istifa ettiğini, fakat bunun da kabul edilmediğini yıllar sonra belirtir. Ayrıca İstiklâl Marşı okunurken katılımcıların bir kısmının yere oturması ülkede tepkilere neden oldu. Mitingin ardından Konya Cumhuriyet Başsavcılığı, Siyasi Partiler Kanunu açısından MSP hakkında soruşturma başlattı. Özellikle İstiklâl Marşı'nın protesto edilmesi, dönemin başbakanı Süleyman Demirel'i bile kızdırdı. Mehmet Keçeciler İstiklâl Marşı okunurken oturanların az sayıda olduklarını ve bunların devletin provakatörleri olduğunu iddia etmiştir. Bu mitingin, mitingten 6 gün sonra gerçekleşen 12 Eylül Darbesi'nin gerekçelerinden biri olduğu, Genelkurmay 2. Başkanı Orgeneral Ali Haydar Saltık tarafından, 29 Ekim 1980 tarihinde yapılan bir basın toplantısında dile getirilmiş ve "Konya mitingi 12 Eylül'e gelinmesinde bardağı taşıran son damla olmuştur” değerlendirmesini yapmıştı. Ali Haydar SaltÄ±k Ali Haydar Saltık, (1923, İstanbul - 8 Nisan 2011, İstanbul), Türk asker ve diplomat. 1940 yılında Kuleli Askeri Lisesi'nden, 1941 yılında Topçu Asteğmen rütbesi ile Kara Harp Okulu'ndan mezun oldu. 1943 yılında Topçu Sınıf Okulu'nu bitirdi. Muhtelif birliklerde Batarya Takım Komutanlığı, Batarya Komutanlığı ve Tabiye öğretmenliği görevlerinde bulundu. 1955 yılında Harp Akademisi'ni bitirerek kurmay oldu. 1966 yılında Tuğgeneral rütbesine terfi etti. Tuğgeneral rütbesi ile CENTO Eğitim Daire Başkanlığı, 8. Piyade Tugay Komutanlığı yaptı. 1970 yılında Tümgeneral rütbesine terfi etti. Tümgeneral rütbesi ile 3. Ordu Kurmay Başkanlığı, Zırhlı Birlikler Okulu ve Eğitim Tümen Komutanlığı, Genelkurmay Eğitim Daire Başkanlığı yaptı. 1974 yılında Korgeneral rütbesine terfi etti. Korgeneral rütbesi ile Genelkurmay Harekât Başkanlığı, Kıbrıs Türk Barış Kuvvetleri Komutanlığı görevlerinde bulundu. 1978 yılında Orgeneral rütbesine terfi etti. Genelkurmay II. Başkanlığı, Ege Ordusu Komutanlığı yaptı. 12 Eylül Darbesi'nden sonra Devlet Başkanlığı ve Milli Güvenlik Konseyi Genel Sekreterliği görevine atanarak, darbenin önemli isimlerinden biri oldu. Daha sonra 1. Ordu Komutanlığı ve Kara Kuvvetleri Komutan Yardımcılığı yaptı. 6 Aralık 1983 tarihinde Kara Kuvvetleri Komutanlığı'na atandı. 30 Ağustos 1985 tarihinde emekli oldu. Ardından Bern Büyükelçisi olarak görev yaptı. 8 Nisan 2011'de uzun süredir kalp yetmezliği tedavisi gördüğü GATA Haydarpaşa Eğitim Hastanesi'nde vefat etti. Evli ve üç çocuk babasıydı. Maurice Blanchot Maurice Blanchot (d. 22 Eylül 1907 - ö. 20 Mart 2003) Fransız edebiyat kuramcısı ve yazar. Doğu Fransa'da Saint Germain du bois (Saone et Loire) kantonundaki Devrouze'un bir köyü olan Quain'de yaşayan katolik bir ailenin çocuğuydu. 1984 yılının Kasım ayında Le Nouvel Observateur'da yayınlanan kısa bir özgeçmiş metninde Blanchot, hayatının önemli anlarını arkadaşlarına rastladığı dönemlerle anlatır: Emmanuel Levinas, Georges Bataille, René Char and Robert Antelme. Arkadaşlık Blanchot'ta sürekli yinelenen bir konudur. 1930 yılından sonra Blanchot, Journal des Debats'ın yazı işleri kadrosunda dış politik ilişkilerde yazı işleri sorumluluğunu üstlendi. Fransa'nın gelecekteki çöküşünü tahmin ederek, bu sefer Fransız monarşisinin yenilenmesi hareketiyle ilgili doğruya uzak gazetelerde -özellikle Combat'ta- çeşitli yazılar kaleme almıştır. Savaş yıllarında Blanchot, 'Thomas l'obscur' (1941) ve 'Aminadab' (1942) adlı kitaplarını yayınlamıştır. Mafia (video oyunu) Mafia: The City of Lost Heaven, Illusion Softworks tarafından geliştirilen, Gathering of Developers tarafından yayınlanan bir aksiyon-macera video oyunudur. Oyun Microsoft Windows için Ağustos 2002'de piyasaya sürüldü ve daha sonra 2004'te Kuzey Amerika ve Avrupa'da PlayStation 2 ve Xbox konsollarına taşındı. Oyunun konusu, 1930'larda kurgusal bir mafya olan Tommy Angelo'nun yükselişi ve düşüşüdür. Oyun 1930 - 1938 tarihleri arasında geçmektedir. 30'lu yılları sonuna kadar yaşama fırsatı veren oyunda oyuncu; mafya dünyasına yeni adım atan birisini en tepeye kadar çıkarma fırsatına sahiptir. Mart 2008 tarihine kadar Take-Two Interactive'e göre 2 milyondan fazla kopya satmıştır. Şubat ve Mart, 2007'de Illusion Softworks, Leipzig Oyun Fuarında serinin ikinci oyunu olacak olan Mafia II'nin geliştirildiğini duyurmuştur. Mafia, Microsoft Windows sürümü için olumlu eleştiriler aldı, eleştirmenler oyunu hikayesi ve gerçekçiliği için övdü, oyunun PlayStation 2 ve Xbox sürümleri karışık eleştiriler aldı. 2K Czech tarafından Mafia II, 24 Ağustos 2010'da piyasaya sürüldü ve Hangar 13 tarafından Mafia III, 7 Ekim 2016'da piyasaya sürüldü. Oyun, 1930 Sonbaharından 1938 yılına kadar olan bir dönemde ; New York ve Chicago'yu temel alarak oluşturulmuş, kayıp cennet olarak nitelenen şehirde geçmektedir. Oyunun ana karakteri olan Thomas (Tommy) Angelo, ilk başta sıradan bir taksi şoförü iken, istemeyerek de olsa Salieri'nin adamlarından biri olmuş ve beklenmedik bir şekilde bu organize suç örgütünde hızla yükselip, Salieri'ye Morello ile olan savaşında yardım etmiştir. Daha sonra yaşadığı hayattan kızını ve karısını kurtarmak isteyen Tommy ; hikâyesini Dedektif Norman'a anlatmış ve bunun karşılığında yeni bir kimlik ile yaşamak istemiştir. Morello'nun adamlarından kaçan Don Salieri'nin üst düzey adamları Paulie ve Sam ; bir kaza sonucu yolda kalmış ve taksi şoförü olan Thomas Angelo'dan kendilerini kurtarmalarını istemiştir. Thomas'ın bunu başarması üzerine Salieri iş teklifinde bulunmuş ; fakat Thomas bunu kibarca reddetmiştir. Sonraki gün taksisi ile ekmek parası kazanmak için uğraşırken Morello'nun adamları tarafından saldırıya uğramış ve kendini kurtarması için Salieri'den yardım istemiştir. Akabinde Salieri'nin adamlarından biri olmuş ve kısa zamanda Salieri'nin en güvendiği isimlerin başlarında gelmiştir. Daha sonra Tommy, Salieri'nin barında barmen olarak çalışan Luigi'nin kızı Sarah ile evlenmiş ve bu evlilikten bir kız çocuk sahibi olmuştur. Yıllar ilerledikçe Salieri ve Morello arasındaki savaş büyümüş ve Salieri'nin 20 yıllık arkadaşı Frank, Salieri'yi satmıştır. Omerta(Mafya Kanunları)'ya göre Frank'ın ölmesi gerekmektedir ve bu emri Salieri,Tommy'nin uygulamasını istemiştir. Tommy havaalanında Frank'a Avrupa'ya gitmesi için izin vermiş ve bu da senaryonun en önemli anlarından birini teşkil etmiştir. Ayrıca bu olay Tommy'nin Salieri'ye olan sadakat eksikliğini gösteren ilk durum değildir, daha evvel de infaz etmesi gereken bir kadını Sarah'nın arkadaşı olması dolayısıyla azad etmiş gitmesine izin vermiştir, bu durum da son bölümde Sam tarafından vurgulanacak Tommy'nin fişinin çekilmek istenmesinin ana sebeplerinden biri olarak gösterilecektir... Savaşın giderek şiddetlenmesi ile Salieri'nin emirleri daha da sertleşmiş ve Tommy'e şehrin milletvekilini doğum gününde bir gemide öldürme emrini vermesine neden olmuştur. Daha sonra Morello'nun kardeşi Sergio Morello Jr.'un ve nihayetinde Don Morello'nun infazları gerçekleşmiştir. Bu infazların hepsinde Tommy bulunmuş ve bu arada Don Salieri'ye düzenlenen bir suikasttan da Salieri'yi korumuştur. Morello'nun ölümünden sonra şehrin tüm işletme gücü Salieri'ye geçmiş fakat Salieri bununla yetinmeyip uyuşturucu işine de girmek istemiştir. Bir iş sırasında Tommy ve Paulie Salieri tarafından kullanıldığını anlamış ve Paulie'nin daha önce teklif ettiği banka planını devreye sokmuşlardır. Başarılı geçen soygundan sonra Paulie ve Tommy zenginlik rüyalarını gerçekleştirmiş olmanın tadını çıkarırken ; Salieri bu işi öğrenip yanına çekmeyi başardığı Sam'e ikisini de öldürme emri verir. Paulie'nin evinde kurşunlanarak ölmesinden sonra Sam ile müzede buluşan Tommy ; kendisine hazırlanan büyük suikasttan kurtulup Sam'i öldürür ve Dedektif Norman'a giderek Salieri aleyhine tanıklık edebileceğini söyler. Dava sonucu Salieri idam edilmiş ve birçok adamı elektrikli sandalyeye oturtulmuştur. Tommy bir süre sonra Empire Bay şehrine taşınır ve yeni bir kimlik ile bir şirkette şoförlük yapmaya başlamıştır. Emekliliğin tadını çıkarttığı günlerde Tommy bahçesinde çimlerini sularken bir araç durur ve içinden inen iki kişi (Joe ve Vito bkz:Mafia 2) Tommy'yi eski adıyla (Bay Angelo) çağırır. Tommy evet karşılığını verdikten sonra Vito :" Mr. Salieri sends his regards.(Bay Salieri saygılarını sunar)" der ve Tommy'yi öldürür. Not: Oyunun Omerta bölümüne başlamadan önce Tommy, Vincenzo'ya silah almaya gider ve Vincenzo Tommy'e Sawed Off Shotgun verir. Ardından Vincenzo, Tommy'e "Sicilyada biri bu silah ile öldürülürse ihanet etmesinden dolayı vurulduğunu herkes anlar..." der. Oyunun sonunda Thomas Angelo'nun da bu silah ile öldürülmesi güzel bir mesaj taşımaktadır... Thomas "Tommy" Angelo (30 Ağu 1900-25 Eylül 1951):Oyunun ana karakteri. Önceleri taksi şoförüyken mafia içine girmiş ve kısa zamanda saygıdeğer bir mafia adamı olmuştur. Bunların yanında iyi kalpli, sadakatli ve yardımsever bir kişiliğe sahiptir. Sonrasında kimlik değiştirip yeni bir hayata başlamıştır fakat yıllar sonra deşifre edilip 2 yabancı (Joe Barbaro ve Vito Scaletta) tarafından öldürülmüştür. Detective Norman (12 Ara 1893-): Tommy'e Salieri ailesi hakkındaki gerçekleri anlatma karşılığında onu yeni bir kimlikle ödüllendiren Lost Heaven Polis Departmanı'nda görevli dedektiftir. Don Ennio Salieri (6 Tem 1875-28 Eyl 1939):Salieri ailesinin başıdır. Aynı zamanda Salieri's Bar'ın sahibidir. Çok disiplinli bir liderdir. Can düşmanı Morello ile karşılaştırıldığında daha iyimser ve hoşgörülüdür. Nihayetinde Tommy'nin kendi aleyhinde tanıklık yapmasından dolayı 1938'de yargılanıp ömür boyu hapis cezasına çarptırılmıştır ve 1 yıl sonra ilerlemiş yaşından dolayı ölmüştür. Paulie (15 Şub 1909-23 Eyl 1938):Salieri'nin adamı, Tommy'nin en yakın arkadaşıdır.Çok hırçın olmasına rağmen arkadaş canlısı ve sempatiktir. Son bölümde eski arkadaşı Sam tarafından evinde öldürülmüştür. Sam (20 Nis 1910-23 Eyl 1938):Salieri'nin adamı, Tommy'nin diğer arkadaşıdır. Soğukkanlı, ciddi ve Don Salieri'ye çok sadıktır. Son bölümde Salieri'nin emriyle Paulie'yi öldürüp Tommy'i de öldürmeye çalışmıştır ve bu hareketini canıyla ödemiştir. Ralph (13 Eyl 1903-): Salieri'nin araba tamircisidir. Arkadaş canlısı ve biraz saftır. Ayrıca Ralph kekemedir. Vincenzo (30 Ara 1889-): Salieri'nin çocukluk arkadaşıdır.Ailenin silah uzmanıdır. Frank Colletti (5 May 1877-27 Eki 1933;Gerçek Ölümü 16 Eyl 1938): Salieri'nin 20 yıllık arkadaşıdır. Morello'dan ailesini kurtarmak uğruna Salieri'yi satmıştır. Tommy, kendisini öldürmesi yerine onu Avrupa'ya göndermiştir ancak 5 yıl sonra deşifre edilip öldürülmüştür. Luigi (27 Ara 1875-1950): Salieri's Bar'da barmendir. Sarah'nın babasıdır. Lucas Bertone (17 Nisan 1901-): Salieri ailesinin yandaşıdır. Tommy'nin istediği arabaları, ona verdiği ekstra görevler karşısında veren araba tamircisidir. Sarah (5 Ekim 1906-): Luigi'nin kızı ve Tommy'nin eşidir. Don Morello (31 Ara 1877-3 Ekim 1935): Salieri'nin en yakın arkadaşıyken birdenbire Peppone ölünce Salieri'nin düşmanı olmuştur.Salieri ile karşılaştırıldığında gücünü şiddetle elde eden bir liderdir.Merhametsizdir. Tommy ve arkadaşları tarafından öldürülmüştür. Sergio Morello Jr. (4 Eki 1882-16 Ağu 1935): Morello'nun kardeşi,aynı zamanda sağ koludur.Ağabeyi gibi merhametsiz ve gücünü şiddetle elde eden biridir.Şehrin limanı onun kontrolündedir.Birkaç suikasttan kurtulduysa da nihayetinde Tommy tarafından öldürülmüştür. Carlo (14 Eyl 1894-30 Haz 1935): Salieri'nin korumasıdır. Morello sızmasıdır.Tommy tarafından öldürülmüştür. Don Peppone (12 Eki 1851-21 Eyl 1921): Salieri ve Morello'yu yetiştiren büyük mafia lideridir.1920'lerde bir iş sırasında öldürülmüştür.Ölümü can dost olan Morello ve Salieri'nin birbirlerine düşman olmasına sebep olmuştur. 2K, 2020'de Mafia'nın yeniden yapılacağını duyurdu. Oyun yeni jenerasyon grafiklerine uyarlanacak ve önemli geliştirmeler içerecek. Bu sürüm, 25 Eylül 2020'de "Mafia Definitive Edition" adıyla piyasaya sürülecektir. Cary Elwes Ivan Simon Cary Elwes (d. 26 Ekim 1962) Cary Elwes olarak tanınan İngiliz aktördür. En çok da "Another Country", "Prenses Gelin" "(The Princess Bride)", "Salaklar Prensi Robin Hood" "(Robin Hood: Men in Tights)", "Zafer" "(Glory)", "Yalancı Yalancı" "(Liar Liar)" ve "Testere" "(Saw)" filmlerinde gösterdiği performansları ile bilinir. Elwes Londra'da doğdu. Onun reklamcı babası Dominic Elwes ve dedesi Simon Elwes çok iyi bilinen Britanyalı portre ressamlarıydılar. Babası 1975'te intihar etmeden önce yüksek sosyeteye girmişti (Lord Lucan ve ayrıca birlikte olduğu Lady Annabel Goldsmith ile arkadaş olmuştu). Elwes'in annesi iç mimar ve ticaret filosunun mirasçısı olan Hırvat ve İrlanda asıllı Tessa Georgina Kennedy'ydi. Cary'nin annesi 1958'de 19 yaşındayken Dominic Elwes ile evden kaçarak evlendi. Tessa Kennedy sonrasında bir Hollywood yapımcısı Elliott Kastner ile evlendi, bu evlilikten Cary'nin Milica Kastner adında üvey bir kız kardeşi bulunmaktadır. Keseli porsuÄŸumsular Keseli porsuğumsular () 21 türden oluşan bir keseli takımı. Çoğu kez İngilizce adından (Bandicoots) kaynaklanan bandikutlar adı'da kullanılır. Kelimenin kökeni Telugu dilinde bulunmakta ve "domuz sıçanı" anlamına gelmektedir. Bu ad eskiden Bandikut sıçanları ("Bandicota") cinsi için kullanılırdı. Keseli porsuğumsular küçük veya ortanca büyüklükte yerde yaşayan hayvanlardır. Burunları daima uzun olur. Arka ayakları ön ayaklarından daha uzun olduğu için hoplayarak yürürler. Yeri kazmak için uzun tırnakları olur. Keseli porsuğumsular Avustralya, Yeni Gine ve Endonezyanın batısında bulunan bazı adalarda yaşarlar. Çöl gibi bölgelerden tropik ormanlara kadar birbirinden farklı habitatlarda yaygındırlar. Keseli porsuğumsular çiftleşme zamanı dışında yalnız yaşar ve aynı türden olanlara rastlarsa agresif davranır. Çoğu türler kendine ait bir bölgeyi benimser, koku işaretleri ile bu bölgenin sınırını çizer ve yabancılara karşı savunur. En önemli duyuları koku almak ve duymaktır, ve çoğu gece aktifdir. Gündüzleri kendi kazdıkları bir inde, yapraklar ile döşedikleri bir yuvada veya çalıların arkasında kazdıkları bir kuyuda geçirirler. Boş ağaçları veya terk edilmiş tavşan yuvalarını da bazen sığınak olarak kullanırlar. Keseli porsuğumsular omnivor'dur (her şey yiyici). Böcekler, küçük omurgalılar (fare, kertenkele v.b.) veya da meyveler ve tohumlar ile beslenebilirler. Yerde veya kazdıkları kuyuların içerisinde, uzun burunları ile kokusunu aldıkları besinlerini bulurlar. 46 - 48 adet olan dişleri daha çok yırtıcı keselilerin kine benzer. Keseli porsuğumsular'da gebelik süreci 2 hafta civarında olarak gayet kısadır. Diğer keselilerden farklı olarak onlarda ilkel bir etene (plazenta) bulunur. Keseleri iyi gelişmiştir ve girişi arkaya yöneliktir. Yeni doğan yavruların, annelerinin kesesine kadar tırmanmak için uzun tırnakları olur. Bu tırnaklar işini yerine getirdikten bir süre sonra düşer. Keseli porsuğumsuların 6 - 10 memesi olur ve 2 ila 5 yavru dünyaya getirirler. Süt emen yavruların bir kuşağı daha henüz memeden ayrıldığı gibi yeni yavruların dünyaya gelmesinden dolayı, memelerin bir kısmı yeni doğan yavrular için küçük diğerleri ise büyük olur. Modern bilimde keseli porsuğumsular 3 familyaya bölünür: Keseli porsuğumsuların soyağacı şu şekilde yapılır: Karaali Camii Karaali Camisi, Uşak ilinin Mendepazarı mevkisinde bulunmaktadır. İnşa tarihi tam olarak bilinmeyen camiyi Kara Ali adlı şahsın yaptırdığı söylenmektedir. Binada hicri 975, miladi 1567-1568 tarihli bir kitabe olsa da, yapının mimari özellikleri 16. yüzyıl üslup özelliklerine sahip değildir. Bu durumda minarenin daha önceki bir camiden kaldığı, şimdiki caminin de 19. yüzyılın ilk yarısında büyük bir onarımla günümüzdeki görünümüne kavuştuğu ileri sürülmektedir. Asıl ibadet alanı enine dikdörtgen şeklinde olan caminin kıble tarafının altına dört dükkân yapılmıştır. Son cemaat yeri binaya sonradan eklenmiştir. Yapı düzgün kesme taş ve moloz taşla inşa edilip, dıştan kiremit kaplı kırma çatı ile kapatılmıştır. Ahşap minberi ve iki yana açılmış perde motifi orijinal değildir. Bina 1867, 1894 ve 1922 yangınlarından sonra onarılmış, 1894 yangınından sonra yapılan tadilatta çatı bugünkü şeklini almıştır. Caminin kuzey tarafına 1969'da betonarme, kapalı bir son cemaat yeri inşa edilmiştir. Son olarak 2002 yılında tadilat görmüştür. Yosi Mizrahi Yosi Mizrahi (2 Ekim 1971), Yahudi kökenli Türk tiyatro, sinema ve dizi oyuncusu. Sanat hayatına tiyatro ile başlayan Yosi Mizrahi, Dormen Tiyatrosu, Espri Standartları Enstitüsü Kurumu, Tiyatrokare gibi topluluklarda çalıştı. 1994 yılında ilk kez kamera karşısına geçen sanatçı; sinema ve dizi filmler dışında, reklam filmleriyle adını duyurdu. Mizrahi, çeşitli televizyon kanallarında program sunuculuğu da yaptı. ADWAT mayını ADWAT Fransız yapımı Matenin model mayın döşeme sistemi ile yerleştirilen bir tanksavar mayınıdır. Mayın MI AC PR serisi mayınlarala aynı mayın kasasına sahiptir. Üzerinde hem mekanik hem de elektronik fünye kullanılabilir. MAyının elektronik ve mekanik fünyesi 30 dakikalık erteleme mekanizmasına sahiptir. Dışarıdan programlanabilen elektronik fünye 1 ila 365 gün içerisinde kendi kendine yok etmeye veya tesirsiz hale gelmeye programlanabilr. Mayın üzerinde yerinde çıkartılması veya içinin açılmasını durumunda patlamaya ayarlı tuzaklama düzenekleri bulunmaktadır. Mayın patlayıcı ile temizlemeye dayanıklıdır. AT-8 (Küba mayını) AT-8 veya Küba tanksavar mayını adından da anlaşılacağı gibi Küba yapımı dikdörtgen biçiminde yeşil plastik kasalı metalsiz tanksavar mayınıdır. Mayın aslında yine Küba yapımı anti personel mayınının ebatları büyütülmüş bir üst modelidir. Mayın aslında görüntü olarak plastik bir çantaya benzemektedir. Üzerine belirli bir baskı uygulandığı zaman ateşleme fünyesi harekete geçmektedir. Ana patlayıcı olarak 20 adet 400 gramlık TNT kalıbı kullanılmıştır. Mayının ateşlenmesi için MUV veya RO-1 tipinde fünyeler kullanılmıştır. Mayın günümüzde Angola, Nikaragua ve Kübada bulunmaktadır. AndrÃ© the Giant André René Roussimoff (19 Mayıs 1946 – 27 Ocak 1993), daha çok André the Giant (Dev André) olarak bilinen Fransız profesyonel güreşçi ve oyuncuydu. André the Giant'ın resmî sitesinin iddiasına göre o 2.24 m uzunluğundaydı. Akromegali sonucu olan bu dev boyut Andre'nin "Dünyanın Sekizinci Harikası" unvanını almasını sağladı. Rousimoff Dünya Güreş Federasyonu'nda (WWF) WWE şampiyonuydu. 1993'te WWE Hall of Fame'e giren ilk çaylak güreşçi olan Rousimoff 1970'ler ve 1980'lerin en tanınmış güreşçilerden biriydi. Roussimoff, 27 Ocak 1993 gecesi Paris'te, otel odasında, kalp yetmezliği nedeniyle uykusunda öldü. Babası cenaze törenine katılmak üzere Paris'e geldi. Roussimoff'un vücudu kendi vasiyetine göre yakıldı ve külleri, Kuzey Karolina'da, Ellerbe'deki çiftliğinde dağıtıldı. C-3-A/B mayını Expal C-3-A ve C-3-B dairesel İspanyol yapımı geliştirilmiş bir lastik türü olan polystyrene kasalı metalsiz bir tahripli tanksavar mayınıdır. İki model arasında çok ufak detaylar haricinde bir fark yoktur. Mayının "az metalli" olarak sınıflandırılmasının nedeni sadece ateşleme fünyesi içerisindeki 4,5 milimetre çapında çinko kaplama bir çelik yay bulunmasıdır. Mayının sahip olduğu plastik alaşımlı kasa güneş ışığına karşı dayanıksız olup uzun süre teması durumunda çalışma ağırlığı aşağıya düşmektedir. Mayın günümüzde Angola, Falkland Adaları ve Batı Sahrada bulunmaktadır. İsmini Bavula Tıktım İsmini Bavula Tıktım, Gül Erda'nın 30 Mayıs 2008'de Öncü Müzik'ten çıkardığı 6. ve son albümüdür. CC 48 mayını CC 48 II. Dünya Savaşı sırasında İtalyanlar tarafından geliştirilen ve kullanılan ahşap kasalı metalsiz bir tanksavar mayınıdır. Mayın şekilli TNT patlayıcılara uygulanan yönsel The mine uses a shaped TNT explosive charge to produce a directional cutting effect. Mayında iki adet PMC/43 fünye kullanılmıştır. Ancak istenilen durumlarda PMC/42/2 model anti personel mayını fünyesi de takılan mayın bu sayede çok daha düşük ağırlıklarda patlamaktaydı. Mayınlar normal olarak 3.5 ila 1.8 metre aralıklarla yerleştirilirdi. Bundan daha yakın durumlarda ateşleme fünyeleri birbirlerinden etkilenerek patlamaktaydı. CS 42/2 mayını CS 42/2 II. Dünya Savaşı sırasında İtalyanlar tarafından geliştirilen ve kullanılan ahşap kasalı metalsiz bir tanksavar mayınıdır. Mayında dört adet PMC 43 fünye kullanılmıştır. Ancak istenilen durumlarda PMC/42/2 model fünye takılarak mayın anti personel mayını sınıfında kullanılmaktaydı. CS 42/3 mayını CS 42/3 II. Dünya Savaşı sırasında İtalyanlar tarafından geliştirilen ve kullanılan ahşap kasalı metalsiz bir tanksavar mayınıdır. Kendisinden önce üretilen CS 42/2 mayını gibi dört adet PMC 43 fünye kullanmaktaydı. Cardoen AT mayını Cardoen AT mayını dairesel çelik kasalı Şili yapımı tahripli tanksavar mayınıdır. Industrias Cardoen SA firması tarafından üretilmiştir. Mayının klasik bir şekli vardır. Üst kısmında üç adet esnek mandal üzerine oturtulan baskı plakası ve bunun altında basit bir mekanik ateşleme fünyesi bulunmaktadır. Mayın üzerine takılan ikincil fünye ise tuzaklama amaçlı olup, mayının yerinden oynatılması veya içinin açılması durumunda patlamaya ayarlıdır. Mayın Şili silahlı kuvvetlerinde kullanılmıştır. Denis Law Denis Law (d. 24 Şubat 1940) İskoç eski futbolcudur. Futbol hayatının büyük bölümünü İngiltere'de geçirmiştir. Manchester United tarihinin en golcü futbolcularından biridir. Law Bobby Charlton'dan sonra takımın en golcü ikinci futbolcusudur. Manchester United forması ile 309 maçta 171 gol atmıştır. İskoçya millî futbol takımında 55 maçta tam 30 gol atmıştır ve millî takımının en golcü ismi olmuştur. Pers-Yunan savaÅŸlarÄ± Yunan – Pers Savaşları, (sıklıkla Pers Savaşları olarak da geçer), Ahameniş İmparatorluğu (Pers İmparatorluğu) ile Yunan kent devletleri arasında MÖ 499 ile MÖ 449 arasında gerçekleşen bir dizi muharebedir. Politik olarak bölünmüş Antik Yunanistan'la, dönemin en güçlü imparatorluğu olan Pers İmparatorluğu arasındaki çatışmalar, esasen Büyük Kiros'un, MÖ 547 yılında İyonya'yı istila etmesiyle başlamıştı. Gerçekte Grek dünyası açısından Pers İmparatorluğu ile aradaki düşmanlık, İmparatorluk'un Büyük İskender'in seferi sonunda dağılmasına kadar iki yüzyıldan fazla bir süre devam etmiştir. Bu düşmanlık, Pers ordularının Yunanistan'a karşı MÖ 490'da ve MÖ 480-479 yıllarındaki iki saldırısıyla sıcak çatışmaya dönüşmüştü. Grek bakış açısından tüm bu çekişmeler "Med olayı" olarak tanımlanmıştır. Yunanlar, Pers İmparatorluğu'nu oldukça iyi tanıyor ve bir Pers hanedanı tarafından yönetildiğini biliyor olmalarına karşın, ilk tanıdıkları adla, Medler olarak tanımlamaya devam ediyorlardı. Aristagoras, Pers desteğiyle Milet'e tiran olduktan sonra MÖ 499'da, yine Pers desteğini alarak Nakşa adasına karşı bir istila hareketine girişmiştir. Ancak Aristagoras'ın bu seferi bir hezimetle sonuçlanmış ve Pers Sarayı tarafından azledilmekle karşı karşıya kalmıştır. Bunun üzerine, Pers Sarayı karşısında kendi durumunu tehlikede görerek Anadolu'da Pers karşıtı bir başkaldırıyı desteklemeye yönelmiştir. Bu durum İyon Ayaklanması'nı başlattı. Ayaklanma, MÖ 493 yılına kadar, Önasya'ya kademeli olarak yayılarak sürmüştür. Atina ve Eretria'nın askeri desteğini sağlayan Aristagoras, bu destek kuvvetlerinin yardımıyla MÖ 498 yılında, Pers bölgesel başkenti durumundaki Sard'ı ele geçirip yaktı. Pers Kralı I. Darius Atina ve Eretria'dan bu isyana destek oldukları için intikam yemini etmiştir. İsyan, MÖ 497-495 yılları boyunca her iki taraf için de bir açmaz halinde devam etmiştir. Pers kuvvetleri MÖ 494 yılında yeniden toparlanıp isyanın Milet'deki merkez üssüne hücum ettiler. Lade Deniz Muharebesi'nde İyon donanması kesin bir yenilgiye uğradı. Ardından Milet kuşatıldı, ele geçirildi ve halkı sürüldü. Bu yenilgi İyon İsyanı'nın çözülmesine yol açtı ve son direnme güçleri de bir sonraki yıl ezildi. Yeni ayaklanmalardan ve Yunanistan'ın yeniden bu ayaklanmaları desteklemesinden kaçınmayı amaçlayan I. Darius, Yunanistan'ı istila etmek ve Atina ile Eretria'yı Sard yıkımından dolayı cezalandırmak için bir sefere karar vermiştir. Yunanistan'a yönelen ilk Pers istilası MÖ 492 yılında başlatıldı. Pers orduları komutanı General Mardonius, Trakya'yı ve Makedonya'da bir kısım bölgeyi ele geçirdikten sonra, bir dizi terslik nedeniyle seferine planlanandan önce son vermek zorunda kalmıştır. Karşılaşılan ilk terslik donanmasının Aynoroz Dağı kıyılarında bir fırtınaya yakalanmasıydı. General Trakya'da bir savaşı yönetirken meydana gelen bu yıkımda, Herodot'a göre Pers donanması 300 gemi ve 20 bin adam kaybetmiştir. General Marsonius'un Donanmasız kalması, kuvvetlerini Anadolu'ya çekmek zorunda bırakıyordu. Generalin Trakya'da yaralanması üzerine görevden alındı ve ordunun komutası Artaphernes'e, donanma ise Datis'e verildi. İki yıl sonra MÖ 490'da toplanan güçlü bir ordu ve donanma, Ege Denizi üzerinden seferi yeniden başlattılar. Bu Pers seferi, önce Nakşa'yı kuşatılıp yakılıp yıkılmaktan sonra Kiklad Adaları'nın diğer kent devletlerini Pers hakimiyeti altına aldı. Daha sonra batıya yönelen Donanma, Eretria'yı düşürmüştür. Yunanistan anakarasında karaya çıkan Pers ordusu Maraton Muharebesi'nde Atina kuvvetleri tarafından kesin bir yenilgiye uğratıldı. Bu yenilgi seferi başarısızlığa uğratmıştır. Bu yenilgiden sonra I. Darius Yunanistan'ın istilası için yeni bir plan hazırlıklarına girişti. Fakat MÖ 486 yılında ölmesi üzerine bu istila oğlu ve ardılı I. Serhas'a kalmıştır. I. Serhas Antik Dünya'nın gördüğü en büyük orduyla Sard'dan hareket etti. Askerlerini ve malzemeyi Çanakkale Boğazı'ndan karşıya geçirmek için Abidos'tan Sestos'a uzanan iki yüzer köprü kurdurttu. Bu kesimde Çanakkale Boğazı yaklaşık olarak 1,3 km.dir. Ancak ordu henüz karşıya geçmeden çıkan bir fırtınayla köprüler tahrip olmuştur. Gayelana gelen Serhas köprülerin inşasından sorumlu adamlarının kellerini vurdurmuştur. İkinci köprü dönemin savaş gemileri olan Pentekontera ve triremelerle oluşturuldu. Atina ve Sparta'nın başı çektiği Grek ittifakına karşı Termopylae Muharebesi'ni kazanan Pers ordusu, ilerleyerek Yunan anakarasının büyük bir bölümünü istila etmiştir. Bu sırada Grek İttifakı Donanması, Pers Donanması ile giriştiği Artemision Deniz Muharebesi ardından geri çekildi. Ancak Grek Donanması'nı bütünüyle imha etmeye yönelen Pers Donanması Salamis Deniz Muharebesi'nde ağır bir yenilgiye uğradı. Bir sonraki yıl toplanan Grek kuvvetleri saldırıya geçerek Platea Muharebesi'nde Pers ordusunu yenilgiye uğrattılar. Deniz yenilgisinin üstüne gelen karadaki bu yenilgi Pers İmparatorluğu'nun Yunanistan Seferi'nin de sonunu getirmiş oldu. Yenilgi Pers askeri yönetiminin düzenini bozmuştu. Bundan yararlanan Grek İttifakı Donanması MÖ 27 Ağustos 479'da Mykale Muharebesi'nde Pers Donanması'ndan geriye kalanları da imha etmiştir. Daha sonra fakat yine aynı yıl içinde Sestos kuşatılmış ve buradaki Pers garnizonu imha edilmiştir. Bir yıl sonra Byzantion'daki Pers garnizonu da aynı akıbete uğradı. Böylece Pers Ordusu bütünüyle püskürtülmüş, Ege Denizi'ndeki ve Yunanistan'daki Pers tehdidi ortadan kaldırılmıştı. Spartalı General Pausanias'ın Byzantium'u kuşatması sırasındaki uygulamaları Yunanistan'da Sparta açısından olumsuz sonuçlar doğurdu. Pausanias'ın bazı Pers savaş esirlerini serbest bırakması tepki çekti. General, bu askerlerin kaçtığını iddia ettiyse de daha sonra I. Darius'a bir mektup göndererek Yunanistan'ın işgalinde yardımcı olmayı önerdi. Bunun karşılığında kızıyla evlenmek istiyordu. Bu gelişmeler Sparta'nın müttefiki olan kent devletlerinin Atina safına geçmelerine neden olmuştur. Atina önderliğinde gelişen bu ittifak daha sonra Attik Delos Birliği olarak bilinecektir. Attik Delos Birliği izleyen 30 yıl boyunca Pers gücüne karşı, Avrupa topraklarındaki kalan Pers kuvvetlerinin de püskürtülmesiyle başlayan seferlere devam etti. MÖ 466 yılında kazanılan Eurymedon Muharebesi'yle Attik Delos Birliği, hem bir zafer daha kazandı, hem de İyonya kent devletleri üzerindeki Pers hakimiyeti sona erdirildi. Ancak Birliğin de karıştığı MÖ 460-454 yıllarındaki Mısır'daki ayaklanma, çok ağır bir yenilgi oldu ve Pers hakimiyetine karşı sürdürülen askeri harekatların durdurulmasına yol açtı. Kıbrıs'a MÖ 451 yılında gönderilen bir filonun küçük bir kısmı adaya ulaşabildi. Filonun geri çekilmesiyle Grek – Pers Savaşları sona ermiş oldu. Atina ile Pers sarayı arasında bir barış antlaşması imzalandı. Bazı tarihi kaynaklarda iki güç arasındaki düşmanlığın sonunu ifade ettiği kabul edilen bu barış Kallias Barışı olarak bilinmektedir. Barış, tüm Ege kıyılarındaki kent devleri üzerinde kurulmuş olan satraplıklara son verdiği gibi Ege'yi Pers gemilerine kapatmıştır. Diğer yandan Atina da Mısır, Kıbrıs ve Libya'daki Pers etki alanlarını kabul etmektedir. Grek – Pers Savaşları üzerine birinci el kaynakların hemen hemen tümü Grek kaynaklarıdır. Pers tarihçilerin çalışmalarından hiçbiri günümüze ulaşmadı. Bunun sonucu olarak gerek Grek- Pers Savaşları, gerekse de Persler konusundaki bilgilerimizin az çok "taraflı" olduğunu kabul etmek gerekecektir. Belli bir tarihe kadar ana kaynak Grek tarihçi Herodot'tur. "Tarihin babası" olarak bilinen Herodot, MÖ 484'te Pers hakimiyetindeki Karya'daki Halikarnassos kentinde dünyaya gelmiştir. Herodot'un MÖ 440-430 yıllarında yazdığı "Enquiries" (Histories), Grek – Pers Savaşlarını da konu edinmiş olup günümüzde geçerli bir kaynak olarak görülür. Herodot'un tarzı tümüyle öyküleştirme tarzıydı ve en azından batı toplumları açısından tanınan bir tarih anlatımı olarak görülmektedir. Herodot'un, olayları tanrıların istek ve kaprislerine, kişilerin iddialarına dayanmadan diğer yandan olayların tarihsel değerlerini nispeten objektif vermesi, bir tarihçi için aranan bir nitelik dizisi olarak kabul edilmektedir. Herodot'tan sonraki, Tukididis gibi bazı tarihçiler, her ne kadar onun tarzını izlemişlerse de eleştirmekten geri kalmamışlardır. Bununla birlikte Tukididis kendi tarih çalışmasını, Herodot'un bıraktığı yerden, Sestos Kuşatması'ndan başlatmayı seçmiştir. Muhtemelen, Herodot'un çalışmasının düzeltilmeye ya da yeniden yazılmaya gerek duymayacak kadar doğru olduğunu düşünmüştü. Örneğin Plutarkhos da Herodot'u bir denemesinde yeterince Yunan yanlısı olmamakla suçlayarak eleştirmiş, "barbarperver" olarak tanımlamıştır. Rönesans Avrupa'sında çok okunmaya devam ediyor olsa da Herodot hakkında olumsuz bir yargı sürmüştü. Ancak 19. yüzyıla gelindiğinde, bir kısım arkeolojik bulgularla defalarca desteklenince Herodot'un değeri kabul edilir olmuştur. Günümüz yaygın görüşü, Herodot'un çalışmasının son derece değerli bir tarih kaydı olduğu yönündedir. Bununla birlikte, özellikle birliklerdeki mevcutlar ve tarihler konusunda verdiği ayrıntıların yer yer kuşkuyla karşılanması da söz konusu olmaktadır. Öte yandan halen birçok tarihçi, Herodot'un anlatımının Pers karşıtı bir eğilimde olduğuna ve olayların, dramatik bir etki yaratmak amacıyla abartılmış ya da süslenmiş olduğu kanısındadır. Ne yazık ki Yunanistan'daki İkinci Pers İstilası sonları ile Peloponez Savaşı arasındaki dönemle ilgili olarak Grek askeri tarihi konusunda günümüze kadar ulaşabilen pek az kaynak bulunmaktadır. Antik tarihçiler tarafından kimi zaman "pentekontaetia" olarak adlandırılan bu dönem, Yunanistan'da görece bir barış ve refah dönemiydi. Döneme ilişkin en zengin kaynak, aynı zamanda döneme en yakın kaynak, Tukididis'in "Peloponez Savaşı Tarihi" adını verdiği çalışmasıdır. Tukididis'in bu çalışması, günümüz tarihçileri tarafından da en güvenilir birinci el kaynak olarak kabul edilmektedir. Tukididis, Pelopones Savaşı'nı anlatırken, tarih vermeden ve kısa olarak Yunan-Pers Savaşları hakkında da bilgi vermiştir. Fakat muhtemelen böyle tercih ettiği için esas olarak Atina gücünün artışını anlatır. Bununla birlikte Tukididis'in çalışması, dönemle ilgili genel hatların belirlenmesinde kullanılabilir. Ayrıca arkeolojik kayıtlar ve diğer antik yazarların konuya ilişkin verdiği bilgilerle ayrıntılara inilecek şekilde genişletilebilir. Tüm dönem hakkında daha geniş ayrıntıyı Plutarkhos'un Themistokles, Aristides ve Kimon'un biyografileri üzerine yaptığı çalışmalarında bulabilmekteyiz. Plutarkhos dönemin tarihi üzerine söz konusu olaylardan yaklaşık 600 yıl sonra yazmıştır. Bu bağlamda ikinci derecede bir kaynak sayılması gerekir. Fakat sık sık verdiği isimler, yazdıklarının bir dereceye kadar doğrulanmasına olanak vermektedir Bu biyografi çalışmalarında, artık hayatta olmayan bazı antik tarihçilerden alıntı yapmıştır. Öyle ki, Herodot ve Tukididis tarafından çalışmalarında ihmal edilmiş ayrıntıları vermektedir. Dönem hakkında çağımıza ulaşan bir diğer önemli çalışma MÖ 90-30 yıllarında yaşamış olan Diodorus'un "Tarih Kitaplığı" adını verdiği çalışmasıdır. Bu çalışmasını, geniş bir tarih çalışması olan Ephorus'a dayandırmaktadır. Diodorus da ikincil bir kaynaktır. Fakat çoğu kez modern tarihçiler tarafından, tarzı ve yanlışları nedeniyle ciddiye alınmaz. Yine de başka kaynaklarda bulunmayan birçok ayrıntıya yer vermiştir. Daha dağınık ayrıntılar bir coğrafyacı olan Pausanias'ın "Yunanistan'ın Tasviri" adlı çalışmasında bulunabilmektedir. Diğer yandan MS 10. Yüzyılda yazılmış bir Bizans ansiklopedisi olan Suda, yine bazı ayrıntılar vermektedir. Daha sınırlı kaynaklar olarak Pompeius Trogus'un, Cornelius Nepos'un ve Ctesilas'ın çalışmaları bulunmaktadır. Fakat bu çalışmalar söz konusu döneme ilişkin olarak pek güvenilir sayılmazlar. Klasik Dönemde çok sayıda Grek yurttaşının, Miken Uygarlığı'nın çöküşünü izleyen Akdeniz Karanlık Çağı başlarında Yunanistan'dan kaçarak Önasya'ya göç ettiği ve orada yerleştiği kabul edilmektedir. Günümüz tarihçileri böylesi bir göçün gerçekleştiğini kabul ediyorlar. Bununla birlikte Yunanistan'dan Batı Anadolu'ya olan göçlerinin bu kadar yalın bir açıklaması olmadığı görüşünde olanlar da vardır. MÖ 2. binyılın sonlarında başladığı kabul edilen bu göç dalgası daha sonraki yüzyıllarda Anadolu'nun Ege ve Karadeniz kıyılarında pek çok yerleşme (koloni) kurulmasına yol açmıştır. Bu yerleşimciler, üç kabile grubudur, Aioller, Dorlar ve İyonlar. İyonlar Lidya ve Karya sahil kesimi civarına yerleşerek bölgede 12 İyonya kent devleti kurdular. Bu kentler, Karya'da Milet, Myus, Priene, Lidya'da Efes, Colophon, Lebedos, Teos, Klazomenai, Phokaia ve Erythrae, ve Ege Adaları'ndaki kent devletleri olan Sisam ile Sakız Adalarındadır. Örneğin Teos (günümüzde Seferihisar) Boeotia'dan gelen yerleşimciler tarafından kurulmuştu. İyon kentleri bağımsız kent devletleri olmalarına karşın ortak kültürel miraslarının bir uzantısı olarak sembolik bir ortak tapınak ve dini toplanma mekanları vardı; Panionion. Panionion hakkkında MÖ 6. yüzyıl öncesine ait çok az bulgu vardır. Muhtemelen daha sonraki tarihlerde geliştirilmişti. Bu sayede diğer kent devletlerini, hatta diğer İyon kabilelerini dahil etmedikleri bir kültürel birlik oluşmuştur. İyon kentleri Lidyalılar'ın Batı Anadolu'yu istila ettiği tarihlere kadar bağımsız birer kent devleti olarak varlıklarını sürdürdüler. Lidya Kralı II. Alyattes MÖ 5. Yüzyıl sonlarında Milet'le karşı babasından miras kalan savaşı sürdürdü ve bu on iki yıl süren savaşın sonucunda Milet'le Lidya arasında bir ittifak antlaşması yapıldı. Bu antlaşmaya göre Milet içişlerinde özerkliğini korumuştu ama dış ilişkilerini Lidya takip edecekti. Ayrıca bu tarihlerde Lidya, Med İmparatorluğu ile savaş halindeydi ve Milet, Lidya ordusunu desteklemek üzere bir askeri birlik gönderdi. Savaşın sonunda Lidya ile Med İmparatorluğu arasında bir barış sağlandı ve ana hattıyla Kızılırmak iki hükümdarlık arasındaki sınır olarak kabul edildi. II. Alyattes'in oğlu ünlü kral Krezüs, MÖ 560'ta tahta geçti. Kısa hükümdarlık süresinde Önasya'daki diğer Grek kent devletlerini de hakimiyeti altına aldı. Bundan kısa süre sonra bir Pers prensi olan Büyük Kiros MÖ 553 yılında Med Kralı Astyages'e karşı bir isyan başlattı. Kiros, Astyages'in torunlarından biriydi ve Med aristokrasisinden bazı unsurlarca destekleniyordu. Kiros'un isyanının devamında, MÖ 550 yılında kazandığı zafer, Med İmparatorluğu topraklarında bir süreç içinde Akamenid İmparatorluğu'nu kurmasının yolunu açmıştır. Diğer yanda doğudaki bu imparatorluğun içine düştüğü kargaşalığı izlemekte olan Lidya Kralı Krezüs, bu durumun kendi krallığını genişletmek için bir fırsat sağladığını görmüştü. Ancak harekete geçmeden önce bunun olumlu sonuçlar doğurup doğurmayacağı konusunda Delfi Tapınağının kehanetine başvurdu. Kahinler, farklı anlamlara çekilebilecek bir karşılık verdiler. Tarihte ünlü olan bu karşılık, "Krezüs Kızılırmak'ı geçerse büyük bir imparatorluk yıkılacak" şeklindedir. Aslında iki imparatorluktan biri yıkılacaktı. Kahinler, her kehanette ya da her ileriyi görme iddiasında olduğu gibi, her durumda haklı çıkmayı garantileyecek bir şey söylemişlerdi. Krezüs, kahinlerin vermiş oldukları cesaretle saldırıya geçti ve İmparatoluğu yıkıma uğradı. Lidya'yla savaş hali sürerken Kiros İyon kentlerine ulaklar göndererek Lidya hakimiyetine karşı ayaklanmalarını istedi. Ancak İyon kentleri bunu reddettiler. Kiros, Lidya'nın istilasını tamamladıktan sonra İyon kent devletleri, Lidya'yla olan bağımlılık ilişkilerinin aynı şekilde Pers İmparatorluğu'nca da tanınmasını istediler. Fakat Kiros, İyon kentlerinin ayaklanarak kendisini desteklemedikleri için bu isteği kabul etmeyeceğini bildirmiştir. Bu geri çevirme açık bir savaş habercisiydi. İyon kentleri bu durumda kentlerini savunma hazırlıklarına girişmek durumunda kaldılar ve bu çerçevede Panionion'da toplantı düzenlediler. Kiros ise bir Med generali olan Mazares'i Anadolu'ya göndermiştir. Mazares, Priene'yi ele geçirdi, tüm Menderes Ovası'nı ezip geçti, Magnesia'yı yağmaladı. Ancak bu sırada hastalanıp öldü. Yerine bir Med generali olan Harpagos gönderildi. Harpagos, birçoğunun duvarları önüne toprak yığarak çok sayıda kenti ele geçirdi. General Harpagus'un ilk saldırısı Phokaia (günümüzde Foça) üzerine olmuştur. Ardından Teos'a (günümüzde Seferihisar) üzerine ilerleyen Pers kuvvetleri tarafından Önasya'daki Milet dışındaki diğer kentler de istila edildi. Milet daha önce Kiros'la anlaşmıştı ve bu anlaşmaya bağlı kalmıştı. Adalardaki kent devletleri de, Batı Anadolu'da olanları haber alarak çatışmaya girmeden Pers hakimiyetine boyun eğdiler. İstilanın izleyen yıllarında İyon pasif direnişi, bu başlangıçtaki yılgınlığı geride bırakarak inatçı bir pasif karşı koyma göstermiştir. II. Kiros, İmparatorluğun diğer bölgelerinde Musevi din adamları gibi, "seçkin" grupları, hakimiyetini güçlendirmek amacıyla desteklemiş, kollamıştı. Söz konusu dönemde Anadolu'daki Grek kent devletlerinde benzer bir seçkin zümre yoktu. Her ne kadar aristokrat bir toprak sahipliği varsa da bu sınıf kendi içinde birlik halinde değil, hatta kaçınılmaz olarak birbirine rakip durumdaydı. Bu yüzden Persler İyon kent devletlerinde Pers yanlısı bir kralın yönetime gelmesini, kendilerini İyonya'nın iç çatışmalarına sürüklese de desteklemek durumunda kalmışlardır. Bu krallar yerel halk arasında hep "tiran" olarak adlandırılmıştır. Pers İmparatorluğu yönünden ortaya çıkabilecek bir risk, bazı tiranların kendi yönetimlerini olabildiğince bağımsız kılma girişimleri olabilecekti ve bunların bir şekilde değiştirilmesi zorunluydu. Tiranlar da ayrıca zorlu bir işin üstesinden gelmeliydiler, vatandaşlarının Pers düşmanlığını yumuşatmalı, mümkünse gidermeliydiler. Geçmişte de Grek kent devletleri zaman zaman tiranlar tarafından yönetilmişti ancak, bu yönetimler sonuçta çökmüştür. Söz konusu tiranların güce ve liderlik yeteneğine gereksinimleri vardı ve zaten bu nitelikleri taşıyorlardı. Oysa Pers Sarayı tarafından atanan krallarda her zaman bu yeteneklerin olması beklenemez. Pers askeri kuvvetlerinin desteğini sağlayan kralların halk desteğine ihtiyaçları yoktu. Bu nedenle diledikleri gibi hükümdarlık etmekteydiler. Dolayısıyla Grek – Pers Savaşları'nın hemen öncesinde İyon nüfus zaten yönetimden hoşnutsuzdu. Bu bağlamda muhtemelen bir ayaklanmanın subjektif koşulları hazırdı. Med İmparatorluğu'nu MÖ 550 yılında yıkarak bağımsızlıklarını kazanan Persler hızla bir imparatorluk haline geldiler. Kısa sürede Lidya Krallığı'nı yıkarak batıda sınırlarını Ege kıyılarına uzattılar. Ardından kuzeyde Hazar Denizi kıyılarına, doğuda Hindistan'a kadar genişlediler. Çok kısa süre sonra Babil İmparatorluğu'nu yıkarak tüm Levant'ı, MÖ 525 yılında da Mısır topraklarını kontrolleri altına aldılar. Neredeyse çeyrek asır içinde, "dünyada bilinen bütün yerleşik yaşamın hakimiyeti" ellerine geçmiştir. Geriye, bu anlamda Trakya ve Yunanistan ile halen bağımsızlığını koruyan bazı Ege Adaları kalmıştır. Bu merkezler üzerinde hakimiyet kuruduğunda çağın tüm dünya ticareti Pers hakimiyeti altına alınacaktır. Nitekim I. Darius, MÖ 500'lerin sonlarında İskit topraklarının ciddi bir bölümünü istila ettikten sonra ordusunu Trakya'ya çevirmişti. Muhtemelen İmparatorluk'un batı sınırlarında bir şeylerin eksikliğini hissetmişti. Bu büyük ölçüde ticaretle ilişkili eksikliklerdi. Bu eksikliği gidermek için ordu İstanbul Boğazı'nı geçerek Trakya topraklarında ilerlerken donanma da Tuna Nehri girişine yelken açmıştır. Sonunda bu bölgeleri de kontrolü altına almıştır. Batı Anadolu kıyılarındaki Grek kolonileşmesi, MÖ 8. yüzyıldan itibaren Ege ve Akdeniz deniz ticaretinde Grek ve Fenike kent devletleri arasındaki rekabeti doruk noktasına taşımıştır. Bu çekişmenin sonucunda deniz ticaretindeki Grek rekabet üstünlüğü, Ege Denizi'ni Fenike ticaretine engellemiştir. Pers İmparatorluğu Doğu Akdeniz kıyılarını ele geçirdiğinde Grek – Fenike ticati rekabetini de devralmış oldu. Kuşkusuz Pers Sarayı açısından deniz ticareti çok önemli bir gelir kaynağıdır. Dolayısıyla İmparatorluk, Akdeniz ve Ege deniz ticaretine hakim olmayı hedefleyecektir. Tüm bunlar bir araya geldiğinde hem kara hakimiyeti, hem de deniz hakimiyeti amacı, yani tüm dünya ticaretini ele geçirme amacı, Pers İmparatorluğu'nun yayılma stratejisinde ana hedefi Yunanistan anakarası yapmaktadır. Serhas'ın Pers ileri gelenleriyle sefer öncesinde yaptığı toplantıda söyledikleri de aynı yöndedir, "Pers topraklarıyla cennetin gökyüzünün sırınlarını aynı yapmış olacağız." Ancak istila girişiminde belirleyici neden, deniz ticaretindeki rekabettir. Pers hakimiyeti Anadolu kıyılarındaki Grek kent devletleri için ağır bir yük olmuştur. Örneğin Teos, Pers hakimiyetine kadar giderek zenginleşen bir kentti. Deniz ticaretinin kontrolünün Perslere kaymasının yanında, Pers hakimiyeti altındaki tüm bölgelerde uygulanan haraç ve istendiğinde asker, malzeme sağlamak gibi askeri yükümlülükler vardır. Yıllık olarak ödenecek haraç tutarı her ulus için ayrı ayır belirlenmiştir. Ödeme, gümüş üzerinden yapılır ve belirlenmiş olan tutarı Babil talentidir. Babil talenti Attik talentten 1 / 6 oranında fazladır, yani 30,3 kg.dır. Örneğin İyonya, Karya, Likya ve Pamfilya için yıllık haraç 400 talenttir. Bu yaklaşık olarak 12,12 ton gümüştür. Lidya ve Kilikya 500 talent, (15,15 ton) Mısır ise 700 talent (21,21 ton) yıllık haraç ödemekle yükümlüdür. Bu ödemeler kuşkusuz ki söz konusun toplumların geçim durumunu ciddi biçimde etkileyecektir. Sonuç olarak Pers hakimiyeti Anadolu kıyılarındaki ve Ege Adaları'ndaki kentlerin ekonomilerinde ciddi bir daralmaya neden olurken Yunanistan'daki kent devletlerinde de, deniz ve kara ticaretinin Pers kontrolüne geçmesine de bağlı olarak, fakat daha sınırlı ölçüde olmak üzere aynı yönde etkiler yaratmıştı. Grek – Pers Savaşları'nda her iki taraf da esas olarak mızraklı piyade birlikleri ve hafif okçu sınıfına dayanan kuvvetler kullandılar. Grek kuvvetleri esas olarak ağır piyade kullanırken Pers ordusunda hafif piyade birlikleri ağırlıktaydı. Pers ordusu, İmparatorluğun geniş topraklarından ve farklı toplumlardan gelen, unsurlardan oluşmaktaydı. Yine de, Herodot'a göre ordunun genelinde, en azından silahlarda ve savaş tarzında bir tek tiplilik ve uyumluluk vardır. Bunların bir kısmı İmparatoluk tebasından askeri yükümlüklere bağlı olarak toplanan askerlerdir. Bir kısmı ise müttefik krallıklardan gelen birlikler ve kiralanan paralı askerlerdir. Bu birlikler, iyi eğitimli, Pers - Med piyade ve süvari teşkilleriyle desteklenirdi. Bunlar, İmparatorluk'un düzenli birlikleridir. Bu unsurlar kendi donanım ve silahlarıyla orduya katılır, kendi tarzlarında savaşırlardı. Profesyonel askerlerden oluşan düzenli birlikler, Ölümsüzler gibi, tek tip donanıma sahiptiler. Göçebe topluluklardan ok, yay, mızrak gibi hafif silahlı askerler, muharebeye girmeyen işçi taburları, eşler, cariyeler ve köleler, Pers askeri garnizonlarında ve kamplarında hep görülen kalabalıkları oluştururlar. Birlikler çoğunlukla yay-ok, kısa mızrak, kılıç ya da balta ile silahlanmış olup hasır bir kalkan taşıyorlardı. Askerler deri bir göğüs zırhı kuşanmışlardır. Fakat yüksek sınıftan kişiler daha iyi korumalı olarak metal göğüs zırhı kullanmaktaydılar. Pers ordusu başta kitlesel ok atışıyla düşmanlarını yıpratmak, ardından sonuç alıcı darbeyi indirmek için mızrak ve kılıçlarla göğüs göğüse çatışmaya girmek şeklinde bir savaş tarzı izliyorlardı. Pers piyade oluşumlarının sparabara olarak adlandırılan ilk hattı ok ve yay taşımaz, daha büyük hasır kalkan ve daha uzun (2 metreye yakın) bir mızrak taşırlardı. Pers ordusunun bel kemiğini oluşturan bu oluşum ön hatta bir "kalkan duvarı" oluşturarak diğer birlikleri karşı tarafın ok atışlarından korumaktaydı. Fakat asıl işlevleri, "düşman"la ilk göğüs göğüse çatışmaya girecek olan birlikler olmalarıdır. Pers süvarisi ise çoğunlukla okçu süvariden oluşan hafif süvariydi. Grek kent devletleri arasındaki savaş tarzı, esas olarak okçularla ve sapancılarla desteklenen hoplitlerin falanks düzenine dayanmaktadır. En azından MÖ 650'ye kadar uzanan bir dönem için böyledir. Söz konusu tarih bir Grek seramiğinin tarihlendirilmesine dayanmaktadır. Hoplitler, ağır piyade olarak uygulamada, bu şekilde savaşabilmek için gereken teçhizatı sağlayabilecek olanakları olan orta sınıf halktan oluşurdu. Atinalılar bu sınıfa "zeugites" adını vermiştir. Hoplitlerin silahları bir göğüs zırhı, karnın alt kısmını koruyan geniş bir kemer, dizlikler, tolga, aspis ya da hoplon adı verilen büyük, yuvarlak ve dışbükey bir kalkandan oluşurdu. Hoplitlerin esas silahları ise dori adını verdikleri uzun kargıdır. Bu mızrak, Pers askerlerindeki mızraklardan önemli ölçüde uzundur. Ayrıca "xiphos" adı verilen bir kılıç taşırlardı. Ağır zırh ve uzun bir mızrak, göğüs göğüse mücadelede Greklere önemli bir üstünlük ve uzun menzilli silahlara karşı ciddi bir koruma sağlamaktadır. "Peltast" ve "Psiloi" adı verilen hafif piyade unsurları da Grek kuvvetlerinin bir bölümünü oluşturmaktadır. Bu oluşumların Grek ordularında önemi ve yeri giderek artmıştır. Örneğin Platea Muharebesi'ne ordunun yarıdan fazlası psiloi unsurlardan oluşuyordu. Zırh, tolga ve güçlü bir kalkan alacak maddi olanakları olmayan yoksul kesimden yetişkin erkekler savaşlara bu şekilde silahlanarak katılabiliyorlardı. Grek – Pers Savaşları'nda Grek ordusunda süvari kullanıldığına ilişkin bir bilgimiz yoktur. MÖ 5. yüzyılda Akdeniz'de deniz savaşlarında kullanılan en gelişkin savaş gemileri triremelerdir. Uzunlukları 36 - 40 metre, genişlikleri ise 6 metre olan bu gemiler üç sıra kürekçi takımına sahiptir. Uygun rüzgar olduğunda toplam alanı 175 metrekareyi bulan yelken takımıyla hareket edebilirlerdi. Ancak yeterli rüzgar olmadığında kürekçi takımıyla hareket edilmektedir. Ancak muharebelerde, gereken manevraları yapabilmek için mutlaka kürekçi takımına dayanmak zorundadırlar. Bu gemilerde 170'i kürekçi olmak üzere 200 mürettebat istihdam edilmektedir. Denizci olarak kaptanın dışında en önemli eleman dümencidir. Kıçta, iki dümenle gemiye yön verirdi ve usta bir dümencinin savaştaki başarıda önemli payı olurdu. Yunan-Pers Savaşları döneminde Grek triremeleri 10 savaşçı ve 4 okçu bulundurmaktadır. Pers triremelerinde ise 40 savaşçı ve okçu olurdu. Sadece bu unsurlardan otuz kadarı ve gemi kaptanı Persdir, çoğu kez kalanı Saka savaşçılarıdır. Gemiler, kürekçiler ve diğer savaşçılar, bağımlı devletler tarafından sağlanmaktadır. Silahlı adamların Pers ve Saka olması, özellikle Grekçe konuşan mürettebatın muharebede taraf değiştirmesini önlerdi. Grek Donanması'nda ise tüm gemiler, kürekçiler ve savaşçılar Grektir. O dönemde Akdeniz'de temel deniz muharebesi taktikleri gemilerin pruvasında bulunan ve geminin pruvasından 2 metreden biraz fazla ileri uzanan, üç yanı keskin "mahmuz"u kullanarak düşman gemisini mahmuzlayarak batırmaktı. Eğer bu mümkün olmazsa trireme düşman gemisine olabildiğince yakın geçiş yapmaya ve bir taraftaki kürekleri kırarak gemiyi manevra yapmaz hale getirmeye çalışırdı. Bir başka manevra da düşman gemisine bordalayarak asker çıkarmaktı. Bu kez düşman gemisi güvertesinde kıyasıya bir çatışma yaşanırdı ki, bu herhangi bir kara çatışmasıyla hemen hemen aynı şartlarda olurdu. Her iki tarafın savaş gemilerinde bu tür olası bir çatışma için asker bulunmaktadır. Grek İttifakı Donanması'nda tam silahlı hoplitler, Pers Donanması'nda ise hafif piyadeler. Bordalamakta amaç, doğal olarak "düşman" gemisini ele geçirmektir. Her iki taraf için de, mürettebat manevrada usta ise mahmuzlamayı, yeterince usta değilse bordalamayı tercih etmek gerekecektir. MÖ VI. yüzyıl (500'lü yıllar) öncesinde mahmuzlu savaş gemileri olduğuna ilişkin herhangi bir kanıt günümüze ulaşmış değildir. Mahmuzlu savaş gemilerine dair ilk kanıt MÖ VI. yüzyıl ortalarına denk gelen Herodot'un kaydıdır. Mahmuz, düşman gemisinin bordasını parçalayabilmesi için tunç kaplamayla sağlamlaştırılırdı. Bu yüzden geminin en pahalıya mal olan bölümüdür. Mahmuzlu gemiler, her şeyden önce çarpışmanın darbe etkisine dayanacak kadar güçlü inşa edilmeliydiler. Dahası mahmuz için gereken tunç hem oldukça pahalıdır, hem de tek parça halinde dökülen bu kısımn için uzman dökümcülere gerek duyulacaktır. Mahmuzlama, oldukça ustalık gerektiren bir manevradır. Mahmuzlama doğru yönde yapılmalı ve uygun vuruş durumuna kadar olabilecek en yüksek hızda ilerlemelidir. Bu hızın saatte 9-10 deniz mili olduğu hesaplanmaktadır. Bu anda kürekçilere emir verilir ve "mahmuzlama hızı"na düşülür. Bu mahmuzlama hızı iyi belirlenmeli, etkili bir vuruş yapmaya yeterli olduğu gibi darbeden sonra düşman gemisinden kurtulmayı sağlayacak bir hız olmalıdır. Aksi takdirde düşman gemisine takılınıp kalınırdı. Bu durum ise, her iki geminin de aynı kaderi paylaşmasına yol açacaktır. Bu nedenle mahmuzlamanın hemen ardından kürekçilere verilen emirle geriye kürek çekilirdi. Daha deneyimli donanmalar, "diekplous" olarak adlandırılan