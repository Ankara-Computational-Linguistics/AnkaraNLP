klonları" adı altında yeni bir özellik eklenmiştir. Oyuncular bu klonlar sayesinde, ilgili "Infomorph Psychology" yeteneklerini kullanarak, değerli implantlarını tehlikeli durumlara sokmadan görevlere atılabilmek için, eski bedenleri ölmeden de beden değiştirebilirler. İmplantlara sahip olan orijinal beden değişimin yapıldığı uzay istasyonunda kalır ve en az 24 saatlik bir süre sonrasında yapılabilecek bir başka "klon zıplaması" ile geri döndürülebilir. Bu yöntem, silahlarıyla daha fazla hasar vermelerini sağlayan veya gemilerini daha hızlı kullanmalarını sağlayanlarki gibi pahalı implantlar kullanan gelişmiş karakterlerin oyuncularının, tehlike içeren durumlara katılabilmelerine olanak sağlamıştır. Oyunun özgürlük, sonuç ve otonomi odaklı olmasından dolayı, birçok oyunda "acı çektirme" olarak nitelendirilen hareketlerin, (diğer oyunculardan bir şey çalmak, şantaj yapmak veya bir oyuncunun büyük sayılarda oyuncu olmayan karakter tarafından öldürülmesini sağlamak gibi) "EVE" içide yapılması serbesttir. Sadece kötü niyetli, sürekli tekrarlanan, malzeme veya para çıkarı olmadan bir oyuncuyu hedef alan sataşmalar ve benzeri birkaç şeye oyunun yapımcıları tarafından izin verilmemektedir. "EVE" Online'daki gemiler, küçük fırkateynlerden devasa kapital gemilerine kadar geniş bir yelpazedeki sınıflara ayrılmıştır. Her gemi farklı bir rolü üstlenir ve ebat, hız, dayanıklılık ve ateş gücü potansiyeli gibi karakteristiklerle farklılaşır. Dört farklı ırkın kendilerine has kuvvetli veya güçsüz yanlara sahip gemi tasarımları vardır, ancak bu gemiler benzer roller üstlendiklerinden, farklı ırkları tercih eden oyuncular arasında bir denge kurulmuştur. Bunun anlamı, "EVE Online"'da "en iyi gemi" diye bir şey yoktur. Tercih ettikleri oyun tarzına göre, oyuncular büyük kargo kapasitesine sahip bir gemi kullanmayı tercih edebilecekleri gibi, maden çıkarma gemisi, güçlü silahlara sahip bir kruvazör veya hızlı ve çevik hareket eden bir gemiyi de tercih edebilirler. EVE Online'ın sürekli değişen çehresi nedeniyle bütün görevleri başarıyla yapabilecek bir gemi yoktur ve bugün herhangi bir meslek için en çok kullanışlı olan geminin yarın da aynı durumda olacağının garantisi yoktur. Ek olarak, EVE'de başka oyunlarda olduğu gibi, ırksal bonuslar yoktur, bu nedenle oyuncu kendi ırkına ait bir gemiyi kullanmakla ekstra fayda sağlayamaz. İstedikleri geminin eğitimini almış Gallente ve Amarr pilotlarının her ikisi de bir gemiyi aynı şekilde kullanacaklardır. Bu yüzden, oyunculardan oynama tarzlarına en yakın gemileri kullanmaları beklenmektedir. Genel olarak, EVE Online'daki gemiler dört farklı ebat grubunda toplanırlar: fırkateynleri (küçük, çevik silah taşıyıcılar) ve muhripleri (sayıca çokça taret taşıyabilen fırkateyn avlayıcıları) kapsayan küçük yıldız gemileri, kruvazör (farklı amaçlarda kullanılabilecek gemiler) ve ağır kruvazörleri (daha fazla savaş kapasiteli kruvazörler) kapsayan ortanca yıldız gemileri, savaş gemilerinin (Ağır silah ve zırha sahip güçlü gemiler) oluşturduğu büyük ebatlı gemiler ve taşıyıcılar (çok büyük boyutlarda hareketli üsler ve filo kumanda noktaları), zırhlı savaş gemileri (hareketsiz üslere saldırmakta kullanılan masif kuşatma gemileri), süper taşıyıcılar (daha çok kapital sınıfı gemilere hasar vermekte kullanılan büyük taşıyıcılar) ve titanların (devasa boyutlarda ve çok amaçlı kullanılabilen savaş istasyonları) oluşturduğu devasa ebatlı kapital gemiler. EVE evreninde yer alan her geminin kendine has karakteristikleri vardır ve gereksinimlerine uygun olarak farklı modül kombinasyonlarıyla donatılabilirler. Gemilerin sahip olduğu bazı karakteristik özellikler şunlardır: güç bataryası, CPU (geminin bilgisayarı), kapasitör boyutu (kullanım olarak, yüksek güç gerektiren sistemleri çalıştırmaya yarayan güç kaynağı) ve şarj olma süresi, enerji kalkanları, zırh, maksimum sürat ve atalet katsayısı, çeviklik, kilitlenme mesafesi ve maksimum kilitlenilebilecek hedef sayısı. Gemi sistemlerinin performansı ayrıca gemi pilotunun ilgili yeteneklerde aldığı eğitime de bağlıdır. Bu bonuslar genellikle geminin tasarlandığı rolle yakından ilişkilidir ve gemilerin alabileceği rollerin sayısı kadar çeşitlidir. Bir geminin en önemli karakteristiklerinden biri, donanım montajına imkân tanıyan yuvaların sayısıdır. Her geminin birkaç taneden yirmi küsurlere kadar değişebilen belli sayıda kullanılabilir yuvası vardır. Yuvalar ve modüller üç grupta toplanırlar: yüksek, orta ve düşük güç yuvalar. Yüksek güç yuvasında kullanılabilecek yüksek güç modüllerine örnek olarak taretler, füzeatarlar, gizlenme araçları, çekici ışınlar ve maden çıkartma gibi işler için kullanılan cihazlar verilebilir. Orta güç yuvasında kullanılabilecek orta güç modüllerine örnek olarak kalkanları veya itici takımlarını güçlendiren modüller, gövde hasar tamir modülleri, elektronik savaş modülleri gibi cihazlar verilebilir. Düşük yuvaya uygun modüller içinse zırhın dayanıklılığını güçlendiren ve zırh hasar tamir eden, kargo alanını arttıran, daha fazla hız ve çeviklik katan, daha güçlü bilgisayar veya gelişmiş güç kaynağı sağlayan ve benzeri görevleri yerine getiren cihazlar örnek verilebilir. Farklı ebatlardaki gemiler farklı sayıda modül yuvasına sahiptirler; büyük gemiler küçüklere göre daha fazla yuvaya sahiptirler. Gemilerde ayrıca bir veya daha fazla, güç kaynağı veya CPU kapasitesi yerine kalibrasyon adlı bir kaynağı kullanan Kalibrasyon yuvası bulunmaktadır. Diğer modüllerin aksine, bu kalibrasyon cihazları gemiye tek seferlik bağlanabilir ve ancak oyuncunun talebiyle veya geminin patlamasıyla yok edilebilir. Kalibrasyon cihazları, gemilerin ebatlarıyla eşleşecek şekilde küçük, orta ve büyük boyutlardadırlar ve geminin maksimum sürati veya kargo kapasitesini arttırmak için kllanılabilecekleri gibi diğer modüllerin performanslarını arttırmak için de kullanılabilirler. Gemiler, yapımında kullanılan teknolojiye göre 3 sınıfa ayrılmaktadırlar. "1. Teknoloji" (T1) gemileri genel amaçlarda kullanılabilecek, görece daha kolay inşa edilebilen gemilerdir. "2. Teknoloji" (T2) gemileri, T1 tasarımlarının modifiye edilmiş veya yeniden tasarlanmış, özel rollere sahip olanlarıdır. T2 gemilerin inşası daha zordur ve belli başlı şirketler tarafından üretimi yapıldığından, fiyatları T1 varyantlarından çok daha fazladır. Apocrypha yamasıyla birlikte EVE Online'a yeni tür gemiler eklenmiştir: 3. Teknoloji (T3) "stratejik kruvazörler". Bu yüksek teknoloji ürünü yıldız gemileri, aynı oyun genişleme paketiyle gelen solucandeliklerinin ötesinden getirilen hammaddeler kullanılarak inşa edilebilen özel araçlardır. Stratejik kruvazörler sayıca oldukça seyrek ve pahalıdırlar ve üretim tarafında kendilerine has yeteneklere ihtiyaç duyarak tersine mühendislik ve yitik veya kaybolmuş kadim medeniyetlerden kurtarılmış yüksek teknoloji entegrasyonlarının kullanılmasını gerektirmektedir. Geminin ana gövdesi modülerdir. Oyuncular ana gövdeyi, istedikleri özelliklerde modifiye ettikten sonra diğer gemilerdeki gibi gemiyi modüllerle destekleyebilirler. Sadece stratejik kruvazörlerin gövdeleri bu şekilde modifiye edilebilir; diğer gemilerin ana gövdeleri önceden belirlenmiştir. Stratejik kruvazörlerin gövdeleri güç yuvaları yerine beş altsistem yuvasına sahiptir. Bu altsistemlere, geminin karakteristiklerini kalibrasyon cihazlarından çok daha etkili bir şekilde güçlendiren ve kullanılabilecek modül yuvası sayısını arttıran "altsistem modülleri" takılır. Oyunun geliştiricilerine göre, "EVE Online" klasik olmuş bir bilgisayar oyunu olan ve başka bir bilim kurgu rol yapma oyunu Traveller'dan esinlenilmiş olan "Elite" 'den türetilmiştir. "EVE", "Elite" 'in konusu ve "Ultima Online" oyununun çok oyunculu sohbet ve oyuncu oyuncuya karşı savaş konseptlerini bir araya getirmiştir. "Elite" 'de, "EVE Online" 'ın ilk iterasyonunda bulunan görev yapma, madencilik, ticaret yolları ve rastgele oyuncu olmayan karakterlerle savaş gibi tek oyunculu oyun özellikler bulunmaktaydı. "Elite" 'in orijinal yapımcılarından David Braben, "EVE Online" 'ın gerçek bir devam oyunundansa yeniden yaratılmış hali olduğunu söylemiştir. Bazı yapımcılarsa (John Cameron, James Cassidy, Joe Chaney) oyunun, başka bir dünya yaratarak oyuncuların sadece hayallerinde mümkün olabilecek başka biri olma şansı sunduğuna inanmaktadırlar. Olivia Newton Bundy Olivia Newton Bundy (as覺l ad覺 Brian Tutunick, d. 31 Mart 1968, ABD) Amerikal覺 bas gitarist. Marilyn Manson'覺n ilk bas gitaristidir. Brian Tutunick, 1986'da liseden mezun oldu ve makyaj sanatı okumaya çaldı ve 1989'da bu alandan mezun oldu. Aynı sene müzik hayatına Mirror Mirror adlı bir grupta çalarak başladı. Burada daha sonra Marilyn Manson and the Spooky Kids'te de beraber çalacağı Perry Pandrea ile beraberdi. Brian Warner, bir müzik grubu kurmaya karar verdiğinde tiyatro sınıfından arkadaşı Tutunick'i bas gitarist olarak gruba dahil etmek istedi. Manson'ın otobiyografisi "The Long Hard Road Out of Hell"'e göre, Marilyn Manson & the Spooky Kids'e dahil edilen ilk isim Tutunick'ti. Tutunick, şarkıcı/aktris Olivia Newton-John'dan ve seri katil Ted Bundy'den esinlenerek sahne ismini Olivia Netwon Bundy yaptı. Grubun ilk konseri için Bundy, okulundan topladığı cansız manken kafalarını sahneye yerleştirmişti. 1990'da grup dördüncü konserini çaldıktan sonra Bundy, Pandrea ile birlikte gruptan kovuldu ve yerine Gidget Gein geldi. Tutunick, 1991'de Collapsing Lungs'ı kurdu ve bas çalmaya devam etti. Grup, 1993'te Atlantic Records ile anlaşma imzaladı ve bir yıl sonra "Colorblind" adlı bir EP yayınladı. 1993'te Slammie Ödülleri'nde Marilyn Manson ile sahne aldılar. Ancak EP'nin yayınlanmasından kısa bir süre sonra turneleri devam ederken Tutunick gruptan ayrıldı ve Atlantic Records grup ile anlaşmasını sonlandırdı. 1996'da Tutunick, DJ Grynch ile Nation of Fear adlı yeni bir grup kurdu. Grup, o yılın sonunda kendi isimlerini taşıyan ilk albümlerini DiMar Records'tan çıkardı. Çıktıkları bir turneden sonra ikinci albümleri "Everything Beautiful Rusts"'ı 1998'de yayınladı ve ilk albümden daha fazla ses getirdiler. Ancak grup 2000'de dağıldı ve Tutunick PAX TV'de haftalık bir şov olan "Feedback"'i sunmaya başladı. 24 Aralık 2004'te Collapsing Lungs ve devamı olan L.U.N.G.S'ın bazı üyeleri bir reunion konseri düzenledi ve Tutunick de eski grubu ile tekrar sahne aldı. 2010'dan beri Orlando'da rock grubu Depravity Scale'de müzik yapmaya devam etmektedir. Zsa Zsa Speck Zsa Zsa Speck (asıl adı Perry Pandrea), Amerikalı müzisyen. Marilyn Manson'ın ilk klavyecisidir. Pandrea 1989'da müzik hayatına Mirror Mirror adlı bir grupta çalarak başladı. Burada daha sonra Marilyn Manson and the Spooky Kids'te de beraber çalacağı Brian Tutunick ile beraberdi. Tutunick'in Marilyn Manson'a dahil olmasının ardından Pandrea da bu gruba baterist olarak dahil oldu. Sahne ismini Hollywood aktrisi Zsa Zsa Gabor ve Amerikan seri katil Richard Speck'ten alarak Zsa Zsa Speck yaptı. "Demystifying the Devil" belgeselinde Tutunick'in söylediğine göre Pandrea aslında şeytanla ya da şok edici şeyler ilintilendirilmemek için gruba girmek istememişti. 1990'da grup dördüncü konserini verdikten sonra Pandrea, grup arkadaşı Tutunick ile birlikte gruptan kovuldu ve yerine Madonna Wayne Gacy dahil edildi. Manson, daha sonra Speck'i otobiyografisinde sivilceli beceriksiz bir ergen olarak tanımladı. Tutunick, 1991'de Collapsing Lungs'ı kurduktan sonra Pandrea bu gruba vokalist olarak dahil oldu. Grup, 1993'te Atlantic Records ile anlaşma imzaladı ve bir yıl sonra "Colorblind" adlı bir EP yayınladı. 1993'te Slammie Ödülleri'nde Marilyn Manson ile sahne aldılar. Ancak EP'nin yayınlanmasından kısa bir süre sonra turneleri devam ederken Tutunick gruptan ayrıldı ve Atlantic Records grup ile anlaşmasını sonlandırdı. Collapsing Lungs bir süre L.U.N.G.S adı altında çalmaya devam etti ancak daha sonra dağıldı. Grubun dağılmasıyla birlikte müziği bırakan Pandrea şimdi öğretmenlik yapmaktadır. II. Schüssel Hükûmeti 28 Şubat 2003'ten 11 Ocak 2007'ye kadar görev başındaki Avusturya hükûmetiydi. Zeki Kolaç Halepli Zeki Paşa, Zeki Baraz Kolaç (Kılıçoğlu) veya Zeki Kolaç (d. 1862 Halep - ö. 1943 İstanbul) ) veya Mehmet Zeki Baraz Balkan Savaşları ve I. Dünya Savaşı sırasında Osmanlı Ordusu'nun Balkanlar'da görevli Müşir'idir. 1883 yılında Harbiye'den süvari subayı olarak mezun oldu. 1886'da Erkan-ı Harb subayı olarak ordu saflarına katıldı. 1897 Osmanlı-Yunan Savaşı'na katıldı. Balkan Savaşı sırasında Vardar Ordusu komutanlığı yaptı. Birinci Dünya Savaşı'nın başlamasından önce Şam'da 2. Ordu müfettişi olarak görev yapıyordu. Büyük harbin başlamasuyla 2. Ordu Müfettişliği, 4. Ordu adı altında yeniden kurulunca, bu ordunun komutanlığına Eylül 1914'te atandı. Başkomutanlık Vekaletinin Kanal Seferi'ne karşı çıktığı için görevden alındı ve yerine Bahriye Nazırı Cemal Paşa 18 Kasım 1914'te atandı. Ekim 1914'te savaşın sonuna kadar Berlin'de Sultan'ın özel temsilcisi olarak görev yaptı. 1945 Avusturya yasama seÃ§imleri 1945 Avusturya yasama seçimleri, 25 Kasım 1945 tarihinde yapılan Avusturya Ulusal Konseyi seçimleridir. II. Dünya Savaşından sonra Avusturya'daki ilk seçimdi. Seçime katılım oranı yüzde 93,27 olmuştu. Beklenenin tersine en çok oy alan parti ÖVP oldu ve mutlak çoğunluk aldı. Sürpriz olarak KPÖ sadece 4 sandalye kazandı ve SPÖ ikinci parti oldu. Joan Perucho Joan Perucho (1920 - 2003) Katalan yazar, şair ve sanat eleştirmeni. Düzyazı GenÃ§ali Ayşe Şasa Ayşe Şasa, (1 Ocak 1941, İstanbul - 16 Haziran 2014, İstanbul), Türk senarist ve yazar. Çerkes bir anne ve yarı Çerkes yarı Kürt bir babadan dünyaya gelen Ayşe Şasa, 1 Ocak 1941 tarihinde İstanbul’da doğdu. Babasının babası Bekir Şasa Orman Genel Müdürlüğü yapmış ve Ankara’nın Eskişehir çıkışında, yol kıyısında hatırasına oluşturulmuş bir orman vardır. Şimdiki adı Robert Kolej olan Arnavutköy Amerikan Kız Koleji’nde okudu, 1960 yılında mezun oldu. Robert Kolej’in İdari Bilimleri Bölümü’ne devam etti (1963-1965). 1963 yılından itibaren senaristlik yaptı. Bu yıllarda kendisini Marksist olarak tanımlıyordu. Kemal Tahir ile güçlü bir dostluk kurdu ve bu dostluğun onun üzerinde derin etkileri oldu. "Son Kuşlar", "Ah Güzel İstanbul", "Utanç" ve "Gramofon Avrat" gibi filmlere imza attı. 1993 yılında sinemayla ilgili "Yeşilçam Günlüğü" adlı denemeleri yayınlandı. Bu ana kadar başından üç evlilik geçti. İkinci evliliğini ünlü yönetmen Atıf Yılmaz ile yaptı. 1980'li yıllarda ağır bir psikolojik rahatsızlık geçirdi. Doktorlar şizofren teşhisi koydu. On yıllık inziva dönemi sırasında sinema piyasasından tamamen çekildi. Bu süreçte yanında 3. eşi olan Bülent Oran vardı. Bu dönemden sonra, düşünsel anlamda kendisini değiştirdi, daha bilimsel/sezgici bir hayat sürmeye başladı. Bu yeni yaşam tarzı, eserlerine de yansıdı. İbn Arabi ve Andrei Tarkovsky üzerinde derin düşüncelere sahiptir. 16 Haziran 2014 tarihinde bir süre tedavi gördüğü zatürre rahatsızlığı sebebiyle hayatını kaybetmiş ve Sahrayıcedid Mezarlığı'na defnedilmiştir. Leopold Figl Leopold Figl (2 Ekim 1902, Rust, Aşağı Avusturya - 9 Mayıs 1965, Viyana) Avusturyalı siyasetçi. Avusturya Halk Partisi'nden seçilen ilk Avusturya Şansölyesi (1945-1953). II. Dünya Savaşı'ndan sonra seçilen en genç Avusturya Şansölyesi oldu. Aşağı Avusturya'daki Rust kasabasında bir çiftçinin oğlu olarak doğdu. Viyana Üniversitesi Tarım Doğal Kaynaklar ve Uygulamalı Yaşam Bilimleri Bölümü'nden mezun olduktan sonra 1931 yılında Aşağı Avusturya Çiftçi Ligi'nde temsilci ve başkan yardımcısı olarak seçildi. 1933 başkanlığa seçildi. Çiftçi Ligi içinde akıl hocası olan Engelbert Dollfuß'un otoriter devriminden sonra, ekonomi politikası federal konsey üyesi oldu ve Aşağı Avusturya'daki Ostmärkische Sturmschaden paramiliter örgütünün lideri oldu. 1938 yılında Anschluss'tan sonra Naziler tarafından Dachau toplama kampına sürüldü. Mayıs 1943 tarihinde serbest bırakıldı. Daha sonra petrol mühendisi olarak çalıştı, ancak Ekim 1944'te tekrar tutuklandı ve Mauthausen toplama kampına getirildi. Şubat 1945'te Naziler tarafından Viyana'da "vatana ihanet" ettiği için ölüm cezasına çarptırıldı, ancak ölüm cezası savaşın sonuna kadar uygulanamadı. II. Dünya Savaşı'ndaki Nazilerin yenilgisinden sonra, Müttefikler Avusturya'yı işgal etti. Rus Askeri Komutanı tarafından Viyana halkına gıda teminini yönetmekle görevlendirildi. 14 Nisan 1945 tarihinde Bauernbund örgütünü kurdu ve bu örgüt üç gün sonra Avusturya Halk Partisi (ÖVP) ile birleşti. 27 Nisan 1945 tarihinde Aşağı Avusturya Başbakan Yardımcılığı ve Eyalet Valiliği görevine atandı. 1934 yılından bu yana Aralık 1945'te düzenlenen ilk özgür seçimlerde partisi ÖVP, oyların yüzde 49.8'unu ve mecliste mutlak çoğunluğu aldı. Seçimlerden sonra diğer müttefikler tarafından Sovyetlere, Avusturya şansölyesi olarak önerildi; Sovyetler de onun idari kabiliyeti ve Nazilere karşı mücadelesi nedeniyle şansölyeliğini kabul etti. Tek parti hükûmeti kurmasına rağmen Sosyalistler ve Komünistleri de hükümete alarak Koalisyon oluşturdu. Koalisyonu (Komünistler 1947 yılında koalisyondan çıkarıldı) 1966 yılına kadar görevde kaldı ve II. Dünya Savaşı'ndan kalan ciddi ekonomik ve sosyal sorunları çözmek için çok çabaladı. ABD'nin Marshall Planı da çok yardımcı oldu. 26 Kasım 1953 tarihinde, parti içi anlaşmazlık nedeniyle Şansölyelikten istifa etti. Kendisinden sonra şansölyeliğe gelen Sosyalist Julius Raab tarafından Dışişleri Bakanı olarak atandı. Bu görevini 1959 yılına kadar sürdürdü. 1959-1962 yılları arası Ulusal Konsey Başkanlığı görevini yürüttü ayrıca 1960-1964 yılları arası Avusturya İzcileri ve Kız Rehberleri Başkanlığı yaptı. 1965 yılında Viyana'da öldü. Aleksandros Papagos Aleksandros Papagos (d. 9 Aralık 1883 - ö. 4 Ekim 1955), 1952-1955 arasında başbakan olarak görev yapan Yunan asker ve devlet adamı. 1906 yılında orduya girdi. Balkan Savaşları'na katıldı ve I. Dünya Savaşı'ndan sonra Batı Anadolu'yu işgal eden Yunan birliklerinde görev yaptı. 1927'de tuğgeneral rütbesine, daha sonra da korgeneral rütbesine yükseltildi. 1935 yılında savaş bakanlığı görevinde bulundu. Ertesi yıl genelkurmay başkanlığına getirildi. Ekim 1940'ta İtalyanların Yunanistan'a saldırısı sırasında başkomutan olarak savunmaya dönük bir strateji izlediyse de, İtalyanları püskürtmeyi başardı. Ama Nisan 1941'deki Alman saldırısına karşı koyamayarak tutsak düştü ve Almanya'ya götürüldü. 1945 yılında serbest kalınca ülkesine döndü. Yunan İç Savaşı sırasında komünistlere karşı çarpışan birliklere komuta etti. 1949 yılında mareşal rütbesine terfi ettirildi. Mayıs 1951'de ordudan istifa ederek, çok geçmeden ülkenin en önemli siyasi gücü haline gelen Yunan Canlanışı adlı bir parti kurdu. Halk arasında sevildi ve kendine Charles de Gaulle'ü örnek aldı. Kasım 1952 seçimlerinde partisinin çoğunluğu kazanması üzerine başbakan oldu. 4 Ekim 1955 tarihinde bu görevi sırasında öldü. Gündüz Gündüz, gündoğumundan günbatımına kadar olan, günün aydınlık kısmı. Zaman zaman "gün" sözcüğü de "gündüz" anlamında kullanılır. Gece sözcüğü astronomide gündüz kavramının zıddı olarak kullanılır. Yılda iki defa gerçekleşen gündönümlerinde yılın en uzun ve en kısa gündüzleri yaşanır. GÃ¼vercinli Kavak Yelleri Kavak Yelleri ÅŸu anlamlara gelebilir: Bir Sürgünün Anıları Bir Sürgünün Anıları, sıkıyönetim zamanında bir müddet hapisten sonra Bursa'ya sürgüne günderilen Aziz Nesin, bu kitapta çektiği acıları ve sıkıntıları anlatıyor. Bu kitapta yazar, Müvellit Tabip, prensip yerine perensip diyen ressam, zor durumlarda yardım eden gazeteciye ve ayrıca sürgün arkadaşı Kerim Sadi'ye de yer verilmiştir. Aziz Nesin bu eserde Sadi'nin entelektüel birikimini teslim etmekle birlikte kişiliğini fazlasıyla eleştirmiştir. Nesin'in trajikomik Bursa anılarına göre Kerim Sadi bencil ve kendini beğenmiş bir kişidir. Franz von Papen Franz Joseph Hermann Michael Maria von Papen (29 Ekim 1879 - 2 Mayıs 1969), Adolf Hitler'in 1933 yılında iktidara gelmesinde önemli rol oynayan Alman devlet adamı ve diplomat. Aynı zamanda 1939-1944 yılları boyunca Türkiye'deki Alman büyük elçisiydi. Almanya-Türkiye ilişkilerini geliştirmekte önemli katkıları olmuştur. Savaş bittikten sonra Müttefik Devletler'e teslim oldu. Ertesi gün Amerikan askerleri tarafından tutuklandı. Toprak sahibi varlıklı bir Katolik aileden geliyordu. I. Dünya Savaşı başında askeri ateşe olarak Washington, DC'ye atandı. Casusluk ve sabotaj olaylarına adı karışınca, 1915'te ABD hükümetinin isteği üzerine geri çağrıldı. Savaşın sonuna değin Filistin'de, Osmanlıların 4. Ordu'sunda kurmay başkanı olarak görev yaptı. Yıldırım Orduları Grubu komutanlığına getirilen General Falkenhayn'la birlikte yaptığı bir gezide Filistin cephesindeki durumun kritik olduğu, İngilizlerin bir yere toplayabilecekleri üstün kuvvetlerle cepheyi yarabilme ihtimallerinin bulunduğu ortaya çıktı. Bu gezi neticesinde Falkenhayn, ordularının Bağdat'ın geri alınması için Irak Cephesinde kullanılması fikrinden cayarak durumu İstanbul ve Berlin'e bildirmiştir. Savaştan sonra Almanya'ya dönerek siyasi yaşama atıldı. 1921-1932 arasında Reichstag (Parlamento) üyeliğinde bulundu. Katolik Merkez Partisi'nin aşırı sağ kanadından olan Papen'in kralcılar, eski soylular, büyük iş çevreleri ve Alman ordusu ile bağları olmakla birlikte siyasi yandaşı yoktu. Bu nedenle Cumhurbaşkanı Paul von Hindenburg'un danışmanı General Kurt von Schleicher'in entrikaları sonucunda başbakanlığa getirilmesi (1 Haziran 1932) kamuoyunda tam bir şaşkınlık yarattı. Parlamento desteği olmayan sağcı ve otoriter bir hükûmet kuran Papen, parlamentodaki ikinci parti durumundaki Nazileri yatıştırmak için 15 Haziran'da Nazilerin milis gücü "Sturmabteilung" (SA) çalışmalarına yeniden izin verdi. 20 Temmuz'da Prusya'daki Sosyal Demokrat hükûmeti görevden aldı. Dış ilişkilerde ise Almanya'nın Versailles Antlaşması'yla kabul ettiği tazminat yükümlülüklerini fiilen iptal etti. Kasım 1932'de yapılan seçimlerin ardından güvenoyu alamayınca istifa etti. Başbakanlığa getirilen Schleicher'in de hükûmeti kuramaması üzerine Hitler'le uzlaştı (4 Ocak 1933) ve Hitler'i başbakan yapması için Hindenburg'u ikna etti. Hitler'in başbakanlığındaki hükümette başbakan yardımcılığı görevini üstlenen Papen; önemli bakanlık görevlerine arkadaşlarını getirerek Nazileri denetim altında tutabileceğine inanıyordu. Kısa bir süre sonra yaptığı yanlışı kavradıysa da Hitler'e hizmet etmeyi sürdürdü. 30 Haziran 1934'te Hitler'in SA'ya karşı giriştiği temizlik harekatından sonra güçlükle kurtuldu ve üç gün sonra görevinden istifa etti. Bu dönemde Marburg Üniversitesinde yaptığı rejimi eleştiren Marburg Konuşması yüzünden Nazilerin tepkisini çekmiştir. Daha sonra büyükelçi olarak Avusturya'ya gönderildi ve 1938'e değin süren bu görevi sırasında Almanya'nın Avusturya'yı ilhak etmesi sürecinde Nazilere yardımcı oldu. Türkiye büyükelçisi olarak görev yaptığı 1939-1944 arasında Türkiye'nin Müttefiklerle ittifak kurmasını engellemeye çalıştı. Bu dönemde 24 Şubat 1942 tarihinde Ankara'da başarısız bir suikastin hedefi olmuştur. Ağustos 1944'te Papen, Türkiye'den Almanya'ya geri geldikten sonra Hitler ile son bir görüşme yaptı. Burada, Hitler Papen'i Askeri Liyakat Şövalye Haçı madalyası ile ödüllendirdi. 10 Nisan 1945'te Papen, ABD Ordusu'ndan Üsteğmen Thomas McKinley ve 194. Planör Piyade Alayı üyeleri tarafından kendi evinde, oğlu Franz Jr ile birlikte yakalandı ve tutuklandı. McKinley, Franz von Papen ve ailesi ile birlikte akşam yemeğinde bulunmak için köşküne gitti. McKinley, bir fotoğraf çıkardı ve Papen'e verdi. McKinley, sonra Papen'e artık onun esiri olduğunu söyledi; Papen ise "Amerikalılar'ın benim gibi 65 yaşındaki bir adamdan ne istediğini bilmiyorum!" şeklinde cevap verdi. Bununla birlikte, McKinley oturdu ve onu esir almadan önce Papen ile akşam yemeği yedi. Bundan sonra esir kampına götürülmüştür. Franz von Papen Savaş suçlusu olarak Nürnberg Savaş Suçları Mahkemesindeki sanıklardan biri olarak yargılandı. Özellikle Avusturya'nın Anschluss sırasında yaptığı eylemlere ilişkin suçlandı. Soruşturma sırasında, Mahkeme Papen'i Avusturya işgali iddialarını destekleyecek hiçbir somut kanıt bulamadı. Nürnberg Davaları'nda suçsuz bulunduysa da bir Alman mahkemesi tarafından, Nazi olduğu için 8 yıl hapse mahkûm edildi. 1949'da temyiz başvurusu üzerine serbest bırakıldı ve para cezasına çarptırıldı. 1950'li yıllarda yeniden siyasete atılmaya çalışsa da başarısız olunca anılarını yazmaya başladı. Yukarı Swabia'daki Benzenhofen Kalesi'nde yaşadı. 24 Temmuz 1959'da, Papa XXIII. Ioannes tarafından "Papal Chamberlain" unvanı kendisine iade edildi. Papen, aynı zamanda Malta Şövalyesi unvanı aldı ve kendisine IX. Pius Papalık Büyük Haç Nişanı verildi. Papen geçmişte yaptığı politikalarını savunarak kitap ve anılarından bir dizi yayınladı. 1930-1933 yıllarının yanı sıra, batı Soğuk Savaş siyaseti ile ilgilenmiştir. Papen, "bilge ve devlet adamı" olarak Schuman Planını övdü ve Batı Avrupa'nın ekonomik ve askeri birleşme ve bütünleşmesine inanıyordu. Franz von Papen 2 Mayıs 1969 tarihinde, Batı Almanya'da, Obersasbach'da, 89 yaşında hayatını kaybetti. Vantrilok Vantrilok, aşağıdaki anlamlara gelebilir: Dudakları kıpırdamadan, sesi kendi ağzından çıkmıyormuş gibi konuşabilme becerisi olan, bu becerisiyle, sahnede tek başına olduğu halde karşılıklı iki kişi konuşuyormuş gibi gösteri yapan kimse. KÃ¼rekli Mollaibrahim Şeytan II: Aykırı Şeytan II: Aykırı 1973 tarihli Şeytan'ın devam filmidir. Bu filmde, orijinal kitabın yazarı William Peter Blatty'nin hiçbir yardımı yoktur. İlk filmin yıldızı Linda Blair bu filmde de oynamaktadır. İnançlarıyla ilgili sorunları olan Peder Philip Lamont (Richard Burton), Pazuzu'yu Regan MacNeil (Linda Blair)'den çıkarmaya çalışırken ölen Peder Merrin'in (Max von Sydow) ölümünü araştırmakla görevlidir. Bu arada Regan hiçbir sorun göstermemektedir ancak psikologlar tarafından izlenmeye devam etmektedir. Psikiyatrist Jean Tuskin (Louise Fletcher), Regan'i hipnoz edip şeytan çıkarma ile ilgili anıların kaybolmadığını görür ve Peder Lamont'tan yardım ister. Şeytan II, Warner Bros.'un o zaman için en çok para harcamış olduğu filmdi ve ilk filmden sonra heyecanla bekleniyordu ancak film gişede çok başarısız oldu. Yönetmen filmi daha sonra yeniden kurgulasa da filmin başarısızlığını engelleyemedi. Kitabın yazarı Blatty'den, ilk filmin yönetmeni Friedkin'den ve başrol oyuncusu Blair'den kötü eleştiriler aldı. Yavu, Simav Yavı, Simav'a 30 km , Dağardı yoluna 2 km uzaklıkta olup Aşağı ve Yukarı mahalle olmak üzere 2 mahalleden oluşur. Geçim kaynakları çevre köylerde olduğu gibi tarım ve hayvancılıktır. Komşu köyleri; Ortaca, Karakoca, Eğridemir, Yukarı Dolaylar, Aşağı Dolaylar ve Kuruduman'dır. Eğrigöz ve Akdağ arasında kalır. Hane sayısı 200 civarındadır. Dışarı göç vermektedir. Maracaibo Maracaibo, Venezuela'nın Karakas'tan sonraki en büyük ikinci kentidir. 2001 nüfus sayım verilerine dayanarak 2007'deki nüfusu 2,225,000 olarak tahmin edilmektedir. Maracaibo, 10°39' Kuzay, 71°35' Doğu koordinatlarındadır (10.63, -71.58333). Maracaibo için La Tierra del Sol Amada "("Güneşin sevdigi toprak")" da denmektedir. Aynı zamanda Venezuela'da düzenlenen Copa América futbol turnuvasında c grubu maçlarını bu şehir üstlenmektedir. Ã–zdemir Özdemir, aşağıdaki anlamlara geliyor olabilir; Åžeytan III Şeytan 3 1973 tarihli Şeytan filminin 3. bölümüdür. Yazar William Peter Blatty'nin Şeytan kitabının devamı olan Legion adlı kitabından çevrilen bu film ikincisinin başarısızlığından sonra kitabın yazarı Blatty tarafından yönetilmiştir. İkinci filme gönderme olmadan, birinci filmin devamı niteliğinde çekilmiştir. İlk filmden 15 yıl sonra polis detektifi Yüzbaşı Kindermann (Scott) satanizm öğelerinin bulunduğu cinayet serisini inceler ve seneler önce idam edilmiş İkizler Katili'nin yöntemine rastlar. Kindermann vaktini Peder Dyer ile geçirmektedir ve cinayetler hakkında konuşmaktadır. Dyer bir gün hastalanır ve hastaneye kaldırılar. Kindermann rüyasında ölen çocuğu ve Dyer'ı görür. Hastaneye gittiğinde Dyer'ı ölmüş bulur ve duvarıda yazılan yazıdaki imla hatası İkizler Katili'nin sıkça yaptığı hatadır. SarÄ±dibek Tanyeri YerleÅŸim yerleri Kişi adları Şeytan: Başlangıç Şeytan: Başlangıç 1973 tarihli Şeytan filminin 4. bölümüdür. Bu film ilk Şeytan filminden önce olanları anlatmaktadır. Peder Merrin II. Dünya Savaşı sonrası Kenya'da yapılan kazılara katılmıştır. 5. yüzyıldan kalma bir Bizans kilisesinin gün yüzüne çıkarılması için yapılan kazılarda Merrin, kilisede garip bir şeyler olduğunu fark eder. Halk orayı kazmak içni yardımı kabul etmez ama Merrin kararlıdır. Bu arada köy içindeki vahşet hızla artmaya başlar. Merrin, kilisede kazı yaptıkça oranın önceden bir tapınak olduğunu görür ve satanist işaretlere rastlar. Film için önce John Frankenheimer için anlaşılmış fakat yönetmen hayatını kaybetmiştir. Film Paul Schrader tarafından çekilir ancak yapımcılar filmi beğenmezler. Film en sonunda Renny Harlin tarafından yeniden, yeni karakterler eklenerek çekilir. 2005'te filmin Schrader tarafından çekilmiş versiyonu sinemalarda gösterilir. Dominion: Prequel to the Exorcist Dominion: Prequel to the Exorcist, yönetmenliğini Paul Schrader'in üstlendiği, korku-gerilim türlerindeki 2005 yapımı ABD filmi. 1973 tarihli "Şeytan" filminin 4. devam filmi olan ""in ilk versiyonudur. Renny Harlin'in filmi çok başarılı bulunmayınca, filmin ilk çekilen versiyonunun gösterilmesine izin verilmiştir. Öteki filme göre daha diyalog ağırlıklı ve vahşetten uzaktır. Taşkın (anlam ayrımı) Taşkın, bir yer ismi, erkek ismi ve soyadı, şu anlamlara gelebilir: Jagdgeschwader Jagdgeschwader (JG), Alman Hava Kuvvetleri'nin bir operasyon birimidir. Almanca'da Avcı Grubu anlamına gelir. Temeli I. Dünya Savaşı'na dayanan Manfred von Richthofen tarafından kumanda edilen ilk birliğin adı Jagdgeschwader 1 oldu. II. Dünya Savaşı'nın sonuna kadar 600'den fazla müktefik uçağı düşürebildi. Jagdgeschwader filolarının özellikle I. Dünya Savaşı'nda sayısı iki iken, II. Dünya Savaşı'nda 27'ye çıktı. Temelinde uçak olarak Messerschmitt Bf 109 avcı uçakları kullanılıyordu. Britanya Muharebesi hava savaşlarında Bf 109 "Emil" uçakları kullanıldı, fakat menzil sıkıntısı avcı uçaklarının savaş sahasında performans göstermelerine engel olan büyük bir sorundu. Britanya Muharebesi kahramanı Helmut Wick, 56. zaferini kazandıktan çok kısa bir süre sonra yakıtı bitince İngiliz Kanalı'na zorunlu iniş yaptı fakat kendisine dair hiçbir iz bırakmadan kayboldu. Bir başka İngiltere uçuşunda aynı gün içerisinde 18 pilot yakıt yetersizliğinden Kanal'a çakıldı. 1943 yılındaki Kursk Muharebesinde Jagdgeschwader gruplarına iki yeni model verildi. Bf 109 "Gustav" 4 ve Focke-Wulf Fw 190 A5 serisi uçaklar, Alman pilotlarına yıldırım hızında yetiştirildi. İlk kez gerçek anlamda topun uçağa yereştirilmesi bu iki modelde yapıldı. Bf 109 "Gustav" 4 serisinde motor kaputunun üstünde iki adet 13 milimetrelik MG 131 makineli tüfek, bir adet de motor rotundan geçen MG 151/20 20 milimetrelik top barındıryordu. Fw 190'da ise silah sistemi kanatların gövde yakın kesiminde iki adet MG 151/20, motor kaputunda iki adet 7,92 milimetrelik MG 17 makineli tüfek ve kanat uçlarında iki adet 20 milimetrelik MG FF topu sıralandı. Bunun sayesinde tam bir İlyuşin Il-2 katili yapıyordu ki bu daha muharebenin ilk haftası belli oldu. Kursk Muharebesinin ilk haftasında Sovyetler devasa bir saldırı grubunu Alman birliklerine gönderdi. Almanlar hazırlıksız yakalanmışlardı. Yerdeki Alman ordu komutanları çaresizce üzerlerine gelen hava filosunu izlerken Fw 190 ve Bf 109 dan oluşan JG 51, JG 54 ve JG 3 avcı grubu, Rus kuvvetlerine saldırdı. İlk iki saatte 200, beş saat sonra 400, on beş saat içinde 800 Rus uçağını düşürdüler. Alman seyyar radar istasyonlarının bunda büyük etkisi oldu. Dien Bien Phu Muharebesi Dien Bien Phu Muharebesi, I. Çinhindi Savaşı'nın (1946-1954) sonucunu belirleyen çarpışma. Vietnam sınırında, Laos yakınlarındaki küçük bir dağ ileri karakolunun denetimini ele geçirmek amacıyla, Fransız ve Viet Minh kuvvetleri arasında geçmiştir. Viet Minh'in bu çarpışmadaki zaferi, sekiz yıllık savaşı kesin olarak sona erdirmiştir. 1953 sonlarında, kitle desteğine sahip Viet Minh kuvvetleri karşısında hızla toprak yitirmekte olan Fransızlar, ulusal kuvvetlerin Laos'a uzanan ikmal yollarını kesmek ve bir üs oluşturup oradan düşman kuvvetlerine akınlar düzenlemek amacıyla Dien Bien Phu kentini işgal ettiler. Vietnamlıların Dien Bien Phu'ya giden yolları hemen kesmesine ve kente yalnızca havadan ikmal olanağı kalmasına karşın Fransızlar durumlarını güvenli görüyorlardı. Bu yüzden Viet Minh generali Vo Nguyen Giap, üssü 40 bin askerle kuşatıp savunma hatlarını kırmak için ağır toplar kullandığında Fransızlar tam bir şaşkınlığa düştüler. Yoğun ABD yardımına karşın üs 7 Mayıs 1954'te Vietnamlıların eline geçti. Çarpışma sonrasında Fransız kuvvetlerinin dağılması üzerine Fransa hükûmeti savaşa son verilmesini istedi. Resmi barış görüşmeleri Cenevre'de toplanan uluslararası bir konferansta yapıldı. Olay, Fransız kamuoyunda uzun süre yankılar uyandırdı, özellikle de orduda güçlü olan ulusal onurun aşağılandığı duygusu (sonradan Cezayir'deki gelişmelerle birlikte) Dördüncü Cumhuriyet'in 1958'de sona ermesini hızlandırdı. Tepeli Köy adları: Kuş türleri: Usluca Ürküt James Gordon Farrell James Gordon Farrell (d. 25 Ocak 1935 - ö. 11 Ağustos 1979) J. G. Farrell olarak da bilinen Büyük Britanyalı roman yazarıdır. "Empire Trilogy" adlı üçlemesiyle ünlenmiştir. Bu üçlemenin kitaplarından biri olan The Siege of Krishnapur "1973" yılında Man Booker Ödülü'nün sahibi olmuştur. Farrell, Liverpool'da doğmuş ve 12 yaşına geldiğinde Lancashire'daki yerel okula gitmiştir. Bu dönemde ailesi Dublin'e taşınmış ve onlarla birlikte Farrell da hayatının çoğunu İrlanda'da geçirmiştir. Bu olay, "Troubles" adlı romanının popülaritesinin artmasında önemli bir olay olarak görülmektedir. 1956 yılında Oxford'taki Brasenose College'da üniversite hayatına atılmıştır. Farrell'ın ilk romanı, "A Man From Elsewhere" 1963 yılında basılmıştır. Bundan iki yıl sonra, 1965'te "The Lung", ondan da iki yıl sonra, 1967'de ise hayalî bir İngiliz kıyı kasabasında geçen "A Girl in the Head" piyasaya sürülmüştür. 1979 yılında, Farrell güneybatı İrlanda'da yaşamak üzere İngiltere'den ayrılmaya karar verir. Birkaç ay sonra da, balık tutarken boğularak ölür. Naaşı halen Durrus'taki St. Jame İrlanda Kilisesi'ndedir. Empire Trilogy: TED (konferans) TED (İngilizce: Technology, Entertainment, Design), her iki yılda bir Kaliforniya, Monterey'de düzenlenen bir konferanstır. Bu konferansın varoluş amacı, farklı alanlardaki ileri derecede bilgi sahibi kişilerin bilgi alışverişine zemin oluşturmaktır. İlk olarak 1984 yılında hayata geçirilen fikir, 1990 yılına kadar yaşanan kesintinin ardından aralıksız devam etmektedir. TED, kâr amacı gütmeyen özel Sappling Vakfı'nın sahip olduğu, “Yaymaya Değer Fikirler”i yaymak amacı ile kurulmuş küresel konferanslar serisidir. TED başlangıçta 1984 yılında bir kereye mahsus bir etkinlik olarak düzenlenmiş fakat 1990'dan itibaren Monterey, Kaliforniya'da yılda bir kez düzenlenmeye devam edilmiştir. TED'in önceleri vurgusu, cazibe merkezi olan Silikon Vadisi ile uyumlu olarak, büyük oranda teknoloji ve dizayn konularında olmuştur. Etkinlikler şu anda ABD'de Long Beach ve Palm Springs'te gerçekleştirilmektedir ve Avrupa ve Asya'da canlı izleme imkânı da sunulmaktadır. Konferanslar bilim ve kültür alanlarında giderek daha geniş bir yelpazede konu başlıklarını ele almaya başlamıştır. Konuşmacılara fikirlerini en yenilikçi ve çekici biçimde sunmaları için en fazla 18 dakikalık süre verilmektedir. Geçmiş konuşmacılar arasında Elif Şafak, Bill Clinton, Jane Goodall, Malcolm Gladwell, Al Gore, Gordon Brown, Richard Dawkins, Bill Gates, eğitimci Salman Khan, Google'in kurucuları Larry Page ve Sergey Brin, ve birçok Nobel Ödülü sahibi bulunmaktadır. TED'in halihazırdaki sorumlusu İngiliz gazeteci ve magazin yayıncısı Chris Anderson'dır. 2005 yılından 2009 yılına kadar, yılda 3 adet 100.000$'lık TED ödülü, kazananlarının dünyayı değiştirecek amaçlarını gerçekleştirmelerine yardımcı olmak için verilmiştir. 2010'dan itibaren ise seçim süreci de değiştirilerek, kazananın amacını başarmasına TED'in katkısını arttırmak amacı ile tek bir kazanana verilmesine başlanmıştır. Her kazanan amacını yıllık ana konferansta açıklamaktadır. Haziran 2006'dan beri TED konuşmaları ücretsiz olarak Yaratıcı Kamu (Creative Commons) lisansı ile TED.com adresinden izlenebilmektedir. Kasım 2011 itibarı ile 1050'nin üzerinde konuşmaya ücretsiz online olarak ulaşılabilmektedir. Ocak 2009 tarihi itibarı ile bu konuşmalar 50 milyon kez izlenmiştir. Haziran 2011 itibarı ile ise bu rakam 500 milyonun üzerine çıkmıştır ve halen büyüyen global bir izleyici kitlesini yansıtmaktadır. Dokuz Subay Olayı Dokuz Subay Olayı, 1957-1958'de bir grup subayın hükümete komplo hazırlamak suçundan tutuklanarak yargılanmaları. Demokrat Parti'nin (DP) iktidara gelmesinden sonra ordu içinde gizli bir örgüt kuran bir grup subay 1950'lerin ikinci yarısında örgütü genişletmeye başladı. Örgütün İstanbul grubunda yer alan Yarbay Faruk Güventürk ile Binbaşı Ata Tan ve Yüzbaşı Hasan Sabuncu, Kurmay Binbaşı Samet Kuşçu tarafından ihbar edildiler. İhbar, İstanbul Ekspres Gazetesi sahibi ve milletvekili Mithat Perin ve İstanbul eski merkez komutanı emekli Tümgeneral Kazım Demirkan aracılığıyla hükümete yapıldı. DP iktidarına karşı darbe düzenlemek amacıyla ordu içinde gizli bir örgüt kurulduğunu içeriyordu. Bunun üzerine sorguya çekilen Kuşçu'nun elinde somut bir delil olmadığı anlaşılınca Demirkan'ın önerisiyle Kuşçu'nın daha önce ilişki kurduğu Albay İlhami Barut ile gizli bir görüşme yapmasına ve bu sırada konuşulanların saptanmasına karar verildi. Kuşçu 24 Aralık 1957'de planlandığı gibi Barut ile buluşarak görüştü ama görüşme sırasında Kuşçu'nun sorularından kuşkulanan Barut, ihbarı doğrulayacak hiçbir açıklama yapmadı. Dönemin Milli Savunma Bakanlığı Adalet İşleri başkanı Hakim Tümgeneral Arif Onat, yeni bir delil sunamayan Kuşçu ile yeniden görüştü. Kuşçu ile adlarını verdiği Albay İlhami Barut, Yüzbaşı Kazım Özfırat, Yarbay Faruk Güventürk, Binbaşı Asım Ural, Albay Naci Aşkun, Binbaşı Ata Tan, Yüzbaşı Hasan Sabuncu ve emekli subay Cemal Yıldırım, 26 Aralık 1957'de tutuklandı. 66. Tümen komutanı Tümgeneral Cemal Tural başkanlığında 26 Mayıs 1958'de başlayan yargılamalar altı ay sürdü. Mahkeme sonunda sekiz subayın beraatine, Kuşçu'nun ise orduyu isyana teşvik suçundan iki yıl hapsine karar verildi. Sekiz subay yeniden orduya geri döndü. Dokuz Subay Olayı, yaklaşık üç yıl İstanbul'da etkinlik gösteren, ordu içindeki gizli örgütün kısa dönemde zayıflamasıyla son buldu. Örgüt üyesi pek çok subay, aralarındaki ilişkiyi kesmek zorunda kaldılar. Yalçınkaya Kişi adları: William Bragg William Henry Bragg, (d. 2 Temmuz 1862 - 12 Mart 1942), İngiliz fizikçidir. Bragg, sonradan çiftçi olan, usta denizci babasının önderliğinde tanıştığı sayıları ve düzenli şekilleri seviyordu. Bu erken sevgi lise sıralarında derin bir matematik ilgisine dönüştü. Matematikte sınıf üçüncüsü olarak okulu bitirdikten sonra üniversitede John William Strutt ve J. J. Thomson yönetiminde fizik öğrenen Bragg, yirmi dört yaşında, Avustralya'nın Adelaide Üniversitesi'nde öğretim görevlisi oldu ve burada 1908 yılına kadar kaldı. 1903 yılında Avustralya Bilimsel Gelişme Birliği önünde yaptığı konuşma, Bragg'ın yaşamının akışını değiştirdi. Açıklamaları, radyoaktivite ve atom yapısı hakkındaki Henri Becquerel, Curie'ler ve diğer araştırmacıların buluşla rıydı. Öğrencilere anlatırken seven, ilgilenen ve öğrenenler gibi Bragg da o andan itibaren radyoaktivite üzerinde derinleşmeye karar verdi. Işıma sırasında alfa parçacıkları yayıldığına göre, bunların belli bir enerji yükü ve dalga boyları olmalıydı. Bragg, 1904 yılında ele geçirdiği bir miktar radyumdan yararlanarak, yayılan alfa parçacıklarının birbirinden kesinlikle ayrılabilen birkaç dalga boyunda olduğunu saptadı. Bu, Rutherford'un ""ışıma yapan elementler, aşama aşama çözülürler ve bu nedenle farklı dalga boylarında yayılırlar."" kuramına anlam kazandırıyordu. Bragg, yayılan alfa parçacıklarının değişik dalga boylarından anlaşıldığını saptadı ve yalnız bu gözlem bile, ışınım konusunda adını duyurmasını sağladı. Fakat kimileri bu ışınımların ses dalgaları benzeri parçacıklar olduklarını ileri sürüyor, Bragg ise elektromanyetik dalga olduğunu savunuyordu. Her ne olursa olsun dalga boyunun ölçülmesi gerekiyordu. Işınların dalga boyları, insan eliyle yapılmış işaretli cetveller üzerinde ölçülüyordu. Fakat çok kısa dalga boylarını ölçecek sıklıkta cetvel yapmak olanaksızdı. Bu güçlüğü gidermek için, Laure'nin kristallerinin düzenli sıralanmış atom yapılarından yararlanılabileceğini ileri sürdüğünü duyan Bragg, durumu henüz üniversitede fizik öğrencisi olan oğlu William Lawrence Bragg'a açıkladı. Baba ve oğul iş birliği yaparak, x ışınlarının dalga boylarını ölçecek yöntemleri geliştirdiler. Buldukları yöntemler, kristallerin iç yapılarının ayrıntılarıyla anlaşılmasını sağladı ve 1915 yılı Nobel Fizik Ödülü'nü birlikte aldılar. Oğlunun bu çalışmaya gösterdiği ilgi ve başarılı araştırmaları Bragg'a, bilimsel sorunlar gençliğe, onların kavrayabilecekleri biçimde sunulduklarında, gençlerin de buluşlar yapabilecekleri fikrini verdi. Bu amaçla, herkesin anlayabileceği dilde yazılar yazdı ve bunları "Eşyanın Yapısı Üzerine" adlı yapıtında topladı. I. Dünya Savaşı'nda çıkardıkları sesleri dinleyerek denizaltıların yerlerini saptama yöntem ve aygıtlarını geliştiren Bragg, bilimsel çabalarını ülke savunmasına yöneltti. II. Dünya Savaşı'nda Gıda Bilim Komisyonu'nu yöneten Bragg, buradaki başarısının da zafere katkısı olduğunu göremeden 1942'de öldü. Esaretin Bedeli Esaretin Bedeli (İngilizce: The Shawshank Redemption), Frank Darabont'un senaryosunu yazdığı ve yönettiği, başrollerinde Tim Robbins ve Morgan Freeman'ın yer aldığı 1994 yapımı Amerikan dram filmidir. Stephen King'in "Rita Hayworth ve Shawshank'in Kefareti" adlı novellasından uyarlanan film, masumiyetini iddia etmesine rağmen karısını ve sevgilisini öldürdüğü gerekçesiyle Shawshank Devlet Cezaevi'nde yaklaşık 20 yılını geçiren bankacı Andy Dufresne'in hikâyesini anlatır. Cezaevinde kaldığı süre boyunca diğer mahkûmlardan Ellis Boyd "Red" Redding ile arkadaşlık kuran Dufresne, cezaevi müdürünün para aklama faaliyetlerine yardım etmeye başladıktan sonra gardiyanlar tarafından korunmaya başlanır. Film, gişe hasılatının bütçesini zor karşılamasına rağmen eleştirmenlerden olumlu eleştiriler aldı ve birçok ödüle aday gösterildi. Sonrasında kablo televizyon, VHS, DVD ve Blu-ray üzerinde büyük bir ilgi gördü. Amerikan Film Enstitüsü'nün hazırladığı AFI'nın 100 Yılı... 100 Film listesinin 10. yıldönüm sayısına dahil edildi. IMDb'de 2.245.319 kişinin oylamasıyla 10 üzerinden 9.2 puan ortalamasını yakalayarak tüm zamanların en beğenilen sinema filmi olarak listenin başındaki yerini halihazırda korumaktadır. 1947 yılında başarılı bir bankacı olan Andy Dufrense aynı başarıyı evliliğinde gösterememektedir ve eşi tarafından başka bir erkekle aldatılmaktadır. Bunu kabullenemeyen Andy, eşinin aşığıyla buluştuğu bir gece alkolün de verdiği cesaretle silahına mermileri doldurur ve öfkeyle aracından iner. Eşi ve aşığının bulunduğu eve gidip onları belki de öldürecekken vazgeçer ve geriye döner fakat bu dönüş Andy'i kurtaramaz. Aynı akşam eşi ve aşığı o gece yataklarında mermi yağmuruna tutulmuşlardır. Olay yeri incelemelerinde Andy'nin ayak izlerine rastlayan polis, onu yargının eline teslim eder. Andy yargılanması sonucunda suçsuzluğunu ispatlayamaz ve iki kez ağırlaştırılmış müebbet hapse mahkûm edilir. Bir anda yaşamı altüst olur. Aldatılmıştır, eşi öldürülmüştür ve bu ölümde hiçbir suçu olmamasına rağmen artık hayatının geri kalanını hapiste geçirecektir. 1949 yılında hapishanede tanıştığı arkadaşları sayesinde bir çatı yapımı için çalışmakta olan Andy, muhafızların kaptanı Byron Hadley'e kulak misafiri olmuş ve bir mirasla ilgili vergilendirilmekten şikayetçi olduğunu öğrenmiştir, vergi dolayısıyla 10 bin dolarını kaybedecek olan Bryron'a Andy onun bütün parasını kurtarabileceğini söyler ve nasıl kurtacağını anlatır fakat Andy'in bir şartı vardır, Andy parasını kurtarmasına karşılık Bryron'dan bütün arkadaşlarına birer bira ister, Bryron bunu kabul eder ve çatıda çalışmakta olan bütün mahkûmlara bira ısmalarlar. Mahkûmlar kısa bir sürede olsa Andy sayesinde özgür birer insan gibi hissederler. Bu olaydan sonra Müdür Samuel Norton, Andy ile görüştü ve onu ihtiyar Brooks Halten'a yardım etmesi için cezaevinin kütüphanesine gönderdi. Andy'nin yeni görevi kütüphanede çalışma bahanesi ile para konusundaki işleri halletmek oldu. zaman geçtikçe müdür Andy'e bütün işlerini emanet etti. Andy'de haftalık mektuplar yazarak çürüyen kütüphaneyi iyileştirmek için devletten para istemeye başladı. 1954'te Brooks şartlı tahliye edilir, ancak cezaevinde elli yıl geçirdiğinden dış dünyaya uyum sağlamayaz ve kendisini asarak intihar eder. Andy, Figaro'nun Düğünü'nün bir kaydını içeren bir kütüphane bağışı alır. Andy, bütün mahkûmlara açık bir şekilde şarkının büyük bir bölümünü çalar ve bu da Andy'nin tek kişilik hücreye gönderilmesine yol açar. 1963 yılında Norton, kamusal işlerde hapishanede Andy'nin emeğini kullanmaya başlar, vasıflı iş gücünün maliyetini azaltarak rüşvet almaya başlar. Andy'de Randall Stephens takma adını kullanarak bütün parayı kendine aktarmaktadır. 1965'te Tommy Willams hırsızlık yaptığı için hapishaneye alındı. Andy ve Red Tommy'e GED sınavını geçmesi için yardım ettiler. 1966 yılında Tommy, başka bir hapishanedeki mahkûmun Andy'nin karısını öldürdüğünü ve aslında Andy'nin suçsuz olduğunu söylediğini açıklıyor. Andy suçsuz olduğunu Norton'a anlatmak istiyor fakat o dinlemeden Andy'nin hücreye gönderilmesini emrediyor. Norton bir tuzak kurarak kaçıyormuş süsü verdirdiği Tommy'i ortadan kaldırıyor. Norton Andy'e onu para kaçakcılığı işine tekrar bakması şartlı ile çıkaracağını söylüyor ve redederse hem hücrede kalacağını hem de kütüphaneyi yakacağını söylüyor. Bunun üzerine Andy para aklama işine devam etmek zorunda kalıyor, eğer ki Andy hücreye girmemiş ve ceza almamış olsaydı 2 ay sonra şartlı tahliye edilebilirdi fakat şimdi cezasının tamamını çekmek zorunda. Andy ve Red konuşurken Andy Meksika sahil kasabası Zihuatanejo'da yaşamak istediğini Red'e anlatıyor, Red Andy'e umudun iyi bir şey olmadığını ve böyle umutlara kapılmaması gerektiğini söylüyor fakat Andy yıllarca inandığı şey için yaşamıştı. Andy Red'e eğer serbest kalırsa, Maine Buxton yakınlarındaki özel bir samanlığı ziyaret etmesini söylüyor, çünkü onun için orada bir kutu bırakacaktır. Sonraki gün tekrar para aklama işi için çağrılan Andy'inin hücresinden ses gelmeyince gardiyanlar hücreyi kontrol ediyorlar ve hücrenin boş olduğunu görüyorlar. Müdürde hücreye geliyor ve çok öfkeleniyor, elindeki satranç taşını duvardaki resme doğru fırlatıyor ve duvarın delik olduğunu görüyorlar. Resmi tamamen kaldırınca duvarın arkasında bir insanın geçebileceği kadar büyüklükte bir delik açıldığını görüyorlar, bu delik kanalizasyon borularına ulaşıyor ve buradan da çıkışa. Andy çok önceden planladığı gibi bütün akladığı paraların belgelerini, müdürün temiz ve güzel giyselerini bir poşete koyarak kanalizasyon borusunun içinden özgürlüğe doğru gitti. Andy akladığı paraları almak için birkaç banka ziyaret ediyor ve kendisini Randall Stephens gibi gösteriyor, bütün parayı ele geçirdikten sonra Shawsanhk'taki yolsuzlukların belgelerini polise yolluyor ve polis hemen Shawsanhk'a doğru yola çıkıyor. Müdür Norton tutuklanmamak için intihar ediyor. Kırk yıl boyunca hizmet ettiken sonra, Red sonunda nafiyete tabi tutuldu. Hapishane dışındaki hayata uyum sağlamaya çalışan Red, Andy'e verdiği sözü hatırlıyor ve şartlı tahliyenin kuralını ihlal ederek sınır dışına çıkıyor. Red Buxton'a gidiyor ve Andy'nin ziyaret etmesini istediği yere gidiyor, toprağı kazıyor ve orada bir kutu buluyor. Kutunun içinde bir mektup ve bir miktar para var, Andy mektupta Zihuatanejo'ya gelmesini söylüyor. Red umudun iyi bir şey olduğunu fark etmeye başlıyor ve Andy'nin yanına doğru yola çıkıyor, yolculuk sonrası Zihuatanejo'da bir kumsalda Andy'i buluyor ve iki arkadaş mutlu bir şekilde birbirlerine sarılıyorlar. Stephen King'in "Rita Hayworth ve Shawshank'in Kefareti" adlı romanından sinemaya uyarlandı ve gösterildiği ülkelerde büyük ilgiyle karşılandı. 1994'te aralarında en iyi film adaylığı dahil 7 dalda Oscar'a aday gösterildi. Fakat en iyi film ödülüne baş rolünde Tom Hanks'in oynadığı Forrest Gump adlı film layık görüldü. Film, yayınlandıktan uzun bir süre sonra televizyonlarda ve çeşitli internet sitelerinde yayınlanmış ve çok büyük bir ilgi görmüştür. Yaygın kulanıma sahip internet sitesi IMDb'de yayınlanan en iyi filmler listesinde 2.184.639 kişinin oyları ile 9.3'lük bir puan elde etmiştir ve çok uzun zamandır listenin üst sırasındadır. Owen O’Neill & Dave Johns tarafından Stephen King'in "Rita Haworth ve Shawshank'in Kefareti" adlı romanından tiyatroya uyarlanmıştır. 2009'da West End'de prömiyer yapan oyun, İrlanda Gaiety Theatre'da da sahnelenmiş ardından 2015-2016 Bill Kenwright prodüksiyonu - Londra 'da sahnelenmiş ve turne yapmıştır. İzzeddin el-Kassam Tugayları İzzeddin el Kassam Tugayları, Hamas'ın silahlı koludur. Hamas'ın silahlı kanadına bu ismin verilmesinin nedeni, İzzeddin El Kassam'ın Filistin'in bağımsız ve İslâmi bir ülke olması için fikren harekete geçen ve ardından da bu mücadelesini silahlı direnişe çeviren ilk eylemci olmasıdır. İsrail tarafından tespit edilmeyi zorlaştırmak için dağınık ve hücresel bir yapıdadır. Herkes herkesi tanımaz. Buna bölüm sorumluları da dahildir. İntifada gibi toplu eylemlerde bölüm sorumluları, kendilerine bağlı savaşçıları harekete geçirir. Savaşçılarının bazıları Lübnan'ın güneyinde Hizbullah tarafından eğitilmiştir. Ä°zzeddin el-Kassam İzzeddin el-Kasam (; tam adı İzzeddin bin Abdülkadir bin Mustafa bin Yusuf bin Muhammed el-Kassam; 1882, Lazkiye - 20 Kasım 1935), Britanya mandasındaki Filistin'in bağımsız ve İslâmî bir ülke olması için ilk harekete geçen Arap din alimi ve vaizdir. Suriye'nin Lazkiye kasabasına bağlı Cebale köyünde doğdu. Ailesi son derece dindardı. Köy öğretmeni olan babası hayat görüşünün oluşmasında büyük rol oynamıştır. 14 yaşında köyünden ayrılarak Kahire'de El-Ezher Üniversitesi'ne kaydoldu ve burada Müslüman Kardeşler'e katıldı. Çok geçmeden kendi çevresini oluşturdu. Daha sonra köyüne dönen el-Kassam köyün camisinde imamlık yapmaya başladı. Vaazlarında İslâmî dirilişin ancak öze dönerek sağlanacağını, emperyalizmin en büyük düşman olduğunu dile getirdi. Kassam'ın ünü giderek tüm Suriye'ye yayılmaya başladı. 1911'de İtalya'nın Trablus'u işgal etmesi üzerine bölgeye giderek Osmanlı birlikleriyle İtalyanlara karşı savaştı. I. Dünya Savaşı sırasında Osmanlı ordusuna yazıldı. Savaşın ardından Şam'ın Fransız işgalinden kurtarılması için mücadele etmeye ve halkı örgütlemeye başlayan el-Kassam, gıyabında ölüm cezasına çarptırıldı. 1922'de Suriye'yi terk etmek zorunda kaldı ve o zaman Filistin topraklarında olan Hayfa kenti yakınlarında bir köye yerleşti. Filistin topraklarının Yahudi göçmenlerce satın alınmasına ya da işgal edilmesine şiddetle karşı çıktı. Hayfa'daki İslâmî bir okulda öğretmenlik yapmaya başladı ve Genç Müslümanlar Birliği'ne katıldı. Burada tesadüf eseri Filistin ulusal savaşına önderlik eden el-Fetih'in fikir babası Hacı Emin el-Hüseyni ile tanıştı. Ancak onun milliyetçi fikirlerinden uzaktı. Yıllar sonra Hacı Emin ve el-Kassam'ın fikir önderliğini yaptığı hareketler, Filistin Kurtuluş Örgütü ve HAMAS haline dönüştü ve birbirlerine rakip olmaya devam etti. Şeyh İzzeddin el-Kassam, Fransız işgaline karşı direnmek amacıyla küçük askeri hücreler kurdu. Lübnan-Filistin sınırında gerilla savaşı başlattı. El-Kassam'ın silahlı mücadelesi Filistin'de bir Yahudi devleti kurulmasını destekleyen İngiltere'yi rahatsız ediyordu. 1935 yılında el-Kassam bölgede dolaşırken 500 İngiliz askeri tarafından kuşatıldı ve öldürüldü. Ölümünden sonra başlattığı isyanın başarısız olmasına karşın İzzeddin el-Kassam bir efsane haline gelmiştir. Cenazesi binlerce insanın katılımıyla devasa bir ulusal bütünlük gösterisine dönüşmüştür. HAMAS'ın İzzeddin el-Kassam Tugayları onun adı verilmiştir. Yine HAMAS'ın kullandığı Kassam roketleri adını kendisinden almaktadır. Yukarıkamışlı Yüncüler Simon Fuller Simon Fuller (d. 17 Mayıs 1960, Hastings), Spice Girls ve S Club 7 gibi grupların menajeri ve aynı zamanda, aralarında "Amerikan İdol", "Avustralya İdol", "Kanada İdol" ve "Dünya İdol" gibi 50 farklı TV programının da bulunduğu ve ilk olarak Pop İdol olarak başlayan Idol serileri'nin yapımcısı İngiliz plak ve TV yapımcısı. Simon Fuller aynı zamanda "So You Think You Can Dance" (Benimle Dans Edermisin?) adlı programın da yaratıcısı ve yapımcısıdır. Fuller, 1985 yılında kurduğu 19 Entertainment adlı şirketin yöneticisidir. 19 Entertainment adlı şirketten önce, 1981'den 1985 yılına kadar Chrysalis'de , yayımcı (Chrysalis Limited) ve A&R (Chrysalis Records) olarak çalıştı. 1980'li yılların ortalarında Paul Hardcastle'ı keşfettiği zaman kendi düzenlemesi ve teşviğiyle Hardcastle'ı bir Vietnam Savaşı şarkısı olan "19" adlı parçayla listelerde birinci sıraya yükseltti. Bu başarının ardından firmasının adını 19 Management olarak değiştirdi. Aynı zamanda 80'lerin ünlü pop grubu Eurythmics'ten Annie Lennox'un menajerliğini yaptı. Fuller her ne kadar Spice Girls'ü yaratmamış olsa da, onların zirveye çıkmasına yardımcı oldu. PR svengali, (İngiliz medyası tarafından 'sevgiyle' böyle tanımlanmıştı) aynı zamanda 1990'lı yıllarda futbolcu menajerliğine cesaret etti ve futbolcu Steve McManaman'ın Real Madrid futbol takımına gitmesi konusunda yol gösterici oldu ve yine bir başka süperstar David Beckham'a da menajerlik yaptı. Sonuncusu aynı zamanda Spice Girls grubundan - "Posh Spice" (Victoria) ile evlendi. Fuller'la birlikte kızlar listelerin tepesine yükseldiler, ancak bir takım finansal anlaşmazlıklar sonunda Fuller, Kasım 1997'de kızlar tarafından kovuldu. Fuller, çok geçmeden eski Baharat Kızlar Emma Bunton ve Victoria Beckham'ın solo kariyerlerinde yardımcı olmak için müracaat etti. Fuller aynı zamanda kendi Baharat Kızlar grubu olan 21st Century Girls'ü kurmayı denediyse de, her nedense, grup başarısız oldu. 2007 yılı başlarında, Fuller Spice Girls grubunu 6 aylık bir turne için tekrar bir araya gelmeleri için ikna etmeye çalıştı. 1998 yılında daha önce kız ve oğlanlardan oluşan bir grup kurmayı denediği sırada elde ettiği deneyimlerle 2000'li yılların en etkili televizyon programları olacak olan "Pop İdol", "Amerikan İdol", "World İdol" gibi TV programı formatlarını yarattı. Mart 2005'te Fuller, şirketi 19 Entertainment'ı, Robert Sillerman'ın CKX, Inc. adlı şirketine 100 million Pound'a (192 milyon Dolar) sattı. Fuller, 19'un CEO olarak kaldı ve CKX yöneticisi oldu. 27 Haziran 2007 tarihli BBC haberine göre 19 Entertainment, Spice Girls grubunun yeniden bir araya gelerek Simon Fuller'in menajerliğinde dünya turnesine çıkacağını açıkladı. Turne, Tokyo, Londra ve Las Vegas'ı kapsayan 11 şehirde gerçekleşecektir. Simon Fuller, 2007 yılında Time Dergisi'nin Dünyanın En Etkili 100 Kişisi Listesine girmiÅŸtir. Dope Hat Marilyn Manson'ın ilk albümü Portrait Of An American Family albümünden çıkan ilk tekli. Piyasaya verilmemiş, tanıtım amaçlı basılmıştır. Şarkının klibini Çarli'nin Çikolata Fabrikası filmindeki bot sahnesinden esinlenerek çekilmiştir. Klipte Daisy Berkowitz az gözükür, bu da Marilyn Manson ile Berkowitz arasındaki sorunların gün ışığına çıkmasını sağlamıştır. B yüzünde ise Smells Like Children'da da bulunacak düzenlemeler vardır. Get Your Gunn "Get Your Gunn", alternatif metal grubu Marilyn Manson'ın ilk albümü "Portrait of an American Family"den çıkan 1994 tarhli ilk resmi single'ı. Nothing Records'tan çıkan ilk üründür. Kapaktaki çocuk Twiggy Ramirez'in üvey kardeşidir. Şarkı Kanada'da listeye girebilmiştir. Şarkı 1993'te kürtaj karşıtı Michael Frederic Griffin tarafından Florida'da öldürülen David Gunn'dan esinlenmiştir. Vokalist Marilyn Manson daha sonra bu cinayetin yaşam hakkını savunan biri tarafından gerçekleştirilmesini gördüğü en büyük iki yüzlülük olarak tanımladı. "Get Your Gunn"ın orasında Amerikan politikacı Budd Dwyer'ın yaptığı basın toplantısı sırasındaki intiharından ses kayıtları bulunmaktadır. Şarkıdaki saksafon bölümlerini Sugarsmack grubu vokalisti Hope Nicholls kaydetti. Columbine Lisesi Katliamı sonrası, birkaç haber kanalı katillerin Marilyn Manson hayranı olduğunu ve bu şarkının katliama esin kaynağı olduğunu söyledi. Manson, bu suçlamalara Rolling Stone'a yazdığı bir mektup ile cevap verdi. 2010 tarihli bir PRS for Music anketine göre İngiliz halkı "Get Your Gunn"'ı tüm zamanların en tartışma yaratan sekizinci şarkısı olarak seçti. Şarkı "Guitar Hero: Warriors of Rock" için çıkan bir pakette yer aldı. Şarkı, Manson'ın toplama albümü "Lest We Forget: The Best Of" ve konser albümü "The Last Tour on Earth"'te yer aldı. Şarkı "S.F.W." ve "Strange Days" filmlerinde yer aldı ancak soundtrack albümüne dahil edilmedi. CD versiyonu Ahmed Yasin Şeyh Ahmed İsmail Hasan Yasin, (Arapça: الشيخ أحمد إسماعيل ياسين‎) (d. 1937, El Cura - ö. 22 Mart 2004, Gazze), doktor Abdülaziz El Rantisi ile birlikte Filistin'in bağımsızlığı için mücadele veren Hamas'ın kurucusudur. İsrail'in düzenlediği bir helikopter saldırısında yaşamını yitirmiştir. Yasin, Filistin'in Britanya Mandası olarak yönetildiği dönemde Aşkelon yakınlarındaki küçük bir köy olan El-Cura'da doğdu. Doğum tarihi kesin olarak bilinmemektedir. Filistin pasaportuna göre 1 Ocak 1929'da doğmuştur. Ancak kendisi 1938'de doğduğunu iddia etmiştir. Henüz 3 yaşında iken, babası Abdullah Yasin'i kaybetti. İsrail'in kurulmasının ardından yaşanan 1948 Arap-İsrail Savaşı'nın ardından o da binlerce Filistinli gibi mülteci konumuna düştü ve Gazze Şeridi'ndeki Curat Şams bölgesine sığındı. 1952 yılında bir yüzme faaliyeti sırasında kafasının üzerine düştü ve boyun kemiği kırıldı. Boynundan aşağısı felç oldu. Lise eğitiminin ardından Kahire'deki El-Ezher Üniversitesi'ne gitti ve burada Müslüman Kardeşler'e katıldı. Daha sonra Gazze'ye döndü ve öğretmenlik yapmaya, aynı zamanda camilerde vaazlar vermeye başladı. Hızla ünlenen Yasin, Gazze İslâm Enstitüsü'nün başına getirildi. Bu dönemde evlendi ve 11 çocuğu oldu. Müslüman Kardeşler'in Filistin koluyla ilişkiye geçti. 1987'de İntifada hareketi sırasında Abdülaziz el-Rantisi ile Müslüman Kardeşler'in Filistin Kanadı'nı kurdu ve ruhani lideri oldu. Kurduğu Hamas örgütü, yaptığı faaliyetler nedeniyle İsrail'de bir nefret figürü haline geldi. 18 Mayıs 1989'da İsrail Güvenlik Güçleri tarafından tutuklandı. Bu dönemde işkenceye uğradı, dört gün süreyle tahta bir sandalyeye bağlı olarak oturtuldu ve uyuması engellendi. Daha sonra Ramallah Cezaevine gönderildi. Sekiz yıl hapiste kaldıktan sonra Eylül 1997'de Ürdün'de yakalanan iki Mossad ajanıyla takas edilerek serbest bırakıldı. Amman'da El Hüseyin Tıp Merkezi'nde Kral Hüseyin tarafından tedavi ettirildikten sonra Gazze'ye döndü. 6 Eylül 2003 tarihinde İsrail Hava Kuvvetleri'ne mensup bir F-16 Gazze'de bir binaya füze saldırısında bulundu. Yasin saldırı sırasında binadaydı ancak kurtulmayı başardı. İsrailli yetkililer daha sonradan saldırının hedefinin Yasin olduğunu doğruladılar. Ahmed Yasin 22 Mart 2004 tarihinde bir İsrail saldırısıyla öldürüldü. Sabahın erken saatlerinde namazdan dönerken bir İsrail helikopteri Yasin ve iki korumasının üzerine füze fırlattı. Yasin ve korumaları, çevreden geçmekte olan dokuz kişiyle birlikte olay yerinde öldü. İddialara göre aralarında Yasin'in iki oğlunun da olduğu ondan fazla kişi de saldırıda yaralandı. Yasin'in yerine Abdülaziz El Rantisi Gazze Şeridi'nde HAMAS'ın yeni lideri oldu ancak Rantisi de 17 Nisan 2004 tarihinde İsrail tarafından öldürüldü. Lunchbox "Lunchbox", Marilyn Manson'ın ilk albümü "Portrait of an American Family"den çıkan ikinci single. Şarkı, okul öğrencileri tarafından ezilen bir çocuğun yemek kutusu içinde silah götürmesi ve büyüyünce bir rock 'n roll yıldızı olmak istemesini anlatmaktadır. Şarkının Richard Kern tarafından çekilen bir klibi de vardır. Bu single'da bir de Gary Numan şarkısı "Down in the Park" yorumlanmıştır. Sweet Dreams (Are Made of This) Sweet Dreams (Are Made of This), Marilyn Manson'ın kısa albümü Smells Like Children'ın tek single'ıdır. Bu single ve çekmiş olduğu klip, Manson'ın tüm dünya çapında tanınmasını sağlamıştır.Şarkı Eurythmics grubunun şarkısıdır. The Beautiful People The Beautiful People Marilyn Manson'ın ikinci albümü Antichrist Superstar'ın ilk single'ı. Şarkı Manson'ın en başarılı şarkılarından biri olarak gözükmektedir. VH1 şarkıyı en iyi 28. metal şarkısı olarak seçmiştir. Şarkının videosu MTV Video Müzik Ödülleri tarafından iki dalda aday gösterilmiştir. Şarkı Manson, Ramirez ve de Sean Beavan tarafından kaydedilmiştir. Tourniquet (Marilyn Manson şarkısı) Tourniquet, Marilyn Manson'ın ikinci albümü Antichrist Superstar'ın ikinci single'ı. Şarkı Manson'ın en duygusal eserlerinden biridir. Klibinde de değişim geçiren bir Marilyn Manson görülebilir. Antichrist Superstar (şarkı) "Antichrist Superstar", Marilyn Manson'ın ikinci albümü "Antichrist Superstar"ın üçüncü single'ı. Sadece tanıtım amaçlı çıkarılmıştır ve bir klibe sahip değildir. Man That You Fear "Man That You Fear", Marilyn Manson'ın ikinci albümü "Antichrist Superstar"ın dördüncü single'ı. Sadece tanıtım amaçlı çıkarılmıştır. Klibinde yaşadığı kasabada taşlanmaya götürülen Marilyn Manson'ı göstermektedir. Cryptorchid Marilyn Manson'ın ikinci albümü Antichrist Superstar'ın beşinci single'ı. Bu da bir tanıtım single'ıdır. Siyah beyaz, Marilyn Manson'ın kısa süre gözüktüğü bir klibi vardır. Long Hard Road Out of Hell "Long Hard Road Out of Hell", Marilyn Manson'ın "Spawn" filmi için yapmış olduğu single. "Long Hard Road Out of Hell" ayrıca Marilyn Manson'ın yazdığı kitabın da adıdır. Şarkı filmde de kullanılmıştır. Single'ın son şarkısı bir Korn ve The Dust Brothers şarkısıdır. The Battle for Wesnoth The Battle for Wesnoth, GNU Genel Kamu Lisansı altında yayınlanan bir sıra bazlı strateji oyunudur. Battle for Wesnoth öğrenmesi kolay fakat hayli derinlikli, basit ve eğlenceli bir oynanışa sahiptir. Tek oyunculu, çok oyunculu ve çevrimiçi modları vardır. Oyunda güçlü bir yapay zeka vardır. Oyunun uzun bir geçmişi vardır. David White 18 Temmuz 2003'te ilk geliştirme versiyonu 0.1'i çıkarmıştır. Ancak oyun esas şeklini 1.0 ile almıştır. 2005 yılında çıkan 1.0 sürümünde 4 hazır seferberlik bulunurken, geliştirilen oyunun son kararlı sürümü 1.10.7'de 16 hazır seferberlik bulunur. Ayrıca açık kaynak kodlu olduğu için sürekli olarak geliştirilebilmektedir.Son geliştirme ise 11 Kasım 2016'da yapılmıştır.Bu güncellemeyle bazı özellikler oyundan çıkarılmıştır Wesnoth altıgen haritalarda dönüş tabanlı savaş-strateji oyundur. Savaş stratejisi günün saatlerine, eldeki birimlerin türü ve seviyesine, düşman birimlerini türü ve seviyesine, düşmanın konumuna, arazi türüne göre çok fazla değişkenlik gösterebilir. Wesnoth’ta savunma arazi yapısına bağlıdır. Örneğin elfler ormanlarda yüksek savunmaya sahipken, cüceler dağlar ve madenlerde yüksek savunmaya sahiptirler. Saldırılar mesafeye göre yakın ve menzilli olarak ayrılır. Saldırı türleri ise kesme, delme, darbe, gizemli, soğuk ve ateş ÅŸeklindedir. Günün saatleri savaşlar üzerinde etkilidir.abah ve ikindi adil birimler avantajlıdır. Gece ve sabaha karşı kaypak tanımlı birimler avantajlıdır. Akşam ve şafakta ise bütün birimler eşit mücadele eder. Adil birimler(insan) gündüz daha iyi savaşırken kaypak tanımlı birimler(ork, yarı ölü) gece daha iyi savaşırlar. Tarafsız birimler(elf,cüce..) değişimlerden etkilenmezler. Bazı senaryolar daima vaktin gece kabul edildiği yeraltında geçer. Oyunun temelinde KISS prensibi vardır. Buna göre oyun karmaşık olmamalıdır. Karmaşık olmamasına rağmen oyundaki şans faktörünün büyük etkisi ve güçlü yapay zeka oyuna stratejik derinlik kazadırmıştır. Çeçil Çeçil veya civil peynir, Ermenistan orijinli bir telli peynirdir. Erzurum, Kars, Ardahan ve Iğdır genelinde üretilen yağı alınmış sütten yapılan ve iplik şeklinde olmasından dolayı tel peynir de denilen yumuşak, tuzlu bir peynir çeşididir. Bazı yörelerde "Çeçil, Sacak, Tel, Dil ve Örgü" Peynir olarak da anılır. Yağlı bir peynirdir. Sodyum oranı diğer peynirlere oranla daha yüksektir, küflendikten sonra da yenilebilir. Lara Fabian Lara Crokaert ya da sahne adıyla Lara Fabian (d. 9 Ocak 1970, Etterbeek), Belçikalı şarkıcı. 1996 yılından bu yana aynı zamanda Kanada vatandaşıdır. Lara Fabian, Flaman bir babayla Sicilyalı bir annenin çocuğu olarak dünyaya gelmiştir. Adı, Dr. Jivago filminin müziğinden esinlenerek konmuştur. Etterbeek'de (Brüksel) doğmuş olmasına rağmen hayatının ilk dönemini Katanya'da da geçirmiş, İtalyanca anadili olmuştur. Lara şarkı söylemeye, dans etmeye ve piyano dersleri almaya çok küçük yaşlarda, asıl müzik eğitimine ise 8 yaşında Brüksel Kraliyet Konservatuvarı'nda başlamıştır. Konservatuvarda bulunduğu 10 yıl yaşadığı yıl içinde kendi müziğini de yazmış ve söylemiştir. Lara'nın şarkıları büyük ölçüde aldığı klasik vokal ve müzik kuramı eğitiminden olduğu kadar, Barbra Streisand ve Queen gibi dönemin sanatçılarından etkilenmiştir. O yıllarda Lara pek çok yarışmaya katılmış ve çeşitli ödüller kazanmıştır. Bu ödüllerin bir sonucu olarak ilk 45'liğini Fransız şarkıcı Daniel Balavoine'ın anısına 1986 yılında "L'Azziza Est En Pleurs" çıkarmıştır. 1988 yılında İrlanda'nın Dublin kentinde yapılacak olan 33. Eurovision Şarkı Yarışması'nda Lüksemburg'u temsil etmesi için davet edilmiştir. Seslendirdiği Jacques Cardona ve Alain Garciac'ın şarkısı "Croire" (İnanmak) adlı parçayla o geceden 4.'lükle ayrıldı. "Croire" 500 bine yakın satarak o yıl Avrupa'nın en çok satan 45'likleri arasına girmeyi başarmıştır. Fabian, bu parçayı konserlerinde hala söylemektedir. 1990 yılında eğitimini (Lara Fabian aslında hayatını çocuk suç bilimine adamayı planlamaktaydı) tamamlayan Lara, 3. 45'liği olan "Je Sais" (Biliyorum) 'yi tanıtmak üzere Kanada'ya gitti ve burada Quebec eyaletine hayran kaldı. 1991 yılında elinde 2 bavul ve cebinde bin dolar ile Kuzey Amerika'da kariyer yapmak üzere Montréal'e yerleşti. Burada kendi plak ve yayın şirketi olan "Productions Clandestines"i kurdu. Brüksel'den tek başına ayrılmamıştı Lara. O zamanlar arkadaşı ve yapımcı Rick Allison'da anavatanı Belçika'yı bırakıp Lara ile, Lara'nın yükselişi ve ünlenişi haline dönüşecek maceraya başlamıştı. Rick bundan birkaç yıl önce Lara'yla Brüksel'de bir barda karşılaşmış ve Ella Fitzgerald'in Summertime'ındaki vokallerinden etkilenmişti. İkili durmaksızın yeni şarkılar yazmaya ve kayıt etmeye başladı. Kızıl kiraz kuşu Kızıl kiraz kuşu ("Emberiza caesia"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasında sınıflandırılmıştır. Ayrıca pas renkli kiraz kuşu olarak da adlandırılır. Güneydoğu Avrupa'ya özgü bir türdür. Türkiye ve Yunanistan'da genellikle Ege havzasında yaşar. Başı grimsi,gerdanı kızılımsıdır. Göz çevresi beyazdır. Gagası ise pembeye çalar. Çalılıklarda yaşar. Eurovision Şarkı Yarışması'nda Bosna-Hersek Bosna-Hersek, Kvalifikacija za Millstreet elemesinde 2. olmasından dolayı ilk katılımını yılında gerçekleştirmiş, O yıldan beri Eurovision Şarkı Yarışması'na 19 kez katılmıştır. Ülke daha önce Yugoslavya'nın bir parçası olarak katılmıştır. Bosna-Hersek en iyi sonucunu yılında "Lejla" adlı şarkısıyla Hari Mata Hari müzik grubu ile 3. olarak almıştır. Bu sonuçla ülkenin yarışmadaki tek ilk 5'teki derecesidir. Bosna-Hersek Dino Merlin ( ve ) sırasıyla 7. ve 6., Deen () 9., Laka () 10. ve Regina () 9. olmak üzere beş kez ilk 10'da yer almıştır. Bosna-Hersek yılında Finansal kriz nedeniyle yarışmadan çekilmiş, yılında geri dönmüş bu yarışmada yarı finalde 11. olarak Eurovision tarihinde ilk defa finale çıkamamıştır. Bosna-Hersek yarışması'nda yeniden çekilmiştir. Renklerin anlamları Yazar ödülü Şili arması Arma, 24 Haziran 1834'ten beri Şili'nin resmi devlet armasıdır. Ortada, içinde ülke sancağının görüldüğü, kenarları altın olan bir kalkan bulunur. Üstünde yine aynı renklerde, mavi-kırmızı ve beyazdan oluşan tüyden bir tuğ vardır. Solda Huemul olarak da bilinen And geyiği ve sağ tarafta ise And kondoru, kalkanı tutarak hizmet ederler. Her ikisi de taç giymiştir. Bunların hepsi, altın bir nakış üzerinde durur. Bunun üzerinde de ülke sloganı, "Por la Razón o la Fuerza" (İsp: "Mantıkla ya da güçle") yazılı bir kurdele vardır. 2007 BirleÅŸik Devletler Grand Prix 2007 Birleşik Devletler Grand Prix'i sezonun 7. yarışıdır. 17 Haziran 2007 tarihinde Amerika Birleşik Devletleri'nde gerçekleştirilmiştir. Harry Potter and the Philosopher's Stone (film müziği albümü) Harry Potter ve Felsefe Taşı film müziği, orijinal adı Harry Potter and the Philosopher's Stone (soundtrack) albümü 30 Ekim 2001'de piyasaya çıkmıştır. Eurovision Şarkı Yarışması'nda Arnavutluk Arnavutluk ilk katılımı 2004 yılından günümüze 16 kez Eurovision Şarkı Yarışması 'na katılmıştır. Arnavut Ulusal Yayıncısı Radio Televizioni Shqiptar (RTSH) her yıl gösteriyi yayınlamakla birlikte Arnavut katılımcının belirlendiği Festivali i Këngës festivalini organize ediyor. 2004 yılında Arnavutluk'un Eurovision'daki ilk katılımcısı Anjeza Shahini finalde yedinci olmuştur. Ülke en iyi derecesini 2012 yılında finalde Rona Nishliu ile beşinci olarak almıştır. RTSH kanalı aslında 2003 yılında yapılan Eurovision Şarkı Yarışması'na ilgi gösterdi ve yayınlama kararı aldı hatta o yıl yapılan yarışmaya katılım başvurusu kabul edildi. İlk olarak Üç ülkenin daha katılım içi başvurusu kabul edildi fakat Avrupa Yayın Birliği o yıl format değişikliğe gidemediğinden dolayı Arnavutluk'un da bulunduğu üç ülke ilk katılımını bir sonraki yıl gerçekleştirmek zorunda kaldı. Renklerin anlamları Kurt von Schleicher Kurt von Schleicher (7 Nisan 1882 - 30 Haziran 1934), Adolf Hitler'in iktidara gelmesinin arifesinde Weimar Cumhuriyeti'nin şansölyeliğini yapmış (1932-33) Alman asker ve siyasetçi. Brandenburg an der Havel'de Prusyalı bir subayın oğlu olarak doğdu. Harp Okulu'nu bitirdikten sonra Teğmen olarak 1900 yılında Prusya Ordusu'na katıldı. 1909 yılında Franz von Papen ile birlikte Prusya Askeri Akademisi katıldı ve daha sonra Prusya Genelkurmay Demiryolu Bölümü'ne atandı. I. Dünya Savaşı çıktıktan sonra Yüzbaşı rütbesindeyken Genelkurmay'a atandı. Verdun Muharebesi'ne katıldı. 1917 yılında 237. Tümen Kurmay Başkanı olarak kısa bir süre görev yaptıktan sonra tekrar Genelkurmay Karargâhına atandı. 1918 yılında Wilhelm Groener'in Genelkurmay Başkanı olmasından sonra Genelkurmay Askeri Komiserliği'ne atandı ve Alman Ordusu'nun fiili komutanı olarak kabul edildi. Groener'in en güvenilir yardımcısı olarak, sivil ve askeri yetkili bir hale geldi. 1929'da tümgeneralliğe yükseltildi. Sonraki üç yıl içinde Savunma Bakanı Wilhelm Groener, Şansölye Heinrich Brüning ve Cumhurbaşkanı Paul von Hindenburg'la birlikte Weimar Cumhuriyeti'nin en etkili kişilerinden biri durumuna geldi. Bir süre sonra Brüning ve Hindenburg'la anlaşmazlığa düştü ve Brüning'in görevden alınarak yerine Franz von Papen'in getirilmesinde önemli rol oynadı. Aynı dönemde savunma bakanlığına getirildi. Papen'in 1 Aralık 1932'de istifa etmesi üzerine, onun yerine şansölye oldu. Bu görevi sırasında Nazilerin yasaları çiğnemelerini engellemeye çalıştı ve bu amaçla Adolf Hitler'e ordunun denetiminin kendisinde kalması koşuluyla bir hükûmet kurmayı önerdi. Bu öneriyi reddeden Hitler, bu tarihten sonra Schleicher'i baş düşmanı olarak görmeye başladı. 1933'te Hindenburg, Schleicher'ı görevden alarak yerine Hitler'i atadı. Bir buçuk yıl sonra, Uzun Bıçaklar Gecesi'nde Hitler'in baş kurbanlarından biri oldu ve Hitler'in SS'leri tarafından öldürüldü. Evinde vurularak öldürülen Kurt von Schleicher'in seslerini duyan karısı odasına geldi. Bunun üzerine o da vurularak öldürüldü. Criss Oliva Christopher "Criss" Michael Oliva (d. 3 Nisan 1963, Pompton Place, New Jersey - ö. 17 Ekim 1993, Florida) Kardeşi Jon Oliva ile birlikte Savatage grubunun kurucusu ve ön gitaristi olarak bilinir. Dört çocuklu bir ailenin en genç bireyi olarak dünyaya gelmiştir. Criss küçüklüğünde ailesine tanımıyla çok şımarık bir çocuktu.Criss’in çocukluğu boyunca ailesi birçok kez ev değiştirdi ve en son Florida’ya taşınmadan önce Kaliforniya eyaletinde dört sene oturdular. Müziğe olan ilgisini ilk olarak Kaliforniya’da oturdukları sürede kazanan Criss sonradan Florida’ya taşındıklarında da bu ilgisini devam ettirdi. Kendini geliştirmek için gitarla uzun saatler harcayan Criss bir yandan da sürekli dinlediği parçaların notalarını çıkarmaya çalışırdı. Criss ve kardeşi Jon sırasıyla "Tower" ve "Alien" isimli gruplarda çalıp ayrıldıktan sonra 1978 yılında birlikte "Avatar" isimli grubu kurdular. Daha sonradan Steve Wacholz adında bir elemanla tanışan ikili evlerinin arka bahçesindeki bir kulübede – grubun deyimiyle “The Pit” – çalışmaya devam ettiler. Steve’e bir sert çalışından dolayı “Doctor Hardware Killdrums” lakabını taktılar ve genelde kısaca “Doc” derlerdi. Criss, Jon ve Steve bir süre Clearwater (Florida eyaletinde) ve Tampa (Florida eyaletinde ailesi ile birlikte 70'lerin sonuna doğru taşındılar) çevresindeki barlarda çaldılar.1981’de gruba Keith Collins dahil oldu ve Jon’un bastaki görevini devraldı. 1982 yılında grup Par Records etiketi ile bir EP yayımladı. Daha sonra da stüdyoda ilk albümünü kaydeden grup albümün yayımlanmasına kısa bir süre kala Avrupalı bir başka Avatar ismindeki grup ile isim konusunda telif anlaşmazlığı yaşadı ve hemen bir çözüm arayışına girdi. Avatar ile Savage kelimelerinin birleşiminden oluşan Savatage ismini grup kendine yeni isim olarak seçti. Farklı müzikal stilleri içeren ilk iki albüm 1983’te yayımlanan "Sirens" ve 1985’te yayımlanan "The Dungeons are Calling" yine Par Records etiketini taşıyordu. 1984 yılında Criss, Florida Safety Harbor yakınlarında Philippe Park’taki orta okulundan beri kız arkadaşı olan Dawn Hoppert ile evlendi. Bu arada 1985 yılında Atlantic Records ile anlaşma imzalayan ve sonrasında Atlantic ile altı tane albüm yayımlayan Savatage kariyerinin zirvesine ulaştı. Grubun “Altın Çağı” olarak adlandırılan bu zamanda 1987 yılında yayımlanan albüm "Hall of the Mountain King" ile ilk kez grupla çalışmaya başlayan prodüktör Paul O’Neill’in de çok büyük payı vardı. Criss’in eşsiz gitar yeteneği çalış şekli kendisine birçok hayran kazandırdı ve bunlardan birisi de "Hall of the Mountain King" albümünün peşinden düzenlenen turnede beraber çaldıkları Megadeth’in lideri Dave Mustaine’di. 1989 yılında gruptan Jeff Young’ın ayrılmasıyla bir gitariste ihtiyaç duyan Dave Mustaine’in ilk teklif götürdüğü isimlerden birisi de Criss Oliva idi. Ancak Criss bu teklifi redderek ve kardeşi ile birlikte Savatage’ta çalmaya devam etti. Megadeth ise gruba gitarist olarak Marty Friedman’ı getirdi. Savatage 1989 yılında bazı kısımlarını Jon’un rehabilitasyonda tedavi gördüğü sürede yazdığı "Gutter Ballet" albümünü yayımladı. Savatage, Criss’in kazandığı büyük beğeninin de etkisiyle aralıksız olarak çalışmalarına ve turlara devam etti. Criss’in en büyük hayali 1991 yılında yayımladıkları "" albümünün platinyum ödül almasıydı. Bu albümün gruba şimdiye dek kazandıkları en büyük başarıyı sağlaması ve gruba birçok yeni hayran kitlesi kazandırması Criss’i son derece memnun etti. Bu albümün yayımlanmasının ardından sırasıyla 1992 ve 1993 yıllarında Jon Oliva ve Steve Wacholz gruptan ayrıldılar. Sonrasında ön vokal olarak Jon’un yerine Zachary Stevens ve Steve’in yerine ise Jeff Plate getirildi ve 1993 yılında "Edge of Thorns" isimli albüm yayımlandı.Criss’in karısı Dawn Oliva’nın yer aldığı "Edge of Thorns" albümünün kapak resmi tasarımı Gary Smith tarafından yapıldı. Criss’in gitar kaplama yüzeylerinin tasarımı da Gary Smith’e aittir. 1993 yılında Criss Oliva ile yapılan bir röportajda albümün kapak resmindeki ağaçlardaki yüzün Jon Oliva olduğuna dair bir bilgi edinilse de prodüktör Paul O’Neill bunun gerçeği yansıtmadığını söylemiştir. 17 Ekim 1993 tarihinde gece