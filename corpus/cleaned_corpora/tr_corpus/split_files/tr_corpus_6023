Başkanı'nın özel izni ile katılabildi ve çalışması Légion d'Honneur (Onur Madalyası) nişanıyla ödüllendirildi; bir yıl Roma'da öğrenim gördü. 1897'de Türkiye'ye döndü. Sirkeci'de bir yazıhane açtı;Mimar Kemalettin Bey ile birlikte Türk mimarisine yeni bir milli kimlik kazandırma çabalarına girişti. O güne kadar mimarlık hizmeti yerli gayri-müslüm azınlık ile İtalyan ve Fransızların elinde olduğundan, bir Türk’ün mimarlık bürosu açması toplumda hayretle karşılanmıştı.. Vedat Bey, Türklerin mimarlık mesleğini beceremeyeceği koşullanmasını yok etmek için özel bir çaba harcadı. Serbest mimarlığı sürdürürken 1899'da İstanbul Şehremaneti mimarlığına getirildi, Cemil Topuzlu Paşa'nın şehreminliği süresince “"Heyet-i Fenniye Reisi"” olarak çalıştı. Ertesi yıl Sanayi-i Nefise Mektebi'nde mimarlık tarihi dersleri verdi. 1900 yılında Musa Kazım Bey'in kızı Firdevs (Dino) Hanım ile evlenen Vedat Bey, bu evlilikten dört çocuk (Nihat Vedat Tek, Selime Yekta Işıtan, Saadet Ejder, Belkıs) sahibi olmuştur. O yıllarda II. Abdülhamit'in 25. tahta çıkma yıldönümü dolayısıyla imparatorlukta büyük bir yapım faaliyeti başlamıştı. Bu kapsamda Zeynep Hanım Konağı’nın “"Darü’l Hayr"” olarak yeniden düzenlenmesi işi Vedat Bey’e verildi. Yapılacak okula, 93 Harbi’nde şehit düşen askerlerin çocukları alınacak ve bir sanat sahibi olmaları sağlanacaktı. Vedat Bey, konağın dönüşümünü gerçekleştirdi. Darü’l Hayr’ın düzenlenmesinin ardından geçmişte babasının da valilik yaptığı Kastamonu’da Hükümet Konağı’nı tasarladı. Bu yapı, Mimar Vedad'ın ""milli mimari"" olarak adlandırılan üslubun özellikleri atfedilebilecek ilk yapısıdır. Gerek Darü'l Hayr kurulması için gösterdiği çabalar, gerekse Kastamonu Hükümet Konağı için gerçekleştirdiği proje sayesinde gözde bir mimar haline geldi ve 1905'te Posta Telgraf Nezareti mimarlığı görevine getirildi. Postane-i Amire'nin yapım işi kendisine verildi. 1905-1909 arasında inşası süren bu bina, hayatının en önemli projesi idi. Kendisine ""Legion d'Honneur""; ""Mecidi"" ve ""Osmani"" nişanları ve ""Sanayi madalyası"" kazandırdı. Postane binasına bağlı olarak Hubyar Mescidi’ni inşa etti. Postane inşaatı devam ederken Sultanahmet'te “"Defter-i Hakani"” (Tapu ve Kadostro Müdürlüğü) binasının yapım işi de kendisine verildi. Meşrutiyetin İlanı üzerine harap durumdaki Meclis-i Mebusan binasının yenilenmesi ile görevlendirildi. Mimar Fossati tarafından eski Darülfünun için yapılmış olan bu yapıyı da büyük bir başarı ile yeniledi. Ertesi sene Sutan Abdülhamit tahtan indirilmiş; Mehmet Reşat’ın sultan olmuştu. Yeni sultanın tahta geçtiği gün Mimar Vedat, "Sermimar-ı Hassa" (sarayın başmimarı) olarak görevlendirildi. Bu görevi boyunca yirmi adet sarayın bakım ve yenileme işleri ile ilgilendi. Vedat Bey, 1914'te istifa ederek ayrıldığı sermimarlık görevinin ardından yine saray yapıları ile ilgilenmek üzere "Emalk-i Hakani mimarı" (padişah binaları mimarı) olarak çalışmaya başladı Ancak ertesi sene Vahdettin'in tahta çıkması üzerine saltanat değişim kuralları gereği bu görevinden alındı. Böylece altı yıl süren saray görevi son buldu. I. Dünya Savaşı sırasında ise Harbiye Nazırı Enver Paşa tarafından "Harbiye Nezareti başmimarlığına" atandı ve bu görevi üç yıl sürdürdü. O yıllarda Sirkeci’deki "Mesadet Hanı"’nı (şimdiki Liman Hanı) Sultanın çocukları için yaptırdı; Haydarpaşa Vapur İskelesi’ni, Cemil Topuzlu Köşkü'nü, Moda İskelesi'ni, Fatih’teki "Tayyare Şehitleri Anıtı"’nı yaptı. Cumhuriyet’in ilanından sonra Ankara’ya çağrıldı. Anıtsal bir yapı olan Cumhuriyet Halk Fırkası Mahfelini inşa etti (bu yapı sonraları ikinci T.B.M.M binası olarak kullanıldı); Atatürk için Gazi Köşkü’nü düzenledi. Sıhhiye Vekaleti için Ankara Palas planlarını hazırlarken bu işin Mimar Kemaleddin'e devredilmesi ve parasının ödenmemesi onun için bir hayal kırıklığı oldu. Siparişlerinin elinden alınması üzerine tüm resmi görevlerinden ayrılarak Ankara’yı terk etti; İstanbul’a dönüp 1942’ye kadar serbest mimar olarak çalıştı. 1925'te Sanayi-i Nefise Mektebi'ndeki ilk Türk öğretim görevlisi oldu; bir yandan da Yüksek Mühendis Mektebi'nde ders verdi. 1930’lu yıllarda çoğu Nişantaşı’nda olmak üzere pek çok apartman yaptı. Kendisi de Teşvikiye'de 1928'de kendisi için yaptırdığı apartmanda yaşadı. Zaman zaman güncel mimarlık ve kent tasarımı sorunlarını konu edinen yazılar da yazdı. 1942 yılında İstanbul'da öldü. Edirnekapı Şehitliği’ne defnedilmiştir. MÃ– 674 MÃ– 673 Sadri Şener (d. 21 Ağustos 1951, Trabzon), Türk inşaat mühendisi ve spor yöneticisi. 1992-1994 ve 2008-2013 yılları arasında iki kez Trabzonspor kulübünün başkanlık görevini yürütmüştür. Başkanlığı döneminde 3'ü yabancı olmak üzere 6 teknik direktörle çalışırken, 2 Türkiye Kupası, 1 Başbakanlık Kupası ve 1 tane de Türkiye Süper Kupası şampiyonluğu yaşamıştır. Şener, 60'lı ve 70'li yıllarda Trabzon milletvekilliği, Orman ve Devlet bakanlıkları yapan Ahmet Şener'in oğludur. Ayrıca Kocaeli Üniversitesi Rektörü Prof. Dr. Sezer Şener Komsuoğlu'nun kardeşi, TAV Havalimanları Holding CEO'su Mustafa Sani Şener'in de ağabeyidir. Sadri Şener, 1951 yılında üç çocuklu Ahmet ve Feride çiftinin ortanca çocuğu olarak Trabzon'da doğdu. Aslen Tonyalı olan Şener, babasının siyasetçi olması nedeniyle ilk, orta ve lise öğrenimini Ankara'da tamamladı. 1973 yılında İstanbul Teknik Üniversitesi İnşaat Fakültesi'ni bitirdi ve inşaat yüksek mühendisi oldu. 1973-1977 yılları arasında çeşitli müteahhitlik firmalarında çalıştı. 1977'den itibaren ise müteahhitlik ve turizm işleriyle uğraşmaya başladı. Sadri Şener, Trabzonspor'da ilk olarak 11 Ocak 1986'da yapılan kongrede Mehmet Ali Yılmaz'ın listesinden yönetim kuruluna seçilerek, bu kurulda üye olarak görev yaptı. İki yıl üyelik yaptıktan sonra 14 Mayıs 1989'daki 9. olağanüstü kongrede bu kez başkan yardımcılığına getirildi. Şener, Mehmet Ali Yılmaz'ın 20 Kasım 1991'de Gençlik ve Spordan sorumlu Devlet Bakanı olmasının ardından 12 Ocak 1992'de yapılan olağanüstü genel kurula kadar başkanvekili sıfatıyla kulübe başkanlık yaptı. 25 Aralık 1991'de Trabzonspor başkanlığına aday olduğunu açıkladı. 12 Ocak 1992'de yapılan 10. olağanüstü genel kuruldaki başkanlık seçiminde yarıştığı eski başkanlardan Mustafa Günaydın'dan 110 oy fazla alarak, 227 oyla Trabzonspor'un 10. başkanı oldu. Sadri Şener başkanlığındaki ilk yılında Trabzonspor ligi 4. bitirirken, Türkiye Kupası'nda finale çıktı. İki maç üzerinden oynanılan final karşılaşmasında bordo mavililer Bursaspor'a ilk maçta 3-0 yenilirken, ikinci maçta bir mucizeye imza atarak sahadan 5-1'lik galibiyetle ayrıldı ve kupaya uzandı. Böylece Trabzonspor, 8 yıl aradan sonra ilk kez bir kupa kazanmış oldu. Bu zaferin ardından bir ay sonra oynanılan Cumhurbaşkanlığı Kupası ise 2-1'lik sonuçla Beşiktaş'a kaybedildi. Sadri Şener, sezon sonunda Urbain Braems'in yerine takımın başına yine Belçikalı olan Georges Leekens'i getirdi. Leekens'li Trabzonspor her ne kadar UEFA Kupa Galipleri Kupası ikinci turunda elense de ligin ilk yarısını lider Kocaelispor'un üç puan gerisinde 5. tamamladı. Şener, 10 Ocak 1993'teki olağan genel kurulda bir kez daha Mustafa Günaydın ile başkanlık için yarıştı. Bu yarıştan 934 oy alarak galip çıktı ve ikinci kez Trabzonspor başkanlığına seçildi. O sezon bordo mavili ekip ligi 60 puanla 3. sırada tamamladı. Şener, 8 Temmuz 1993'te Leekens'in yardımcılığına Şenol Güneş'i getirdi. Ancak 4. haftadaki 1-0'lık Karşıyaka yenilgisinden sonra Leekens'in görevine son verildi ve onun yerine Güneş, tek yetkili olarak Trabzonspor'un başına getirildi. Buna rağmen Güneş de Karadeniz temsilcisinin kötü gidişatına çare olamadı. Önce UEFA Kupası'ndan elenilmesi daha sonra da Fenerbahçe ve Galatasaray'a puanlar kaybedilmesi Sadri Şener'in büyük tepki almasına yol açtı. Şener, bu dönemde kulüp tarihinin en sevilen yabancı futbolcularından olan Arçil - Şota kardeşlerin transferlerini de gerçekleştirdi. 20 Kasım 1993'te deplasmanda Beşiktaş'la oynanılan ve 7-1 gibi tarihi bir farkla biten lig maçından sonra Sadri Şener istifa etti. Ancak, bu yenilgiden sonra üst üste alınan galibiyetler ve divan kurulunun baskısı sonucunda kongrede yeniden başkanlığa aday oldu. 18 Aralık 1993'te yapılan kongrede tek aday olan Şener, 369 oydan 366'sını alarak üçüncü kez başkanlığa getirildi. Trabzonspor, sezonun ikinci yarısındaki çoğu maçta rakiplerini farkla yenerken, ilk yarıda tarihi yenilgi alınan ve kulübün karışmasına neden olan Beşiktaş ise 4-2 mağlup edildi. Trabzonspor sezon sonunda ligi bir önceki sezon olduğu gibi yine 3. bitirirken, Fenerbahçe ile oynanılan Başbakanlık Kupası 4-3'lük skorla kazanıldı. Bu kupa Şenol Güneş'in teknik direktör sıfatıyla kazandığı ilk kupa olurken, maçta Trabzonspor'un iki golünü Şota, bir golünü de Arçil attı. Sadri Şener, 1994 yazında aleyhine çıkan haciz kararları sonucunda 12 Eylül 1994'te kulübe gönderdiği bir faksla işlerinin yoğunluğunu öne sürerek istifa etti. Şener'in istifası Trabzonspor yönetimi tarafından kabul edildi ve Asbaşkan Faruk Nafiz Özak başkanlık görevine getirildi. Buna dönemde çoğu şirketi iflas eden Şener, sahibi olduğu "Simge İnşaat" ile Atatürk Havalimanı'nın üçüncü pistinin inşaatını üstlendi. 1998 yılında başlanan inşaat 2001 krizinin çıkması ve inşaata ayrılan ödeneğin kesilmesi nedeniyle tamamlanamadı. 2006 yılının Nisan ayında Tasarruf Mevduatları Sigorta Fonu Şener'in bankalara olan borçları nedeniyle Bodrum'daki sahibi olduğu "Lord Byron" adlı yatına el koydu. Sadri Şener, Trabzonspor'daki başkanlık görevinden ayrıldıktan yaklaşık 14 yıl sonra, 7 Aralık 2007'de Trabzonspor başkanlığına aday olduğunu açıkladı. 2,5 ay gecikmeli olarak 10 Şubat 2008'de yapılan olağan kongrede rakibi İbrahim Hacıosmanoğlu'nu geride bırakarak, 3 bin 296 üyenin 2 bin 151'nin oyunu alarak bir kez daha Trabzonspor başkanlığına seçildi. Görevi Nuri Albayrak'tan devralan Şener, ilk olarak mevcut teknik direktör Ersun Yanal'la çalışmaya devam kararı aldı. 1 ay sonra da takımdan ayrılmak istemesi nedeniyle Gökdeniz Karadeniz 8.7 milyon € karşılığında Rusya'nın Rubin takımına satıldı. O sezon bordo mavili ekip ligi 49 puanla 6. sırada tamamlamasına rağmen Şener, bir kez daha Ersun Yanal'la çalışmaya devam kararı aldı. 2008-09 sezonu başında Trabzonspor'da hem kadro hem de idari olarak birçok yeniliklere gidildi. Aralarında Gökhan Ünal, Selçuk İnan ve Gustavo Colman'ın da bulunduğu 20'nin üzerinde futbolcu transfer edildi. Hüseyin Avni Aker Stadyumu'nun kapasitesi artırılarak, maraton tribünün çatısı kaldırıldı. Ayrıca Değirmenderespor'un adı değiştirilerek Trabzon Karadenizspor'a dönüştürüldü ve genç futbolcular bu pilot takıma gönderildi. Bunun yanında "Ülker Alpella Basketbol Takımının" tüm hakları Trabzonspor'a devredildi ve Türkiye Basketbol 2. Ligi'nde mücadele etmeye başladı. Bordo mavili ekip sezonun ilk yarısını ikinci bitirmesine rağmen, ikinci yarının başında düşüşe geçti. Sadri Şener, 25 Nisan 2009'da oynanılan ve 3-0 kaybedilen Sivasspor maçından sonra karşılıklı anlaşarak teknik direktör Ersun Yanal'ın görevine son verdi. 65 puanla ligi üçüncü bitiren Trabzonspor'u son 5 hafta PAF takım antrenörü Ahmet Özen çalıştırdı. Sadri Şener, 2009-10 sezonu için Samet Aybaba ile anlaşılmasına rağmen, yönetim içinden gelen tepkiler sonucunda "Olağanüstü Genel Kurul"'a gitme kararı aldı. Daha sonra birçok yabancı teknik direktörle görüşülmesinin ardından 23 Haziran 2009'da takımın başına Belçikalı Hugo Broos getirildi. 4 Temmuz'da yapılan ve tek aday olarak seçime giren Şener, kullanılan 786 oyun, geçerli olan 648'ini alarak yeniden başkanlığa seçildi. Brooslu Trabzonspor, çıktığı 13 lig maçında sadece 18 puan toplayabilince, yönetim Belçikalı teknik direktörün görevini son verdi. 5 futbolcu da formsuzlukları nedeniyle kadrodışı bırakıldı. Sadri Şener, 1 Aralık 2009'da teknik direktörlüğe 3,5 yıllığına Şenol Güneş'i getirerek, ikinci kez Güneş'le çalışmaya başladı. Şenol Güneş ile birlikte çıkışa geçen Trabzonspor, 5 Mayıs 2010 tarihinde Fenerbahçe ile oynanılan Türkiye Kupası finalini 3-1'lik sonuçla kazanarak, 8 kez kupayı müzesini götürdü. Maçtan önce Sadri Şener'in "Fenerbahçe'yle çok kısa bir zaman dilimi içerisinde üst üste 3 maç oynayacağız, biri bugün finalde, biri ligin son haftasında, son olarak da Süper Kupa finalinde" şeklindeki açıklamaları özellikle Bursaspor taraftarları tarafından tepkiyle karşılandı. Ligin son hafta maçında Fenerbahçe ile karşılaşan Trabzonspor rakibiyle 1-1 berabere kalarak sarı lacivertli ekibin şampiyonluğu Bursaspor'a kaptırmasına neden oldu. Trabzonspor o sezon ligi 57 puanla 5. sırada bitirirken, UEFA Avrupa Ligi'ne katılmaya hak kazandı. Ertesi sezona Bursaspor'la oynanılan Süper Kupa maçıyla başlayan Trabzonspor, kupayı 3-0'lık sonuçla kazandı. Bu kupa Sadri Şener'in başkanlığında, kulüp müzesine götürülen 4. kupa oldu. 2010-11 sezonuna çok iyi bir başlangıç yapan Karadeniz temsilcisi ligin ilk yarısını 42 puanla en yakın rakibinin 4 puan önünde lider tamamladı. Şener, 19 Aralık 2010'da yapılacak olan olağan kongre için bir kez daha başkanlığa adaylığını koydu. Rakipsiz olarak seçime girdiği 61. genel kurulda 1792 oydan, geçerli olan 1658 oyun tamamını alarak bir dönem daha başkan seçildi. Trabzonspor sezonun ikinci yarısına kötü bir başlangıç yaparak, ilk üç hafta galibiyet alamadı. Şener'in, sezonun bitmesine birkaç hafta kala Aziz Yıldırım'dan sonra Recep Tayyip Erdoğan'ı ziyaret etmesi camianın bazı kesimlerinde tepkiyle karşılandı. Trabzonspor, başa baş geçen bir yarıştan sonra şampiyonluğu ikili averajla Fenerbahçe'ye kaptırdı. Ancak sezon bittikten sonra başlatılan şike davası sonucu sezonun şampiyonu Fenerbahçe UEFA Şampiyonlar Ligi'nden men edildi. Yerine o sezonun 2.si Trabzonspor UEFA Şampiyonlar Ligi gruplarına alındı. Grubu 7 puanla 3 sırada bitiren Trabzonspor, UEFA Avrupa Ligi son 32 turunda PSV Eindhoven'a elendi. Ligi de o sezon 3. olarak bitirmiştir. Sadri Şener, şike davası kapsamında 11 Temmuz 2011'de gözaltına alındı. Daha sonra savcılık tarafından ifadesi alınan Şener, 200.000 TL kefalet karşılığında serbest bırakılması talebiyle mahkemeye sevk edildi. Kefaleti ödenen Şener, mahkeme tarafından yurt dışına çıkış yasağı konularak serbest bırakıldı. 25 Ağustos 2011 tarihinde de Sadri Şener'in yurt dışına çıkış yasağı kaldırılmıştır. Sadri Şener, İstanbul 16. Ağır Ceza Mahkemesinde görülen şike davasında tutuksuz olarak yargılanmış ve beraat etmiştir. Ayrıca TFF tarafından yapılan sportif yargılamada da aklanmıştır. Beraat kararı Yargıtay 5. Ceza Dairesi tarafından da onanmıştır. Sadri Şener, eski bir öğretmen olan Yüksel Şener ile evlidir. Eşi, 20 Kasım 1993'te Beşiktaş'a karşı 7-1 kaybedilen lig maçından sonra öğretmenliği bıraktı. Çiftin İngiltere'de avukatlık yapan Zeynep adında bir kızları vardır. Şener, Turgut Özal döneminde yap-işlet-devret modeliyle kurduğu Bodrum'daki Manastır Oteli'nin de sahibidir. Engin Varol Engin Varol (d. 17 Şubat 1949, İstanbul), ressam. Babası deniz astsubayı, annesi ev hanımıydı. Öğrenim hayatından sonra serbest muhasebecilik ile uğraştı, ticaret hayatına atıldı. İçindeki sanat aşkı karşı konulamaz bir hal alınca, maddi birikimlerini tablo ve sanat eserleri alımına harcamaya başladı; bir yandan da dönemlerine damgasını vurmuş ressamların hayatlarını, eserlerini araştırıyordu. Kısa zamanda hatırı sayılır bir resim koleksiyonuna sahip oldu. Dünyanın dört bir yanından Türkiye'ye gelen yetenekli ressamlara maddi olanaklar sağlamaya başladı, sergi açmalarına ve isimlerini duyurmalarına yardımcı oldu, tekniklerini ve eserlerini gözlemledi. Araştırdığı ressamlar arasında özellikle Vincent van Gogh ve Leonardo da Vinci'den çok etkilendi. Ancak, artık araştırma ve yardım gibi faaliyetler sanat açlığını doyurmaya yetmiyordu. İlk eserlerini meydana getirmeye başladı. Mistisizm ve sürrealizm etkisindeki tablolarını seriler halinde meydana getirdi, etkilendiği olay ve kişileri zihninde canlandırarak yaptığı resimlerini yine aynı olay veya kişilere atfederek gruplandırdı. Sanatçı, İstanbul ve Bodrum'daki atölyelerinde çalışmalarına devam etmektedir. Süreyya Sadi Bilgiç Süreyya Sadi Bilgiç (d. 16 Temmuz 1961 Ankara, Türkiye), Türk siyasetçi. İstanbul Üniversitesi İktisat Fakültesi İktisat-İşletme-İstatistik disiplinlerinden mezun oldu. Almanya'da Goethe Enstitüsü ve Münih Üniversitesi'nde Almanca eğitimi aldı. 23 yıl yurt içinde ve dışında özel sektörün değişik iş kollarında yönetici yardımcısı, üst düzey yönetici ve iş sahibi olarak çalıştı. Ağırlıklı olarak Bilgi İşlem İleri Teknoloji Uygulamaları, Tekstil ve Perakende sektörlerinde görev aldı. XXIII., XXIV. ve XXV. Dönem Isparta milletvekilidir. Evli ve iki çocuk babasıdır. 1950’den 27 Mayıs ihtilaline kadar DP Isparta milletvekilliği yapan ve Yassıada'da idamla yargılanan vekiller arasında yer alan Sait Bilgiç'in yeğenidir. 1.(XII) Dönem Isparta, 2.(XIII), 3.(XIV) 4.(XV) ve 5.(XVI) Dönem İstanbul Milletvekilliği ile Ulaştırma ve Milli Savunma Bakanlıkları yapan Sadettin Bilgiç'in oğludur. 1 Kasım 2015'te yapılan 26. Dönem Milletvekili Genel Seçimlerinde Ak Parti Isparta milletvekili seçilmiştir. 26. ve 27. Dönem TBMM'de Plan ve Bütçe Komisyonu Başkanlığı görevini yürütmüştür. 24 Şubat 2019 tarihi itibarıyla TBMM Başkanvekilidir. Mary Anning Mary Anning (21 Mayıs 1799 – 9 Mart 1847), Britanyalı fosil biriktiricisi ve paleontolojist. 1809 ve 1811 yılları arasında henüz 10-12 yaşlarındayken dinozor kalıntıları keşfetmiş ve bu kalıntıları bir bütün olarak gün yüzüne çıkarmıştır. Bu fosil bir T-Rex fosilidir. Bu keşfi sayesinde dünyanın ilk paleontolojisti unvanını kazanmıştır. Mary Anning ayrıca toprağı kazan ilk kadındır. Bu keşfi için Mary'e para vermek isterler. Fakat Mary bunu kabul etmez. "Ben kiralık değilim." der. Ayrıca Mary yaşlıyken 24 yaşındaki kızına kazandığı madalyonunu verir. Öldüğü zaman yatağında gülümsemesi ise onun insanlara sevgisinin kanıtıdır. Edip Ahmet YÃ¼kneki Bir nasihatname veya siyasetname niteliği taşıyan ve Karahanlı Türkçesinin önemli eserlerinden biri olan Atabetü'l Hakayık (Gerçeklerin Eşiği) adlı eseri günümüze ulaşmıştır. Doğduğu yer, doğum ve vefat tarihi konusunda belgelere dayanan kesin bir bilgi yoktur. Orta çağlarda Orta Asya’'nın üç farklı bölgesi olan Semerkant, Fergana ve Otrar'da aynı adı taşıyan köylerden hangisinde doğduğu konusunda araştırmacılar arasında görüş birliği sağlanmamıştır. Ahmet Yükneki eserini, Karahanlılar hanedanına mensup bir idareci olduğu düşünülen "Muhammed Dad Sipehsalar Bek"'e sunmuştur. Eserin günümüze ulaşan en eski nüshası 15. yüzyıl başına ait Semerkant nüshasıdır. Timurlular devrinde edebi faaliyetleriyle ilgilenmiş önemli devlet adamlarından biri olan "Emir Arslan Hoca Tarhan" tarafından düzenlenmiş bu nüshanın sonuna Arslan Hoca Tarhan'ın yazdığı ek kısmında Edip Ahmet'in doğuştan kör ve babasının adının "Mahmud" olduğu belirtilir. Eserlerinde sık sık hadis ve ayetlere değinmesi, onları açıklaması ve nasihatlerde bulunması Edip Ahmet Yükneki'nin Arapça bilen, tefsir ve hadis gibi İslâmî ilimleri tahsil etmiş bir kişi olduğunu göstermektedir. Eserde dindarlığın faziletlerinden, ilmin mutluluğa götüren yol oluşundan, cömertliğin bütün ayıpları, kirleri yıkayan, hatta şeref, şan ve güzellik artırıcı bir tabiat olduğundan, tevazuun iyiliğinden, kibrin ve ihtirasın kötülüğünden bahsedilmiştir. Eseri Kutadgu Bilig'in etkisinde yazdığı düşünülür. Ali Şir Nevai'nin "Nesayimü'l Mahabbe" adlı eserinde Edib Ahmet'in İmam-ı Azam'ın öğrencisi olduğundan bahsedilmiştir; gerçekle ilgisi bulunmayan bu rivayetin Edip Ahmet'in dinî kimliğinin ve bilgilerinin halk arasında İmam-ı Azam'a talebe olacak kadar yüksek görülmesi ile ilgisi olabilir. Şairin ölümü hakkında da bir bilgi bulunmaz. Gösteri Sanatları Merkezi Gösteri Sanatları Merkezi , tiyatro gösterileri yapan bir kurumdur.İlk oyunu Kocaeli'de, Süleyman Demirel Kültür Merkezi'nde Canko adlı kukla oyunudur.Oyunun prömiyer tarihi 13 Aralık 2015'dir. Kocaeli Büyükşehir Belediyesi Şehir Tiyatroları oyuncusu Selim Taylan Ertuğrul’un yazdığı ve yönetmenliğini yaptığı oyunda yine Şehir Tiyatroları oyuncusu Levent Muratoğlu ve Büyükşehir Belediyesi Tiyatro Okulu mezunu Sadettin Yalta’nın performanslarıyla seyirci ile buluşmuştur. Numa Pompilius Numa Pompilius, Efsanelere göre Romulus'un ardından tahta çıkan ikinci Roma Kralı. Romulus'un ölümünün ardından Romalılar Sabin kökenli bir adamı kral yaparak onun her iki Roma kabilesine de sadık olmasını amaçlamışlardır. Plutarch, Numa'nın Pomponius'un dört oğlunun en küçüğü olduğunu ve Roma'nın kurulduğu günlerde doğduğunu söyler. Hayatı katı bir disiplin içinde geçmiş ve evindeki tüm lükslerden uzak durmuştur. Sabinlerin kralı ve Romulus'un meslekdaş'ı Titus Tatius, tek kızı olan Tatia'yı Numa ile evlendirmiştir. On üç yıllık bir evliliğin ardından Tatia'nın ölmesi Numa'nın emekliliğini hızlandırmıştır. Plutarch, bazı yazarların onun Pompilia adında tek bir kızı olduğuna inandığını diğerlerin ise onun Pomponius, Pinus, Calpus ve Mamercus adında dört oğlu olduğuna ve bu çocukların Roma'nın saygın ailelerinden olan Pomponii, Pinarii, Calpurnii, Aemilii ve Pompilii'nin ataları olduğuna inandıklarını aktarır. Diğer yazarlar ise bunun yaranmak için uydurulmuş bir yalan olduğuna inanırlar. Numa'nın kızı Pompilia, Marcius II ile evlenmiş ve ileride kral olacak olan Ancus Marcius'u doğurmuştur. Numa, kendisine krallık görevi teklif edildiğinde yaklaşık kırk yaşındaydı. Sabinlerin Cures adını verdikleri ve daha sonra Romalılar ve Sabinlerin ortak olarak Quirites diye çağırmaya başladıkları şehirde yaşıyordu (Plutarch). Başlangıçta teklifi reddetmiş ancak babası ve Marcius I'in (Marcius II'nin babası) baskıları sonucu kabul etmiştir. Numa sonradan bilgeliği ve dindarlığıyla ünlendi; efsaneye göre su perisi Egeria ona akıllı bir kanun koyucu olmayı öğretmişti. Lütfunu göstermek için tanrı Jüpiter, gökyüzünden Palatine tepesi'ne üzerinde kehanet harfleri bulunan ve Roma'nın kaderinin bağlı olduğu bir kalkan düşmesini sağlamıştır. Bu kalkanın önemini anlayan Kral Numa bu kalkana benzeyen on bir kalkan daha yaptırmıştır. Tanrı Jüpiter'in bu kutsal kalkanları "ancilia" diye adlandırılıyordu ve her yıl Salii rahipleri tarafından bir geçit töreniyle halka gösteriliyordu. Efsanelere göre, Numa güneş ve ay yıllarına göre ayarlanabilen bir takvim yayınlamış ve "Pontifex" olarak adlandırılan rahiplerin ilk tüzüğünü oluşturmuştur. Plutarch, Numa tarafından oluşturulan diğer Roma kurumları üzerinde," "Numa, kendilerini Lacedaemonianların bir kolonisi olarak adlandırıan Sabinlerin soyundandır."" diyerek Numa'nın Sabinlerle olan ilişkisine işaret eden bir Laconia etkisi olduğunu bulmuştur. Numa'nın Roma'nın mevcut topraklarını "pagi" olarak böldüğü ve Roma'nın geleneksel meslek loncalarını kurduğuna inanılır: Numa aynı zamanda Vesta bakireleri kurumunu da oluşturmuştur. Numa, ""Romalılara tanrıları insan ya da hayvan şeklinde betimlemeyi yasaklamıştır. Önceleri kutsal olarak herhangi bir imaj ya da heykel bulunmuyordu; Krallığın ilk 170 yılında tapınaklar ve diğer kutsal yerleri inşa ettiler ancak içlerine hiçbir şekilde figür yerleştirmemişlerdir. İnsanları kutsal varlıkları ölümlü şeylerle tasvir etmenin dine saygısızlık olduğuna ve tanrıyı kavrayamacaklarını ancak anlayabileceklerine ikna etmiştir."" (Plutarch) Numa Pompilius MÖ 673 yılında yaşlılık nedeniyle ölmüştür. Ardılı Tullus Hostilius'tur. Numa hakkında var olan tarihsel verilerdeki tutarsızlıklar nedeniyle onun hakkında anlatılan hikâyeler efsane olarak kabul edilir. En ünlü olanı, MÖ 500 civarında öldüğü kabul edilen Pythagoras'la arkadaş olmasıdır. [Kaynak: T. Mommsen, Roma Tarihi]. Tiyatro Art Tiyatro Art ya da Art Tiyatro, oyuncu Mehtap Ar tarafından kurulmuş olan çocuk tiyatrosudur. İstanbul'un çeşitli semtlerinde, ilköğretim okullarında oyunlar oynamaktadırlar. Kurulduktan 6 yıl sonra Hacı Ömer Sabancı Vakfı tarafından desteklenmeye başlamıştır. Tiyatronun hedefi, tiyatroya gidemeyen çocukları tiyatroyla tanıştırmak ve onlara tiyatro sevgisi aşılamaktır. Tullus Hostilius Domus Tullus Hostilius (MÖ 673 – MÖ 641) Numa Pompilius'un ardından Roma tahtına çıkan üçüncü Roma Kralı. Yeni gelişen Roma'nın rakipleri olan Alba Longa, Fidenae ve Veii ile yapmış olduğu başarılı savaşlar sonucunda elde ettiği Latin topraklarıyla birlikte Roma topraklarını ilk kez Roma şehir duvarlarının ötesine genişletmiştir. Roma ve Alba Longa'nın temsilcileri olan Horatii ve Curiatii arasındaki çatışmalar onun saltanatı sırasında olmuştur. Kibirinin cezası olarak yıldırım çarpması sonucu öldüğü söylenir. Tullus Hostilius, Romulus'la oldukça fazla ortak özelliğe sahiptir. Her ikisi de çobanlar tarafından yetiştirilmiş, Fidenae ve Veii ile savaşmış, yurttaşlarının sayısını iki katına çıkarmış, orduyu düzenlemiş ve dünyaya bir fırtına sonucu düşen yıldırımla veda etmişlerdir. Romulus ve Numa, Ramnes ve Tities'i temsil etmektedir ve ulusun geleneksel dört elementini bir düzen içinde tamamlayabilmek için Tullus Luceres'i ve Ancus da Pleblerin kurucusu olarak listeye dahil edilmişlerdir. Saltanatının en önemli olayı olan Alba'nın yıkılması tarihi bir gerçek olarak kabul edilmektedir. Ancak ne zaman ve kimin tarafından yapıldığı kesin değildir — belki de daha geç bir zamanda kendi geleneksel anavatanlarını yakıp yıkmayı dine karşı bir saygısızlık olarak kabul eden Romalılar tarafından değil de Latinler tarafından yapılmıştır. Tullus Hostilius, senatörler tarafından Romalı olması ve büyük babasının Sabinlere karşı Romulus ile birlikte savaşması nedeniyle kral olarak seçilmiştir. Numa Pompilius'un ölümünün ardından barışın ruhunun zayıfladığı görülür. Romalılar ve Roma'nın dışındaki tepelerde oturan Alba Longalılar arasındaki dostluk, insanların birbirlerinin arazilerine ve bahçelerine baskınlar yaparak hayvan ve ürünlerini çalmaya başlamalarının ardından zamanla azaldı ve çatışmalar baş gösterdi. Alba'nın yöneticisi durumdan şikayet edince Tullus Hostilius tıpkı küçük bir çocuk gibi "Siz başlattınız!" dedi. Alba ve Roma orduları savaş hazırlıklarına başladılar. Alba diktatörü Mettius Fufetius çözüm olarak, her iki taraftan seçilecek üç kardeşin bir birleriyle dövüşmesini, kaybeden tarafın kazanan tarafın hakimiyeti altına girmesini içeren bir teklifte bulundu. Romalı Horatii kardeşler, Albalı Curiatii kardeşleri kılıç ve kalkanla yapılan bir dövüş sonucunda yendiler ve Horatius'lardan sadece biri hayatta kaldı. Böylece Alba Longa'lılar Roma idaresi altına girdiler. Albalılar bir savaşta Roma'ya yardım etmeyi reddedince, Hostilius Alba'nı diktatörü Mettius Fufetius'u iki farklı yöne giden arabalara bağlayarak öldürdü. Alba Longa'yı yıktı ve Albalılara yaşamaları için Caelian tepesini verdi. Efsaneye göre Tullus bir savaştan diğerine koşmaktan dolayı o kadar meşguldü ki, tanrılara hizmet etmeyi ihmal etmiştir. Tullus'un kendisinin de yakalandığı korkunç bir veba salgını Roma'yı etkisi altına alınca, Tullus tanrı Jüpiter'den yardım istemek için gizlice kurbanlar sunmaya karar verdi. Ancak bunu tam olarak yerine getirmedi ve hatalı dini ibadetleri tanrı Jüpiter tarafından yıldım düşmesi sonucu öldürülerek cezalandırıldı. Bu durum Romalılara kral seçiminde daha dikkatli olmaları yolunda gönderilmiş bir işaretti. Yeni kral olarak Numa Pompilius'un torunu Ancus Marcius'u seçtiler. Ancus Marcius Ancus Marcius (MÖ 640– MÖ 616), Tullus Hostilius'tan sonta tahta çıkan dördüncü Roma Kralı. Tıpkı saygın büyük babası Numa (Marcius II ve Numa'nın kızı Pompilia'nın oğludur) gibi, o da barışçı ve dindar birisiydi ancak topraklarını savunmak için savaşmak zorunda kalmıştı. Latinleri yenmiş ve sonradan plebler'in ataları olan bir kısmını Aventine Tepesi'ne yerleştirmiştir. Janiculumdaki mevzileri kuvvetlendirmiş, Tiber Nehri üzerine Pons Sublicius olarak bilinen ahşap köprüyü yaptırmış, Ostia limanını inşa ettirmiş, tuzla'lar kurmuş ve MÖ 625 yılında insanların ne yapılacaklarına karar verilene kadar tutulduğu bir hapishane inşa ettirmiştir. Bu zamana kadar en popüler cezalandırma yöntemi insanları sürgüne göndermekti. Ancus Marcius, ikinci ismi Numa Marcius'dan da anlaşılacağı üzere Numa'nın bir kopyası, sırdaşı ve onun pontifexidir. Ancus'un Numa'dan ayırt edilebilmesi için ilki, tibet üzerindeki ilk ahşap köprüyü inşa etmesine istinaden "köprü inşa eden" anlamındaki "pontifex" olarak tanımlanır. Numa gibi Ancus'da doğal nedenlerle ölmüştür. Ardılı olarak oğlu değil, Lucius Tarquinius Priscus başa geçmiştir. DOT DOT ya da DOT TİYATRO, İstanbul'da bulunan bir özel tiyatrodur. 2005 yılında kurulmuştur. Kurucuları Murat Daltaban, Süha Bilal ve Özlem Daltaban'dır. DOT'un salonu Maçka G-Mall'dadır. The Guardian gazetesinin “Haftanın En İyi 5 Tiyatro Oyunu” listesinde yer aldı. Gergedanlar oyunu, İskoçya'nın tiyatro ödülleri CATS-Critics Awards For Theatre in Scotland 2018’de aday olduğu yedi daldan dördünü aldı. En İyi Prodüksiyon – Gergedanlar (Rhinoceros), En İyi Yönetmen – Murat Daltaban, En İyi Erkek Oyuncu – Robbie Jack ve En İyi Müzik – Oğuz Kaplangı. Rebii Gorbon Rebii Gorbon (d. 1909, Üsküdar, İstanbul - ö. 1993, İstanbul), mimar, akademisyen. Prof. Dr. Rebii Gorbon, Cumhuriyet döneminin en önemli mimarları arasında kabul edilir. Rebii Gorbon, 1909 senesinde İstanbul Üsküdar’da dünyaya geldi. Rebii Gorbon’un sanata olan ilgisini erken yaşlarda başladı. Üsküdar’da geçen ilk gençlik yıllarında, ressam Cevat Erkul'un atölyesinde eğitim aldı. Galatasaray Lisesi’ni bitirdikten sonra, 1934 yılında İstanbul Devlet Güzel Sanatlar Akademisi’nin yüksek Mimarlık bölümünden mezun oldu. Aynı okulda 1960-79 seneleri arasında akademik kariyerine devam etmiş, ders vermiştir. Bilindiği kadarıyla, seramiğe olan ilgisinin ilk tohumları, 1940’larda eline geçen Fransızca bir seramik kitabı ile atıldı. Akademi eğitiminin ardından, bir süre Paris’te kaldı. Paris'in mimârî öğeleri, kültürü, tarihi ve müzelerinin zenginliği Gorbon’un ufkunu açtı. Avrupa’da çeşitli bölgelerde seramik üzerine incelemeler yaptı. Anadolu’da seramiğin ham maddesi olan kil ve kaolin bulunan bölgeleri araştırdı, Bozüyük, Bilecik gibi çeşitli yörelerde de araştırmalar yaptı. Cumhuriyet döneminin önemli mimarlarından olup büyük projeler geliştirmiş, proje yarışmalarında dereceler almış ve genç Cumhuriyetin İstanbulu'na değerli mimari eserler kazandırmıştır. Mimar Prof. Dr. Kemal Ahmet Arû ile birlikte gerçekleştirdikleri 1947- 1957 yılları arasında 1. Levent Mahallesi ve 1954 yılında 4. Levent toplu konutları, Türkiye'nin ""ilk modern toplu konutları"" olması bakımından önem arz eden çalışmalarındandır. Birincilik ödülü alan, projesini Prof. Dr. Rebii Gorbon'un yaptığı İstanbul Karaköy Limanı yolcu salonu ve binanın 3. katında bulunan Liman Lokantası, genç cumhuriyetin önemli toplantılarına ev sahipliği yapan ilk eserlerinden olması yönünden dikkat çekicidir. Bir hobi olarak başladığı seramik çalışmalarının sonunda, 1958 yılında ilk Gorbon seramik fabrikasını kurarak sanayi hayatına atılmıştır. Greyhound Greyhound, genelde koşu ve av için kullanılan bir tazı ırkı. Otuza yakın tazı ırkı olmasına rağmen Türkçede "tazı" sözcüğü sıklıkla greyhound anlamında kullanılır. Yarış için yetiştirilmiş İngiliz tazısı uzun boyu, güçlü bacakları, uzun çenesi ve aerodinamik yapısıyla saatte 72 km. hıza 1,5 saniyede erişebilir. Tazı türü eski Mısır'a kadar gitmekle beraber, DNA yapısı, çoban köpeklerine daha yakın bulunmuştur. Tarihte genellikle av hayvanı olarak kullanılmışlardır. Büyük Britanya adalarında 9. yüzyıl'dan başlanarak yetiştirilen tazının omuzdan yere yüksekliği 76 cm, ağırlığı 32 kg kadardır. Uzun boyunlu, uzun bacaklı, çok zarif bir köpektir. Postu kısa tüylüdür ve rengi, siyah, beyaz, kırmızı ya da lekeli olabilir. Çok hızlı koşar ve çok çeviktir. 20. Yüzyılın başlarına kadar, greyhoundlar av amaçlı kullanılıyorlardı. 1920'li yıllarda modern tazı koşuları Amerika, İngiltere ve İrlanda' da başlamıştır. Erkekleri yaklaşık olarak 71 ila 76 cm arasında boya, ve 27 ile 40 kg arası ağırlığa sahiptir. Dişiler ise daha küçük olup boyları 68 ile 71, ağırlıkları da 27 ile 34 kg arasındadır. 30 değişik renkte olabilirler. Sadece beyaz, açık kahverengi, kırmızı ve mavi renkli olabildikleri gibi bu renklerin kombinasyonları da olabilir. Greyhoundlar oldukça hızlı olmalarına ve yarış köpeği olarak kullanılmalarına rağmen, uzun süre enerjilerini muhafaza edemezler. Oldukça sessiz ve nazik hayvanlardır. Greyhoundlar oldukça evcil hayvanlardır. İnsanlara kolayca adapte olurlar. Çocuklarla ve evdeki diğer evcil hayvanlarla iyi anlaşırlar. Yarışçı olarak yetiştirilen tazıların ev hayatına alışmaları biraz zaman alabilir. Çok havlamazlar ayrıca yabancılara çabuk alışırlar. Bu nedenle iyi bir bekçi köpeği değillerdir. Ahmed el-Bahri Ahmed el-Bahri (Arapça: أحمد البحري) (d. 18 Eylül 1980), Suudi millî futbolcudur. Defans oyuncusu olan Bahri, Al-Nassr kulübünde forma giymektedir. Suudi Arabistan millî futbol takımında da görev yapan Al-Bahri, 2003 Arap Kupası ve FIFA Dünya Gençler Şampiyonası'nda da millî takım kadrosunda yer aldı. Kendisi, ayrıca 2006 FIFA Dünya Kupası için Suudi Arabistan millî futbol takımına da çağrıldı. Erol Anar Erol Anar (d. 27 Mayıs 1965; Havza, Samsun), Çerkes asıllı Türk yazar. Anar, (Hatko) Çerkes bir ailenin çocuğu olarak 1965 yılında Havza'da doğdu. İlk ve orta öğrenimini burada tamamladıktan sonra, sırasıyla Ankara Üniversitesi DTCF Antropoloji, İstanbul Üniversitesi Edebiyat Fakültesi Sanat Tarihi, 19 Mayıs Üniversitesi Resim bölümlerinde dönem dönem öğrenim gördü. Anar, Samsun’un Havza ilçesinde dünyaya geldi. Tersakan Irmağı'nın kıyısında, Dörtyol’un arkasında mahallede büyüdü. Beş çocuklu bir ailenin dördüncü çocuğuydu. Havza Lisesi'ni bitiren Anar, yüksek öğrenim görmek için Ankara’ya gitti. Burada Seyran Erkek Öğrenci Yurdu'na yerleşti ve Ankara DTCF Antropoloji bölümüne devam etti. İki yıl Ankara’da kaldı. Ancak okulu bir süre sonra bıraktı ve İstanbul’a göçen ailesinin yanına gitti. Burada tekrar üniversite sınavına girerek İstanbul Üniversitesi Edebiyat Fakültesi Sanat Tarihi bölümünü kazandı. Ancak bir yıl devam ettikten sonra bu okulu da bıraktı. O dönemde aklında Avrupa’ya yerleşmek vardı. Daha sonra ailesi birlikte Samsun’a yerleşti ve burada 19 Mayıs Üniversitesi Resim Bölümü sınavını kazanarak buraya devam etti. Bu dönemde Samsun Halkevi’nde hem üye, hem yönetici olarak çalışma yürüttü. Ayrıca İnsan Hakları Derneği Samsun Şubesi’nde de gönüllü olarak çalıştı. Kuzey Kafkasya Kültür Derneği’ni de sık sık ziyaret etti. İHD Samsun Şubesi çatısı altında "İnsan Hakları Gözüyle Ortak Karikatür Sergisi" düzenledi. Bu dönemde özellikle Limon dergisinde birçok karikatürü yayınlandı. 1990 yılında Ankara’ya yerleşti ve Çankaya Belediyesi Eğitim Kültür Müdürlüğü’nde işe başladı. 1996 yılında ilk kitabı yayınlanan yazarın, ondan önce bazı dergilerde de yazıları yayınlanıyordu. İnsan Hakları Derneği’nde gönüllü olarak çalışmaya başladı. Daha sonra dernek tarafından çıkarılan İnsan Hakları Bülteni Genel Yayın Yönetmeni oldu. Dernek yönetimine girdi ve İHD Genel Sekreter Yardımcısı olarak görev yaptı. 1997 yılında akademisyen yazar Fikret Başkaya ile birlikte Türkiye Ortadoğu Forumu Vakfı’nın kurucularından birisi oldu. Ve daha sonra iki yıl bu vakfın ve Özgür Üniversite’nin Genel Sekreterlik görevini yürüttü. Ayrıca vakıf tarafından çıkarılan, “Özgür Üniversite Forumu” dergisinin de yayın kuruluna girdi. Kitaplarını yayınlamaya devam etti. Ankara Çankaya Belediyesi Çağdaş Sanatlar Merkezi’nde çalıştı. Burada Edebiyat Atölyesi çalışması yürüttü ve “Kent ve Edebiyat” adlı dergiyi çıkardı. Erol Anar, Halkevleri (Samsun), Çocuk Haklarını Koruma Derneği (Ankara), Edebiyatçılar Derneği (Ankara), Türkiye Ortadoğu Forumu Vakfı (Ankara) Uluslararası Af Örgütü (Londra), Gazetecileri Koruma Komitesi (New York) ve Uluslararası Sanatçılar Derneği (Stutgart) üyesidir. İlk kitabı, 1996 yılında Çiviyazıları Yayınevi'nden (İstanbul) çıktı. Araştırma-inceleme, roman, deneme ve kısa öykü türlerinde toplam 15 kitabı bulunuyor. Cumhuriyet, Özgür Gündem, Evrensel, Yeni Yüzyıl, Varlık, Turkish Daily News, Yeni İnsan gibi gazete ve dergilerde sanat, edebiyat, insan hakları konulu makaleleri yayımlandı. Portekizceye çevrilen ilk kitabı "Café de manhã existencialista" (Varoluşçu Kahvaltı) adıyla Kasım 2009'da Brezilya'da yayımlandı. 2010 yılında "Aşklar ve Yalnızlıklar" adlı kitabı, "Amor e Solidão" adıyla, yine aynı yayınevi tarafından Brezilya'da yayınlandı. Eyalet gazetesi olan "Folha de Londrina"'da 1,5 yıl suresince köşe yazıları yazdı. Halen bağımsız internet gazetesi "t24.com.tr", "cherkessia.net" ve Evrensel gazetesine köşe yazıları yazmaktadır. Yaşamını Brezilya'da sürdürmektedir. Mike Huckabee Michael Dale Huckabee veya Mike Huckabee (d. 24 Ağustos 1955) ABD'nin Arkansas eyaletinin 54. valisidir. 2008 ABD başkanlık seçimleri'nde Cumhuriyetçi Parti'nin adaylarından biridir. 1993 yılında Arkansas valisi Bill Clinton ABD başkanlığına seçilince yardımcısı olan Jim Guy Tucker valiliğe yükseldi. Böylece boşalan vali yardımcılığı koltuğunu yapılan bir özel seçim sonucu Mike Huckabee kazandı. 1996 yılında Jim Guy Tucker istifa edince bu sefer Mike Huckabee Arkansas valiliği koltuğuna oturdu. Mike Huckabee daha sonra 1998 ve 2002 yıllarında yapılan valilik seçimlerini 2 defa kazanarak toplam 10 yıl Arkansas valisi olarak görev yaptı. Mike Huckabee'nin bir özelliği de aynen Bill Clinton gibi Arkansas'ın 10.000 nüfuslu küçük bir kenti olan Hope kasabasında doğmuş olmasıdır. 2003 yılına kadar kilosu yüksek olan Huckabee Şeker hastalığı'yla teşhis edilmiş, doktorların tavsiyesi üzerine kısa bir süre içinde 50 kilo birden vererek herkesi şaşırttı. Ouachita Baptist Üniversitesinin İlahiyat bölümü mezunu olan Huckabee siyasete atılmadan önce uzun yıllar boyunca Protestan bir din adamı olarak çalıştı. Huckabee, 28 Ocak 2007 tarihinde 2008 ABD başkanlık seçimleri'nde Cumhuriyetçi Parti'den adaylığını ilan etmiştir. Coşkun Büktel Coşkun Büktel (d. 18 Aralık 1950, İzmir - ö. 6 Kasım 2018, İzmir) Türk tiyatro oyun yazarı, eleştirmeni, şair ve romancı. 1981 yılında İstanbul Üniversitesi İngiliz Filolojisi mezunu olan Büktel, beş çocuklu bir memur ailesinin ilk çocuğuydu. Babası, İzmir Belediyesi’nde, yazları seyyar vergi tahsildarı, kışları sinemalarda bilet kontrol görevlisi olarak çalışan ilkokul mezunu bir memurdu. Annesi okuryazar değildi. Büktel, ilkokul 3. sınıftan itibaren, öğrenimini pek çok işe girip çıkarak sürdürdü. Simit satmakla başladığı çalışma hayatı boyunca, matbaa çıraklığı, dolmuş muavinliği, fırça imalathanesinde işçilik, büfe kasiyerliği, seyyar gazete satıcılığı, sinemada bilet kesicilik, lokantada bulaşıkçılık, İzmir Fuarı’nda (Zeki Müren’in çalıştığı Manolya Çay Bahçesi’nde) minder kiralayıcılığı ve gazoz satıcılığı, anketörlük, pazarlamacılık, dershanede ve evlerde İngilizce öğretmenliği, Marmaris ve İstanbul’da turistik eşya dükkânı tezgâhtarlığı, THK adına koyun postu toplayıcılığı, İstanbul Gezi ve Avrupa otellerinde resepsiyonculuk, reklam yazarlığı, skeç yazarlığı, çevirmenlik, seyyar kitap satıcılığı, sinemada figüranlık, TV’de oyunculuk gibi birçok işe girip çıktı. Şu sıralar İstanbul 2. Fikri ve Sınai Haklar Mahkemesine bilirkişilik de yapıyor. Orta öğrenimini İzmir Namık Kemal Lisesi’nde tamamladıktan sonra, İstanbul Üniversitesi’nin İngiliz Filolojisi bölümünden mezun olmuştur (1981). Şiirleri ve şiir çevirileri Oluşum ve Varlık dergisinde yayınlanmıştır (1978-1985). Son birkaç yıl içinde sinema sanatına da yönelen Büktel, "İkinci Geliş", "Jigolo" ve "Fiyasko" adlarıyla art arda üç senaryo yazdı. "Fiyasko", filme çekilmek üzere, Sinan Çetin tarafından Plato Film adına satın alındı. Büktel, bu üç senaryosundan ikisini romana dönüştürdü. "Fiyasko"nun romanı Çitlembik Yayınları’ndan çıktı (Mayıs 2005), "İkinci Geliş"in romanı ise yakında yayınlanacak. Coşkun Büktel, (Ekim 2009'da üçüncü sezona ve 88. bölüme varmış olan) en büyük reytingli yerli TV dizilerinden "Arka Sıradakiler"de, ilk bölümden beri, senaryo doktoru (script doctor) olarak çalışıyor. Gloria Jean's Gloria Jean's dünyanın en büyük perakende kahve satıcılarından biridir.1979'da Chicago'da küçük bir kafe ve bir armağan dükkânı olarak ticari yaşamına başlamıştır. En son KKTC' ye de bir şube açarak, KKTC'nin yalıtımını (tecrit-izolasyon) delmeye yönelik eylemlere katkı sağlamıştır. Türkiye'nin büyük kentlerinde şubeleri vardır. Bu kentler; İstanbul, Ankara, Bursa, Konya, Adana, Antalya, Aydın, Kayseri, Kocaeli, Gaziantep, Sakarya, Samsun, Malatya, Denizli, Van, Kütahya, Isparta ve İzmir'dir. Anız Anız, tarımsal üretim sonucunda biçilmiş olan ekinlerin toprakta kalan kök ve saplarına verilen isimdir. Tarımda anızların yakılarak yok edilmesi oldukça yaygın bir durum olmakla beraber bilimsel olarak anız yakımı zararlı olarak kabul edilmektedir. Anızın yakılmasının başlıca nedenleri arasında; bitkilerin kök ve saplarının Karbon/Azot oranı diğer organik maddelere göre yüksek olması, bunun sonucunda da doğada daha geç ayrışması ve kültür bitkilerine zararı dokunacak zararlı canlılara durak ve besin kaynağı görevi görmesidir. Anız yakımının başlıca zararları ise; yakım sırasında sıcaklığı aşırı derecede artan topraktaki fotosentez, ayrışım vb. olayları gerçekleştiren yararlı canlıların ölmesi ve bu nedenle toprak veriminin düşmesidir. Uzun hava Geleneksel Türk halk müziğinde genel olarak serbest ritimli (usulsüz) olarak söylenen ezgi türü. Başlıca formları ise bozlak, gurbet havası, hoyrat, divan, yol havası, arguvan ağzı, çamşıhı ağzı, maya, barak ağzı ve müstezattır. Bu uzun havalar usul ile çalınmaz her sanatkarların arzusuna göre serbestçe çalınır. Güneydoğu Anadolu Bölgesi'nde; özellikle Gaziantep, Şanlıurfa, Adıyaman çevresinde yaygındır. Gaziantep Nizip barak havaları vardır. Gaziantep'in Nizip ilçesinin Barak köylerinin odalarında söylenmiştir. Bu şekilde nesilden nesile aktarılarak günümüze kadar gelmiştir. Halen barak odalarında barak havası söylenir. Yol havasÄ± Karadeniz Bölgesinde, özellikle Rize ve Trabzon yöresinde yaygın olarak yaşatılan bir uzun hava türüdür. Sözel seslendirmede konuşurcasına (Recitatif) söyleme belirgin özelliktir. Yöre ağzı da belirgin olarak kendini gösterir. Bu türde Hüseyni makamı sıkça kullanılmıştır. Az olmakla birlikte hicaz yol havalarına da rastlanmaktadır. Ezgilerin ses genişliği en çok bir sekizlidir. Sekizliyi aşan ses genliğinde yol havasına rastlanmamıştır. Yol havasının eşlik çalgıları kemençe ve tulumdur. Konuları aşk, sevda ve doğadır. Halk şiirinin 7 ve 11 'li hece ölçüleri kullanılmıştır. Sözler anonimdir. Özellikle gurbete gidişlerde "yola vurmalar" nadiren düğünlerde "gelin çıkarmada" erkekler tarafından seslendirilir. Gelenekte doğaçtan yol havası söyleme ve ardından karşılıklı atışma niteliğinde "atma türkü" özelliğini görmekteyiz. Ancak bu atışma aşıkların yaptığı gibi bir konu üstünde, belli bir ayağa göre yapılmayıp, genellikle mani dörtlüklerinden kurulu daha sade değişmelerdir. Karadeniz Bölgesi'nden 1923 mübadelesi ile Yunanistan'a giden Karadeniz Rumları tarafından makri adıyla bilinmekte ve yaşatılmaktadır Tucson (anlam ayrımı) Bulgar İsyanları Bulgar İsyanları (Bulgarca: Априлско въстание, "Aprilsko vǎstanie"), Nisan-Mayıs 1876 tarihleri arasında Osmanlı Devletinin Bulgar vatandaşlarının Osmanlı Devleti'ne isyan ederek bağımsızlığını kazanmaları olayıdır. Bulgaristan 14. yüzyıl sonlarında yapılan savaşlar sonucu Osmanlı Devleti'ne katıldı. 1396 yılında Haçlıların Osmanlılarla yaptığı Niğbolu Savaşı'nı kaybetmelerinden sonra Bulgar topraklarının Osmanlı Devletine katılması kesinleşti. Bulgar toprakları Rumeli Beylerbeyliğinin bir parçası oldu. Rumeli Beylerbeyliği 19 sancağa bölündü ve Sofya'da oturan bir beylerbeyi tarafından yönetildi. Bulgarlar Ortodoks olmaları nedeniyle ibadet açısından Osmanlılar tarafından İstanbul'daki Rum Ortodoks Patrikhanesi'ne bağlanmışlardı. Zamanla Bulgarlar bu durumdan hoşnutsuzluk duymaya başladılar. 1849 yılında İstanbul'da Aya Stefan Bulgar Kilisesinin (Demir Kilise) inşaatına izin verildi. 28 Şubat 1870 tarihinde Osmanlı padişahı Abdülaziz Bulgar Eksarhanesinin (Rumlardan bağımsız Bulgar Ortodoks Kilisesi) kurulmasına izin verdi. Ancak Bulgarların Osmanlı yönetiminden hoşnutsuzlukları buna rağmen devam etti. 1876 yılının Nisan ayında Panagürişte bölgesinde başlayan Bulgar İsyanları bütün Orta Dağ bölgesine yayıldı. Bu dönemde bölgeye Rusya tarafından Kafkasya'daki yurtlarından zorla atılmış birçok Kafkasyalı (Çerkez, Abaza, vs.) Müslüman yerleştirilmişti. Ruslar gibi Slav olan Bulgarlarla, Ruslardan büyük eziyet çekmiş Kafkasyalı Müslümanlar arasında karşılıklı katliamlar yaşandı. Osmanlılar bu isyanları başıbozukları kullanarak kısa zamanda bastırdılar. Ancak batı dünyasında Osmanlı Devleti'nin bu isyanların bastırılmasında kullandığı yöntemler büyük eleştirilere neden oldu. Bulgarların öldürülmesi tek taraflı olarak yansıtıldı. Müslümanların uğradığı katliamlar göz ardı edildi. Eski İngiltere başbakanı William Ewart Gladstone, bilim adamı Charles Darwin, yazar Oscar Wilde ve Victor Hugo, İtalyan siyasetçi Giuseppe Garibaldi gibi etkili kişiler Osmanlı İmparatorluğu aleyhinde tek taraflı yazılar yazarak Avrupa'da Bulgarların lehinde bir kamuoyu oluşmasına neden oldular. 23 Aralık 1876 tarihinde İngiltere'nin öncülüğüyle Balkanlardaki Ortodoksların haklarını görüşmek üzere İstanbul'da bir konferans toplanmasına karar verildi. Konferans Haliç Tersanesi’nde bulunan Bahriye Nazırlığında toplandığı için Tersane Konferansı adıyla tarihe geçmiştir. II. Abdülhamit konferansın toplandığı gün I. Meşrutiyet'i ilan etti ama Rusları memnun edemedi. 1877-1878 Osmanlı-Rus Savaşı ilan edildi. Savaşı Osmanlıların kaybetmesi üzerine 13 Temmuz 1878 tarihinde imzalanan Berlin Antlaşması'yla Osmanlı İmparatorluğuna bağlı Bulgarların kendi kendilerini yönettiği Sofya merkezli Bulgaristan Prensliği ve yine Osmanlı İmparatorluğuna bağlı Hristiyan bir vali tarafından yönetilecek olan Filibe merkezli özerk bir Şarki Rumeli Vilayetinin kurulmasına karar verildi. Valiliğe İstanbul doğumlu Bulgar kökenli Osmanlı devlet adamı Aleko Paşa getirildi. Şarki Rumeli Vilayeti 1885 yılında gerçekleşen bir ihtilal ile Bulgaristan Prensliğine bağlandı. II. Meşrutiyet'in ardından 6 Eylül 1908 tarihinde de Bulgaristan bağımsız bir devlet haline geldi. Hikmet Körmükçü Hikmet Körmükçü, (d. 13 Haziran 1952, Heybeliada, İstanbul), Türk tiyatro, sinema ve dizi oyuncusu ve seslendirme sanatçısı. Hikmet Körmükçü, Üsküdar Amerikan Kız Koleji mezunudur. İlk tiyatro eğitimlerini, lise öğrenimi sırasında Vasfi Rıza Zobu ve Bedia Muvahhit'ten alır. Tepebaşı Deneme Sahnesi'nde ilk deneyimlerini edinir. Hazım Körmükçü'nün torunu olan sanatçı, 1972 yılında Şehir Tiyatroları'nda sözleşmeli günlük ücretle oyunlarda rol almaya başladı. 1975 yılında kadroya girerek birçok oyunda görev yaptı. Hikmet Körmükçü, tiyatronun yanı sıra, sinema ve dizi filmlerde de rol alarak, seslendirme çalışmaları yapıyor. Oyuncu 2013 yılından beri Star TV'de yayınlanan "Aramızda Kalsın" adlı dizide "Saliha" karakterini canlandırmıştır. Aynı zamanda seslendirme sanatçısı Elif Acehan'ın annesidir. Akça cılıbıt Akça cılıbıt ("Charadrius alexandrinus"), yağmurcungiller (Charadriidae) familyasına ait bir kuş türü. Büyüklükleri 15–17 cm'dir. Üst parçaları grimsi kahverengi ve alt parçaları ile bütün kuş tüyleri beyazdır. Göğüs işaretleri, yaz erişkinlerinde siyahtır, aksi takdirde kahverengidir. Bacaklar siyah renklidir. Uçuşta, uçuş tüyleri, kuvvetli beyaz bir kanat barıyla siyahımsıdır. Halkalı cılıbıt veya "Charadrius semipalmatus" türlerine benzer olup, daha uzun bacaklı ve daha ince gagalıdır. Dünyanın, güney Avrupa'dan Japonya'ya ve Peru, Şili, güney ABD ve Karayipler'de en astropikal ve tropikal parçalarda görülürler. Üç alt türü vardır, bunlar: Rahmi Ä°nceler Rahmi İnceler (d. 1912, Örenköy, Çerkeş, Çankırı - ö. 27 Temmuz 2005), Türk siyasetçi, girişimci. Lise eğitimini tamamladı. Babasını Balkan Savaşlarında diğer üç amcasıyla birlikte kaybetti. Askerlik yaşına kadar köyünde kaldı. 1938 - 1945 yılları arasında harita genel müdürlüğünde kartograf olarak çalıştı. Ticaret hayatına Ankara'da başladı ve Ekiciler tarım aletleri müessesesini kurdu. Uzun bir süre Case marka traktör ve biçerdöver mümessilliğini yaptı. Siyasete 1947 yılında başladı, 1948 yılında kurulan Millet Partisi kurucuları arasındadır. 1961 - 1965 yılları arasında Türkiye Büyük Millet Meclisi'nde Cumhuriyetçi Köylü Millet Partisi 12. Dönem Çankırı Milletvekilliği yaptı. Makbule hanım ile evlendi ve Mustafa Rana (1959) ve Cem Raman (1963) adında iki erkek evladı oldu. "Köy ve Köylümüzün Davası", "Bebe Toprağı" ve "Hayatım ve Hatıralarım" adlı üç kitabı bulunmaktadır. Moğol cılıbıtı Moğol cılıbıtı ("Charadrius mongolus"), yağmurcungiller familyasına ait bir kuş türü. Bu bodur cılıbıt, uzun bacaklı ve uzun gagalıdır. Üereme dönemi erkeklerinin, gri arkaları ve beyaz, alt parçaları vardır. Göğüs, alın ve ense kestane rengi olup siyah bir göz maskesi vardır. Bacaklar koyu ve gaga siyahtır. Sade bir yer kazımasında yuva yapar ve üç yumurta koyar. Bütün kuş tüyleriyle bu tür, Büyük cılıbıta çok benzerdir. Bu tür kuvvetle göçmendir, doğu Afrika, güney Asya ve Avustralya'da kumlu plajlarda kışı geçirirler. Dört alt türü vardır, bunlar: Revolver (anlam ayrımı) Lolita (film, 1997) Lolita, 1997 ABD - Fransa ortak yapımı romantik drama filmidir. Türkiye'de de tüm Dünyada olduğu gibi özgün adı ile gösterime sunulmuştu. Senaryosunu Stephen Schiff'in, Vladimir Nabokov'un aynı adlı romanından uyarlayıp yazdığı filmi Adrian Lyne yönetmiş, önemli rollerinde Jeremy Irons, Melanie Griffith, Dominique Swain ve Frank Langella oynamışlardır. Filmin müziği Ennio Morricone'ye aittir. Film Vladimir Nabokov'un ünlü romanının ikinci sinema uyarlamasıdır. Stanley Kubrick'in 1962 yılındaki ilk uyarlamasının senaryosunu da Nabokov bizzat kendisi yazmıştı. Adrian Lyne'in yönettiği bu yeni versiyonun Nabokov'un romanına Kubrick'in filminden daha sadık olduğu şeklinde reklamı yapılmış olmakla beraber, Kubrick'in versiyonu romanın özünü daha iyi yakalamıştı. Film kızından faydalanabilmek için ev sahibesi ile evlenen bir adamın hikâyesini anlatır. Üç kısa kelime ile; yasak aşk, akıl almaz bir cazibe ve bunlar için ödenen en yüksek bedel. Çekimleri ABD'de yapılmış olmasına rağmen aşikar bir biçimde olmasa da orta yaşlı bir adamla tam olgunlaşmamış bir kız arasındaki cinsel ilişkinin ima edildiği filmi ABD'de hiçbir dağıtımcı göstermeye yanaşmamıştı. Bu nedenle ilk gösterimi İtalya'da yapıldı (Eylül 1997). Bir yıl boyunca Türkiye (Temmuz 1998) dahil tüm Avrupa ülkelerinde gösterildikten sonra nihayet ABD'de önce kablolu TV'de (Ağustos 1998), sonra da sinemalarda gösterilebildi (Eylül 1998). Jeremy Irons oyunculuğu ile olduğu kadar filmin anlatıcısı (dış ses) olarak da filme olağanüstü bir katkı sağlıyor.(Irons aynı zamanda bir tiyatro ve seslendirme sanatçısıdır ve Gelibolu, Hititler gibi bazı Türk belgesellerini de seslendirmişti) Filmde Lolita'yı canlandıran ve filmin çevrildiği tarihte 17 yaşında olan (Canlandırdığı Lolita 13 yaşındaydı) Dominique Swain sinemada Face-Off'tan sonraki ikinci filminde oynuyor. Sinemaya TV reklamlarından geçen Adrian Lyne ise daha önce de Flashdance (1983), 9 1/2 Hafta (Nine 1/2 Weeks) (1986) Ahlaksız Teklif (Indecent Proposal) (1993), Öldüren Cazibe (Fatal Attraction) (1987) gibi filmlere imza atmıştı. İngiltere'de üniversitede edebiyat dersleri veren profesör Humbert Humbert (Jeremy Irons), ABD'den aldığı cazip bir teklifi değerlendirerek dersler vermek için 1947 yılında bu ülkeye gelir. New England'daki Beardsley Koleji'nde edebiyat öğretecektir. Tavsiye üzerine yakınlardaki Ramsdale kasabasında Charlotte Haze (Melanie Griffith) adlı dul bir kadının evine oda kiralamak üzere gider. Aslında sinir bozucu ve gösteriş budalası bir kadın olan Charlotte'un savrukluğunu ve evin dağınıklığını pek beğenmemiştir, tam oda tutmaktan vazgeçip New York'a geri dönmeyi düşünürken dul Charlotte'un kızı Lolita'yı (Dominique Swain) görünce kalmaya karar verir. Humbert 1921 yılında Cannes'da yaşarken, 14 yaşında aşık olduğu kendi yaşıtı bir kızın hastalanıp ölmesi ile bunalıma girmiş, içinde bir boşluk oluşmuş ve geçip giden çocukluğu ile birlikte ömrü boyunca bu boşluğu doldurmaya çalışmış ama başaramamıştır. Filmin girişinde geriye dönüşle dış ses tarafından anlatılan bu hikâye Profesör Humbert'in Lolita'ya olan aşırı ilgisini de açıklar. Humbert Lolita'da ölen çocukluk aşkını görmüştür. Artık Haze'lerin evine pansiyoner olarak yerleşen Humbert Lo'ya daha da yakın olabilmek için Lo'nun annesi ile evlenmeyi kabul eder. Bir gün tesadüfen Humbert'in tuttuğu günlükleri okuyan Charlotte, kocasının kızına olan ilgisini öğrenince çılgına döner, öfkeyle kendini sokağa atar ve bir arabanın altında kalarak ölür. Annesinin başına gelenleri Lo'ya söylemeyen Humbert onu da yanına alarak birlikte ülkeyi baştan başa geçecekleri bir otomobil yolculuğuna çıkarlar. Kaldıkları otellerde bu sıradışı ilişkilerini kamufle etmeye çalışırlar ama bir gün Humbert'in kendisinden daha şeytani bir rakibi peydah oluverir, bu kurnaz ve düzenbaz pedofil, oyun yazarı Clare Quilty'dir (Frank Langella). Bu konularda tecrübeli olduğu anlaşılan bu sinsi rakibin amacı Lo'yu Humbert'in elinden almaktır. Nitekim başlarda anne baskısından kurtulup özgür ve başına buyruk kalmanın tadını çıkaran ama sonraları Humbert'ten sıkılmaya başlayan Lolita Humbert'ten daha da yaşlı olan Quilty ile kaçar ve ortadan kaybolur. Aradan birkaç yıl geçmiştir, Quilty'nin asıl kimliğini bilmeyen Humbert Lo'nun izini tekrar bulur. Lo bu arada bir gençle evlenmiş ve hamiledir. Lo'yu kendisine dönmeye ikna edemeyen Humbert Quilty'nin izini bulur ve onu öldürür. Büyük cılıbıt Büyük cılıbıt ("Charadrius leschenaultii"), yağmurcungiller familyasına ait bir kuş türü. Sade bir yer kazımasında yuva yapar. Bu tür, kuvvetle göçmendir, doğu Afrika, güney Asya ve Avustralya'nın kumlu plajlarında kışı geçirirler. Türkiye'nin yarı çöllerinde ve Orta Asya'nın doğu yönü boyunca görülürler. Bu bodur yağmurkuşu, uzun-bacaklı ve ince gagalıdır. Üreme dönemi erkeklerinin gri arkaları ve beyaz alt parçaları vardır. Göğüs, alın ve ense kestane rengidir ve siyah bir göz maskesi vardır. Bacaklar yeşilimsi ve gaga siyahtır. Tüyleri açısından Moğol cılıbıtına çok benzerler. Lolita (anlam ayrımı) Lolita, erken gelişmiş, cinsel çekiciliği fazla, şuh ve baştan çıkarıcı genç kız anlamlarında kullanılan argo kelime. Kelimeye ilk kez Vladimir Nabokov'un 1955 tarihli aynı adlı İngilizce romanı Lolita'da rastlandı. 1959 yılından sonra İngilizceden başlayarak birçok dilde birden kullanılmaya başlandı. Lolita kelimesi aşağıdaki anlamlara da gelebilir: Doğu cılıbıtı Doğu cılıbıtı ("Charadrius asiaticus"), yağmurcungiller (Charadriidae) familyasına ait bir kuş türü. Merkezi Asya'da açık otlakta, çoğunlukla Hazar Denizi'nin kuzey ve doğusunda görülürler. Seyrek kolonilerde hasıl olurlar, bir yer yuvasına üç yumurta koyarlar. Bu yağmurkuşu, batı Avrupa'da çok nadir bir serseridir. Hem de Avustralya'da nadir bir serseridir. Diğer yağmurkuşlarına benzer bir yolla beslenir, çoğunlukla otlak veya tarım arazisinden böcekler ve diğer küçük avları seçer. Yaz erkeklerinin, gri-kahverengi arkalar ve beyaz bir yüzü ve karnı vardır. Göğüs kestane rengidir, aşağısı siyah ile sınırlanır. Dağ cılıbıtı Dağ cılıbıtı ("Charadrius morinellus"), yağmurcungiller (Charadriidae) familyasına ait bir kuş türü. Sade bir yer kazımasında yuva yapar, ve 2-4 yumurta koyar. Bu tür, göçmendir, İran'a Fas'tan Kuzey Afrika'nın karşısında dar bir kuşakta doğu yönünde kışı geçirirler. Kış habitatı, yarı çöldür. Altın yağmurcundan daha küçüktürler. Salyangozlar ve solucanlar ve kabuklu deniz hayvanı gibi böcekler ve diğer küçük omurgasız hayvanlarla beslenirler. Bacakları sarı, kısa gagası ise siyahtır. Johannes Aal Johannes Aal, İsviçreli yazar ve ilahiyatçı (d. 1507, Bremgarten AG - ö. 28 Mayıs 1551, Solothurn), Solothurn Katolik kilisesinin sözcüsü. Aal, çocukluk yıllarından itibaren dindar bir ailenin oğlu olarak yetişti. Daha genç yaştayken din adamı olarak görev yaptı. 1536 yılında bugün bir Almanya şehri olan Freiburg im Breisgau´da üniversiteye kaydoldu. Kendisi, ünlü hümanist Glareanus´un yanında okudu. 1538´de Solothurn´a gelerek buradaki kilise korosunda çalıştı. 1544´te buradaki katolik kilisesinin sözcüsü oldu. Bu görevinin yanı sıra buradaki Latince Okulunun da rektörü olmuştu. Kendisi Yahya' peygamberin hayatını trajik bir tiyatro eseri halinde yazdı. 1543 yılında ise 16 kıtalık St. Mauritzen ve St. Ursen ilahisini besteledi. Vikipedinin, Almanca ilgili maddesi. Bayağı arı şahini Bayağı arı şahini ("Pernis apivorus"), atmacagiller (Accipitridae) familyasından bir çaylak türü. İkili adlandırmasında yer alan "apivorus" epiteti, "arı-yiyen" anlamına gelmektedir. Kartallar, çaylaklar ve tavşan tazıları gibi gündüzcül bir kuştur. Adına rağmen şahinlerle değil, çaylaklarla akrabadır. Bayağı arı şahinleri, koruluklarda, baharları çiftleşme dönemleri kanat çırpışları haricinde görülmeyecek yerlerde bulunurlar. Erkekler bu dönemde bölgelerini korurlar. Boyları 52–60 cm ve kanat genişliği 135–150 cm ile diğer arı şahinlerinin en irilerindendir. Küçük kafalı, uzun boyunlu ve süzülmeye elverişli şekilde düz kanatlıdır. Uzun kuyrukludur. Dişi ve erkeğin tüyleri farklı, erkekler gri-mavi, dişiler kahverengi bir başa sahiptirler. Dişiler erkeklerden az miktarda iri ve koyu renklidir. Diğer arı şahinleri gibi besinleri, eşek arıları ve larvalarıdır. Ötüşleri net "peee-lu" şeklindedir. Tür, yazları Avrupa'nın birçok yerinde ve Asya'da bulunur, kışları tropikal Afrika'ya göç eder. Tepeli arı şahini Tepeli arı şahini ("Pernis ptilorhynchus"), atmacagiller (Accipitridae) familyasından bir çaylak türü. Kartallar, çaylaklar ve tavşan tazıları gibi gündüzcül bir kuştur. Adına rağmen şahinlerle değil, çaylaklarla akrabadır. "Doğu arı şahini" olarak da bilinir. Adına rağmen şahinlerle değil, çaylaklarla akrabadır. Tepeli arı şahinleri, koruluklarda, baharları çiftleşme dönemleri kanat çırpışları haricinde görülmeyecek yerlerde bulunurlar. Erkekler bu dönemde bölgelerini korurlar. Bayağı arı şahinlerinden iridir. Küçük kafalı, uzun boyunlu ve süzülmeye elverişli şekilde düz kanatlıdır. Uzun kuyruklu ve başında kısa bir ibik bulunur. Üst tarafları kahverengi, alt kısımlar daha açıktır. Boğazında beyazımsı çigiler bulunur. Dişi ve erkeğin tüyleri farklı, erkekler gri-mavi, dişiler kahverengi bir başa sahiptirler. Dişiler erkeklerden az miktarda iri ve koyu renklidir. Erkek üzerinde byeaz bir bant bulunan siyah kuyruklu, bayağı arı şahininin dişisine benzerdir. Diğer arı şahinleri gibi besinleri, eşek arıları ve larvalarıdır. Asya'dan orta Sibirya'ya ve doğu Japonya'ya kadar olan bölgelerde bulunur. Yazları Sibirya'ya, kışları Asya'nın güney batı ılıman yerlerine göç ederler. Alexander Abusch Alexander Abusch, (d. 14 Şubat 1902, Kraków; ö. 27 Ocak 1982, Berlin) Alman gazeteci, yazar ve siyasetçiydi. 1916 yılında Sosyalist Hür Gençlik üyesi olan Abusch Almanya Komünist Partisi'ne geçti. 1918 ila 1923 yılları arasında Orta Almanya'daki devrimci kavgalara katıldı. Bundan dolayı 1920 ve 1922 yıllarında "vatana ihanet" suçlaması ile yargılandı. 1930'dan 1932 yılına kadar Alman komünistlerinin en önemli gazetelerinden biri olan Kızıl Bayrak gazetesinin şef editörlüğünü yaptı. Hitler'in 1933 yılında iktidara gelmesi ile birlikte ülkesinden kaçan Abusch Fransa'ya sığındı. Paris'teki yayımlanan gazetelerin editörlük görevlerinde bulundu. İki yıl sonra Hitler'i devirmek için kurulan "Halk Cephesi"de yer aldı. 1939-1940 yıllarında Alman ordularının Fransa'ya girmesi üzerine Meksika'ya sığınan Abusch burada "Özgür Almanya" adlı derginin de şef editörlüğünü üstlendi. 1946'da Almanya'ya dönen Abusch sosyalist SED partisine girdi. 1950'li yılların başında Doğu Almanya'ya geçerek buradaki Devlet Güvenlik Teşkilatı'nda görev aldı. Daha sonraki yıllarında devletin önemli kademelerinde görev yapan Abusch Kültür Bakanlığı görevini de üstlendi. 1982 yılında Berlin'de öldü. Aşağıda Abusch'a ait bazı önemli eserlere yer verilmektedir. Vikipedinin Almanca ilgili sayfasÄ±. Ak Ã§aylak Ak çaylak ("Elanus caeruleus"), atmacagiller (Accipitridae) familyasından bir çaylak türü. Kartallar, çaylaklar ve tavşan tazıları gibi gündüzcül bir kuştur. Tür, ayırt edilebilirdir. Siyah maskeli beyaz bir başı, beyaz alt kısımları vardır. Siyah omuzlarında mavimsi-gri yamalar bulunur. Kanatların ucu, şahin kanatları gibi siyah renklidir. Kuyruk kısa ve karedir. Besinleri küçük memeliler, küçük kuşlar ve böceklerdir. Uçuşlarında süzülme tavşan tazısı gibi, fakat dönerek uçmaları kerkenezlere benzerdir. Yuvalarını ağaçlara yaparlar. Tür, asıl olarak açık düzlüklerde, kurak bölgelerde, Afrika ve Sahara'ya yakın yerler ve Asya'nın ılıman kesimlerinde bulunur. Avrupa ve İspanya'da da görülürler. Kara Ã§aylak Kara çaylak ("Milvus migrans"), atmacagiller (Accipitridae) familyasından orta büyüklükte bir çaylak türü. Tür, ayırt edilebilirdir. Kızıl çaylaktan daha ufaktır. Kuyruğu ona nazaran daha çatallı ve tüyleri daha koyudur. Besinleri küçük hayvanlar, balıklar ve leş olabilir. Şehirlere, insan yaşam alanlarına iyi uyum sağlamışlardır. Yuvalarını ormalarda ağaçlara, diğer çaylak yuvalarına yakın olarak yaparlar. Korunmak ve üremeye yardımcı olmak için yuvalarının çevresine beyaz plastikler koyarlar. Kışları birlikte tüneyebilirler. Tür, çoğu ılıman yerde yaygındır. Ilıman Avrupa, Asya ve Avustralya'nın bazı kısımlarında görülür. Patricia Shaw Patricia Shaw (d. 1929), AvustralyalÄ± bir yazar. 1929'da Melbourne'de doğan Patricia Shaw, üniversitede tarih okuyarak Valilik Asistanı sıfatıyla yaşadığı Queensland ile ilgili röportajlar ve kısa hikâyeler yazdı. İlk romanını 52 yaşındayken yazan Shaw, kitaplarında genellikle Avustralya´ya gelen ilk göçmenlerin hikâyelerini işlemiştir. "River of the Sun", 1991 ve "The Opal Seekers", 1996 onu dünya çapındaki en önemli yazarlardan biri haline getirdi. Shaw, 1983´ten bu yana Parlamento Kütüphanesi´ndeki Oral History bölümünün başkanlığını yürütmektedir. Louis Adamic Louis Adamic (23 Mart 1899; Blato, Slovenya - 4 Eylül 1951; Milford, New Jersey, ABD), Amerikalı gazeteci ve yazar. Jilliane Hoffman Jilliane Hoffman (d. 1967, Long Island-ABD), bir Amerikalı yazardır. Florida´da kitaplarını yazmadan önce savcılık ve hukuk danışmanı görevlerini yürüttü. Kendisi yıllarca Federal Polis Dairesinde, memurlara hukuki konular hakkında dersler verdi. Kendisi evli ve iki çocuk annesidir. Dolly Buster Dolly Buster (d. 23 Ekim 1969, Prag), asıl adı Kateřina Nora Bochníčková olan Dolly Buster eskiden Almanya´da porno filmlerde oyunculuk yapıyordu. Şimdi ise yapımcı, yönetmen, yazar ve ressamdır. Almanya´nın önde gelen dergilerinden biri olan Stern´deki söyleşisiyle tüm ülkede tanınmaya başlandı. 2002 yılında Almanya´da yapılan Genel Seçimlerde FDP´ye destek turlarına çıkarak, herkesi şaşırtmıştı. 2004 yılında yapılan Avrupa Parlamentosu seçimlerine kendi ülkesi olan Çek Cumhuriyeti´nden adaylığını koydu ama "Bağımsız İnisiyatif Partisi-NEI"´nden Strazburg´a uzanabilmek için gerekli olan oy sayısını alamadı. Dolly Buster kendisine ait Erotikshop-Zincirlerinin de (sadece büyük şehirlerde) işletmeciliğini yapmaktadır. Tarquinius Priscus Lucius Tarquinius Priscus (Yaşlı Tarquin ya da I. Tarquin olarak da bilinir), MÖ 616 - MÖ 579 yılları arasında tahta çıkmış beşinci Roma Kralı. İlk karısının adı Gaia Cyrilla'dır. Livy'ye göre Tarquinius Priscus bir Etrüsk şehri olan Tarquinii'den gelir ve asıl adı Lucumo'dur (şimdilerde "lucumo" isminin Etrüsklerde bir politik pozisiyon adı olduğuna inanılır). Karısı Tanaquil'in önerisiyle Etrurya'dan Roma'ya göç etmiştir. Bir Yunan olan ve Korint şehrinden gelen babası Korintli Demaratus yüzünden Tarquinii'de politik bir konum elde etmesi yasaklanmıştı. Bir araba üzerinde Roma'ya girdiğinde gökyüzünden gelen bir kartal şapkasını alarak uzaklaşmış ancak bir süre sonra geri dönerek şapkayı başının üzerine geri bırakmıştır. Kehanetler konusunda yetenekli olan Tanaquil, bu olayı parlak geleceği için bir işaret olarak değerlendirmiştir. Cömertliği ve becerisi ile Roma'da çok büyük saygı görmüştür. Kral Ancus Marcius tarafından evlat edinilmiş ve aynı zamanda oğulları için koruyucu olarak atanmıştır. Ancus Marcius'un ölümünden sonra, Tarquinius Priscus Meclisi Marcius'un doğal çocukları yerine kendisini kral seçmeleri konusunda ikna etmeyi başarmıştır. Askeri yetekleri çok geçmeden Sabinler tarafından yapılan bir saldırıyla test edildi. Saldırıları Roma sokaklarına kadar sıçrayan tehlikeli çatışmalardan sonra durdurdu ve hemen ardından Etrüsklere de Roma hakimiyetini kabul ettirdi. Böylece Corniculum, Firulea, Cameria, Crustumerium, Americola, Medullia ve Nomentum şehirleri Roma idaresi altına girdi. Her zaman büyük zaferlerle sonuçlandırdığı savaşların ardından Roma'ya muazzam ganimetlerle döndü. Centuriate Meclisindeki temsilci sayısını iki katına, yani 1800 kişiye çıkardı ve Senatoya alt sınıflardan 100 senetör daha soktu. Bunların arasında Octavii ailesi de vardı. Ayrıca devlet tarafından düzenlenen festivaller ve devletin genişletilmesi konularıyla da ilgilendi. İlk olarak at yarışları için bağımsız bir yapı olan Circus Maximus'u inşa ettirdi. Daha öneceleri seyirciler yarışları Aventine ve Palatine tepeleri arasında tahta trübünlere oturarak seyrediyorlardı. Bu aşamadan itibaren daha büyük oyunlar düzenlenmeye başadı. Büyük bir selin ardından, Roma'nın bataklık alçak bölgereleri Forum Romanum'un kurulabilmesi için inşa edilen Cloaca Maxima (büyük lağım) sayesinde kurutuldu. Son büyük icraat olarak, Latin ve Sabinlerden alınan ganimetlerin de yardımıyla Capitol Tepesi'ne Jüpiter onuruna Optimus Maximus'u inşa ettirmiştir. Savaş ve sivil görevlerle alakalı birçok Roma sembolü onun saltantı sırasında ortaya çıkmıştır. Tarquinius Priscus, Etrüsk modasına uygun olarak altın kaplı mor pelerin giyerek ve dört atın çektiği bir araba üzerinde törene katılara ilk Roma zafer alayını düzenlemiştir. Bu arada önceki kral Ancus Marcius'un çocukları birer yetişkin olmuşlar ve tahtın kendi hakları olduğunu düşünmekteydiler. Bu sebeple Tarquinius Priscus'u başına bir balta fırlatarak öldürdüler. Ancak Ancus'un çocukları umduğunu bulamadı ve onların yerine Tarquinius'un damadı Servius Tullius kral seçildi. Tarquinius 38 yıl hüküm sürmüştür. Servius Tullius Servius Tullius, Antik Roma Krallığı'nın MÖ 578-MÖ 535 yılları arasında tahta çıkmış altıncı ve Etrüsk hanedanının ikinci Roma Kralı. Bir iddiaya göre köle kökenli ve Lucius Tarquinius Priscus'un kızıyla evlenmiş olan Tullius, onun MÖ 535 yılında suikaste kurban gitmesinin ardından Roma tahtına çıkmıştır. Pleblere danışılmadan tahta çıkmış ilk kraldır ve bunu kaynanası Tanaquil'in entrikaları sayesinde başarmıştır. Bir efsaneye göre, (Livy aktarır) Tullius başının etrafından görülen bir ateş halesi nedeniyle henüz çocukken kutsanmış ve kral olmak üzere yetiştirilmiştir. Tarihçi Livy, Servius Tullius'un bir köle olarak doğduğuna inanmaz. Livy, Tullius'un annesinin Romalılar tarafından yakılan bir Etrüsk şehrinin prensesi olduğunu iddia eder. Annesi tutsak alınmıştır ve soylu kökenine istinaden sarayda yaşamasına izin verilmiştir. Roma İmparatoru Claudius'un Senato'da yapmış olduğu bir konuşmadan yapılan alıntıya dayanan başka bir sürüme göre, Tullius asıl adı Mastarna olan ve kendi kendine Caelius Vibenna'ya saldıran Etrüsk kökenli bir paralı askerdir. Birkaç maceradan sonra Caelius yenilmiştir ancak Mastarna ordusunun geri kalanıyla birlikte Roma'ya gelmiştir. Caelian tepesini, onun onuruna ölümünden sonra Tullius tarafından adlandırmıştır ancak bazı iddialara göre Caelius Vibenna zaten orada yerleşikti. Etrüskler ve Veilere ve karşı yapılan askeri harekatların ardından, Roma'nın politik ve idari yapısını iyileştirme işine koyuldu. İnşaat projelerine başladı ve şehri Quirinal, Viminal ve Esquiline tepelerini de içine alacak şekilde genişletti. Bir yandan tanrıça Fortuna'yı memnun etmek adına (belki de Vibenna'nın kaderini düşünüyordu), hem ona hem de tanrıça Diana'ya adanmış tapınaklar inşa ettirirken diğer taraftan da kendisi için de Esquiline tepesine bir saray inşa ettirmeyi ihmal etmedi. Zaman içerisinde Servius pleblerden onay elde etmek için gittikçe artan biçimde tolumun alt sınıflarından insanları kayırmaya başladı. Çıkardığı yasalar patrici düzeni için rahatsızlık vericiydi ve 44 yıllık saltanatı, damadı Tarquinius Superbus ve öz kızı Tullia tarafından düzenlenen bir tertip sonucu MÖ 535 yılında sona erdi. Arabaların Servius'un ölü bedeni üzerinden geçtiği cadde zaman içerisinde "Vicus Sceleratus" (alçaklık caddesi) olarak anılacaktı. Geleneksel Roma efsanelerinde (çoğunluğu Livy ve Plutarch'a ait), Servius Tullius'un orduda reform yaptığına ve aynı zamanda Roma anayasasını radikal bir biçimde dönüştürdüğüne inanılır. Burada bahsedilen anayasa, modern anlamda yazılı bir anayasadan ziyade devletin yazılı olmayan ortaklaşa teşkilatsal yapısını ve kabilelerin düzeni, ordu, senato ve oylama meclisleri, vergi toplanması, resmi nüfus sayımlarının yürütülmesi gibi vazifelerini tanımlar. Monarşi yönetimi altındaki Roma anayasası, bir kral, bir danışman, Senato gibi kurumlar ve Comitia olarak bilinen değişik meclisler oluşturmuştu. Önemli olan kral ya da senatodan çok hukukun üstünlüğüydü ve bu yüce kurumlar onun ardından gelmeliydi. Romalılar kanunların hakları sağladığına inanırlardı. Krallar devrildiğinde, temel neden kanunları ihlal etmiş olmaları olurdu. Kral, bizim bir başkan ya da modern kral algılamamızdan ziyade daha çok baş yönetici imajına uygundu. Diktatörler kanunun üzerinde olduklarından bu kategoride değillerdir. Romalılar bu terimi bazı özel koşullarda kullanırlardı. Kral ve halk arasında Senato bulunur ve her ikisine de danışmanlık yapardı. Senato, kanunları hazırlar, inceler, teklif eder ve resmi olarak yayınlardı. Yayınlanan kanunlar tüm yurttaşların katıldığı bir meclis olan "comitia curiata"'da onaylanmadan yürürlüğe giremezdi. Servius'a miras kalan anayasa buydu ancak Roma derin bir sınıfsal bölünme halindeydi. Bir tarafta curiae olarak organize edilmiş olan antik aileler (gens) vardı. Bunlar anayasal bir topluluktu. Görünüşe göre Latinler ve Etrüsklerden oluşuyorlardı. Diğer tarafta ise genellikle etraftaki İtalik kabilelerden gelen ve öyle ya da böyle bir şekilde Roma'ya girmiş olan insan yığınları vardı. Şehrin sunduğu olanaklara alışmışlardı ve o ana kadar yönetime katılmamış olan bu yığınlar şimdi yargıçlara ihtiyaç duyuyorlar, savunma hakkı talep ediyorlardı. Bunlar Pleblerdi. Tullius, kısa sürede dışlanmış olan bu sınıfı sisteme dahil edecek bir yol buldu. "Comitia centuriata" olarak bilinen meclislerini kurmalarının ardından, "comitia curiata"'ya ait olan yasal veto hakkını ellerinden alarak "comitia centuriata"'ya verdi. Bu eylem, tüm önemli memurluklara ve senato koltuklarına sahip olduklarından dolayı curiae ya da aileler (gensler) için bir güç kaybı anlamına gelmiyordu. Oy kullanma hakkı artık belki de dünyanın ilk nüfus sayımı olarak bilinen sayıma bağlı olarak servete göre saptanıyordu. Romalı aileler (Gensler) önceden olduğu gibi şimdi de zengin ve güçlüydüler. Servius reformlarının önemi, önemli mevkileri yeni zenginlere açmış olmasından ve her özgür erkeğe sesi ne kadar cılız çıkarsa çıksın kendi meclisinde söz hakkı vermiş olmasından gelir. Romalı tarihçilere göre Servius Tullius ilk nüfus sayımı'nı başlatmıştır. Terim, Latince "yargılamak", "tahmin etmek" anlamınan gelen "censere" fiilinden gelir. Census, Roma'da yerleşik nüfusun tahmin edilmeye çalışılması işiydi. Servius Tullius bunu Roma'nın asker kapasitesini ölçmek için kullanmıştı. Servius'un yaptığı Roma nüfus sayımı, amacı insanları saymak ve yerleştirmek olan günümüz nüfus sayımlarından biraz farklı olarak düzenlenmişti. Servius'un asıl amacı her ne kadar bu verileri de kullanmış olsa da, emlak vergilendirmesiydi. Sayım sonuçlarını insanları sınıflara bölmek için de kullanmıştı. Roma'nın hangi silah ve ekipmanları tedarik edebileceğini bilmek istiyordu. O sıralarda ordu şahıslar tarafından finanse ediliyordu ve Servius da kimin ne kadar destek olabileceğini anlamaya çalışmıştı. Ne nüfus sayımı ne de sınıflandırma Roma'da sosyal olarak bir şeyleri değiştirmedi. Tüm yaptığı, Senetörlere Senato'da oturabilmeleri için her birinin en az 800.000 Sestertius'a sahip olması gerektiğini söylemek oldu ancak zaten tüm senatörler bu miktara sahipti. Benzer şekilde, Atlı sınıfın ya da "silahşörlerin" de en az 400.000 Sestertius'a sahip olmaları gerekiyordu ancak bu güne kadar herhangi birisinin bu parayı ödeyemediği için bu sınıftan çıkartıldığına dair bir kayda rastlanmamıştır. Roma'da işler alışılageldiği gibi yürümeye devam etti. Tek fark dışlanmışlar artık kendi meclislerine sahipti ve her ne kadar Patrici'ler tarafından çok zor kabullenilmiş olsa da, artık vatandaş olarak muamele edilmek zorundaydılar. Günümüzde nüfus sayımları, istihdam edilen çok sayıda sayım memurunun maliyeti hükümetler tarafından karşılanarak yapılmaktadır. Roma'da ise devletin masraflarının karşılanması yurttaşların sorumluluğundaydı. Yurttaşlar kabileler halinde Campus Martius'da toplanır ve her yurttaş kayıt memuruna, censor'a ya da yardımcılarına adını, adresini, sosyal statüsünü, aile üyelerini, kölelerini, kiracılarını ve mülklerini yeminle beyan ederdi. Bu bilgiler kayıt altına alınırdı. Servius, bu işlemin her beş yılda bir düzenli olarak yapılmasını planlamıştı ancak Roma kentinin sürekli büyüyen nüfusu bunu imkânsız hale getirmiştir. Servius tarafından yaklaşık 80.000 erkek yuttaşın kütüklere kaydedildiği tahmin edilir. Bu Romanın tam nüfusu değil sadece özgür erkelerin sayısıdır. Augustus döneminde bu sayı 4 milyona ulaşmıştır. Sınıf kavramının mucidi Servius değildir. Öncesinde Solon'un Atina'da gerçekleştirmiş olduğu ve yeni kabileler oluşturma ve vatandaşları zenginlikliklerine göre bölerek devletin işleyişini sıkıntıya sokan antik ailelerin gücünü kırma amaçlı reformlarla aynı çizgide reformlar yapmıştır. Sosyal sınıfları tanımlayan Classis sözcüğü Servius zamanında ortaya çıkar ve belki de onun tarafından bulunmuştur. Centuria ya da century sözcükleri de bu zamanda ortaya çıkmıştır. İlk nüfus sayımının tamamlanmasının ardından, Servius elde edilen verileri yeni, artan nüfusu servetlerine, yaşlarına ve mesleklerine göre ayırmak için kullandı. Önceleri sadece bir sınıf vardı ve bu sınıf 100'er kişiden oluşan centuria (centum=100) olarak bilinen alt bölümlere ayrılmışlardı. Her halükârda, Servius'un da dahil olduğu patriciler, seçim bölgelerinin nasıl manipüle edilebileceğinin ilkelerini keşfettiler. Eğer oy verme işlemi bölgelere göreyse ve her bölgenin bir oyu varsa seçim bölgelerini yeniden sınırlandırılır, böylece hepsini tek bir bölgeye koyarak çok sayıda seçmenin oyu geçersiz hale getirebilirdi. "Comitia centuriata", senato tarafından toplantıya çağrıldığında bir araya gelir ve her century için bir oy olacak şekilde yasaların oylanması için görüşmeler yapardı. Herhangi bir sınıfın century'leri önceden buluşurdu. Eğer karar için yeter sayısına ulaşmada başarısız olmuşlarsa diğer sınıflar toplantıya çağrılırdı. Genellikle en fazla century'ye sahip sınıflar daha sık toplanırlar ve daha çok güce sahip olurlardı. Sınıflar aşağıdaki gibiydi; Daha aşağıdaki sınıflar "infra classem" (alt sınıflar) olarak adlandırılırlardı. Nüfusun yoğunluğu ne olursa olsun centuria'ların sayısı hakkında değişmez parametreler vardı. Eğer bir century 100 kişiyi sahipse kolayca anlaşılacağı gibi bu kazara oldurdu. Lâkin, hiç kimse centuria'nın centum'dan (Latince 100) türetildiğini sorgulamamıştı. 80 centuria'ya sahip Classici'lerin ağırlıkta olduğu böyle bir sistem de, Classici'ler diğer sınıfların lehine bir oylamaya ön yargılı davranabiliyorlardı. Hepsi de sınıflara dahil oldukları halde Roma toplumunun tepesiyle ilgili bazı sorunlar vardır. Bir Sestercius iki buçuk as değerindedir. Senatoryal sınıfa dahil olmak için gereken 2 milyon as, classici sınıfına dahil olmak için gereken miktardan çok fazlaydı ve equestrian sınıfı için gerekli olan 1 milyon as onları 2. sınıftan daha aşağı düşürmüyordu. Lâkin, ordunun hali vakti yerinde genç subayları ordunun tüm sınıflardan askerlerine komuta ediyorlardı. Romalılar, classici birçok gens'i içerdiğinden tüm kanunları herkes için uygulamayı tercih ettiler ancak sorular cevapsız kaldı. Servius Tullius öncesinde Roma toplumu üç tribus ya da kabileye bölünmüştü: Ramneler, Titieler Lucereler. Başlangıçta populus Romanus'un tamamını ifade ediyorlardı. Geleneksel olarak Ramneler Palatine'de yaşayan Latinler, Titieler Quirinal ve Viminal tepelerinde yaşayan Sabinler ve Lucereler ise Caelian tepesinde yaşayan Etrüskler olarak kabul edilirler. Bu kabileler 200 gens'ten (aileden) oluşur ve her bir aile senatoda bir Senatör tarafından temsil edilirdi. Bu Senatörler krala danışmanlık yapar ve kanunları hazırlarlardı. Kanunlar üç kabile arasında bölünmüş olan 30 curiae'nin onayına ihtiyaç duyardı. Bu kişiler zaman zaman bir curia'da buluşarak belki de evet ya da hayır diyerek oy kullanırlardı. Bu eylemin adı "comitia curiata" yani "curia'ların bir araya gelmesi." olarak adlandırılırdı. Senatörlerin her biri