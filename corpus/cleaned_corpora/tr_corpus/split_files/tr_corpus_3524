otobüsüyle gidilebiliyor. Özel araçla gidecekler Tekirdağ Barbaros, Silivri veya Erdek'ten feribotla ulaşabilir. "Denizcilik işletmeleri": İstanbul Deniz Otobüsü İşletmeleri'ne ait deniz otobüsleri yaz aylarında her gün 08:30- 9:45- 10:15- 17:45'te Bostancı'dan kalkıyor ve 09:15- 10:30- 11:00- 18:30'da Yenikapı'ya uğrayarak Marmara ve Avşa'ya gidiyor. Marmara’dan İstanbul- Yenikapı ve Bostancıya her gün 09:30- 13:30- 14:30- 15:00’de hareket ediyor. İstanbul Seyahat, Esenler Otogarından feribotla karşılıklı sefer düzenliyor, yolculuk 2 saat sürüyor. Erdek'ten de Marmara ve Avşa adalarına günde üç kez 10:00, 14:00 ve 19:00'da feribot kalkıyor. Eski adı "Ofiousa" olan Avşa, Erdek’ten 18 mil uzaklıktadır ve adaya İstanbul’dan gemi ve deniz otobüsü ile, Erdekten motorla ulaşım sağlanmaktadır. Avşa adası çevresi neredeyse hemen tümüyle plajdır. Deniz Marmara’nın genel kirliliğinden etkilenmiştir ama nispeten temizdir.Suyu cok az tuzludur. Çok sayıda otel, motel, pansiyon, lokanta ve bar bulunmaktadır. Lokantalarda balık ve adanın yerli yapım şarapları tadılabilir. Geceleri de oldukça renklidir. Çok sayıda bar, disco ve lokantada canlı müzik eşliğinde eğlenve vardır. Dolmuş usulü motorlar Ekinlik, Marmara adası ile Çınarlı gibi ada köylerine turlar düzenlerler. Eski adı "Aloni" olan Paşalimanı Adası'nda beş köy bulunmaktadır. Bunlardan Harmanlı (Haloni) ve idari merkez olan Paşalimanı batı tarafında, kuzeyinde Poyrazlı (Voria) doğusunda Tuzla (Huhla) ve son olarak güneyinde Balıklı (Scupia) köyleri bulunmaktadır. Toprak ve havasının uygunluğu nedeniyle bağcılığa son derece uygun olan adada özellikle şaraplık olarak "ada karası" üzümü yetiştirilmekte ve Avşa Adası ile birlikte burada yetiştirilen üzümler şarap yapımında kullanılmaktadır.Başta zeytin, üzüm, elma, kara dut, incir, erik yetiştirilir. Eski adı "Koutali" olan Ekinlik Adası, Marmara Denizi'nde Avşa ve Marmara adalarının doğusunda kalan bir adadır. Yüzölçümü olarak fazla büyük olmasa da yaz aylarında sakin olduğu için kimi turistlerin ilgisini çekmiştir. Ada görünüş itibarı ile kaşık şeklini andırdığından kaşık Adası da denmektedir. Adaya yaz aylarında haftada iki kere, kış aylarında ise haftada bir kere sefer düzenlenmektedir. Ada Balıkesir iline bağlıdır. Adanın yerel halkı balıkçılıkla geçinir. Yerleşim olarak adada 75 hane bulunmaktadır. Marmara Adaları Balıkesir ili tüzel kişiliğinin bir parçasıdır. İdari olarak Paşalimanı Adası Erdek ilçesine bağlıdır. Diğer adalar "Marmara ilçesi"ne bağlıdır. Hayati Boyacıoğlu Hayati Boyacıoğlu, Türk karikatürist. 1960 yılında İstanbul'da doğan Boyacıoğlu Beyoğlu Fındıklı Lisesi'ni bitirdikten sonra Almanya'ya yerleşti. Berlin'de Alman Filolojisi ve gazetecilik dallarında yüksek lisans yaptı. Almanya'ya yerleşen Hayati Boyacıoğlu'nun "Integrationale Begegnungen" (Farklı Kültürlerin Buluşması) adlı bir karikatür albümü bulunmaktadır. Almanya'nın çeşitli eyaletlerinde pek çok kişisel sergi açan Boyacıoğlu'nun yazdığı "Kanaken sind Süpermaenner" adlı kabare 1985 yılında Ludwigshafen'da Türkçe ve Almanca olarak sergilendi. Bir büyük gazetenin Berlin bürosunu da bir süre yöneten Boyacıoğlu şu anda Almanya'da iki dilde yayın yapan mizah dergisi Don Quichotte'un yayın kurulu üyesidir. Kilyos Kilyos (Resmî adı: Kumköy), İstanbul’un Avrupa Yakası’nın Karadeniz kıyısında, Sarıyer ilçesine bağlı yerleşim alanı. Kilyos'un, Rumcada kum anlamına gelen Kilya sözcüğünden türediği söylemi ile birlikte, aslı, Kuwaila olan ve güzel geçit/Boğaz anlamını veren Killa sözcüğünden türeyerek Kilyos'a dönüştüğü söylemi de yaygındır. Zira her iki sözcüğün vermiş olduğu anlam, Kilyos'un coğrafi durumu dikkate alındığında uygun olduğunu göstermektedir. Cumhuriyet döneminde Kilyos'un ismi Kumköy olarak değiştirildiyse de günümüzde hala yaygın olarak Kilyos adı kullanılmaktadır. Kilyos’ta yerleşim eski çağlarda başlamış. Küçük bir balıkçı köyü olarak rağbet görmüş. Daha sonra Roma İmparatorluğu döneminde gelişme göstermiş. Roma İmparatorluğu dağılınca Bizans topraklarına katılan belde, coğrafi konumu nedeniyle denizcilikle uğraşan bölge uygarlıklarının paylaşamadığı bir yer haline gelmiş. Cenevizliler de bu bölgede bir süre hakimiyet kurmuşlar. Haçlı Seferleri döneminde bölgede yaşanan karışıklık sonrasında, Osmanlı hakimiyetine giren Kilyos, levanten nüfusuyla gelişme göstermiş, kozmopolit bir yerleşim merkezi olmuştur. 1930 yılına kadar Çatalca ilçesine bağlı bir nahiye iken o tarihte yapılan yönetsel düzenleme sonucu kurulan Sarıyer ilçesine dahil edilmiştir. Kilyos, İstanbul Boğazı ve Marmara Denizi kıyılarından denize girmenin güçleşmeye başladığı 1970'lerden itibaren önem kazandı. Marmara ve İstanbul Boğazı'ndaki deniz kirlenmesi ve Marmara kıyılarındaki plajları teker teker kapanmaya başlaması yaz aylarında İstanbul sakinlerinin yeni kıyılar aramasına yol açtı. Önceleri yalnızca hafta sonlarında denize girmek ve piknik yapmak isteyenlerin tercih ettiği Kilyos, daha sonra birçok motel ve lokantanın açılmasıyla, eğlenceye düşkün olanların her mevsim tercih ettikleri bir yer haline geldi. Sahili ile ünlüdür. Yerleşimi çok eskilere dayanan köye ulaşıldığında göze ilk çarpan tarihi bina Ceneviz Cumhuriyeti döneminde yapıldığı bilinen kalesidir. Askeri saha içinde kalan kale Sultan II. Mahmut zamanında restore edilmiştir. Yağmur yağdığı zaman kalenin ortasında bulunan sarnıçların dolması için su toplayacak bir sistem kurulmuş. 1782-1825 tarihleri arasında Bahçeköy'e kadar tüm sarnıçlar imar ve restorasyon görmüştür. Taş yapımı kalenin temizliği ile dikkat çeken kemerli, korunaklı muhafız bölümleri aynen korunmuştur. II. Dünya Savaşı'nda Boğazlar'ın korunması amacıyla Almanlar tarafından verilmiş 19. yy Krupp Kamalı çelik top kalenin burçlarında yer alır. İçinde 8 ayrı topun sergilendiği kalenin kapısı üzerinde Sultan II. Mahmut tuğrası, her iki yanında iki savaş topu, karşısında kalenin ele geçirilişi şerefine o dönem dikilip günümüze ulaşan anıt çınar ağacı bulunmaktadır. 26 metre yüksekliğinde, 5,4 metre gövde çevresine sahip çınarın dikim tarihini gösteren tabelada 1460 yılı belirtilir. Üç yüksek noktadaki su terazileri de kaledeki sarnıçtan su dağıtan sistemin birer parçasıdır. Köydeki diğer tarihi yapılar İngilizlerin İstanbul'u işgali ettiklerinde Boğaz girişini kontrol etmek için yaptıkları eski tahlisiye binaları, kayıkhane, iskele, köprü ve çeşmedir. Tahlisiye binaları halen kıyı koruma tarafından kullanılmaktadır. Sarıyer merkezine yaklaşık 10 km uzaklıkta olan Kilyos, Rumelifeneri'nin 5 km kadar batısında yer alır. Ä°yelik eki İyelik ekleri veya sahiplik ekleri, isimlere ve isim görevinde kullanılan sözcüklere eklenerek kime veya neye ait olduğunu bildiren ekler. İyelik ekleri ad soylu sözcüklerde ve isim görevinde kullanılan diğer sözcüklerde sahiplik kategorisini temsil eder. Eklemeli (özellikle Ural ve Altay), Semitik ve Hint-Avrupa dil ailelerince kullanılan bir yapıdır. Ancak tüm Hint-Avrupa dilleri bu yapıyı kelimelere ek getirerek kullanmaz; örneğin İngilizce sahiplik kategorisini ekler yerine edat nitelikli sözcük-ekler getirerek sağlar. Türkçede iyelik ekleri -(i)m, -(i)n, -(s)i, -(i)miz, -(i)niz ve -leri'dir. Bu ekler ses uyumlarına uyacak şekilde diğer dar ünlüler (ı, u, ü) kullanılarak da oluşturulabilirler: Yukarıdaki örneklerde görüleceği üzere iyelik ekleri isim tamlamalarında "tamlanan" olan sözcüğün sonuna eklenir. Ancak Türkçenin yapısı gereği "tamlayan" sözcük gizli durumda olabilir: İyelik eklerinin dünya literatüründe kullanımı; sahiplik işlevi ile doğru orantılı olarak gelişmiştir. İngilizcede "possessive affix", Fincede "possessiivisuffiksi" gibi adlarla anılan bu ekler adlandırılırken; sahiplik belirten sözcükle birlikte "takı (affix)" anlamına gelen kelimeler kullanılmıştır. "Takı" sözcüğü işlevsel bir anlamda kullanılıp; sözcük-ekleri de kapsamaktadır. Birçok dil hem sözcük-ekli hem de eklemeli olduğu için (ör. prepation (son ek), my pencil (sözcük-ek)) bu dillerde böyle bir anlam ayrımına gitmeye gerek yoktur. Örneğin İngilizcede "affix" kelimesi hem "ek" hem de "takı" anlamlarında kullanılmaktadır. Bu yönüyle İngilizcedeki my, your ve our gibi iyelik belirten sözcükler de bir iyelik takısıdır. Türkçe gibi eklemeli dillerde sözcük-ekler bulunmadığı için; sözcük-ekler ek kavramı içinde değerlendirilmemektedir. Bunun için bu yapı "iyelik ekleri" adıyla kalıplaşmışsa da, genel dünya literatürüne göre "iyelik ekleri" değil, "iyelik takıları" vardır. Türkçe adlandırmada, iyelik kelimesi, bir şeye sahip olma anlamına gelmektedir. Kökensel bir inceleme yapıldığında sözcüğün İlk Türkçe döneminde kullanılan ve ""sahip, malik"" anlamına gelen "is" kökünden türetildiği anlaşılmaktadır. Günümüzde "sahipsiz, metruk" anlamlarında kullanılan "ıssız" kelimesi de yine bu kökten türemiştir. Kelime 16. yüzyılda Türkçeye Arapça ve Farsça kelime girişlerinin iyice artmasıyla iyice unutulmuş; ancak Dil Devrimi sırasında yeniden canlandırıp, "-lık,-lik" yapım ekini alarak; dil bilgisel alanda "sahiplik eki" anlamında kullanılmaya başlamıştır. İyelik ekleri, ad soylu sözcüklere gelerek bu sözcüklerin sahibini tanımlar. Eğer sahip tanımlaması yapılan sözcük bir yüklemse, burada kullanılan ek "iyelik" değil şahıs eki olur. Bu tür eklerin fiillere bütünleşmesi yalnızca eylem çekimi eklemeli olan dillerde rastlanan bir durumdur. Örneğin Farsça gitmek fiili olan "reften" (رفتن) fiilinin geniş zaman hali olan rev (رو) kükünde birinci tekil şahıs eki olan "-m" (م) eki kullanıldığında, rev(e)m (روم) biçiminde olan sözcükteki bu ek; iyelik değil "şahıs eki" olarak karşımıza çıkar. Bu durumun ortaya çıktığı Türkçe ve Farsça gibi diller bu özelliklerinden dolayı gizli özne kullanabilirler. Bu iki yapı arasındaki bağlantı; kişi adıllarının ekleşmesinden kaynaklanmaktadır. Örneğin eski Türkçede kullanılan "körür men (görürüm)" ifadesindeki "men (ben)" kişi adılı zamanla ekleşmiş ve şahıs eki durumuna geçmiştir. İyelik eklerinin, nesnelerin "sahiplik öznesi"ni ortaya koyması; şahıs ve iyelik eklerinin ortaya çıkışındaki kökensel bağı ortaya koymaktadır. Dünya dillerinde tekil kişi adıllarına çeşitli ekler getirilerek çoğul yapılar yapılır. Bazı dillerde ise bunun istisnaları mevcuttur. Örneğin İngilizcede "you" zamirinin çoğulu da "you" olarak kullanılır. İyelik belirten yapıların, kişi adıllarından kaynaklandığı düşünüldüğünde; adıllarla iyelik takılarının çoğul yapıları ilişkilidir. Normal şartlarda adıllar (sizler, bizler... gibi saygı ifadeleri ve Türkçedeki "o" zamiri hariç) çoğul eki alamazlar. Bunun için iyelik belirten kelimelerin yalnız halde kullanıldığı durumlarda bu kelimeler çoğul eki alamaz. Böylece İngilizce ve Almanca gibi iyelik takıları ayrı yazılan dillerde; iyeliğin çokluğu yapısal olarak yapılamaz. Bu dillerde çokluk ifadesi nesne konumundaki sözcüğe takılır (our cars gibi). Türkçe gibi bazı eklemeli dillerdeyse çokluk ekleri iyelik ekinden önce gelir (kalemlerim gibi). Bunun yanında bazı dillerde çokluk kategorisi üçe ayrılır. Bu dillerde tekil, ikili ve çoğul kategoriler vardır. Yani çokluk iki ve ikiden fazla olmak üzere ikiye ayrılır. Bu dillerin tipik örneği Arapçadır. Aşağıdaki tabloda Arapçadaki iyelik çekimleri gösterilmiştir. İyeliği son eklerle karşılayan Türkçe ile edat niteliğinde sözcük-ek kullanan İngilizcenin yapısal iyelik karşılaştırılması aşağıda verilmiştir: Bulamadım (albüm) Bulamadım, İdobay'dan çıkan İbrahim Tatlısesin albümü. Toplam 16 şarkıdan oluşur. Çıkış tarihi 2007'dir. Bu albümdeki Ağrı Dağı remix şarkısı seçim gezilerinde kendi partisi tarafından da kullanılmıştır. 1960 Eurovision Şarkı Yarışması 1960 Eurovision Şarkı Yarışması, 5. Eurovision Şarkı Yarışması'dır. Yarışma 1959 yarışması'nı kazanan ülke olan Hollanda'da yapılmak istense de ev sahipliği teklifini geri çevirmiş böylece 29 Mart 1960 tarihinde Birleşik Krallık'ın başkenti Londra'da bulunan Royal Festival Hall'da yapılmıştır. Yarışmanın kazananı Fransa'yı temsil eden "Tom Pillibi" adlı şarkısıyla Jacqueline Boyer olmuştur. Fransa yarışmayı ikinci kez kazanmıştır. Jacqueline yarışmayı kazandığında on sekiz yaşındaydı ve Eurovision tarihinin ilk en genç kazananı olmuştur.. Yarışmadaki ilgi, bu yıl 13'e çıkarak katılımcı ülke sayısıyla birlikte, yarışma Avrupa'da büyümeye başladı. bu yıl ilk katılımını gerçekleştirmiştir. yarışmaya bir yıl aradan sonra yeniden katılmıştır. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen bir katılımcı vardır: Fud Leclerc, 1956 ve 1958 yıllarında Belçika'yı temsil etmişti. Her ülkenin en sevdikleri şarkı için bir oy veren 10 jüri üyesi vardı. Aşağıdaki tablo, 1960 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Aerobee Aerobee, ABD'de gerçekleştirilen en başarılı uzay sondalarından biri. Aegyptopithecus Aegyptopithecus, Mısır'da Çöl bölgesi Fayyum'da bulunmuş fosil maymun cinsi. Adı Mısır Maymunu anlamına gelen, günümüzde daha yaygın olarak Propliopithecus diye adlandırılan bu soyu tükenmiş maymun cinsiyle ilgili fosil kemikler, 1964'te Oligosen'den ("günümüzden yaklaşık 32-35 milyon yıl önce") kalma tortul tabakalarda bulunmuştur. Dişlerindeki ve kafatası kemiklerindeki bazı özellikler, otçul olduğunu göstermelerinin yanı sıra, günümüzdeki şempanze ve gorillerin doğrudan atası olduğuna inanılan Miyosen'de yaşamış Dryopithecus'un da atası olabileceğini ortaya koymaktadır. Yalnız, daha yakın dönemde yaşamış bu maymunlardan farklı olarak, daha küçük beyinli ve kuyruklu, ayrıca, dışa doğru çıkıntı yapan köpek benzeri geniş yüzlüdür. Emerita Augusta Emerita Augusta, Romalılar döneminde Mérida şehrinin ismidir. MÖ 25 yılında kurulmuştır. Romalıların Lusitania bölgesinin başkentidir. Romalılar için dönemin en önemli kültür merkezlerinden biri durumuna gelmiştir. 1993 yılında UNESCO tarafından Dünya Mirası olarak ilan edilmiştir. Kazan Hanlığı Kazan Hanlığı ( قزان خانلغی, Qazan Xanlıği, Tatarca: Казан Ханлыгы), Altın Orda'nın çöküşünden sonra, Cengiz Han'ın oğlu Cuci'nin ulusuna bağlı Toka Temür sülalesinden Uluğ Muhammed Han tarafından bugünkü Rusya topraklarında kurulmuş olan Türk devletidir. Farklı zamanlarda yaklaşık 750.000 km² alana hakim olmuştur. Ağırlık merkezi bugünkü Tataristan, Başkırdistan, Çuvaş, Mari El (Çirmişistan), Mordovya ve Udmurt (Aristan) Cumhuriyetlerinin toprakları idi. Kazan Hanlığı’nın kuruluş tarihi konusunda iki farklı görüş vardır. Birinci görüşe göre hanlık, 1437 yılında Altınordu hanlarından Uluğ Muhammed Han’ın tahtının elinden alınması üzerine Saray’dan ayrılarak Kazan kentine gelmesiyle kuruldu.İkinci görüşe göre ise 1445’te Uluğ Muhammed Han’ın oğlu Mahmud’un hanlığın başına geçişiyle ortaya çıktı. Hanlığın kuruluş süreci 1437-1445 yılları arasında tamamlandı ve 1445’ten itibaren bağımsız bir devlet statüsüne kavuştu. Bu bağlamda, Altınordu’nun başşehri Saray’dan ailesi ve 3.000 kadar askeriyle ayrılmak zorunda kalan Uluğ Muhammed Han tahtını yeniden ele geçirmek için faaliyete girişti. Önce Rus sınırındaki Belev’e giderek 1432’de yarlık verip knez tayin ettiği II. Vasili’den yardım istedi. Ancak kendisinden gerekli yardımı alamadığı gibi düşmanca karşılandı. Onunla yaptığı mücadeleden (1437-1438) galip çıkınca eski Kazan şehrine geldi. Bölge halkı onu sevinçle karşıladı, böylece Kazan Hanlığı’nın temelleri atılmış oldu . Uluğ Muhammed Han, batı komşusu Moskova Knezliği ile yoğun bir mücadeleye girişti. 1439 tarihli seferlerinde Rusları yenen Uluğ Muhammed, 7 Temmuz 1445 tarili Suzdal Muharebesi'nde Rusları hezimete uğrattı, Knez II. Vasili'yi ve kardeşi Mihail'i esir etti ve Vasili'nin gözlerini kör etti. Bu suretle Moskova Knezliği eskiden Altınordu Devletine olan bağlılığını bu defa Kazan Hanlığı'na gösterirken, Uluğ Muhammed de Moskova'yı daha yakın denetlemek için bu kentin yakınlarına bir hanlık kurdu ve başına oğlu Kasım Han'ı geçirdi. Türk tarihinde Kasım Hanlığı olarak kayıtlı bu devlet, Kazan Hanlığı'nın Uluğ Muhammed'in ölümünden sonra karışıklıklara sürüklenmesi sonucunda daha ilk yıllarında Moskova'nın güdümüne girdi. 1486-1512 arasındaki Kırım Hanlığı nüfuzundan sonra tamamen Kazan Hanlığı'na karşı tampon devlet'e dönüştü. Mahmud Han döneminde (1446-1464) orta İdil boyu tam bir istikrara kavuştu ve Kazan kenti Altınordu'nun başkenti Saray'ı ticari önem açısından geride bırakmaya başladı. Buna karşılık bu istikrarın sürmesini teminen bu dönemde Ruslarla savaştan kaçınıldı. 1462 yılında Moskova tahtına çıkan III. İvan, Mahmud Han'ın ölümünden sonraki taht kavgalarını fırsat bilerek 1467 Ekim ayında Kazan'a sefer düzenledi ve uydusu haline gelmiş Kasım Han'ı Kazan tahtına oturtmak istedi. Kazan Hanlığı ilerleyen Rus ordusunu 1468 yılında püskürttüğü gibi, Kazan birlikleri Moskova'ya kadar toprakları yağmaladılar. 1469 yılında III. İvan ordusunu toplayarak bir kez daha Kazan Hanlığı üzerine yürüdü ve 1 Eylül'deKazan'ı tarihte ilk kez kuşattı. Her ne kadar bu kuşatma başarılı olamadıysa da Ruslar Kazan'daki Rus esirlerin serbest bırakılmasını sağlayan bir barış anlaşması temin etmeye muvaffak oldular. 1478 yılı Kazan Hanlığı-Moskova Knezliği mücadelesinde bir dönüm noktasını teşkil etti. Bu tarihte Moskova Novgorod'u ve kuzeyindeki toprakları ilhak edince Kazan Hanlığı'nı hem batıdan hem de kuzeyden sarmış oldular. 1479 yılında Kazan'ın bir kez daha içine düştüğü taht kavgasından yararlanan Moskova Knezliği hem bir birlik sevketti hem de Hanlıktaki Rus yanlılarının da desteğiyle İbrahim Gali Han'ı tahta çıkarmayı başardı. 1480 yılında Kırım Hanlığı'yla yaptığı ittifak sayesinde Altınordu boyunduruğundan tamamen kurtulan Ruslar 1487 yılında Kazan'a daha büyük bir ordu sevkederek 9 Temmuz tarihinde ilk kez kente girmeyi başardılar ve Moskova'da yetişmiş Muhammed Emin Han'ı tahta çıkardılar. Kazan Hanlığı'nın tamamen Rus güdümünde olduğu bu dönemde Hanlık, Moskova Knezliği'yle ittifak halinde bulunan Kırım Hanlığı ve Ruslarla birlikte 1490 yılında Altınordu Hanlığı'na saldırdı ve bu devletin çöküşünü hızlandırdı. Rus tüccarların da büyük ayrıcalıklar kazandığı bu dönem Kazan'da büyük tepkiye neden oldu ve komşu Sibir Hanlığı'ndan yardım isteyen Kel Ali önderliğindeki "millî grup" Sibir Hanı İvak'ın oğlu Mamuk Han'ı 1495 yılında tahta çıkarmayı başardı. Ancak bu dönem bir yıl sürdü ve Mamuk Han'ın keyfi idaresinden usanan Kazanlılar yeniden Moskova'ya yönlediler ve Rus yanlısı Abdüllatif Han'ı tahta çıkardılar. Bu Han'ın yaşı ilerledikçe Kırım Hanlığı'yla yakınlaşması üzerine Moskova duruma müdahale etti ve 1502 yılında Abdüllatif Han'ı tahttan indirerek Muhammed Emin Han'ı üçüncü kez tahta çıkardı. Aynı yıl Kırım Hanlığı Altınordu Devleti'ni yıktı ve Rusları uzun yıllar egemenliğinde tutmuş bu devlet tarihe karıştı. Muhammed Emin Han üçüncü döneminde Ruslara karşı daha saldırgan bir siyaset takip etti. 24 Haziran 1505'te Kazan panayırına gelen Rus tüccarların yağmalanması bu bağlamda önemli bir dönüm noktasını teşkil etti. Nogay Hanlığı'ndan yardım alan Kazanlılar aynı yıl Nijniy Novgorod'u yağmaladılar, Rusların 1506'da gönderdikleri bir orduyu da 22 Mayıs ve 22 Haziran'da iki kez yenilgiye uğrattılar. Esasen 1505 yılında III. İvan'ın ölümüyle zayıflamış Ruslar uzun süre Kazan üzerine yürümedikleri gibi Muhammed Emin Han da barışçıl bağımsızlık siyasetini 1518'deki ölümüne kadar sürdürdü. Bununla birlikte 1487 Anlaşması uyarınca Ruslar Kazan tahtına Kasım Hanı Şah Evliyar'ın oğlu Şah Ali'yi çıkardılar. Kazan'daki bir Rus garnizonu Şah Ali'nin hükümranlığını güvence altına alırken giderek artan Moskova bağımlılığı Kazan'daki "millî grubun" muhalefetini daha da artırdı. Bunun neticesinde Kırım Hanlığı'nden yardım istendi. Sahip Giray komutasındaki bir Kırım birliği 1521 ilkbaharında Kazan'ı zaptetti ve Ruslar kılıçtan geçirildi. Bu sayede Kazan Hanlığı Kırım Hanlığı'na ve dolaylı olarak Osmanlı Devleti'ne bağlanmış oldu (Osmanlı Devleti, Kazan'ın 1552 yılında Ruslar tarafından işgalinin ardından bu devlete Kazan'ın Kırım'a iadesi uyarısında bulunmuşlardır). Kazanlılar ardından Kırım Hanlığı'yla ittifak halinde Moskova üzerine yürüdüler ve yenilgiye uğrayan Ruslar Kırım Hanlığı'na vergi vermeyi kabul etmek zorunda kaldılar. Bu başarıların mimarı sayılabilecek Kırım Hanı Mehmed Giray Han'ın 1523 yılında Nogaylar tarafından öldürülmesi Hanlıklar tarihi açısından olumsuz bir gelişmeyi teşkil etse de Kazan'daki Kırım hakimiyeti Safa Giray Han döneminde (1525-1532) de devam etti. Bu dönemde Ruslar 1524 ve 1530'da Kazan'a hücum etmeye çalıştılarsa da püskürtüldüler. Ancak ikinci kuşatmada zor durumlara düşen Kazan Hanlığı Moskova'ya yıllık vergi vermeyi kabul etti. Yine aynı dönemde Kazanlılarda bu defa Kırım karşıtlığı ortaya çıktı ve Moskova yanlısı grup Safa Giray'ı devirerek Rus sempatizanı Can Ali Han'ı tahta çıkardı. Kısa sürede nefret uyandıran bu Han 25 Eylül 1533'de öldürüldü. Rus Knezi III. Vasili de 1533'de ölünce Safa Giray tekrar tahta çıktığı gibi 1536'da Rusların üzerine başarılı bir sefer yaptı. Esasen bu dönemde Kazanlılar 1522, 1533, 1537, 1538, 1539, 1540 ve 1541 yıllarında Nijniy Novgorod, Murom, Vyatka, Vladimir, Kostroma ve Galiç'e başarılı akınlar tertiplediler. 1546'da Rus yanlısı Kazanlılar Safa Giray'ı devirerek Şah Ali Han'ı tekrar tahta çıkardılarsa da bir ay sonra yanlarına sığındığı Nogaylar'ın desteğiyle Safa Giray üçüncü kez tahtı ele geçirmeyi başardı. Ancak 42 gibi genç sayılabilecek bir yaşta ölünce yerine üç yaşındaki oğlu Ödemiş Giray Han geçti ve Hanlık süratli bir çöküşe sürüklenmeye başladı. Bu dönemde Safa Giray'ın hanımı ve Nogay Hanı Yusuf Mirza'nın kızı Süyümbike naiplik yaptı. Kazan Hanlığının son yıllarında iktidarı elinde bulunduran zümre, barışın korunması için han seçiminde Moskova’nın arzusuna boyun eğmek, topraktan fedakârlık etmek, hatta çocuk yaşta han ilân edilen Ütemiş Giray (1548-1551) ile annesi Süyüm Bike’yi Moskova’ya teslim etmek gibi ağır koşullara katlanmak zorunda kaldı. 1552’de Astrahan Hanı Kâsım’ın oğlu Yâdigâr, Kazan tahtına davet edildi. Yâdigâr’ın Kazan’a gelmesiyle halkın kendisine olan güveni arttı. Kazan’ın dağ tarafı Ruslar’a karşı ayaklandı ve tekrar merkezle birleşti. Ruslar arasında panik başladı. Moskova’ya karşı sefer açan Kırım orduları Tula’ya kadar ilerledi. Bu hareketler Moskova’nın Kazan’a karşı bir sefer açmasına sebep oldu. IV. İvan 150.000 asker, 150 top ve İngiliz mühendisi Butler’in kumandasındaki istihkâm kıtası ile Kazan üzerine yürüdü. Rus ordusu 20 Ağustos 1552’de Kazan’a ulaşarak 23 Ağustos’ta şehri kuşattı. İki ay kadar süren kanlı çarpışmaların ardından 15 Ekim 1552’de Kazan düştü. Böylece Orta İdil sahasında milâttan sonra VI. yüzyıldan beri devam etmekte olan Türk hâkimiyeti sona erdi. Kazan 1552’de işgal edildiği halde ülkenin fiiliyatta ele geçirilmesi ve kitle halinde Moskova’ya karşı millî hareketin bastırılması XVI. yüzyıl sonuna kadar sürmüştür. 1521'de Kazan'ın Osmanlı Devleti'ne bağlı Kırım Hanlığı tarafından ele geçirilmesiyle Kazan'daki Hanlar Kırım Giray Hanları sülalesinden seçilmeye başlandı ve ülke Osmanlı Devleti'ne tâbi oldu. 1524'e dek Sahib Giray Han (1532-1551 arası Kırım Hanı) Osmanlı Devleti ve Kırım Hanlığı'na bağlı olarak Kazan Hanlığı'nı yönetti. Adıgeçenin 1524'te Gorki'yi fethettikten sonra tahttan feragat ederek İstanbul'a gelmesiyle Kanuni Sultan Süleyman aynı yıl Safa Giray'ı Han ilan etti. 1524-1531 ve 1533-1549 arasında ülkeyi yöneten Safa Giray 1536'da Gorki'yi tekrar ele geçirdi ve 1549'da Kazan'da öldü. Oğlu 1549-1551 arası Ötemiş Giray Han Osmanlı'ya bağlı son han olarak tahta çıktı. Sık sık Kazan'a saldıran IV. İvan tarafından 1552'de ilhak edilinceye dek siyasal varlığını koruyan hanlık 1556'da Kazan'ın Nogay Türklerinden Ali Ekrem Han tarafından geri alınmasıyla birkaç aylığına canlandıysa da Ruslar tarafından tekrar ele geçirildi. Aynı yıl Astrahan Hanlığı da aynı kaderi paylaştı. Hispania Tarraconensis Hispania Tarraconensis, Romalılar döneminde Hispania'nın üç bölgesinden biridir. Günümüzdeki İspanya'nın Akdeniz sahillerinden başlayarak kuzeye doğru genişleyen topraklarda yer alan bölge, kuzeyde modern Portekiz'in bir kısmını da kapsar. Günümüzde bu topraklarda güney İspanya'daki Endülüs Özerk Bölgesi olarak anılan bölge, Hispania Baetica'dır Irak Selçukluları Irak Selçukluları, Büyük Selçuklu Devleti'nin sekizinci sultanı Sencer'in Oğuzlar tarafından yenilerek esaretinde hastalanarak öldükten sonra İki Irak (Irak-i Acem ve Irak-Arap)'ı yöneten Selçuklular. Büyük Selçuklu Devleti'nin çöküşünden sonra, bugünkü Irak'ın tamamı ve Suriye'nin bazı kısımları üzerinde kurulmuş olan Türk devletin adıdır. Büyük Selçuklu Sultanı Muhammed Tapar 18 Nisan 1118'de ölünce, oğulları taht üzerinde hak iddia ettilerse de sonra amcaları Sencer'in tâbiyetine girdiler. Sencer de Tapar'ın çocuklarını Irak ve Azerbaycan'a melik olarak atadı. 1157'de Sencer'in ölümü ile Büyük Selçuklu Devleti'nin tarihe karışmasıyla tamamen bağımsız oldular ve "Şah" unvanını taşımaya başladılar. Hükümdarları sırasıyla şu şekildedir: Son hükümdar Sultan II. Tuğrul Şah'un 1194 yılında bugünkü Tahran yakınında yapılan Rey muharebesinde Harezmşah Tekiş tarafından yenilerek öldürülmesi bu devletin sonunu getirdi ve ülke topraklarının bir kısmı Harezmşahlar'a katıldı, bir kısmı ise İldenizlilere kaldı. Rey, Ä°ran Rey veya Şehr-i Rey (Farsça: شهر ری), İran'ın Tahran Eyaleti'nde şehir. Tahran kent sınırları içindedir ve Tahran şehrinin ilk kurulduğu yerdir. Rhages adıyla Part İmparatorluğu'nun başkenti olan Rey şehri, Selçuklu dönemine dek İran coğrafyasının en önemli tıp ve bilim merkezlerinden biridir. Nizam'ul Mülk'ün emirleriyle eğitim için yapılan yeniliklerin başladığı ve en önemli gelişmelerin yaşandığı kenttir. Büyük Selçuklu Devleti'nin kurucusu Tuğrul Bey, 8 Ramazan 455 (5 Eylül 1063) yılında burada ölmüş ve yine burada gömülmüştür. Rey şehri aynı zamanda Selçuklu İmparatorluğu'nun başkenti olmasıyla ünlüdür. 1194 yılında Harzemşahlar ile Irak Selçukluları arasında yapılan büyük savaş da burada gerçekleşmiştir. Savaştan sonra Harzemşahlar'ın idaresine geçen şehir, İran'da hüküm süren tüm devletler için önemli bir yerleşim merkezi olma vasfını korudu. İran İslam Cumhuriyeti sınırları içerisinde yer alan şehir, günümüzde Tahran şehri ile kuşatılmıştır. Dead Winter Dead Dead Winter Dead heavy metal grubu Savatage'ın 1995 yılında yayımlamış olduğu, birbirlerine aşık müslüman bir kız ile bir Sırp çocuğunu konu alan albümüdür. Albümde aynı zamanda o sıralarda süregelen Bosna Savaşı'ndan da bahsedilmektedir. Bu albüm, grubun eski üyelerinden, 1989 yılında yayımlanan "Gutter Ballet" isimli albümde de kendisini gösteren Chris Caffery'nin yeniden grupta çalmasıyla dikkat çekmektedir. Grubun önceki albümü "Handful Of Rain"'de çalan Alex Skolnick, kendi solo projesi üzerinde daha fazla yoğunlaşmak istediği için bu albümde çalmak istemedi. Bu nedenle Jon Oliva, Handful of Rain turundan arkadaşı, eski grup üyesi ve Dr Butcher üyesi Jeff Plate'i gruba dahil etti. Atlantic Records kadroya ikinci bir tanınmış gitarist daha getirilmesini istedi ve eski Alice Cooper üyesi Al Pitrelli de gruba dahil edildi ve grubun lead gitaristi oldu. Bu albüm, gruba, Chrsitmas Eve (Sarajevo 12/24) ile beklenmedik bir ilgi kazandırdı ve grup icra ettikleri müzik türünü farklı bir yolda daha denemek istedi. Robert Kinkel ile birlikte Paul O'Neill ilgi duydukları Trans-Siberian Orkestrası projesine başladılar. Chrsitmas Eve (Sarajevo 12/24) Trans-Siberian Orkestrası'nın ilk yayını olarak ikinci kez piyasaya sürüldü. Cumhuriyet, BozdoÄŸan Cumhuriyet, Aydın'ın Bozdoğan ilçesine bağlı bir mahalle. BaÅŸdurak, Arsin Başdurak, Trabzon ilinin Arsin ilçesine bağlı bir mahalledir. Mahallenin eski adÄ± "Mesahor"dur. Trabzon iline 49 km, Arsin ilçesine 29 km uzaklıktadır. Çardaklı, Arsin Çardaklı, Trabzon ilinin Arsin ilçesine bağlı bir mahalledir. Köyün adının nereden geldiği ve geçmişi hakkında bilgi yoktur. Trabzon iline 27 km, Arsin ilçesine 9 km uzaklıktadır. Çiçekli, Arsin Çiçekli, Trabzon ilinin Arsin ilçesine bağlı bir mahalle. Mahallenin orijinal ve halk arasında kullanılan adı 'zizara' dır.soyadı kanunu sırasında adı çiçekli olarak değişmiştir. Trabzon iline 28 km, Arsin ilçesine 8 km uzaklıktadır. Otuz Beş Yaş (şiir) "Otuz Beş Yaş", Cahit Sıtkı Tarancı'nın en tanınmış şiirlerinden biridir. Tarancı, 1946 yılında Cumhuriyet Halk Partisi'nin düzenlediği yarışmada bu şiirle birincilik kazanmıştır. Otuz beş yaş şiiri otuz beş mısradan oluşmuştur.(5x7) 11’li hece ve ababa sarmal uyak örgüsü kullanılmıştır. Ã‡ubuklu, Arsin Çubuklu, Trabzon ilinin Arsin ilçesine bağlı bir mahalledir. Bilgi bulunmamaktadır. Trabzon iline 28 km, Arsin ilçesine 8 km uzaklıktadır. Dilek, Arsin Dilek, Trabzon ilinin Arsin ilçesine bağlı bir mahalledir. Mahalle eskiden Işıklı köyü ile birleşik olduğu söylenir ve adı eskiden Ligene olduğu söylenir...zamanla iki köy birbirinden ayrılıp DİLEK ve IŞIKLI köyü olmuşlardır. Paylaşan(gurbetçi monçol) Trabzon il merkezine 27 km, Arsin ilçesine 7 km uzaklıktadır. [(*gurbetçi monçol*]) Elmaalan, Arsin Elmaalan, Trabzon ilinin Arsin ilçesine bağlı bir mahalledir. Mahallenin eski adÄ± "Holefter"dir. Trabzon iline 25 km, Arsin ilçesine 5 km uzaklıktadır. Lizbon Gay ve Lezbiyen Film Festivali Lizbon Gay ve Lezbiyen Film Festivali (Portekizce:" Festival de Cinema Gay e Lésbico de Lisboa") Portekiz'in başkenti Lizbon'da her yıl düzenlenen bir sosyal forum ve LGBT konulu filmler için bir film festivalidir. 2006 yılında festival 114 filmle 10. kez düzenlenmiştir. Açık metin Açık metin, okuyucu ile buluştuğunda ortaya çıkabilecek alternatif anlamları kapatmaya çalışmayan ve kolayca elde edilebilen tek bir anlamın altını çizmek istemi olmayan, tersine zengin ve karmaşık okumalara olanak sağlayan metin türü. Kapalı metinler ise, okuma serüveni boyunca okuyucuyu önceden belirlenmiş bir yol boyunca yürütmeyi, acıma veya korku, heyecan veya çöküntü duygularını yerli yerinde ve gereken zamanda uyandıracak şekilde etkilemeyi amaçlayan metinlerdir. Öykünün her adımı yalnızca daha ileri aşamada yanıtlanacak bir beklentiyi ortaya koyar. Kapalı metinler, esnekliği olmayan bir projeye göre yapılmış oldukça katı anlatılardır. Açık metinler çok sayıda yorum düzeyi halinde kurulur. Açık metin olası okumaların bir yapısal labirentidir; kapalı metin çok sınırlı bir yorum olanakları kümesi sunar; ancak, metnin yorumsal açıklığının çok dar olması, metnin amaçladığı okurların veya yazarınkinden farklı sayıltılarla metne yönelen okurların sıklıkla metni "yolundan" saptırmaları ve sapmalı okumalar üretmeleri anlamına gelir. Ne var ki, açık metinde çoklu-anlamlama olasılığı metne sokulmuşken, örnek okur kavramı da bulunmaktadır. Açık metinler her yoruma açık değildir, çünkü okur metnin sözlüksel ve sözdizimsel örgütlenişiyle sıkı sıkıya tanımlanır. Dolayısıyla kapalı metnin sapmalı yorumlanma olasılığı hep açık kalırken, açık metnin çok sayıda yorumu yazar tarafından öngörülür, dolayısıyla bir ölçüde kapatılır. Umberto Eco'ya göre (1979) açıklık genellikle yazınsal ve aydın kesime ait metinlerin özelliğiyken, kitle iletişim araçları karakteristik olarak kapalı metinler üretir. Buna karşılık John Fiske (1987) çok farklı toplumsal, ekonomik ve kültürel kesimlere ait kümelere hitap eden televizyon gibi bir kitle iletişim araçlarının bu özelliğini açık metinler üretmesine bağlamaktadır. Estoril Estoril, Portekiz'in Cascais Belediyesi'ne bağlı ve beşkent Lizbon'a yakın bir semttir. 2001 yılı sayımına göre nüfusu 23.769'dür ve alanı 8.79 km²'dir. Bölgenin ekonomisi ağırlıklı olarak turizme bağlıdır. Plajları ve kumarhaneleri ile meşhurdur. Ayrıca Romalılar döneminden kalan 2000 yılı aşkın tarihi kalıntılar vardır. Ayrıca Estoril, ülkenin en önemli balıkçı limanlarından birine sahiptir. Estoril Pisti, (Autódromo do Estoril) 1984'ten 1996'ya kadar Formula 1 yarışlarına ev sahipliği yapmıştır. Ancak 1997 başında güvenlik sorunları nedeniyle takvimden çıkmıştır. Bunun üzerine 1999 yılında pistte düzenlemeler yapılmıştır. ATP Estoril Açık Tenis Turnuvası her yıl Estoril'de düzenlenmektedir. Bölgenin en önemli spor kulübü G.D. Estoril-Praia'dır. Sodom ve Gomore (roman) Sodom ve Gomore, Yakup Kadri Karaosmanoğlu'nun bir romanı. Yakup Kadri Karaosmanoğlu bu kitapta Türk Kurtuluş Savaşı sırasında İstanbul’da yaşayan bir zümreyi ve bu zümre içindeki insanların ilişkileri anlatarak ahlak ve toplum değerlerini anlatır ve sorgular. Kronolojik sırada “Hüküm Gecesi”nden sonra gelir. Aynı Kiralık Konak kitabında olduğu gibi bu kitapta da bir aşk hikâyesi vardır. Kiralık Konak’taki Seniha bu kitapta Leyla; Hakkı Celis, Necdet; Servet Bey, Sami Bey olmuştur. Tabii ki bu benzerlik birebir değildir ama yazar çürümüşlüğü anlatmak için benzer roller biçmiştir karakterlerine. Leyla, Seniha gibi sıkışmış ve kurtulmak isteyen bir kız değildir. Aksine, hayatından daha memnun ve Seniha’dan daha sığ, içgüdülerine gore yaşayan, düşünmeyen bilhassa düşünmeyi sevmeyen biridir. Necdet, Leyla’nın nişanlısıdır ve O’na aşıktır. Bu aşkın yarattığı acizlik, Leyla’yı tamamen Necdet’in zahiri yapmaktadır. Bu yönüyle Hakkı Celis’e benzemekle beraber Necdet, Hakkı Celis kadar toy değildir. Yıllarca Avrupa’da yaşamış, kadınları tanıma imkânı bulmuştur. Sami Bey, kendi insanına kesinlikle güvenmeyen ve hatta insanını küçümseyen, Avrupa’nın üstünlüğünü her şeyin üstüne koyan, kendi gemisini yürütmek için her türlü değerini sokağa atacak bir mahluktur ve Kiralık Konak’taki Servet Bey’in neredeyse tıpatıp aynısıdır. Avrupa, özellikle İngiltere’yi gözünde o denli büyütür ki Türklerin İngilizlere karşı bir savaş kazanabileceğine bir türlü inanamaz. Zira, “Sami Bey için, İngiltere, ortaksız bir ilahtır, dünyanın bütün işleri, bütün dünya milletilernin alınyazıları onun vereceği kararlara ve hükümlere bağlıdır... Şimdi nasıl olur da, bir avuç Anadolu Türk’ünün bu heybetli kudrete rağmen başarıya ulaşacağına ihtimal verebilirdi?”. Sami Bey, aslında Tanzimat’ın yetiştiği tipik bir Türk insanıdır ve “Türk’ten başka her milletin gücüne inanırlar ve Türkiye’ye ait meselelerin mutlaka başkaları taafından halledilebileceği fikrindedirler.” Aslında Sami Bey’in bu kişiliksiz, bireysel hali kitaptaki birçok karakterde vardır. Birçoğu kendi ülkelerini işgal eden ülkelerin askerleriyle yatıp kalkarak nüfuz sahibi olmak ve egolarını tatmin etmek istemektedirler. Bir İngiliz zabitiyle yatmak veya görünmek bir Türk kadını için çok önemli olabilmekte veya bir Türk erkeği başka bir İngiliz zabitiyle ilişkiye girebilmektedir. Yine de yazar, Sami Bey’in bu kişiliksiz haline tarihsel sebepler bulabilirken Leyla’nın sığlığını bu muhasebenin hemen arkasından bir kez daha yargılar ve O’nun dünyada ne için yaşadığını bilmemezliğini gözler önüne serer. Zaten yazarın İstanbul’u Sodom ve Gomore’ye benzetmesindeki asıl sebeplerden biri budur. İnsanların toplumsal değerlerden tamamen kopuk şekilde, inanılmaz seviyesiz şekillerde birbirleriyle yaşamaları, ülkeleri hakkında en ufak bir iyi niyet beslememeleri ve bunda hiçbir beis görmemeleridir. Yazar, Romanda anlatılan Türkler’i ülkelerinin değerlerinden ve insanlarından o kadar uzaklaştırıp onları kişiliksiz ve duruşsuzlaştırmıştır ki bunu her fırsatta betimlemeye çalışır. Örneğin, Madam Jimson’un İngiliz veya Avusturyalı olduğunu kanıtlamaya çalıştığı sırada Türk tabiiyetinde olduğunun ortaya çıkmasıyla “... Bu yalanı hangi alçak uydurmuş; söyleyin hangi alçak bu iftirayı benim üzerime atmış?...” verdiği tepki bu güruhun Türk olmayı ne kadar küçük düşürücü bir şey olarak gördüklerini göstermeye çalışır. Necdet, bu insanlardan biraz ayrı bir karakterde olsa da sinik ve aciz yanı O’nu bu ortamın hep kenarlarında dolaştırır. Leyla’nın peşinden savrulurken, Leyla’nın işgal günlerinin gece hayatına ve sefahat inanlarına kendini bırakmasını izler ve kendini daha da küçük hisseder. Kinle, öfkeyle de dolsa yine de Leyla’dan uzun süre kopamaz. Aslında Anadolu’nun farkındadır hatta orada olmak, milletinin verdiği yaşam mücadelesine katılmak istemektedir içten içe. Bu mücadeleyi veren halkını, “... babaları savaşa gitmiş yavrularının beşiğini sallayan temiz ve sabırlı kadınlar, vücutlarını Allah tarafından kendilerine teslim edilmiş bir kutsal emanet gibi saklayan genç kızlar, bunların üstüne şefkatle titreyen nur yüzlü nineler ve Anadolu’ya dair son iyi haberleri bildiren gazeteyi bir muska gibi devşirip cebine yerleştirdikten sonra sanki kendisini bütün dünyanın hazinelerine sahip bir adam kadar mesut hisseden fakir vatandaşlar” diye anlatarak onlara büyük saygı beslemektedir. Kitabın sonuna doğru aşkın etkisinden kurtuldukça canlanan yepyeni toplumsal dalgaya, Kurtuluş Savaşı’na, kendini verir. Hatta roman karakterlerinin içinde Türklerin kazandıkları savaşa sevinen iki kişiden biridir. Çünkü, “bu genç adam, yalnız memlekete ait umumi kinlerin hıncını değil, doğrudan doğruya kendi şahsi acılarının da intikamını alıyordu.” İstanbul’un bu hali İngiliz askerlerini bile iğrendirmektedir. Romanın en yakışıklı ve sükseli askeri Captain Jackson Read, “...Buradan gitmek istiyorum. Şark semasının bu çiğ aydınlığı, bu yaygaracı insanları, bu pis, bu kokmuş şehir bana bir tiksinti vermeye başladı.” diyerek yaşadığı İstanbul’ anlatır. Diğer İngiliz asker Marlow ise İstanbul’da yaşadığı dönemdeki Türkleri anlatırken “Bunlar ne olduklarını bilmeyen birtakım mahluklardı. Henüz hangi milletten olduğu anlaşılmayan ve bugünlerde sanırım, Türk olmadığını ispata çalışan Madam Jimson gibi bütün tanıdığınız erkek ve kadınlara birre sosyal “gilat-ı hilkat” gözüyle bakılabilir. Her milletin içinden soysuzlar çıkabilir.” diyerek romanda anlatılan Türklerin aslında ne kadar küçümsenecek insan karakterleri olduğunu anlatır. The Wake of Magellan The Wake of Magellan, heavy metal grubu Savatage’ın yayımlamış olduğu yaşanmış gerçek iki olaydan esinlenerek hazırlanan konsept bir albümdür. İlk olay albümün yayımlanmasına bir yıldan bile daha az bir süre varken meydana gelen ve bir yük gemisi kaptanının gemide yakaladığı üç kaçak Rumen vatandaşı Atlantik’in ortasında sulara atması şeklinde gerçekleşen olaydır. Bir diğer kaçak Romen ise kendi hayatlarını genci kurtarmak için riske atan gemi tayfasının cesurca verdikleri mücadele sonucunda kurtarılmıştır. Bu olay kamuoyunda ‘Maersk Dubai Olayı’ (Maersk Dubai Incident) olarak adlandırılmıştır. İkinci olay ise ülkesindeki git gide büyüyen uyuşturucu ticaretini önlemek için uğraş veren ve bu mücadelesi sırasında öldürülen İrlandalı gazeteci Veronica Guerin hakkındadır. Ölümü, kendisinin hayatta iken yapamadıklarının gerçekleşmesini sağlamıştır. Bu iki olay birleştirilerek, küçük teknesiyle Atlantik’e açılıp teknenin batmasını bekleyerek hayatına son vermek isteyen yaşlı bir İspanyol denizcinin hikâyesine çevrilmiştir. Denizci bu kararını şerefli bir şekilde ölmek olarak romantik bir hale getirdiğini düşünmektedir. Okyanus rüzgarı yavaş yavaş fırtınaya dönüşürken denizci dileğinin son derece dramatik bir biçimde gerçekleşmek üzere olduğuna inanır fakat tam bu sırada okyanusun ortasında boğulan bir adam görür. Aniden kendisini ölümle kucaklaşmak için olan dileklerinden vazgeçmiş ve bu şimdi bu ruhu kurtarmak için savaşırken bulur. Denizde verilen çetin bir mücadeleden sonra gemiden atılmış olan bu kaçak yolcuyu kurtarmayı başarmıştır. Karaya çıktıklarında yaşlı denizci yalnızca insan hayatının çok değerli olmadığını, hayatın her bir dakikasının bile çok daha değerli olduğunu anlar. Bu albüm 1987’de yayımlanan "Hall of the Mountain King" ‘den bu yana bir önceki albüm ile aynı kadroya sahip ilk Savatage albümüdür. Albümde Dream Theater isimli gruba da teşekkür edilmiştir. Derek Sherinian (Dream Theater) ile Al Pitrelli Ethyl Mertz’de beraberdiler. Al ve Derek koleje de beraber gittiler ve Alice Cooper’ın ‘Trashes the World’ turuna da beraber katıldılar. Al ve John Petrucci(Dream Theater) ‘Guitar Battle’ isimli bir Japon sürümünde de beraber çalmışlardır. Jacqueline Boyer Éliane Ducos ya da bilinen sahne adıyla Jacqueline Boyer (23 Nisan 1941, Paris), Fransız şarkıcı, oyuncu. 1960 Eurovision Şarkı Yarışması'nda Fransa'yı "Tom Pillibi" adlı şarkıyla temsil ederek birinci olmuştur. Babası Jacques Pills bir yıl önceki yarışmada Monako'yu temsil etmiş ancak 1 puanla sonuncu olmuştur. 1961 Eurovision Şarkı Yarışması 1961 Eurovision Şarkı Yarışması, 6. Eurovision Şarkı Yarışması'dır. Yarışma 1960 yarışması'nı kazanmasından dolayı ilk kez ve günümüze dek devam eden Cumartesi günü 18 Mart 1961 tarihinde Fransa'nın kenti Cannes'te bulunan Palais des Festivals et des Congrès'te yapılmıştır. Yarışmanın kazananı Lüksemburg'u temsil eden "Nous les amoureux" adlı şarkısıyla Jean-Claude Pascal olmuştur. Lüksemburg yarışmayı ilk defa kazanmıştır. Yarışma ayrılan zamanın üzerine çıkıldığı için kazanan şarkının performansı Birleşik Krallık'ta canlı olarak yayınlanamadı. 1960 yarışması, 1958 yarışması'nda "Tom Pillibi" adlı şarkısıyla Jacqueline Boyer'ın kazanmasından dolayı Palais des Festivals et des Congrès, Cannes, Fransa'da yapılmıştır.Fransız Rivierası'nda yer alan Cannes, yoğun bir turist destinasyonu ve dünyaca ünlü Cannes Film Festivali'ne ev sahipliği yapmakla ünlüdür. Palais des Festivals et des Congrès de Film Festivali'ne ev sahipliği yapmaktadır. Orijinal bina 1949 yılında inşa edilmiştir ve JW Marriott Cannes'ın şu andaki yerinde bulunan Promenade de la Croisette bulvarında yer almaktadır. Toplamda on altı ülke yarışmaya katılmıştır. , ve yarışmaya ilk kez katılmışlardır. Bu yıl geri dönen veya çekilen ülke olmamıştır. Her performansın orkestrasını yöneten bir orkestra şefi vardı. Her ülkenin en sevdikleri şarkı için bir oy veren 16 jüri üyesi vardı. Aşağıdaki tablo, 1961 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. All the juries (apart from Austria and the United Kingdom) announced their votes in French. Jean Claude Pascal Jean Claude Pascal (Jean-Claude Villeminot) (d. 24 Ekim 1927 Paris (Fransa) . ö. 5 Mayıs 1992), Fransız şarkıcı ve oyuncu. 1961 ve 1981 yıllarında Eurovision Şarkı Yarışmasında Lüksemburg'u temsil etmişti. 1961 yılında bu yarışmada söylediği Nous Les Amoureux isimli şarkıyla Luxemburg'a birincilik kazandırmıştır. Katıldığı 1981 Eurovision Şarkı Yarışmasında Lüksemburg'u ikinci kez temsil etmiş ama yarışmayı onbirincilikle kapatmıştır. Yenidoğan, Silvan Yenidoğan, Diyarbakır ilinin Silvan ilçesine bağlı bir mahalledir. Eski ismi sahbe olan köy yenidoğan ismini sonradan almıştır.Nüfusu 300 olan köy çoğrafik konum olarak Silvan ve Batman sınırını oluşturan Batman çayı kenarında kurulmuştur. Diyarbakır iline 102 km, Silvan ilçesine 20 km uzaklıktadır. Çivril, Hacıbektaş Çivril, Nevşehir ilinin Hacıbektaş ilçesine bağlı bir köydür. Nevşehir iline 53 km, Hacıbektaş ilçesine 4 km uzaklıktadır. Karartma Geceleri (anlam ayrımı) Karartma Geceleri (roman): Rıfat Ilgaz'ın 1974 tarihli romanı. Karartma Geceleri (film): Ilgaz'ın eserinden uyarlanan, başrolde Tarık Akan'ın oynadığı film. 1962 Eurovision Şarkı Yarışması 1962 Eurovision Şarkı Yarışması, 7. Eurovision Şarkı Yarışması'dır. Yarışma 1961 yarışması'nı kazanmasından dolayı 18 Mart 1962 tarihinde Lüksemburg'un başkenti Lüksemburg (şehir)'de bulunan Villa Louvigny'de yapılmıştır. Yarışmanın kazananı Fransa'yı temsil eden "Un premier amour" adlı şarkısıyla Isabelle Aubret olmuştur. Fransa yarışmayı üçüncü defa kazanarak ilk defa bir ülke üçüncü kez kazanmış oldu. , , ve ilk defa sıfır puan almışladır. 1962 Eurovision Şarkı Yarışması'na Lüksemburg (şehir) ev sahipliği yapmıştır. 1962 yarışması'na ev sahipliği yapan mekan olarak Villa Louvigny seçilmiştir. Villa Louvigny zamanında Compagnie Luxembourgeoise de Télédiffusion yayıncısının merkez binası olarak kullanılmıştır. Şehir merkezindeki Ville Haute mahallesinde bulunan Belediye Parkı'nda yer almaktadır. Fransa'nın katılımcısının performansını gerçekleştirilmesinden sonra, ekranlar karardı ve kısa süreliğine güç sıkıntısı yaşandı. Ayrıca, Hollanda'nın katılımcısının performansını gerçekleştirdiği sırada Avrupa'daki izleyicilerin sadece televizyon ekranlarında karanlığı gördüklerinde, Holland'nın performası sırasında da kısa bir güç kesintisi gibi görünüyordu. Elektrik kesintisi yüzünden oylama sırasında Hollanda derecesini etkiliyor gibi görünüyordu. Yine de, yarışmadan sonra şarkı Avrupa'da popüler olmuştur. Toplamda on altı ülke yarışmaya katılmıştır. Yarışmaya ilk kez katılan, Geri dönen veya çekilen ülke olmamıştır. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen dört katılımcı vardır: Fud Leclerc, 1956, 1958 ve 1960 yıllarında Belçika'yı temsil etmişti; Camillo Felgen, 1960 yıllarında Lüksemburg'u temsil etmişti; Her ülkenin en sevdikleri şarkı için bir oy veren 16 jüri üyesi vardı. Aşağıdaki tablo, 1961 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Moby Dick Moby Dick (Beyaz Balina), Amerikalı yazar Herman Melville'in dünyaca ünlü romanıdır. “"Bana İsmail deyin"” cümlesi ile başlayan roman, anlatıcı İsmail'in ağzından "Kaptan Ahab" adlı roman kişisinin "Moby Dick" adlı balinanın peşinde yaşadığı macerayı anlatır. İlk kez Ekim 1851'de Londra'da Richard Bentley tarafından ve Kasım 1851'de New York Harper&Brothers Yayınevi tarafından basılmıştır. Sonradan klasikleşen roman ilk yayımlandığı dönemde ilgi görmemiş, sadece 3000 adet satılmıştı. Yirminci yüzyılda ün kazandı, üzerine incelemeler yazıldı ve defalarca sinemaya uyarlandı. Simgesel okumalara açık bir kitap olan Moby Dick ile ilgili olarak; Ahab ve Moby Dick arasındaki çatışmanın birey ile doğa, Ahab ve gemi mürettebatı arasındaki çatışmanın birey ile toplum arasındaki gerilimi yansıttğı; Ahab karakterinin 20. yüzyılın diktatörlerinin habercisi olduğu; geminin Amerikan toplumunu, acımasız Ahab’ın ise acımasız kapitalizmi ifade ettiği şeklinde okumalar yapılmıştır Roman, Amerikan edebiyatının başyapıtı kabul eden eserlerin üretildiği “"Amerikan Rönesansı"” diye adlandırılan dönemde yazılmıştır. Aynı dönemde Nathaniel Hawthorne "Kırmızı Leke" (Scarlet Letter) (1850), Harriet Beecher Stowe "Tom Amca'nın Kulübesi" (1852), Walt Whitman "Çimen Yaprakları" 'nı(1855) yayımlamıştı. Kendi denizcilik tecrübeleri ve denizlerde yaşanmış başka olaylardan (1820'de Essex adlı bir Amerikan gemisinin bir balina tarafından batırılması ve 1839'da Şili'de "Mocha Dick" adlı albino balinanın öldürülüşü) esinlenerek bir balina avı öyküsü kurgulayan Melville, kitap taslağını arkadaşı Nathaniel Hawthorne'a göstermiş ve onun tavsiyeleri üzerine kitabı “"hayatın anlamını keşfetme"” üzerine simgesel bir romana dönüştürmüştür. Daha önce "Typee" ve "Omooo" adlı iki kitabı ilgi gören yazar, başyapıtı olarak gördüğü bu kitabın yayımlandığında olumsuz eleştiriler alması ve satmaması nedeniyle hayal kırıklığı yaşamıştı. Inchon (film) Inchon James Bond filmlerinin yönetmenlerinden Terence Young'ın yönettiği 1982 yapımı bir filmdir. Kore Savaşı'nın bir parçası olan İnçon Muharebesi'ni konu alır. Eleştirmenler tarafından maliyetin yüksek, oyunculuğun çok kötü olduğu bir film olarak kabul edilmiştir. Çekimleri beş yıl süren film yaklaşık olarak 44 milyon dolara mal olmuştur. Filmin önde gelen destekçilerinden biri "Unification Kilisesi"ydi. Kilisenin kurucusu Sun Myung Moon filmin "özel danışmanı"ydı. Filmin Unification Kilisesi tarafından desteklendiğini öğrenen Amerika Birleşik Devletleri Savunma Bakanlığı, figüran olarak sağladığı 1.500 askeri geri çekerek filme destek vermekten vazgeçti. Ilıca, Muş Ilıca, Muş ilinin Merkez ilçesine bağlı bir köydür. Köyün eski adı, 1928 yılı kayıtlarında "ılısu" anlamına gelen Abıgerm olarak geçmektedir. Köy, Muş il merkezine 33 km uzaklıktadır. Benjamin Disraeli Benjamin Disraeli (21 Aralık 1804 – 19 Nisan 1881), Britanyalı politikacı ve 19. yüzyıl'da birçok kez Birleşik Krallık başbakanı olmuş devlet adamı. Yahudi asıllıdır. 19. yüzyıl'ın ikinci yarısında Britanya siyasetinin, Liberal Partili() William Gladstone ile birlikte en önemli ismiydi. Muhafazakâr Parti'nin önde gelen liderlerinden biriydi. 1870 ve 1880 yılları arasındaki başbakanlığı döneminde Britanyalı aristokratlarını da arkasına alarak Birleşik Krallık siyasetini kontrolü altına almıştır. Kraliçe Victoria'nın en çok değer verdiği siyasetçiydi. Seçimlerde ezeli rakibi Gladstone tarafından yenilgiye uğradıktan sonra siyaset sahnesinden silindi. Sınıf savaşı ve işçi sınıfı hakkındaki düşünceleri, 1950'li yılların Birleşik Krallık'ındaki pragmatik ve merkezci ekonomi politikaları üzerinde etkili olmuştur. Benjamin Disraeli, paternalist muhafazakârlık kavramını ilk kullanan kişidir. Britanya'nın o dönemde zengin ve fakir olarak ikiye bölünmesi tehlikesi karşısında, 'aşağıdan devrim' yerine 'yukarıdan reform' yapılmasını önermiştir. (Aristokratlara verilen bu öneri noblesse oblige anlayışına dayanıyordu.) Disraeli'nin biyografi yazarları, onun İtalyan Sefaradlar soyundan olduğunu inanıyorlar. Muhtemelen 1492'de Yahudilerin İspanya'dan atılmasından önce ailesinin esas İspanyol mirasına atfederek İspanyol kökenli olduğunu iddia ederdi; 1492'den sonra birçok Yahudi geçici olarak kuzey İtalya'ya göç ettikten sonra Hollanda ve ondan sonra da Birleşik Krallık'a yerleşirlerdi. Edebiyat eleştirmeni ve tarihçi olan Isaac D'Israeli() ve karısı Maria Basevi'nin ikinci çocuğu ve en büyük oğlu idi. 1820'lerde Benjamin, soyadındaki kesme işaretini çıkartarak soyadının yazılış şeklini değiştirdi. Kardeşlerin arasında Sarah (1802-1859), Naphtali (1807), Ralph (1809-1898) ve James (1813-1868) vardı. İlk olarak Benjamin, Blackheath'teki Reverend John Potticary's school adlı küçük bir okula giderdi. Gittikleri sinagoguyla bir anlaşmazlığının ardından babası, 1817'de, 13 yaşındaki Benjamin'i İngiltere Kilisesi'nde vaftiz ettirdi. Babası organize dinin dışında kalmaktan memnundu. 1817'den sonra Benjamin Walthamstow'daki Higham Hall okuluna giderdi. Bunun aksine onun küçük erkek kardeşleri daha üstün olan Winchester College'de okudular. Babası onu hukuk dalında bir kariyer için yetiştirdi, ve 1821'de Disraeli sözleşmeyle bir avukatla bağlandı. 1824'te Disraeli babasıyla Belçika ve Ren Vadisi turu yaptı ve sonradan Ren'i gezerken hukuktan vazgeçmeye karar verdiğini yazmıştır: "O büyülü sulardan alçalanırken avukat olmamaya karar verdim." Birleşik Krallık'a döndüğünde çeşitli Güney Amerika madencilik şirketlerinin borsalarını alavere ederdi. George Canning'in tavsiyesi sayesınde yeni Güney Amerika cumhuriyetlerinin tanınmaları, çeşitli girişimciler tarafından teşvik edilen gayet büyük bir ekonomik canlılığa yol verdi. Bu doğrultuda Disraeli, J. D. Powles adlı finansör ve girişimcilerinden bir tanesiyle ilgilendi. 1825 süresince Powles için üç tane anonim broşür yazarak şirketler için reklamcılık yapmıştır. Aynı senede Disraeli'nin finansal aktiviteleri onun Güney Amerika madenleriyle de ilgilenen yayımcı John Murray ile bağlantı kurmasına yol verdi. Bu doğrultuda hem madenlerin amacını hem de madenleri destekleyen politikacıları (özellikle George Canning) desteklemek amacıyla "The Representative" adlı bir gazeteyi pisaya sürmeye çalıştılar. Bir dereceye kadar madencilik "balonu" 1825'in sonuna doğru patlaması nedeniyle bu gazete bir başarısızlıktı ve böylece Powles ve Disraeli'yi mahvetti. Ek olarak Disraeli'nin biyografi yazarların arasında olan Lord Blake'e göre bu gazete "korkunç bir şekilde düzenlendi" ve böylece her şeye rağmen başarısız olacaktı. Bu olaydan dolayı altına girdiği borçları Disraeli'nin bütün hayatı boyunca onun aklından çıkmayacaktı. Parlamentoya girmeden önce Disraeli bir sürü kadınla ilişkide bulundu; bunların en önemlisi Leydi Henrietta Sykes (Sör Francis Sykes'in karısı), ve o "Henrietta Temple" eserinin esin kaynağıdı. Disraeli'yi Lord Lyndhurst'a tanıştıran Henrietta idi (sonradan Henrietta, Lyndhurst'le romantik ilişkide bulundu). Lord Blake'e göre "O üç [insan] arasındaki gerçek ilişki muhakkak belirlenemez... şüphesiz ki bu ilişki Disraeli'ye zarar verdi ve...birçok diğer olayla birlikte birçok sene boyunca onun ismine takılan... güvenmeme aurasına yol verdi". 1839'da Wyndham Lewis'in zengin dul kadını ve bir zamanlar Maidstone'da Disraeli'nin iş arkadaşı olan Mary Anne Lewis ile evlenerek özel hayatına son verdi. Mary Lewis, Disraeli'den 12 yıl daha yaşlıydı ve onların evlenmesi finansal isteklr temelinde olduğunu inanılıyordu, fakat birbirini sevgiyle anmaya öğrendiler. Benjamin Disraeli'nin 14 Temmuz 1856 tarihinde Avam Kamarası'nda yaptığı ünlü konuşması: Prostat kanseri Prostat kanseri erkek üreme sisteminde yer alan bir bez olan prostatta gelişen bir kanserdir. Prostat kanserlerinin çoğu yavaş gelişim gösterir; bununla beraber, görece hızlı gelişim gösterenleri de vardır. Prostat kanseri hücreleri prostattan vücudun diğer kısımlarına, özellikle kemiklere ve lenf düğümlerine yayılabilir. Başlangıçta hiçbir belirti vermeyebilir. İlerleyen aşamalarda ise işemede zorluk, idrarda kan ya da pelviste, sırtta veya işeme sırasında ağrıya sebep olabilir. İyi huylu prostat büyümesi olarak bilinen hastalık da benzer belirtiler verebilir. İleri aşamada ortaya çıkan diğer belirtiler arasında düşük alyuvar hücresi sayısından kaynaklanan yorgunluk hissi sayılabilir. Prostat kanseri riskini artıran faktörler arasında ileri yaş, ailede hastalık geçmişi ve ırk sayılabilir. Prostat kanseri vakalarının yaklaşık %99’u 50 yaşın üzerindeki kişilerde görülür. Birinci derece akrabalarda bu hastalığı taşıyan birisi varsa hastalık riski 2 ila 3 kat daha yüksektir. Bu hastalık, ABD’de Afroamerikan nüfusta beyaz nüfusa göre daha yaygındır. Hastalıkta rol oynayan diğer faktörler ise işlenmiş et, kırmızı et ya da süt ürünleri açısından zengin ya da belli sebzeler açısından fakir beslenmeyi içerebilir. Prostat kanserinin tanısı biyopsi yoluyla konulur. Bunun ardından, kanserin vücudun diğer kısımlarına yayılıp yayılmadığını belirlemek için tıbbi görüntüleme gerçekleştirilebilir. Prostat kanseri taramasının faydası tartışmalıdır. Prostat spesifik antijen testi, kanser tespit oranını artırır, ama hastalık kaynaklı ölümü azaltmaz. Tanısı konulan kanserlerin çoğu belirti vermeden seyrettiğinden dolayı, aşırı tanı ve aşırı tedavi sebebiyle Amerika Birleşik Devletleri Koruyucu Hizmetler Görev Gücü (USPSTF), PSA testinin kullanıldığı prostat kanseri taramasının yapılmamasını önermektedir. USPSTF, bu testin potansiyel faydalarının beklenen zararlarına üstün olmadığı kararına varmıştır. 5α-redüktaz inhibitörleri düşük dereceli kanser riskini azalttığı izlenimini verirler; buna karşın, yüksek dereceli kanser riskini etkilemezler ve dolayısıyla korunmada önerilmezler. Vitamin ya da mineral takviyesinin kanser riskini etkilediği tespit edilmemiştir. Birçok olgu aktif ya da yakın izlem ile güvenli şekilde takip edilebilir. Diğer tedaviler ise cerrahi müdahale, radyoterapi, hormon tedavisi ya da kemoterapinin bir kombinasyonunu içerebilir. Hastalık yalnızca prostatın içindeyse tedavi edilebilir. Hastalığın kemiklere yayıldığı vakalarda ise diğer tedavilerin arasında ağrı kesiciler, bifosfonatlar ve hedef odaklı tedavi faydalı olabilir. Tedavinin sonuçları hastanın yaşıyla diğer sağlık sorunlarına ve kanserin ne kadar agresif ve yaygın olduğuna bağlıdır. Prostat kanserine yakalanan çoğu kişide hastalık ölümle sonuçlanmamaktadır. ABD’de 5 yıllık yaşam oranı %99’dur. Dünya genelinde en yaygın ikinci kanser türüdür ve erkeklerde kanserle bağlantılı ölümlerin sebepleri arasında beşinci sıradadır. 2012 yılında 1,1 milyon erkekte görülmüş ve 307.000 ölüme yol açmıştır. 84 ülkede erkeklerde en çok rastlanan kanser türü olmuş ve en yaygın olarak gelişmiş ülkelerde görülmüştür. Görülme sıklığı gelişmiş ülkelerde artmaktadır. Artan PSA testlerinden dolayı 1980’lerde ve 1990’larda çoğu yerde hastalığın tespit edilme oranı önemli oranda artmıştır. Bilinmeyen sebeplerle ölen erkekler üzerinde yapılan çalışmalarda, 60 yaşın üstündeki fertlerin %30 ila %70’inde prostat kanseri tespit edilmiştir. Posalı besinlerle beslenmek önemlidir. Özellikle de soya, domates, brokoli, Brüksel lahanası, beyaz lahana, yeşil biber, bal kabağı, havuç gibi besinlerin bu konuda yararlı olduğu saptanmıştır. Meyvelerden ise antioksidan içeren üzüm, karpuz, kivi, çilek, böğürtlen, mango yine prostata iyi gelen besinler arasındadır. Snooker Snooker, 22 topla oynanan, Britanya'da popüler olan bir bilardo türüdür. Oyunun amacı çuha kaplı masadaki topları isteka kullanarak masanın her köşesinde dört tane ve uzun kenarın ortasında iki tane olmak üzere 6 tane deliğe belli kurallara ve sıralamaya bağlı kalarak sokmaktır. Oyunun açılışında; bir adet "isteka topu" olarak anılan beyaz top (İng: "cue ball"), 15 tane kırmızı top ve bunlara ilaveten birer tane 6 farklı renkte top vardır. Masa temizlendiğinde topların puanlarına ve cezalara göre rakibinden çok puan alan oyuncu o çerçeveyi (eli) kazanır. Oyun, önceden kararlaştırılan set sayısı kadar oynanır ve en çok seti kazanan oyuncu galip gelir. Snooker oyununun Hindistan'da görev yapan İngiliz askerler tarafından icat edildiği kabul edilir. 1800'lü yılların sonlarında Kraliyet Askeri Akademisine yeni katılan askerî öğrencilere gayriresmî olarak "snooker" denirdi. Snooker oyunu da diğer bilardo oyunlarından türetildiği ve henüz kaba halde olduğu için askerler tarafından bu isim verilmiş olabilir. Snooker sözcüğünün "hile yapmak" ve "engel olmak" gibi fiil anlamları, 1900'lü yıllarda snooker oyununa binaen türemiştir. Snooker oyununun 19. Yüzyılın sonlarında oynanmaya başlandığı bilinmektedir. Bu sıralarda, bilardo Hindistan'da bulunan Büyük Britanya ordusunda oldukça popülerdi. Oyuncular bu oyunda bazı değişiklikler yapıyorlardı. Life pool, piramit pool gibi varyasyonlar uygulanmıştı. Bunların dışında ise Black Pool, Snooker'a en yakın tipti. Oyuncular bu oyunda bir kırmızı top ve ardından siyah topu pot yaparak en yüksek sayıyı almaya çalışırlardı. 1874 veya 1875 yılında Jabalpur'daki subaylar arasında albay Neville Francis Fitzgerald Chamberlain birkaç kez black pool'a renkli toplar eklemeyi önermişti. Böylece 15 kırmızı topa, birer adet sarı, yeşil, pembe ve siyah top eklendi (mavi ve kahverengi toplar daha sonradan eklenmiştir). Britanya bilardo şampiyonu John Roberts, 1885 yılında Hindistan'a geldi ve Chamberlain ile tanıştı. Chamberlain ona yeni oyunu anlattı ve Roberts daha sonra bu oyunu İngiltere'ye ilk tanıtan oldu. Günümüzde İngilizce'de Snooker terimi önüne geçmek, zorluk çıkarmak anlamını kazandı. 1916'dan itibaren snooker şampiyonaları düzenlendi. İlk profesyonel Snooker dünya şampiyonası ise profesyonel bir bilardo oyuncusu olan Joe Davis'in yardımlarıyla 1927 yılında düzenlendi. İlk şampiyonayı kazanan Joe Davis ₤6,1 kazandı. O zamanki ₤6.5, 2006 yılında ₤200'a denk gelmektedir. Davis 1946'da emekliye ayrılana kadar düzenlenen bütün şampiyonaları kazandı. Snooker 1950 ve 1960'larda bir gerileme yaşadı. 1958-1963 arasında neredeyse hiç turnuva düzenlenmedi. BBC, 1969'da, yeni renkli yayınını insanlara göstermek için Pot Black adında yeni bir snooker turnuvası başlattı. Bu çok renkli oyunun birçok oyuncusu da rengarenkti ve insanların ilgisini çekmeyi başardılar. Programın başarısı da beklenenin oldukça üzerinde oldu. Yorumcu Ted Lowe fısıldayarak konuşması ile ünlendi. 1970'lerin başında dünya şampiyonası televizyonda kısmen yer almıştı. Ayrıca 1976'da çok hızlı bir şekilde gelişerek en önemli profesyonel sporlardan biri haline geldi. Dünya sıralaması ilk kez 1977'de belirlendi. Oyun artık para kazandırmaya başlamıştı ve iyi oyuncular yavaş yavaş milyonlar kazanıyorlardı. Bu arada yeni bir yetenek doğmuştu; Steve Davis. Televizyonda yayınlanan bir turnuvadaki ilk maksimum seriyi (147) Steve Davis, John Spencer’a karşı 1982’de yaptı. Bir framde 147 puanı Dünya Şampiyonalarında ilk kez bir Kanada’lı Cliff Thorburn yaptı. Snooker'in belki de zirvesi 1985 Dünya Şampiyonası'dır. 18.5 milyon kişi (Birleşik Krallık'ın nüfusunun yaklaşık üçte biri) BBC2'de büyük bir mücadele sonrasında Steve Davis'i mağlup eden Dennis Taylor'ı seyretti. Oyunun ilk seansı Cumartesi günü öğleden sonra başlamış, olası son topun pot yapılıp oyunun sonlanması çok zor ve yorucu bir Pazar final seansının ardından Pazartesi saat 00:20'de olmuştu. Bugün anket sonuçları gösteriyor ki 1985 Dünya Şampiyonası BBC'nin tüm zamanlarda en akılda kalan yayınlarından biri oldu. Yedi Dünya Şampiyonası galibiyeti ve birçok diğer sıralama turnuvası galibiyeti ile Stephen Hendry en iyi oyuncu olarak gösteriliyor. Bir televizyon sporu olarak snooker Birleşik Krallık'ta oldukça popüler olarak kaldı. Buna rağmen profesyonel turnuvaların sayısı son birkaç yılda düşüşe geçti. Yüksek sıralardaki oyuncular için profesyonel snooker çok kazançlı bir meslek haline geldi. Stephen Hendry 2005 yılına kadar ₤7.8 milyon civarında ödül kazandı. En iyi snooker oyuncuları genelde İngiltere ve İrlanda'dan çıktı. 1970 ve 1980'lerde Avustralya, Kanada ve Güney Afrika'dan birçok iyi oyuncu çıkmış olmasına rağmen son zamanlarda bu ülkelerden birkaç iyi oyuncu çıkmakta. Bununla birlikte Malta, Hong Kong ve Tayland'dan da ünlü oyunculara örnekler verilebilir. 2000 yılından itibaren snooker Çin'de de popülerlik kazanmaya başladı. 2005 yılında Ding Junhui sıralama turnuvası kazanan ilk Çin'li oyuncu oldu. Renkli topların hepsi farklı puan değerlerine sahiptir: Snooker maçları 3.6 m x 1.8 m alanında üzeri çuha kaplı ve altı delikli bir masada oynanır. Masa diğer bilardo oyunlarından daha geniştir. Ayrıca bantlar ve deliklerin köşeleri daha sivridir. Bu yüzden bir topun deliğe atılması Amerikan Bilardosu'na göre çok daha zordur. Açılışta masada 15 kırmızı top ve 6 farklı renkte top (sarı, yeşil, kahverengi, mavi, pembe ve siyah) yerlerindedir. Beyaz top masanın üzerinde yarım daire şeklindeki bölgenin içinde herhangi bir yerdedir. Oyunun amacı beyaz topu kullanarak bütün topları veya rakibinden daha çok topu kurallara uygun olarak ceplere (deliklere) sokmak ve daha yüksek puan yapmaktır. 15 adet kırmızı topun her biri, birer puandır. Renkliler de ise; sarı-2, yeşil-3, kahverengi-4, mavi-5, pembe-6, siyah-7 puan değerindedir. Oyunun kuralına göre önce bir kırmızı topu hemen ardından bir renkli topu ceplerden herhangi birine gönderme zorunluluğu vardır. Kırmızı topun hemen ardından ceplerden herhangi birine atılan renkli top tekrar yerine (eski noktası müsaitse) konur. Ceplere gönderilebilecek herhangi Kırmızı top kalmadığı zaman ise; puan sıralamasına göre (sarı-yeşil-kahverengi-mavi-pembe-siyah) renkli toplar birer birer deliklere atılır ve bu toplar bir daha yerlerine konulmaz. Frame sonunda daha çok puan alan oyuncu (veya takım) oyunu kazanır.Kaç frame üzerinden oyun oynanacağı, oyuna başlamadan önce belirlenir. Belirlenen oyun (frame)sayısının yarısından bir fazlasını alan(Örn:Oyun 11 frame ise 6 frame kazanmak)oyuncu oyunu kazanmış kabul edilir. Eğer oyun sırasında oyuncu beyaz topu deliğe sokar ise 4 puan kaybeder. Ancak beyaz top yanlış topa vurmuşsa, en az 4 puandan başlamak şartıyla o topun değeri kadar; yanlış top ilk deliğe sokulursa o topun değeri kadar puan kaybeder. Örneğin bir oyuncu vurmaması gerekirken sarı topa vurursa, değeri 2 puan olmasına rağmen karşı tarafa 4 puan vermiş olur. Ancak, siyah topa vurursa, siyah topun değeri kadar yani 7 puan karşı tarafın hanesine yazılır. Oyuncu topa ulaşmakta zorluk çekmesi durumunda wrest, spider, swan neck adı verilen yardımcı uzatma aparatları kullanabilir. Bir oyuncunun karşı tarafa oynama fırsatı vermeden sürekli oynaması durumuna da 'brake' (seri) adı verilir. Bu durumu yaratabilmek için hiçbir topu kaçırmamak ve hiçbir faul yapmamak gerekir. Snooker'da yapılabilecek en yüksek seri 147'lik seridir. 147'lik seriyi yapabilmek için hiç top kaçırmadan bir kırmızı ve bir siyah şeklinde oynanmalıdır. Turnuvalarda 147'lik seri yapan oyunculara ayrı para ödülü verilir. Charles Laughton Charles Laughton (d. 1 Temmuz 1899 - ö. 15 Aralık 1962) İngiliz tiyatro ve sinema oyuncusu. 1950 yılında Amerikan vatandaşı oldu. Özellikle filmlerdeki tarihsel rolleriyle ün kazanmış olsa da, daha önceleri iyi bir tiyatro oyuncusuydu. The Private Life of Henry VIII filmiyle en iyi oyuncu Oscar'ını aldı. Avi Pardo Avi Pardo, John Fante ve Charles Bukowski yazılarını ve şiirlerini Türkçeye çevirmesiyle tanınan çevirmen. Kullanılan dilin sadeliğine sadık kalarak yaptığı çevirilerle Fante ve Bukowski hayran kitlesinin artmasını sağlayan kişidir. Bukowski'nin 20'ye yakın kitabını tercüme eden çevirmen, çevirilerinde Türkçenin argosunu, sokak ağzını kullanarak yazarın üslubundaki serseriliğe, bıkkınlığa, umursamazlığa dikkat çekerek yazarla bütünleşen bir üslup oluşturmuştur. Yunus Günçe Yunus Günçe (d. 1976, Almanya), Türk sinema-dizi oyuncusu, sunucu, DJ ve komedyen. Aslen Trabzonludur. Number One TV'da başlamış olduğu DJ'lik kariyerine Radio Hot'ta devam etmiştir. TRT 1 de Uçurtma adlı çocuk programı sunuculuğu yapmıştır. Hot TV'de başladığı Dejavu adlı TV programı, Best TV'de devam etmiştir. TRT 1'de yayınlanan Koçum Benim adlı okul dizisinde Gökhan (Çekirge) karakterini canlandırmıştır. Çeşitli markaların televizyon ve basılı çalışmalarında oyunculuk yapmıştır ayrıca pek çok markanın reklam filmlerinde seslendirme yapmıştır. Mustafa Altıoklar'ın yönetmenliğini üstlendiği O Şimdi Asker, Oğuzhan Tercan ın yönettiği Hırsız Var adlı sinema filminlerde rol almıştır. Türkiye'nin çeşitli kulüplerinde DJ olarak Müzik yapmaktadır.Şu anda Asmalı mescit Novo'da Salı geceleri çalmaktadır. Yunus Günçe, kariyeri boyunca pek çok televizyon programı yapmıştır.2011 itibarıyla Cnn Türk'te Beni İkna Et adlı üniversiteler arası münazara yarışmasının sunuculuğu ve moderatörlüğünü yapmıştır.Ayrıca Trt Spor kanalında Sporaktif programını sunmuştur. Yunus Günçe, ayrıca Survivor 2016 ünlüler takımında yer almıştır ve Survivor'da yedinci olmuştur. Stand-up olarak kariyerine Hiç Komik Diil ile başlayan Yunus Günçe şu anda İstanbul ve Türkiye'nin çeşitli şehirlerinde Kafamda Böcekler Var adlı tek kişilik gösterisiyle izleyenleri ile buluşmaktadır. Bu başlık Yunus Günçe'nin oyuncu olarak rol aldığı dizi ve filmlerin yanı sıra sunuculuğunu yaptığı bazı programlar ve katıldığı bazı uzun soluklu yarışmaları içermektedir. Kariyeri boyunca çeşitli televizyon projeleri gerçekleştiren Yunus Günçe Trt Spor'da pazartesi,çarşamba ve cuma günleri devam eden farklı spor dallarını eğlenceli bir formatla sunmaktadır.Yunus Günçe ile Sporaktif halen güncel olarak yayınlanmaktadır. Şu anda her salı akşamı Kafamda Böcekler Var adlı gösterisi ile Beyoğlu Old City Comedy Club'ta izleyecileri ile buluşmaktadır.İstanbul'un yanı sıra Türkiye'nin farklı bölgelerinde de sahne almaktadır. Gösterisinde yazılı bir metine bağlı kalmadan , hayatında geçmişten bugüne yaşadığı farklı ve anlatılması gerektiğine inandığı hikâyeleri izleyicileri ile paylaşıyor. Yunus Günçe, hayatla ilgili takıldığı noktaları, kafasındaki böcekleri yaşanmışlıklarla pekiştirerek izleyenlerine anlattığı gösterisinde, pek çok hikâyeyi izleyenlerine sunuyor. Yunus Günçe'nin sunuculuğu ve modaratörlüğünü yaptığı programda ön elemeler ile programa katılmayı hak eden üniversitelerin en başarılı 16 münazara takımı birbirleriyle yarışıyor.Heyecan dolu yarışmada , her hafta 2 ekip kıyasıya tartışıp haklı olduklarına jüri üyeleri ve Yunus Günçe'yi ikna etmeye çalışıyor.Ön elemelerinin kısa süre önce bittiği yarışma 2 Nisan'dan itibaren her cumartesi Cnn Turk ekranlarında izleyicileri ile buluşuyor. Cedric Hardwicke Cedric Webster Hardwicke (d. 19 Şubat 1893 - ö. 6 Ağustos 1964) İngiliz oyuncu. O zamanlar Worcestershire'a dahil olan Lye köyünde doğdu. Kraliyet Drama Akademisi'nde eğitim gördü. I. Dünya Savaşı'ndan döndükten sonra, Birmingham Repertuvar Tiyatrosu'na katıldı ve sinema kariyerine başlamadan önce birçok tiyatro klasiğinde rol aldı. Åžey Şey, felsefi bir kavramdır. Mistik İslam öğretisindeki sonsuzluk ve vahdet-i vücud kavramlarını bünyesinde barındırmaktadır. Bir anlatıya göre şey aslında hiçbir şeydir, hiçbir şey olduğu için de her şeydir. Hiçlik kavramıyla arasında gizli bir bağıntı vardır. Burada sözü edilen hiçlik, Hayyam öğretisinde sonsuzluğa işaret eden hiçliktir. Birleşik Krallık başbakanları listesi Birleşik Krallık Başbakanlarının bir listesi; itibarıyla yaşayan beş eski başbakan bulunmaktadır: Margaret Thatcher (1925-2013), 8 Nisan 2013'te 88 yaşında hayatını kaybederek ölen son eski başbakan olmuştur. Güven Arsebük Güven Arsebük (1936, İstanbul – 17 Nisan 2017, İstanbul), İstanbul Üniversitesi Prehistorya Anabilim Dalı'ndan emekli öğretim üyesi, arkeolog. İlgi alanları, tarihöncesi arkeolojisi, insanın evrimi ve en eski kültürleridir (Paleolitik Çağ). 1988–1990 yılları arasında Türkiye'nin en eski Paleolitik buluntu yerlerinden olan Yarımburgaz Mağarası kazılarını yürütmüştür. "İnsan ve Evrim" kitabının yazarıdır. 1936 yılında İstanbul'da doğdu. Robert Kolej'den mezun olduktan sonra İstanbul Üniversitesi Prehistorya Bölümü'ne girdi. 1962 yılında mezun oldu. 1963 ve 1964 yıllarındaki askerlik görevi sırasında, L.S.B. Leakey'in ""Adam's Ancestors: The Evolution of Man and His Culture"" (Adem'in Ataları: İnsanın ve Kültürünün eEvrimi)) kitabını Türkçeye çevirdi. Askerlikten sonra antropoloji, genetik, paleolitik, tarih öncesi ve etnoloji eğitimi almak için Almanya'da Tubingen Üniversitesi’ne gitti. 1966 yılında Türkiye'ye döndüğünde İstanbul Üniversitesi'ne profesör olarak atandı. Amerikan Araştırma Enstitüsü, Türk Eskiçağ Bilimleri Enstitüsü ve Alman Arkeoloji Enstitüsü üyesidir. 17 Nisan 2017 tarihinde vefat etmiÅŸtir. Citizendium Citizendium, Vikipedi'nin kurucularından Larry Sanger'ın daha denetimli bir ansiklopedi oluşturmak için başlattığı çevrimiçi ansiklopedi projesidir. Yine Vikipedi'de olduğu gibi herhangi bir reklam almayacak ve kâr amacı gütmeyen bir ansiklopedi olacaktır. Ancak eklenecek maddeler, konularında uzman sayılan editörler tarafından kontrol edilecektir. Bu sayede yanlış içeriğin önüne geçilmiş olacak ve ziyaretçiler içeriğin sağlamlığı konusunda daha emin olacaklardır. Bu projede içerik sağlayıcı olan kullanıcıların kayıt olurken isim ve uzmanlık alanlarını bildirmeleri gerekecektir. Teknik Eğitim Fakültesi Teknik Eğitim Fakültesi, teknik Öğretmen yetiştirmek amacıyla kurulmuştur. Mezunlarının bir kısmı Türkiye Cumhuriyeti Millî Eğitim Bakanlığı merkez ve taşra teşkilatlarında yönetici, mesleki ve teknik ortaöğretim okullarında teknik öğretmen olarak istihdam edilirken, bir kısmı da endüstride teknik eğitimci ve teknik eleman olarak istihdam edilmektedir. Farklı Bir Tanım İlave Fakültenin genel amacı, Mesleki Teknik Ortaöğretim Kurumlarında görev yapacak “TEKNİK ÖĞRETMEN”lerin yanı sıra Sanayide istihdam edilecek uygulama becerisi yüksek teknik elemanlar yetiştirmektir. Yapı Ressamlığı Eğitimi Bölümü Teknik Öğretmen Yetiştirildiği Bazı Bölümler Eğitim Bilimleri Bölümü Elektrik Eğitimi Bölümü Elektronik ve Bilgisayar Eğitimi Bölümü Makine Eğitimi Bölümü Metal Eğitimi Bölümü Metalurji Bölümü Matbaa EÄŸitimi Mobilya ve Dekorasyon EÄŸitimi Yapı Eğitimi Bölümü Ayrıca Teknik Öğretmenlere 2013 yılında çıkarılan bir kanunla Mühendis olma yolu açılmış bulunulmaktadır(Matbaa öğretmenliği Hariç).Bunun için Teknik öğretmen olan adaylar ösym tarafından yapılan "TEKNİK ÖĞRETMENLER İÇİN MÜHENDİSLİK TAMAMLAMA" Sınavına girmeleri gerekmektedir.Bu sınavda başarılı olan adaylar ülkemizdeki muhtelif üniversitelere yerleştirilerek bu tamamlama programına katılmaktadırlar. Okçu balığı Okçu balığı, Toxotidae familyasının tek cinsi olan Toxotes içinde sınıflanan levreksi balık türlerinin ortak adı. Aşağıda sunulmuş olanlar, FishBase'in güncel okçu balığı türleri listesinde yer alanlardır. ITIS, GBIF ve Taxonomicon'da "Toxotes kimberleyensis" türü henüz listelenmemekte, ADW ise yalnızca "Toxotes chatareus " ve "Toxotes jaculatrix " türlerine yer vermektedir. IUCN Kırmızı Listesi'nde yalnızca "Toxotes oligolepsis" türünün korunma durumuna değinilmektedir ve Kırmızı Liste'nin 1994 yılı 2.3 versiyonundaki değerlendirmeye göre, bu türün korunma durumu kategorisi "LR/lc (düşük risk / asgari endişe)" şeklindedir. Latince "Toxotes jaculatrix", İngilizce "archer fish" diye bilinir. Yaşam alanları Avustralya ve Güney Asya'dır. Tropikal diğer balıklar gibi 25-30 derece arası yüksek su ısısına ihtiyacı vardır. Doğal hayatında nehirlerin denizlere dökülen bölgelerinde yaşadığından acı su balığı olarak nitelendirilir. Akvaryumda yaşatabilmek için litre başına 2 gram kaya tuzu atılması gereklidir. Etçil bir balıktır, adından da anlaşılacağı üzere avlanması çok ilginçtir. Su dışındaki avlarının üzerine su tükürerek düşmesini sağlar ve onları avlar. 2,5 cm üzerinde avlanmaya başlarlar doğal hayatlarında boyları 20 cm üzerine çıkabilir. Akvaryum ortamında daha küçük kalacaklardır. Sürü halinde beslenirse ve tankında acı su bitkileri bulunursa daha sağlıklı olur. Ayrıca akvaryum geniş olmalı, hareket serbestliği verebilmeli ve üzerine sinek konabilecek bitkilerle yukarısı dekor edilmelidir. Bronşit Bronşit,Bronchitis Akciğerlere giden havayollarının iç yüzündeki yolların tıkanmasıdır. Akut bronşit ve kronik bronşit olarak iki çeşidi vardır. Akut bronşit grip gibi hastalıklarla beraber görülebilirken, kronik bronşit daha ciddi bir iltihaplanmadır. Mutlaka tedavi gerektirir. Akut bronşit : Genellikle grip, kızamık, boğmaca veya tifo gibi hastalıklar sırasında görülür. Sisli ve soğuk havalarda çok rahatsız olurlar. Hastalığın başlangıcında kuru ve ağrılı öksürük, az yapışkan balgam, sonraları sümüksü cerahatli (mukopurulent) balgam ile hafif ateş ve halsizlik görülür. Mutlaka doktora danışmanız gerekir. Kronik bronşit : Bu çeşit bronşitte; havayollarını yağlayan bezler büyümüş, iç yüzlerinde bulunan tüyler görevini yapamaz olmuştur. Mutlaka tedavi edilmesi gerekir. Akut bronşit zamanında tedavi edilmezse bu zamanla kronik bronşite dönuşebilir. Doktorun zamanında doğru teşhis yapması bu yüzden çok önemlidir. Ayrıca her iki bronşitte de yapılacak ilk iş eğer içiliyorsa sigarayı bırakıp istirahat etmektir. Plörezi Plörezi veya Plöral efüzyon, akciğerleri çepeçevre saran zarların arasında sıvı toplanmasıyla sonuçlanan hastalıkların genel ismidir. Halk arasında zatülcenp adıyla bilinir. Her yaştan insanda görülebilir. Tüberkülozdan kansere, kalp yetersizliğinden romatizmal hastalıklara kadar 50’den fazla nedeni vardır. ABD’de yılda 1 milyon kişide plörezi tanısı konduğu istatistiklerle saptanmıştır. Türkiye'de de çok görülen akciğer hastalıklarından biri olan plörezinin nedenleri içinde gençlerde tüberküloz, yaşlılarda ise kanser ve kalp yetersizliği ilk sıralarda gelir. Zatürenin neden olduğu plörezilere ise her yaşta rastlanabilir. Plörezinin belirtileri esas hastalığa bağlı olarak değişirse de, kuru öksürük, yan ağırısı ve nefes darlığı gibi belirtiler tüm hastalarda vardır. Ağrı: Hastalığın ilk belirtisi göğüs duvarının tek bir noktasında duyulan ağrıdır. Sırtta, göğüste veya göğsün yan taraflarında olabilir. Ağrının en önemli özelliği, derin nefes alırken, öksürürken, hapşırırken bıçak ucu batar tarzda ve şiddetli olmasıdır. Nedeni, iltihaplanmış akciğer zarlarının solunum hareketleri sırasında birbirlerine sürtünmesidir. Hasta ağırının en çok olduğu noktayı parmağı ile gösterir. İşte, bu nokta dinleme aleti ile dinlendiğinde frotman ismi verilen özel bir ses duyulur. Bu ses hastalar tarafından da işitilebilir ve meşin gıcırtısı veya karda yürürken çıkan seslere benzetilir. Öksürük: Plörezili hastalarda kuru bir öksürük de hemen her zaman vardır. Nedeni, akciğer zarlarındaki öksürük refleksi doğuran noktaların uyarılmasıdır. Plörezi öksürüğü kurudur, yani hastalar balgam çıkarmazlar. Öksürük, ağırıyı artırdığı için son derece rahatsız edicidir. Hastalar öksürürlerken hasta olan taraflarının üzerine yatarak ağrıyı önlemek isterler. Nefes darlığı: Akciğer zarları arasında biriken sıvının miktarına bağlı olarak nefes darlığı da vardır. Nedeni, sıvının akciğerleri sıkıştırarak hareketlerine engel olmasıdır. Nefes darlığı, önceleri sadece eforlar sırasında ortaya çıkarken, sıvı miktarı arttıkça oturur durumda bile nefes darlığı hissedilebilir. Sıvı miktarı çok olan hastalar, sırtüstü yatamadıkları gibi, ancak sıvaının bulunduğu tarafın üzerine yatmakla rahat edebilirler. Mikrosistin Mikrosistinler, bir grup siyanobakteri cinsi tarafından üretilen bir grup siklik heptapeptit hepatotoksinlerdir. Bu siyanobakteri cinslerinin en tanınmışı Mikrosististir. Mikrosistinlerin bu organizmada ve diğer siyanobakterilerde bulunduğu görülmüştür. Günümüze kadar 60 mikrosistin tanımlanabilmiştir. Mikrosistis, siyanobakterilerin bir grubu olup ve göl veya nehirler gibi tatlı su sistemlerinde düşük yoğunluklarda doğal olarak bulunan bir mikroskopik organizmadır. Ara sıra zararlı alg