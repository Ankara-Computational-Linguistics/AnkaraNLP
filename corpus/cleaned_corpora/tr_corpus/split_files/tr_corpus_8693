Aref Ghafouri veya Farsça telaffuzuyla Arif Gafuri (d. 18 Aralık 1989, Urmiye), İran Azerisi asıllı Türk illüzyonisttir. Ghafouri, 11 yaşındayken amcasının ona gösteri yapmak için bir ampulü kırıp yemesini illüzyona başlamasındaki etken olarak açıklamaktadır. 2011'de Show TV'de yayınlanan "Yetenek Sizsiniz Türkiye" adlı yetenek yarışmasıyla üne kavuşmuştur. 2011 Merlin Ödülleri'nde "Dünyadaki En Ekstrem Sihirbazı" ödülünü aldı. Türkiye'ye eğitim amacıyla gelen Ghafouri Türk vatandaşlığı almıştır. Özgürlük İçimizde Özgürlük İçimizde, Tarkan'ın 2002 tarihinde çıkardığı tekli albümdür. Şarkının müziği ve sözü Tarkan'a aittir. 2002 yılında Turkcell, henüz yeni işlerinden biri olan Hazır Kart'ı tanıtmak amacıyla Tarkan ve Nil Karaibrahimgil ile anlaştı ve ikili "Özgürlük Yolunda" temalı bir dizi reklam çekti. 2002 yılının başında Sinan Çetin'in objektifinden çekilen Tarkan görüntüleriyle oluşturulan "2002 Özgürlük Yolunda Takvimi" piyasaya sürüldü. "Özgürlük İçimizde" teklisi ise, 250 kontör yükleyen herkese kaset teklisi olarak Hazır Kart tarafından hediye edildi. Büyük Britanya Krallığı Eski Büyük Britanya Krallığı, bazen 'Büyük Britanya Birleşik Krallığı' da denir, 1707-1801 yılları arasında Kuzeybatı Avrupa'da egemen olan bir devlet. 1 Mayıs 1707'de İskoçya Krallığı ve İngiltere Krallığı'nın (Galler dahil) siyasi birleşmesi sonucu ortaya çıkmıştır. 1706 Birleşme Antlaşması ile tüm Büyük Britanya adasını kapsayacak ve İrlanda'yı dışarıda bırakacak bir birleşik krallık oluşturulması kararına varılmıştır. Westminster Sarayı'na bağlı bir meclis ve hükûmet yeni krallığı yönetecekti. Eski krallıklar zaten İskoç Kralı IV. James'in 1603'de I. Elizabeth'in ölümü üzerine İngiltere Kralı olmasından beri aynı hükümdar tarafından yönetiliyordu. Büyük Britanya Krallığı, 1798 İrlanda Ayaklanması sonrası çıkarılan Birleşme Kanunları ile 1 Ocak 1801'de İrlanda Krallığı ile birleşerek yerini Büyük Britanya ve İrlanda Birleşik Krallığı'na bıraktı. 1922'de İrlanda'nın büyük kısmı birlikten ayrıldı ve ülkenin adı tekrar değişerek Büyük Britanya ve Kuzey İrlanda Birleşik Krallığı haline geldi. İş güvenliği Hızlı sanayileşme ve teknolojik gelişmeler ile doğru orantılı olarak özellikle iş yerlerinde çalışan kişilerin güvenliği ile ilgili bazı sorunlar da açığa çıkmıştır. Bu sebeple bir takım önlemleri önceden alarak iş yerlerini güvenli hale getirmek gerekmekte olduğundan iş güvenliği oldukça önem kazanmıştır. İş sağlığı ve güvenliği; işin yapılması sırasında iş yerindeki fiziki çevre şartları sebebiyle işçilerin maruz kaldıkları sağlık sorunları ve mesleki risklerin ortadan kaldırılması veya azaltılması ile ilgilenen bilim dalıdır. Bir kuruluşun gerçekleştirdiği faaliyetlerden etkilenen tüm insanların (çalışanların, geçici işçilerin, alt yüklenici çalışanlarının, ziyaretçilerin, müşterilerin ve işyerindeki herhangi bir kişinin) sağlığına ve güvenliğine etki eden faktörleri ve koşulları inceleyen bilim dalı olarak tanımlanmaktadır. Kanuni Dayanak: 6331 Sayılı İş Sağlığı ve İş Güvenliği Kanunu, işveren ve çalışanların, iş yerindeki iş güvenliği ve iş sağlığının sağlanması ve mevcut koşulların iyileştirilmesi için yetki ve sorumluluklar ile hak ve ödevleri düzenler.İş Sağlığı ve İş Güvenliği Kanunu, herhangi bir alanda, herhangi bir unvan ve şekil ile çalışan herkes için geçerlidir. Kamu ve özel sektör ayrımı gibi bir durum 6331 Sayılı Kanun için geçerli değildir. İş yerlerindeki tüm işçi ve işverenlerin, iş sağlığı ve güvenliği ile ilgili görevleri bu kanunda belirtilmiştir.İşçileri iş kazaları ve meslek hastalıklarından korumaya yönelik önlemleri almak ve onları bu konuda bilgilendirmek, İş Sağlığı ve Güvenliğinin temelini oluşturmaktadır. 4857 Sayılı İş Kanunu’nun Beşinci Bölüm’ü (m.77-89) İş Sağlığı ve Güvenliği’ne ayrılmıştır. Bu bölümde; iş sağlığı ve güvenliği konusunda işçilerin ve işverenlerin yükümlülükleri, iş yerinde iş sağlığı ve güvenliğine aykırı bir durumun tespiti halinde iş yerinin kapatılması veya işin durdurulması, iş sağlığı ve güvenliğinin işyeri seviyesinde örgütlenmesi (iş sağlığı ve güvenliği kurulu, iş yeri sağlık birimleri ve iş yeri hekimi, iş güvenliği ile görevli mühendis veya teknik elemanlar, sağlık ve güvenlik işçi temsilcisi), çalışma hayatında kadın ve çocuk işçilerin korunmasına yönelik hükümler düzenlenmektedir. ESAW (Avrupa İş Kazası İstatistikleri) 1990‘lı yıllarda AB ülkelerinde işyerlerinde gerçekleşen kazalar hakkında karşılaştırılabilir bilgi toplamayı ve bir veri tabanı oluşturmayı amaçlamıştır. Bu amaçla bir anket çalışması gerçekleştirmiş ve bu çalışmanın sonuçlarını bir rapor haline getirerek yayımlamıştır. Burada iş kazalarında ulusal bilgilendirme sistemi üzerine (National Declaration Systems of Accidents at Work) üye ülkelere gönderilen ve doldurmaları istenen sorulara verdikleri cevaplar aktarılmaya çalışılmıştır. Tüm Avrupa Birliği ülkelerinde ekonomik sektör/branş ayrımı yapılmaksızın bir işyerinde kaza olduğunda bu durum derhal ilgili kuruma bildirilmektedir. Tüm üye ülkeler Hollanda ve Yunanistan hariç iş kazalarıyla ilgili farklı bir sigorta programına sahiptir. Birçok durumda (12 üye ülke) söz konusu program 50 yıldan daha eski bir geçmişe sahiptir. Tüm ülkelerde (Hollanda hariç) işçiler için sigorta zorunludur. İngiltere, İsveç, Lüksemburg, Avusturya ve Portekiz‘de tüm kendi adına çalışanlar (self-employed) için sigorta zorunlu hale getirilmiştir. Almanya, Fransa, Danimarka, İtalya, İspanya ve Finlandiya‘da kendi adına çalışanların sigorta kapsamında olması bazı özel faaliyetler için (başlıca tarım, balıkçılık) zorunludur. Sigortacılık, kamu sosyal güvenlik sisteminin bir parçası olabilmekte (Hollanda, Fransa, Birleşik Krallık), özel sigortacılık faaliyetleriyle yürütülebilmekte (Finlandiya, Belçika, Portekiz, Danimarka) ya da çok veya az devlet kontrolü altında fayda gütmeyen özel organlarca ( Almanya, ispanya, İtalya, Avusturya, Yunanistan, İsveç, İrlanda, Lüksemburg, İsviçre) sunulan hizmetlerce götürülmektedir. Bazı ülkelerde bu bahsedilen sigortacılık faaliyetleri birlikte de ( örneğin, Finlandiya, Portekiz, Belçika, İspanya, Danimarka, İsviçre) yürütülebilmektedir. Bazı durumlarda Devlet (Belçika, Portekiz, Danimarka) kendi işçileri için sigorta hizmeti sunmaktadır. Serbest piyasa şartlarında özel sigorta şirketleri de faaliyet göstermektedir. Üye ülkeler içerisinde sadece İspanya‘nın fayda gütmeyen organlar içerisinde sigortacılık sisteminin yönetilmesinde rekabeti desteklediği görülmektedir. 2010 SGK iş kazaları ve meslek hastalıkları Sosyal Güvenlik Kurumu (SGK)’nun iş kazaları ve meslek hastalıklarına ilişkin 2010 yılı istatistikleri yayımlandı. Sonuçlar yaklaşık 10 milyon çalışana ilişkin verileri kapsıyor. SGK verilerine göre 2010 yılında 62 bin 963 iş kazası yaşandı, 533 meslek hastalığı tespit edildi. Bunların 1.454’ü ölümle sonuçlandı. 2009 yılı sonuçları ile karşılaştırıldığında; meydana gelen iş kazalarında yüzde 2 azalma, meslek hastalığı sayısında yüzde 24 artış olduğu görüldü. Verilere göre faaliyet grupları bazında sıralama yapıldığında, 2010 yılında en fazla iş kazasının 8 bin 150 kaza ile Kömür ve Linyit Çıkartılması faaliyetinde yaşandığı görüldü. Bunu 6 bin 918 kaza ile Makine ve Teçhizatı Hariç Fabrikasyon Metal Ürünleri İmalatı, 4 bin 621 kaza ile Ana Metal Sanayi izledi. En fazla iş kazasının yaşandığı iller sıralamasında ilk üç sırayı İstanbul (7 bin 991), İzmir (7 bin 942) ve Bursa (7 bin 580) aldı. Yaşanan iş kazalarının en önemli nedenleri; bir veya birden fazla cismin sıkıştırması, ezmesi, batması ve kesmesi, düşen cisimlerin çarpıp devirmesi, kişilerin düşmesi ve makinelerin sebep olduğu kazalar şeklinde sıralandı. Bu nedenlerle yaşanan kazalar, toplam kazaların yüzde 82’sini oluşturdu. 2010 yılında iş kazaları ve meslek hastalıkları sonucu kaybedilen işgünü sayısı, bir önceki yılın verilerine göre yüzde 4,6 oranında azalma ile 1 milyon 516 bin 24 olarak belirlendi. Bunların yaklaşık 50 bini hastanede yatarak tedavi şeklinde geçirildi. Verilere göre en çok iş kazası; • Yaş gruplarına göre dağılımda 25-29 yaş grubundakilerde, • İşyerinde çalışan sigortalı sayılarına göre 1-3 arası işçi çalıştırılan işyerlerinde, • İşçinin son işveren nezdindeki çalışma süresine göre 3 ay-1 yıl arası kıdemlilerde, • 2. iş saatinde yaşandı. Meydana gelen iş kazaları sonucu yaşanan geçici iş göremezlik sürelerinin kişi başı ortalama 24 gün olduğu tespit edildi. Bu oran erkeklerde 24, kadınlarda 18 olarak hesaplandı. Sonuçlara göre ölümlü iş kazası sayısı 2010 yılında da artış gösterdi. 2010 yılında bir önceki yıla göre yüzde 23 artış ile 1.444 kişi iş kazası sonucu yaşamını kaybetti. 2010 yılında iş kazalarında en yüksek ölüm oranı 264 ile “Bina İnşaatı” faaliyet grubunda meydana geldi. Bunu 133 ile Kara Taşıma. ve Boru Hattı Taşımacılığı, 107 ile Bina Dışı Yapıların İnşaatı, 104 ile Özel İnşaat Faaliyetleri izledi. Uyan Uyan, Tarkan'ın 2008 yılında çıkardığı tekli albümdür. Bu albümde Orhan Gencebay ile birlikte çalışmıştır. 1990 Supercopa de EspaÃ±a 1990 Supercopa de España 10 Aralık 1990 ve 12 Aralık 1990 tarihlerinde iki maç olarak oynanan İspanya La Liga şampiyonu olan takım ile Copa del Rey şampiyonu olan takımların aralarında oynadıkları süper kupa karşılaşmasıdır. Sevdanın Son Vuruşu "Sevdanın Son Vuruşu", Tarkan'ın Mayıs 2010'da çıkardığı tekli albüm. İlk önce internetten yayımlandı, şarkıyı ulusal radyolar çalmaya başladı ve şarkı beğenildi. Sonrasında albüm 2GB'lık microSD hafıza kartı ile satışa sunuldu. Assassin's Creed III Assassin's Creed III Wii U, PlayStation 3 ve Xbox 360 için 30 Ekim 2012'de PC içinse 23 Kasım 2012 tarihinde çıkmış olan video oyunu. Çıktığında Assassin's Creed serisinin beşinci büyük oyunu olan oyun Amerikan Devrimi'ni konu alıyor. Nickelodeon (Türkiye) tarafından yayınlanan programların listesi Bu liste, Nickelodeon Türkiye kanalının günümüzde yayınlanan programlarını göstermektedir. Girikihaciyan Girikihaciyan, Diyarbakır ili Ergani ilçesinin 20 km. güneydoğusunda yer alan bir höyüktür. Eski adı Ekinciyan olan Ekinciler Köyü'nün 1 km. doğusundaki höyük Gerikihaciyan adıyla da bilinir. Çapı 175-250 metre olan tepe 3 metre yüksekliktedir. İstanbul Üniversitesi Prehistorya Kürsüsü ve Chicago Üniversitesi Doğu Bilimleri Enstitüsü ortak çalışmasında (Güneydoğu Anadolu Tarihöncesi Araştırmaları Karma Projesi) çerçevesinde 1963 yılında yapılan yüzey araştırmaları sırasında saptanmıştır. Kazı çalışmaları aynı yıl, proje üyelerinden P. J. Watson ve C. Redman başkanlığında başlatılmıştır. Bu çalışmaları 1970 yılında üç haftalık ikinci bir kazı çalışması izlemiştir. Höyük kazılarında iki ana kültür evresi ortaya çıkarılmıştır. Alt ve üst yerleşme katları olarak adlandırılan bu kültür evreleri, Geç Halaf ve Halaf Sonrası'dır. En üstteki kültür evresi olan Halaf Sonrası yerleşme katında ulaşılabilen tek kalıntının 60 cm. kalınlığında bir taş duvar olması nedeniyle bu dönemin mimarisi bilinmemektedir. Ayrıca bazıları sıvanmış olan çukurlar bulunmuştur. Halaf Sonrası dönem yapı katlarında çapları 2,27 ile 4,5 metre arasında değişen, Halaf mimarisine özgü yuvarlak yapılar (tolos) gün ışığına çıkarılmıştır. Bu yapılardan birinin tabanı sıkıştırılmış toprak, daha geç olan diğeri ise çamur sıvadır. En küçük tolosun çapı 2,25 olarak ölçülmüştür. Bir çeşit kiler olarak kullanılmış olduğu düşünülmekle birlikte bu yönde bir kanıt ele geçirilmemiştir. Halaf Sonrası Dönem, Halaf Dönemi'nde olan boyalı çanak çömlek gibi çok az buluntu vermektedir. Diğer buluntular arasında kilden yapıma sapan taşları (kaplardaki suyu ısıtmak için kullanılmış da olabilir), kil kaşık, mühür, insan ve hayvan heykelcikleri, ağırşaklar ve süzgeç parçalarıdır. Halaf yontma taş endüstrisinde hammaddenin % 70'i çakmak taşı, kalanı obsidiyendir. Özellikle dilgi yapımında obsidiyen kullanılmıştır. Atık obsidiyen bulunmamasının bu malzemenin yerleşmeye, imal edilmiş olarak getirildiğini düşündürmektedir. İyi kaliteli olmayan çakmak taşı ise yerel kaynaklardan çıkarılmış taşlardır. Halaf Sonrası Dönem'de ise tümüyle çakmak taşı kullanılmıştır. Sürtme taş buluntular ise çoğu bazalttan öğütme taşları, havan ve havan elleri, topuzlar, yassı baltalar, taş kaplar, halkalar ve süs eşyası (boncuk) olarak bulunmuştur. Halaf Dönemi'ne dayandırılan kemik aletler, olasılıkla deri işçiliğinde kullanılan kaburga ya da yassı kemiklerden, ucu yuvarlatılmış aletler ve çeşitli bızlerdir. Bulunan üç gömüt sağlam, biri ise tahrip olmuş durumdadır. Gömütler, başları doğuya gelecek şekilde ve büzülmüş durumda gömülmüştür ve hiçbirinde gömüt hediyesi yoktur. Buluntulara göre höyük sakinleri evcil türlerden koyun (Ovis aries), keçi (Capra hircus), sığır (Bos taurus), köpek (Canis lupus familiaris) ve domuz beslemiş, yabanıl türlerden ise yaban koyunu, keçi, kızıl geyik, yaban eşeği, kızıl tilki, tavşan avlamış, kaplumbağa yakalamıştır. Bunların yanında tatlısu kabukluları, kuşlar, kemirgenler, balık ve küçük etçilere ait kemikler de bulunmuştur. Bitkisel kalıntılarsa emmer buğdayının temel besin olduğunu göstermektedir. Emmer buğdayının yanı sıra arpa tarımı da yapılmıştır. Nohut ve mercimek, acı burçak gibi baklagiller de tarımı yapılan bitkilerdir. Sığırın varlığı, saban kullanıldığına bir işaret olarak kabul edilmektedir. Girikihaciyan, MÖ 5. binyılda iskan edilmeye başlanan, 200-500 kişilik tarımcı küçük bir köy yerleşimi olarak görülmektedir. Halaf Kültürü etkisindeki bu yerleşimin, Halaf'tan ya da yakın bir bölgeden geldikleri ve 200-500 yıllık bir süre içinde iskan edildiği düşünülmektedir. Ben Johnson (atlet) Benjamin Sinclair "Ben" Johnson (30 Aralık 1961, Falmouth), Kanadalı eski atlet. Kısa mesafe koşularında yarışan Johnson, 1984 Yaz Olimpiyatları'ndaki 100 metre ve 4 x 100 metre bayrak yarışı müsabakalarında bronz madalya kazandı. 1987 Dünya Atletizm Şampiyonası ve 1988 Yaz Olimpiyatları'ndaki 100 metre yarışlarında dünya rekoru kırsa da doping yaptığı gerekçesiyle bu rekorlar iptal edilirken, elde ettiği şampiyonluklar da geri alındı. Jamaika doğumlu atlet, genç yaşta ailesiyle beraber Kanada'nın Ontorio şehrine göç etti. Olimpiyat ve Dünya Şampiyonaları dışında Commonwealth Oyunlarında da yarıştı. David Copperfield (illüzyonist) David Copperfield (doğum David Seth Kotkin, 16 Eylül 1956), Emmy Ödülü sahibi Yahudi kökenli Amerikalı illüzyonist. Forbes tarafından tarihin ticari anlamda en başarılı sihirbazı olarak tanımlandı. David Seth Kotkin ismiyle New Jersey, Metuchen'de Yahudi bir ailenin oğlu olarak doğdu. Copperfield'ın annesi Kudüs'te doğmuş bir Aşkenazi Yahudisi, baba tarafından büyükbabası ise SSCB'den (bugünkü Ukrayna) ABD'ye göçen Yahudi göçmenlerdi. Yıldıztepe, Niğde Yıldıztepe, İç Anadolu bölgesinde bulunan Niğde ilinin merkez ilçesinin bir beldesidir. Niğde'nin kuzey batısında yer almaktadır. Köyün adı 1476 yılındaki kaynaklarda Divrin, 1968 yılındaki kaynaklarda ise İnli olarak geçmekteydi. Suskunlar Suskunlar, şunları ifade etmek için kullanılabilir: ManastÄ±r Muharebesi Manastır Muharebesi, bugünkü Makedonya'daki Manastır şehri yakınlarında Birinci Balkan Savaşı sırasında 16-19 Kasım 1912 tarihinde gerçekleşmiş bir muharebedir. Kumanova Muharebesi'nde yenilen Vardar ordusu Manastır ve çevresinde tekrar toplanmaya çalışıyordu.Bununla birlikte Pirlepe Muharebesi'ni kaybetmişti. Sırp 1. ordusu buradaki son Osmanlı savunma hatlarına saldırıya geçtiğinde yoğun Osmanlı topçu ateşine maruz kaldı ve bunun üzerine kendi topçularının cepheye gelmesini bekledi. Osmanlı Vardar Ordusu komutanı Zeki Paşa'nın planı, sol kanatta ki 6.kolordusunu Serpiçe Oblakova yönünden taarruza kaldırıp Pertilip Han mevziinin arka hatlarından Sırpları kuşatmaktı.Sağ kanat ve merkezde ki; 7.Kolordu ve 5.kolordu da, Osmanlı sol kanadındaki 6.kolorduya savunmada kalıp karşı saldırılar yapıp çevirme harekatı başarılı olana kadar dayanarak yardım edecekti. Ancak Osmanlıların aleyhine olan faktörler çoktu düşmanın yavaş ve tedbirli ilerlemesi kuşatma harekatı yapılmasını da 17 Kasım'a kadar geciktirdi yine 17 Kasım'da yağan yağmur Osmanlı kuvvetlerinin ilerlemesini kaçınılmaz şekilde yavaşlattı,dahası Sırp 1. Ordusu kalabalık ve teçhizat yönünden üstün Osmanlı ordusuna göre önceden kazandığı Kumanova gibi muharebelerle de morali aşırı derecede güçlü durumda idi.Yine Sırplar şehir ve çevresindeki çeşitli Sırp ve Bulgar çeteleri ayaklandırmış ve bu çetelerde Osmanlı hareketleri konusunda bilgi veriyordu,bunun yanında Sırplar Osmanlı sol kanadını izlemeye elverişli hakim mevkiilere de kuvvetlerini yerleştirmişti. Sonuçta bu harekatın sayıca ve top yönünden Osmanlı Ordusundan kat ve kat daha fazla Sırp ordusu karşısında başarısız olma riski çok yüksekti. 17 Kasımda 6.kolordu,buna rağmen plana uygun şekilde ilerlemeye çalıştı, ancak Estroveje-Oblakova yakınlarında Sırp Morava tümeninin karşı saldırıları ve ağır Sırp direnişi ile durduruldu.6 kolorduya yardım olarak 13.tümende bölgeye gönderilip saldırılara devam edilmesi kararlaştırılmıştı ancak sırpların ayaklandırdığı Manastır'daki Makedon,Sırp, Bulgar çeşitli hristiyan çeteleri yüzünden; 13.Nizamiye tümeni 6.kolordu komutanı Cavid Paşa tarafından şehre hakim olmak,asayişi sağlamak için geri gönderilmek zorunda kaldı.Bu da Osmanlıları iyice zora düşürdü ve savunma gücünü düşürdü,Sırpların toplanmasına savunmalarını güçlendirmelerine imkân tanıdı. Osmanlı saldırılarıda karanlık iyice çökünce 6.kolordunun Lera-Lamna-Sepice yoluna çekilmesi ile başarısız oldu. Bu başarısız Osmanlı saldırına rağmen ertesi günde 6.kolordunun plana göre saldırıları sürdü.Ancak Osmanlı ordusu Kumanova muharebesi gibi çeşitli muharebelerde toplarını terk ettiğinden Anadolu bağlantısı kesildiğinden topçu yönünden durumu kötüydü. 18 Kasım'da ulaşan toplarla Sırplar topçu kuvvetleri yönünden Osmanlıdan iyice üstün hale geldiler.Yaklaşık Türk Topçusunun 5 katı büyüklüğünde 200'e yakın topla Sırp topçusu saldırıya başlayıp Osmanlı topçusunu susturdu zaten sayıca 2 katından fazla askere sahip Sırplar Türk hatlarına baskı yapmaya başladı ve sağ kanattan 7. ve 5.kolordulara büyük bir saldırı başlattı. Osmanlı Ordusunun 7.kolordusu bozulmaya başlayınca kolordu komutanı Fethi Paşa bir bölük komutanı gibi morali bozulan askerlerinin başında en ön hatlarda Sırplarla çarpışmaya katıldı ancak bu kahramanlığı bir işe yaramadı ve Koçiştepe mevkiinde Sırp tüfek ateşi ile öldürüldü. Türk sağ kanadı çökmeye başlayınca zaten ilerleyemeyen sol kanattan yapılan hücumlar tamamen yarar sağlamaz hale geldi. Sol kanatta iyice gerilemeye başladı ve Osmanlı Ordusu tamamen geri hatlarda savunmaya çekilmek zorunda kaldı,stratejik mevziiler Sırpların eline geçti. Ardından 18-19 Kasım gecesi Zeki Paşa Sırp Ordusunun şehri alacağını ve yenilginin artık kaçınılmaz olduğunu anlayıp ordusuna güney batı yönüne geri çekilme emri verdi. 19 Kasım Sabahı Sırplar Manastır'a girdiler. Sırplar bunun ardından sembolik açıdan önemli Ohri şehri dahil bütün güneybatı Makedonya'yı ele geçirdi. Vardar ordusundan arta kalan birlikler Arnavutluk'a çekildi. Osmanlı Ordusunun Kumanova Muharebesindeki hatalarını ısrarla sürdürmesi,savunma harekatı yerine kendisinde silah ve teçhizat yönünden üstün Sırp Kuvvetlerini çevirme harekatına girişmesi kaybedilen topların yerinin doldurulamaması ve Ordudaki demoralizasyon savaşın Osmanlı aleyhine sonuçlanmasındaki etkenlerden biridir.Bunun yanında 9 Kasımda Yunan ordusuna kurşun bile atmadan teslim edilen Selanik şehri yüzünden zaten Sırp kuvvetlerin üstüne serbest kalan 35.000 Yunan Askerininde Vardar Ordusuna karşı Manastır'a gönderilmeside söz konusuydu. Manastır Muharebesi sonrası,Makedonya'da 5 asır süren Osmanlı hakimiyeti sona erdi. Sırp 1. Ordusu Birinci Balkan Savaşında savaşmayı sürdürdü.Bu noktada bazı Sırplar 1. Ordunun Vardar ovası boyunca Selanik'e kadar ilerlemesini istiyorlardı.Voyvoda Putnik bunu reddetti. Avusturya-Macaristan İmparatorluğu ile çıkabilecek bir savaş Adriyatikte ki Sırp varlığını tehdit ediyordu. Sonrasında Bulgarlar ve Yunanlar Selanik'te idi ve Sırp güçleri bu bölgedeki karmaşık bir durumdan sıyrılmıştı. Suskunlar (dizi) Suskunlar, Tims Productions tarafından yapılan Türk televizyon dizisi. Yönetmenliğini Çağrı Lostuvalı ve Hatice Memiş'in yaptığı dizinin senaryosunu Pınar Bulut ve Anıl Eke yazmıştır. Dizinin müzikleri ise Aytekin Ataş tarafından bestelenmiştir. Dizinin başrollerinde Murat Yıldırım, Sarp Akkaya, Güven Murat Akpınar, Aslı Enver, Berk Hakman ve Pelin Akil oynamaktadır. İlk gösterimini 1 Mart 2012'de Show TV'de yapmıştır; yayınlanan ilk bölümü izleyenler ve eleştirmenlerden çoğunlukla olumlu eleştiriler almıştır. Dizi 21 Haziran 2012'de sezon finali yapmıştır. 2. sezon 6 Eylül 2012'de başlamıştır. Dizinin 2.sezon reytingleri ilk sezondaki başarısına oranla çok büyük bir düşüş yaşamıştır. Reytinglerin tekrar yükselmesi için dizinin günü pazar gününe alınmıştır. Ancak reytinglerde bir değişiklik olmamıştır. Dizi 2 Aralık 2012'de final bölümüyle ekrana veda etmiştir. Dizide Kuyudibi Mahallesi'nde büyüyen, kardeş gibi olan Ecevit (Murat Yıldırım), Bilal (Sarp Akkaya), İbrahim (Güven Murat Akpınar) ve Zeki'nin (Tugay Mercan) çocukken yaptıkları masum bir hata sonucunda hapse girmelerini ve burada darp edilmelerinin, tecavüze uğramalarının ardından hayatlarının altüst oluşunu konu ediyor. Bu dört arkadaş, başlarına gelenleri unutacaklarına ve hatırlamamak adına bir daha birbirlerini görmeyeceklerine dair bir söz verirler. Ancak yıllar sonra içlerinden birinin suskunluğunu bozması ve ölmesiyle, bambaşka hayatlar yaşamakta olan bu dört eski arkadaştan kalan üç arkadaşı bir araya getirir. Bu üç delikanlı ve yanlarına aldıkları, çocuk çetelerinin vazgeçilmez elemanı Ahu'yla (Aslı Enver) birlikte geçmişte yaşadıklarının intikamını almaya karar verirler. Robert Fisk Robert Fisk (d. 12 Temmuz 1946; Maidstone, Kent), Ä°ngiliz gazeteci ve yazar. "The Independent" gazetesinin Orta Doğu muhabiri olan Fisk, otuz yılı aşkın bir dönem Beyrut'a odaklanarak çalıştı. ABD'nin Afganistan Savaşı ve 2003 yılındaki Irak'ın işgalini yakından takip etti ve kitaplar yayımladı. "The New York Times" gazetesi bir keresinde onu: "Britanya'daki belki de en ünlü yurt dışı muhabiri" olarak tanımladı. 1970'lerde İrlanda'daki olaylar, 1974'teki Karanfil Devrimi, Lübnan İç Savaşı, 1979 İran Devrimi, Sovyet-Afgan Savaşı, 1991 Körfez Savaşı, İran-Irak Savaşı ve 2003'teki Irak'ın işgalini bildirdi. Hakkâri'nin Şemdinli ilçesine bağlı Yeşilova mezraasında gerçekleşen Yeşilova Olayını haberleştiren Fisk, 2 Mayıs 1991 tarihinde Olağanüstü Hal Bölge Valisi Hayri Kozakçıoğlu'nun talimatı ile gözaltına alındıktan sonra hakkında sınırdışı kararı verildi. Dünyanın en çok ödül alan gazetecisi unvanına sahip olan Fisk, El-Kaide'nin eski lideri Usame bin Ladin ile 1994-1997 arasında üç defa röportaj yaptı. Ladin, 1996 yılındaki röportajında, ABD'ye karşı verdikleri mücadelede bütün Müslümanların bir araya geleceğini belirtti. Fisk, ABD ve İngiltere'nin Irak işgalini sert bir şekilde eleştiren yazılar yazdı. Türk Silahlı Kuvvetleri ve Özgür Suriye Ordusu'un PYD ve YPG'ye karşı gerçekleştirdiği Afrin Operasyonu'nu takip etmek için Afrin'e geldi, buradaki çatışmalarla ilgili incelemeler yayınladı. Saint Kitts Saint Kitts ya da Saint Christopher Adası (İngilizce: "Saint Christopher Island", Fransızca: "Saint-Christophe") Karayipler'de bir ada. Adanın batı tarafında Karayip Denizi ve doğusu Atlas Okyanusu'na bakmaktadır. Adadaki ilk İngiliz yerleşimi 1623'te kurularak ada kolonileştirdi. 1629'da İspanyolların eline geçse de ertesi yıl yapılan antlaşmayla tekrar İngiliz kontrolü sağlandı. Siberut Adası şebeği Siberut Adası şebeği ("Macaca Siberu"), Endonezya'nın Siberut adasına özgü, soyu tehlikedeki hayvanlar sınıflandırmasında hassas türler kategorisinde yer alan Eski Dünya primat türüdür. Önceleri Pagui Adası şebeği (M. pagensis) ile türdeş olduğu ve her iki türün de Güney domuz kuyruklu şebeğinin (M. Nemestrina) alt türü olduğu kabul edilmişti. Fakat bu türlerin farklı atalardan gelen şebek türleri olduğu anlaşıldı. Son House Edward James House, Jr., Afrika kökenli Amerikalı blues ve country müzik efsanesi şarkıcı ve gitaristtir. Stili, slide gitar tarzı ve döneminde gospel tarzı dışında müzik yapmanın ayıplandığı bir dönemde cesareti, rock müziğin temellerinin oluşmasını sağlamıştır. "Eddie James Son House, Jr. "' Riverton, Mississippi 'de 21 Mart 1902 tarihinde doğdu. İki erkek kardeşi vardır. Yedi-sekiz yaşlarındayken anne-babası boşanır ve iki erkek kardeşi ve annesiyle birlikte Tallulah, Louisiana 'ya taşınırlar. 15 yaşındayken kilisenin Baptist vaazcısı olmuştur. 1924'te, " Carrie Martin" adında kendinden yaşça büyük bir kadınla evlenip bir at çiftliğinde çalışmaya başlamıştır. 1927'de kasabada adına 'gitar' dedikleri telli tahtalı bir şeyi zıngırdatan, Willie Wilson, bir adamı izleyen kabalığı fark eder. Hayatında daha önce gitarı ne görmüş ne duymuş olan Son, gitar çalmayı öğrenmeye karar verir. "Willie Wilson" dan ilham alan Son House kendi başına gitar çalmayı öğrenmiştir ve 1927'den itibaren elinden gitarı bir daha bırakmamıştır. 1928'de bir adamı kasten öldürmekle ithaf edilmiştir. Resmi kayıtlara göre olay şakalaşırken gerçekleşmiştir. Son bacağından yaralanmış, adam ise ölmüştür. "Parchman Farm" hapishanesinde 15 yıl ceza almıştır. Baptist Kilisesi tarafından gitar 'şeytanın müziği" olarak fetva edildiğinden dolayı cemaatini bırakıp bölgenin blues sanatçıları Willie Brown ve Charlie Patton a katılması zor olmuştur. 1942'ye doğru onlara katılıp ya da solo olarak partilerde, organizasyonlarda şarkı söyleyip gitar çalma imkânı bulmuştur. 1943'te karayollarında çalışmak için Rochester, New York'a taşındı. 1948 den 1964'e kadar on altı yıl müzik dışındaki alanlarda çalıştı. Son House, 30'larda ve 40'larda hem "Paramount" hem de "Library of Congress" plak şirketleriyle çalışmıştır. Son'ın Paramount plak şirketiyle 1930'da yaptığı kayıt country blues tarzındaki müzikte patlama yapan ilk üründür. Blues müziğin 1960'larda 'keşif' döneminde , o Washington, Philadelphia, ve Newport'taki gibi festivallerde yoktu. Bu dönemden sonra tekrar plak çıkartıp konser vermeye başladı. ' Montreux Jazz Festivali" de dahil olmak üzere ABD ve Avrupa'da üniversite ve kulüp konserleri vermiş, "Stephan Grossman" ile İngiltere'de bir plak da yapmıştır. 70'lerde , hastalanan Son, sanat camiasından uzak kalıp kendisi için kayıtlar yapmıştır. 9 Ekim 1988 tarihinde Detroit, Michigan'da gırtlak kanserinden öldü. Son, beş kez evlenmiştir. Detroit Blues Derneği üyeleri mezarında uygun bir anıt koymak için yardım konserleri vererek para toplamıştır. "78 RPM Kayıtları"' 28 Mayıs 1930 da kayıt edilmiştir. "Single'lar"' "Diğer ALbümleri"' 2000'li yıllarda bazı rock sanatçı ve grupları onu ve eserlerini tekrar gündeme getirmiştir. " White Stripes" grubu Son'ın "Death Letter" isimli şarkısına cover yapmışlardır. 2004 yılında 'De Stijl' isimli albümleriyle Grammy Ödülü kazandıklarında da bu şarkıyı sunmuşlardır. Son House'tan esinlenen bir başka sanatçı ise "John Mooney" dir. Pek çok TV ve sinema filminin fon müziği olarak şarkıları kullanılmıştır. En son "Black Snake Moan" (2006) filminde Son'ın eserleri kullanılmıştır.. Muğla ilindeki sağlık kurumları listesi Bu liste Muğla ilindeki sağlık kurumlarını ve bu kurumlara ait bilgileri içerir. Hastanelere ait istatistiksel bilgiler Muğla Sağlık Müdürlüğü'nün 2011 yılı verilerine dayanılarak yazılmıştır. Liste, Muğla ilinde çalışan devlet ve özele ait tüm kamu hastanelerini gösterir. 1980 UEFA Avrupa 21 Yaş Altı Futbol Şampiyonası Güney domuz kuyruklu şebeği Güney domuz kuyruklu şebeği ("Macaca nemestrina"), Malay Yarımadasının güney yarısı, Sumatra, Borneo ve Bangka adalarında bulunan, orta boy Eski Dünya primat türüdür. Bu Hepçil şebek türü, çoğunlukla ormanlarda yaşar, fakat tarla ve bahçelere de girdiği görülür. Önceleri Kuzey domuz kuyruklu şebeği, Siberut Adası şebeği ve Pagui Adası şebeği bu türün alt türü olarak kabul ediliyordu. Türe adını veren domuz kuyruğunu andıran kuyrukları vardır. Kürklerinin üst tarafı kahverengi ya da griye benzer tonlarda, alt tarafı ise daha açık renklidir. Kafalarının üst kısmında koyu renkli, başlığı andıran tüyleri vardır. Çene ve sakal kısımları beyaz renklidir. Tüysüz yüzü, koyu pembe renktedir. 43–77 cm boyu ve 5–14 kg ağırlığı ile büyük şebeklerdendir. Erkek bireyler dişilerden üçte bir oranında daha iridir. Domuz kuyruğunu andıran 15–25 cm uzunluğunda kıvrık şekilli kuyrukları vardır. Malay Yarımadasının güney yarısı, Sumatra, Borneo ve Bangka adalarındaki yağmur ormanlarında yaşarlar. Gündüzleri aktiftirler, yer yüzeyinde beslenmelerine rağmen geceleri uyumak için ağaç dallarını tercih ederler. Tüm şebek türleri gibi dişilerin çoğunlukta olduğu gruplar halinde yaşarlar. Erkekler cinsel olgunluğa ulaştıklarında gruptan ayrılır. Grupta hiyerarşik bir yaşam vardır, bir alfa erkek gruba liderlik yapar. Beslenme ve parazit ayıklama işlemleri sosyalleşmelerini sağlar. İlk tercihleri meyvedir. Yaprak, mantar, fındık gibi bitkisel besinlerin yanında böcek ve küçük omurgalılarla da beslenirler. The Downward Spiral The Downward Spiral, Amerikalı endüstriyel rock girişimi Nine Inch Nails'in 1994'te yayımladığı ikinci albümüdür. Bu albüm bir konsept albüm olmakla beraber bir adamın hayatının mahvoluşunu ve intihar teşebbüsüne kadar giden sürecini anlatmaktadır. İlk albüm olan Pretty Hate Machine'in elektronik dans müziği ve synthpop altyapısına karşın bu albüm, endüstriyel rock, endüstriyel metal ve tekno öğeleri içermektedir. Nine Inch Nails'in en başarılı ve en iyi albümü kabul edilen "The Downward Spiral", "Bilboard" 200'e 2. sıradan girmiş ve 4 milyonu Amerika'da olmak üzere dünya çapında 5 milyon adet satmıştır. Albümdeki "Closer" ve "Hurt" gibi şarkılar gruba büyük bir ün getirmiş ve albümün 1990'ların müzik kültüründe önemli bir iz bırakmasını sağlamıştır. 1995 yılında da albümdeki şarkıların remixlerinin bulunduğu "Further Down the Spiral" albümü yayımlanmıştır. "The Downward Spiral" için ilk fikirler 1991'deki Lollapalooza Festivali'nden sonra ortaya çıkmaya başlamıştır. Her ne kadar Broken adlı EP'nin yazımı 1991'in sonlarında başlamış olsa da, ikinci albüm çalışmalarına 1992'den önce başlanmamıştır. Grubun öncüsü Trent Reznor, bu süreç içerisinde birkaç kez şiir denemeleriyle uğraşmış ve yeni albümünde ele alacağı temalar üzerinde kafa yormuştur. Her ne kadar albümün öncelikle New Orleans'ta kaydedilmesi düşünülmüş olsa da, mali güçlükler nedenyile bu fikirden vazgeçilmiştir. Los Angeles'ta kayıt için mekan arayan Trent Reznor, aylık 11.000 dolara Beverly Hills'teki "10050 Cielo Drive"'ı kiralamıştır. Bu ev, 1969'da Manson Ailesinin Sharon Tate'i öldürdüğü yerdir. Her ne kadar kötü bir üne sahip olsa da, Trent Reznor menajeri John Malm, Jr. ile "Le Pig" adını verdiği bu evde 18 ay boyunca kalmış ve albümün kaydını burada yapmıştır. "The Downward Spiral" 1993 yılında "Le Pig"'de kaydedilmiştir. Aynı zamanda "Broken" adlı EP de kısmen bu stüdyoda kaydedilmiş ve "Gave Up" adlı şarkının müzik video'su da burada çekilmiştir. "Pretty Hate Machine" 'deki iki şarkıya katkı sağlayan yapımcı Flood, bu albümde bazı parçalar için yardımcı yapımcılık yapmıştır. Yeni albümünün "Broken" EP'den tarz ve biçim açısından farklı olmasını hedefleyen ama albüme hangi yönde yaklaşacağına bilemeyen Trent Reznor, kayıt için çeşitli müzisyenleri çağırmıştır. Jane's Addiction ve Porno for Pyros'un bateristi Stephen Perkins "I Don't Want This", progresif rock gitaristi Adrian Belew de "Mr. Self Destruct" ve "The Becoming" adlı şarkılara katkı sağlamıştır. Albümün kaydında Macintosh bilgisayarların yeri önemli olmakla beraber, tüm şarkıların çoğu öncelikle dijital ortama kaydedilmiş ve bazı teknik problemler yüzünden bazı şarkıların üzerinde yeniden çalışılması gerekilmiştir. Trent Reznor, albümün kaydedildiği "Le Pig" 'i son kez Aralık 1993'te ziyaret etmiştir. Bu süre içinde Sharon Tate'in kız kardeşi Patti Tate'in kendisine yönelttiği, kız kardeşinin ölümününden istifade etmeye çalışıp çalışmadığıyla ilgili soru, onu derinden etkilenmiştir. Albümün kaydından kısa bir süre sonra da "Le Pig" yıkılmıştır. Bunun hemen ardından "The Downward Spiral" ses düzenlemesi ve karıştırması işlemine girmiştir. Post-prodüksyon, Black Sabbath'ın iki albümünü kaydetmiş olduğu "Record Plant Stüdyolarında" gerçekleşmiştir. ""Just Do It"" adlı bir şarkı yapımcılardan Flood'un istediği üzerine albüme koyulmamıştır. Bunun nedeni ise, daha sonra yapılan röportajlara göre, şarkının çok tehlikeli ve kışkırtıcı bir tema üzerinde kurulu olması ve bunun Flood'u büyük ölçüde rahatsız etmesidir. Albümün içinde tekrar eden belli başlı imgeler bulunmaktadır. Bu imgelerden en çok göze batanı, "the downward spiral" (aşağı doğru inen spiral), bireyin kendi iç dünyasında olan çekişmelerini;dini, insanlıktan uzaklaşma, toplum, uyuşturucu, cinsellik ve son olarak da intiharla boğuşmasını ele almaktadır. Albüm, nihilizm ve varoluşçuluktan büyük ölçüde etkilenmiştir ki bu düşüncelerin çoğu şarkıda fark edilebilir bir şekilde belirtildiği söylenebilir. Aynı zamanda karakterin yaşadığı zorluklara bakılarak, aslında Trent Reznor'un bir metaforu ve bir yansıması olduğu sonucuna da ulaşılabilir. Bu albümde ilk albümün elektronik dans havasından iyice uzaklaşmış ve endüstriyel rock, tekno ve heavy metal'den öğeler ödünç almıştır. Şarkılarda endüstriyel müzik tarzına uygun olarak gürültü, parazitlenme ve ses uyumsuzluğu sıkça kullanılmıştır. Trent Reznor, David Bowie'nin "Low" adlı albümünü "The Downward Spiral" için en büyük esin kaynağı olarak nitelendirmiştir. Albüm, içerdiği transgresif ve kışkırtıcı temalar yüzünden özellikle Amerikan muhafazakârları tarafından eleştiri yağmuruna tutulmuştur. Özellike, her ne kadar Trent Reznor bunu reddetse de, ""Big Man With a Gun"" adlı şarkının siyasi ve Amerika Birleşik Devletleri hükûmetine bir saldırı olduğu nitelendirilmiştir. Aynı zamanda albüm, Columbine Lisesi katliamı üzerinde bir etki bulundurmakla suçlanmıştır çünkü Eric Harris ve Dylan Klebold katliamdan önce günlüklerinde bu albüme ve içerdiği imgelere gönderme yapmıştır. 2009'da Apple, iPhone için geliştirilen Nine Inch Nails uygulamasını ""The Downward Spiral""ın içeriği nedeniyle reddetmiştir. Tüm şarkılar, Trent Reznor tarafından yazılmıştır. Gurabahane-i Laklakan Düşkün leylek evi, 19. yüzyılda başta leylekler olmak üzere göçmen kuşların bakım ve tedavisinin yapılması amacıyla Osmanlı döneminde kurulmuştur. Merkez, Osmangazi Belediyesi'nin desteğiyle tekrar açıldı. Dünyada bir benzeri daha olmadığı bildirilen ve Türk halkının hayvanlara verdiği önemin bir göstergesi olan Gurabahane-i Laklakan, dünyanın ilk hayvan hastanesidir. Osmanlıların leylekleri bile düşünerek onların yeme içme, barınma ve tedavi ihtiyaçlarını karşılamak üzere açtığı bir hayır kurumu olduğu belirtilmektedir. Hastane tarihi Irgandı Köprüsü'nün batı ayağındaki binada hizmet vermektedir. Veteriner hekimler haftanın belirli günlerinde hastalanan hayvanları burada tedavi etmektedirler. Ressamlar Tepesi (Paris) Ressamlar Tepesi Paris'te XVIII. bölgede Montmartre ve Sacré-Cœur Bazilikası, Paris'dan birkaç sokak ötede bir meydandır. Montmartre bölgesinin kalbidir. Geçmişten günümüze gelen birçok dünyaca ünlü sanatçının Montmartre Tepesi üzerinde stüdyoları bulunmaktadır. Montmartre üzerinde çalışmış ressamlardan bazıları Pablo Picasso, Salvador Dali, Claude Monet, Vincent van Gogh ve Amedeo Modigliani' dir. L'Espace Salvador Dalí, tamamen Salvador Dali 'nin heykel ve çizimlerini adanmış bir müzedir ve Ressamlar Tepesi'nin birkaç adım ötesinde bulunmaktadır. NakkaÅŸ Sinan Bey Nakkaş Sinan Bey, 15. yüzyılda yaşamış Türk minyatür sanatçısı. Osmanlı padişahı Fatih Sultan Mehmed'i gül koklarken tasvir eden çalışmasıyla tanınır. Osmanlı padişahı II. Mehmed (Fatih) tarafından İtalya'dan Osmanlı ülkesine çağrılan Rönesans sanatçılarının yanı sıra, o dönemde Osmanlı minyatür sanatçılarından Nakkaş Sinan Bey'in de İtalya'ya gitmesi kararlaştırıldı. Sinan Bey, İtalya'da resim sanatının ustalarından Maestro Paolo'nun yanında çalıştı. Döndüğünde İtalyan resim sanatının etkisi altında kalmış olan Sinan Bey, Fatih'i gül koklarken tasvir eden portresini yapmıştır. Sinan Bey'in bu eserinde İtalyan resim sanatının etkisi görülmektedir. Resimdeki gül peygamber Muhammed'i dolayısıyla İslam'ı çağrıştırmaktadır. Bu resimde Sinan Bey, Fatih'i sert bir cüsseyle oldukça azametli bir şekilde tasvir etmiştir. Lipetsk Lipetsk (Rusça: Липецк), Rusya'nın batı kesiminde, Lipetsk Oblastı'nın merkezi olan kent. Don Havzasında, Voronej Nehrinin her iki yakasında yer alır. Moskova'nın 400 km güneydoğusunda, Kursk bozkırındaki demir madenlerinin yakınındadır. 1703'te I. Petro (Büyük Petro) tarafından bir demir işleme merkezi olarak kuruldu. Daltonlar (dizi) Daltonlar, Dalton kardeşlerin maceralarının anlatıldığı Fransız yapımı çizgi dizi. Dizi Türkiye'de minikaGO'da yayınlandı. Daltonlar 4 kardeşdir. Suç işledikleri için hapse düşerler. Ancak Joe Dalton ilginç fikirler bulup dener. Yine de bu fikirlerden hiçbiri ise yaramaz. Boombox Boombox, taşınabilir kaset çalar veya CD çalara verilen isimdir. Daha çok elde veya omuzda taşındığı için pille çalışırlar ama elektrik kablosu bağlantıları da vardır. Ağırlıklı olarak 1970'li ve 1980'li yıllarda ABD'de Afro-Amerikalı ve Latin kökenli gençler arasında popülerleşmiştir. Oldukça yüksek sesli olmaları nedeniyle zamanla birçok yerde açık alanlarda kullanılmaları yasaklanmış, ilerleyen dönemlerde de popülerliğini kaybetmiştir. Boombox (anlam ayrımı) Rubén Miño Rubén Miño Peralta (d. 18 Ocak 1989, Cornellà de Llobregat, Barselona, Katalonya) Rcd Mallorca'de forma giyen İspanyol kaleci. Miño FC Barcelona'nın altyapısına katıldığında 15 yaşındaydı. İki yıl sonra UE Cornellà'ya 2 yıllık kiralık verildi ve amatör liglerde forma giydi. 2008 yılında Barcelona'ya dönen Miño Barcelona B'de forma giymeye başladı ve üçüncü ligde oynadı. İlk profesyonel maçına 31 Ağustos 2008'de PD Santa Eulalia karşısında çıktı. 13 Ağustos 2010'da, José Manuel Pinto'nun sakatlanması ve Víctor Valdés'in formsuzluğu nedeniyle, Miño Sevilla FC ile yapılan Supercopa de España maçında ilk 11 şansı buldu. 90 dakika boyunca oynadı ve Barcelona bu maçta 3-1 yenildi. 6 Şubat 2009'da ilk kez İspanya U-21 takımı kadrosuna çağrıldı. Bugüne kadar 2 maçta forma giydi. 27 AralÄ±k 2011'e kadar The Builders and the Butchers The Builders and The Butchers Portland, Oregon'da vokal ve gitarda Ryan Sollee'nin öncülüğünde kurulmuş folk rock grubu. Grubun diğer üyeleri Willy Kunkle (bas gitar, vokal, perküsyon), Justin Bier (bateri, arka vokal, perküsyon), Ray Rude (bateri, piano, klarnet, arka vokal, perküsyon), and Harvey Tumbleson (mandolin, banjo, gitar, vokal, perküsyon). Grubun ilk albümü The Builders and the Butchers 2007'de Bladen Country Records tarafından yayınlandı. Grup günümüze kadar üç stüdyo albümü, bir canlı performans albümü, bir de EP yayınladı. Marc Muniesa Marc Muniesa Martínez (d. 27 Mart 1992, Lloret de Mar, Girona, Katalonya) Stoke City'de forma giyen İspanyol futbolcudur. Muniesa'nın henüz 15 yaşındayken Chelsea ile olan transfer söylentileri vardı. 17 yaşındayken FC Barcelona'ya geçti. Muniesa Barcelona'daki ilk profesyonel maçına 1-0 yenildikler, CA Osasuna karşısında çıktı. Henüz 17 yaşındaydı ve böylece resmi bir maçta forma giyen en genç 2. Barcelonalı futbolcu oldu. 2009 UEFA Şampiyonlar Ligi Finalinde Manchester United maçı kadrosuna alındı. Muniesa ve diğer dört FC Barcelona B oyuncusu 2009-10 sezonu öncesinde A takım kadrosuna alındı ama hiç oynama şansı bulamadılar. O sezon 19 maçta forma giyen Muniesa bir gol attı. 15 Şubat 2011'de Muniesa Barcelona ile olan sözleşmesini uzattı ve sözleşme fesih bedeli 30 milyon €'ya çıkarıldı. Oyuncu 2 Temmuz 2013 tarihinde Premier League takımlarından Stoke City'ye transfer oldu. Anubis Evi Anubis Evi (özgün adı: "House of Anubis"), ABD, İngiltere ve Belçika ortak yapımı bir televizyon dizisidir. "Het Huis Anubis" dizisinden uyarlanmıştır. Hans Bourlon ve Gert Verhulst ortaklaşa yapımıdır. İlk gösterimini Nickelodeon kanalında 1 Ocak 2011'de ABD'de, 25 Şubat 2011'de ise Birleşik Krallık'ta yapmıştır. Türkiye'de ise Nickelodeon kanalında 1 Mart 2012 tarihinde gösterime girmiştir. 5 Mart 2012 tarihinden itibaren CNBC-e kanalında da yayınlanmaya başlamıştır. Konu olarak 1890'lardan kalma yatılı bir yurtta 9 gencin maceralarla dolu hikâyesi anlatılmaktadır. Walk with Me in Hell (DVD) Walk with Me in Hell, Amerikan groove metal grubu Lamb of God'ın konserlerinden görüntülerinden oluşan üçüncü DVD'si. 1 Mayıs 2008 tarihinde Lamb of God, Myspace üzerinden yeni konser DVD'si, "Walk with Me in Hell" 'i, 1 Temmuz 2008 tarihinde yayımlayacağını hayranlarına bildirmiştir. İki diskten oluşan DVD'nin çekimleri yaklaşık beş saat sürmüştür. DVD, "Walk with Me in Hell" 'in belgeselini, "Sacrament" World Tour görüntülerini, "'Sacrament'in Yapımı" belgeselini ve Download Festival 2007'de 72,000'den fazla hayranın karşısında yapılan konser görüntülerini içermektedir. Ekstralara eklenen "Redneck"in müzik videosu ve "'Redneck'in Yapımı" belgeseli daha sonra silinmiştir. Tüm şarkıların yazarı ve bestecisi: Lamb of God. Birleşik Krallık'ta silinen sahneler sebebiyle bazı karışıklıklar yaşandı. Çünkü şimdiye kadar, ne grup ne de hayranları buna neden olacak hiçbir kelime kullanmamıştı. Armando Lozano Armando Lozano Sánchez (d. 16 Aralık 1984, Motril, Granada, Endülüs), kısaca Armando, FC Barcelona B'de defansın ortasında görev yapan İspanyol futbolcudur. Armando futbola memleketinin takımı olan Motril CF'de başladı. 2002'de Málaga CF altyapısına transfer oldu ve o sezon iki profesyonel maçta forma giydi. 2006-07 sezonunda, Armando a takımda görev almaya başladı. Sonraki macerası La Liga ekibi Levante UD oldu. 17 Şubat 2008'de 2-1 kazandıkları CA Osasuna maçı takımdaki ilk profesyonel maçı oldu. Takım ekomonik nedenlerden dolayı küme düştü. Sonraki sezon FC Cartagena'ya transfer oldu ve oynadığı 28 maçta iki gol attı. 2009'da FC Barcelona'nın rezerv takımına transfer oldu ve kaptanlık görevini üstlenmeye başladı. 17 EylÃ¼l 2011'e kadar Richmond, Virginia Richmond, ABD'nin Virginia eyaletinin başkenti. Richmond, hiçbir "kontluk" idaresine bağlı olmadan doğrudan doğruya eyalet idaresi altında "bağımsız şehir" idari bünyesine hhizdir. 2010 itibarı ile şehrin nüfusu 204,214 kişidir. Şehre "The River City", yani "Nehir Şehri" de denmektedir. Şehir ABD'nin en büyük 103. şehridir. 45,7 m rakıma sahip şehrin yüz ölçümü 162,0 km²'dir. Richmond'un resmî olarak yedi kardeş şehri vardır: Hepsi Senin mi? Hepsi Senin Mi?, Tarkan'ın 1995 yılında Almanya'da çıkardığı tekli albümdür. Albümde Hepsi senin mi?, Bekle ve Kış Güneşi şarkıları vardır. Yekaterina Ryabova Yekaterina Ryabova (; d. 4 Ağustos 1997), Rus şarkıcı. Katya, ülkesi Rusya'yı 2009 Eurovision Çocuk Şarkı Yarışması'nda "Malenkiy Prints" ("Küçük prens") adlı şarkısıyla temsil etmiştir. 21 Kasım'daki finalde Ermenistan'dan Luara Hayrapetyan ile ikinciliği paylaşmıştır. 2011'de tekrar katılmıştır ve ülkesini "Kak Romeo i Culyetta" şarkısı ile temsil etmiştir. Dördüncü olmuştur. RÃ¼sselsheim Rüsselsheim, Almanya'nın Hessen eyaletinde yer alan bir şehirdir. Şehir, Main nehri kıyısında bulunmaktadır. NBA All-Star oyuncuları listesi Her sene NBA' ligi'nde düzenlenen NBA All-Star Hafta sonu etkinlikleri'nde yer alan yıldızlar karması maçı oynanır. Pazar günü yapılan bu maçta; Doğu Konferansı ve Batı Konferansı'nda yer alan takımlardan on ikişer oyuncu yer alır. İlk beşte yer alan oyuncular taraftarların oylarıyla belirlenir. Yedekler ise takımların antrenörleri tarafından seçilir. Antrenörler kendi takımlarında ki oyuncuları oylayamazlar. Eğer bir oyuncu sakat ise onun yerine başka bir oyuncuyu NBA ligi başkanı belirler. 1999 NBA All-Star Maçı lokavt sebebiyle yapılmamıştır. Baskebol efsanesi Kareem Abdul-Jabbar 19 kez All-Star olarak bu alandaki rekora sahiptir. "Not: Tablodaki veriler 30 Ocak 2020 tarihinde yayımlanan verilere göre düzenlenmiştir." Türkiye'de yürütme Anayasanın 8. maddesine göre "Yürütme yetkisi ve görevi, Cumhurbaşkanı tarafından, Anayasaya ve kanunlara uygun olarak kullanılır ve yerine getirilir." Cumhurbaşkanı, Türkiye'de de yürütmenin başıdır. Bakanlar Kurulu'na başkanlık eder. Hükûmeti ve icraatlarını yönetir. Türkiye Cumhuriyeti'nde her 5 yılda bir yapılan TBMM ve Cumhurbaşkanı seçimiyle belirlenir. Cumhurbaşkanı, Bakanlar Kurulu'nun Başkanı olarak, Bakanlıklar arasında işbirliğini sağlar ve Hükümet'in genel siyasetinin yürütülmesini gözetir. Bakanlar Kurulu bu siyasetin yürütülmesinden birlikte sorumludur. Her Bakan, Cumhurbaşkanı'na karşı sorumlu olup, ayrıca kendi yetkisi içindeki işlerden ve emri altındakilerin eylem ve işlemlerinden de sorumludur. Cumhurbaşkanı, Bakanların görevlerinin Anayasa ve kanunlara uygun olarak yerine getirilmesini gözetmek ve düzeltici tedbirleri almakla yükümlüdür. Cumhurbaşkanı tarafından Hükûmeti kurmakla görevli (teamüller gereği en çok sandalyeye sahip siyasi parti genel başkanı) milletvekili, öngörülen sürede temaslarını tamamlayarak kabine yani Bakanlar Kurulu listesini yine Cumhurbaşkanı'na sunarak onay alır. Her bakanlığa bağlı bir başkanlık olduğu gibi, birçok devlet kurum ve kuruluşu başkanlar aracılığı ile yürütülür. Tek istisna Millî İstihbarat Teşkilatı olup sadece Cumhurbaşkanına karşı sorumludur ve bakanlıklar aracılığı ile idare edilemez. Cansu Tosun Cansu Dicle Tosun (d. 26 Ocak 1988, Nürnberg) Almanya doğumlu Türk dizi oyuncusu. Cansu Tosun, 1988 yılında Almanya'da doğdu. Alman Operası'nda 13 yıl bale eğitimi aldı ve profesyonel fotomodellik yaptı. Almanya'da aynı Zaman'da Ticaret okulunu bitirdi. Türkiye'de oyunculuk hayatına TRT 1 kanalında başladı. 2011 - 2012 (39 bölüm) yıllarda yayımlanan Küçük Hanımefendi adlı dizide Başrol karakteri Neriman ile tanındı. 2012 yılında Kanal D de yayınlanan Kayıp Şehir dizisinde Zehra karakterini canlandırdı. Daha sonra oyuncu 2013 yılında başlayan Refik Halit Karay'ın 1954 tarihli Bugünün Saraylısı adlı romanından esinlenilen dizide başrol karakteri Ayşen'ı canlandırdı, Star Tv'de yayınlanan Göç Zamanı isimli dizide oynadı. Günümüzde ise Fox Tv'de yayınlanan Familya dizisinde Hare Bilgiç karakterini oynamaktadır. Steinberg Steinberg GmbH, Alman müzik yazılım şirketi. Hamburg temelli bir şirkettir. Şirket başta müzik kaydı, bestelenmesi ve kurgulanması konularında olmak üzere bilgisayar programları üretmektedir. EugÃ¨ne Gaillard Eugène Gaillard (1862-1933) Fransız art nouveau endüstriyel tasarımcısı, mimar ve modern tasarımın savunucusu. Hukuk kariyerini iç tasarım ve dekorasyon için bıraktı. Georges de Feure ve Edouard Colonna ile birlikte Siegfried Bing'in Paris Evrensel Fuarı'ndaki büyük çadırı üzerinde çalıştı. František Bílek František Bílek (6 Kasım 1872, Chýnov, Tábor yakınlarında – 13 Ekim 1941, Chýnov) ünlü Çek Art Nouveau ve sembolist heykeltıraş ve mimar. Costa Concordia felaketi Costa Concordia felaketi, İtalyan kruvaziyer gemisi Costa Concordia'nın kısmen battığı ve karaya oturduğu kaza. Gemi, 13 Ocak 2012 tarihinde İtalya'nın Toskana kıyılarındaki Isola del Giglio adasındaki bir resife çarptı. 4.252 insanın gemiden tahliye edilmesi gerekti. İlk etapta, 25 insanın ölü olduğu, 64 insanın yaralandığı (en az ikisi ciddi) ve 7 insanın kayıp olduğu biliniyordu. Geminin içinde mahsur kalan iki yolcu ve bir gemi tayfası kazadan bir gün sonra kurtarıldı. 32 kişinin öldüğü ve 7 kişinin halen kayıp olduğu felaketle ilgili yapılan dava 3 Mart 2012 günü başladı. Kaptan Francesco Schettino adanın çok yakınından geçerek kazaya sebebiyet verdiği iddiası ile yargılandı ve 16 yıl hapse çarptırıldı. Madison'daki en yÃ¼ksek binalar listesi Madison'daki en yüksek binalar listesi Amerika Birleşik Devletleri'nin Wisconsin eyaletinde yer alan Madison şehrindeki en yüksek binaların listesidir. Hakemi Use Tepe Hakemi Use Tepe, Diyarbakır ili Bismil ilçesi sınırları içinde yer alan bir höyüktür. Aslında biri, günümüzde tarla seviyesine inmiş iki höyükten, kazı yapılan diğeridir. Kazı yapılan höyük, yüzey araştırmaları Ortaçağ seramikleri veren diğer höyük sakinleri tarafından mezarlık olarak kullanılmaktaydı. Höyük, günümüz Suriye sınırında 150 km. içeride, Önasya'nın önemli neolitik yerleşimlerinden biri olan Çayönü'nden kuş uçumu 80 km. doğuda, Ziyaret Tepe Höyüğü'nün 3 km. batısında, Dicle'nin eski yatağının sağ kıyısında yer almaktadır. Tepe, 120 metre çapında ve 4 metre yüksekliğindedir. Höyükler ilk olarak Guillermo Algaze başkanlığındaki ekip tarafından saptanmıştır. Düzenli kazılar, 2001 yılında ODTÜ TAÇDAM'ın ""Ilısu ve Karkamış Baraj Gölleri Altında Kalacak Arkeolojik Kültür Varlıklarını Kurtarma Projesi"" çerçevesinde Hacettepe Üniversitesi'nden Doç. Dr. Halil Tekin başkanlığında başlamıştır. Höyükte yapılan kazılarda üç ana dönem saptanmıştır. Geç Neolitik Çağ tabakaları dışında düzenli bir mimari yapılanışa ulaşılamamıştır. Üst tabakalardan elde edilen buluntular seramik ve özellikle bu tarz tahribattan kurtulabilen mezarlardır. Zaten Erken Demir Çağı ve Geç Tunç Çağı kültür katmanları, 4 metrelik kültür katmanının 50 cm.lik bölümünü oluşturur, geri kalan 3,5 metrelik katman Geç neolitik yerleşimlere aittir. Esasen uzun yıllar tarım yapılmasıyla höyük oldukça hasar görmüştür. Neolitik Çağ'ın iki yapı katında, güneşte fazla kurutulmamış izlenim uyandıran kerpiçler kullanılarak özensizce inşa edilen yapılar bulunmuştur. Birkaç odadan oluşan, kapı geçitleri bulunan, genellikle dörtgen planlı yapılardır. Genellikle evlerin dışında olan ocakların çoğunluğu yuvarlak olup bazıları at nalı biçimindedir. Tabanları, birkaç santimlik yassı dere taşlarıyla döşenmiş, üzerleri sıkıştırılan toprakla örtülmüştür. Gömütler genellikle "hocker" tarzında olup, mezarlara bırakılan kaplardan, kaideli olanların sadece kaideleri bırakılmıştır. Ele geçen seramikler birinci yapı katında çoğunlukla tek renkli ve kaba mallardır. Boyalı kaplar, Kuzey Mezopotamya için iyi bilinen ""Samarra Boyalıları"" grubu mallardır. İkinci yapı katında ise Hassuna seramiği görülmektedir. Bu yapı katında pişmiş topraktan insan ve hayvan figürleri, kırılıp çöpe atılmış olarak bulunmuştur. Her iki yapı katında da ele geçen yontma taş aletlerin % 90'ı obsidiyendir. Bitki kalıntıları üzerinde yapılan analizler sonucu yerleşimin ana geçim tarzının tarım olduğu anlaşılmaktadır. Geç Asur Dönemi'nde (İmparatorluk Dönemi) bölgedeki Asur politikası, işgal edilen uzak bölgelerin halklarını, farklı bölgelere zorla yerleştirmekten yararlanıyordu. Bu şekilde bölge üzerinde hakimiyet pekiştirilmeye çalışılıyordu. İmparatorluğun kuzey bölgesi olan Yukarı Dicle Vadisi'nde oluşturulan "Tuşhan" eyaleti de benzer bir iskan politikasına dayanmıştır. Hakemi Use'nin bu eyaletin küçük köylerinden biri olduğu düşünülmektedir. Bölgenin, MÖ 2. binyılın başlarında Asur etkisine girdiği bilinmektedir. Bununla birlikte ele geçen buluntulara göre Haseki Use Asur yerleşiminin MÖ 9. – 7. yüzyıllar arasında olduğu öngörülmektedir. Bu dönemin tabakalarında bulunan mezarlarda gömütler "hocker" tarzı yatırılmış, yanlarına pişmiş toprak kaplar bırakılmıştır ve boyunları hizasında taş, kemikten kolyeler bulunmuştur. Yerleşimin, Geç Neolitik sonlarında terk edildiği ve uzun süre iskan görmediği belirtilmektedir. Sürdürülen kazı çalışmalarında bunun nedenine işaret edecek herhangi bir bulguya rastlanılmamıştır. Neolitik yerleşmenin hiçbir yapı katında bir saldırıyı ya da bir yangını belirten buluntu yoktur. Ayrıca Geç Asur Dönemi'nden sonra da iskan edilmediği anlaşılmaktadır. Yerleşim, İmparatorluk'un çöküşü olan MÖ 7. yüzyıl sonlarında terk edilmiştir. Neolitik yerleşimin, uzun mesafelerle kültürel bağları olduğu anlaşılmaktadır. Bu kültürel bağlar, bir yandan Orta Mezopotamya, diğer yandan Suriye ve Antik Klikya'ya uzanmaktadır. Hakemi Use Tepe, Dicle Vadisi'nde ulaşılan ilk ve tek Hassuna / Samarra yerleşimi olup bu kültüre ait seramiklerin yayılma alanının Önasya'daki kuzey sınırını oluşturmaktadır. Madison, Wisconsin Madison ABD'nin Wisconsin eyaletinin başkentidir. Aynı zamanda Dane County'nin de idari merkezi ve Wisconsin–Madison Üniversitesi'nin yer aldığı kenttir. 2010 nüfus sayımına göre 233,209 kişilik nüfusu ile Milwaukee'nin ardından eyaletin en kalabalık ikinci şehridir. ABD'nin en kalabalık 81. kentidir. Madison şehri Wisconsin eyaletin merkezî güneyinde bulunan Dane ilçesi (county) ortasında konumlanmıştır. Wisconsin eyaletinin en kalabalık şehri olan Milwaukee'nin 77 mil batısında; Chicago şehrinin 235 km kuzeybatısında bulunur. Madison şehrinin toplam yüzölçümü 219,3 km olarak verilmektedir; bu toplam yüzölçümünün 177.9 km'si kara üzerindedir ve 41,5 km 'si ise (toplamın %18.91'i) su alanlarıdır. Madison şehri çok kere "Dört Gol Şehri" olarak anılmaktadır. Bu şehir yakınlarından gecen Yahara Nehri birbiri arkasından Medota Gölü ("Dördüncü Göl"); Monona Gölü ("Üçüncü Gol"); Waubasa Gölü ("İkinci Gol") ve Kagonsa Gölü ("Birinci Gol")'ne girip çıkmaktadır. Waubasa Gölü ve Kegonsa Gölü resmen Madison şehri sınırlarında değildir ve diğer şehir sınırlarında olan iki gölün hemen güneyinde bulunurlar. Gerekte Mendota Gölü ile Manona Gölü arasında çok daha küçük alanı olan Wingra Gölü vardır ama bu gol Yahara Nehri'nin sırayla girdiği goller arasında değildir. Madison şehrinin merkezi Mendota Gölü ile Monona Gölü arasında bulunan bir yarımada üzerindedir ama uzun bir dönemdir şehir bu yarımada dışına taşmıştır. Yahara Nehri Madisondan ayrıldıktan sonra Rock Nehri'ne katılmakta ve bu nehirde çok gitmeden Mississipi Nehri'ne katılmaktadır. Madison ve Wisconsin eyaletinin güneyinin tüm kısımları "ılıman (Koppen iklim sınıflandırma sistemi'ne göre Dfa sınıfı) iklime" sahiptir. Bu tip iklimin nitelikleri mevsimler arasında çok değişik ve büyük ısı farklarının bulunması; zaman zaman kar yağışları olması ve yazları ısıların çok yüksek +26 ile +32 °C'a erişmeleridir. Madison şehrinin nüfusunun ABD Nüfus sayımları itibarıyla zaman icçnde gelişmesi su göstergeden incelenebilir: Madison, Wisconsin şehrinin şu yabancı şehirlerle resmi kardeş şehir bağlantıları vardır: Brookesia micra Brookesia micra, Madagaskarın Antsiranana kentine bağlı Nosy Hara adacığında bulunan bukalemun türüdür. Bilinen en küçük sürüngendir, bir kibrit çöpünün ucunda durabilecek kadar küçüktür. Yetişkin bir Brookesia micra'nın boyu 29 milimetre'ye kadar ulaşabilir. Marlon Roudette Marlon Roudette (d. 5 Ocak 1983, Londra) İngiliz ve Saint Vincent ve Grenadinli müzisyen. Mattafix grubunun resmi bir üyesidir. "New Age" adlı şarkısıyla tanınır. Bu şarkı Almanya, İsviçre ve Avusturya listelerinde bir numaraya kadar yükselmiş uluslararası bir hittir. Marlon Roudette Londra'da doğdu. İngiliz bir müzik prodüktörü olan Cameron McVey'ın ve Saint Vincent ve Grenadinler kökenli tasarımcı ve sanatçı Vonnie Roudette'in oğludur. Küçük bir çocukken annesi ve kız kardeşiyle Saint Vincent adasına taşınmıştır. 17 yaşında tekrar Londra'ya dönmüştür. Neneh Cherry'nin üvey oğludur. Marlon'un müzik stili Gregory Isaac ve Massive Attack'tan etkilenmiştir. Aynı zamanda Sam Cooke, Aretha Franklin ve Sade (müzik grubu)'den de etkilenmiştir. Marlon, kendi müzik stilini pop ve reggae'nin karşımı olarak görmektedir. Makiler Kitap Sunay Akın'ın ilk şiir kitabıdır. Orhon Murat Arıburnu Ödülleri'nde şiir ödülüne laik görülmüştür(1990). Chapter 27 Chapter 27 2007 yılı yapımı biyografi dram suç filmi. Jack Jones'un "Let Me Take You Down" adlı kitabından uyarlanmıştır. Yönetmenliğini ve senaryo yazarlığını J.P. Schaefer yapmıştır. = Konusu = Filmde Beatles'ın solisti John Lennon'u öldüren ve aynı zamanda John Lennon'un hayranı da olan katili Mark David Chapman anlatılıyor. = Filmin Ä°smi = Filmin ismi Mark David Chapman'ın olay günü cebinden çıkan Salinger'ın 26 bölümlük romanı 'The Catcher in the Rye' dan gelmektedir. = Oyuncular = Tibet şebeği Tibet şebeği ("M. thibetena"), Çin güdük kuyruklu şebeği ya da Milne-Edwards şebeği olarak da bilinen, Doğuda Tibet ve Guangdong'un doğusu, Kuzeyde Shaanxi ve son zamanlarda Kuzey-Doğu Hindistan'da bulunan Eski Dünya primat türüdür. Bu tür, 800-2500 metre yüksekliğe kadar subtropikal ormanlarda yaşarlar. Tibet şebekleri, yoğun kahverengi tüylü kürke, uzun bıyıklara ve tüysüz surata sahiptir. Yavrular gümüşi ve siyah kürke sahipken iki yaşından sonra yetişkin kürküne bürünürler. Çoğunlukla meyveyle beslenirler, aynı zamanda tohumlar, yapraklar, üzümsü meyveler (böğürtlen, ahududu, v.s.) ve bazı omurgasız canlılar da menülerinde yer alır. Tibet şebekleri, toplu yaşamayı seven, birden fazla erkek ve dişiden oluşan gruplar halinde yaşarlar. Ömürleri 20 yıl kadardır. L'amore è femmina (şarkı) L'amore è femmina ya da Türkçesi "Aşk Kadındır", Nina Zilli tarafından seslendirilen, "L'amore è femmina" albümünün ikinci teklisi. Şarkı aynı zamanda Azerbaycan'ın başkenti Bakü'de düzenlenen 2012 Eurovision Şarkı Yarışması'nda İtalya'yı temsil eden şarkıdır. Yarışmada 9. gelmiştir. Miguel de Molina Miguel Frías de Molina (10 Nisan 1908, Málaga, Endülüs, İspanya - 4 Mart 1993, Buenos Aires, Arjantin), İspanyol Flamenko şarkıcısı, aktör. Yoksul bir muhitten gelen Molina, İspanya'nın en ünlü Flamenco şarkıcılarından biri olmayı başardı. O zamana kadar hiçbir yenilik getirilmediği için artık özgünlüğünü yavaş yavaş yitirmekte olan bu modası geçmeye yüz tutmuş geleneksel müzik türüne, çılgın dansları ve kendine has romantik şarkı söyleme tarzıyla taze bir soluk getirdi, Flamenko'yu adeta yeniden keşfetti. Geleneksel İspanyol halk müziği "Copla"yı Flamenko tarzıyla bütünleştirdi. İspanya İç Savaşı sırasında Cumhuriyetçileri destekleyen Molina hayatı boyunca eşcinselliğini hiç gizleme gereği duymadı. Miguel de Molina, General Franko'nun diktatörlük rejimi sırasında ülkesi İspanya'yı terk etmeye zorlanınca Arjantin'e gitti. Çalışmalarına Buenos Aires'te sürgünde devam etti. 1993'teki ölümüne kadar bu ülkede yaşadı ve burada gömüldü. Bu Endülüslü şarkıcının en tanınmış şarkılarından bazıları ""La Bien Pagá"", ""Ojos Verdes"" ve ""La hija de Don Juan Alba""dır. Miguel de Molina 10 Nisan 1908 tarihinde İspanya'nın Akdeniz kıyısındaki Endülüs Özerk Topluluğu içinde bulunan Málaga kentinde doğdu. Doğduğunda verilen adı Miguel Frías de Molina'ydı. Yatağa bağlı felçli babası, annesi, anneannesi, kızkardeşi ve dört teyzesiyle birlikte aynı evde yaşıyorlardı. Çocukluğu yoksul bir çevrede zorluklar içinde geçti. Ailesinin maddi durumu pek iyi değildi. O dönemdeki Endülüs'ün, toprak ağalarının egemenliğinde tarıma dayalı bir ekonomisi vardı ve dinin toplum üzerindeki etkisi oldukça belirleyiciydi. Büyük çoğunluğunun eğitim düzeyi düşük olan halk arasında hâla feodal ilişkiler egemendi. Küçük Miguel hayatın kendisi için çok zor geçeceğini anlamakta gecikmedi. Sekiz yaşındayken arkadaşlarıyla oluşturdukları dans grubunda dört erkek iki de kız çocuğu vardı. Bu durumda üç çift oluşturmak mümkün olamayacağı için Miguel arkadaşlarının önerisi üzerine kız kıyafetleri giymeyi kabul etti ve böylelikle dans gösterilerine devam edebildiler. Karşı cinsin kıyafetlerini giyme durumu Miguel'e son derece doğal gelmişti. Bunda, içinde yaşadığı geniş ailede etrafının tamamiyle kadınlarla çevrelenmiş olmasının da etkisi vardır. Oğlunun eğitimi ile ilgili kaygıları olan annesi, küçük Miguel'i bir din okuluna yazdırdı. Okulda rahiplerden biri Miguel'i dudaklarından öpmeye kalkışınca çok utanan çocuk rahibin alnına mürekkep hokkasıyla vurdu ve bu onun okuldan uzaklaştırılmasıyla sonuçlandı. Sonra nispeten daha rahat edeceği başka bir rahibe okuluna yazıldı. Tatillerde ve boş zamanlarında sokaklarda şekerleme satıyor, kazandığı parayla da açık havada düzenlenen çeşitli gösterileri izlemeye gidiyordu. Okulda yeterince fazla şey öğrendiğine kanaat getirerek 13 yaşında okuldan ayrılmaya ve yeni arayışlar için ailesinden ayrılmaya karar verdi. Aynı bölgede yer alan Algeciras kentinde "Temiz Pepa" lakaplı bir muhabbet tellalı tarafından işletilen genelevde iş buldu. Genelevin yemeklerini pişiren Miguel aynı zamanda alışveriş ve temizlik işlerinden de sorumluydu. Bir gece burada çalışan hayat kadınlarından biri onunla yatmak istedi, ancak Miguel onunla cinsel ilişkiye giremedi. Karşı cinsle cinsel ilişkiyi kendi doğasına ve yetiştirilme tarzına aykırı bulmuştu. Miguel cinsel tercihini çok daha önceden belirlemişti. Eşcinsel eğilimleri giderek daha da belirgin hale geliyordu. "Temiz Pepa" ve aşığı, Miguel'i Granada'da Manuel de Falla ve Federico García Lorca'nın birlikte düzenledikleri bir gösteriye davet ettiler. Miguel, sonradan şahsen tanışacağı ve şiirlerinden hayatı boyunca etkileneceği Lorca'ya karşı nedeni yüzeysel de olsa büyük bir hayranlık besliyordu. Genelevdeki işinden sıkılan Miguel önce Tetuán'a, oradan da Granada'ya gitti ve buralarda turistler için gösteriler düzenlemeye başladı. Ancak hâla yeteneklerini gösterememişti. Sempatik tavırları ve işini iyi yapması Sevilla'dan gelen bir izleyicinin dikkatini çekmeyi başardı. Miguel, Endülüs'ün merkezi Sevilla'da 1929'da düzenlenecek "uluslararası sergi" için bir davet aldı. Burada da turistler için gösterilerini sürdürdü. 20 yaşına yeni girmişti ve o günlerde Sevilla'da büyük sükse yapmış Samido adındaki bir Arap sanatçıyla ilk gerçek cinsel deneyimini yaşadı. Bu eşcinsel ilişkiyi hiç yadırgamadı, zira durumunu uzunca bir süredir kabullenmişti. Bundan sonra da eşcinselliğini ne bastırmaya çalıştı, ne de gizledi. 1930'da askere alınıp Madrid'e gönderilinceye kadar Sevilla'daki turistik gösteri işine devam etti. Askerdeyken önce Algeciras'a pasif göreve gönderildi, orada da "Temiz Pepa"nın özel bağlantıları sayesinde çürüğe ayrıldı ve erken terhis edildi. Bir yıl sonra, 1931'de İspanya'da "İkinci Cumhuriyet" ilân edildiğinde, Miguel kendisini gösteri dünyasına profesyonel anlamda tam olarak adamaya karar vermişti. O günlerde seslendirdiği çok popüler olmuş "El día que nací yo" ("Doğduğum Gün") ve "Ojos Verdes" ("Yeşil Gözler") şarkılarıyla ve Manuel de Falla'nın eseri "El Amor Brujo" ("Büyülü Aşk")'daki danslarıyla müzikal kişiliğini tam olarak bulmuş, "Miguel Frías" artık "Miguel de Molina" olmuştu. Sahnede giydiği, o döneme göre tuhaf bulunan dar ceketleri ve takı olarak kullandığı çiçekler, bir de ince ama asla yapmacık olmayan tavırları onun karakteristiği haline gelmişti. Madrid'de büyük başarılar kazanmasına rağmen asıl sanatsal olgunluğuna Valensiya'da erişecektir. 1936'da patlayan İspanya İç Savaşı onu Barselona'da ilk filmini çekerken yakaladı. Bu film asla gösterime girmedi. O da Valencia'ya döndü ve yeni aldığı evinde annesiyle yaşamaya başladı. İç savaşa Cumhuriyetçiler safında katıldı, sanatçı olduğu için çeşitli cephelerde moral gösterilerinde yer aldı. Yıllar sonra Carlos Saura filmi Ay Carmela! (1990)'yı seyrettiğinde, filmde anlatılanların benzerini bizzat yaşadığını belirtmişti. Savaşı Franko'nun Milliyetçi güçleri kazanınca, iç savaştaki pozisyonu nedeniyle şantaja uğradı, iş ruhsatının iptali tehdidiyle ucuz kontratlar imzalamak zorunda kaldı. Kontratını yenilemek istemeyince feci şekilde dövüldü ve işkenceye uğradı. Çalışma ruhsatı defalarca iptal edildi. Sonunda emeğinin sömürülmesine göz yumdu ve Valencia Xàtiva'da tekrar işe başladı, burada iyi dostluklar kurdu. Engellemeler ve yasaklardan bıkan Miguel de Molina'nın bir an önce para kazanması gerekiyordu. 1942 yılında 34 yaşındayken bir arkadaşının yardımıyla pasaport çıkartarak Arjantin'in başkenti Buenos Aires'e gitti. Burada bazı filmlerde de rol aldı. Franko rejimi Arjantin'de de peşini bırakmadı, İspanya elçiliğinin baskısıyla hiçbir gerekçe gösterilmeden ülkeyi terketmesi istendi, paralarına ve mal varlığına el kondu. Arjantin'i terkedip Meksika'ya gitti ancak burada da sorunlar peşini bırakmadı. Önceleri Meksika'daki her gösterisi büyük başarılar kazanıyordu. Ancak tiyatro salonlarını kontrol eden büyük sendikanın katı kurallarına uymak istemeyince Molina'nın gösterileri sert bir şekilde sabote edilmeye başladı. Bu arada Arjantin'de hükümet değişmişti. Eva Perón'dan kişisel bir davet alınca Buenos Aires'e döndü ve birçok yeni kontrat imzaladı. İşleri tekrar düzene girmişti. Bu sakin durum 14 yıl kadar sürdü. Miguel de Molina 1957'de bir süreliğine İspanya'ya geri döndü. Tüm ülkeyi kapsayan gösteriler yaptı. Eşcinsel olduğu ve iç savaş sırasında Cumhuriyetçileri desteklediği şeklinde basında hakkında yapılan tüm aleyhte yayınlara katlanmak zorunda kaldı. Basın, rencide etmek amacıyla, ona kadınlar için kullanılan "Miguela" adını takmıştı. Miguel de Molina, 1960 yılında 52 yaşındayken kendisini gösteri dünyasından emekli etti ve Arjantinde yaşamaya devam etti. 1992 yılı Aralığında 84 yaşındayken, İspanya Kralı Juan Carlos tarafından bağışlandı ve kendisi gibi Endülüslü olan Felipe González'in başında olduğu Sosyalist hükümet İspanya adına kendisinden özür diledi ve itibarını iade etti. İspanya halk müziğine verdiği eşsiz katkı ve hizmetlerden ötürü bir de madalyayla ödüllendirildi. Bundan sadece üç ay sonra, 4 Mart 1993 tarihinde Buenos Aires'te 84 yaşındayken öldü. Buenos Aires'te genellikle sanatçıların defnedildiği "La Chacarita" mezarlığında yatmaktadır. Hope elması Hope elması veya Mavi elmas, 45.52 karat (9.10 gram), dünyaca ünlü bir elmas. Sahiplerinden birinin adından ötürü Hope Elması, renginden ötürü Mavi Elmas adıyla bilinen bu taşı Avrupa'ya 1642′de Jean Tavernier adında bir gezgin getirmiştir. Elması Hindistan’da bir Buda heykelinin gözünden koparmıştı. Tavernier, elması Fransa Kralı XIV. Louis’e satmıştır. XVI. Louis ise elması karısı Marie Antoinette’e armağan etmişti.. 1830′da Daniel Elias adında bir İngiliz, elması 200.000 liraya Banker Hope’a sattı. Hope, elması aldıktan kısa bir süre sonra iflas etti. Daha sonra Kanitovsky adında bir Rus prensi elması satın aldı ve dostu bir kadına armağan etti. Kadın ölünce elmas Yunan Simon Monkaricies'in eline geçti. Monkaricies, elması çok yüksek bir fiyatla, II. Abdülhamit’e sattı. Son olarak elması Yunan armatör Onasis’in karısı Tina almıştı. Elmas şimdi ABD'de National Museum of Natural History müzesindedir. Assam şebeği Assam şebeği ("M. assamensis"), Doğu Asya ve Güneydoğu Asyada yerleşik Eski Dünya primat türüdür. Yaşam alanlarının bozulması ve avcılık faaliyetleri yüzünden nüfuslarının azalması nedeniyle, IUCN tarafından 2008 yılında Yakın tehdit altındaki türler statüsüne alınmıştır. Jamie Dornan James "Jamie" Dornan (d. 1 Mayıs 1982), BAFTA adaylığı bulunan Kuzey İrlandalı oyuncu, model ve müzisyendir. "Marie Antoinette" filminde oynadığı Axel von Fersen rolüyle tanınan oyuncu ABC televizyon kanalının "Once Upon a Time" adlı dizisinde Şerif Graham'ı canlandırdı. Ayrıca BBC Two kanalında yayınlanan "The Fall" adlı dizide seri katil olan Paul Spector'ı canlandırdı. "Elli Ton" serisinde ana karakterlerden birisi olan Christian Grey'i canlandırdı. Dornan aynı zamanda Calvin Klein ve Dior gibi dünyaca ünlü markalara mankenlik yapmış ve "New York Times" tarafından "Altın Vücut" unvanını almıştır. Ayrıca Dior Homme ve Calvin Klein çekimleri aracılığıyla Kate Moss ve Eva Mendes ile verdikleri pozlar çok konuşulmuştur. Kasım 2014'te "People" dergisinin yaptığı Yaşayan En Seksi Erkekler listesinde 3. sırada yer aldı. Ertesi yıl "PopSugar" tarafından yapılan 2015'in En Seksi Ünlü Erkekleri listesinde ilk sırada yer aldı. Ayrıca aynı yıl Just Jared'ın "2015'in En Popüler 25 Aktörü" listesinde 2. sırada yer aldı. Dornan Holywood, Down Kontluğu, Kuzey İrlanda'da doğdu ve Belfast banliyölerinde büyüdü. İki ablası vardır. Ablalarından birisi, Liesa, Londra'da Disney için çalışmaktadır. Diğer ablası Jessica ise Falmouth, İngiltere'de moda tasarımcısıdır. Babası Profesör Jim Dornan, aktör olmayı düşünmüş doğum uzmanı ve jinekologtur. 16 yaşındayken annesi Lorna kanserden hayatını kaybetmiştir. Dornan aktris Greer Garson'un ilk kuzenidir. Ailesinin her iki tarafındaki büyükannesi ve büyükbabası Metodist vaiz idi. Belfast'taki Metodist Koleji'nde tiyatro bölümüne katıldı ve ayrıca burada rugby oynadı. Ardından Teesside Üniversitesi'ne kaydoldu fakat aktör olmaya karar verip buradan ayrılarak Londra'ya taşındı. Dornan 2003'ten 2005'e kadar aktris Keira Knightley ile birlikte görüldü. 27 Nisan 2013 tarihinde Somerset'daki bir kır evinde İngiliz aktris ve şarkıcı-şarkı yazarı Amelia Warner ile evlendi. 2013'ün Haziran ayında çift ilk çocuklarını beklediklerini açıkladı, ve Warner Kasım ayında Dulcie adını koyduğu bir kız çocuğu dünyaya getirdi. Şubat 2016'da Dornan ve Warner, ikinci bir kız çocuğuna sahip oldular. Arletty Arletty (Leonie-Bahiat adıyla bilinir ; d. 15 Mayıs 1898 - ö. 24 Temmuz 1992), Fransız oyuncu ve şarkıcı. Sanat yaşamına tiyatro oyunculuğu ile başladı daha sonra sinema filmlerindede rol alıp, bir dönem şarkıcılıkta yapan Leonie-Bahiat Arletty hayatının son yıllarını geçirdiği huzurevinde 94 yaşında hayatını kaybetmiştir. Mezarı doğum yeri Courbevoie'de şehir mezarlığındadır. Neil Johnston Donald Neil Johnston (4 Şubat 1929 - 28 Eylül 1978), Amerikalı eski basketbolcu. Pivot mevkiinde oynayan Johnston 1951-1959 yılları arasında NBA takımlarından Philadelphia Warriors'ın kadrosunda yer almıştır. 1952-53, 1953-54 ve 1954-55 sezonlarını sayı lideri olarak tamamlayan Johnston 1954-55 sezonunda ligin ribaunt kralı unvanını da elde etmiştir. Basketbolcu NBA All-Star maçında da altı key boy göstermiştir. BehiÅŸt-i Zehra Behişt-i Zehra (Farsça: بهشت زهرا), İran'ın başkenti Tahran'da bulunan mezarlıktır. 1952 yılında açılan mezarlık 534 hektarlık bir alanı kaplar ve yaklaşık 1.300.000 mezara sahiptir. Şehrin güneyinde yer alan mezarlığa daha çok İran-Irak Savaşı'nda ölen askerler gömülmüştür. Ruhullah Humeyni (İran Devrimi lideri), Muhammed Ali Recai (İran eski cumhurbaşkanı), Muhammed Cevad Bahonar (Eski başbakan) mezarlıkta yatan ünlülerdendir. Mezarlığa defnedilen ünlü kişiler şunlardır: Üçünüzü de Mıhlarım Üçünüzü de Mıhlarım, başrollerinde Yılmaz Güney ve Pervin Par'ın oynadığı yönetmenliğini ise Bilge Olgaç'ın yaptığı 1965 yapımı Türk filmidir. Dağların Oğlu Dağların Oğlu, başrollerinde Yılmaz Güney ve Nebahat Çehre'nin oynadığı yönetmenliğini ise Yılmaz Atadeniz'in yaptığı 1965 yapımı Türk filmidir. Kuula Kuula ya da Türkçesi "Dinle", Ott Lepland tarafından seslendirilen, Azerbaycan'ın başkenti Bakü'de düzenlenecek 2012 Eurovision Şarkı Yarışması'nda Estonya'ı temsil eden şarkıdır. Erika Eleniak Erika Eleniak (d. 29 Eylül 1969), Amerikalı bir Playboy Güzeli ve oyuncu. En iyi Shauni McClain olarak Baywatch rolüyle tanınıyor. Erika Eleniak, Kaliforniya Los Angeles'ta Glendale banliyösünde doğdu. Erika Ukrayna ve Estonya kökenli biridir. Dört kız ve bir oğlan çocuğu sahibi olan ailenin en büyük kızıdır. Edmonton'da doğan Babası, Ukrayna asıllı olan annesi aynı zamanda Estonya ve Avusturya kökenlidir. Erika televizyon, film, reklam ve tiyatrolarda çok sayıda yapımlarda oynadı. Steven Spielberg'in yönettiği İlk filmi olan adlı filmde oynadı. Erika sanatçı seçmelerinde Steven Spielberg için çalışan bir yetenek avcısı tarafından keşfedildi. Eleniak, televizyonda çeşitli rollerde yer aldı. "Broken Angel" adlı filmde "Jamie Coburn" karakterini oynadı. 1989 yılında, Playboy'a görünerek kariyerinde yükselmesinde yardımcı olacağına karar verdi. Playboy fotoğrafçısı Steve Ferguson ile temasa geçti. Playboy dergisi daha sonra Temmuz 1989 sayısında derginin orta sayfasında Erika Eleniak'ın resimlerine iki kapak yer ayırdı. Eleniak 7 Mart 1998 tarihinde "Philip Goglia" ile evlendi ama bu evlilik sona erdi. 2001 yılında Calgary, Alberta'da Snowbound filminden sonra "Roch Daigle" isimli set çalışanına aşık oldu. Eleniak, Calgary'de bir ev satın aldı. 2005 yılında hamile kaldı ama düşük yaptı. Eleniak yakında tekrar hamile kaldı. İlk çocuğu olan kızı Indyanna, Ocak 2006 yılında doğdu. William Rufus 1100 yılının Ağustos ayında New Forest'te üvey kardeşi ile avlanırken bir ok ile vurularak öldürülmüştür. YÄ±lmaz Atadeniz Yılmaz Atadeniz (d. 1 Şubat 1932), Türk sinema filmi yönetmeni, kurgucu, senarist ve yapımcıdır. SE-SAM'da başkanlık yapmaktadır. Kabataş Erkek Lisesi mezunudur. Kurgucu ve film yönetmeni olan abisi Orhan Atadeniz‘in ani ölümünden sonra Erman Film Stüdyosunda çalışmaya başladı. Sinema alanındaki dernek ve sendikalarda kurucu olarak yer almıştır. Sine-Sen (Sine-Kamder) derneğinin kurucusu ve iki devre başkanlığını yapmış, 1988‘den beri Film Yapımcıları Derneği Yönetim Kurulu’nda görev almıştır. 1989’da II. Ankara Film Festivali ve 1992 ‘de Altın Koza Film festivali Jüri Başkanlığında bulunmuştur. 2007 Ocak’ta SE-SAM Türkiye Sinema Eseri Sahipleri Meslek Birliği Yönetim Kurulu Başkanlığına gelmiştir, halen başkanlık görevini yürütmektedir (2020). 2008 yılında 45. Antalya Film Festivalinde, 2012 yılında Konya Selçuk Üniversitesinde Onur Ödülü almıştır. Sabatier Reaksiyonu 1910'larda Fransız kimyacı Paul Sabatier'in bulduğu Sabatier Reaksiyonu veya Sabatier İşlemi Hidrojen ile Karbondioksit'in yüksek sıcaklık (ideal olarak 300 - 400 °C) ve basınç altında Nikel katalizör ile reaksiyona girerek Metan ve Su oluşturmasına denir. Alternatif olarak Alümina (Alüminyum oksit) üzeri Rutenyum daha etkili bir katalizördür. Ekzotermik reaksiyonu aşağıdaki şekilde tanımlanır. Altın Portakal En İyi Müzik Ödülü Altın Portakal En İyi Müzik Ödülü, 1964 yılından beri düzenlenen Antalya Altın Portakal Film Festivali'nin "en iyi müzik" dalında verilen ödülü. Gregg Popovich Gregg Popovich, (d. 28 Ocak 1949, Doğu Chicago, Indiana) NBA ligi takımlarından San Antonio Spurs'un baş antrenörü ve kulüp başkanı Amerikalı basketbol antrenörü. 1996 yılından beri San Antonio Spurs'u çalıştırmaktadır. Şu anda ligde bir takımı en uzun süre çalıştıran antrenördür. Bu rekor Utah Jazz'ı 23 yıl çalıştıran Jerry Sloan'a aittir. Babası Sırp, annesi Hırvat olan Popovich, Indiana eyaletinin Doğu Chicago (East Chicago) kentinde dünyaya geldi. Liseyi Merrillville'de bitirdi. Üniversiteyi 1970 yılında Amerikan Hava Kuvvetleri'nde tamamladı. Üniversitede 4 yıl basketbol oynadı. Okulu bitirdikten sonra 5 yıl hava kuvvetlerinin basketbol takımında görev yaptı. Kaptanlık yaptığı sırada takımı şampiyon olmuştu. 1973 yılında hava kuvvetleri takımında yardımcı antrenör olarak göreve başladı. 6 yıl bu görevde kaldı. Bu sırada Denver Üniversitesi'nde beden eğitimi üzerine yüksek lisans yaptı. 1987-88 sezonunda o sıralar San Antonio Spurs takımını çalıştıran Larry Brown'ın yardımcısı oldu. 1990 yılında evlenen Brown'ın sağdıçlığını da yaptı. 1992 yılında Golden State Warriors takımına geçti. 1994 yılında San Antonio'ya basketbol operasyonlarından sorumlu yardımcı başkan ve genel menajer olarak geri döndü. 1996-97'de takımın başında olan Bob Hill'in görevine son verdi ve kendisi sahaya baş antrenör olarak indi. Spurs tarihinin en kötü sezonunu geçirerek ligi 20 galibiyet 62 mağlubiyet ile tamamladı. Popovich ise o sezon 17 galibiyet alabilmişti. 1997 NBA Seçmeleri Spurs ve Popovich'in değiştirdi. Wake Forrest Ünivesitesi'nde oynayan 20 yaşındaki Tim Duncan, ilk sırada Spurs tarafından seçildi. Tim Duncan ve takımın pivotu David Robinson uzun bir süre "ikiz kuleler" lakabı ile anıldılar. Hem hücumda ve hem de savunmada bu ikili takımın başarısında en önemli paya sahiptiler. Spurs ve "Pop" tarihlerindeki ilk şampiyonluklarını 1999 yılında New York Knicks'i yenerek elde etti. Ardından 2003, 2005 ve 2007 yılında kazandıkları şampiyonluklarla birlikte NBA'de en çok şampiyonluk kazanan dördüncü takım oldu. Ve son olarak 2013-2014 sezonu finalinde Miami Heat'i 4-1 yenerek beşinci NBA şampiyonluğunu kazandı. Popovich, 2003 yılında mevsimin en iyi antrenörü seçildi. 2004 yılında olimpiyatlarda ABD takımının antrenörlüğünü de yaptı ve takımıyla bronz madalya kazandı. 2 Mart 2006'da meslek hayatında 500'üncü galibiyete en erken ulaşan antrenör oldu. Ayni sezonda Spurs ligi 63 galibiyet, 19 yenilgi ile tamamladı. 12 Ocak 2007 yılında Minnesota Timberwolves galibiyeti ile 600'üncü galibiyetini elde etti. Popovich, 19 Mayıs 2008'de de takımının New Orleans Hornets galibiyeti ile playoff'larda 100'üncü galibiyetine ulaştı. Evli olan antrenörün 2 çocuğu var. Altın Portakal Yıldırım Önal Anı Ödülü Altın Portakal Yıldırım Önal Anı Ödülü, Antalya Altın Portakal Film Festivali kapsamında 1999 yılından beri