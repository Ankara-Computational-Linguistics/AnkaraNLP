salona döndüler. Gelenlerle birlikte odaya dolan sigara, baharatlı yiyecekler, sabun, parfüm, viski, mentol kokuları birbirine karışınca daha ilk dakikada hava ağırlaştı. Herkes yerine yerleştikten sonra başkan, en yaşlı üyeye, bu defa daha yüksen perdeden seslendi – Hayati Bey. Hayati Bey, yaşından beklenmeyecek bir çeviklikle sıçrayarak, kabul diye bağırdı. Salondaki gülüşmeler, başkanın alev alev yanan bakışlarıyla kısa sürede sönümlendi. Tüm sesler kesilince başkan konuştu – Hepiniz yoruldunuz biliyorum ama bir karara varmak zorundayız. Ülkeler Birliği'nin bize tanıdığı süre yarın doluyor ve bize tarafsız kalma şansı tanınmıyor. Sadece dünya değil, vatandaşlarımız da ikiye bölünmüş durumda. Seçimimiz, bir yarımızı feda etmek anlamına gelecek. Fakat kararsız kalmak tamamen yok olmak demek. Şimdiye kadar kaçınabildiğimiz bu durumu daha fazla erteleme şansına sahip değiliz. Burada bulunanların bile farklı cephelerde yer alma olasılığı var. O yüzden tekrar soruyor, cevap vermenizi istiyorum ocak kıvılcımlandırıcılardan mısınız, kapı gıcırdatıcılardan mısınız. Heyetin en tombul, aynı zamanda da en korkak üyesi, nasıl olduysa, herkesin şaşkın bakışlarını üzerinde toplayarak, elini kaldırdı. Başkan – Buyurun Fikret Bey. – Efendim, izninizle önce kurucu liderimizin bir sözünü hatırlatmak isterim Dört deryanın deresini dört dergâhın derbendine devrederlerse, dört deryadan dört dert, dört dergâhtan dört dev çıkar. O yüzden ben, ne ocak kıvılcımlandırıcılardanım, ne de kapı gıcırdatıcılardanım. Başkan, gözlerini kapatıp burnundan, orada bulunanların ömründen ömür alacak kadar uzunluktaki bir süre nefes aldıktan sonra, diyaframdan gelen, yankılı bir sesle konuştu – Fikret Bey. Bunca saattir tartışıyoruz ama herhalde anlatamıyorum, üçüncü bir durum söz konusu değil. İsterseniz daha oyalanabilir, ikrinizi açıklamayabilirsiniz. Fark etmez, yetkimi kullanır, kurulu bağlayıcı kararı bizzat verir ve yarın sabah Ülkeler Birliği'ne gönderirim. Ben istiyorum ki en doğru tarafta yer alalım ve bu savaştan sağ salim çıkalım. Fikret Bey, birkaç dudak hareketi yaptı ama duyulur, sese benzer hiçbir ses çıkaramadı. Başını eğip önüne döndü. Salon öyle sessizleşmişti ki göz kırpmalarının bile sesi duyulabilirdi. Başkan, dalgın dalgın başparmağını kemirmekte olan, heyetin en sofu, aynı zamanda en tipsiz üyesine döndü – Özgür Bey siz ne diyeceksiniz. Özgür Bey, dalgın halinden sıçrayarak çıkıp, parmağını ağzından hızla çekti. Başkana dönerek – Saygıdeğer Başkan. Seçimimizi yaptıktan sonra bir takım tedbirler almak zorunda olduğumuza dikkatinizi çekmek isterim. Karambola şehrinin stratejik önemi hepimiz biliyoruz. Bu şehri kaybetmek demek savaşı da kaybetmek demektir. Şehrin çevresine ördüğümüz duvarların inşası neredeyse tamamlandı. Az önce verdiğimiz arada, birliklerimizin şehir çevresinde konuşlandığı bilgisini aldım. Birliklerimizin çoğunu o bölgeye aktarmış durumdayız. Tek sorun içeridekilerin neyi, dışarıda kalanların neyi temsil ettiğini belirlemekte. Böylece birlikler silahlarını hangi tarafa doğrultacaklarını bilebilirler. Başkan, duvarla ilgili imar raporuna bakarak sonra sordu – O duvarı badanalamalı mı badanalamamalı mı. Badanalayacaksak hangi rengi seçmeli. – Bunu belirlemek de yine bizim vereceğimiz karara bağlı. Duvarın gereksiz olduğunu, halk arasında gereksiz paniğe sebep olduğunu düşünen, heyetin en ayyaş aynı zamanda en tembel üyesi Bahadır Bey söze girdi – Saygıdeğer Başkan. Bu duvar, henüz belli olmayan bir düşmana karşı yapıldığından çeşitli sıkıntılar doğurmaktadır. Hem ocak kıvılcımlandırıcılardan hem de kapı gıcırdatıcılardan tepkiler yağmaktadır. Düşmanı belirlemeden başlanan bu girişim toplumun her kesiminde korku ve paniğe neden olmaktadır. Üstelik şarap mahzenlerinin neredeyse tamamı, bu duvarların sınırlarının dışında kalmaktadır. Daha şimdiden şarap taşıyan kamyonetler durdurulmakta, o pikap bu pikap şu pikap diye ayrıma tabi tutulmaktadır. Rüşvet iddiaları da ayyuka çıkmıştır. Bu kadarcık konuşma bile Bahadır Bey'in soluğunu kesmişti. Söylenenlerin kendi alanına ve şahsına tecavüz olduğunu düşünüp gereksiz alınganlık gösteren Özgür Bey, itirazdaki niyeti çok iyi anladığını belli edercesine karşılık verdi – Bu ekşi eski ekşi. Bu imalı söze sinirlenen Bahadır Bey, dişlerini sıkarak Özgür Bey'e parmak sallayarak çıkıştı – Pireli peyniri perhizli pireler tepelerse pireli peynirler de pır pır pervaz ederler. Özgür Bey, hiç altta kalacağa benzemiyordu. Ne ara yaptığı ve nereden çıkardığı anlaşılamayan bir kâğıt uçağı Bahadır Bey'in üzerine gönderdi. Kâğıt uçak, önce hede ine doğru hareket etti ama son anda bir manevrayla rotasını değiştirdi ve başkanın göğsüne çarparak düştü. Başkan, kopma derecesine gelen sinirleri yüzünden stopmotion hareket etmeye başlamıştı. Titreyen elleriyle uçak haline getirilmiş kâğıdı açtı. Aliş´le Memiş mahkemeye gitmiş, mahkemede mahkemeleşmişler mi mahkemeleşmemişler mi, soruşturma saporu başlığını okudu. O sırada Bahadır Bey, uğradığı hakaret karşısında renkten renge girmekle meşguldü. Morda karar kıldıktan sonra masaya yumruğunu vurdu ve Özgür Bey'e bağırdı – Şemsi Paşa Pasajı'nda sesi büzüşesiceler. Artık iyice çileden çıkmış olan başkan, yine stopmotion hareketlerle masanın altında bulunan acil durum düğmesine basarak, dışarıda bekleyen muhafız amirini çağırdı. Muhafız amiri, içeri girdi ve hazır ola geçti. Başkan, iki şahsı işaret ederek emir verdi – Al bu takatukaları takatukacıya takatukalatmaya götür. Takatukacı takatukaları takatukalamam derse takatukacıdan takatukaları takatukalatmadan al da gel. Muhafız amiri, iki üyeyi önüne katıp salondan çıktı. Yaşanan gerginlik yüzünden diğer üyelerin de sinirlerini bozulmuştu. Başkan, şakaklarını ovuşturup sakinleşmeye çalışırken kimse konuşmaya cesaret edemiyordu. Hepsi, sanki konuşmaya başlayacaklarmış gibi öksürüyor, önlerinde duran su bardaklarını kaldırıp indiriyorlardı. Bu öksürme, su içme, bardağın masaya konma sesleri kendiliğinden bir ritim oluşturmuştu. Dışarıdan bakan biri, az sonra başlayacak müzikle şenlenen salonda çılgınca bir dans gösterisi başlayacak sanabilirdi. Ancak, korku ilmlerinden kaçıp gelmiş bir çift kanlı göz için sahne tamamen farklıydı. Bu çaresiz ve sonuçsuz hareketleri yapanları, devrilmiş bir akvaryumdan yere saçılan balıklara benzetiyordu o gözler. Midesini bulandıran çırpınışları durdurmak için teker teker üzerlerine basmak, basmak, basmak istiyordu. Dişlerinin arasından söylendi – Üstü üç taslı taç saplı üç tunç tası çaldıran mı çabuk çıldırır, yoksa iç içe yüz ton saç kaplı çanı kaldıran mı çabuk çıldırır. Salondaki görüntü dondu, ses kesildi. Sadece beş saniye süren bu donmanın ardından az önceki seslere yeni mırıltılar eklendi. Taş, tunç, saç, tas, evet, çan, tabi, yüz gibi kelimeler, çıldırtıcı bir kakofoniyle salonu dalgalandırıyordu. Başkan, cinayete teşvik ve tahrik eden bu kukla tiyatrosunu sonlandırmak için yine ara verdi. Üyeler salonu kaçarcasına boşaltırken, heyetin en kısa boylu aynı zamanda en yağcı üyesi Gökhan Bey, elektriklenmiş havayı yumuşatabilme umuduyla, güvercin adımlarla başkana yaklaştı – Başkanım, yemekhaneden size de üç tunç tas has hoş hoşafı getirmemi ister misiniz. Başkan, avına saldırmak üzere olan bir yırtıcı gibi gerilmişti. Bütün hırsını bu üyeden alabilirdi. Haklı bir sebep bulsaydı yapardı ama iyi niyetle sorulan bir soruya cinayete teşebbüsle karşılık verilemezdi. Zaten ne yeri ne de zamanıydı. İçinde zor anlar için sakladığı insanlığı soruyu cevaplamak için harcadı. – Teşekkür ederim, istemem. Gökhan Bey de çıkınca salonda yine başkanla Hayati Bey kaldı. Başkan – Hayati Bey. Günlerdir kafa patlatıyorum. Görüyorsunuz, burada da saatlerdir bir yere varmış değiliz. Dal sarkar kartal kalkar, kartal kalkar dal sarkar, bu ikilemden nasıl kurtulacağız. Dal-Kartal Ters Orantı Yasası'nı nasıl aşacağız. Yaşı gereği bilgelikten bir ölçü nasibini almış Hayati Bey, Başkan'a bir hikâye anlatmaya başladı – Bu tarlaya bir şinik kekere mekere ekmişler. Bu tarlaya da bir şinik kekere mekere ekmişler. Bu tarlaya ekilen bir şinik kekere mekereye boz alaboz başlı pis porsuk dadanmış. Bu tarlaya ekilen bir şinik kekere mekereye de boz alaboz başlı pis porsuk dadanmış. O tarlaya ekilen bir şinik kekere mekereye dadanan boz alaboz başlı pis porsuk, diğer tarlaya ekilen bir şinik kekere mekereye dadanan boz alaboz başlı pis porsuğa demiş ki Sen ne zamandan beri bu tarlaya ekilen bir şinik kekere mekereye dadanan boz alaboz başlı pis porsuksun. O da ona cevaben sen ne zamandan beri o tarlaya ekilen bir şinik kekere mekereye dadanan boz alaboz başlı pis porsuksan, ben de o zamandan beri bu tarlaya ekilen bir şinik kekere mekereye dadanan boz alaboz başlı pis porsuğum, demiş. Hayati Bey'in anlattıklarından sonra Başkan, kaçınılmaz olan savaşta verilecek en doğru kararın ne olduğunu bulmaya bir adım daha yaklaşmış oldu. Duvardaki haritanın önüne yürüdü. Geçecek zor zamanların ardından gelecek aydınlık günlerin düşlerine dalmışken dudaklarından şu sözcükler döküldü – Bu mumcunun mumudur. mumu umumumuzun Simbi'nin Hayali Bahçedeki tüm bitkiler, sonbaharın acımasızsa saldırısı yüzünden savrulmaktaydı. Rüzgâr hepsini aynı yöne eğiyor, onlarsa inatla direniyor, eski durumlarına gelmeye çalışıyorlardı. Direndikçe yaprakları teker teker kopup gidiyordu. Güllerin hareketlerine bakanlar, titrediklerini, üşüdüklerini düşünebilirlerdi. Sonra rüzgâr birden kesiliverdi. Güllerden biri iyice doğruldu. Çiçeğiyle etrafına, gökyüzüne baktı. Sonra yaylanıp gökyüzüne sıçradı, yapraklarını çırparak uzaklaştı. Diğer güller de aynı şekilde onu takip ettiler. Olanları penceresinden seyreden Simbi, göçüyorlar dedi. Sonra salona koştu, duvarda duran ninesinin resmine baktı, uzanıp almaya boyu yetmediği için duvara bir sandalye dayadı. Çerçevelenmiş resmi indirdi, yine odasına döndü. Çerçeveyi tutup bir süre baktı. Senin için de göçtü demişlerdi. Sen nereye göçtün nine. Kadıncağızın kolunu kaldıracak gücü yoktu son zamanlarında. Nefes alışı bile belli belirsizdi. Sessizce göçüp gitmişti ninesi, mevsimi umursamadan. Resim cevap vermek yerine gülümsemekle yetindi. Simbi ile ninesi bir süre daha bakıştı. Sonra Simbi, ninesini öptü ve tekrar duvarına yerleştirdi. Anne'ye sordu Simbi, neden insanlar da güller gibi göçmüyor . Anne insanların mevsimi yoktur, sadece düşleri vardır dedi. Simbi ninesinin kendisini neden yaşlı ve güçsüz hayal ettiğini sordu. Anne, onu biz öyle hayal etmiştik. O yüzden göçtü. Artık o uçan bir gül, yağan yağmur, gördüklerinin tümü oldu. Biz ondan vazgeçtiğimiz için gitti o… derken ağlamaya başladı. Şaşkın yüzüyle bakakaldı Simbi. Pencereye koştu. Hiç gül kalmamıştı, hepsi gitmişti. Arkalarından umutsuzca bağırdı beni de bekleyin . Bu seslenişi sadece rüzgâr işitmişti, karşı binada ipe asılı gömlekle cevap verdi. Simbi, çırpınıp duran gömleğe uzun süre baktı ama ne demek istediğini anlayamadı. Perdeyi çekip pencereden uzaklaştı. Abla'nın yanına gitti. Abla, bir süredir sakindi. Önceleri eline geçirdiklerinin hepsini kendine dönüştürmeye çalışırdı. Kitapları, döşemeyi, böcekleri, komşunun kedisini yerdi. Anne, ablayı bu alışkanlığından vazgeçirmek için döverdi. Abla bir köşeye siner, sessizce oturur, parmaklarını, ellerini yerdi. Abla ö keli ve saldırgan olmaya başlayınca, toplayıcılar gelip kamyona tıktılar onu. Aylarca görünmedi Abla. Döndüğünde, kolları bacakları kapkalın, yüzü kocaman olmuştu. Kamyonu yemiş demişti Simbi. Abla'nın öfkesi gitmişti. Abla, buzdolabının yanına yerleşmişti, buzdolabına âşık olmuştu. Simbi ne yaptıysa Abla'yı ö kelendirmeyi başaramamıştı. Simbi Anne'ye, Abla'yı neden bu şekilde hayal ettiklerini sordu. Çok kocamandı, çok terliyor ve kokuyordu, üstelik sadece buzdolabını seviyordu. Anne, onu hayal ettiklerinde Abla'nın çok ö kelendiğini, o yüzden onu doktorların hayal ettiği gibi kabul etmelerinin daha iyi olacağını söyledi. Simbi, Abla'ya sordu sen de göçmek istiyor musun. Abla'nın salyalar akan ağzından sevecen bir siktir git döküldü. Ardından sevecen, sesli, kokulu bir osuruk çıktı Abla'dan. Simbi, osuruğun bir anda ortaya çıkıp hava asılı kalmasını izledi. Tembel, çatık kaşlı, sevimsiz bir osuruktu. Yavaş yavaş evin her yanını kaplıyordu. Simbi pencereleri açıp osuruğu özgürlüğüne kavuşturdu. Osuruk çıkıp giderken teşekkür etmedi Simbi'ye, yüzüne bile bakmadı. Simbi pencereyi tekrar kapattı ve yine ninesine koştu. Belki bir baba hayal etmeliyim, böylece annem uyumak için şeker yemek zorunda kalmaz . Fırtınalı akşamlarda Simbi, kükreyen gökten korkar, annesinin yanına sığınırdı. Ama annesi öğle olmadan asla uyanmazdı. Ninenin resmi gülümsemiyordu. Baba düşünden, düşüncesinden hoşlanmamıştı anlaşılan. Şimdi tartışmak istemiyorum dedi Simbi, resmi ters çevirip masanın üzerine bıraktı. Kapı zili… Gelen Baba olmalıydı. Simbi kapıyı sevinçle açtı. Eşikteki yüz, rüyalarına zorla giren devdi. Kâbuslarının gediklisi yüzü hatırladı, geceleri üstünde tepinen. Nefesi kokardı, hayvan gibi hırıltılar çıkarır, canını yakardı. Adam üzerinden çekildiğinde, Simbi yapış yapış kalırdı. Ağzı açık bakıyordu, Baba elinin tersiyle Simb'yi kenara itip içeri daldı. Adamın arkasından kapıyı kapatan Simbi, odasına koşup yatağının altına saklandı. Bir gün göçecekti ve hayal ettiklerinden ve onu hayal edenlerin hepsinden kurtulacaktı. Perili Yazarın Notları Kış dışarıda çığlıklar atıyor, kapı ve pencereleri zorluyor, içeriye girmeye çalışıyor. Pencereleri, kapıları sıkıca örtmeme karşın rüzgâr saldırılarını kesmiyor. Öyle ki camları titretmeyi, perdeleri sallamayı başarıyor. Sobam odunları iştahla yutarken karşılığında cömert davranmıyor. Elimde kalemim, boş deftere bakıyorum. Yazmak için davrandığımda aklıma gelenler çoktan kaçmış oluyorlar. Bir yerden bir yere varamıyorum. Cümle kurabilsem de yetersiz, anlamlar kayıp. Perim iyice delirmiş, ilham vermeye geldiğini bile unutmuş. Üzeri dantelalı örtüyle örtülmüş, işten çekili, sessizce duran televizyonumla sohbet ediyor. Her yazara nasip olmaz böylesi bir ilham perisine rastlamak. Aslında, herkesin isteyebileceği türden bir peri de sayılmaz. Dazlak kafalı, başının yan ve arkasında kalan seyrek saçlar beline kadar iniyor. Favorilerinden fışkıran kıllarsa bir kavis çizerek çene hizasına ulaşıyor. Koyu kırmızı dudaklarının üzerinde badem bıyıkları, o bıyıkların üzerinde ise tombul yanaklarca büsbütün kaybedilen, iki deliği olmasa pekâlâ yok denebilecek burun yer alıyor. Çevrelerine sürme çekmesine rağmen gözler surata oranla minicik kalıyor. Açık pembe fanilası o kadar küçük ki göğüs ve omuzlarını örtmeye anca yetiyor, göbeğini açıkta bırakıyor. Fil kıçına benzeyen devasa göbeğindeki kıllar, göbek deliğine doğru helezon şeklinde yol alıyorlar. İri bedenine rağmen bacakları incecik. Vücudunun üst kısmını görmeyenler zarif bulabilir, hatta beğenebilirler o ağdalı bacakları. Neredeyse bacakları kalınlığındaki kolların, incecik bilekleri var. Kısa parmaklı, tombul minik ellerini birbirine kavuşturmuş, muhabbetle televizyona bakıyor. Ne duyduğunu sanıyorsa cevap yetiştiriyor. Periyi saymazsam yalnızım, hep yalnızım. Zaman zaman şarkı söylemek için kullanmazsam ses tellerim paslanacak. Arada bir kendime veya eşyaya seslendiğim oluyor. Tek sözcükle seslenişler bunlar, konuşma sayılmamalı. Sesimin eskiye göre daha pes çıktığını anlıyorum. Kendimle uzun uzun konuşacaksam bunu sessizce, kafamın içinde yapabiliyorum. Sobanın üzerinde güğüm var. Neden durur bilmem. Hazır sıcak su, hep hazır. Çıkardığı seslere kulak versem, belki perimden daha fazla ilham alacağım. Fakat öyle mankafa haldeyim ki söyleneni anlayacağımdan, anladığımı anlatacağımdan hiç ümitli değilim. Kendimle konuşmak en iyisi olmalı. Dinliyorum – Uyan. Uyuyor muyum, rüyada mıyım. Şu saniyenin yazıldığında ve okunduğunda bambaşka bir konumda olacağıma göre mümkün. Derime dokunuyorum kolumdaki kılları çekiştiriyorum gayet gerçek geliyorlar. Kafa sesim yankılı ya da ben öyle sanıyorum. – Monoloğu aşamamış, boş bir yazarsın. Kendim de hiç çekilmiyor. Eğer denebilirse, eleştirileri pek ağır. Hak veriyorum vermesine de dili pek sivri, hazmı zor. Demek istediği, öykülerimde konuşturduklarımın hepsi benim. Yok canım. Üçüncü tekil kişi öykülerinden hoşlanmadığım doğru, sebebi aşamamak değil, o tip öyküleri gülünç bulduğumdan. Birinci tekil kişi daha inandırıcı geliyor. Yazarın kendisini ilahi anlatıcı gibi bilinmedik konuma yerleştirmesi, okur olarak, okuduğuma karşı isteğimi söküp atıyor. Yazar, kalem elinde diye her istediğini yapma hakkını mı elde ediyor. Evlerin içinde hayalet gibi dolaşabiliyor, yatak odalarına, daha korkuncu kafa içlerine kadar girebilme yetkisine sahip oluyor öyle mi. Asla. Yetkisini bu kadar kötüye kullanan bir yazar olacağıma ömür boyu monolog yazarım daha iyi. En azından okura, gölge tiyatrosu kadar bile hacmi olmayan sayısız tip yerine, bir tane has karakter sunmuş olurum. – Uyan. Dalmışım. Yanıt verebilecek kadar derinlere dalmışım. Demek abarttığım kadar mankafa değilmişim. Uyanığım. Uyanık olmasam bile nasıl uyanılır. – Öldür kendini işe yaramaz. Söz vermiştin. Uyanmanın tek yolu bu… Bundan sonra gelecekleri biliyorum. Eksiklerim, kusurlarım yüzüme vurulacak. Bu ses o kadar tanıdık ki tavsiyelerine de kesin kanılarına da inanmıyorum. Ölmek, uyanmak... Kendimi bildim bileli ikisinin kardeş olduğuna inandırmaya çalışıyor. Sonu belli bir yaratığın züğürt tesellisi. Böyle teolojik önermeleri kesin saymak için neden görmüyorum. Uyan sözcüğünde sihir var, kabul. Kafa seviyem defalarca uyanabilmeme yetecektir. Uyanmak ölmekse uyanayım. Ölmek uyanmaksa, zamana bırakmaktan yanayım. – Susmak, olacakları sadece geciktirir. Kendimi dinlemeye cesaretim, tahammülüm yok. Kafa sesimi susturmak için Shakespeare'den yardım istiyorum. Sonelerini kâğıda yazmıştım, ezberlemeye çalışıyorum. Aslan Marx önermişti, eğer düşüncelerini susturamıyorsan, onları başka cümlelerle doldur. Anlamadığın metinlerde daha etkilidir, çağrışım yapmaz. Normalde işe yarardı belki ama şimdi faydası dokunmuyor. Bu defa aynı anda konuşan iki kafa sesim oldu. Perinin televizyona kur yapan yılışık mırıltıları. Sinirlerim ayaklanıyor, balkon kapısını açıyorum, periyi kolundan tuttuğum gibi dışarı fırlatıyorum. Kapıyı kapatıp perdeyi çekiyorum. Odanın içinde bir o yana bir bu yana dolaşıyorum. Sonra meraklanıp perdeyi aralıyorum, dışarıda çirkin bir gece karanlığı var. Dışarısı kimsesiz, peri çekip gitmiş. En iyisi tekrar yazmayı denemek. Denize düşen yılana, kafayı üşüten kaleme sarılırmış. Yazıyorum Yazılmış silinmiyor, yazılacak bilinmiyor. Ne demek istedin. Yani, ne demek istedim. Odanın ortasına oturmuşum, sobaya yakınım. Bir dörtlük döktürüyorum Boğazına sarıldım kimse görmeden Ellerim çırpınır şişko kanatlar sallanır Kasıklarımda boşluğu hissetmeden Resm-i geçitte nice utançlar sıralanır Şiirde üstü kapalı anlatımlar olur da bu dörtlük bas bas pornogra i bağırıyor. Benim sivri dilli ötekinin söylediği gibi, pornogra im bile monogra ik. Etrafta kimse olmayınca, delilik dizginlerini tümden koparıyor, dörtnala koşuyor. Hoş, ben de çok yüz veriyorum, çok şımartıyorum. Kendimle aram iyidir, sözümü esirgemiyorsam samimiyetten. Her zehir bünyeme iyi gelmez. Bazıları öyle savunmasız bırakıyor ki korkuyorum. Her kapıyı zorlayacak kadar yaramaz, içeriye girdiğim anda kaçmaya çalışacak kadar korkağım. Yanlış anlaşılmasın, samimiyetim kendimedir. Açık seçik yazdığım yok. Açık saçık yazmayı da kendime yakıştıramam. Günahlarımı, her ne demekse günah, yazmaya kalksam, buradan aya merdiven olur. Abartıyorum elbette, etim ne budum ne. Hem işi edebiyat olanın puştluğu pratiğe dökmesi şart değildir. Ergenliğe yeni girmiş bir çocuğunki kadar olsa yetebilir. Aklınıza şöyle bir örnek getirin Evde kadınların günü vardır, çocuk az evvel tuvalette otuzbir çekmiştir. Kadınlarsa aralarında konuşurken çocuğun usluluğunu, akıllılığını överler. Durum, tezatlık oluşturmasa da tuha lık yaratıyor. Otuzbir çeken çocuk uslu olmaz diye bir önerme sunmuyorum. Her çocuk yapar ve yine de uslu yaramaz diye ayrıldıklarına göre başka ölçütler söz konusu olmalı. Eski kulağı kesiklerden Van Gogh kadar absinte yuvarlamadığımdan, yuvarlasam bile onun resme yansıttığı kadar edebiyata yansıtamayacağımdan, daha light araçları tercih ediyorum. Yaramazlık konusuna dönersek okurken dehşete düştüğünüz eserlerin yazarları, sakin evcimen bir hayat sürüyor olabilir. Ya da tersi, romantik aşk şiirlerinin yazarı, çift topuzlu kamçıyla kendini kamçılatıyor olabilir. Hayatta başarılı olmakla ilgili öğütler veren biri ailesine karşı dünyanın en ezik insanı kadınlardan anlayan yazar diye nam salmış biri ilk seferde deliği dahi tutturamayan bir acemi olabilir. Sözlerime şimdilik burada son veriyorum. Bir vakitler çenemi tutamadığımdan şikâyet ederdim. Şimdi de elimi tutamıyorum anlaşılan. Susmak için o aşamadan geçmek gerekiyormuş, öğrendim. Şimdi de bu aşamadayız. Hay şu zamirler. Hay şu gizli özneler. Fanny Hill Bir Kadının Zevk Anıları Güven San. Sitesi. C Blok No 291 Topkapı / istanbul 0212 674 85 28 © Yeşil Elma Yayıncılık 2012 © Bu kitabın Türkçe yayın hakları ‘arya yayıncılık'a aittir. izinsiz çoğaltılamaz, kaynak gösterilmeden alıntı yapılamaz. Zafer Mh. Fanny Hill Bir Kadının Zevk Anıları Erotik Roman Yeşil Elma Yayıncılık Sunu Bir kadının zevk anıları, yani daha iyi bilinen ismiyle Fanny Hill, İngiliz edebiyatının en çok tartışılan metinlerindendir. On sekizinci yüzyılın ortasında şehvet edebiyatı popüler olmaya başlayınca dek John Cleland ahlaksız yakıştırmasından kurtulamamıştır ve seksüel zevk ayini olarak kabul edilen Fanny Hill en iyi satan romanlar kategorisine girmiştir. Hikâye Fannynin masum olarak bildiği Londra'ya gelişi ile başlar ve burada fahişeliğin tuzağına düşüşü ile o dönemin genelevlerindeki maceralıyla devam eder. Mektuplar bir tür itiraf niteliğinde olduğu kadar belirgin seksüel psikoloji detaylarıyla da doludur. Romanda çirkin, kaba ve adi bir anlatıma rastlamak mümkün değildir çünkü büyük bir tutkunun hikâyesi konu alınmaktadır. Cleland'ın romandaki genel tarzı ve kaba sözcüklerin yerine yumuşak bir anlatım tercih etmiş olması çalışmaya saygın bir hava kazandırmıştır. Paradoksal açıdan Fannynin anılarındaki en temel ayrım, kadın kahramanların kötü sonlarına ve yaşadıklarına karşı duyduğu pişmanlıkları konu alan İngiliz fahişe biyografilerine benzemeyişidir. Fanny, her romantik kadın kahramanın ulaşmak istediği bedensel ve psikolojik doyuma ulaşmıştır. Cleland'ın yazı didaktiği, seksüel aktiviteler için eğitici bir kat​kı niteliğindedir. John Cleland, (1710-89) 1729 ile 1740 tarihleri arasında Bombay'da çalışmıştır. 1730 senesinde ise Fanny Hill'i yazmaya başladığı düşünülür. Londra'ya 1741 ‘de döner ve döndükten sonra yaptığı borçlardan ötürü 1748'de tutuklanır. Fanny Hill'in 1748yılında yayınlanır. Kilisenin ve diğer kesimlerin tepkilerine rağmen Cleland aleyhinde bir dava açılmaz fakat Kraliyet danışma meclisi tarafından uyarı alarak yüz paund para cezasına çarptırılır. Cleland'ın diğer çalışmaları sırasıyla Züppenin Anıları (1751), Aşkın Sürprizleri (1764), Şerefli Kadın (1768) ve çeşitli dramlar, şiirler, dilbilim incelemeleri, gazetecilik denemeleri ile politik bildirilerdir fakat tüm bu çalışmalar Fanny Hill'in gölgesinde kalmıştır. Dönemin tanınmış isimlerinden olan Boswell, Garrick, Pope ve Smollet'in öncülük ettiği edebiyat akımına borç problemleri, aykırı ve aksi karakteri nedeniyle katılmamıştır. Birinci Mektup Sevgili Madam Tutkularınızı kaçınılmaz birer emir saydığımın kanıtı olarak bu mektubu kaleme alıyorum. Bu mektuplar her ne kadar tatsız kaçsa da, aralarından sıyrılıp en sonunda sevginin, sağlığın ve servetin gücünün sunabileceği her hediyenin tadını çıkarmaya eriştiğim yaşamımın o rezil sahnelerini toparlayıp göz önüne serecektir. Henüz gençliğin baharında, bunu nasıl başardığımı ve içine itildiğim başıboş zevkler girdabının ortasında bile insanların kişilikleri ve davranışları üzerine nasıl düşünüp, gözlemlerde bulunduğumu ifade ede​cektir. Uzun, gereksiz önsözlerden ölesiye nefret ettiğimden sizi de böyle bir girişi okuma zahmetine yöneltmeyecek ve yaşamının, aynen yaşadığım serbestlikte görmeye sizi hazırlamaktan öteye git​meyeceğim. Burada anlatacaklarım tüm sertliği ve çıplaklığıyla gerçektir. Bizimki gibi özgür ilişkiler için asla geçerli olmayan erdemi çiğneme kaygısı duymadan tüm içtenliğimle, yaşadıklarımı gizlemeden, gerçekte başıma nasıl geldiyse ve nasıl yaşadıysam sizinle de o şekilde paylaşacağım. Sizin de bu özgürlüğü ahlaksızca bulup burun kıvırmayacağınızı umuyorum. O en seçkin ve mükemmel zevklere sahip şehvet düşkünü erkekler yatak odalarını çıplaklıkla donatmaktan hiçbir zaman vazgeçmezler fakat önyargılara bağlı kaldıkları için onların asla salonlarında sergilenmesine izin vermezler. Bu kadar ön ipucunun yettiğini düşündüğümden doğrudan öyküme geçmek istiyorum. Kızlık adım Frances Hill'dir. Liverpool yakınlarındaki Lancashire'da, son derece yoksul ve son derece dürüst bir ailenin çocuğu olarak dünyaya geldim. Babam bacaklarından sakatlanıp toprak işçiliğinin yorucu işlerini daha fazla sürdüremeyecek duruma gelince, ağ yapımıyla uğraşmaya başladı ve bu ancak geçinecek kadar para kazanmamıza yetiyordu. Mahallede kızlar için küçük bir okul işleten annemin katkıları da bu geliri pek fazla arttıramıyordu. Bir sürü çocukları olmuştu ama son derece sağlıklı bir bünyeye sahip olan benim dışımda hiçbiri yaşını bile dolduramamıştı. Eğitimim on dört yaşıma dek vasatın üzerinde değildi sadece okumayı daha doğrusu hecelemeyi, kargacık, burgacık bir şekilde yazı yazmayı ve sıradan, basit matematik işlemleri yapmayı biliyordum. Erdemli olmamın tek nedeni ise hayattan uzak yaşıyor oluşumdu ve karşı cinse karşı bizi ürkütüp adeta dehşete düşürdükleri için yaşımın o duyarlı yıllarına rağmen erkekler benim için sadece utanç anlamına geliyordu. Ama zaman geç tikçe ve o masum küçükhanım erkekleri kendisini yiyecek birer yırtıcı hayvan gibi görmekten vazgeçtikçe, bu korku da, tüm o masumlukta silinip, kaybolmaya başladı. Zavallı annem tüm zamanını öğrencileri ve ufak tefek ev işleri arasında öyle bir bölüştürmüştü ki benim eğitimime çok az zaman ayırabiliyordu ve kendini hayatın tüm zevklerinden soyutlayan saflığı yüzünden beni de o güzelliklerin cilvelerinden korumayı aklının ucundan geçirmiyordu. On beşime basmak üzereyken annemi ve babamı ani bir çiçek hastalığı sebebiyle birer gün arayla kaybettim. Bu benim için dünyanın en büyük felaketi anlamına geliyordu. Önce babam ölmüştü ve bu annemin ölümünü daha da hızlandırdı. Artık mutsuz, kimsesiz bir öksüzdüm Aslen şehirli olan babamın Lancashire'a gelip yerleşmesi tamamen bir rastlantıydı ve bana bakabilecek bir akrabam yoktu. Ailemi kaybetmeme neden olan hastalık bana da bulaşmıştı ama gençliğimin de yardımıyla hastalığı hafif şekilde atlatmayı başardım. O zamanlar bunun değerini pek bilemediy-sem de hastalıktan geriye hiçbir iz kalmaması büyük şanstı. Size, onların yokluğunun bana verdiği keder ve hüznün tasvirini yapmayacağım çünkü acımı tarife kelimeler yetersiz kalıyor. Aradan biraz zaman geçince ve genç yaşın verdiği umutlarda eklenince, yeri doldurulmaz kaybın üzerimdeki derin etkisi silinmeye başladı. Bunun yanı sıra beni hayata bağlayan en önemli şey Londra'ya gidip iş bulmak ve her şeye yeniden başlamak üzerine kurduğum hayaller oldu. Planım için gerekli tüm yardım ve öğütleri, arkadaşlarını ziyaret için köye gelmiş, birkaç gün kalıp geri dönecek olan Esther Davis adında genç kadından alabileceğimi öğrenmiştim. Köyde bu tasarıya herhangi bir biçimde karşı çıkmak için başıma gelebilecekler hakkında yeterince kaygılanacak hiç kimse yaşamadığından ve ailemin ölümünden sonra benimle ilgilenen kadın da bu plana uymaya beni yüreklendirdiği için şansımı denemeye karar verdim. Oysa tarihe bakıldığında taşradan büyük dünyaya giden her erkek ve kadın hayatı kavramak yerine hep hüsrana uğrayan taraf olmuştur. Esther Davis'in beni kendisiyle birlikte böyle bir serüvene atılmam için hiçbir şekilde desteklemediğini ve kışkırtmadığını söyleyemeyeceğim. Londra'da neler görebileceğimi anlatarak çocukça merakımı iyice kamçılıyordu. Anıtmezarlar, aslanlar, Kraliyet ailesi, tiyatro ve operalardan söz ediyor, kısacası onun yaşam çerçevesine giren tüm eğlencelerle benim küçücük başımı döndüren tüm o güzelliklerden söz ediyordu. Kilise giysileri bile kaba keten kumaştan gömlek ve yünlü eteklerin üzerine çıkamayan biz yoksul kızların, Esther'in cicili bicili saten elbiselerini, dantel şeritlerle süslü şapkalarını, cafcaflı kurdele​lerini, gümüş simli ayakkabılarını kıskançlık ve saf bir hayranlıkla izleyişimizi şimdi düşünüce bile kendimi gülmekten alamıyorum. Tüm bunların sadece Londra'da olabileceğini sanıyorduk. Ve onlara bakmak, gidip onlardan payıma düşeni almaya çalışmaktaki kararlılığımı fazlasıyla artırı​y ordu. Esther için şehre dönerken yanına köylü kızı refakatçi alma düşüncesi ve onu, yolculuğum sırasında benden sorumlu olmaya iten nedenler hiçbir önem taşımıyordu. Her zamanki konuşma ve tavırlarıyla bana, taşradan şehre gelen birçok genç kızın hem kendilerini, hem de ailelerini nasıl yoksulluktan kurtardıklarını anlattı. Bazıları erdemlerini koruyup efendilerini kendilerini öyle bağlamışlardı ki evlenip, son derece saltanatlı ve mutlu bir yaşam sürmeyi başarmışlardı. Hatta belki bir kaçı Düşes bile olmuştu. Şans herkesindi, bir başkasına gülerken benim payıma neden acılar düşüyordu. Hedefime yönelik reklâmlar günbegün yinelendikçe, umut vaat eden bu yolculuğa bir an önce başlamayı ve doğduğum yer de olsa, ardından üzüleceğim hiçbir yakınımın yaşamadığı bu köyü terk etmeyi iple çeker oldum. Lancashire bana artık dayanılmaz geliyordu, en müşfik dav​ranışlar bile gözümde soğuk bir sadaka havasına bürünmüştü. Tek dostumun evinde bile beni bu hayırseverlikle neşelendirmeye çalışıyorlardı. Yine de yanında yaşadığım aile dostumuz bana çok adil davrandı, borçlar ve cenaze masrafları karşılandıktan sonra elimde avucumda kalan ufak tefek şeyleri paraya çevirmemi sağladı ve köyden ayrılırken tüm servetimi teslim etti. Zaten tüm mal varlığım hafif bir sandığa yerleştirilmiş çok az sayıda giysi ve bir kese içinde sekiz gineyle on yedi gümüş şilinden ibaretti. O zamana dek bir arada görmediğim kadar büyük bir hazineydi bu, bitip tükeneceği olasılığını aklım asla almıyordu. Gerçekten de kendimi yüklü bir servetin sahibi olarak görme mutluluğuna kaptırmıştım ve parayla birlikte verilen dünya kadar akıllıca öğüt bir kulağımdan girip öbüründen çıkıverdi. Böylece Londra'ya giden yolcu arabasında Esther'le benim için yer ayırtıldı, sevinç ve keder karışımı bir iki damla gözyaşı döktüğüm oldukça önemsiz bir veda sahnesinden sonra yola koyuldum. Önemsemediğim için yolda başıma gelenleri, sarhoş arabacının beni süzmesini, bazı yolculara bana oynanan ve koruyucum Esther'in açıkgözlülüğü sayesinde alt edilen oyunları atlamayı tercih ediyorum. Hakkını vermem gerekirse Esther bana bir anne gibi göz kulak oldu ama aynı zamanda bu korumadan ötürü payını da alıyor, tüm yol masraflarını bana karşılatıyordu. Bense bu yükü canı gönülden taşıyor, üstüne üstlük bir de kendimi ona minnettar hissediyordum. Aslında Esther, aldatılıp kazıklanmamamıza özellikle dikkat ediyor, olabildiğince tutumlu davranıyordu. Altı atın çektiği ama yine de ağır aksak giden arabamızla Londra şehrine bir yaz akşamının geç saatlerinde varabildik. Kalacağımız hana giden geniş sokaklardan geçerken arabaların gürültüsü, telaşlı yaya kalabalığı, dükkân ve evlerin görünümü beni hem şaşkına çevirdi, hem de hoşuma gitti.Vardığımızda, eşyalarımız arabadan indirilip bize teslim edildiğinde, yolculuk boyunca bana olabildiğince sevecenlik gösteren, yiyeceğim ser-semletici darbeye beni hiçbir ön uyarıyla hazırlamayan, bu bilinmedik diyarda tek dayanağım, dostum diyebileceğim, koruyucum Esther Davis sanki ona yük olacağımdan korkarmış gibi, birdenbire garip ve soğuk bir tavır takınıverdiğinde nasıl şaşırdığımı, incindiğimi tahmin edin. Güvendiğim, daha önce hiç o anki kadar ihtiyaç duymadığım Esther, yardım ve desteğini sürdürmeye devam edeceği yerde, yolculuğumun sonuna beni sağ salim ulaştırdığı için verdiği sözleri yerine getirdiğini düşünüyordu herhalde. Bu tutumunun doğallığı ile ayrılmak üzere beni kucaklamaya girişti. Bense öyle sarsılmış, öyle altüst olmuştum ki beni getirdiği bu yer hakkında bilgisi ve deneyimine bağladığım umut ya da beklentilerimden söz edecek ne cesaretim, ne de mantığım kalmıştı. Ben böyle nutkum tutulmuş, sersemlemiş halde dikilip dururken kuşkusuz Esther bu halimi veda etmenin üzüntüsünden öte bir şeye yormuyordu. Verdiği kısa öğüt, endişelerime ancak hafif bir teselli sağlayabildi. Londra'ya ulaşmıştık ve Esther artık evine gitmek zorundaydı, bana da elimden geleni yapıp olabildiğince kısa sürede başımı sokacak bir yer bulmamı önermişti. Söylediğine göre bu yerler, mahalle kiliselerinden daha çoktu, bir iş bulma bürosuna başvurmalıydım ve kendisi de ilgi çekici bir iş duyarsa beni bulup haber verecekti. Bu arada özel bir daire tutmalı, adresimi ona bildirmeliydim. Bana iyi şanslar diledi, hep dürüst kalmam, asla namussuzluk yapmamamı umduğunu söyledikten sonra kısacık bir veda ile beni tümüyle kendi kaderime bırakıp, gitti. Böylece yapayalnız ve kimsesiz bırakılınca, otelin küçük bir odasında geçen bu ayrılık sahnesinin ciddiyetini ancak o an keskin bir acıyla hissedebilmiştim. Az sonra Esther arkasını dönüp çıkıp gitti ve bu garip, çaresiz durumumun hüznüyle hıçkırıklara boğuldum. Oysa hala şaşkınlıktan kurtulamamış nasıl toparlanacağımı bilemeden öyle darmadağın kalakalmıştım. Bu sırada içeri girip kestirme bir dille bir şey isteyip istemediğimi soran uşak, karasızlığımı daha da artırmıştı. Safça Hayır diye yanıtladım. Oysa o gece için kalacak yeri nasıl bulabileceğimi bana söylemesini dilerdim. Cevabımın ardından hanımıyla konuşacağını söyledi ve çıktı. Uşağın söz ettiği kadın birkaç dakika sonra odamdaydı. Acı çektiğimi görmüş fakat buna biraz olsun bile değinmeden kuru bir tavırla, bir şiline bir yatak verebileceğini, şehirde tanıdıklarımın olduğunu düşündüğünü ve sabah kendime yeni bir yer bulabileceğimi umduğunu belirtti. İnsanın en büyük felaketlerde bile ufak tefek avuntular yakalayabilmesi inanılmaz bir şey. O gece, uzanıp dinlenebildiğim yataktan daha öte olmayan bir güvence bile acımı dindirmeye yetti. Şehirde başvurabileceğim hiç kimsenin olmadığını ev sahibesine söylemekten utandığım için, Esther'in verdiği broşürü inceleyip hemen ertesi sabah iş bulma bürosuna gitmeye karar verdim. Orada, benim gibi bir taşra kızına uygun herhangi bir yer ve az miktardaki param tükenmeden geçimimi sağlayabileceğim bir iş bulmak için gerekli bilgiyi alabileceğime inanıyordum. Tavsiye mektubuna gelince, Esther bir yolunu bulup bana bir tane sağlayacağına güvenebileceğimi sık, sık yinelemişti. Beni böyle bırakıp gitmesinden çok etkilenmiş, ona bel bağlamaktan tümüyle vazgeçmiş de olsam iyi niyetle düşünmeye başlayınca, onun bu tavrının tamamen uygun olduğuna, her şeyi ilk başta öyle algılamama yalnızca yaşamı bilme-yişimin yol açtığına inandım. Böylece ertesi sabah, köylü giysilerimin el ver-diğince temiz, derli toplu giyindim. Sandığımı sıkı tembihlerle ev sahibesine bırakarak tek başıma yola düştüm. Gördüğüm her insandan ürkerek ve fazla bir aksilikle karşılaşmadan iş bulma bürosuna vardım. Büroya, müşteri kabul bölümünde oturan yaşlıca bir kadın bakıyordu. Önünde kocaman, düzenli bir defterle gerekli bilgilerin yazılı olduğu kâğıtlar vardı. Bu önemli kişiye şirin görünmeye çalışarak bakışlarımı yerden kaldırmadan ve buraya benimle aynı amaç için gelmiş olan öteki insanları incelemeden önünde eğilip, selam verdikten sonra dileğimi kekeledim. Küçük derece bir devlet memurunun tüm ciddiyetini ve suratsızlığını taşıyan, bir bakışta beni baştan aşağı süzen hanımefendi hiç yanıt vermeden dinledi. Yalnız başlangıç için bir şilin istedi ve parayı alınca da kadınlar için çalışacak yerin son derece ender bulunabildiğini, hem benim ağır iş için çok narin göründüğümü, yine de defterine bir göz atıp benim için ne yapabileceklerine bakacağını söyledi. Benden diğer müşterilerin işlerini yaparken beklememi istedi. Öldürücü bir belirsizlik taşıyan bu sözlerden ötürü ta derinden incinmiş halde geriye çekildim. Sadece biraz daha yüreklendiğim ve beni huzursuzlaştıran düşüncelerimi dağıtacak bir şeyler aradığım için başımı azıcık kaldırıp bakışlarımı odada gezdirmeye cesaret edebildim. Gözlerim, odanın bir köşesinde oturan, kadife pelerinli, (dikkatinizi çekerim, yazın ortasındaydık) kırmızı suratlı, şişman, en az ellisinde bir bayana (o zamanlar ona bayan diyecek kadar saftım) takıldı hemen. Kadın beni baştan aşağı süzüyor, sabit bakışlarının neden olduğu şaşkınlığa ve kızarmış yanaklarıma hiç aldırış etmeden neredeyse beni gözleriyle yiyordu. Bu şaşkınlık ve yüz kızarması hiç kuşkusuz, onun için uygun bir aday olduğumun en güçlü işaretleriydi. Böylece bende izlenilmenin verdiği zevkle başımı geriye atıp en sevimli tavrımı takındım. Tüm vücudumu, boyumu ve tenimi dikkatle inceledikten sonra yanıma yaklaştı. Hayatım, kalacak bir yer mi istiyorsun. dedi tamamen sahte bir gülümseme ile. Evet, rica ederim, dedim yerlere kadar eğilip onu selamlarken. Bunun üzerine büroya aslında hizmetçi bul​mak için geldiğini, kendisinin biraz yol göster​mesiyle bu işi yapabileceğime inandığını sadece görünüşümün bile yeterli bir kişilik taşıdığımın kanıtı olabileceğini, yumuşak başlı davranıp kötü arkadaşlardan uzak durabileceğimi umduğunu, kısacası şehrin yaşlı ve deneyimli bir kadının aklı​n a gelebilecek her şeyi söyledi. Dünyayı olduğun​d an güzel gösteren hayal gücüm, yeni hanımımın ağırbaşlı ve saygıdeğer olduğunu temin ediyordu. Özellikle de böyle bir bayanın ağzından çıkan sözler, sokaklarda avare avare dolaşmaktan ödü kapan ve önüne çıkan ilk barınağa memnuniyetle balıklama dalan acemi, cahil bir taşralı kızın kan​d ırılması için gerekenden fazla iyiydi. İş anlaşma​sı, kurnaz gülümsemesi ve omuz silkişi gözümden kaçmayan büro memurunun hemen önünde ger​çekleşmişti. Hareketlerini, hemen bir yer bulma​ma sevindiğinin belirtileri diye yorumladım, saf​ça. Ama sonradan öğrendiğime göre, saygıdeğer hanımefendiler birbirlerini çok iyi anlıyorlardı. İş bulma kurumu ise Bayan Brown'ın hanımımın kendi kazancı ve müşterilerinin kullanımı için taze mallara bakınmak üzere sık, sık uğradığı bir pazardı. Öte yandan, hanımefendi pazarlığından öyle memnundu ki, sanırım faydalı öğütlerin ya da herhangi bir tersliğin beni avucundan kaçırabileceği korkusuyla yarı resmi bir eda takınıp beni hemen alıp arabayla hana götürdü ve sandığımı istetti. Nereye gittiğim konusunda en ufak bir açıklamaya gerek duyulmaksızın sandık teslim edildi. İş bittikten sonra hanımım arabacıya Aziz Paul Kilise Mezarlığı yakınlarındaki bir dükkâna sürmesini buyurdu. Oradan bana bir çift eldiven satın aldı ve ***sokağındaki evine sürmesi için arabacıya verdiği talimatları yineledi. Yol boyunca, büyük bir şans eseri şu koca dünyada bulunabilecek en iyi dostun değilse bile, en iyi hanımın ellerine düştüğümden başka bir şey düşünmedim. Sonunda arabacı bizi evin kapısına getirdi. Böylece Bayan Brown'ın evine tam bir güven ve zaferle adım atarken içimden buraya yerleşip işlerimi yoluna koyar, koymaz Esther Davis'i sahip olduğum bu şanslı işten haberdar edeceğime söz verdim. Gittiğim hanın sıradan odalarından daha iyisinin nasıl olduğunu bilmeyen biri için fevkalade döşenmiş görünen çok güzel bir salona alındığım​d a, yeni evim hakkındaki pozitif düşüncelerimin hiç de azalmadığını tahmin edersiniz. Yaldızlı iki boy aynası, üzerinde gösteriş için dizilmiş birkaç parça tabak bulunan bir büfe gözlerimi kamaş​tırmaya yetmiş, oldukça itibarlı bir aileye girmek üzere olduğuma beni inandırmıştı. İşte burada hanımım ilk kez dizginleri eline aldı, iyi huylu olmayı ve onun yanında rahat davranmayı öğrenmem gerekiyordu. Beni ev işleriyle uğraşacak sıradan bir hizmetçi niyetiyle değil, kendine bir tür yardımcı olarak tutmuştu ve eğer iyi bir kız olursam benim için düzinelerce anneye bedel olacağını söyledi. Bense beceriksizce reveranslarla evet, hayır, elbette gibi bir, iki heceli sözcüklerle yanıt verebiliyordum. Az sonra hanımım zile dokundu ve bizi eve alan iriyarı genç hizmetçi içeri girdi. İşte, Martha, bu genç hanımı çamaşırlarımla ilgilenmesi için yeni tuttum. Yukarı, odasına çıkar onu. Ve ona da bana gösterdiğin saygıyı göstermeni istiyorum çünkü kendisine çok sevdim, iyiliği için ne yapabileceğimi de henüz bilemiyorum. Bu tuzağa alışkın olan ve Bayan Brown'ın imalarını mükemmel anlayan baş fahişe Martha, bana hafif bir reverans yapıp kendisiyle yukarı gelmemi söyledi. Beni, iki kat yukarıda, içinde güzel bir yatak bulunan temiz ve düzenli bir odaya aldı. Martha'nın dediğine göre, bana çok iyi davranacağından emin olduğu genç bir hanımefendiyle, hanımımın kuzenlerinden biriyle burayı paylaşacaktım. Sonra kendisine rastladığım için ne denli mutlu olmam gerektiğini, daha iyisini istesem de asla bulamayacağımı, onun çok iyi bir hanım olduğunu, hayırsever, tatlı biri olduğunu sıralayıp, durdu. Ağzından çıkan her sözü tam da onun anlamam için ortaya koyduğu şekliyle anlayan, yaşama daha yeni atılmış böylesine çaylak bir budala dışında herkeste kuşku uyandırabilecek bir sürü saçmalıklar sıraladı. Martha, nasıl bir zekâyla uğraşması gerektiğini şimdiden görmüş, ölçüp biçmişti, tellere karşı kör kalıp kafesimden memnunluk duymamı sağlamak için beni ıslığıyla eğitiyordu.İlerde vereceğim hizmetin içeriğine ilişkin bu yalan, yanlış açıklamaların tam ortasında çalan zil bizi yeniden aşağı çağırdı. Üç örtü serili bir yemek masasının hazırlandığı aynı salona girdim. Hanı​mım yanına en gözde kızlarından birini almıştı. Evinin belli başlı idarecilerinden olan bu kadının görevi benim gibi genç kızları hazırlamaktı. Dolayısıyla bu iş için oda arkadaşım olmuş, daha saygın bir yer edinmesi için de, bu okulun muhterem müdiresince kendisine kuzen unvanı verilmişti. Burada ikinci bir incelemeden geçtim. Bu sınav bakımını ve eğitimini bana ateşli bir biçimde önerdikleri hocam Bayan Phoebe Ayres'in tam onayıyla sonuçlandı. Yemek sofraya konmuştu. Bana arkadaşı gibi davranmasının bir devamı olarak Bayan Brown, hanımefendileriyle aynı masaya oturmama ilişkin itirazlarıma rağmen bunu kesinlikle kabul etmeyeceğini o gece beraber yiyeceğimizi söylemişti. Masada sohbet, genelde bu iki bayan arasında, çift anlamlı ifadelerle sürüp gidiyordu arada bir de konuşma o anki durumumdan duyacağım memnunluğu sağlamlaştırmaya yönelik içten güvencelerle kesiliyordu. Öyle gençtim ki o zamanlar zaten bu memnunluğu daha fazla artırmaları olanaksızdı. Bu masada alınan karara göre, birkaç gün ortalarda görünmeyip hanımımın refakatçisi olarak bana uyacak giysilerin bulunmasını bekleyecektim. Pek çok şeyin görüntümün bırakacağı ilk izlenimlere bağlı olduğunu göz önüne alıyorlardı ve bu doğru bir karardı. Köylü giysilerimi Londra şıklığıyla değiştirme umudu bu hapis yaşamını mükemmel şekilde sindirmeme yarayacaktı. Ama bunun asıl nedeni Bayan Brown'ın müşterileri ya da geyiklerince (onlara sunulan kızları böyle adlandırıyorlardı) görülmemi ve onlarla konuşmamı istememesiydi. Bu durum hanımefendilerinin hizmetine alınmam için ilk koşul olan ve benim de görünüşe bakılırsa hala koruduğumun açıkça anlaşıldığı bekâretim için uygun bir pazar sağla​n ıncaya dek sürecekti. Asıl öyküm açısından hiçbir önem taşımayan dakikaları bir yana bırakıp yatma saatine dek geçen ve bu iyi insanların emrinde kolay bir hizmet vereceğime gitgide daha fazla bir memnunlukla inandığım zamanı geçiyorum. Yemekten sonra yatak odasına çıktığımızda hizmetçi yanımızdan ayrıldıktan sonra onun önünde soyunup yatağa gömleğimle girmekte biraz çekingen davrandığımı gören Phoebe yanıma yaklaşıp eşarbımı ve giysimin düğmelerini çözmeye başlayıp soyunmaya devam etmem için beni yüreklendirdi. Üzerimde çıplaklığımı örten tek bir gömlek kaldığını görünce kızardım, çabucak yatağa girip yorganın altına gizlendim. Phoebe güldü, az sonra o da yanımda yerini almıştı. Kendi kuşku uyandıran hesabına göre yirmi beş yaşındaydı oysa görünüşe bakılırsa en azından bir on yılı atlamıştı. Yıllardır verdiği hizmetin ve sıcak suların vücudunda yapmış olması gereken tahribatı da hesaba katmalıydı. Zaten Phoebe onun mesleğindekilerin yakınlık görmek yerine yakınlık gösterme dönemine çok hazırlıksız yakalanmıştı. Şehvet uyandıracak herhangi bir olanağı asla kaçırmayan, hanımımın bu eşi bulunmaz vekili yanıma uzanır uzanmaz dönüp bana sarıldı ve arzuyla öptü. Bu benim için yeniydi ve tuhaftı ama davranışını yalın bir sevecenliğe yorup bilebildiğim kadarıyla Londra adetlerinde bir sevgi anlatımı olabileceğini düşünerek ondan aşağı kalmamak için sarılışına ve öpüşüne kusursuz bir saflığın tüm coşkusuyla yanıt ver​d im. Böylece cesaretlenen Phoebe'nin elleri son derece özgür davranmaya, beni şaşırtan ya da ürküten dokunuşlar, sıkmalar ve bastırmalarla tüm gövdemin üzerinde dolanmaya başladı. Bu saldırının arasına serpiştirdiği gurur okşayıcı iltifatlar ona izin vermemde oldukça etkili oldu. Hiçbir kötülüğü tanımadığım için hiçbir kötülükten de korkmuyordum. Böylece Phoebe'nin bana dilediğini yapmasına izin verdim, onun serbestliği bende tuhaf ve o ana dek tadılmamış bir zevkten başka bir duygu uyandırmıyordu. Parlak bir alev gibi tüm vücudumu yalayıp buzları eriten ellerinin dokunuşlarına tüm yüreğimle açıktım. Sert, sıkı, dik iki tepecikten oluşan göğüslerim Phoebe'nin ellerini bir süre oyalayıp eğlendirdi. Henüz birkaç ay önce filizlenip o hoş tepeciği donatan ve en derin duyumların, o ana dek en duyumsanmamış saflığın merkezi üzerinde yer almaya başlayan ipeksi yumuşaklığı hissedinceye dek pürüzsüz patikadan aşağılara kadar kaydı. Parmakları doğanın hem süs, hem de yarar diye sunduğu yosunla oynuyor, büküyor, düzeltiyordu. Ama artık bu dış bölgelerle yetinmeyip asıl noktaya yönelmeye başlıyordu, en can alıcı yere girmek için parmağını usulca yaklaştırdı, çekti ve sertçe zorladı. Bunu yaparken beni öyle bir rahatlatıp, yanlış bir şey olmadığına öyle bir inandırmıştı ki aksi takdirde yataktan fırlayıp, hemen yardım isteyebilirdim. Dokunuşları bütün damarlarımda dolaşan ama yine de vücudumun merkezinde şiddetle odaklanan yeni bir ateş yakmıştı. Hayatımda ilk kez yabancı eller bana dokunuyor, sıkıyor, bastırıyordu. Canımın yandığını belirtinceye ve henüz açılmamış geçidin darlığı onun daha derinlere inmesini engelleyinceye dek eylemlerini sürdürdü. Bu arada gövdemin kasılışı, gerinmelerim, iç çekişlerim, kesilen soluğum, hepsi o deneyimli ustanın bu girişimlerinden rahatsızlık duymaktan çok zevk aldığımı anlamasına yetiyordu. Ah, sen ne kadar büyüleyici bir yaratıksın. Seni kadın yapacak erkek ne kadar şanslı. Keşke senin hatırına erkek olsaydım, gibi sözleri bu ha​reketlerini yumuşatıyordu. Bense karmakarışık olmuş, kendimden geçmiştim, yeni duygular benim için çok fazlaydı. Alevlenen ve dehşete düşen halim beni hayatın tüm acı gerçeklerinden yoksun eden bir fırtınaya savurmuştu. Bir anda gözlerimden zevk yaşları boşandı ve her yanımı kavuran alevi az da olsa söndürdü. Deneyimli ve aşk sanatı üzerine iyi eğitim almış olan Phoebe zevkin her biçimini, her aracını biliyordu. Görünüşe göre genç kızların hazırlık aşamasında uygulamalı olarak bulunmaktan müthiş bir keyif alıyordu. Erkeklerden nefret ettiği ya da lezbiyen olduğu için değildi ama fırsatını yakaladığında arzuları alışılmış şekilde doyurmanın getirdiği tokluk ve belki de gizli bir eğilimle cinsiyet ayrımı yapmaksızın bulabildiği her yerde zevkleri sonuna dek yaşamayı tercih ediyordu. Böylece dokunuşlarıyla beni hedefi için yeterince tahrik ettiğinden iyice emin olunca yatak örtülerini usulca aşağı çekti, geceliğim boynuma kadar sıyrılmıştı, çırılçıplak yatıyordum ve karşı koyacak gücüm kalmamıştı. Gittikçe kızaran yanaklarım bile erdemden çok arzuyu yansıtıyordu. Yanımızda yanıp duran mum ise (elbette kasıtlı bırakılmıştı) tüm gövdemi aydınlatıyordu. Hayır. dedi Phoebe. Tüm bu hazineleri benden gizlemeyi aklına bile getirme tatlı kız. Gözlerim de ellerim kadar tadını çıkarmalı. Tomurcuklanan bu göğüsleri bakışlarımla yemeliyim. İzin ver öpeyim onları. Bırak bir kez daha öpeyim. Ne kadar da sert, pürüzsüz ve beyazsın. Nasıl da ince biçimlenmiş ve bu nefis yer. Ah, bırak da şu küçük, tatlı, körpe aralığı göreyim. Yoo, bu çok fazla, dayanamayacağım. Ben... Ben.... O anda elimi aldı ve kendinden geçmiş bir halde kolayca tahmin edebileceğiniz yere götürdü. Ama aynı şeyin yapısında ne kadar da fark vardı. Sık, kıvrım kıvrım, çalı gibi yayılmış hali olgun ve tamamlanmış bir kadının belirtisiydi. Elime kılavuzluk ettiği boşluk beni kolayca kabul etti ve parmaklarımı hisseder, hissetmez hareket ettirmeye başladı. Bu öyle hızlı bir sürtünmeydi ki elimi hemen çekiverdim. Phoebe ise daha bir sakinleşmişti. Bir, iki iç çekiş ve yürekten kopan ah'lar ruhunu dudaklarından dışarı solurcasına dudaklarıma kondurduğu öpücüğün ardından kesildi. Yorganı yeniden üzerimize örttü. Bunda nasıl bir zevk bulduğunu bilemiyordum ama bildiğim tek şey, yakıcı doğanın ilk kıvılcımlarını, kirlenişin ilk anlamını o gece yakaladığımdı ve de kadınların yakınlığının da karşı cinsin tüm baştan çıkartmaları kadar öldürücü olduğunu fark etmiştim. Phoebe, sakinleşince erdemli hanımımın benim için yaptığı planların tüm ayrıntılarını öğrenmek üzere kurnazca ağzımı aradı. Tamamen içten pazarlıksız yapımdan kaynaklanan saf cevaplarım sayesinde sıcak doğama, uysallığıma, cahilliğime güvenerek düşlenebilecek her başarıyı kendi, kendine vaat etmemesi için hiçbir neden yoktu. Yeteri kadar uzun bir konuşmadan sonra yatak arkadaşım beni dinlenmeye bıraktı, bana yaşatılan bu şiddetli duyguların ardından katıksız bir yorgunlukla uyuya kaldım. İçimden taşan duygular beni, bilinçaltımın yardımıyla uyanıkken yaşanan gerçek sevişmelerden hiç de aşağı olmayan o zevk verici düşlerden biriyle rahatlattı. Sabah on dolaylarında son derece neşeli ve zinde uyandım. Phoebe benden önce kalkmıştı. Dün geceki yatak sahnesinin en ufak bir izini bile taşımayan yüzüne bakakaldığımı görünce, içine düştüğüm şaşkınlığı daha fazla artırmamaya çalışarak en sevecen haliyle nasıl olduğumu, iyi uyuyup uyumadığımı, kahvaltıya hazır olup olmadığımı sordu. Eğer dilerse kalkıp bana vermeyi istediği herhangi bir işi yapmaya başlayacağımı söyledim ona. Gülümsedi. O sırada hizmetçi kahvaltıyı getirdi ve tam ben giysilerimi üzerime geçirmiştim ki hanımım endamıyla salına, salına odaya girdi. Geç kalktığım için azarlanmasam bile en azından iğneleneceğimi beklerken saf ve taze görünüşüm üzerine ettiği iltifatlarla hoş bir yanılgıya uğradım. Ben onun için seçkin bir güzellik goncasıydım, tüm o kibar beyler bana hayran olacaklardı. Bana inanın ki, tüm bunlara verdiğim yanıtlar yetiştirilişimin yüzünü kara çıkarmamıştı. Tepkilerim onların dilediğince basit ve budalacaydı, kuşkusuz bu onları beni eğitim ve deneyimle aydınlanmış bulmaktan çok daha hoşnut kılıyordu. Kahvaltı ettik. Çay takımları henüz kaldırılmıştı ki içeri iki bohça çamaşır ve giysi getirdiler. Yani böylece onların deyimiyle beni tamamen ‘donatmak' için gerekli her şey hazırdı. Simlerle çiçeklenmiş beyaz, parlak bir ipekli, Brüksel dantelli bir kep, şeritli ayakkabılar ve Bayan Brown'un gayretli çalışkanlığıyla bu önemli gün için acilen bulup, buluşturulan buna benzer elden düşme süslü, püslü giysilerle küçük yüreğimin sevinçten uçması kolayca sağlandı. Evde daha şimdiden, güzelliğimi sınayacak bir müşteri hazırda bekliyordu. Adam yalnızca edineceği mülkü önceden görmekte diretmemiş, beğenmesi halinde derhal ona teslim edilmem için de gerekli teklifi yapmıştı. Çok akıllıca bir neden ileri sürmüştü, bulunduğum yer bekâret gibi çabuk bozulabilecek bir malın güvenle saklanması için fazlaca tehlikeliydi. Sunulacağım Pazar için beni giydirip kuşatma işi Phoebe'ye bırakılmıştı, giysilerimle kendimi bir an önce aynada görme sabırsızlığım dışında her şeyin eksiksiz yerine getirilmesi için iyi değil, mükemmel bir çaba harcadı Phoebe. İş bitip de aynanın karşısına geçince kendimdeki değişiklikten duyduğum çocukça neşeyi gizlemeyecek kadar yalın ve yapmacıksızdım. Aslında bu değişiklik hiç de iyi olmamıştı köylü giysilerimin derli toplu, sade rahatlığı içinde, yabancılığımı gizleye-mediğim bu süslü kıyafetler içinde olduğumdan çok daha güzel görünüyor olmalıydım. Yine de Phoebe'nin iltifatları vücudum hakkında içten içe duyduğum beğeni duygularımı desteklemişti. Abartmadan söylüyorum, bana duyulacak bir beğeniyi haklı çıkarmaya yeterli bir vücuda sahiptim. Burada abartılmamış bir resmimi çizmek yersiz kaçmaz sanırım. Uzun boyluydum ama yine de yaşıma göre çok uzun sayılmazdı. Daha önce de belirttiğim gibi on beşime henüz girmiştim. Vücudum kusursuz dikliğini, ince belini, hafifliğini ve serbestliğini diğer kadınlarda olduğu gibi korselere borçlu değildi. Kendinden dalgalı, omuzlarıma dökülen ipek gibi saçlarım parlak koyu kestane rengiydi ve pürüzsüz bir cildin beyazlığını daha da vurguluyordu. Yuvarlağa kaçan oval yüzüm fazlaca pembe, ama çizgileri zayıf ve inceydi, çenemdeki çu-kursa ters bir etki yaratmıyordu. Gözlerim koyu siyahtı, parıltılı değil de daha çok süzgündü, yalnız bazı durumlarda anında alev aldığı söylenirdi. Özenle koruduğum dişlerim küçük, düzgün ve beyazdı. Yuvarlak, dik göğüslerim umut vaat ediyordu. Kısacası evrensel güzellik arayışının en belli başlı özelliklerini taşıyordum ya da en azından erkeklerin, hiç değilse benim tanıdıklarımın hepsinin kararları olumlu yöndeydi. Hemcinslerim de, güzellikte onları açıkça geçtiğim için beni kıskançlıkla gözden düşürmeye çalışıyorlardı. Kabul ediyorum, bu çok ağır bir övgü ama böyle ender zevk ve şansı borçlu olduğum bir görünüşe şükran duymalıydım. Yapmacık bir alçak gönüllülükle böyle değerli armağanlardan söz etmekten kendimi alıkoyamazdım. Giyinmiştim ve tüm bu cıvıl, cıvıl giysilerin, kurbanı sunmak için süslemekten öte bir şey olmadığı aklımın ucundan bile geçmiyordu. Her şeyi safça sevimli, tatlı Bayan Brown'un dostluk ve nezaketine bağlıyordum. Bu arada hanımım paramı güven altına alma bahanesiyle, yolculuk masraflarından geriye kalan, benim koca bir hazine gibi gördüğüm bir damlacık servetime gözünü bile kırpmadan el koymuştu. En büyük pay yeni kıyafetime ait olduğu için kendime fazla hayranlık duymaksızın ayna karşısında geçirdiğim kısa bir süre sonra aşağı salona çağrıldım. Yaşlı hanımım beni selamladı, yeni giysilerimi güle güle giymemi diledi, üzerime çok güzel uyduğunu söylemeye de utanmadı. Zaten, sözlerine kanmayacak kadar akıllı göründüğüm hiçbir nokta yoktu. Sonra da beni kendi uydurması olan kuzenlerinden bir başkasıyla tanıştırdı. Odaya girip de hafif bir reverans yaptığımda ayağa fırlayıp beni selamlayan ve ona öpmesi için yalnızca yanağımı uzatmamdan ötürü biraz gücenen yaşlıca bir beyefendiyi selamlamamı istedi. Adam bu hatayı, derhal düzeltti. Görünüşü yüzünden kendisine teşekkür etmeyi asla istemeyeceğim bir şevkle dudaklarını benimkilere yapıştırdı. Bence bu adamdan daha ürkütücü, daha iğrenç bir şey olamazdı dünyada çirkin ve nahoş sözcükleri hakkında bir şey söyleyebilmek için kelimeler yetersiz kalırdı. Altmışını geçmiş, kısa boylu, hastalıklı, sapsarı ölü gibi yüzlü, boğuluyormuş gibi bakan kocaman patlak gözlü bir adam canlandırın gözünüzde. Önde iki kazma dişle çıkık bir ağız, mosmor dudaklar, lağım kokan bir nefes. Sırıtışında bir tehlikeli olmasa bile kesinlikle korkunç görünen garip bir ürkütücülük vardı. Böyle bir insan müsveddesi de olsa yine de arzulanmak, memnun edilmek için doğduğunu, hiçbir kadının kendisini reddedemeyeceğini düşünecek kadar kördü. Bu düşüncenin etkisiyle onunla sevişiyormuş görüntüsü verebilecek biçarelere para saçıyor, uyandırdığı dehşeti gizleyecek yapmacıklık ya da bazen gaddarca davranıyordu. Güçlerinin iflas etmiş oluşu ancak iktidarsızlıkla açıklanabilirdi ve bu durum onu hep bir öfke nöbetine itiyordu. Sonra da anlık arzularını doyurduğu masum kızlardan bu halinin acısını çıkarıyordu. Kendisine uzun zamandır bu yolla kurban sağlayan hanımım bu kez ilk deneyimim olmasını hiç umursamadan beni seçmişti. Beni onun önünde durdurdu, kendi etrafımda döndürdü, eşarbımı çözüp daha yeni, yeni dolmaya başlayan göğüslerimin yükselişine, inişine, biçimine ve beyazlığına dikkat çekti. Sonra beni yürüttü ve el değmemiş güzelliğimin pazarlığını yapmaya başladı. Kısacası üçkâğıtçılığın hiçbir püf noktasını es geçmedi. Adamsa tüm bunlara beğeni dolu kibar baş sallamalarla yanıt veriyor ve yiyecekmiş gibi bakıyordu. Arada bir göz ucuyla ona bakıyor, arzudan alev alev yanan gözleriyle karşılaştıkça katıksız bir dehşet ve korkuyla başımı çeviriyordum. Kuşkusuz o bunu genç kız utangaçlığına ya da en azından naza bağlıyordu. Her nasılsa kısa süre sonra odadan çıkmama izin verildi. Beni hiç yalnız bırakmayıp sürekli kuyruğumda dolanan Phoebe tarafından yeniden odama götürüldüm. Burada, az önce yaşadığım sahnenin bir benzerini yaşayan herkesin aklına takılacak soruları düşünmeye zamanım vardı fakat itiraf etmek gerekirse, aşılmaz aptallığım ya da daha doğrusu şaşılası saflığım öylesine büyüktü ki Bayan Brown'un tasarıları karşısında hala gözüm açılmamıştı. Tersine her fırsatta o aile sandığım insanlara duyduğum minneti her fırsatta dile ge-tiriyordum Phoebe, böyle kibar bir beyefendiden koca niyetine hoşlanıp, hoşlanmayacağımı sorarak bu canavara olan korkumun daha da çoğalmasına neden oldu. Ona çok içten bir yanıt verdim. Koca bulmak konusunda hiçbir fikrim yoktu ama eğer birini seçmem gerekseydi kendi düzeyimde biri olurdu, elbette. O alçağın ucube görüntüsü bende, tüm kibar beyefendilerden soğutan ve bu sınıftan olanların hepsinin onunla aynı olması gerekirmiş gibi düşündürerek kafamı karıştıran büyük bir nefrete neden olmuştu. Ancak Phoebe öyle kolay pes etmezdi, bu konuksever eve alınmamdaki amaçlar için beni yatıştırıp, yumuşatma çabalarını sürdürdü. Genel olarak seks hakkında konuşurken de benden onay alması için bir neden yoktu çünkü zaten bu onayı kolayca verebileceğimi gösteren çok şey vardı tavırlarımda. Phoebe o korkunç kuzene duyduğum sarsılmaz nefretin onların pazarlığının ve benim satılmamın yerine getirilmesine karşı öyle kolay, kolay ortadan kal​d ırılamayacak bir duvar olacağını fark edecek ka​d ar deneyimliydi. Bu arada Brown Ana o sarhoş, yaşlı keçiyle anlaşmaya varmıştı. Sonradan öğrendiğime göre bana her istediğini yapma hakkı için elli gine, kızlığım üzerinde kazanacağı zaferle arzularının tamamen doyurulma hakkı içinse ekstradan yüz gine anlaşma onaylanmıştı. Bana gelince tümüyle onun eli açıklığı ve beğenisinin insafına bırakılmıştım. Bana sahip olmak için öyle bir can atıyordu ki, bu adaletsiz sözleşme ayarlanır ayarlanmaz benimle çay içme fırsatının hazırlanması için diretti. Bu sürede yalnız bırakılacaktık. Patroniçenin bu tür bir saldırı için yeterince hazırlanıp olgunlaşmadığım yolundaki itirazlarını da duymazlıktan geliyordu. Daha çok toydum, evcilleşmemiştim, eve geleli yirmi dört saat anca olmuştu. Sabırsızlık şehvetin kardeşidir ve başka türlü düşünmeye karşı onu gizleyen kendini beğenmişliği de bu gibi durumlarda kızların tüm erteleme önerilerini geri çevirmesine yol açar. Böylece benden habersiz bir şekilde korkunç girişimin tarihi o gece olarak be​lirlendi. Akşam yemeğinde Bayan Brown ve Phoebe, harika kuzenleri için düzdükleri övgüleri ve ‘aşkıyla onurlandıracağı kadına ne mutlu' yolunda abartmaları azıtmaktan başka bir şey yapmadılar. Yani beni onların sözlerine inanmam konusunda ikna etmeye çalıştılar ve beyefendinin bana ilk görüşte derinden vurulduğu masalını yutmamı sağladılar. İyi bir kız olup kısmetimi engellemezsem o iyi yürekli kuzen beni zengin edecekti, onun onuruna sonuna dek güvenmeliydim ve gezmeye gitmek için de bir arabam olacaktı. O günlerdeki ben kadar aptal ve dünyadan habersiz bir kızın aklını başından almaya yetecek tüm zırvaları hayretle dinleyip, inanıyordum. Neyse ki nefretim onu ilk gördüğüm andan itibaren o kadar derine kök salmıştı ki yüreğim duyularımı maskelemek için rol yapmadı ve bu işi kolayca başarabileceğim konusunda onlara en ufak bir umut vermedim. Bardaklar birbiri ardına gidip, geliyor, her türlü ikram sağlanıyordu. Sanırım amaçları doğuştan cana yakınlığımı, eli kulağında bekleyen saldırı için daha da iyi hazırlamaktı. Böylece beni uzun süre masada tuttular. Akşam altı civarında odama çekildikten ve çay servisi ha​zırlandıktan sonra saygıdeğer hanımım, kendine özgü sırıtışı ve kusma isteği uyandıran varlığıyla daha ilk bakışta doğurduğu tüm nefrete saplandığım o şehvet delisi canavarla içeri girdi. Adam geçip karşıma oturdu ve sonsuz bir acı ve şaşkınlık veren tavrıyla çay boyunca beni istekle süzüp, durdu. Gösterdiğim tüm açık tepkilerimi ise sıkılganlığa ve kur yapılmasına alışkın olmayı​şıma bağlıyordu. Çay sona erdi, yardımsever yaşlı bayan acil bir iş bahanesiyle (ki bu doğruydu aslında) dışarı çıkmak için izin istedi. Dönünceye dek eğlenmemizi arzuladığını söyledi. Sonra da Lütfen, efendim, bu tatlı çocukcağıza çok iyi, çok yumuşak davranın, diyerek çıkıp gitti. Bense ağzım bir karış açık bakakalmıştım, gidişi öyle aniydi ki itiraz bile edemedim. Artık yalnızdık, bunu düşününce ani bir titreme nöbetine tutuldum. Ne için ve neden korkmam gerektiğini tam bilmesem de, öyle korkmuştum ki ateşin başındaki kanepeye kıpırtısız, taş kesilmiş, cansız, ruhsuz, nasıl davranmam gerektiğini bilmez bir halde çöküverdim. Ancak bu sersemliğimin sürmesine fazla izin verilmedi. Canavar hemen yanıma gelip kanepeye yerleşti, daha fazla törene gerek duymaksızın kollarını boynuma dolayıverdi ve beni sertçe kendine çekti. Kurtulma çabalarıma karşın, o vebalı öpücüklerini kabul etmek zorunda kaldım. Neredeyse baygın durumda karşı koymadan durduğumu görünce eşarbımı yırtarcasına çıkardı ve orada olanları elleriyle incelemeye başladı. Olanlara kaskatı bir şokla katlanıyordum, konuşmaya ya da bağırmaya cesaretim yoktu. Beni kanepeye yatırmaya çalışıp elini çıplak baldırlarımda hissedinceye, çaprazlama kilitlediğim bacaklarımı açmaya çabaladığını anlayıncaya dek, bekledim. İşte o benim uysal boyun eğişten kurtulduğum çok önemli bir andı ve yaşlı yaratığın hiç ummadığı anda sıçrayıp, kollarından sıyrıldım. Ayaklarının dibine çöktüm ve en dokunaklı sesimle kaba davranmaması, beni incitmemesi için ona yalvardım. Seni incitmek mi, canım. dedi. Seni incitmek niyetinde değilim. Hanımın seni sevdiğimi söylemedi mi sana. Cömert davranacağımı da, söylemedi mi. Söyledi efendim, dedim. Ama ben sizi sevemem, gerçekten, yapamam... Yalvarırım bırakın beni eğer beni bırakıp gederseniz emin olun sizi çok daha fazla seveceğim. Oysa ben bir duvarla konuşuyordum çünkü ya benim gözyaşlarım, hareketlerim, giysimin dağınıklığı ona yeni fanteziler sunuyordu ya da artık dizginleyemeyeceği arzuların egemenliği altındaydı. Şehvet ve öfkeyle köpürüp, gürleyerek yeniden saldırıp beni yakaladı, kanepeye yatırıp sabit tutmaya çalıştı. Uzatıp eteğimi kafama dek kaldıracak, inatla kilitli tuttuğum bacaklarımı açığa çıkaracak kadar da başarılı oldu fakat ana yola egemen olmak için uygun konumda durmalarını sağlayamadı. Hem yeleğinin, hem de pantolonunun düğmeleri çözülmüştü, öfke içinde çırpınıyordu ve benimse yatarken hissettiğim tek şey yalnızca gövdesinin üzerimdeki ağırlığıydı. O sırada birdenbire durdu ve nefes nefese, yorgunluktan ölmüş bir halde küfrederek ayağa kalktı. Savunmalarım sırasında ona bağırdığım yaşlı ve çirkin. sözlerini tekrar ederek bana küfrediyor​d u. Sonradan anladığıma göre bu vahşi adam üzerime saldırdığı sırada sabırsızlığıyla şehvetin kızgın-lığıyla doruğa ulaşmış ve sonuna dek götürmeye gücü olmadığından bacaklarımın ve giysilerimin üzerine boşalmıştı. Bittiğinde, hoşnutsuz bir sesle ayağa kalkmamı buyurdu ve bir daha beni görmek istemediğini söyledi. Yaşlı fahişe dolandıracak başka bir ahmak arayabilirdi. Bir daha Londra'ya düşmüş taşralının sahte iffet numarasına asla kanmayacaktı. Bekâretimi köyde bir kazmayla yitirdiğimi, şehre de kaymağı alınmış sütümden kurtulmak için geldiğimi düşünüyordu. İşte böyle bir hakaret yağmuru yağıyordu üzerime. Bense tüm bunları, hiçbir sevdalı kadının aşk ilanlarını dinleyemeye-ceği kadar büyük bir memnunlukla dinliyordum. Ona karşı eksiksiz nefret ve düşmanlığıma yenileri eklenmiyordu, bu hakaretlere o iğrenç sarılışların yinelenmeyeceği garantisi olarak bakıyordum yalnızca. Bayan Brown'ın amacı apaçık ortaya çıktığı halde bu gerçeği kendime itiraf edecek ne yüreğim, ne de gücüm kalmamıştı. O cadıya duyduğum güven değişmiyordu hem gövdemi, hem de ruhumu tamamen onun hizmetçisi olarak görüyordum. Belki de hakkındaki iyi görüşlerimi sürdürerek kendimi aldatmayı ya da kapı dışarı edilip sokaklarda beş parasız, kimsesiz açlığa ter-kedilmeden önce bana yapabileceği en büyük kötülüğü beklemeyi tercih ediyordum. Budalalığımın asıl nedeni işte bu bilinçaltıma yerleşmiş büyük korkulardı. Bu düşünce karmaşası içinde gözlerim yaşlarla dopdolu, boynum hala çıplak, kepim boğuşma sırasında düşmüş, saçlarım tahmin edebileceğiniz gibi darmadağın, dalgın dalgın ateşin başında otururken beni izleyen o yaşlı alçağın iştahı yeniden kabarmaya başlamıştı. Gözünün önündeki gençlik ve tazelik bana karşı koymasını güçleşti​riyordu. Kısa bir suskunluktan sonra, büyük bir güçle yumuşattığı sesiyle hanımım dönmeden kavgayı kesip her şeyin düzelmesini sağlayıp, sağlayamayacağımı sordu. Bana karşı duygularını yeniden canlandıracaktı. Bu konuşmalar sırasında yeniden beni öpüp göğüslerime dokunmaya başlamıştı. Ama artık sonsuz nefretim, korkularım, öfkem, benden beklenilmeyecek bir güce sahip olmamı sağlıyordu, elinden kurtulup zile koştum ve o daha ne olduğunu anlayamadan şiddetle çaldım. Hizmetçi neler olduğunu, beyefendinin bir şey isteyip istemediğini anlamak için yukarı fırladı ve o alçak daha ileri gidemeden odaya daldı. Darmadağın saçlarımla boylu boyunca yerde yattığımı, burnumdan kan fışkırdığını, iğrenç zaliminse, tüm çığlıklarımdan ve ıstırabımdan etkilenmeksi-zin vahşi emelini gerçekleştirmek için hala ısrarlı olduğunu görünce şaşkına döndü. Martha bu tür muamelelere karşı ne kadar hazırlıklı, ne derece katılaşmış olursa, olsun bu sahneyi etkilenmeden izlemesi için tüm kadınlığının yüreğinden sökülüp alınmış olması gerekirdi. Benim tarafımı tuttu ve beyefendiye kendime gelmem için aşağı inip beni yalnız bırakmasını önerdi, çabucak düzeleceğimi de belirtti. Dışarı çıkmış olan Bayan Brown ve Phoebe'in döndüklerinde her şeyin kendisini memnun edecek şekilde gelişmesi için emirlerini yerine getireceklerini de ekledi. Zavallı narin yavrucağa biraz sabır göstermekle bir şey yitirmeyeceğini, belirtti. Bu gibi şeylere ne diyeceğini bilemiyordu ama hanımım eve gelinceye dek yanımda kalması gerektiğini anlatmaya çalıştı. Kızcağız kararlı bir tavırla bunları söylerken canavar da burada kalmasıyla işlerin düzelmeyeceğini kavramaya başlamıştı. Şapkasını aldı, kaşlarını yaşlı bir maymun gibi çatarak mı-rıldana, mırıldana çıkıp gitti. Ben de onun katlanılmaz varlığının yarattığı dehşetten kurtuldum. O gider gitmez Martha sevecen bir tavırla elinden gelen yardımı yapacağını söyledi, birkaç damla ilaç içirip sonra da yatağa yatırmak istedi fakat ben sonuncu öneriye kuvvetle karşı çıktım.O canavarın geri gelip bu uygun durumdan ya​ralanacağından korkuyordum. Ama Martha gece bir daha rahatsız edilmeyeceğime ilişkin epey bir güvence ve ikna sonucu yatmaya razı etti, beni. Aslında boğuşma sırasında o kadar yorgun düşmüş, korkunç endişelerimle öyle yılmış, dehşete kapılmıştım ki ne ayakta duracak ne de meraklı Martha'nın beni sıkıştırıp kafamı karıştırdığı sorularına yanıt verecek gücüm kalmamıştı. Kaderim tüm acımasızlığıyla işe koyulmuştu. Bayan Brown'ı göreceğim diye ödüm kopuyordu sanki ben cani, o ise kurbanmış gibi geliyordu. Yaptığım savunmada ne erdemin, ne de ilkelerin en ufak bir rol oynamadığı sadece duyarlı masumiyetin ilk vahşi ve korkunç saldırganına karşı duyduğum özel nefretin etken olduğu fark edilince evdeki tansiyon biraz daha düşmüş gibiydi. Bayan Brown'ın eve dönüşüne dek geçen zamanı kolayca tahmin edebileceğiniz korku ve ça​resizlik çalkantıları içinde geçirdim. Gece on bir civarı iki hanımefendi eve döndü ve aşağı koşup onlara kapıyı açan Martha'dan az da olsa olumlu bir rapor aldılar. Bay Crofts, (o saldırganın adı buydu) Bayan Brown'ın dönüşü için sabrı tükeninceye dek beklemiş sonra da çekip gitmişti. Kadınlar fırtına gibi yukarı çıktı solgun ve kan içindeki yüzümü gerçek bir yıkılmışlığın tüm belirtileri içinde görünce, beni avutup yeniden canlandırmaya çalıştılar. Beni azarlamadıkları halde yine de korkmuştum.Bayan Brown çekilince Phoebe hemen yatağa yanıma geldi. Yarı benden kopardığı yanıtlarla, yarı elle tatmin yolunu uygulayarak incinmekten çok korkmuş olduğumu kısa zamanda anladı. Bunun üzerine, uykusu da geldiği için söylev ve talimatlarını ertesi sabaha saklayıp yanımdan ayrıldı. Gecenin büyük kısmında oraya, buraya dönüp durduktan olayları en yanlış biçimde algılayıp tartarak kendime işkence ettikten sonra ağır bir yorgunlukla bir çeşit sayıklamalı uykuya daldım. Sabah uyandığımda şiddetli ateşim vardı. Bu alçağın bana ölümden de beter gelen saldırılarından en azından bir süre için kurtulup rahat bir soluk almama son derece yararlı oldu bu durum. Hastalığım sırasında herkes benimle yakından ilgilendi. Patroniçenin yaptığı anlaşmayı yerine getirebilmem ya da daha başka denemelere katlanabilmem için sağlığıma kavuşturulmam gerekiyordu. İyileşmeme yardım etmekte gösterdikleri özen, minnettar yapımda öyle bir etki yarattı ki, aslında felaketimi hazırlayanlara karşı kendimi borçlu hissetmeye başladım. Hepsinden öte, adını duyduğumda bile çok derinden sarsıldığımı fark edince, hastalığıma neden olan o vahşi ırz düşmanını benden uzak tuttukları için kendimi onlara borçlu hissediyordum. Gençler kolay iyileştiğinden benimde ateşimin şiddetini azaltmak için bir-iki gün yeterli olmuştu. Ama tam anlamıyla iyileşip yaşamla yeniden barışmamda en önemli etken, tüccar Bay Crofts'ın kırk bin poundluk kaçak ticaret gerçekleştirdiği ihbarı üzerine Kral'ın emriyle tutuklandığını bildiren haberdi. Durumu o kadar umutsuzdu ki, hakkımdaki fantezilerini istese bile yerine getirecek gücü kalmamıştı çünkü hemen hapse tıkıl-mıştı ve çabuk da çıkacağı yoktu. Ondan elli paund avans almış olan Bayan Brown'ın bu kadarıyla yetinmesi gerekecekti çünkü kalan yüz paundu alma şansı yoktu ve umutlarını da yitirmişti. Crofts'a gösterdiğim tepkiye daha olumlu bir gözle bakmaya başladı. Yapımın bütünüyle uysal olduğunu gözlediklerinden, sürüdeki tüm kızlara beni ziyaret etme izni verildi ve konuşmalarını kendimi tamamen Bayan Brown'ın ellerine teslim etmem yönünde yapmaları kulaklarına çıtlatıldı. Böylece odama bırakıldılar. Bu havai yaratıkların zamanlarını tükettikleri tüm o oynak ve düşüncesizce neşe yalnızca güzel yanını gördüğüm bir yaşama imrenmemi sağlıyordu. O kadar ki onların arasında yer almak bende bir tutku haline gelmişti ve kabul töreninden geçmek için sağlığımı yeniden kazanmaktan başka bir şey istemi​y ordum. Evdeki tüm sohbetler, hiçbir eğitim içermeyen sadece saflığımı bozma amacı güdüyordu. Öte yandan, benim yaşımda kolayca tutuşuveren haz garip bir biçimde içime işliyor, bilgiyle değil de alışkanlıkla edindiğim ahlak anlayışı güneşin sıcağında buharlaşan çiy tanesi gibi eriyip gitmeye başlıyordu. Koşullar yüzünden ahlakımın bozulduğunu söylemek de gereksiz açlıktan ölmek üzere kapı dışarı edilmekten deli gibi korkuyordum. Kısa sürede epey iyileşmiştim belirli saatlerde evde dolanma iznim vardı ama Bath'dan Lord B'nin gelişine dek biriyle beraber olmam titizlikle önleniyordu. Bayan Brown, lordun bu gibi durumlardaki cömertliğine dayanarak, değerli mücevherimin hakkını ona önermişti. Kendilerinin on beş gün içinde şehre gelmesi bekleniyordu. Bayan Brown da o zamana dek güzellik ve tazeliğimi koruyacağıma ve kendisine Bay Crofts'la yaptığı anlaşmadan daha iyi bir pazarlık şansı sağlayacağıma karar vermişti. Bu arada, onların deyişiyle öyle ıslah olmuş, ıslıklarıyla o kadar evcilleşmiştim ki kafesimin kapısı açılsa bile bir yerlere uçacağımı düşünemiyor, olduğum yerde kalıyordum. Durumumdan en ufak bir pişmanlık duyduğum da yoktu. Sessiz, sakin Bayan Brown'ın beni ilgilendiren herhangi bir emrini bekliyordum. Hanımımsa hem kendisi, hem de yardımcılarının kaderim hakkında ninni söyleyip beni iyice uyutmaları için gerektiğinde de fazla titiz davranıyordu. Ahlak vaazları kapı dışarı edilmişti. Gözlerimin önüne en canlı renklerle boyanmış zevk dolu bir yaşam, okşayışlar ve vaatler seriliyordu. Kısacası beni büsbütün bağlamak ve gidip dışarılarda bir yerlerden akıllıca öğütler almamı önlemek için hiçbir şey eksik değildi. Zaten ben böyle bir şeyi aklımın ucundan bile geçirmiyordum. O zamana dek saflığımın lekelenmesini yalnızca o evin kızlarına borçluydum. İffetin hiç de saygı görmediği sohbetler, erkeklerle birlikteliklerinin tasvirleri, bende mesleklerinin doğasına ve gizliliğine karşı anlayışlı bir bakış açısı kazandırıyordu. Bu sohbetler ayrıca damarlarımda arzunun sıcakkanını uyandırıyordu fakat hepsinin ötesinde, öğrencisi olduğum yatak arkadaşım Phoebe, hazzın ilk izlerini bana tattırmak için tüm hünerini kullanarak bu konuda beni eğitiyordu. Böyle ilginç keşiflerle ısınmış olan doğam, Phoebe'nin gayet iyi bildiği bir meraka kapılmıştı ve bana bu merakımın neden olduğu sorularıma karşılık, Venüs'ün tüm sırlarını açıklamıştı. Onun tasvirlerinden kavradıklarım daha fazlasını merak etmeme neden oluyordu. Hastalığım tamamen geçtikten sonra bir gün, öğlen on iki dolaylarında Bayan Brown'ın evinin gölge bir odasında, hizmetçinin yataklı kanepesinde dinlenmeye başlayalı daha yarım saat bile olmamışken, odadan yalnız iki sürgülü kapıyla ayrılan yan odadan hışırtılar duydum. Kapı camlarına iki sarı-pembe perde çekilmişti fakat küçük odadaki herhangi birinin yatak odasını bütünüyle görebilmesini engelleyecek kadar kapalı değildi. Derhal usulca emekledim her şeyi saniyesi, saniyesine izleyebildiğim halde kendim görülmeyecek şekilde yerleştim ve bu sırada şaşkın bakışlarım altında yatak odasından içeri muhterem hanımımın girdiğini gördüm. Hem de Herkül gibi uzun boylu, genç bir adam tarafından taşınarak. Yani tüm Londra'da bu tür işlerde en deneyimli kadının seçimi öyle bir adam olmuştu. En ufak bir gürültünün merakımı gidermemi önleyeceği yada Madam'ı odaya getirteceği korkusuyla taş gibi sessiz ve kıpırtısız durmuştum. Fakat her iki tehlikeden de endişelenmeye gerek yoktu. Madam, o an ki büyük derdine kendini o denli kaptırmıştı ki başka herhangi bir şeye ayıracağı dikkati kalmamıştı. Onun o hantal, şişko gövdesinin yatağın ayakucuna çökmesiyle birlikte, benim bu oyunu en ön sıradan izlemem daha da kolaylaşmıştı. Aşığı da onun yanına oturdu. Yalnızca bir, iki söz konuşabilen fakat kocaman mideye sahip biri gibi görünüyordu. Derhal zorunlu hareketlere girişerek kadına birkaç yürekten, şapırtılı öpücük kondurduktan sonra ellerini göğüslerine soktu. Korsesinden çıkarttığı göğüsler, bu hapis yaşamını küçümsercesine kendilerini salıverip, göbek hizasına dek sarktılar. Gözlerim ne daha muazzamını, ne de daha çirkinini daha önce görmemişti. Pör-sümüş, yumuşak ve birbirine bitişik haldeydiler. Yine de bu kara yağız onları çok itici bir tutkuyla elliyor, eliyle birini kaplamak ya da kavramak için boş yere çabalıyordu. Sanki değermiş gibi onlarla