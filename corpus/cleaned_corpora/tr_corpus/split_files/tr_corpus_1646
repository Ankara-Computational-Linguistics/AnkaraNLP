gün geçmiş olsa faydası yoktur. Bu kaleden yine kıbleye mamur köyler geçip sahralar içinde 6 saat gidip, Serakıb Köyü menzili Haleb toprağında Selmin nahiyesi­ dir. Bir bayır üzerinde 40-50 evli Arap köyüdür. Ve kale gibi eski yapı bir hanı vardır. Oradan kuzeye 1 saat, Selmin kasabasının özellikleri Haleb toprağında paşa hâssıdır, hâkimi voyvodadır. 150 akçe şerif kadılıktır ve nahiyesi (—) köydür. Şehri, bir düz yerde mamur ve şirin kasabadır. Zeytini ve karpuzu Arap ve Acem'de meşhurdur. Suyu yoktur, tüm halkı sarnıçlara muhtaçlardır. 6 mahalledir ve bin toprak örtülü evlerdir. 8 mihraptır, biri cuma­ dır, gerisi mescitlerdir. Ve 70 dükkânı, 2 hanı ve 2 hamamı var­ dır. Ve halkı tamamen Fellahândır ve gayet rençber kavimdir. İnci tanesi gibi buğdayı olur. Ve beyaz ekmeği meşhurdur. Ve, Şeyh Numan ziyareti Orada bir kubbede yatmaktadır. Ora­ dan kıbleye bir saat, Rahat havalı Riha kasabasının özellikleri Bu da Haleb toprağında paşa hâssıdır, hâkimi voyvodadır. 150 akçe ile sadaka olunur şirin kadılıktır ve nahiyesi (—) köy­ dür. Bunun da kethüdayeri ve serdarı yoktur. Şehri bir dağ eteğinde nice yüz âbıhayat akan bağlı, bahçeli, gülistanlı, suyu ve havası hoş, hoş rüzgârlı iç açıcı yerdir. Tanrı hakkı bülbüllerin feryadından insan yeniden hayat bulur. Tamamı 6 mahalle ve 600 toprak örtülü mamur süslü hane­ lerdir. 9 mihraptır, 2 camidir, 1 hamamdır, 2 handır, 70 dükkândır ve 3 bin bağdır. Bütün halkı Tat ve Fellahandır. Mahbûb ve mahbûbesi cihan meşhurudur. Yiyecek ve içeceklerinden, akarsuları hayattır, üzü­ mü ve fıstığı boldur. Riha ziyaretgâhı Evvelâ şehir yakınında Şeyh Ahmed-i Şeybânî, şehrin batı tarafında Şeyh Yusuf, şehrin kuzeyinde Şeyh Kaşif, ona yakın Kırklar Makamı şehrin kıble tarafında bir bayır dibindedir ve şehir içinde Şeyh Mehmed Gazi sırrı aziz ol­ sun himmetleri hazır ola. Oradan batıya 2 saat zeytin bağları içinde gidip, 411 Yekfelun kasabasının özellikleri Haleb toprağında Selmin nahiyesidir. Şehri, bir bayır di­ binde sâfî zeytinlik içinde 250 haneli Fellahan kasabasıdır. Ama eski zamanda gayet mamur şehir imiş. Hâlâ 1 camii, 3 mescidi ve 1 hamamı var, çarşı pazarı yoktur. Oradan batı tarafına zeytin bağları, dağları ve taşları süsle­ miş mamur köyler geçerek 5 saatte, İdlib kasabasının özellikleri Haleb Sancağında bütün vergilerden muaf Köprülü Meh­ med Paşa'nm evkâfıdır. 150 akçe şerif kadılıktır ve nahiyesi (—) köydür. Şehri bir geniş ovada 14 mahalle ve 1.345 toprak örtülü ma­ mur ve süslü hanelerdir. 14 mihraptır, üçü hutbedir ve çarşı için­ de kalabalık cemaate sahip (—) Camii eski tarz toprak örtülü­ dür. 14 adet sabun işliği var, Rum, Arap ve Acem'e buradan nice bin deve yükü sabun gidip bu şehirde hazine hâsıl olur. İdlib sa­ bunu meşhurdur. Halkı Fellahan-ı âktır. Giysileri alaca abâ ve ayaklarına zarbun yani postal giyerler. Gayet rençber kavimdir. Suyu ve havasının hoşluğundan mahbûb ve mahbûbesi çoktur. Ve garip dostlarıdır. Bu şehrin dört tarafında olan ova­ lar tamamen zeytin ormanıdır, insan kaybolur. Adam vardır ki 10-20 bin zeytin ağacı vardır. Burada mütevelli ağada bir gece zevk edip sabahleyin, Hazret-i Şeyh Şûmân ziyareti Şehir içinde bir türbede yat­ maktadır, büyük zattır. Oradan kuzey tarafına zeytin ormanı içinde 4 saat, (—) kasabası Haleb toprağında 150 akçe kadılıktır ve nahi­ yesi (—) köydür. Hâkimi paşa hâssmın subaşısıdır. (—) adet ma­ halle, (—) mihrap ve (—) toprak örtülü hanelerdir. Çarşı içinde kalabalık cemaate malik camii eski tarz toprak örtülüdür. Bir hanı, hamamı ve 20 dükkânları vardır. O kadar mamur değildir, zira İdlib'de adalet olup Köprülü vakfı oldu­ 41 2 ğundan bu şehir halkı genellikle İdlib'e göçüyorlar. Bağ ve bah­ çeleri tamamen zeytinliktir. Şehri bir düz yerde kurulmuştur. Bunun da sabunu meşhur­ dur ve 7 işliktir. Bütün halkı garip kalmakla mahzunlardır. Ne tarafa baksan baykuş yuvası olmuştur. Oradan güneye zeytinlik içinde mamur ve şenlikli köyler ve, Ahmed Beşe Köyü 100 evli Arap köyüdür. Onu da geçip al­ tıncı saatte, Şuur Kalesi'nin özellikleri Haleb toprağında (—) nahiyesidir. Daha önce tehlikeli der­ bent olup haramiler yatağı, amansız küçük bir han idi. 1069 ta­ rihinde Sultan IV. Mehmed Han fermanıyla Köprülü Mehmed Paşa yeni bir kale ve sağlam bir han yaptı ki İstanbul'dan Mısır'a kadar benzeri yoktur. Kalesi bir bayır başında dört köşe taş bina sağlam bir ka­ ledir. Burçlarının bulunduğu zemin yüksektir ve çepçevre bü­ yüklüğü 600 adımdır. Kıbleye bakar bir kapısı var. Dizdarı ve 40 neferi vardır. Kale içinde 100 kadar avlusuz küçük haneler vardır. Bu kalenin önünde bir büyük kale gibi üç kat büyük bir hanı var, dış avlusunda 50 dükkânı, suyu ve havası hoş kubbeleri be­ yaz kireçli 1 hamamı, 100 kadar evi, mütevelli sarayı, 1 camii ve 40 kubbeli imaret, kiler ve mahzenleri var. Pek çok hücreli harem odaları ile inşa olunmuş ayan ve eş­ raf misafirhaneleri ve köşe köşe at ahırları var. Bu binalardan içeri büyük han, başka demir kapılı kale gibi handır, 120 ocaktır. Dört tarafı yan sofalı ve çeşit çeşit başka harem odalı misafirha­ neler, nice bin at, katır deve alır develiği ve ahırları var, içinde in­ san kaybolur. Bu hanın sahra gibi beyaz taş kaldırım ile döşenmiş meyda­ nının tam ortasında nice pâyeler üzerinde üst bir camii altında 10'a 10 bir büyük havuzu var, bütün havyanlar sulanıp musluk­ larından abdest alınır, konuklar ibadet edip hayır sahibine dua ederler. Bu büyük hayrat baştan başa mavi kurşun örtülüdür. Bütün vergilerden muaf yeni bir hayrattır. Bu eserlerin dış kapısı önün­ 413 de 9 göz eski bir köprü vardır, altından Asi Nehri akar, Gülbin dağlarından gelip Antakya'ya yakın Akdeniz'e karışır. Şuur'da tüm konuklara birer sofra çorba, birer ekmek ve birer çıra bütün yü boyunca verilir. Evkaf mütevellisi Halil Ağa'dan ihsanlar ve kale neferlerinden 20 pür-silâh kılavuzlar alıp (—) bağlar yollar aşıp Eski Şuur sağımızda kalıp 5 saatte, Budama Köyü menzili Haleb toprağında (—) (—) (—) kö­ yüdür ve zeamettir. Oradan kıbleye dere, tepe, tehlikeli ve korkulu amansız or­ manlı yerler geçip (—) (—) (—) Latikıye [Lazkiye] şehri yakının­ da Akdeniz'e karışır. Bu mahalde Gülbin dağlarının yüzü batı­ ya, Akdeniz tarafına (—) (—) (—) batı tarafına yaya olup sıkıntı ve zorluklarla yokuş aşağı, İbrahim Edhem hazretleri makamı Bir yuvarlak türbe (—) (—) (—) elleri ve dizleri adı geçen taşa gömüldüğü alâmeti belli­ dir. Gelen gidenlere ziyaretgâh olmuştur. Onu ziyaret edip ora­ dan sağ tarafımızda bir bayır üzerinde, Livana Kalesi Dürziler elinde olmakla ve yolumuzdan sapa olduğundan seyretmedik. Onu geçip yüz bin sıkıntı ile 9 saatte, Behlûliye Köyü Trablusşam Eyaleti'nde Lazkiye Sancağı toprağında bir ba­ yır üzerinde 100 kadar toprak örtülü bağlı, zeytinli ve dut or­ manlığı içinde bir mamur köydür. Ama Allah bizi korusun 2 bin adamdır. Hepsi Nusayri mezhebindedirler ve güneş doğdu­ ğunda gizlice taparlar, halk arasında namaz kılarlar ve kızlarını kendileri nikâh ederler. Gayetle kırmızı, açılmış gül gibi yanaklı mahbûbeleri var ki insanın ağzının suyu iki yerden akar ve gören âşık olup mest olup bakar, bütün kadınları ipek kumaşlara gömülüp âşık arar, gerdanları halhalh, kulakları küpeli ve Kudret eliyle sürmeli ceylân gözlü bâkireler var ki, Görenin aklı gider özge temâşâdır bu mısraı onların hakkındadır. Küçük büyük örtülü değildir. Hepsi güzellik malını, gü­ zellik pazarında dirhemsiz ve dinarsız görülür ve gayet şivekâr 414 işvekârdırlar. Misk kokulu saçlarını kıvrım kıvrım, bölük bölük, örük örük sarkıtıp âşık gönülleri zülüfleri ağıyla avlarlar. Allah bizi korusun, şeytan tuzağıdır. Bu halka kâfir desen o an insanı öldürüp 10 bin guruş ceza verirler. Gayet cesur ve yiğit kavimdir ve hepsi tüfenklidir. Bu kavim dağlık taşlık içinde yerleşik 10 binden fazla Nusayri kavmi imiş. Eğer bunları görmesem yedi iklimde bir şey görmemiştim, ama konuklara çok ikram edip ellerinde olanları hep verip bir şey esirgemezler. Bu menzilde Şuur kuluna izin verip bu kavimden 10 adam yoldaş alıp güneye giderken yol üzerinde bir kubbe içinde Şeyh Tırayra, Edhemî tarikatmdandır. Onu geçince Akdeniz göründü. Oradan yarım saat bir düz sahrada Ayasofya şeklinde bir eski yapı Nısyat Manastırı, gayet mamurdur. Ve 100'den fazla ra­ hipleri ve sevimli mûğpîçeleri vardır. Tüm Frengistan'dan adak­ ları gelir. Onu geçip Behlûliye'den 4 saatte, Lâtikıye [Lazkiye] Kalesi'nin özellikleri Daha önce Hazret-i Ömer halifeliğinde Antakya Kalesi fet­ hinden önce Hâlid ibn Velid ve Esved ibn Miktad bu Lazki­ ye Kalesi'nin İspanya kâfiri elinden kuvvet zoruyla fethetmişti. Küfe hâdiseleri sırasında yine kâfirler işgal ettiler. Devlet (—) Melik Tâhir'e gelince zorla fethedip İslâm beldelerine ekleyerek Muhammedi âyin başladı. Daha sonra (—) tarihinde Yavuz Sultan Selim Mısır fethine giderken Çerkez kavmi çaresiz kalmakla anahtarları Ayas Ağa eliyle Selim Han'a teslim edildi. Trablusşam Eyaleti'nde iltizam ile yönetilir sancakbeyi tahtıdır. Hâss-ı hümâyûnu, alaybeyisi, çeribaşısı, zeamet ve timarı yoktur. Bütün (—) yüz köyleri mîrîdir ve 300 kese hâsıl olur mukataadır. Ama köyleri tüm köyleri dağlarda olmakla beyi 40-50 bay­ rak sekban ve sarıca askeri besler. 150 ve 300 akçe ile ihsan olunur şerif kadılıktır ve nahiyesi (—) köydür. Adaletle senede 20 kese hâsıl olur. Kethüdayeri, serdarı, 4 mezhep müftüsü, nakibüleşrafı ve ayanı eşrafları vardır. 415 Kalesi deniz kıyısında liman ağzında dört köşe bir küçük kaledir. Büyüklüğü 300 adımdır. Dört tarafını deniz döver, hen­ deği yoktur. Ve kuzeye bakan bir demir kapısı var. Kaleden dışarı iskele başına gitmek için 15 göz kârgir yapı uzun bir köprü ile geçilir. Gerçi büyük kale değildir, ancak li­ manı korumaya gayet elverişli kaledir. Dizdarı ve (—) neferi vardır. Kale içinde 7 avlusuz küçük ev ve 1 mescidi var. Bu köprü başında bir hoş köşk vardır, gümrük eminleri oturacak bir din­ lenme yeridir ve iskele başıdır. Bu mahalde 40-50 mahzen vardır ve üzerleri bezirgân odalarıdır. Nice kere yüz bin guruşa malik Mısır ve Frengistan bezirgânları kalırlar ve metaları mahzenle­ rinde doludur. Bu mahalde asla evli kimse olmaz. İskele başında taş merdiven ile çıkılır bir mescidi var. Ve li­ manı 300 pare gemi alır bir yapma limandır. Sekiz rüzgârın şid­ detinden emin, her ne tarafa demir bıraksan iyi yataklı liman­ dır. Kalenin burçlarında kirpi gibi şahane topları liman ağzına nazırdır. Bu limanın üç tarafı ve doğu tarafı eski şehrin harabeleri içinde baştan başa hurma bağlarıdır ve bahçelerdir. Hâlâ mamur şehir iskeleden doğuya bin adım uzak Lazki­ ye şehrinin daha önce büyük şehir olduğuna Kisra kemerlerin­ den Havarnak köşklerinden ve Şeddad yapılarından haber verir alâmetler var ki insan görünce hayran olur. Yıkılma sebebi, Hazret-i Ömer fethinden sonra İspanya murdar kâfiri bin pare gemiyle gelip istila eder. Sonunda Arap gazilerinden aman bulamayıp yerle bir olup kararları kalmayıp firar ederler. Hâlâ mamur şehri 900 kale gibi kârgir bina güzel hanelerdir ve hep kireç örtülü evlerdir. Evvelâ çarşı içinde bu şehir halkının tarihçilerinin inanışına göre bizzat Hazret-i Ömer fet­ hedip bu camii yapıp bir ay bunda imamlık etmiştir. Ve kuşat­ ma sırasında şehit olan Sahabe-i kirâm bu Ulu Cam fin avlusun­ da medfunlardır diye rivayet ederler. Gerçekten bir heybet ve ruhaniyet var ki orada iki rekât iba­ det eden elbette mahrum kalmamıştır. Büyük ziyaretgâh ve eski ibadetgâhtır. Ömer Camii ve Ulu Cami derler hayli büyük cami­ 416 dir. Avlusunda hurma ağaçları vardır. Eski tarzdır, öyle süslü de­ ğildir ve bir minaresi vardır. Çarşı içinde Tokatlı'nm Yeni Camii ve yine çarşıda Eski Cami kalabalık cemaate maliktir. 2 hamamı ve 3 hanı var. Çarşı içinde Mataracı Hanı, Der­ viş Beşe'nin 2 hanı, Musa Beşe Hanı, 2 medrese, 1 dârülhadis ve 3 sıbyan mektebi var. Eski Cami yakınında yeni yapı Mataracı Mektebi'nde 200 çocuğa her sene birer kat esvap, yüzer para ve her gün iki öğün çorba verilir. Tamamı 200 dükkândır. Bedesten yoktur, ama bu hanlarda dünyanın kıymetli eşyaları mevcuttur. Daha önce akan su yolları harap olup bütün halkı sarnıca muhtaçtır. Ve Temmuz'da soğuk zülâldir. Çarşıda ve diğer yol­ ların yan kaldırımları vardır. Kıyı vilâyet olmakla çamur ol­ maz. Havası ağırdır, sıcağın şiddetinden insan kebap olur, zira dört tarafın nice kere yüz bin hurma ağaçları kaplamıştır, esecek rüzgârı kesmiştir. Ayanları çuka esvaplar, orta hâllileri alaca abâ kerekeler ve aşağısı bellerine birer peştamal ve başlarına birer peştamal sa­ rık ve ayaklarına zarbun giyerler. Fellaham çoktur, mahbûb ve mahbûbesi yoktur. Yiyecek ve içeceklerinden, beyaz somunu, hurması, şeker kamışı üçü ve dördü bir kırpık Mısır parasmadır. Habbu'l-leziz hâsıl olur gayet besleyicidir. Frenk inciri garip şeydir, iki adam boyu kalın yeşil dallar üzerinde pabuç gibi yeşil yapraklarının kenarında (—) (—) gibi darısı vardır, bu da besleyicidir. Acur, kassa, kurkas, karnebit ve cümmeyz ağaçları olur, büyük ağaçlar­ dır. Aynen incire benzer kırmızı ve beyaz cümmeyzi olur. Ama Tanrı'nm hikmeti bu ki bütün meyve ağaçlarını bir iki adam ku­ caklar. Kaim yerlerinde beşi onu ve on beşi bir yerde top top (—) (—) olup bir adam 10-15 tanesini kullanıp üzerine birkaç yudum su içse tabiatı yumuşar. Yaratıcının hikmeti odur ki ilk defa yetişip 7-8 seneye var­ mayınca meyve vermez, bağbanı birkaç nefer (—) (—) ağaç üze­ rine çıkıp balta ile nice yerlerini yaralayıp keserle keser gibi olup yeşil yapraklı dallarını yere serdiklerini mahut adamlar görün­ ce çıkagelip, 417 Ey adam. Bu murat almamış taze ağacı ne kesersin. Allah'tan korkun. derler. Ağaç sahibi de, Neyleyim. Mahsulsüz bir ağaçtır, onun için keserim de­ yince o adamlar rica edip, Lütfeyle, kesme, meyve versin derler, fakat o adam da ma­ rangoz gibi baltalar vurur. Biz kefil olalım, bu sene meyve versin diye rica et­ tiklerince bu ağacın yaralanan yerlerinden kanlı gözyaşı gibi akar. Bu hâl üzere nice bin yerden yaralandıktan sonra mahut adamların ricaları kabul olup her sene meyve vereceğine kefil olup yemin billâh inşaallah ile Fâtiha okuyup giderler. Gariplik bunda ki o sene o kadar dalları yaprakları hâsıl olur ki salkım saçak deyimi üzere çok bol meyve verir, acayip ve garip tılsımdır. Bu şehirde ibretlik çoktur. Ama biz kısaltarak yazdık. Bü­ tün halkı büyük velilere inanır, ehl-i sünnet ve'l-cemaat mümin ve muvahhid kavimdir. Lazkiye ziyaret yerleri Şehrin yıldız tarafında yarım saat uzaklıkta deniz kıyısına yakın Hazret-i Risalet-penah'm halası­ nın oğlu Hazret-i Mesud ibn Ümmühanî, annelerinin künyesi ile meşhurlardır. Hadis ravisidir ve nurlu bir kubbe içinde medfunlardır. Allah ondan razı olsun. Şehirde bir hatm-i şerif okuyup mübarek kabirlerine yüz sürerek aşinalık kazandık ve sevabını mübarek ruhlarına hibe eyleyip ruhaniyetlerinden yardım ta­ lep ettik. Şehre yakın Ebü'd-Derdâ hazretleri ki Derdâ-yı Âmiri der­ ler, Sahabe-i- Kirâm'm Soffa Erbabı'ndan idi. Ser-halka olup bü­ tün rıyazat ehlinin silsileleri ona ulaşır. Hazret-i Peygamber'in huzurunda Hazret-i Ali'den izin alıp yol sahibi oldu. Onun hak­ kında Peygamberimiz, İbn Abbas rivayetiyle buyururlar, hadis Kıyamet günü meleklerin ilk musafahalaşacağı kişi Ebu'd-derdâ dır. Sahih hadistir. Şehrin doğu tarafında bahçeler içinde İbrahim Edhem an­ nesi, bir dört köşe üstü açık mihraplı mescit içinde yatar. Salı ve Cuma günlerinde şehrin bütün kadınları varıp isyanlar edip oğul kız isterler. Allah'a sığınırım gizli şirktir. 418 Ve yakınında şehre yakın Şeyh Musa Sadık sırrı aziz olsun. Şehirden 1 saat uzak kuzey tarafında deniz kıyısında İbn Hittâ ziyareti, Sahabe-i Kirâm'dandır. Bunlar da bir nurlu kubbede medfunlardır. Ve şehre yakın Şeyh Ebubekr-i Batranî hazretleri sırrı aziz ol­ sun, limana yakın deniz kıyısında Şeyh Said, ona yakın Hazret-i Emir Sultan, şehir içinde Şeyh Emir Cemaa ve Şeyh Emir Esed. Hepsinin himmetleri hazır ve nazır ola. Bu şehirde bir hafta gezip dolaşıp 500'den fazla ziyaretler ettik, ama meşhurları bunlardır. Hanemiz sahibi Mataracızâde Arslan ve Kaplan ağalar ile vedalaşıp yoldaşlar alıp doğu tarafı­ na sahralar içinden hıyâbân ve ağaçlıklar içinde düzlüğe inmiş Türkmen obalarında yiye içe ve kona göçe, Kebir Nehri 7 göz büyük köprü imiş, yıkılmış. Yüz bin sı­ kıntı ile atları soyup yıldırdık. Zira çok taşkın akardı. Gülbin dağlarından gelip bu mahalde Akdeniz'e karışır. Oradan, Kırbaşı Nehri Küçük nehirdir, at ile geçtik. Bu nehir Kürt Dağı'ndan gelip yine bu mahalde denize akan, Arab Nehri at ile geçilir. Ve, Mıdık Nehri Bu nehrin kaynağı Şam yolunda Mıdık Kale­ si gölündedir. Ve, Rüüs Nehri de at ile geçilir. Bu iki nehir Gülbin dağlarında Pılatınoş Kalesi altından çıkıp Akdeniz'e karışır. Bu nehirleri, ova ve ormanları geçip kâh deniz kıyısıyla, kâh kumsal yolla ve güzel havalarda Türkmen obaları içinde eğlenip yiyip içerek 5 saatte, Cübeyle Kalesi'nin özellikleri Bu da İspanya keferesi yapısıdır. Hazret-i Ömer hilâfetinde fethedilip yine cehennemlik kâfir istila etmiştir. Hazret-i Ömer hilâfetinde Medine-i Münevvere içinde Kureyş kabilesinden Cebel-i Elheme adlı bir Arap şeyhi bir Bedevi Arabın gözünü çı­ karmıştı. Şeriat gereği Hazret-i Ömer Cebel-i Elheme'nin gözü­ nü çıkarmak isteyince bir gece Cebel-i Elheme kabilesiyle kaçıp Antakya'da Hırkil Kayser'e gelip sığınır. Hırkil Elheme'ye Cü­ beyle dağlarını verir. Bir gece Cübeyle Kalesi'ni bir gece baskı­ nı ile İspanya elinden alıp kaleyi tamir eder. Onun için Cebel-i Elheme'den bozma Cübeyle Kalesi derler. 419 Sonra Hazret-i Ömer Kudüs fethine gelince Cebel-i Elheme üzerine Hâlid ibn Velid'i serdar tayin edip savaşırlar. Allah'ın emriyle Cebel-i Elheme bozguna uğrayıp beş evlâdı ve kabile­ siyle gemilere binip İspanya'ya kaçıp sığınır. Onlar Cebel'e Kuryeleş Dağı verirler. Bunlar Kureyşî olduğundan o dağa Kuryeleş Dağı derler. Arnavut bunlardan türeyip o Kuryeleş dağları Avlonya ve Delvinye arasında ulu dağlardır. Sonra Cebele'nin bir oğlu Lazka, Trabzon'da Ceneviz'e gidip Laz kavmi olur. Bir oğlu Mikril olur, bir oğlu Abaza olur ve bir oğlu Çerkez olur. Sonra Cebel-i Elheme ölüp Elbasan şehri içinde Büzürg Seng adlı bir mesiregâhta yatar. İnşaallah bu 5 millet mahalleriyle ayrıntılı yazılır. Sonra Cübeyle şehrinde İspanya kâfiri kalıp ta Melik Tahir asrına dek mutasarrıf olup (—) tarihinde Melik Tahir hazretleri kâfire aman vermeyip fethetti. Daha sonra 921 tarihinde mutasarrıf olan hâkim Senyal anahtarlarını Selim Şah'a teslim edip Hayre Bey ile birlikte Mı­ sır fethine Selim Şah'a rehber oldular. Selim Şah bu şehri Trablusşam Eyaleti'nde iltizam ile sancakbeyi tahtı eyledi. Bunun da alaybeyi, çeribaşısı, zeamet, timarı, kethüdaye­ ri, serdarı, beyinin hâss-ı hümâyûnu, müftüsü, nakibüleşrafı ve ayanı eşrafı yoktur. O kadar mamur şenlikli büyük şehir değil­ dir, ama bu dahi Lazkiye gibi büyük şehir. İspanya ve Portakal gelip intikam almak için harap edip yapılarını yerle bir edip an­ cak iç kalesi mamur kalmış. Ama böyle bir seyre değer kale yok­ tur. Sancakbeyi (—) yük akçe iltizam ile mutasarrıftır. Bütün sancağında 360 pare asi, dağlı, yabani ve Dürzi kavim vardır. Bunlardan padişah malı toplamak için 20 bayrak levent askeri vardır. Kendine senede zorla 20 bin guruş hâsıl olur. Ve 300 akçe şerif kazadır ve nahiyesi (—) adet köydür. Kadı­ ya da senede 3 bin guruş hâsıl olur. Hâlâ kalesi deniz kıyısından doğuya 400 adım uzak kara­ da bir üst kat kaledir. 7 binden fazla kaleleri görüp dikkatle in­ celedim. Böyle asılı ve havada yüksek kale görmedim. Altı ta­ mamen sağlam ve müstahkem toloz kemerlerdir. Bütün şehirli­ 420 nin hayvanları ve atları bu kale altında yatarlar, sanki Bağdad'm serdabıdır. Doğuya bakan bir kapısı var, 20 ayak taş merdiven ile çıkılır. Çepçevre büyüklüğü 400 adım yuvarlak bir kaledir, zira bunda olan mühendis tasarruflarını bir kalede görmedim. Hendeği içi tamamen dut bahçesidir. Bu kalenin dizdarı ve neferi yoktur. Ancak kale içinde Şeyh Seyyid Efendi bütün adamlarıyla orada oturup gelen gidene ni­ meti bol olup ev sahipliği ve dizdarlık edip her gece kapıları ka­ patır. Bu kalenin güney tarafında deniz kıyısına dek bir varoştur. Tamamı 300 kârgir ve sağlam bina evlerdir, asla ağaç bina yok­ tur, üzerleri tamamen kireç sıvalı evlerdir. Eski Cami, Yeni Cami ve Sultan İbrahim Camii meşhurdur. 1 medrese, 3 sıbyan mektebi, 7 tekke, 2 hamam ve 70 dükkân ve 3 han vardır. Çeşmeleri yoktur, lâkin şehrin bağları, bahçeleri ve varoşu içinde İbrahim Edhem'in değirmenlerinin suları hayat pınarı gibi sudur. Selsebil gibi akıp deniz kıyısında değirmenle­ re gider. Bu şehrin gerçi üzüm bağlan yoktur, ama hurması, zey­ tini, inciri ve dutu çoktur. Bu şehrin de Lazkiye gibi dış kalesi virandır. Hâlâ yer yer yapı kalıntıları bellidir. Bu şehir da taşlık ve kayalıklı yerde bu­ lunduğundan havası ağırdır, ama halkı perhiz ile sağlıklıdır­ lar. Fukarası çoktur. Fâhişe, Yahudi ve kâfirler gelip yerleşemez ve gelirse yaşamaz, zira Allah'ın sevgilisi İbrahim Edhem nazargâhıdır. Yiyecek ve içeceklerinden, evvelâ âbıhayatı, limonu, turun­ cu, diğer meyveleri, ipeği ve pamuğu meşhurdur. Sultan İbrahim ibn Edhem ziyaretgâhımn özellikleri (—) tarihinde geçici dünyadan ahirete göçmüştür. Bir ulu tekkesi vardır ki Mısır, Şam, Irak ve Acem'de böyle tekke inşa olunmamıştır. Zira her geçmiş padişahın birer eseri olup büyük bir yapı olmuştur. Ama hayratının çoğu Lazkiye'de yatmakta olan annesinin yapılarıdır. (—) (—) (—) asla açık yeri yoktur. Ta­ mamı kârgir kubbelerle örtülüdür. 421 Tekkenin güneye bakar bir sanatlı, çizgi çizgi (—) (—) bir kubbedir. Ondan ta mihraba kadar boyu 200 ayaktır. 100 ayak ve bazı yeri 150 ayak eni var. Minberli ve müezzin mahfilli bü­ yük camidir. Çeşit çeşit ipekli nakışlı halılarla döşenmiştir. Kub­ belerin (—) (—) (—) yukarılarıyla ve damı camlarıyla zemini bu­ kalemun nakışlı ibretlik parlak ve cilâlı avludur, ama yine üstü kubbelidir. Bu meydan (—) (—) (—) şadırvanlar akmada. Gören ziyaret­ çiler hayran olmada. Bu avlunun doğu tarafında bir geniş mey­ dan sofa vardır, kıymetli halılarla döşenmiştir. İnsan gözü gör­ memiş altınlı çerağlar, şamdanlar ve kandiller var ki herbiri bi­ rer ustanın eserleridir ki melikler bu sultan için yaptırıp teber­ rüken koymuşlardır. Burada o kadar acayip ve garip askılar ve insanın yapama­ yacağı avizeler var ki insan gördüğünde parmağını ağzına gö­ türüp hayran kalır. Bu sofanın kıblesindeki kapıdan içeri veliler sultam, vefa denizi, şifa yeri Hazret-i İbrahim ibn Edhem kabri vardır. Bütün ziyaretçiler nur dolu türbesine girdiğinde elbette insanın vücu­ duna bir titreme ve bir dehşet hâsıl olur. Bu kubbe bütün kubbelerden yüksek ve geniştir ama yine öbür kubbelere bitişiktir. Bu kubbenin tam ortasında çıkrıkçı ustası yaldızlı ve büyü­ leyici sanatlı kafes yapmış ki akıllar durur. O yaldızlı kafesin içinde hazırlardır. Dört tarafında çeşit çeşit kıymetli ve paha biçilmez hüsn-i hat Kur'ân-ı Kerimler var ki zamanımız hattatları kalemini çek­ mede acizlerdir. Nur dolu mezarı yeşil atlasla örtülü olup daha üstünde altınlı bir çadır kurulmuştur. Bunda olan kandil, şamdan, buhurdan, gülâbdan ve avize­ ler meğer Hazret-i Ali ve İmâm-ı A'zam'da ola. Hazret-i İbrahim Edhem kerametinin temaşası Evvelâ bütün akâyid kitaplarında evliyâ kemareti haktır ve onlar ölmemişlerdir. Ancak Müminler ölmez, aksine fena mülkünden ebedî olan mülke geçerler hadisi üzere dünyadan âhirete göçerler. Öyle olsa hayatta olmuş olup mutasarrıflardır. Sultan hazretleri sağlıkları zamanında Mümin tatlıdır, tat­ 422 lı sever diye saf bal (—) (—) (—) mağaralarında nice yüz bin bal arısı yuva edinip bal yaparlar imiş. Sultan bal yiyip gıdala­ rını alırlarmış. Allah'ın emriyle sultan hazretleri Rabbine dön [Kur'ân, Fecr, 28] emrine itaat edip Hakk'a yürürler. Bal arıları İb­ rahim hazretlerinin kabrine girerler, kimse mani olamaz. Hâlen günümüzde mübarek kabrinin sandukasının köşesinden ve du­ varının bir köşesinden nice bin bal arıları girip çıkıp bu kadar yüz yıldan beri bal yaparlar, büyük temaşadır. (—) bu şehri işgal edip Sultan İbrahim türbesini yağmalar­ ken Allah'ın emriyle İbrahim kabrinde yuvalanan arılar bir kere boşanıp kâfirlere girişip kâfirlere öyle zehirli iğne vururlar ki o şehre giren gemileri deniz kıyısında kalır. Vilâyet halkı ganimet mallarıyla doyum olup gemileri mîrîye alırlar. O zamandan beri kâfirler bu Cübeyle tarafına gelmeye tövbe eylemiştir. Herkesçe bilinen bir menkıbedir. Bu kubbenin kıblesinde bir mihrap vardır. Ve sağ tarafında­ ki pencereler camie nazırdır. Bu mübarek kabirde amber, abîr ve ûd-i mülebbes kokusundan insanın dimağı kokulanıp gönlü ra­ hatlar. Bu türbenin dört tarafında olan gül gülistan içinde limon ve turunç çiçeklerinin dervişler imbikleriyle gülsuyunu çıka­ rıp bütün ziyaretçilerin nurlu yüzlerine sultanın yüzü suyuna suları saçarlar. Bütün konuklar ve ziyaretçiler burada dinlenip dört taraftaki İrem Bağı içinde bülbüllerin feryadını ve ötüşleri­ ni dinlerler. Kısacası dünya işlerini terk edip köşeye çekilecek ra­ hat yerdir. Bu türbenin içinde bir kubbede Baba Haykıran hazretleri medfundur. Sultan'm arkadaşı imiş, acayip gürbüz erdir. Bunla­ rın da sandukalarının etrafında kıymetli Kelâm-ı kadimler var. Ve çeşit çeşit çerağlar var. Sırrı aziz olsun. Camiin minberinin sağ tarafında Baba Haydar Sultan med­ fundur. Mihrap önünde bahçe içinde İbrahim Hattab hazretleri bir gülistanda medfundur. Bu tekkenin dört tarafında 1.060 büyük velilerin yatmakta olduğu isimleriyle yazılıdır, ama yazması zordur. Himmetleri hazır ve nazır ola. 423 Bu sultanların ruhları birer Fâtiha okuyup ruhaniyetlerinden yardım talep ettik. Bu tekkenin kapısından taşra meydan büyük bir avludur, baştan başa beyaz taş döşelidir. Bazı yerlerinde gölgelik yük­ sek ağaçlar vardır. Ortasında 10'a 10 büyük bir havuzu var. Dahi etrafı limon, turunç ve dut Tanrı ikramıyla büyümüş ağaçlarla süslüdür. Bu haremin kıble kapısı dibinde suyu ve havası hoş bir ha­ mamı var. Gayet aydınlık ve iç açıcı hamamdır. Bu hamamın yol aşırısında büyük bir han vardır. Bütün ge­ len gidenlere teklifsiz misafirhanedir, dünya misali konan göçer. Bu hana bitişik bir imareti var, bütün misafirlere nimeti boldur. Bu türbe ve imaretlerin, kısacası bütün yapılarının içinde asla ağaç binası yoktur. Tamamının üzerleri beyaz kireç sıvalı­ dır. 5 saat yerden beyaz inci gibi görünür. Bu şehir halkının tamamı Sultan İbrahim'e inanıp Edhemî tarikatı üzere taç ve hırka giyerler. İbrahim hazretleri çıkrıkçı sanatında ustalığı olduğundan bazı dervişleri helâl kazanç için çıkrıkçılık işini döndürürler. Salihlerden hâl sahibi dervişleri çoktur. Allah kadrini yüceltsin. Sultan İbrahim hayatlarında sakin oldukları mağarası şe­ hirden 500 adım uzak, deniz kıyısında değirmenleri yakınında­ dır. Bazı mahalde deniz dalgalandıkça mağara kapısını döver. İki adam boyu denizden yüksektir. Kapısı, kıbleye bakar pence­ re gibi bir küçük kapıcıktır. Eski zamanlarda oyulmuş bir yassı kubbe şekilli mağaradır, içine 50 adam sığar. Bu meydanın etrafında insan beli boyunca 8 küçük mağara­ lar vardır. Her birinde birer İbrahim isimli sultanlar var imiş. İb­ rahim Edhem ile birlikte imişler. Allah'ın emriyle o derece kutsî kuvvete malik olmuşlar ki meşhurdur. Hazret-i İbrahim ibn Edhem menkıbeleri Bir gün İbrahim'in annesi gelip, Ey oğul. Kül oldun, bu riyazat nedir. Gel, terk eyle dedik­ te İbrahim Edhem hırkasından iğnesini çıkarıp denize atar ve balıklara, Benim iğnemi getirin derler. Bir hayli zamandan sonra iğ­ neyi bir balık ağzına alıp getirir. 424 Niçin geç getirdin, benim iğnemi. derler. Balık dile gelip, Ey İbrahim. Ağızdan ağza teberrüken ziyaret için gezdir­ diğimizden geç getirdik deyince, İlâhî. Ey balık. Sen benim iğnemi ağzınla getirdin ve aziz tuttun. Cenâb-ı Bârî seni avcılar elinden kurtarıp aziz olasın ve senin neslini yiyenler hasta ola diye dua etmişlerdir. Hakir o mağarada 3 saat kadar teberrüken Kur'ân-ı Azim okurken o balıkları gördüm. İbrahim balığı derler kulakların­ da ve ağızlarında iğne gibi püskülleri vardır bir balıktır. Bir avcı onu avlamaya kalkışmaz. Eğer yanlışlıkla ağa yakalanır­ sa yine serbest bırakırlar. Hâlâ bu şehrin halkı bu balıktan kor­ karlar. İbrahim Edhem'in annesi bu hâli görüp bildi ki oğlu bekâ sultanı olmuş vedalaşıp gider. Annesi de Râbia-i Adeviye gibi dünyayı terk eder. Bu şehrin tarikat erbabı teberrüken bu mağarada erbain ve hamsin çıkarırlar, mübarek bir tekkedir. Bu mağaranın doğusunda 500 adım uzaklıkta şehrin lima­ nıdır, ancak 10 adet küçük gemiler alır. Bu limanda bir sivri kaya üzere bir küçük kubbecik vardır. Dört tarafını derya döver. Ve bu kubbeye havale yine bir yalçın kaya üzere bir mahzen vardır. Bu liman yakınında, Şeyh Abdullah el-Mağaravî ziyareti vardır, sırrı aziz olsun. Bu şehirde 1082 Ramazanının ilk cumartesi gecesi teravihi Sultan İbrahim Camii'nde kılıp kalabalık cemaatle dua ve sena­ da bulunup beden sıhhatiyle hacc-ı şerife gidip sağ salim vatanı­ mıza geri dönmeye dua ettim. Hamd olsun kabul oldu. Sabahleyin Cübeyle voyvodasından kılavuzlar alıp doğuya 1 saat gidip Mataracı değirmenlerini seyrettik. İki göz kârgir de­ ğirmendir, onu geçip, Harisun Nehri At ile geçilir. Ve, Çivi Çay Nehri At ile geçilir. Oradan hayli gidip, Betis Nehri Bu büyük üç çay Dürzi dağlarından gelip bu yol üzere denize karışır. Oradan bir mesafe gidip, Betis Kalesi Yolun sol tarafında eski yapı bir kaledir. Henüz usta elinden 425 kurtulmuş sanılır. Türkmen kabilesi bu mahallere düzlüğe indi­ ğinde bu kalede oturup bahar vaktinde boş kalır. Bu ovalar tüm Türkmen otlağıdır. Yaz kış otları eksik de­ ğildir. Gayet mahsullü düzlük yerlerdir. Bu şenlikli ovayı (—) (—) tarihinde İspanya keferesi elinden iki sene kuşatma ve şid­ detli savaşlarla Melik Tahir fethetmiştir. Trablusşam paşasının hâssıdır ve subaşılıktır. Ve yüz (—) (—) kadıya 3 kese hâsıl olur. Kalesi tam 1 saatte çıkılır bulutlara baş uzatmış bir yalçın kaya üzerinde bir kara taşlı bir kara kaya üzerinde bir kara belâ, sağlam, dayanıklı, İskender Şeddi gibi kaledir. Büyüklüğü (—) bin adımdır ve 40 kuledir. Batı tarafında kesme kaya hendeği var. Diğer tarafları Allah'a sığınırız cehennem çukuru ve Kudret eli hendeğidir. An­ cak güneye bakar bir kapısı var, bu hendek üzerinde kemer köp­ rü ile geçilir. (—) (—) Han oğlu asi olunca, Bre medet. Markab Kalesi boştur, ona kapanmasın diye önceki tarih ile Bektaş Ağa'yı Asitane'den 10 oda yeniçeri ile ve 7 sancak asker ile bu Markab Kalesi'ni muhafaza ettiler. Böyle bir Yecüc Seddi'dir. Hâlâ içinde kiliseden çevrilmiş bir camii var, onda bir gece teravih kılmak nasip oldu. Ve 17 adet Müslüman haneleri var. Ve küçük büyük 60 adet su sarnıçları var. Yağmurdan toplanır. Ve bu kale iki kattır. Ve asla gökyüzünden başka havale­ si yoktur. Baştan başa duvarlarının boyu 40 arşm yüksektir. Ve yirmişer ve otuzar ayak enli rıhtım dolma temeldir. Bu kalenin kıblesi köşesinde üç kat iç kalesi öyle sarp ve da­ yanıklıdır her taşı Mahmudî fili gövdesi kadardır. Tanrı hakkı akıl almaz ki zayıf insanın işi ola. Kısacası insanın yapacağı şey değildir. Bu iç kalenin altı baştan başa kemer kemer zir-i zeminlerdir. Ancak iç el olmakla dizdarı ve neferi içinde oturan maaşsız kim­ selerdir. Ama vergilerini eksilterek alırlar. Onun için bu kaleyi muhafaza edip her gece kapılarını kapatırlar. Bu kaleyi Melik Tâhir fethettikten sonra çok lüzumludur diye kuzey tarafına büyük bir kale daha yapmış, sanki Elburz Dağı'dır. Eski zamanda mimarî ilminde çok büyük ustalar var­ mış. Bu kule kaleye bir güzellik vermiş. İri yazıyla tarihleri var, 426 ama zamanla yazıları bozulup hayli yüksek olduğundan uzak­ tan dürbünle baktım, yine çıkaramadığımdan yazmadım. Bu kalenin doğusu tarafında 3 bin adım yaya yürüyünce bir varoşu vardır. Eski zamanda mamur ve şenlikli bir şehir imiş. Hâlâ nice bin yapı kalıntıları vardır. Şu an mamur olan 500 ka­ dar Müslüman haneleridir ve tamamen dut bahçeliği içinde bir havadar köydür. 2 camii var, başka şey yoktur. Bu varoşun karşısında bir hayli yüksek sivri tepe üzerinde, Rical-i Erbain ziyareti. Ondan aşağı bir dere içinde ılıca kubbesi gibi bir hamamı var, kudret hamamıdır. Ve Markab Kalesi'nden kıbleye deniz kı­ yısı ve düz sahralı yerler ile kuleler ve viran kaleler seyrederek Tartus'a yakın, Memleha İskelesi Emin adında bir hain adamı var. Gayet leziz tuzu hâsıl olup dört taraf vilâyetlere tuz bundan dağılır. 20 yük akçe iltizamdır ve Avrat Adası kuluna aklâmdır. İskele ba­ şında han gibi eminhanesinde gece gündüz bekçiler hazır du­ rurlar. Onu geçip yarım saat daha gidip ta Markab'dan yedin­ ci saatte, Tartus Kalesi'nin özellikleri (—) tarihinde Melik Tahir üç ay döve döve İspanya kâfiri elinden fethedip bazı yerlerini yıkmış. Sonra 921 tarihinde Ya­ vuz Sultan Selim Mısır fethine giderken Hayre Bay Kaymakamı Canberd Yunus Paşa'ya kaleyi teslim edip Şam-ı Trablus topra­ ğında voyvodalık ve 150 akçe kadılık olmuştur. Kalesi, Akdeniz'in kıyısında bir köyde bulunan üç kat şed­ dadi ibretlik kaledir. Dört köşedir ve çepçevre büyüklüğü 1.800 adımdır. Her kat duvarının ardında ve önünde eni ellişer adım yalçın kayadan kesme hendeği vardır, ama derin değildir. Eski zamanda ağzına kadar deniz imiş. Duvarlarının her bir taşı altışar zirâ taştır. Usta mühendis her bir taşı birbirlerine kurşun ve demirle öyle kaynaştırmış ki dikkat edildiğinde bile iki taşın kaynaşma yeri anlaşılmaz. Her bir beyaz taşı öyle parlaktır ki ibret gözüyle bakanın yüz renkle­ ri bellidir. Ve bu duvarda asla kireç, cibis ve toprak yoktur, tama­ men demir kenet ile yapılmıştır. 42 7 Kuzey tarafına üç kat demir kapıdır, bekçiler orada kalırlar. Her kapı arası birbirlerine yüzer adım uzaktır. Yine aralarında hendek vardır, köprü ile geçilir. Dizdarı ve 100 adet kale neferi var. Kethüdayeri ve yeniçeri serdarı yoktur. Kale içinde 120 toprak örtülü haneleri var. İç ka­ lede dizdar, imam ve müezzin oturur. Kale ortasında bir meydanı var, orada bir cami var, Selim Han'ındır. Bir kısa minaresi ve yağmur suyuyla dolu bir sarnıcı var. Han, hamam ve imareti yoktur. Ve iskelesinin limanı çok­ tur, iyi yataktır, ama batı rüzgârı muhaliftir. Taşra varoşunda 50 kadar reaya haneleri, bir harabe hama­ mı ve bir işlemez kilisesi var. Ümeyye Camii tarzı yapılmış ve o kadar vardır. İçinde insan cinsinden bir can yoktur. Ancak kıb­ lesi tarafında Hazret-i İsa havarilerinden Şem'un Safâ'nm baba­ sı orada gömülüdür. Rum ve Frenk ziyaret yeridir. Bu kale onlar için yapılmıştır, diye Yunan Yanvan tarihinde yazılıdır. Bu varoşun dışında, 1 saat yere kadar temelleri belli büyük binalar vardır ki insan hayran olur, gayet büyük şehir imiş. Bu kaleden güneye bir dalyan tüfenk ile bir kurşun menzi­ li uzak, Zenan [Avrat] Adası'mn özellikleri Bu adaya Avrat Adası demenin sebebi odur ki, İskender-i Zülkarneyn, Irak memleketlerine sefer edip Nusaybin yakının­ da Karadere adlı yerde Dârâ Şah'ı yenip bütün çoluk çocuğu sağ salim İskenderiye'de oturur iken Dârâ Şah'ın bütün kadınları ve oğulları, Mısır havasına alışamayıp hep cüzam hastalığına ya­ kalandılar. Sonunda İskender hekimleri bunlara nafaka tedarik görüp bu Avrat Adası'na sürdüler, hepsi burada şifa bulup has­ talıktan kurtuldular. 6 mil kuşatır bir adadır, havası hoştur. 1068 [1658] tarihin­ de Sultan IV. Mehmed Han ki, Kandiye fatihidir, onların asrın­ da Akdeniz içinde bütün kâfirler isyan ederek her an bu Avrat Adası'nda 5-10 kâfir barçaları limanında demir atıp korkusuzca yatarlar ve Akka, Sayda, Beyrut ve Şam-ı Trablus'tan gelen gemi­ lerin önüne çıkıp alırdı. Her sene nice bin tüccarın cam ve başı 4 28 helâk olup esir olup çirkin kâfirler ganimete malik olurdu. So­ nunda Köprülü Mehmed Paşa Trablus hâkimi iken bu durumu öğrenip sadrazam olunca Trablus paşasına hatt-ı şerif gönderip, Hesabına mahsup olur, Avrat Adası'nda bir kale bina ede­ sin diye bütün mühimmatı ile usta mimarlar gönderilip bir kale yapılmış ki sanki Kahkaha Burcu'dur. Zenan Kalesi Köprülü Mehmed Paşa eliyle Sultan IV. Meh­ med Han yapısıdır. 7 mil bir adanın doğusu tarafında limana nazır bir küçük kaledir. Büyüklüğü bin adımdır. Tartus Kalesi kulunun yarısı ona tayin edilmiştir, toplam 300 kuldur. Dizdarı vardır. Doğuya bakar bir kapısı var. Toplam 70 evdir. Bütün ne­ ferleri gece gündüz burçlarda sakinlerdir. Dört köşe İskender Şeddi gibi sağlam ve dayanıklı yeni ka­ ledir. 40 balyemez av almış top (—) (—) mühimmatları hazırdır. Ama başka han, imaret ve çarşı pazarı yoktur. Ancak dizdar ha­ nesinde (—) (—) (—) Tartus tarafından kayıklarla suları gelir, alışverişleri de Tartus'tandır. Allah'ın hikmeti bir kere kâfirler gemilerle gelip demir atıp yattılar. Hemen anında tüm toplara ateş edip üçü bat­ tı. Üç gemileri batıp muhalif rüzgârda demirlerini koparıp uğur­ suz yıldızları zorlu yıldız rüzgârına dayanamayıp üçü de karaya düşüp parça parça oldu. Ancak biri kurtuldu, kale ve vilâyet hal­ kı da haddi payanı olmayan ganimete kondular Trablus paşası zapt edip kale neferlerine hesapsız ihsanlar verilip denize gömülen 3 pare paturuna sığ yerde batmakla bü­ tün cebehanesini, toplarını, esirlerini ve gemilerinin de leşlerini dolap gemileri ile çıkarıp mîrîye alındı. Sonra Köprülü Mehmed Paşa'ya arz edilince Köprülü hamd edip, Düşüncemde hata etmedim, yaptığımız kalenin faydasını gördük deyip Trablus paşasına mukarrer ve Avrat Adası diz­ darı ve neferlerine terakkiler verdi. Bütün neferler rağbet bu­ lup hamd olsun kâfirler o bozgundan beri oralarda görünmeyip ümmet-i Muhammed kurtuldu. Allah koruya, çok gerekli bir ka­ ledir. Seyrettikten sonra yine beri Tartus'a kayık ile geçip Arap atı­ mıza binip deniz kıyısında kâfir zamanından kalmış karakol ku­ 429 leleri ve nice büyük eserler geçerek Harişü't-Tartus Ormanı'ra geçip doğu tarafına, Cinin Ovası içinde Türkmen obaları içinde yiye içe ve kona göçe zevk ü safâ ederek 12 saatte, Sevimli Hüsnâbâd Kalesi'nin özellikleri Eski zamanda Şeddad yapısıdır. Sonra Hazret-i İsa asrında İspanya eline girmiştir. Daha sonra 54 tarihinde Emevîlerden Muaviye fethedip yine Frenklerin eline geçip nice seneler öylece kalmıştır. Sonra, (—) tarihinde Melik Tahir yedi ayda var kuvve­ ti pazuya getirip fethetmiştir. 921 tarihinde Selim Han, Şam'ı fethedince Şam hâkimi Me­ lik Senyal'in kardeşi Temres Bey bu kalenin anahtarlarını padi­ şaha teslim edip Şam-ı Trablus'a eyalet kaydolunmuştur. Hâlâ paşa hâssı olup voyvodalıktır. 150 akçe şerif kadılıktır ve 7 na­ hiyedir. Kadıya senede 3 bin guruş hâsıl olur. 70 adet Arap köy­ leridir. Yeniçeri serdarı ve kethüdayeri yoktur, ama dizdarı ve hi­ sar eri 70 adettir. 11 topu ve yetecek kadar cebehanesi vardır. (—) tarihinde Maanoğlu asi iken 7 bin yeniçeri ve 10 bin başka eya­ let askeri muhafız asker tayin olunmuştu. Eğer Maanoğlu eline girse kıyamete kadar Dürzî elinden alınmak mümkün değil idi. Kalesi, bir ovanın doğusunda göklere baş uzatmış topraklı ve yalçın kayalı bir yüksek tepe üzerinde üç kat Yecüc Şeddi du­ varlı bir kaledir. Her kat duvarı kırkar arşm yüksek ve 12 arşm enli şeddadi kalın ve rıhtım duvarlardır. Bu kalenin her taşının büyüklüğü birer hamam kubbesi kadar vardır. Gerçekten şed­ dadi yapıdır, zira bu yakm zamanların halkının işleri değildir. Bu kale çepçevre hendek kenarmca dışarıdan 3 bin adım­ dır. Doğuya doğru uzunlamasına yapılmıştır. Üç kat kalesinde 105 kule vardır. Her kat kale duvarında birer demir kapı muhak­ kaktır. Ama taşra kapısı Tartus tarafına açıktır. Bu kapının hen­ deği önünde aşağı varoşa ve sahraya bakar bir lonca köşkü var, cihannümadır. Bütün gelen gidenler ve kale neferleri orada dün­ yayı seyrederler, bir dinlenme ve seyir yeridir. Bu kapıdan içeri girip yokuş yukarı 300 adım bir karanlık kemerler altı vardır, üstü kat kat kulelerdir. Bu karanlık mahal­ 430 li geçip bir kat demir kapı daha vardır, ondan içeri bir kat demir kapı daha var, onu da geçince kale içinde o mahalde bir cami var, ondan içeri iç kalede Selim Han Camii var. Ve dış kat kalede de bir cami var, minareleri eski tarzdır. Tamamı 300 mamur ve mükellef, toprak ve kireç örtülü ha­ nelerdir. Hamam, han, dükkân, bedesten, medrese ve imaret, bu kale içinde hiçbiri yoktur. Bu kaleyi çepçevre hendek kuşatmış­ tır. Bazı yerinde yağmur suyu doludur, bazı yerleri kurudur ve derin olan yerlerinde çeşit çeşit balıklar yüzerler. Kale halkı bu suyundan su ihtiyaçlarını karşılarlar. Bundan başka kale içinde büyük sarnıçlar vardır, yağmur suyuyla doludur, yaz kış suları eksik değildir. Kısacası Trablusşam Eyaleti'nde değil, belki Van Kalesi, Mar­ din Kalesi, Şebin Karahisar Kalesi, Acem'de Kahkaha ve Kırım'da Menkub Kalesi böyle sarp değildir. Gerçi onlar da Yed-i Kudret kalesidir, ama her birinin birer eksiği vardır. Bunun dengi Moton Kalesi, Koron Kalesi, Yanık Kalesi ve Beç Kalesi ve Kandiye Kalesi'dir. Yine onların her birine u .manlı zafer bulup fethet­ miştir. Ama bu Hüsnâbâd Kalesi ya kuşatma veya hile ve aman ile fethedilmiştir. Zira kendine mavi bulut, güneş ve aydan baş­ ka havalesi yoktur. Meğer kâf ilmine malik bir padişah fethede, diye yazmışlar. Bu kaleden doğu tarafına aşağı bin adımda inilince varoşu vardır. Kalesi yalın kattır, ama bu da gayet sağlamdır. Toplam 100 adet neferat hanesi vardır. 1 camii, 1 mescidi, 1 sıbyan mekte­ bi, 1 hamamı, 2 han ve 40-50 kadar dükkânı var. 2 can bağışlayan çeşmesi var, biri Trablus yolu üzerinde ve biri şehirden uzak hamam yolu üzerindedir. Yine şehrin batısın­ da büyük bir su kuyusu var, yağmur suyundan birikir berrak su­ dur, bütün kale halkı eşeklerle ondan su taşırlar. Suyu ve havası hoştur, ama bağ ve bahçesi azdır. Genellik­ le mahsulü ipek olduğundan dut ağacı bahçeleri ve zeytin ağaç­ ları çoktur. Hurma, limon ve turunç yoktur, zira yaylak yerdir. Mahbûb ve mahbûbesine nihayet yoktur. Tatlı dilleri Arapça konuşur. Alışverişleri Frenk gemileri ve Dürzîler iledir. Bu kale denizden 2 saat uzak olduğundan metalarını at ve katırlar ile is­ keleye götürüp satarlar, gayet zengin bezirgân adamları vardır. 431 Kale Dizdarı Rıdvan Ağa, Ahmed Ağa ve Kör Mehmed Ağa ile vedalaşıp kale neferlerinden 10 adam kılavuz alıp Cinin Ova­ sı içinde batı tarafına avlanarak 9 saatte, Kaliât Kalesi'nin özellikleri Ufak tefek bir küçük kaledir. Cinin Ovası içinde dört köşe şeddadi yapıdır. Neferi, topu tüfengi yoktur. Trablus paşasının bütün at, deve ve katarı bu otlakta gezer. Bütün deveci, seyis ve saraçları bu kalede otururlar. Birkaç adet vergilerden muaf Ur­ ban hanesi var, orada bir gece konuk olup sabahleyin yine Cinin Ovası içinde bir saat, oradan da deniz kıyısı ile kıble tarafında Trablus bağ u bahçeleri içinde 1 saat gidip, Hâm Kalesi, yani Trablusşam'm özellikleri Tufan'dan sonra Nuh aleyhisselâm oğlu Hâm vatan edinmiş­ tir. Sonra İspanya yapmıştır. Daha sonra Emevîlerden Abdülmelik fethetmiştir. Yine kâfir istila edip 920 tarihinde Mısır melik­ lerinden Sultan Kalavun es-Salihî Frenk elinden nice bin zorluk çekerek fethetmiştir. Ve on kere daha kâfirler istila etmiştir. So­ nunda (—) tarihinde Sultan I. Selim Han Sultan Gavrî'yi yenince bu kale hâkimi Çerkez Kertbay Osmanlı'nın debdebesinden kor­ kup kalenin anahtarlarını Hayre Bay vasıtasıyla bütün hâzinesi­ ni padişaha teslim etti. Selim Han da vezirliğini (—) Paşa'ya ih­ san edip eyalet eyalet yazılmıştır. Ama diğer eyaletler paşasına (—) kese iltizam ile ihsan olunur. Hâs, timar, zeamet ve vakıf yoktur. Tamamen vergilerden muaf (—) (—) (—)dır. Lazkiye Sancağı, Cübeyle Sancağı, Gülbin Sancağı, Hüsnâbâd Sancağı, Maan Sancağı ve Kademus Sancağı (—) (—) (—) Trablus tahtı, Paşa burada oturur. Fetih sırasında bu 10 sancak eyalet olunmuştur. Ama bazı (—) (—) (—) sefer eşerler. Zira bu iki sancakta timar ve zeamet vardır. Maan dağları gibi sarp yerde değillerdir. İç el (—) (—) (—) 8 sancağı Allah esirgesin taşlık, dağlık ve ağaçlık içinde bir alay mezhepsiz yağı ve asi (—) (—) (—). Mîrî malları şeyhleri tahsil eder. Şeyhlerine Kavvas derler, muhteşem melunlardır. Bütün eyaleti (—) (—) (—) sağlam kalelerdir, asla yazım ve sayım kabul etmez kavimdir. Bu diyarda asla haraç yoktur, zira 432 kavmi bir çeşit mezhepte değillerdir. Kâfir desen adamı katle­ derler. Ama Yahudi'den daha ileridir. Birkaç kere kâfirler bin pare gemilerle gelip Akka, Sayda, Beyrut ve bu Trablusşam'ı ele geçirdiler. Bu Dürzî kavmi kâfirlere yardım ederek 40-50 bin silâhlı ve mükemmel küheylân atlı asker verip Kudüs-i şerifi alıp 70 sene mutasarrıf oldular. Bu Dürzî kavmi kâfirden kız alıp verdiler. Onun için bu Trablusşam dağlarındaki insanlar mezhepsizdirler. Bütün can­ lı kısmını yerler ve bahtsız kızlarıyla önce kendileri yatıp sonra yine oğluna veya akrabalarından birine verirler. Bu dağlar içinde (—) adet sapık mezhep vardır. Ama bunlar­ dan hâkimleri Dürzî kavmi, Teymânî, Yezidî, Mervanî, Hûbârî, Marûfî Aklı ve Kızıllı, Şehabî, Şahbazî, Zeydânî, Zübdânî, Tâtekî, Musallânî, Kmâğî, Nusayrî ve bunun gibi nice sapık ve melun kâfirler vardır. Ama bu kavim gayet zengin ve varlıklı kavimdirler. Bu asilerden şeyhleri (—) (—) kese tahsil edip padişah malını paşaya teslim edip hil'atler giyerler, yani bunlarla mudara edip geçinmeye muhtaçlardır, zira isyan etseler yüz bin tüfenkli haşerat toplanıp Maanoğlu gibi asi olurlar. Ama mudara ile can ve­ rirler. Bu kavmin dilleri birbirlerine benzemez. Ama Nusayrî mez­ hebinde olan kavmin özel lehçelerinden bu beytleri yazılmıştır Nusayrî dili Girye şiiri Dur veleddup buduhi Dur velemen tus sutuhi Abid kaba kuşlukluk Alilkalenâer debuhi Gerçi Arapça kelimelere benzerdir ama manasında muratları başkadır. Genizden konuşur inatçı, kavgacı kavimdir, ama Arap­ ça da konuşurlar. Sözün kısası şeraiti, tarikatı ve tekrar dirilmeyi inkâr eden kavimdirler. Giysileri alaca abâ, kemer kuşak ve başlarında Kı­ zıllı kavminin kırmızı mukaddemini ve Aklı kavminin beyaz sarık ve beyaz serbendini sararlar. Dağda ve bağda bellerinde kı­ lıcı, sırtlarında kalkanı ve ellerinde tüfengi elbette bulunur. Zira 433 Hâbil ve Kâbil zamanından beri aralarında karışıklık olduğun­ dan bir köyden bir köye silâhsız gidemezler. Gece gündüz bir­ birleriyle cenk etmekten ve savaşmaktan geri durmazlar. Zira bir alay asi, dağlı ve vahşi melunlardır. Eğer bu kavim itaat etseler 10 Mısır hâzinesi mal hâsıl olur, zira vilâyetleri gayet verimlidir. Evvelâ, ipek mahsulleri çok olup nice kere yüz bin kantar ipek hâsıl olur. Ve nice kere yüz bin Mağrip cerresi zeytin yağı ve zeytin hâsıl olur. Kılye der­ ler bir toprak vardır, nice bin deve yükü iskeleye getirip Frenk gemilerine satarlar. (—) yük akçe iltizam gümrüktür. Her sene yedi iklimden bin pare gemi gelir. Özellikle İngiliz, Felemenk ve Fransa'dan gemiler gelir ki her biri altışar ayda ağzına kadar dolup giderler. Mahsulünü paşa kale neferlerine, Bağdad kuluna ve padişah hâzinesine verir. Bu eyaleti paşa 2 bin adamla zapt eder. Paşanın padişah ta­ rafından hâss-ı hümâyûnu (—) yük akçedir. Azilden sonra sefer­ de 2 bin askeri ile sefer eşer. Trablus Eyaleti 500 akçe mollalıktır ve (—) nahiyedir. Ve adaletle mollaya 40 kese hâsıl olur. Ama paşaya 300 kese olur. Eğer halkla iyi geçinirse daha fazla olur. Ve 500 akçe mollalık pâyesiyle müftüsü vardır. Nakibüleşrafı ve ayanı ulemâsı çok­ tur. Hanefî mezhebinden başka 3 mezhepte de müftüleri vardır. Sipah kethüdayeri ve Dergâh-ı Âlî'den bir oda yeniçeri var­ dır. Ağaları Kıbrıs yeniçerilerine de hükmeder. Zira Kıbrıs bu Trablusşam'm batısında (—) mil yakın olmakla bütün Kıbrıs as­ keri bunda ticaret ederler. Asitane'den birer oda topçu ve cebeciler var idi, kaldırıldı. Kale dizdarı, 12 .bölük ağalan ve toplam (—) 60 kale neferleri vardır. Ama deniz kıyısında limana nazır 6 adet kule ağaları ve her birinde yüzer neferleri vardır. Büyük kulelerdir ki her biri birer sağlam hisardır, zira Trablus Limanı geniş limandır. Bin parça barça ve karavana alır. Daha önce sağlam kale bu mahal­ de imiş, hâlâ yapı kalıntıları bellidir. Sonra (—) tarihinde İspan­ ya elinden Mısır padişahlarından Sultan Kalavun fethedip kale­ sini yerle bir ettikten sonra deniz kıyısından doğu tarafına tam bin adım uzaklıkta Cebel-i Lübnan eteğinde bir tepe üzerinde dört köşe sağlam ve müstahkem taş yapı bir kale inşa edip kâfir 434 elinden kurtulmuştur. Ancak OsmanlIlardan Yavuz Sultan Se­ lim elinden kurtulamamıştır. Hâlâ büyük bir şehirdir. Hâlâ kalesi bir alçak kayalı tepe üzerinde dört köşeden uzunlamasına kıbleden kuzeye uzamış sağlam bir kaledir ve boyu 30 arşm yüksektir, içinde Sultan Kalavun Camii, dizdar, kethüda, imam, müezzin, hatip ve nefer haneleri vardır. Bu kalenin dört tarafı uçurum yalçın kaya olmakla hendeği yoktur. Ancak batıya nazır bir demir kapısı önünde biraz hende­ ği vardır, asma tahta köprü ile geçilir. Batıya bakan kapıdan içe­ ri üç kat demir kapılar daha vardır. Her birinin arası divanhane­ dir. Daima kale ağaları ve bekçileri orada oturup kaleyi korurlar. Bu divanhane mahallerinin duvarları cebe, cevşen, zırh, zereh-külâh, katlavî, tuğulka, serpenah, tüfenk, zemberek, ok, yay, salık, gürz, nobut, zerdeste, kalkan, kılıç, mızrak, harbe, şiş, meç ve süngü ile bezenmiştir. Taşra hendek kenarındaki ilk kapı üzerinde yazılan mermer üzere tarihtir Etemme'l-emre'ş-şerife'l-âlî es-Sultan el-melikü'l-muzafferî esSultan Süleyman Han ibn es-Sultan Selim Han halledallâhu mülkehu tem m efî şehri Şevval sene seb'a ve ışrîn ve tis'i mie [L. 927J yazıl­ mıştır. Orta kapı üzere yazılan tarih Sultan Kalâvûn es-Sâlihî. diye bir tarihtir. Bu kapılardan taşra şehre ve limana nazır bir köşk var ki bü­ tün deniz, şehrin bağı bahçesi ve yapıları bukalemun nakşı gibi gözükür. Bu kaleden aşağı batı tarafında bir varoşu var ki eski sultan­ ların camileri ile süslenmiştir. Dört tarafı yuvarlak yalın kat bir kaledir. Ama diğer kaleler gibi sağlam olup burçları ve beden­ leri yoktur, ama duvarları yine kârgir binadır. Bazı yerlerinde saray duvarları olup kaleden sağlamdır. Çepçevre büyüklüğü 8 bin adımdır. Kale tabyaları gibi köşe köşe olup kuşatma sırasın­ da mazgal mazgal yerlerden korutmak mümkündür. Lâkin al­ çak yerde bulunup sulu yer olmakla hendeği yoktur. 19 adet sağlam demir kapıları vardır. Evvelâ Ihtarık Kapı­ 435 sı, Kınvan Kapısı, Emir Mehmed Çelebi Kapısı ve Ayşülbeşinne Kapısı. Bu kapı bir hurme ismi ile isimlenmiş ana yol kapı­ sıdır. Su Hanı Kapısı, Yeni Han Kapısı, Halk Kapısı, Şeyh-hane Kapısı, Tennane Kapısı, Âkıbe Kapısı, Kubbetü'n-nasır Kapı­ sı, Akabetü'l-hâk Kapısı, Kaletü'1-hisar-pîçe Kapısı, Kızıl Kapı, Aveynat Kapısı ve kıbleye bakar Beyrut Kapısı ve Bâbü'r-remil, yani Kum Kapısı (—) (—) sağlam ağaç kapılardır. Her gece bek­ çileri kapatıp nöbet beklerler. Bu büyüklükte olan büyük varoş içindeki (—) (—) 6 bin kârgir bina saraylar ve toprak ve kireç ile örtülü mamur hane­ lerdir. Ve (—) adet mihraptır. Evvelâ (—) (—) Camii boyu 240 ayak­ tır. Cami içinde 6 adet yapma sütunlar üzerinde toloz kemerli büyük camidir. Genişliği 100 ayaktır. Mihrap ve minberi o ka­ dar sanatlı değildir. Eski tarzdır ve mihrabı üzere bir levhada İnnemâ ya'mürü mesâcidallâh/Allah'ın mescitlerini ancak... olanlar imar ederler [Kur'ân, Tevbe, 18] âyeti yazılmıştır. Bu camiin 6 kapısı vardır. Avlusu gayet parlak ve cilâlı mer­ mer ile döşelidir. Avlusunun boyu ve eni ikişer yüz ayaktır ve dört tarafı toloz kemerler altında yan sofalardır. Bu avlunun ortasında ve 4 yapma sütun üzerinde yüksek bir kubbe altında bir Şâfiî havuzu var. Ve bu avlu içre çeşit çe­ şit limon ve turunç ağaçları ile süslüdür. Çiçekleri, mevsimin­ de ibadet eden cemaatin dimağları güzel kokudan kokulanır. Her bir ağacın gölgesi birer Acem hıyâbânı gibi koyah ve göl­ geliktir. Bu avlunun kapısı vardır. Kıblenin sol tarafı kapısı üzere celi hat ile Lâilâhe illallah Muhammedün Resûlullâh yazılıdır. Av­ lunun kıble kapısı üzere böyle tarih yazılmıştır Bismillâhirrahmânirrahîm. Emera bi-inşai hâzihi'l-Camii'lmübâreketi Mevlânâ es-Sultanü'l-a'zam semendü mülûki'l-Arab ve'lAcem fâtihu'l-emsâr ve müşeyyidü'l-küffar el-melikü'l-eşref salâhuddünyâ ve'd-dîn halîl Kasem emîrü'l-mü'minîn Mevlânâ es-sultanü'lmelikü 1 -mansûr Seyfü'd-dünyâ ve'd-dîn Kalâvân es-Sâlihî halledallâhu mülkehu sene selâse ve seb'în ve sitti mi'e. [673J Bu kapı üzere kale kulesi gibi yüksek 3 tabaka düzgün bir minaresi var. Hakir şehri görmek ve seyretmek için çıktım, 200 436 ayaktır ve her basamağı 3 karıştır. Mübarek gecelerde bu mina­ rede 3 bin kandil yanıp nur üstüne nur olur. Bu şehirde zeytinyağı bol olduğundan bu camiin içi ve dışı 5 bin kandil ile aydınlatılmıştır. İçinde olan ulema çırağı muh­ taç olmazlar. Hamd olsun 1081 Ramazan'mda 8 gece teravihi bu camide kılıp zevk ü safâ ettik. 40 müezzini/ dört mezhep imamı ve hati­ bi, hepsi hâfız-ı Kur'ân'dır. Sözün kısası gaza malıyla yapıldığından bir ruhaniyet var ki insan dışarı çıkmak istemez. Bu camiden sonra kalabalık cemaa­ te malik eski köprü başında, Sultan İsa Camii Bukalemun nakışlı, büyüleyici sanatlı, nur dolu bir camidir. Camiin içinde dört köşe duvarı çeşit çeşit ham mermer kaplıdır. Yüksek kubbesinin ortası açıktır. Bu ma­ halde bir havuz ve bir fıskiye üzere şadırvan olup cemaat abdest tazelerler. Mihrap ve minberlerinin övgüsünde dil kısa kalır. An­ cak bu cami dar yerde olduğundan avlusu yoktur. Cami kapısı üzere bu tarih yazılmıştır. Tarih Bismillâhirrahmânirrahîm, Vakafa hâze'l-medresete'l-mübârekete el-abdü'l-fakîr ilallâhi te'âlâ İsa bin Ömer el-Bertâsîafallâhu arıhü ale'lmüştegılîn bi'l-ilmi'ş-şerifi alâ hizmeti'l-İmâm eş-Şâfi'î li-serıeti ihdâ ve sittîn ve sitti mi'e. [66ı] Şehir içinde akan nehir kenarında Tövbe Camii Çarşı için­ de olduğundan kalabalık cemaate maliktir. Bir kârgir hoş yapı­ lı camidir. Uzun çarşı içinde Attar Camii, Tahhan Camii. Ve Mahmudiye Camii 21 ayak taş merdiven ile çıkılır yük­ sek bir camidir ve altı yoldur. Toloz kemerin iki tarafı tamamen dükkândır. Cami kapısı şirin, sevimli ve açık bukalemun nakış­ lı aydınlık camidir. Veysiye Camii Bu da şirin camidir. Bertasiye Camii, Mahmud Bey Camii, Tüffâhiye Camii Argun Şah Camii, Kum Kapısı'mn dışında mezarlık içinde 7 kub­ beli Taylun Camii, iç kalede Sultan Kalavan Camii ve deniz kıyı­ sında İskele Camii. Bunlardan başka geri kalanı mahalle mescitleridir. si var. Bunlardan mamur, havadar, hoş binalı, mesire ve dinlen­ me yeri, kalenin ardı doğusunda şehir içinden akan Gumiyyaza Nehri'nin kenarında yüksek bir yerde Hazret-i Mevlânâ Tekke­ si yani Mevlevîhane, bir İrem Bağı'nm içinde limon, turunç, gül gülistan ve bülbül-i destanlı yerde bir hoş havalı ve hoş yapı gü­ zel Mevlevihane'dir. Tüm derviş haneleri ve semâhanesi akan nehre bakmaktadır. Türlü türlü fıskiye ve şadırvanları akmakta­ dır. Marifet erbabı dervişleri çoktur, zira evkâfı çoktur. Gelen gi­ denlere nimeti boldur. Şeyh (—) Efendi tabiat sahibi, hoş-meşrep Mesnevîhan ve tatlı dilli kimsedir. Hızır Bey Tekkesi Bu aydınlık tekkedir. Bu şehir içinde 12 hamam vardır. Bunlardan suyu ve hava­ sı hoş Hamalı Arnavut Mehmed Paşa Hamamı. Bu diyara birkaç kere vali olup bu aydınlık hamamı yapmıştır. Ama gayet hoş ha­ valı ve temiz hamamdır. Nuri Hamamı, Takyeci Hamamı, İzzeddin Hamamı, Hâcib Hamamı, Karakaş Hamamı, Kadı Hamamı, Dollab Hamamı, Attar Hamamı, Kale Hamamı, Düyveydâr Hamamı ve bir ha­ mamı da kapalıdır. Ve 12 hanı vardır. Bunlardan mükellef Kuyumcular Hanı, Yeni Han, Pirinç Ham, Mısrıyyun Hanı, Tüccar Hanı, Çavuş Hanı, Zeyt Hanı, Canbeğ Hanı, Mutaf Hanı, Arasta Hanı, Hmna Hanı ve Gumiyyaza Hanı, meşhur ve mamur hanlar bunlardır. Gerisi küçük hanlardır. Bu şehir içinde akan nehir üzerinde 2 köprü vardır, ikişer göz sağlam köprülerdir. Altından akan nehre Gumiyyaza Neh­ ri ve İsyan Nehri derler. Şehrin kuzeyinden yarım saat uzak Cebel-i Lübnan içinde toplanıp liman yakınında Akdeniz'e karı­ şır. Başı yakın olmakla Temmuz'da gayet soğuk bir berrak ve saf sudur, ama kışta yumuşak olup rahatlıkla içilir. Bu şehrin bütün hanelerinde elbette birer akarsu olup ha­ vuz ve şadırvanlar vardır. Bundan başka 70 adet âbıhayat çeş­ me vardır. Sultan çarşısında 2.700 adet dükkân vardır ve zengin tüc­ carlar sakindir. Bir bedesten var, bütün dükkânları kârgir ke­ merli ve üzerleri örtülü dükkânçelerin yolunda asla toprak ve çamur yoktur, temiz sokaklardır. 438 Bu şehrin kuzeyinde Balıklı Ayazma Kapısı'ndan içeri yol ile çarşıyı seyrederek eski köprüyü geçip kıble tarafına, Kum Kapısı'na kadar şehrin boyu 3 bin adımdır. Bu varoş kalesinden taşra asla haneler yoktur. Tamamı sur içindedir. Bu şehir ile liman arası kumsal yerlerdir. Baştan başa mamur ve şenlikli bağ ve bahçedir. Muhtesib hesabmca tama­ men limon, turunç, nar ve hurma ağaçları ile süslü mamur bir şehirdir. Bu şehrin batısında bin adım uzak büyük bir limanı vardır, kâfir zamanında gayet mamur imiş. Hâlâ bin pare kalyon, bin karaka ve kadırga alır. Ancak batı, kuzey ve yıldız rüzgârlarına ağzı açıktır, demir kuvveti ile yatılır. Gayet büyük liman olmakla yatan gemileri düşmandan korumak için deniz kıyısında 6 adet sağlam kule yapmışlar ki her biri birer Kahkaha Kulesi'dir ve her biri bir­ birlerine birer dalyan tüfenk kurşunu menzili uzaktır. Ve her biri­ nin dizdarı ve hisar erleri mevcut ve mükemmeldir. Denize nazır balyemez toplan ve cebehaneleri hazırdır. Ama limanın batı tara­ fındaki Arap Burcu, semender gibi ateş içinde Feltaberyüz Kulesi karadan dokuz göz köprü ile varılır bir Yecüc Şeddi kuledir. Sonra Tekke Burcu ve Kethüda Burcu. (—) (—) (—). Zira iske­ le başı ve derin yerde olmakla bütün gemiler bu mahalde demir atıp yatarlar ve metalarım çıkarıp satarlar. Kale gibi bir han vardır. İçinde 150 bezirgân odaları vardır. Bu hana yakın gümrük emini hanesi (—) (—) tarafından emin­ dir. Bazı mahalde paşalar denetlemek için bu varoşa gelip emin kasrında hava alıp dinlenirler. Bu emin köşkü sırasında 200 kârgir bina mahzenler vardır. Ağzına kadar tüccar mallarıyla doludur. Ve 20 kadar dükkânlar vardır. Küçük 1 camii ve 2 âbıhayat çeşmesi vardır. Hayır sahibi ta şehirden getirmiş bir büyük hayrattır. Bütün gemiciler ve tüccar­ lar ondan su ihtiyacını karşılarlar. Ve 200 kadar bağ u bahçeli tüccar evleri vardır ama o kadar mükellef değillerdir. Bu vilâyet liman şehir olmakla iskelesi ga­ yet işler. Bütün Frengistan ve diğer ülkeler bu iskeleye muhtaç­ lardır, zira yedi kralın balyozları, konsolosları ve tercümanları bundadır. 439 Evvelâ bu diyarda olan kılye toprağı bir diyarda olmaz. Kâfir alıp ondan altın çıkarırlar, derler. Zeytini, zeytinyağı, sa­ bunu ve ipeği bütün Frengistan'a, dünyaya gider. Onun için iş­ lek şehir olmuştur. Şehrin taşrasında bir kumsal yüksek yerde Kurt Paşa yöne­ tici iken küçük bir köşk inşa edip bir cirit meydanı etmişler. Şe­ hir içi baştan başa beyaz taşla kaldırım döşenmiştir. Gayet pâk şehirdir ve her cins insan bu şehirde mevcuttur. Suyu ve havası kıyı ve yaylak ılıman olduğundan ceylân gözlü mahbûb ve mahbûbesine nihayet yoktur. Kadın kısmı ga­ yet edepli ve örtülülerdir. Gümüş ve saf altından bir çeşit sivri takke giyip beyaz çarşaf ve dutuk bürünürler. Bir yere gitseler sarı çizme giyip kalabalık yollardan gitmeyip tenha yollardan giderler. Gayet ehl-i perde hatunları vardır. Bu şehrin yiyecek, içecek ve sanatlarından, has ve beyaz gül gibi ekmeği yeryüzünde meğer Havran ve Busra'da ola. Çöreği, kübeybesi, muklesi, kadayıfı, şekeri, kurkası, karnabiti, zeytini, zeytinyağı ve sabunu cihanı tutup meşhurdur. Pamuğu, ipeği, poşusu ve mukaddemi boldur. Güzel özelliklerinden, halkının garip dostu olup birbirleri­ ne de alçakgönüllülükle davranmaları bir diyar halkında yok­ tur. Zamanın fazıllarından meşhur kimse çoktur. Ve bir kör müftüsü vardır. İsmi (—) büyük veli olduklarında şüphem yok­ tur. Yüce Allah derecelerini artırsın. Bu şehrin özelliklerini ilmimiz yettiği kadar yazsak söz uzayıp seyahatimize engel olur. Ancak rub' daire hükmünce bu şehir hakiki iklimde 4. iklimdedir. Arz-ı beledi (—) ve tûl-i nehârı (—) gayet ıhman havalı hoş şehirdir. Trablusşam şehri ziyaret yerleri Evvelâ Trablus ayanı Hızır Ağa tabilerinden Ali Beşe adlı kimse rehber olup 10 atlı dostla şehrin kuzeyinde yarım saat uzak Meneb Köyü'nde, Hazret-i Yûşa ziyaretgâhı Peygamberdir, Hazret-i Nûn'un oğludur. 120 sene yaşadı. Yine sahrasına yakın Semûd şehrinde otururdu. Hazret-i Musa bazı zaman görüşüp koyun güderler­ 440 di. Hazret-i Musa'nın vefatından sonra 7 sene yaşayıp bu türbede medfundur. Bütün Trablus âlimleri bu inanç üzeredir. Ve Yûşa Nebî'nin ehli Hazret-i Musa aleyhisselâmm kız kardeşi idi. İsmi­ ne Meryem derlerdi. Kudüs-i şerifde Tûr-ı Zeytâ'da medfundur. Hazret-i Nûn ziyaretgâhı [Hazret-i Yakub oğlu Hazret-i Yusuf oğlu Hazret-i Efrâyim oğlu] Bu zat da Trablus dışında, doğu tarafta Yûşa Nebî civarında Küçük Cebel-i Lübnan üzerin­ de medfundur. Ama Mısır ulemâsı inancınca İmam Şâfiî haz­ retlerinin türbelerinden kıble tarafında hadis ravisi Sahabe-i Kirâmdan Şeyh Ukbe-i Cüheynî hazretleri civarında yatan Hazret-i Zünnûn odur, derler. Ama yanlış anlamışlar. Gerçekte Zünnûn'dur, ama o Zünnûn'dur ki Melik Mukavkıs bu Mısır'da medfun olan Zünnûn'u bir Habeşe, bir Kıptî cariyesi, bir katır ve bir kılıç ile Hazret-i Risalet'e hediye ile gönderdiğinde hemen Zünnûn Hazret-i Risalet'in mübarek cemalini görünce İslâm ile şereflenip Sahabe-i Kirâm oldu. Tıp ilminde Lokman ve şi­ irde Hassan'a akran idi. Mısır'a Amr ibnü'l-Âs ile varıp orada vefat edip Şeyh Ukbe-i Cüheynî civarında defnolunan Zünnûn-ı Mısrî'dir. Yoksa Hazret-i Yusuf oğlu Efrâyim oğlu Nûn Nebî de­ ğildir. Bu Nûn Nebî, Kıptî tarihlerine göre bu Trablusşam'da bu türbede medfundur ve doğrusu budur. Sorumluluk rivayet edenin­ dir. Oradan bütün dostlarla Trablus kuzeyinde, Bi'rü'l-künûz ziyareti Balıklı Ayazma derler ama nice bin insan burada olan hikmete vâkıf değillerdir. Hikmet odur ki bu su kuyusu içinde nice bin çeşit balıklar yüzerken birden kaybo­ lurlar. Bir süre sonra ortaya çıkıp kimi yaralı ve kimi bereli kan­ ları akarak gözükürler. Tanrı'nm hikmeti bir diyarda cenk olsa bu balıklarda kaybolup yaralı gelirler. Acayip hikmettir kim bu Bi'rü'l-künûz'dan bir adam su içse ve balıklardan avlayıp yese el­ bette ağmak, yani ahmak olur. Dostlar arasında bazı şaka esna­ sında darb-ı mesel olmuştur ki bir âdem eblehçe bir uygunsuz iş yapsa halk ona sataşıp, Acep olmaya, belki çelebi Mâ-i Künûz'dan su içmiştir. Onun için ahmak olmuştur diye şaka ederler. Ama gerçekten her kim içse anlayışsız eşek olur. Ama sıtma hastalığına yakalanan kimse üç cumartesi sa­ 441 bahleyin oraya varıp temizce yıkansa Allah'ın emriyle beyaz inci gibi olup kurtulur. Zira bu tekkede nice bin velilerden kim­ seler medfundur. Özellikle ârif-i samedânî Şeyh Muhammed Beddâvî hazret­ leri bu makamda medfundur ve bütün şehir halkı haftada bir kere veya ikindiden sonra gelip ziyaret ederler, bütün halkın zi­ yaret yeridir. Şehrin doğu tarafı ensesinde Küçük Cebel-i Lübnan üzerin­ de Hazret-i Zünnûn türbesi civarında, Hazret-i Hızır makamı Bütün ricalü'l-gayb, yani ümenâ, evtâd, nücebâ, büdelâ ve nukabâ burada toplanır, derler. Bir in­ sanın önemli işi olup üç gün bu tekkede samimi kalple ibadet edip sızlanıp dua etse Allah'ın emriyle hayır istekleri hâsıl olur. Taylûn Cami yakınında Şeyh Fazlullah. Cümmeyz-i Kebir dibinde Şeyh Tâhir Bâb-ı Savitü'1-hayl ya­ kınındadır. Sırrı aziz olsun. Faşa Sarayı yakınında (—) Camii avlusu içinde merhum Çetrefiloğlu Ahmed Paşa türbesinin penceresi üzere yazılan tarihtir Rihlet etti cennete Ahmed Paşa Hak te'âlâ eyliye kabrin gırâk Recebud-dâîdedi tarihini, Gitdi Ahmed dünyeden âh el-firâk. Sene 1008 Ve şehir içinde Hazret-i Şeyh Mesud. Şeyh Muhammed el-Acemî el-Bektûtî bir kubbe içinde medfunlardır. Her mübarek gecede dervişleri toplanıp âyin düzen­ lenip tevhid-i sultanî olur. Tekkesinde davul, sıraf, kudüm, nak­ kare, def, boru ve zilleri hazırdır. Ayin mahallinde icra edip bü­ yük kalabalık olur. Şeyh Abdülvâhid el-Mağribî, Şeyh İzzeddin el-Musulî, Şeyh Ali el-Gazzâzî, Ahi Tohtamur el-Pehlivan, Şeyh Şemseddin, şeh­ rin dışında Şeyh el-Kmvanî, Taylûn Camii yakınında Şeyh Tâhir hazretleri, bunlara yakm Şeyh Davud ve şehir içinde kale altın­ da Şühedâ Medresesi civarındaki tekkede medfundur. Hepsi Sahabe-i kirâmlardır ki Kerbelâ Çölü'nde Yezid kılı­ cından kurtulup İmam Hüseyin gibi şehzâdenin şehadetini bu 44 2 hâl ile gördüklerinde Ölmek yeğdir deyip Trablus gazasına ge­ lince hepsi din-i mübîn yoluna şehit oldular. Bazı tarihlerde 700 nefer kimse idiler, diye yazarlar. Savaş sı­ rasında defnedildiklerinden isimleri belli değildir. Mübarek ge­ celerde üzerlerine nice kere nur indiği defalarca görülmüştür. Dindar kimseler varıp ziyaret ederler, halk ve seçkin herkesin zi­ yaret yeridir. Allah rahmet eylesin. Molla (—) kabri (—)dendir. Trablusşam yakınında Dürzîler ansızın basıp şehit ettiler. Naaşım Kum Kapısı yakınında defnet­ tiler. Bu ziyaretleri edip ve şehri gezip dolaşıp vilâyet ileri gelen­ lerinden Hızır Ağa ile, Mehmed Çavuş ile dizdar ile ve vilâyet valisi olan Kara Mehmed Paşa ile vedalaşıp bolca ihsanını aldık. Namlı 10 silâhlı kılavuz koşup Trablus'ta Kum Kapısı'ndan kıb­ leye gidip muz ormanı içinden 3 saat geçerek deniz kıyısı ile yine taşlık yerler içinden giderek, Enfiye Köyü Deniz kıyısında itaatli kefere köyüdür. Oradan yine kıbleye gidip Musaylaca Beli'ni aşıp bir taşlık dar dere içinde, Maan Kalesi (—) tarihinde Maanoğlu isyan ettiğinde bu yolları kesmek için dar bir geçitte bir yalçın kaya üzere bu kaleyi yapmış, ama küçüktür. Ancak 500 adam alır bir kule gibidir. Hâlâ içinde in­ sandan bir fert yoktur, Trablus nahiyesidir ve subaşılıktır. Kasabası deniz kıyısında bir düz kayalı yerde 2 mahalle ve 200 toprak örtülü Fellah ve Nusayrî kavmi haneleridir. 1 camii, 1 hamamı, 2 dükkânı vardır. Bunun bağ ve bahçesinde ulu cümmeyz ağaçları var ki göklere yükselmiş. Ve âbıhayat kuyuları vardır. Ve bunda, Abdullah-ı Samedânî ziyareti Hayatta iken bir kâfir ge­ misi bu beldeyi yağmalamaya gelip kenar olunca şeyh hazretle­ ri ayaklarından nalınlarını çıkarıp küffar gemisine nalın ile vu­ runca gemi batıp bütün kâfirler karaya çıkıp esir olurlar. Him­ metleri hazır ola, ulu sultandır. Bu kasabayı geçip yine kıble tarafına deniz kıyısı ile Reyhaniye adlı sağlam burcu 5 saatte, 443 Cübeyle Kalesi'nin özellikleri Trablus paşasının hâssı ve voyvodalıktır. 150 akçe kazadır. Ve nahiyesi taşlık dağlarda 100 adet köydür. Senede 2 kese hâsıl olur. Bu dağların hâkimi paşa tarafından Şeyh Tarhan'dır. 70 kese padişah malı verir. Kendine de 70 kese kalır. Tam 3 bin tüfenkliye sahiptir, zira Dürzi ve Teymânî dağlarıdır. Bu kale deniz kıyısında düz kayalı yerde dört köşe bir eski kaledir. Büyüklüğü çepçevre 1.300 adımdır. Dört tarafında hen­ deği içi dut ağacı bağlandır. İki kapısı var, biri kıbleye nazır demir kapıdır, biri liman ka­ pısıdır. Bu kale İspanya yapısıdır. (—) tarihinde Sultan Kalavan fethedip daha sonra 921 tarihinde Selim Şah Mısır'a giderken itaat edip kaleyi teslim etmişlerdir. Bu kalede 2 mahalle ve 200 toprak örtülü Arap ve Dürzî evleri vardır, dut ve zeytin ağaçla­ rı ile süslüdür. Tamamı 5 mihraptır ve biri Selim Han Camii'dir. İç kalesi, bu kalenin kara tarafında bir bayır üzerinde köşe bir küçük kaleciktir. Bir demir kapısı