yılında emekli olan Yalçınlar 2003 yılında vefat etmiştir. İstanbul Üniversitesindeki öğrenimini, 1939 yılında İstanbul Boğazı Batısında Jeomorfolojik Araştırmalar konulu lisans bitirme teziyle tamamlamıştır. Mezuniyetini takiben 1939 yılının aralık ayında Coğrafya Öğretmeni olarak Yozgat Lisesi’nde göreve başlamış ve 1940 yılında İstanbul Yedek Subay Okulu’na gitmiştir. Bu okulu bitirdikten sonra Samsun’daki Piyade Alayında Asteğmen rütbesiyle görev yapmış ve 1941 yılında bu görevini de tamamlayarak aynı senenin ekim ayında İstanbul Üniversitesi Edebiyat Fakültesi Coğrafya Bölümüne asistan olmuştur. İsmail Yalçınlar dönemin coğrafya bölümü müdürü ve Fiziki Coğrafya Ordinaryüs Profesörü İbrahim Hakkı Akyol’un asistanlığını yapmış ve 1946 yılında Manyas ve Ulubat Gölleri Havzalarının Jeomorfolojik Etüdü konulu tezini hazırlayarak Coğrafya Doktoru unvanını almıştır. Doktora çalışmalarını takiben Banaz Çayı Havzasının Jeomorfolojik Etüdü konulu doçentlik tezini hazırlamış ve 1948 yılında Üniversite Doçenti unvanını almış ve İstanbul Üniversitesi Edebiyat Fakültesi Fiziki Coğrafya öğretim üyeliği görevine atanmıştır. Bu tarihten sonra İsmail Yalçınlar mesleki çalışmalarını sürdürmüştür. Maden Tetkik ve Arama Genel Müdürlüğü tarafından 1949 yazında Doğu Karadeniz Dağları Kesiminde Jeolojik Harita Yapımı konulu arazi çalışması teklifini kabul ederek bu bölgenin jeolojik ve jeomorfolojik özelliklerini ortaya çıkaran çalışmalar yapmıştır. İsmail Yalçınlar’ın 1944 yılından beri incelediği İstanbul’un batısında Cebeci Köy çevresinde keşfettiği mercan fosillerini Ernest Chaput aracılığıyla, Paris Üniversitesinde J. Alloiteau tarafından tayin edilmesini sağlamış ve bunların Alt Karbonifer’e (Dinansiyen) ait olduğu 1951 senesinde Türkiye Jeoloji Kurumu Bülteninde yayınlanmıştır. İstanbul Üniversitesi tarafından 1951-1952 yılları arasında Avrupa’ya gönderilmiş ve kendisi tarafından çeşitli bölgelerde bulunun omurgalı fosillerin Lyon Jeololi Müzesinde Prof. J.Viret’in yardımıyla determinasyonlarını sağlamış ve buluşlarının sonuçlarını Paris Bilimler Akademisinde bir tebliğ halinde sunmuştur. Aynı zamanda Türkiye’nin çeşitli bölgelerinde keşfettiği omurgalı fosilleriyle ilgili yeni keşifleri Fransa’nın önemli bilim dergilerinde 1952 yılında yayınlamıştır. Cezayir’de 1952 yılında Uluslararası Jeolojik Kongresine de katılmış Türkiye’nin Jeolojik Strüktürleri ve Türkiye’nin Memeli Hayvan Fosilleri konusundan Fransızca iki bildiri sunmuştur. Bu çalışmalarıyla Türkiye dışında da dikkat çeken İsmail Yalçınlar Fransa Coğrafya Kurumu ile Fransa Jeoloji Kurumu’na üye seçilmiştir. Londra Doğa Tarihi Müzesi’nde de çalışmalar yapmıştır. Türkiye’ye döndükten sonra da çalışmalarını sürdüren Yalçınlar, Cebeciköy bölgesindeki incelemelerinde önce 1949’da bulduğu Karbonifer bitki fosillerinin yeni türlerini bulmuş ve bunları Lille Üniversitesi Fitopaleontoloji uzmanı P. Corsin’e determine ettirerek İstanbul bölgesinde karasal Karbonifer arazisinin mevcudiyetini ortaya çıkarmıştır. Bu buluşlarını Türkçe ve Fransızca olarak çeşitli dergilerde yayınlamıştır. İsmail Yalçınlar’ın İstanbul Boğazı’nın batısında Karbonifer arazisini ortaya çıkarması ve bu arazinin hem denizel hem de karasal formasyonlarla temsil edildiğini, tayin edilmiş fosillerle de kesin olarak ortaya koyması, bilim alanında o dönem önemli bir keşif sayılmıştır. Bu keşfi yurt dışında da benimsenmiş olup dünyanın en saygın bilim insanları, kendi eserlerinde bu çalışmaya yer vermiştir. İsmail Yalçınlar bundan sonra da birçok keşfe imza atmıştır. Bunlardan biri 1961 senesinde Babadağ’da bu defa Dictyonema ve Acanthographus ihtiva eden Silüryen fillatlarını ve bunların üzerine gelen Fusulinli denizel Karbonifer ile bitki fosili karasal Karboniferi ilk defa bilim dünyasına sunarak, Menderes Masifinin o tarihe kadar bilinmeyen birçok özelliklerini ortaya çıkarmıştır. Daha sonra 1963-1964 yılında Torosların Silifke-Ovacık-Anamur kesiminde Graptolitli Silüriyen formasyonları ile Trilobitli, Akrotelli ve Dendroid Graptolitli Alt Ordovisiyen – Üst Kambriyen arazisini keşfetmiş ve buradaki tabakalardan topladığı fosilleri İngiltere, ABD, Fransa ve Almanya’daki bilim insanlarına göndererek fosil determinasyonlarını yaptırmış ve buluşları kesinlik kazanmıştır. Yalçınlar’ın uzun yıllar devam eden çalışmaları sonucunda Türkiye’de fosilsiz ve metamorfik olarak bilinen pek çok eski temel arazinin alt ve üst Paleozoik’e ait olduğu fosillerle tespit edilerek anlaşılmıştır. Bunun dışında Türkiye’nin çok çeşitli bölgelerinde ilk defa Jura, Kratese, Eosen, Neojen ve Kuaterner fosilleri bularak arazilerin yaşları hakkında geniş katkılarda bulunmuştur. İsmail Yalçınlar edindiği bilgileri pratik hayatta da kullanmıştır. Örneğin Boğaziçi Üniversitesi Haliç Sempozyumunda İstanbul Haliç’inin dolmasını önleyecek son derece ilgi çekici tedbirler öne sürmüştür. Keza, Prof. Yalçınlar çalışmalarında fiziki ortamın beşeri hayat üzerindeki etkilerini çeşitli araştırmalarında incelemiş; bu suretle şehirlerin yerleşim yeri ve düzenleriyle ilgili orijinal görüşler de ileri sürmüştür. Yalçınlar’ın 1976 yılında yayınlanan 1/100.000 ölçekli İstanbul Jeoloji Haritası da ayrı bir öneme sahiptir. Bu harita bir "ilki" temsil etmektedir. Yalçınlar, farklı yerlerde yaptığı araştırmalarına ait eserlerine bizzat kendisinin hazırladığı jeoloji haritalarını koymuştur. Jeomorfolojinin önemini sıkça vurgular, Jeomorfoloji disiplinine Türkiye’de gereken önemin verilmediğini sürekli belirtirdi. İsmail Yalçınlar 1948 yılında Doçent, 1963 yılında Profesör olmuştur. 1964'te atandığı Erzurum Atatürk Üniversitesi Fen Edebiyat Fakültesinde 2 yıl dekanlık yaptı ve eski görevine geri döndü. 1969 yılından itibaren Strüktür ve Yeraltı Kaynakları Kürsüsünü yönetti. 1971-1973 yılları arasında Coğrafya Enstitüsü Müdürlüğü, YÖK yasasından sonra Jeomorfoloji Anabilim Dalı Başkanlığı, sonrasında Fiziki Coğrafya Anabilim Dalı Başkanlığına atandı ve bu görevini 1 ocak 1984 tarihindeki emekliliğine kadar yürüttü. Bu tarihten sonra 1987 – 1999 yılları arasında Türk Coğrafya Kurumu Başkanlığı görevi yapmıştır. 29-30 Eylül 2005 tarihleri arasında Türk Coğrafya Kurumu ve İstanbul Üniversitesi Coğrafya Bölümü’nün katkılarıyla gerçekleştirilen Ulusal Coğrafya Kongresi 2003 yılında vefat eden Prof. Dr. İsmail Yalçınlar anısına düzenlenmiştir. Kerbela (oyun) Kerbela, Ali Berktay'ın yazdığı iki perdelik tiyatro oyunu. Müslümanların tarihinde yaşanan en trajik olaylardan biri olan Kerbela katliamı, İslam peygamberi Muhammed'in torunu Hüseyin bin Ali'ye bağlı küçük bir grubun, Emevi halifesi I. Yezid'e bağlı ordunun Hicri 61. yılın 10. Muharrem gününde, bugün Irak sınırlarında olan Kerbela’da karşılaşmalarını ve aralarında çocuk ve kadınların da bulunduğu Hüseyin bin Ali ve mahiyetindekilerin öldürülmelerini konu edinmektedir. Oyunun bir buçuk yıl süren yazım süreci 1995'te başlamış, öncelikle kitap olarak yayımlanmış, ilk sahnelemesi ise 2009'da yapılmıştır. Gerek Ankara Devlet Tiyatrosu, gerekse İstanbul Şehir Tiyatroları sahnelemesinde kapalı gişe oynayarak konusu, işlenişi, müzikleri, koreografisi, oyuna eşlik eden koro, kostümleri, işitsel ve görsel efektleriyle dikkatleri üzerine çekmiştir. Oyun, Kerbelâ Olayı'nın dini boyutundan ziyade, tarihten bir kesitle yola çıkarak hırs, iktidar, baskı karşısında adalet, direniş ve mücadele ruhunu sunmaktadır. Oyun, 2015-2016 sezonunda da Şehir Tiyatroları programında yer almaktadır. Oyun, Ali bin Ebu Talib'nin öldürülmesiyle başlar. Ali, 661 yılında İbn-i Mülcem tarafından gerçekleştirilen bir suikastta hayatını kaybeder. Ali'nin oğlu Hasan, Muaviye karşısında ordu oluşturmuş fakat herhangi bir saldırıda bulunmamıştır. Kendisine biat edenler arasında savaşmak ve Muaviye'yle barış imzalamaktan yana olan ayrı gruplar vardır. Hasan birlik sağlamak adına Muaviye'yle barış imzalar ve savaşmadan yenik düşüp Kufe'ye döner. Daha önce kendi önünde göğüs döverek biat eden Kufelilerin Muaviye'yenin önünde diz çökmek için sıra kavgası yaptığını görür ve o da Muaviye'ye biat etmek durumunda kalır. Hasan, kardeşi Hüseyin'le de görüşüp Muaviye'ye biat etme sebebini, kendisine biat edenlere güvenemediğini, güçsüz olduklarını, daha fazla kan dökmemek adına barış istediğini açıklamaya çalışır. Babası Ali'nin de Ebubekir'e karşı çıkmadığı örneğini verir. Hüseyin Hasan'la aynı fikirde değildir. Durumun farklı olduğunu, Ali'nin gerektiğinde kılıç çekmekten çekinmediğini anlatmaya çalışarak, Muaviye'ye karşı her şeye rağmen direnmek gerektiğini savunur. Hüseyin bunun bir halifelik kavgası olmadığını, halkın zulüm içinde çığlıklarına sessiz kalamayacağını söyler. Hasan ise dava uğruna çok az insanın kendini feda edeceğine inanmaktadır. Hüseyin, kazanamayacak olsa dahi, cemaatini suçlamadan önce bir imamın önce kendisinin yola çıkmaya cesareti olması gerektiğini söyler. Ağabeyi Hasan öfkelenir. Hüseyin susar ve "Geleceği bekleyelim, görelim." der. Hasan ve Hüseyin kervanla yola düşüp Medine'ye göçer. Bir devir kapanmış, Muaviye kazanmıştır. Özgür vicdanlar susturulmuştur. Doğruların yerini dalkavuklar, kardeşlik türkülerin yerini korku alır. Muaviye Hasan'ı zehirletip öldürtür ve sonra bir de yas ilan eder. Halifelik yirmi yıl boyunca I. Muaviye'de kalır, fakat sonunda karabasanlar ve yalnızlık içinde ölüm döşeğine düşer. Yerine oğlu Yezid'in geçip hükmünü sürdüreceğini söyler. Yezid, babasının ölüp yerine kendisinin geçeceğini düşündükçe içten içe sevinmektedir. Muaviye bunu fark etse de kabullenir. Muaviye hayattayken, oğlu I. Yezid'i veliaht ilan eder. Ölüm döşeğinde oğlu Yezid'e bazı öğütler verir. Kendisiyle birlik görünen insanlara güvenmemesi gerektiğini, toplumunun tüm değerlerini hiçe sayıp insanları sadece ezerek denetlemeye çalışırsa düşmanlarının olacağını söyler. "Almadan vermek Allah'a, iktidardayken vermeden almaya çalışmak ise ahmaklara mahsustur." der. Kimseye sırrını vermemesi fakat herkesin sırrını öğrenmesini söyler. "Etrafındakileri hem kullan hem zayıflat ki, aralarında bir tek sen güçlü kalasın." der. Çıkarcı dalkavuklar Muaviye'nin emriyle yanına doluşmuştur. Muaviye, kendilerine bir konuşma yapar. Halifeliği oğlu Yezid'e bıraktığını açıklar. Buna rağmen Hüseyin'in önündeki en önemli engel olduğunu, dikkat etmesi gerektiği fakat aynı zamanda düşmanlığını da kazanmaması gerektiğini söyler. Muaviye artık son günlerindedir ve Yezid'in halifeliğini açıkladıktan sonra herkes onun çevresinde toplandığından yalnız bırakılmıştır. Muaviye ölür. Yezid Şam'da halifedir. Hüseyin, Yezid'e de biat etmemiştir. Tetiktedir. Emevi saltanatının sürdürücüsü Yezid, İslam'ı zorbalık ve aldatmacalarla bir iktidar aracı olarak kullanarak, halifeliğini kabul ettirme çabasındadır. Medine valisine de bir mektup yazarak Hüseyin bin Ali'ye değil kendisine biat etmesini, aksi takdirde bunu canıyla ödeyeceğini bildirir. Hüseyin bu duruma şiddetle karşı çıkar ve olayı araştırmak üzere önce Mekke'ye giderek insanların fikrini alır. Bir taraftan Kufeliler Hüseyin'e mektup üstüne mektup göndererek ona biat etmek istediklerini söyleyip davet ederler. Hüseyin "Önce Yezid'in bir sonraki hamlesini mi beklemeli yoksa Kufelilerin çağrısına hemen gitmeli mi..." diye düşünür. Düşünde dedesi, babası ve sonra da annesi Fatma'yı görür. Annesi, dirilişlerin kurban istediğini, ayaklarını bastığı yerin eskisi kadar sağlam olmadığını, uğruna yola düştüklerinin belki de çok azının onu anlayacağını söyler. "Ya yalnızlığa alıştır kendini ya da bırak kendi yaşamlarına sahip çıksın insanlar." der. Hüseyin ise, belki de onlar için değil kendi için yürüdüğünü, bunun artık bir iktidar sorunu değil, insanlığını koruyabilme savaşı olduğunu söyler. Annesi gelecekte kan gördüğünü söyleyerek, "Ne git diyebilirim sana, ne de gitme..." der. Hüseyin düşünmüş ve kararını vermiştir. Kufe'ye amcasının oğlu Muslim bin Akil'i gönderecektir. Müslim, Kufe'ye vardığında ilgiyle karşılanır, kalabalıklar Hüseyin'e biat verir ve Hüseyin'in Kufe'ye gelmesini bildirir. Hüseyin'in tüm kuşkuları dağılır, mutlu olur. Fakat Yezid'in emriyle Kufe'ye gönderilen İbn Ziyad felaketi olur. Kufeli Hüseyin taraftarları Yezid'in yandaşları tarafından bastırılır. Müslim'i daha önce bağrına basan kent, artık onu boğmaya başlayan bir tuzak olur. Kalabalıklar dağılmış, Müslim yalnız kalmıştır. Korku kol gezmektedir. Duruma el koyan İbn Ziyad, önce halkı tehdit edip korkutur, ardından zulme isyan ettiğini söyleyen Müslim'i, halkı halifeye karşı kışkırtmakla suçlar ve yakalatıp başı kılıçla gövdesinden ayrılıp Kufe sokaklarında halka gösterilir. Çocukları da öldürülür. Hüseyin bu olumsuz gelişmelerden yolda iken haberdar olur. Geri dönmek ya da yola devam etmek arasında tereddüt yaşar ise de devam kararı alır. İbn Ziyad, Müslim ve çocukları için ağıt yakan kadınların sesleri için "Bu gürültü de ne Ömer?" diye Ömer bin Sad'e sorar ve bir bozguncunun ardından yas tutulamayacağını, derhal susturulmalarını emreder. Yezid'in savaşçılarından Hür, Ehl-i beyti seven bu insanların ölülerine ağlama hakkı olduğunu savunur. Halkı hor görmemesini söyler. Hüseyin’in yolda olduğunu öğrenen İbn Ziyad, istekli olmasa da, Hür'ü ve ona güvenemediği için başka bir görev için hazırlanmış Ömer bin Sad komutasındaki kalabalık bir askeri birliği Hüseyin’in üzerine gönderir. Bu sırada Horasanlı ve Hüseyin'in kız kardeşi Zeynep, Hüseyin'i Küfe'ye gitmekten vazgeçirmeye çalışsa da ikna edemez. Müslim ve çocukları öldürülmüştür. Diğer taraftan, Hüseyin, Yezid'e boyun eğmeyecektir ve savaş olacağını sanmadığını, onları ikna edebileceğini, iyimser bir beklentisi olduğunu söyler. Onların konaklamasını ve tek başına Küfe'ye gideceğini söylediğinde Hüseyin'i yalnız bırakmayacaklarını söylerler. Hür komutasındaki birlik biat istemek üzere Kerbela'da Hüseyin ve beraberindekilerinin yanına ulaşır. Bu sırada Hür, karşısındaki kişilerin sayısından on kat fazla savaşçıyla kuşattığı için vicdan muhasebesi yapmaktadır. Ne geri dönebilir, ne de Hüseyin'e zarar vermek ister. Hüseyin'i islam ülkesinde karışıklık çıkmaması için biat etmeye ikna etmeye çalışır fakat Hüseyin kılıçları zalimlerin eline vererek kör sağır dilsiz, keyif içinde yaşanamayacağını söyler. Halkın valilerce hakaretlere uğradığını, meydanlardan başka kendilerini savunacak yerleri olmadığını söyler. Hür'e de emir kulu olup, Hakkın kulu olmadığını; Yüzünü Yezid'e, sırtını halkına döndüğünü söyler. Dini saltanat kılan, saraylarının çeşmelerinden mazlum kanı akan bir Yezid'e biat etmeyeceğini tekrarlar. Hüseyin, komutan Hür'e uzak yoldan geldiğini, içecek suları olup olmadığını sorar. Hür, olmadığını söylediğinde su verir. Zaten kendi içinde kararsızlık yaşayan Hür, bu davranıştan etkilenir. Hüseyin, Hür'ü ikna etse de başka bir komutanın üzerine gönderileceğini de tahmin eder. Endişe duymaya başlar. Ömer bin Sad ve Yezid hiçbirine acımaz. Ömer komutayı devralır. Hüseyin artık olacakları tahmin etmektedir. Hüseyin ve beraberindekilerin etrafı kuşatıldıktan sonra çoluk çocuk, hasta günlerce aç susuz bırakılır. Hüseyin üzüntü içindedir. Su yolları kapatılır. Amaçları Hüseyin ve beraberindekilerinin kayıtsız şartsız teslim olmalarını sağlamaktır fakat onlar akıbetlerini bilseler de mücadeleden vazgeçmezler. Günler geçer... Sonunda saldırı emri gelir. Hüseyin, Ömer'le konuşmaya gider. Onu ikna etmeye çalışır. Ömer, bunun kendisinin görevi olduğunu ve Hüseyin'in biat etmesini, Halifeye bağlı birlik olmalarını ister. Hüseyin, bir birlik olmadığını, servetlerine servet katmak için insanları birbirine boğazlattıklarını, karşı çıkanlara işkence yapan, öldüren çıkarcılar sürüsü olduklarını haykırır ve zalime biat edip susarak zulme ortak olmayacağını söyler. Ömer, artık ya biat etmesi, ya da savaşmasını söyler. Hür, yetmiş kişiye yedi bin kişi olduklarını söyleyerek karşı çıkar ve Hüseyin'in tarafına geçip biat eder. Onun için savaşır. Önce tek tek mücadeleyle geçen direnişte Hüseyin’in yoldaşları oklarla, kılıçlarla öldürülmeye başlanır. Hüseyin'in yeğeni Kasım da savaşmaya gideceğini söyler. Hüseyin'in kardeşi Zeynep, Hüseyin'e Kasım'ın, Hüseyin'in kızı Fatma'yı sevdiğini söylemiştir. Hüseyin de ölmeden önce bu iki genci çağırıp konuşur ve birbirlerine kavuşmaları için nikâhlarını kıyar. Ertesi gün Kasım savaşa katılır. Tüm çatışmalar sonunda kundaktaki hasta oğlu Ali Asker oklarla vurulur. Kardeşi Abbas, yeğeni Kasım, Hür, akrabaları, bebek, çocuk, yaşlı demeden birer birer Hüseyin’in gözü önünde öldürülür. En son da Hüseyin sevenlerine son sözlerini söyler. Ok ve mızraklarla kuşatılır. Öldürülür. Oyunun yazarı Ali Berktay, eşi ve oyunun yönetmeni Ayşe Emel Mesçi, Tuncel Kurtiz'le kurdukları halk oyuncuları tiyatro topluluğunda İsveç ve Fransa'da 14 yıl tiyatro yaptı. Türkiye coğrafyası ve Orta Asya kültürüne odaklandı. Bu kültürlerin geleneklerini oyunlara nasıl aktaracaklarını uzun süre araştırdı. İslam kültürü ve tasavvuf, Ayşe Emel Mesçi'nin ilgisini çok çekiyordu. Bu tarihin altında ne olduğunu merak etti, Sema öğrenmek istedi. Bu süre zarfında bir dervişle tanışıp, tasavvuf konusunda kendisinden bilgi aldı. Derviş, bir gün kendisine bir neyzenle beraber gelip Fuzûlî'nin Hadikatü's-Süeda (Saadete Ermişlerin Bahçesi) kitabını getirdi. "Bu senin vazifen, sahneye taşıyacaksın." dediler. Mesci, kitabı o gece okudu ve çok etkilendi. Sonrasında oyunun yazarı, eşi Ali Berktay’a “Sen Kerbela'yı yazacaksın ben de yöneteceğim. Bu bizim görevimiz.” dedi ve Kerbela oyunu bu şekilde yazıldı. Ali Berktay, oyunu yazma aşamasında yazar, araştırmacı ve hukukçu bilim insanı Metin And'dan da yardım aldı. Onun taziyeler ile ilgili çalışmalarından yararlandı. Yaklaşık bir buçuk yıllık bir çalışma sonucunda ‘Kerbela’ metni ortaya çıktı. Yazar, çevirmen, sinema ve tiyatro oyuncusu Ali Berktay, Kerbelâ Olayı'ndan güncel pek çok göndermesi olan bir oyun ortaya çıkarttı. Berktay, oyunu daha çok taziye ile modern tragedya arasında bir yere oturtmaya çalıştı. Olayı, sadece Şiilerin kınadığı bir “vukuat” olarak değil, aslında Sünni ve Şii dünyasını birleştiren bir unsur olarak ele aldı. Tüm Müslümanların Hüseyin bin Ali’in katledilmesini trajik bir olay olarak hatırladıklarını; başta Yezid olmak üzere katliamda payı olanları lanetlediklerini anlattı fakat Kerbela olayını bu oranda basit, sadece acı ve hüzünlendiren bir olay olarak ele almadı. Hüseyin’i haksızlığa karşı çıkmanın simgesi olarak öne çıkarttı. Olayı zulümlere bir başkaldırış olarak tanımladı. Nasıl ki Yezid her kötülüğün, kurnazlığın, zulmün sembolü ise, İmam Hüseyin karakterini de mazlumların, ezilmişlerin, yalın ayaklıların umudu olarak çizdi. Oyunda Hüseyin, rüyasında gördüğü annesi Fatma'ya, "Nasıl anlatsam, bu iktidar sorunu değil artık, insanlığımı koruyabilme savaşı", "Barış yapmak kimi zaman savaşmaktan çok daha zor bir zanaat” gibi sözlerle içinde bulunduğu durumu, "Zulme isyan etmek insanım diyenin boyun borcudur." sözleriyle haksızlık ve zulme karşı verdiği mücadeleyi, "Parçalanmış demiri bile onarmanın yolu var ama parçalanmış insanları yeniden birleştirmek olanaksız" sözleriyle durumun biçareliğini ifade etmektedir. Oyun, 1995'te başlayan ve bir buçuk yıl süren araştırma ve yazım süreci sonunda Bakırköy Belediyesi’nin düzenlediği bir yarışmaya gönderildi ve büyük ödülü kazandı. 1996'da Mitos Boyut Yayınevi tarafından kitap olarak basıldı. Duyulan tepki ve direniş ruhu ise oyunun yönetmeni Ayşe Emel Mesçi tarafından sahneye aktarıldı. Yöntem olarak Antik Yunan ve William Shakespeare trajedilerinden yola çıkan, taziye ile ilgili çalışmalardan yararlanan Ali Berktay, taziye biçimini de içinde barındıran bir büyük İslam tragedyasını oyunlaştırdı ve taziye ile modern tragedya arasında bir yere oturtmaya çalıştı. Kerbela, İslam tarihinin önemli bir olayıyla, Türkiye gerçekleri arasında paralellik kuran, görsel efektleri, döneme hakim metni, koreografisi, kostümleri ve etkileyici müzikleriyle şiirsel ve destansı bir oyundur. Tarihle efsanenin iç içe geçtiği kültürel bir odak noktasıdır. “Kerbela”, İslamiyet'in kuruluşunda var olan demokratik öğelerin yok edilmesine, hilafetin saltanatlaşıp Doğu'nun klasik devlet yapılanmasına (nemrutlaşmasına) ve şeriatın bu saltanat-devlet anlayışının resmî doktrini haline gelmesine, din kisvesi arkasında, inançların yerini çıkarların almasına duyulan tepkinin, zulme, haksızlığa başkaldırının hikâyesi, kardeşliğin, sevginin, aşkın ama aslında bir direnişin öyküsüdür. Ayşe Emel Mesçi oyunda acıyı ve hüznü danslarla, ritüellerle, ağıtlarla anlatmıştır. Oyuna orkestra, koro ve solo bağlama eşlik etmektedir. Her sahnenin duygusal ve düşünsel derinliğine uygun görsel ve işitsel efektler kullanılmıştır. İlk olarak 2009'da Ankara Devlet Tiyatrosu'nda yüz kişilik ekiple sahnelenmeye başlandı ve beş yıl boyunca Ankara Devlet Tiyatrosu'nda kapalı gişe olarak sahnelendi. Oyun, Ankara Devlet Tiyatrosu'nda sahnelendiği dönemde bazı siyasi konularla ilişkilendirilmeye çalışılmış, tartışmalara yol açmıştır. Kapalı gişe oynayıp, politik çevre tarafından çok beğenildiği dönem de olmuş, ardından MEB bürokratlarınca oyunun uygunsuz bulunduğu, bu sebeple öğretmenler gününde sahnelenecek oyuna seksenbir ilden gelen öğretmenlerle birlikte izlenecek oyun için bakanın oyunu izlemekten son anda vazgeçtiği iddia edilmiştir. Bu iddia karşısında ise MEB yetkilileri ise böyle bir durum olmadığını, sayının yetersiz olması sebebiyle oyunun gösteriminin yapılmadığını savunmuşlardır. Ankara Devlet Tiyatrosu sahnelemesinde Hüseyin karakterini canlandıran başrol oyuncusu Erdinç Gülener, bir söyleşisinde oyunun bir sahnesinde üç oyun boyunca bir kelebek gördüğünü, oyunda da seyircilerin arasında yukarlarda bir yerlerde bir silüet olarak Hüseyin'i gördüğünü söylemiştir. 2014’te İstanbul Şehir Tiyatroları Genel Müdürü ve oyuncu Erhan Yazıcıoğlu, İstanbul Şehir Tiyatroları'nın 100. yılını bu oyunla kutlamak istemiş şehir tiyatrolarının 100. yıl oyunu olarak repertuvara almıştır. İstanbul Şehir Tiyatroları’nca sahnelenen oyunun süresi iki saat kırkbeş dakikadır. 2014'te Kerbela’nın İstanbul Şehir Tiyatroları’ndaki galası, Muharrem Ayı’nın 10. gününde Harbiye Muhsin Ertuğrul Sahnesi’nde yapıldı ve oyunun perde arasında konuklara aşure ikram edildi. Oyunda olayların merkezinde bulunan İmam Hüseyin rolü, tiyatro eleştirmenlerinden övgü alan oyuncu Burak Davutoğlu tarafından sahnelenmektedir. Oyun, 2014'te aynı zamanda İzmir Opera ve Balesi'nde Mehmet Balkan koreografisi ile Lale Balkan tarafından bale gösterisi olarak sahneye uyarlanmıştır. Abdullah Topal, Alize Ertem, Aslı Menas, Aslı Öngören, Aybar Taştekin, Barış Çağatay Çakıroğlu, Berfu Aydoğan, Bora Seçkin, Buğra Can Ildırışık, Burak Davutoğlu, Can Alibeyoğlu, Cem Baza, Ceysu Aygen, Çağlar Ozan Aksu, Damla Cangül, Emrah Can Yaylı, Emre Çağrı Akbaba, Emre Narcı, Ercan Demirhan, Esen Koçer, Fahri Kıncır, Fatma İnan, Gizem Akkuş, Gülşah Bayar, Hasip Tuz, Hüsnü Demiralay, İbrahim Can, İrem Erkaya, İskender Bağcılar, Lale Kabul, Meriç Benlioğlu, Mert Aykul, Nazif Uğur Tan, Nilay Bağ, Nur Saçbüker Otan, Özgür Atkın, Pervin Bağdat, Savaş Barutçu, Seda Çavdar, Serap Doğan, Şenay Bağ, Şirin Kılavuz, Ümit Bülent Dinçer, Volkan Öztürk, Zeynep Göktay Dilbaz Tiyatro eleştirmeni Üstün Akmen, köşe yazısında oyuncu kadrosunu tümüyle iyi ve yaratıcı bulduğunu belirtti. Başrol oyuncularından Burak Davutoğlu'nun Hüseyin'in içsel güzelliğini su yüzüne pek güzel çıkarttığı, anlatıcı Aslı Öngören'in ise anlatıcıya gövdesel hayat buldurmakla birlikte karakteri aynı zamanda güzel, zarif, yankılı ve rengarenk kıldığı yorumunu yaptı. Müzik ve orkestranın atmosfer yaratmadaki başarılı olduğunu, ışık tasarımının da oyuncu ve dekora destek olduğunu, kostümlerdeki renk seçimini de etkileyici bulduğunu belirtti. Düşüncelerini "Oyundan çıkarken, pörsümüş muhalefetimizi, felç edilmiş direnme/başkaldırma yeteneğimizi ancak Kerbela olayı üzerinden onarabileceğimizi anladım. Günümüzün Yezitlerini ya da Yezitleşenlerini yok etmemiz için Berktay'a ve Mesci'ye teşekkür etmemiz gerektiğine inandım. 'Ben yanmasam/Sen yanmasan/Biz yanmasak'ı andım." şeklinde ifade etti. Tiyatro Eleştirmenler Birliği web sitesindeki yazısında eleştirmen Erkal Umut, oyun metninin şiirsel gücünün diyaloglardaki mükemmel akış ve matematiğinin dikkat çektiğini yazdı. Oyunda geçen "Kökleri sağlam ama dalları kurumuş ağaç" gibi metaforların metne güç verdiğini belirtti. Oyun metninde geçen bazı sözlerin dünyanın herhangi bir yeri ve zamanında haksız yönetimlere karşı mücadele edenlerin sesi niteliğinde olduğunu yazdı. "Tek tek, dekorda, kostümde, ışıkta, müzikteki başarılardan söz edilebilir; ancak söz edilmesi gereken şey bunların bir araya gelişlerinde ortaya çıkan sihirdir." yorumunda bulundu. Anlatıcı Aslı Öngören’in metnin her harfini olağanüstü akıl dolu bir oyunculukla yorumladığını, "Role nasıl mesafe konulur, karşıtlık ve taraflılık bir oyuncunun yüzü ve bedeninde nasıl hayat bulur, bir oyuncunun sesi sahnedeki debiyi nasıl arttırır, onu hayranlık verici bir şelaleye nasıl dönüştürür, oyuncunun rolüne dair dramaturjisi nasıl olmalıdır, sahnede atılan her küçük adımın bile oyuna katkısı nasıl olur"un dersini verdiğini söyledi. Tiyatro eleştirmenlerinden Mehmet Konuk, ışık tasarımının oyuna olan katkılarının altını çizerek, oyunun sahnelenişiyle ilgili yaptığı yorumda ise anlatıcı Aslı Öngören ve Hüseyin başrolündeki Burak Davutoğlu dışındaki oyuncuların oyunun trajedisini yeterince yansıtamadığını yazdı. Aslı Öngören'in anlatıcıyı salt bir kuruluktan koparıp oyunun dram kısmını sesiyle bezeyerek verdiğini, Burak Davutoğlu'nun ise durduğu yeri, mesafesini, çok doğru ayarladığını ve gereksiz abartılara kaçmadan yerinde bir sakinlikle Hüseyin'i olması gerektiği gibi temsil ettiğini belirtti. "Cumhuriyet" gazetesi köşe yazarlarından Öznur Oğraş Çolak, "Kerbela" oyunun İslam tarihinin önemli bir olayıyla, Türkiye'nin bugünkü gerçekleri arasında paralellik kuran, şiirsel ve destansı bir oyun olduğu, zulme, haksızlığa başkaldırının hikâyesi, kardeşliğin, sevginin, aşkın ama aslında bir direnişin öyküsü olduğunu dile getirmiştir. Oyunda kullanılan müziğin oldukça etkili acı dolu olduğunu belirtmiştir. Ayrıca oyunda Hüseyin rolündeki Burak Davutoğlu'nun yumuşak ve akıllarda kalacak oyunculuğuyla dikkat çektiğinin altını çizmiştir. Tiyatro Eleştirmenleri Birliği üyesi, yazar ve eleştirmen Hayati Asılyazıcı, köşe yazısında "Ayşe Emel Mesçi’nin "Kerbela"; sahneleniş, oyunculuk, müzik, sahne ve giysi tasarımıyla bir büyük tiyatro olayı. "Kerbela", bir tiyatro şölenidir. Her oyuncu, rolünü başarıyla oynuyor." yorumunu yaptı. Kerbela olayına nesnel yaklaşımla, hiç yan tutmadan oyunlaştırıldığını, taziye oyunlarından çok farklı bulduğunu belirterek taziyeyi de içinde barındıran benzersiz bir yapıt olduğunu yazdı. Karl Korsch Karl Korsch (Ağustos 15, 1886 – Kasım 21, 1961) Alman Marksist teorisyen. 1920'li yıllarda György Lukács ile birlikte Batı Marksizminin temelini atan en önemli figürlerden birisidir. Karl Korsch Hamburg yakınlarındaki Tosdedt bölgesinin küçük bir köyünde 15 Ağustos 1886 yılında dünyaya gelmiştir. Karl'ın babası şehir bürosunda bir sekreter olarak görev yapmasına rağmen, özel yaşantısında Leibniz felsefesi üzerine derin araştırmalar yapıyordu. Baba Carl August yeni bir iş ve çocuklarının daha iyi bir eğitim almasını sağlamak amacıyla köyünü terk etmeye ve Meiningen'e yerleşmeye karar verdiğinde Karl Korsch henüz 11 yaşındaydı. Karl, Meiningen'de ki eğitim hayatı boyunca genç yaşta olmasına rağmen yüksek entelektüel özellikler ve ciddi başarılar gösterdi. 1906 yılı başlarında, Korsch Münih,Cenevre ve Berlin üniversitelerine kabul edildi ve daha çok hukuk alanında olmak üzere birçok alanda çalışmalar yürüttü. Daha sonra Korsch, Karl Marx 'ın felsefe üzerine yaptığı doktora çalışması ile bilinen Jena Üniversitesi'nde hukuk eğitimine başladı. Okul yıllarında sol öğrenci gruplarına aktif bir şekilde katıldı ve bu gruplarda çeşitli görevler üstlendi. Okul gazetesinde editör olarak görev yaptı. Eduard Bernstein ve Karl Liebknecht gibi tanınan sosyalist teorisyenler ile çeşitli dersler ve oturumlar düzenledi. Tüm bu siyasal aktivitelere harcadığı yoğun vakit Karl'ın akademik hayatında hiçbir olumsuz etki bırakmadı ve 1911 yılında yüksek onur derecesi ile üniversiteden mezun oldu. İbrahim Hakkı Akyol İbrahim Hakkı Akyol (d. 6 Temmuz 1888 – ö. 19 Haziran 1950), Cumhuriyet döneminin ilk coğrafyacılarından biri. İlk ve orta öğrenimini Silistre'de yapan Akyol, 1900 yılında iyi derece ile Silistre Ekalliyet Mektebi'nden diploma almıştır. Okuldaki başarısından dolayı hükümet bursu ile Galatasaray Sultanisi'ne kabul edilen Akyol, meşrutiyetin ilk yılında Maarif Nezareti tarafından Avrupa'ya öğrenci göndermek için açılan sınavı kazanarak Lausanne Üniversitesi'nde üç yıl süresince fiziki ve doğa bilimler lisansını yaptı ve Balkan Harbi sırasında İstanbul'a döndü. Galatasaray dahil muhtelif liselerde Ulüm-u Tabiiye muallimliği yapan Akyol 1916 yılında Ziraat ve Maarif Nezareti (Tarım ve Maden Bakanlığı) tarafından maden mühendisliği tahsili için Almanya'ya gönderildi. Berlin'deki Techniche Houchscule'de üç yıl kaldı. 1923 yılında Darülfünun Edebiyat Fakültesi'nde fiziki coğrafya hocalığı için açılan sınava giren Akyol, sınavı kazanmış ve böylece Darülfünun ailesine katıldı. Coğrafyaya doğa bilimleri yoluyla giren Akyol, Türkiye'de fiziki coğrafyanın ve modern coğrafya fikrinin yerleşmesinde öncü coğrafyacılardan biri oldu. Gerek klasik çalışmalarının, gerekse tetkik ve araştırmalarının neticesi otuza yakın eserinde toplandı. Bu eserlerin isimleri ve yayın yılları Tedrisat Mecmuası'nın 11. Sayısı ile Edebiyat Fakültesi Felsefe Bölümü tarafından çıkarılan Felsefe Arkici'nin 19 sayılı 1955 nüshasında yayımlanmıştır. Türk Coğrafya Kurumunun müessilerinden, Edebiyat Fakültesi coğrafya ordinaryüs profesörü İbrahim Hakkı Akyol 19 Haziran 1950 yılında 62 yaşında vefat etmiştir. İbrahim Hakkı Akyol, 1940 yılında Ankara Üniversitesi Dil ve Tarih Coğrafya Fakültesi'nde düzenlenen Birinci Coğrafya Kongresinin, Türk Coğrafya Kurumunun ve Türk Coğrafya Dergisinin kurucuları arasında yer almıştır. Kütahya Dumlupınar Üniversitesi Güzel Sanatlar Fakültesi Kütahya Dumlupınar Üniversitesi Güzel Sanatlar Fakültesi, tüm idari ve akademik birimleriyle Kütahya Dumlupınar Üniversitesi'nin Evliya Çelebi Yerleşkesi'nde bulunan güzel sanatlar fakültesidir. Kütahya Dumlupınar Üniversitesi Güzel Sanatlar Fakültesi, 1999 yılında Milli Eğitim Bakanlığı'nın yazısı üzerine, Bakanlar Kurulu kararı ve Yükseköğretim Kurulunun 2000 yılındaki onayı ile 2000-2001 öğretim yılında Grafik bölümüne 40 öğrenci alınarak eğitim-öğretim faaliyetlerine başlamıştır. 2003-2004 öğretim yılında Grafik bölümünün ikinci öğretimine ve Resim bölümüne yirmişer öğrenci daha kabul edilmiştir. Fakülte, ilk öğrencilerini şehir merkezinde bulunan Çamlıbahçe'deki binaya kabul etmiş, bir yıllık eğitimin ardından, 2001-2002 öğretim yılları arasında, Germiyan Yerleşkesi'ndeki Kütahya Meslek Yüksekokulu binasına geçilmiştir. Burada da iki eğitim faaliyetlerini sürdürdükten sonra bugün içinde bulunduğu Evliya Çelebi Yerleşkesi'ne taşınmıştır. Kütahya Dumlupınar Üniversitesi Güzel Sanatlar Fakültesi, URAP Araştırma Laboratuvarı tarafından yayınlanan rapora göre alan bazında dünya sıralamasında 391., Türkiye'de 2. sıradadır. Kütahya Dumlupınar Üniversitesi Güzel Sanatlar Fakültesi bünyesinde 3 bölümde ve 4 anasanat dalında eğitim-öğretim verilmektedir. Fakülte bünyesindeki iki bölüme ise henüz öğrenci kabul edilmemektedir. (*) Fakülte bünyesindeki Çizgi Film / Animasyon, Resim ve Seramik-Cam bölümlerine özel yetenek sınavıyla öğrenci kabul edilmektedir. (**) Kütahya Dumlupınar Üniversitesi Güzel Sanatlar Fakültesi bünyesindeki El Sanatları Tasarımı ve Üretimi ile Sinema-Televizyon bölümlerine henüz öğrenci kabul edilmemektedir. Kütahya Dumlupınar Üniversitesi Güzel Sanatlar Fakültesi'nde 20 MAC tabanlı bilgisayar ile 103 adet PC tabanlı bilgisayar bulunmaktadır. Baskı atölyesi hem yüksek hem çukur hem de düz baskı tekniklerinin uygulanabileceği şekilde donatılmıştır. Bu atölyeden lisans öğrencilerinin yanı sıra yüksek lisans öğrencileri de yararlanmaktadır. Resim ve Seramik bölümlerindeki atölyelerde, öğrencilerin ihtiyaç duydukları gerekli teknik araç - gereç donanımının yanı sıra seçmeli derslerde kullandıkları bazı malzemeler fakülte tarafından karşılanmaktadır. Yeni bina içindeki 65 m²’lik atölyelerin yanı sıra 70, 142 ve 327 m²’lik atölyeler de hizmet verilecektir. Atölyelerin yanı sıra iki adet 327 m²’lik sergi salonu, 4 amfi, 8 dersliğe ek olarak yüksek lisans öğrencilerinin gruplar halinde çalışabilecekleri atölyeler, internet odası ve kitaplık bulunmaktadır. Üniversitenin Youtube üzerinden yayın yapan DPÜ TV adında bir kanalı vardır. 8 Aralık 2013'te yayına başlayan kanal, Güzel Sanatlar Fakültesi tarafından yönetilmektedir. DPÜ TV'de üniversitede gerçekleştirilen etkinlikler, çeşitli söyleşiler ve üniversitenin tanıtım videoları yayımlanmaktadır Fakülte öğrencileri Evliya Çelebi Yerleşkesi bulunan tüm olanaklardan faydalanabilmelerinin yanında, fakülte binasında kafeterya, yemekhane yer almaktadır. Fakültede her yıl çeşitli etkinlikler gerçekleştirilmektedir. Ulusal düzeydeki Çizgi Film Festivali ve Ahmet Yakupoğlu Resim Yarışması bu etkinliklerin en kapsamlı olanlarıdır. Kütahya Dumlupınar Üniversitesi Güzel Sanatlar Fakültesi, Kütahya - Tavşanlı karayolunun 10. km'sindeki Evliya Çelebi Yerleşkesi içinde bulunmaktadır. Evliya Çelebi Yerleşkesi'ne Kütahya Belediyesi'nin A-1, 7, 7-A, 7-B ve 16 numaralı otobüsleriyle ulaşılabilir. Tsukuba Tsukuba ( "Tsukuba-shi"), Japonya'nın Ibaraki prefektörlüğünde bulunan bir şehirdir. Yüzölçümü 284.07 km² olan şehrin nüfusu 1 Ekim 2012 tarihi itibarı ile 217,315'dir. Tsukuba ilk olarak 1960'larda bir bilim parkı olarak kurulmuş olup 1987 yılında şehir statüsü kazanmıştır. Günümüzde Tsukuba önemli bir bilim şehri olarak bilinmekte olup şehirde Ulusal Tarım ve Gıda Araştırma Örgütü, JAXA'ya bağlı Tsukuba Uzay Merkezi, KEK, Tsukuba Üniversitesi ve diğer pek çok kamu, özel araştırma ve eğitim kurumlarına ev sahipliği bulunmaktadır. 2005 yılında tamamlanan Tsukuba Express tren hizmeti ile Tsukuba'dan Tokyo Akihabara İstasyonu'na 45 dakikada ulaşılabilmektedir. Ahmet Ardel Ahmet Hulusi Ardel, Cumhuriyet döneminin ilk büyük coğrafyacılarından biridir (D. 1902 – Ö. 1978). Ahmet Hulusi Ardel 1902 yılında İstanbul’da doğdu. Çocukluk yıllarını Üsküdar’da geçirdi. İlköğretmen okulunu bitirdikten sonra, Yüksek Muallim Mektebi’ne girdi, 1927 yılında Edebiyat Fakültesi Coğrafya Şubesinden mezun oldu. Üniversite öğrenimi sırasında Ali Macit Arda, Hamit Sadi Selen ve İbrahim Hakkı Akyol gibi dönemin saygın Türk Coğrafyacılarından ve Belçikalı Theodore Lefebvre ve Fransalı Ernest Chaput gibi uluslararası üne sahip coğrafyacılardan ders görmüştür. Mezuniyetinin ardından öğreniminin devamı için Fransa’ya gönderilmiş ve Strasbourg Üniversitesi Coğrafya Bölümüne kayıt olunarak, burada H. Bauling gibi büyük bir hocanın yanında öğrenimini tamamlamış ve 1931 yılında lisans diploması almıştır. Bunun ardından, Cezayir yaylalarında bazı çalışmalar yapmak üzere 1932 yılında tarih ve coğrafya dalında ‘’yüksek etüd’’ diplomasına hak kazanmıştır. Aynı yıl yurda dönerek Yüksek Öğretmen Okulunda görevlendirilmiş ve kısa bir süre orta öğretimde hocalık yapmıştır. 1933 yılında Üniversite Reformu sırasında Edebiyat Fakültesi Coğrafya bölümüne doçent olarak atanmıştır. O tarihten itibaren Umumi Coğrafya Kürsüsünü yönetmeye başlayan Ardel, 1942 yılında profesörlüğe, 1958 yılında da Ordinarius Profesörlüğe yükseltilmiştir. 1973 yılında ise emekli olmuştur. Ahmet Ardel Fransızcaya ileri seviyede hakimdi ve Almancayı ise çalışmalarında yürütecek derecede biliyordu. Bu nedenledir ki Fransızca literatürden yararlanmakla kalmamış, Almanca kaynaklardan da faydalanmıştır. Bu sayede Alman ekolünü ve bu dildeki yayınları doğrudan izleme imkânı bulmuştur. Ahmet Hulusi Ardel 13 Ekim 1978 yılında vefat etmiştir. Yönettiği kürsünün ihtiyacı ve kendi kişisel eğilimi dolasıyla Ardel, Umumi Fiziki Coğrafya konularını kapsayan modern ders kitapları hazırlamaya ve bu alanda mevcut boşluğu doldurmaya gayret etmiştir. "Umumi Coğrafya Dersleri" adını verdiği bu koleksiyonun ilk cildini, 1940'ta yayınlanan Klimatoloji meydana getirir. Eser, "Türkiye’de klimatoloji konusunda yayınlanan ilk üniversite ders kitabıdır" ve içerisinde Türkiye İklimi ilgili hususları da içermektedir. Ahmet Ardel’in kitaplarını 1968’de 1.baskısı, 1971’de de 2. baskısı yapılan Jeomorfolojinin Prensipleri izlemiştir. Ardel’in öne çıkan iki özelliği bulunmaktadır. Bunlardan biri, hoca ve müellif olarak kendini daima yenilemesini bilmiş olması, sürekli bir gelişme göstermesi ve her yeni eserinin veya her yeni baskının öncekilerden daha iyi olmasıdır. İkinci özelliği de tekelci olmayışı yani bilgisini paylaşmasıdır. Ahmet Hulusi Ardel’in bilimsel araştırma ve incelemelerinin bir ürünü olan makaleleri, jeomorfolojiden ülkeler coğrafyasına kadar birçok konuyu içerir. Bununla beraber, çalışmalarındaki ağırlık jeomorfoloji üzerinedir. Bu onun kişisel eğiliminin, feyz aldığı yerli ve yabancı hocaların etkilerinin, tabiatı ve araziyi seven bir insan olmasının doğal sonucudur. Ardel’in jeomorfoloji alanında çeşitli konuları üzerinde durduğu ancak özellikle havzaların oluşumu ve jeomorfolojik evrimi üzerinde durmuştur. Çalışmaları ve yayınları içinde çoğunluğu meydana getiren flüviyal morfoloji etütleri dışında, Ardel’in kıyı ve denizaltı jeomorfolojisi incelemelerinden, glasiyal ve hidrografik etütlere, endüstri coğrafyası ve coğrafyanın metodolojisine kadar çok çeşitli konuları ele alan bilimsel makaleleri vardır. Örneğin Cumhuriyet Devrinde Endüstri (1944) isimli etüdü, Cumhuriyetimizin 11. yılında Türk Endüstrisinin çeşitli kollarındaki durumu ve gerçekleştirilen başarıları ortaya koyan değerli bir belgedir. Bu konuda belirtilmesi gereken en önemli huşulardan biri, Ahmet Ardel’in Türk Coğrafyasının sesini yurt dışında da duyurabilmeyi başarmış ilk bilim insanlarımızdan biri olmasıdır. Ardel, 1938 Amsterdam ve 1965 Varşova Uluslararası Coğrafya Kongrelerine, INQUA’nın 5. ve 6. Uluslararası toplantılarına ve Commision international pour I’exploration scientifique de la Mediterranee’nin 1966’daki çalışmalarına tebliğler vermek suretiyle katılmıştır. Ahmet Ardel sadece Umumi Coğrafya Kürsüsünü değil, İbrahim Hakkı Akyol’un vefatından sonra bir süre Fiziki Coğrafya Kürsüsünüde yönetmiş, her iki kürsü elemanlarının yetişmeleri için çaba harcamıştır. Bu çalışma TÜBİTAK BİDEB 2209/A kodlu 2014 tarihli proje tarafından desteklenmiştir. Ali Macit Arda 1887 yılında İstanbul Bakırköy’ de doğdu. İlköğretimini Hamidiye Bakırköy Rüştiyesinde, orta öğretimini Kabataş Lisesinde, yüksek tahsilini 1914 yılında Paris Üniversitesi Edebiyat Fakültesi Coğrafya Zümresinde tamamladı. Paul Vidal de la Blach’in etkisinde Faik Sabri Duran ve Selim Mansur ile birlikte Fransız ekolünü ve Viyana’da Rittel – Ratzel okulunda yetişen Hamit Sadi Selen ile birlikte Alman profesör idaresinde kurulmuş olan coğrafya bölümünde farklı ekolü temsil etti. Ali Macit Arda Meşrutiyet yıllarında memleketimizden ve Hükümet tarafından Avrupa’ya tahsile gönderilen ilk kafiledendir. Dönüşü I. Dünya Savaşı’na denk gelmiş ve Ali Macit askerlik görevini yapmak üzere Kızılay’da görevlendirilmiştir. Mütakere sıralarında Ali Macit Arda Darülfünun coğrafya muallimliğine getirildi. Daha sonra Faik Sabri Duran’ın ayrılışıyla Beşeri Coğrafya Müderrisi oldu. 1952 yılında emekli olan Ali Macit Arda 19 Mart 1967 yılında vefat etmiştir. Ali Macit Arda, İstanbul Sultanisinde coğrafya öğretmenliği, Yüksek Muallim Mektebi Müdürlüğü, Mülkiye Mektebi Öğretmenliği, İstanbul Kız Muallim Mektebi Öğretmenliği, Maarif Vekaleti Yüksek Tedrisat Umum Müdürlüğü, Haydarpaşa Lisesi ve 1937 – 1939 yılları arasında Galatasaray Lisesi Coğrafya Öğretmenliği, Yüksek Ekonomi ve Ticaret Okulu profesörü olarak görev yaptı. Birçok Fransızca eseri çevirerek Türkçeye kazandırdı. Bu sebepledir ki Ali Macit o dönem çok tutulan Gallouedec ve Maurette lise kitapları serisinden Avrupa’yı, İbrahim Hakkı Akyol ile birlikte Genel Coğrafya’yı Türkçeye çevirmiştir. Ayrıca, Bakanlık Öğretmen Kitapları arasında coğrafya öğretimine dair bir tercümesi yayınlanmıştır. Ali Macit Arda eğitimsel anlamda kişiliğinin yanında idareci, aristokrat ve demokratik bir kişiliğe sahipti. Ali Macit, fikir işlerinin mükemmel teşvik ve takipçisi, siyasi faaliyetlerde de başarılı bir insandı. Aynı zamanda hoşgörüsü ile bilinirdi. Türk Coğrafya Kurumu’nun kuruluşundan sonra yapılan ve tartışmalı geçen toplantılara başkanlık etmiş, sakin ve idareci kişiliğiyle tartışmaların en hırçın zamanlarında bile insanları yatıştırabilmiştir. Türk Coğrafya Kurumu’ndaki başkanlığı kendisi için bir şekilden ibaret olmamış coğrafyaya ve coğrafya mesleğine gönülden bağlı kalmıştı. Ali Macit Arda’nın sade ama seviyeli hayatı vardı. Bu çalışma TÜBİTAK BİDEB 2209/A kodlu 2014 tarihli proje tarafından desteklenmiştir. Lana (güreşçi) Catherine Joy "C.J." Perry (d. 24 Mart 1985), ya da ring adıyla Lana, Amerikalı dansçı, manken, oyuncu, şarkıcı ve profesyonel güreş menajeri. Perry Gainesville, Florida'da dört kardeşinin en büyüğüdü. Ailesi ise Portekiz ve Venezuela asıllıdır. Babası bir misyonerdi ve bu yüzden çocukluğu Letonya Sovyet Sosyalist Cumhuriyeti'nde geçti. Perry ve ailesi Letonya'nın Mayıs 1990 yılında SSCB'den ayrılmasından sonra da orada yaşamaya devam etmiştir. Perry çocukluğunda annesi gibi bale'ci olmak istedi. Bunun üzerine Riga Koreografi Okulu'na (Letonya Ulusal Bale Okulu) yazıldı ve 14 yaşında Letonya Ulusal Baleti oldu. 17 yaşında Perry Amerika'ya geri döndü ve New York'da yaşamaya başladı. Daha sonra ise Alvin Ailey Amerikan Dans Tiyatrosu, Bale Hispanico, Broadway Dans Merkezi ve Martha Graham Çağdaş Dans Merkezi'nde dans etti. Perry daha sonra Florida Üniversitesi'nde (FSU) dans ve oyunculuk bölümüne girdi. Perry, FSU'ya devam ederken, okulun futbol takımı olan Florida State Seminoles'te ponpon kızlık yapmaya başladı. Ponpon kızlar olarak kendilerine "cowgirls" deniliyordu. Ekim ayı 2005 yılında ABC kanalında yayınlanan Florida State Seminoles ile Miami Hurricanes maçının spikeri Brent Musburger bir duyuru yaptı ve kan bağışı istedi. Bunun üzerine Florida State Cowgirl'te bu duyuruya öncü oldu ve 1.500 kişi kan bağışı yapmış oldu. Perry, Matrix ve Red Bull'un RIDGID için yaptığı fotoğraf çekimlerin de modellik yapmıştır. 2009 yıllarında Perry ("C.J." olarak"), Kat, Shea ve Tanu ile birlikte No Means Yes adlı müzik grubunu kurmuşlardır. Grup Ne-Yo'nun plak şirketi ile anlaştılar. 2010 yılından Grup dağılmadan önce "Would You Like That" ve ardından iki single ("7 Years Bad Luck" ve "Burn Rubber") yayınlamışlardır. Perry daha sonra Keri Hilson, Nelly, Pink, Usher, Akon ve Rich Boy, gibi ünlü isimlerin arkasında dans etmiştir. 2013 yılında, Kelley Jakle ile birlikte Paramore'un "Ain't it Fun" şarkısının klibinde oynamıştır. Daha sonra The Groundlings Okulu'nda Lesly Kahn ve Larry Moss'tan oyunculuk eğitimi aldı. Oyunculuk eğitiminden sonra birçok yapımda yer aldı, 2011 yılında "The Game" dizisinde bir bölüm konuk oyuncu oldu. Ardından 2011 yılında "I.C.I.R.U.S." filminde baş rolü oynadı. 2012 yılından "Pitch Perfect" ve 2015 yılında devam filmi olan "Pitch Perfect 2" filminde oynadı. En son ise 2013 yılında "Banshee" dizisinde bir bölümüne konuk oldu. Mart 2015 yılında, yapımcılığını WWE Studios'un yapmış olduğu "Interrogation" filmine duyuruldu. Filmde, WWE Hall of Famer Adam "Edge" Copeland'a beraber oynamıştır. Rusev'in MenajerliÄŸi (2013-2015) C.J. Perry WWE ile Haziran 2013 yılında sözleşme imzalamıştır ve ardından NXT'ye gönderilmiştir. NXT'ye debutunu ise 23 Ekim 2013 tarihindeki NXT şovunda gerçekleştirmiştir. Lana ismiyle, Alexander Rusev'in CJ Parker ile çıkacağı maçta onun yanında yer alarak yapmıştır. 6 Kasım'daki NXT şovunda, Lana Rusev'in sosyal büyükelçisi olmuştur. Hikâye gereği üniversitede dış işleri, ekonomi ve sosyal medya pazarlaması alanından mezun oldu ve Rus aksanı ile konuşmaktadır. Aralık 2013 yılında, Rusev ve Lana ikilisi 1985 yapımı Rocky IV filmindeki Ivan ve Ludmilla Drago'ya benzetilmiştir. Rusev ve Lana daha sonra, NXT Arrival şovunda Xavier Woods ve Tyler Breeze maçına karıştılar ve Rusev her iki güreşciye de saldırmıştır. Rusev ana kadroya çıkışını Royal Rumble'da gerçekleştirmiştir, Lana ise ana kadroya çıkışını 31 Ocak'taki SmackDown şovunda yapmıştır. İlerleyen haftalarda Rusev ve Lana sadece promo kestiler. Rusev ana kadrodaki ilk maçına ise 7 Nisan'daki Raw şovunda Zack Ryder ile çıktı maçı çıkmıştır ve kazanmıştır. Mayıs başında ise, Lana Rusev'i Rusya Başkanı Putin'nin kahramanı olarak tanıttı. Bunun yanı sıra Anti-Amerikan oldu ve "Russophile" gimmickini almıştır. Lana, Rusev'in Jack Swagger ile Battleground'ta yapacağı maçta hemen öncesinde bir promo kesti. Promosunda o dönem yaşanan olayların Amerika'nın başının altından çıktığını söylemiştir ve Putin'i övmüştür. Battleground'tan 3 gün önce ise Malezya Havayolları'na ait uçak düşmüştür. Doğrudan bahsetmemesine rağmen, bazı medya kuruluşları Lana'nın promosunu buna yorumladı. Bunun sonucunda Swagger ve Rusev'in feudu medya önünde iyice ateşlenmiştir. Daha sonra WWE'den bir temsilcinin TMZ'ye verdiği röportajda bu olayın düşen uçakla bir ilgisi olmadığını ve bu konuşmaların 3 ay önceden planlandığını söyledi. WWE bununla yetinmeyip ertesi gün yapılan promo için özür diledi. 3 Kasım'daki Raw'ın WWE Network'e özel yapılan şovda Sheamus ile United States Championship için kemer maçına çıktı ve onu yenerek kemeri kazanmıştır. Fastlane'de Rusev kemeri korumak için Cena ile maça çıktı. Maç sırasında Lana Cena'nın dikkatini dağıtır ve böylece Rusev maçı kazanarak kemerini korumuş olur. Ancak, WrestleMania 31'de yapılan kemer maçında Rusev yanlışlıkla Lana'ya vurur ve o sırada dikkati dağılır. Cena'da bu fırsatı değerlendirip onu yenerek kemeri kazanır. Extreme Rules'ta Rusev ve Cena kemer için "Russain Chain" türünden bir rövanş maçına çıkmışlardır. Lana ring kenarında seyircilerden pozitif reaksiyon aldı ve bunun üzerine Rusev onu ring kenarından yollamıştır. Payback'te Cena ve Rusev arasında kemer için bir kez daha maç yapıldı. Maçın türü ise "I Quit" olarak duyuruldu. Maç sırasında Lana Rusev'in yerine "I Quit" dedi ve Cena'da kemeri korumuş oldu. Ertesi günkü Raw'da, Rusev Lana'ya bağırıp çağırmıştır ve son olarak Bulgarca ona defolmasını söylemiştir. Lana ise bu durum karşısında yıkıldı. Gecenin devamında Lana, Ziggler öperek face turn gerçekleştirdi ve Rusev ile aralarındaki ilişkiyi resmen sonlandırmıştı. 29 Haziran'daki Raw'da Lana ve Ziggler senaryo gereği çift olarak gözüktüler ve bunun üzerine de Rusev'de Summer Rae ile sevgili oldu. Birkaç hafta sonra, Ziggler Rusev tarafından boğazından sakatlanmıştı. WWE, hikâye gereği Ziggler'in saldırıcı sonucu nefes borusundan sakatlandığını duyurdu. Ziggler 17 Ağustos'taki Raw'da geri döndü ve Lana ile birlikte Rusev ve Rae'ye saldırdı. Bu olayların sonucunda Ziggler ve Rusev arasında SummerSlam'de bir maç ayarlandı. Maç sırasında kadınların ring kenarında kavga ederken Rusev ve Ziggler onları ayırmak istedi. Bu sırada ringe giremediler ve maç double count-out ile bitti. Rae daha sonra Ziggler'e gitti ve ondan Lana ile ilişkilerini bitirmesini istedi. Ama o sırada WWE Lana'nın antrenman sırasında bileğinden sakatlanması sonucunda bu hikâyeyi sessizce bitirmiştir. 11 Ekim'de TMZ Magazini Lana ve Rusev'in nişanlandığını Söylemiştir ve ardından Lana bunu doğrulamıştır. 30 Kasım'da Miz TV sırasında Rusev nişanlandıklarını duyurmuştur ve Lana yine kötü kadın olarak geri dönmüştür. Lana 29 Şubat'taki Raw Şovunda geri döndü ve Brie Bella ile arka tarafta bir tartışma yaşadı. Lana Brie'nin fanlardan "kötü kocası" sayesinde destek aldığını söylemiştir. 3 Mart'taki Main Event şovunda Lana, Brie Bella'nın maçına karışmıştır ve onun dikkatini dağıtarak maçı kaybetmesine neden olmuştur. Lana bu dikkat dağıtma işlerini 7 Mart'taki Raw ve 11 Mart'taki SmackDown şovlarında devam ettirdi. 14 Mart'taki Raw'da Lana bu sefer Team B.A.D. vs. Bella Twins arasındaki maça karışarak yine Brie'nin dikkatini dağıtmıştır ve maçı kaybetmesine neden olmuştur. Arka alanda Paige ise Lana'ya tepki gösterdi. 22 Mart'taki Main Event şovunda, Emma ve Summer Rae ile ringe gelmişlerdir ve Rae ile barışmışlardır. 28 Mart'taki Raw'da Emma ve Paige karşı karşıya gelmiştir. Lana ve takımı düşmanları ile karşı kaşıya geldiler. Daha sonra bu iki takım arasında WrestleMania 32 için kick-off bölümünde takım maçı ayarlandı. Bu maçla birlikte Lana ring için debutunu yaptı ancak maçı kaybettiler. 11 Nisan 2017'de Lana, Superstar Shake-up'un seçimiyle SmackDown brand'ına geçti. Lana, 6 Haziran’daki SmackDown Live bölümünde geri döndü ve başarısızlıkla sonuçlanan Kadınlar Money in the Bank ladder maçı eşliğinde güreşirken, SmackDown Kadınlar Şampiyonu Naomi ile bir kavgaya tutuştu. 18 Haziran'da Lana, Money in the Bank'deki televizyondaki ilk maçında Naomi tarafından yenildi. Her iki kez de yenilgiye uğradığı 27 Haziran ve 4 Temmuz tarihlerinde SmackDown Live'daki bölümlerinde Naomi'ye iki kez daha karşılaştılar ama ikisinide kaybetti. 23 Temmuz’da Battleground’da SmackDown Kadınlar Şampiyonası’nı 1. Contender'ı belirlemek için beş yönlü eleme maçında yer aldı ama Becky Lynch tarafından elendi. 28 Ocak 2018’deki Royal Rumble’da Lana, ilk kez Royal Rumble karşılaşmasına 13. sıradan katıldı, ancak Michelle McCool tarafından elendi. 13 Şubat'taki WWE Mixed Match Challenge şovunda Lana ve Rusev ilk turda Elias ve Bayley'i karşılaşmışlardır ve maçı kazanmışlardır. 22 Mayıs'taki SmackDown Live'da Lana, Billie Kay ile maç yaptı ve maçı Lana kazanmıştır. Temmuz ayı sonlarında, Rusev ve Lana, Andrade "Cien" Almas ve Zelina Vega'la karşı karşıya geldi. Çift ikili SummerSlam'da kaybetmişlerdir ancak sonraki akşam SmackDown Live'da rövanş kazandılar ve maçı Rusev sayesinde kazanmışlardır. Lana WrestleMania 35 Kickoff'da battle royal maçında yer aldı ancak kazanamadı. Eşi Rusev'den 18 Kasım 2019'da ayrılarak siyahi güreşçi Bobby Lashley ile çıkmaya başlamışlardır. Temmuz 2015 Sina çatışmaları Temmuz 2015 Sina çatışmaları, 1 Temmuz 2015'te IŞİD bağlantılı Ensar Beytül Makdis örgütünün, Mısır'ın kuzeyindeki Şeyh Züveyid kasabası yakınlarında askeri kontrol noktalarına düzenlediği bir dizi eş zamanlı saldırılardır. Sina Yarımadası'nda 1973 Yom Kippur Savaşı'ndan bu yana görülen en büyük ölçekli çatışmalardır. Bomba yüklü araçların da kullanıldığı saldırılarda en az 17 Mısır Ordusu askeri ve 100'ü aşkın militan öldü. Jorge Gutiérrez Jorge Iván Gutiérrez (d. 27 Aralık 1988), Basketbol Süper Ligi takımlarından Trabzonspor Medical Park forması giyen Meksikalı profesyonel basketbolcu. Turna Ä°HA Turna İHA, Hedef Uçak Sistemleri 1995'te tasarımına başlanan ve 2001'de Türk Hava Kuvvetleri ve Türk Kara Kuvvetleri kullanımına giren, atışlı eğitim görevlerinde düşman uçak ve füzelerini hedef olarak simule eden İnsansız Hava Aracı. Yüksek manevra kabiliyeti, yüksek hızı, kolay kullanımı, düşük görev riski, modülerliği ve maliyet etkinliği ile operasyonel ortamlarda etkinliğini kanıtlamış ve kullanımına devam edilmektedir. Ana Ã¶zellikler: Faydalı yükler: Dodge Charger Dodge Charger, Dodge tarafından 1966-1978 yılları arasında üretilen muscle car modelidir. Ayrıca 1983-1987 yılları arasında önden çekişli bir hatchback olarak üretilmiş olup Charger adı 2006 yılında yeni bir arkadan itişli dört kapılı sedan olarak dönmüştür. Komi SÃ©lom Klassou Komi Sélom Klassou (d. 10 Şubat 1960) 2015 yılından bu yana Togo Başbakanı olmuş Togo'lu politikacı. Cumhuriyet için iktidardaki Birliği (unir) üyesidir. 2000-2003 yıllarında Kültür, Gençlik ve Spor Bakanı olarak görev yaptı. 2003-2007 yıllarında İlköğretim ve Ortaöğretim bakanı olarak ve 2007-2015 yıllarında Ulusal Meclis Birinci Başkan Yardımcısı olarak görev yaptı. Klassou, 5 Haziran 2015 tarihinde Togo Başbakanı olarak atandı. AC Cobra AC Cobra, 1962-1967 yılları arasında AC Cars tarafından üretilen iki kişilik roadster otomobil modelidir. ABD'de Ford/Shelby Cobra olarak satılmıştır. Günümüzde aracın birçok replikası üretilmektedir. Ci Sei Tu Ci Sei Tu (Türkçe karşılığı: "İşte Buradasın"), İtalyan müzisyen Filippo Neviani'nin 22 Mayıs 2000 tarihinde yayımladığı bir şarkıdır.Bu şarkının klibi ,2000 yılının Mart ayının sonlarında Almanya 'daki bir otelde çekilmiştir. Ci Sei Tu şarkısı ,Filippo Neviani'nin La vita è albümünde de yer almıştır.Şarkının dili İtalyanca'dır.Bu klipte ünlü Amerikalı aktris Jessica Alba da rol almıştır. Kashiwa Kashiwa ( "Kashiwa-shi"), Japonya'nın Chiba prefektörlüğünde bulunan bir şehirdir. Şehir, Chiba prefektörlüğünün uzak kuzeybatı köşesindeki Shimōsa Yaylası'nda yer almaktadır. Yüzölçümü 114.19 km² olan şehrin nüfusu 1 Aralık 2015 tarihi itibarı ile 411,602'dir. Kashiwa bölgesel bir ticaret merkezi ve Chiba ile Tokyo arasında bir banliyö kentidir. Şehrin ekonomisinin önemli bir bölümünü gıda işleme sanayi oluşturmaktadır. Kashiwa'nın J1 League'de oynayan Kashiwa Reysol adında futbol takımı bulunmaktadır. Şehre JR East'in Jōban, Tobu Railway'in Tōbu Noda ile Metropolitan Intercity Railway Company'nin Tsukuba Express hatları hizmet vermektedir. Muziekgebouw aan 't IJ Muziekgebouw aan 't IJ isimli salonlara da ev sahipliği yapan Amsterdam, Hollanda'deki en büyük konser salonu. Ses Lab benzersiz özelleştirilmiş oluşturma deneysel müzik aletleri ile dolu bir boşluk oluşur. Haziran 2017 yılında Ses Lab şu anda dünya çapında bu tür theremin ve hank drum ve en benzersiz araçlar üreticileri olarak bilinen garip enstrümanlara etnik çeşitli araçlara kadar uzanan 100 farklı enstrümanlar vardır Yuri Landman, Arvid jense, Diane Verdonk, Dato cihazlar, Makey Makey ve diğerleri gibi. Ses Lab mevcut bir yönetmen Anouk Diepenbroek olduğunu.. Atlı heykel Atlı heykel, at üzerinde bir binicinin tasvir edildiği heykel kompozisyonu. Atlı heykellerin Batı dünyasındaki en eski örneğine Arkaik Yunanistan döneminde rastlanmaktadır. Atina Akropolisi'nde bulunan ve MÖ 6. yüzyıla tarihlenen Rampin Rider adlı atın üzerinde bir kurosun tasvir edildiği heykel en eski atlı heykel olarak kabul edilmektedir. José Gervasio Artigas adına Uruguay'ın Minas şehrinde inşa edilen 18 metre boyunda, 9 metre uzunluğunda ve 150,000 kilogram ağırlığında olan heykel 2008 yılına kadar dünyanın en büyük atlı heykeli idi ancak aynı yıl açılan çelik malzemeden inşa edilen 40 metre uzunluğundaki Cengiz Han Atlı Heykeli bu rekoru egale etmiştir. Bronzdan yapılma en büyük aylı heykel ise Juan de Oñate adına 2006'da tamamlanan heykeldir. Dünyanın en büyük atlı heykeli tamamlandığında 195 metre genişliğinde, 172 metre yüksekliğinde olması planlanan Çılgın At Dağ Anıtı olacaktır. Özellikle Anglo-Sakson kültüründe atın duruş pozisyonuna binicisinin ölüm nedenini gösterir bir anlam yüklenmektedir. Buna göre eğer atın ön iki ayağı da havadaysa binici bir çarpışma sırasında, eğer atın ön ayaklarından yalnızca biri havadaysa çarpışmada aldığı yaralanmalar sonucunda, eğer atın tüm ayakları yere basıyorsa doğal yollardan ölmüştür. En dag "En dag" (), 1989 Eurovision Şarkı Yarışması'nda İsveç'in temsilcisi Tommy Nilsson tarafından seslendirilen şarkıdır. İsveç, yarışmayı dördüncü sırada tamamlamıştır. Stad i ljus "Stad i ljus", (Türkçe:"Işıklı şehir") 1988 Eurovision Şarkı Yarışması'nda İsveç'in temsilcisi Tommy Körberg tarafından seslendirilen şarkıdır. İsveç yarışmayı on ikinci sırada tamamlamıştır. Gönülçelen bölümleri listesi ATV'de bir zamanlar yayınlanan Gönülçelen dizisinin bütün bölümlerinin listesi: Jack Ma Jack Ma (; d. 10 Eylül 1964), Çinli iş adamı ve hayırsever. e-ticaret alanında faaliyet gösteren Alibaba Group'un kurucusu ve başkanıdır. Forbes'in Eylül 2015 rakamlarına göre 21.4 milyar dolarlık servetiyle Çin'in ikinci, dünyanın ise 33. en zengin kişisidir. Ma, 1964 yılında Çin'in güneydoğusundaki Hangzhou'da "Yun Ma" adıyla doğdu. Kendisinden büyük bir erkek, bir de küçük kız kardeşi vardı. 12 yaşında İngilizce öğrenmeye ilgi duydu ve Hangzhou'daki otellere gelen turistlere rehber olarak şehri gezdirmeye başladı. Sekiz yıl boyunca ücretsiz bir şekilde bu işi yapan Ma, Avustralyalı bir aileyle mektup arkadaşı oldu ve ailenin daveti üzerine bu ülkeyi ziyaret etti. Bu faaliyetleri Ma'nın dış dünyaya daha duyarlı hale gelmesini sağladı. Ma, gençliğinde birçok iş yeri başvurusundan ret cevabı aldı. 24 başvurudan 23'ünün işe alındığı kendi şehrindeki KFC şubesine alınmayan tek kişi oldu. Üniversiteye giriş sınavını da iki kez kazanamadı. 1988'de "Hangzhou Öğretmen Enstitüsü"nün İngiliz dili bölümünden mezun oldu ve yerel bir üniversitede öğretmen olarak çalışmaya başladı. 1995 yılında Çinli firmalara çevirmenlik yapmak için gittiği Seattle'a ziyaretine kadar bilgisayar ve internete karşı bir ilgisi olmayan Ma, internetin önemini kavrayarak ülkesine dönünce internet girişimlerine yöneldi. Ma internetle tanıştıktan sonra aralarında "China Pages" adındaki internet sitesi de bulunan birkaç ticari deneme yaptıktan sonra Nisan 1999'da 17 arkadaşı ile birlikte Alibaba'yı kurdu. Şirket kısa sürede büyük başarı elde etti ve SoftBank, Goldman Sachs gibi şirketlerden yatırım aldı. 2003 yılında eBay benzeri alışveriş sitesi Taobao'yu kurdu. Taobao'nun gelişimini gören eBay, şirketi satın alma teklifinde bulundu ancak Ma bu teklifi reddetti. 90'ların sonlarına doğru Yahoo!'nun kurucusu Jerry Yang ile tanışan ve arkadaş olan Ma, internetin gelişimi hakkında Yang ile fikir alışverişinde bulundu. Yahoo!, 2005 yılında Alibaba’nın yüzde 40 hissesini, 1 milyar dolara satın aldı. Jack Ma şirketin kuruluşundan Mayıs 2013'e kadar hem başkan hem de CEO olarak görev yaptı. Alibaba, 19 Eylül 2014'te New York Borsası'nda (NYSE) yaptığı 24.7 milyar dolarlık hacimli halka arz ile tüm zamanların en büyük halka arzını gerçekleştirdi. Jack Ma üniversitedeyken tanıştığı Zhang Ying ile 80'lerin sonunda evlenmiştir. Çiftin bir kız, bir de erkek olmak üzere iki çocukları vardır. Ma, Alibaba'nın en büyük hissedarlarından biri olan Softbank'ın yönetim kurulu üyelerindendir. Kaan Yıldırım Kaan Yıldırım, (d. 24 Aralık 1986; İstanbul), Türk oyuncu. Kaan Yıldırım, 24 Aralık 1986 yılında Türkiye'nin İstanbul şehrinde doğdu. İngiltere Londra Brunel Üniversitesi pazarlama bölümünden mezun oldu. Başkent İletişim Bilimleri Akademisi'nde oyunculuk eğitimi aldı. Oyunculuk kariyerine Kayıp dizisinde Kadir karakterini canlandırarak başladı. Ancak Yıldırım, asıl çıkışını başrollerinde Uğur Polat, Sevtap Özaltun, Erkan Kolçak Köstendil, Şebnem Bozoklu'nun oynadığı 'Ulan İstanbul' adlı dizisiyle yaptı. 2015 yılında ise başrollerini Ezgi Eyüboğlu ile üstlendiği bir yaz dizisi olan Adı Mutluluk dizisinde Batu Değirmenci karakterini canlandırdı. 14 Mayıs 2016 yılında Ezgi Eyüboğlu ile Esma Sultan Yalısı'nda evlendi. Çift 26 Haziran 2019 tarihinde boşandılar. Cemal Arif Alagöz Cemal Arif Alagöz, (d. 17 Mart 1902 – ö. 23 Ağustos 1991) Cumhuriyet Döneminin ilk coğrafyacılarından biridir. Cemal Arif Alagöz 17 Mart 1902 yılında İstanbul Beşiktaş’ta doğmuştur. İlköğrenimi Beşiktaş’ta ki Afitab-ı Maarif ve Mekteb-i Ümit isimli özel Barbaros Numune Mektebi adındaki Devlet okullarında tamamlamıştır. İstanbul Öğretmen Okulunda 4 yıllık öğrenimini bitirip, 1921’de Öğretmenlik Diploması aldı. Aynı yıl Beşiktaş Cevri Okulu’nda göreve başladı. 1922’de yeterlilik sınavını geçip, Ortaköy Darüleytamı’na geçti. 1924-1927 yılları arasında Galatasaray Lisesinin birinci sınıfları için görev yaptı. İstanbul Üniversitesi Coğrafya Bölümünü 1927 bitirdi ve aynı yıl Gazi Eğitim Enstitüsü (Gazi Eğitim Fakültesi)’ne öğretmen olarak atandı. Daha sonra Paris Üniversitesi’ne gönderildi ve mesleki çalışmalarını orada sürdürdü. 1931 yılında tekrar yurda dönerek Gazi Eğitim Enstitüsü Coğrafya Öğretmenliğine atandı. Ardından İstanbul Üniversitesi Coğrafya Bölümüne naklen ataması yapıldı. 1936 yılında Ankara Üniversitesi Dil ve Tarih – Coğrafya Fakültesi’ne doçent vekili olarak, aynı yıl içinde ise doçent kadrosuna atandı. 1944’te ise profesör oldu. Dil ve Tarih – Coğrafya Fakültesi’nin ve bu fakülte içindeki Coğrafya Bölümünün açılmasında ve gelişmesinde, genç ve dinamik bir doçent ve yeni bir profesör olarak, yerli ve yabancı profesör ve genç öğretim elemanları ile birlikte sürekli ve ciddi çalışmalar yapmıştır. Araştırmalarda özellikle kalker ve jips karstları araştırmasında çığır açmıştır. Yaylacılık ve köyler üzerine orijinal gözlemleri vardır. Cemal Arif Alagöz 1972 yılında emekliye ayrıldı ve 1991 yılında 89 yaşında vefat etti. Ankara Üniversitesi Dil ve Tarih – Coğrafya Fakültesi Coğrafya Bölümünün kurulmasında ve geliştirilmesinde müdür olarak görev almıştır. Almanya Münih Üniversitesi’nden davet edilen misafir Prof. Herbert Louis ile birlikte çalışmış, gerek bölüm içi eğitim-öğretim faaliyetlerinde gerekse yaz aylarında öğrencilerle araştırma ve uygulama faaliyetlerinde bulunmuştur. Alagöz, öğrencilerine yerinde öğretmeyi kendine prensip edinerek bir coğrafyacı için arazi eğitimin önemini vurgulamaya çalışmıştır. Ankara’da 1941 yılında yapılan Birinci Coğrafya Kongresi’nin hazırlanışında, seksiyon çalışmalarında ve bildiri raporları tanziminde önemli faaliyet göstermiş, özellikle Türkiye'nin Coğrafi Bölgelerinin tespitinde rapor yazmıştır. Prof. Alagöz Türk Coğrafya Kurumu’nun önce sekreterliğini daha sonra 1967-1987 yılları arasında başkanlığını yapmıştır. Cemal Arif Alagöz, Türkiye’de modern coğrafyanın kurucusu ve uygulayıcılarındandır. Ord. Prof. Besim Darkot ile birlikte hazırladığı Cumhuriyet Çocuklarına Coğrafya Dersleri (1926) kitabı ilk yayını olmuştur. Daha sonra Türkiye’de Yaylacılık ve Karst Olayları konularını ele alarak kitap ve makale halinde yayınlamıştır. Ayrıca, dersleri ile ilgili olarak öğrencilere Yakın Çevre ve Köy Etütleri üzerinde yol göstermiş, coğrafya terimleri üzerine iki tebliğ yayınlamıştır. Alagöz, köy araştırmalarına önem vermiştir. Coğrafya öğrencilerine seminer ve bitirme tez konusu olarak çoğunlukla köy etüdünü vermiş, köyü ve köylüyü tanımalarını istemiştir. Alagöz’ün deyimiyle "Köylümüz kültürlüdür ve köy, bitip tükenmez bir kültür hazinesidir. Atatürk’ün Ankara’yı devlet merkezi olarak seçmesinin bir sebebi de, devleti köyün içine ve köylünün ortasına yerleştirmektir." Alagöz, öğrencilere köyün ve köylünün coğrafi yapısını da anlamaları için önayak olmuştur. Türk Coğrafya Kurumu’nun, Türkiye Jeoloji Kurumu’nun, Türkiye Jeomorfologlar Derneği’nin kurucuları ve fiilen çalışan üyeleri arasına katılmıştır. Erzurum Atatürk Üniversitesi Bilimsel Araştırmalar Enstitüsü’nün şeref üyesi seçilmiştir. Türk-Fransız, Türk-İngiliz, Türk-Amerikan kültür dernekleri üyeliklerinde bulunup, bu derneklerin organize ettikleri mesleki toplantılarda konferanslar vermiştir. Kendisine Münih Coğrafya Kurumu muhabir üyeliği verilmiştir. Ayrıca, 1950 yılında UNESCO’nun Kanada’da düzenlediği McGill Üniversitesi Coğrafya seminerinde grup başkanlığı yapmış, Fransa’nın Akademi Ofisyer Lejyon d’önör Şovalyesi nişanlarıyla ödüllendirilmiştir. Uluslararası Amsterdam Kongresi’ne (1938) Yaylacılık; Lizbon’da ki Uluslararası Coğrafya Kongresi’nde (1949) Sayfiye Yaylacılığı ve Yeni Delhi’deki Uluslararası Coğrafya Kongresi’ne Jips Karstı konulu bildiri ile katılmış; Washington Coğrafya Kongresi’ne (1952) katılıp Seksiyon Başkanı seçilip görev yapmıştır. Ayrıca Alagöz Paris Coğrafya Kurumu tarafında şeref üyeliğine seçilmiştir. Türkiye Jeoloji Kurumu tarafından Türkiye Jeolojisine katkılarından dolayı Altın Çekiç Belgesi verilmiştir. Ankara Üniversitesi Rektörlüğü tarafından 1972 yılında emekliliği üzerine Onur Belgesi, Ankara Rotary Kulübünce hizmetlerine karşılık 1981 yılında Onur Belgesi verilmiştir. Böylece Prof. Cemal Arif Alagöz, Türkiye Coğrafyasını bilimsel açıdan ulusal ve uluslararası arenada temsil etmiştir. Cemal Arif Alagöz Osmalıcayı, Fransızcayı, İngilizceyi iyi derece bilmekte Almancayı ise çalışmalarını yürütecek şekilde bilmekteydi. Bu çalışma TÜBİTAK BİDEB 2209/A kodlu 2014 tarihli proje tarafından desteklenmiştir. West Bank Premier League West Bank Premier League Filistin Futbol Federasyonu'nun (PFA) iki üst bölümlerinden biri. Diğeri Gazze Şeridi Ligidir. 1930'ların başlarında kadar uzanan Filistin kulüplerinin zengin bir geçmişi bulunmaktadır ama çoğu zaman siyasi kargaşa yüzünden kesintiye uğramıştır. Yıllar geçtikçe, ligin biçimi çok farklı şekiller almıştır. Lig 2008 yılından bu yana kesintiye uğramıştır. 2010-11 sezonu topraklarında ilk profesyonel ligde oluşturulmasını işaretlenmiş ve birçok kulüp için yüksek profilli imza gördüm. En önemlisi Fadi Lafi (Hilal Al-Quds), Hernan Madrid (Wadi Al-Nes) gibi birçok Arap-İsrailli futbol oyuncuları, İsrail futbolunun ikinci ve üçüncü kademe ekiplerinde oynamışlardır. Kazananlar: Ali Tanoğlu Ord. Prof. Ali Tevfik Tanoğlu (d. 1904 – ö. Ekim 1978), Cumhuriyet döneminin ilk büyük coğrafyacılarından biridir . Ali Tanoğlu, 1904 yılında Kosova’nın(Yugoslavya) Seniçe ilçesinde doğmuştur. İlk, orta ve lise tahsilini İstanbul’da bulunan Darüşşafaka Okulunda yapmıştır. Daha sonra, o zamanki ismiyle Darülfünun olan İstanbul Üniversitesi Coğrafya Bölümüne girerek burayı 1929 yılında bitirmiştir. Aynı yıl Türkiye Cumhuriyeti Millî Eğitim Bakanlığı tarafından Fransa’ya gönderilerek Paris Üniversitesi Coğrafya Bölümünde eğitimini sürdürmüş ve 1933 yılında eğitimini tamamlamıştır. Tanoğlu yurda döndükten sonra 1934 yılında İstanbul Üniversitesi Coğrafya Enstitüsü’nün Beşeri ve İktisadi Coğrafya kürsüsünde doçentliğe atanmış ve 1942 yılında da profesör olmuştur. Prof. Ali Tanoğlu 1950-52 ve 1956-57 arası iki kez İstanbul Üniversitesi Edebiyat Fakültesi Dekanlığı, Coğrafya Enstitüsü Müdürü ve 1957-59 arası da İstanbul Üniversitesi Rektörü olmuştur. 1974 yılında emekliliğe ayrılan Tanoğlu, 1978 yılının Ekim ayında vefat etmiştir. Ali Tanoğlu Beşeri Coğrafyanın belli başlı konularında dersler vermiştir. Yerleşme Coğrafyası, Enerji Kaynakları, Münakale, Siyasi Coğrafya, Sıcak Orta ve Kurak Bölgelerde Ziraat Hayatı gibi dersler Beşeri ve İktisadi Coğrafya Kürsüsünde okutmakta olduğu derslerdendir. Tanoğlu daha sonra İktisat Fakültesinde uzun yıllar Siyasi Coğrafya dersleri vermiştir. Profesör Tanoğlu’nun Türkiye coğrafyasındaki rolü her şeyden önce fiziki coğrafya, onun da jeolojiye ağırlık veren jeomorfoloji üzerine oturmuş fiziki coğrafyanın hakim olduğu bir çalışma ortamında beşeri coğrafyayı, geliştirmeyi tek başına üstlenmesidir. Böylece Enstitüde dolayısıyla ülkemizde İbrahim Hakkı Akyol fiziki coğrafyanın öncülüğünü yaparken, daha sonraki yıllarda Ali Tanoğlu Beşeri Coğrafyanın gelişmesinde görev üstlenmiştir. Tanoğlu bir yandan Beşeri ve İktisadi Coğrafya Kürsüsünde dersler verirken, öte yandan Türkiye ve Ülkeler Coğrafyası Kürsüsünde ve ağırlığı genel olarak fiziki coğrafya olan Umumi Coğrafya Kürsüsünde de dersler vermekte; bunun yanı sıra da, araştırmalar yapmaktaydı. Prof. Tanoğu’nun araştırmaları arasında Türkiye Fiziki Coğrafyasına ait olanlar da önemli bir yer tutar. Tanoğlu, Türkiye’nin bazı fiziki coğrafya özelliklerini beşeri coğrafya açısından değerlendirmekle kalmamış, Ernest Chaput’un Türkiye’de Jeolojik ve Jeomorfolojik Tetkik Seyahatleri’ni de Türkçeye çevirmiştir. Emmanuel de Martonne’un yıllık kuraklık indisinin Türkiye’ye uygulanan çalışması ilk araştırmalarından birini oluşturur. Burada Türkiye’deki kurak alanlar ilk defa bilimsel yoldan ortaya konmuştur. Tanoğlu, Türkiye'de nüfus dağılımını ilk kez noktalama yöntemiyle ortaya koydu. Nüfus yoğunluğu sorununu çeşitli açılardan inceledi. Türkiye'nin hipsografya eğrimsi ve ilk kuraklık indisini çizerek klimatoloji çalışmalarının gelişmesine katkıda bulundu. Bu çalışma TÜBİTAK BİDEB 2209/A kodlu 2014 tarihli proje tarafından desteklenmiştir. Global Connection Global Connection, uluslararası yayıncılık yapan medya kuruluşu. Merkezi İsviçre’nin Lozan kentinde olan kuruluşun İstanbul, Moskova, Dubai, Berlin, Hamburg, New York ve Boxtel ofisleri bulunmaktadır. 2012 yılında İsviçre’de kurulan Global Connection, küresel medya ağlarının stratejik ortaklığını yapmaktadır. Axel Springer SE, Komsomolskaya Pravda, Gulf News ve The Wall Street Journal gibi dünyanın köklü ve lider medya kuruluşları ile stratejik ortaklıkları bulunmaktadır. Global Connection uluslararası medya ortaklarıyla beraber küresel çapta yayınlar yapmaktadır. IL2CPU IL2CPU, C#, F# veya VB.net dili kodlarını makine diline döken uygulamadır. Visual Studio destekli Cosmos ile işletim sistemi yazılır. C# veya diğer dilleri Assembly koduna çevirerek ve bootlama işlemi yaparak ISO'ya dönüştürür. IL2CPU dönüştürmede yardımcı olan sistemdir. Git Hub - Cosmos The Need for Speed Road & Track Presents: The Need for Speed, Japonya'daki adıyla Road & Track Presents: Over Drivin', ilk olarak 1994'te 3DO için çıkan daha sonra sırayla DOS, PlayStation ve Sega Saturn çıkan yarış oyun'dur. "Need for Speed" serisinin yayınlanan ilk oyunudur.Araba yarış oyunlarının öncülüdür.Oyun gerçekciliği, sesleri ve görüntüsüyle önplana çıkmıştır. Oyunda toplam 3 mecra vardır. Her bir mecra üçer bölüme sahiptir ve toplam 9 parçadan oluşmaktadır. Oyunda kullanılabilir 8 adet araba vardır. Warrior olarak bilinen gizli 9.araba mor renkli ve lisanslı bir arabadan daha çok özeldir.Bu arabaya eğer doğru girilirse özel oyun kodlarıyla ulaşılabilir. 8 araç (Warrior dışında) şunları içerir: Menü & Showroom Teması Yarış Temaları Yokosuka Yokosuka ( "Yokosuka-shi"), Japonya'nın Kanagawa prefektörlüğünde bulunan bir şehirdir. Şehir, prefektörlüğün güneydoğusunda, Miura Yarımadası'nın ortasında ve Tokyo ve Sagami körfezlerinin arasında yer almaktadır. Yüzölçümü 100.7 km² olan şehrin nüfusu 1 Haziran 2012 itibarı ile 414,960'tır. Yokosuka'da ABD Deniz Kuvvetleri ile Japonya Deniz Öz Savunma Kuvvetleri'nin üsleri bulunmaktadır. Ayrıca şehirde bulunan Nissan'ın Oppama fabrikası şehrin ekonomisine önemli bir katkı sağlamaktadır. Şehre JR East'in Yokosuka ile Keikyū'nun Ana ve Kurihama hatları hizmet vermektedir. Kawagoe Kawagoe ( "Kawagoe-shi"), Japonya'nın Saitama prefektörlüğünde bulunan bir şehirdir. Yüzölçümü 109.16 km² olan şehrin nüfusu 1 Kasım 2014 itibarı ile 349,907'dir. Kawagoe'nin sekiz şehir ile kardeş şehir anlaşması bulunmaktadır. Aston Martin Vanquish Aston Martin Vanquish, Aston Martin tarafından 2001-2007 yılları arasında ve yeniden 2012 yılından bu yana üretilen grand tourer otomobil modelidir. Ian Callum tarafından tasarlanan ilk nesil V12 Vanquish 2001 Cenevre Otomobil Fuarı'nda tanıtıldı ve 2001-2004 yılları arasında üretildi. 2004 yılında Vanquish S adlı daha güçlü bir motora ve geliştirilmiş aerodinamik özelliklere sahip modeli tanıtıldı. Vanquish S 2007 yılında yerini DBS'ye bırakmıştır. V12 Vanquish, "Başka Gün Öl" filminde resmi James Bond aracı olarak yer almıştır. 2012 yılında tanıtılan ikinci nesil Vanquish, DBS modelinin yerini almıştır. Toyohashi Toyohashi ( "Toyohashi-shi"), Japonya'nın Aichi prefektörlüğünde bulunan bir şehirdir. Şehir prefektörlüğün güneydoğusunda, Atsumi Yarımadası'nın girişinde ve Mikawa Körfezi kıyısında yer almakta olup Shizuoka prefektörlüğü ile komşudur. Yüzölçümü 261.86 km² olan şehrin nüfusu 1 Ocak 2010 itibarı ile 372,710'dur. Toyohashi, 1 Ağustos 1906 tarihinde kurulmuştur. Toyohashi, Mikawa Limanı sayesinde Japonya'nın en büyük otomobil ithalat ve ihracat merkezidir. Şehre JR Central'in Tōkaidō Ana ve Iida, Meitetsu'nun Nagoya, Toyohashi Railroad'un Atsumi ve Azumada hatları hizmet vermektedir. Ernest Chaput Ernest Chaput (28 Haziran 1882, Paris - 16 Nisan 1943, Dijon), Fransa’dan davet edilmiş ve Türkiye’de modern coğrafya biliminin kurucularından birisi olmuş coğrafyacıdır. Ernest Chaput 28 Haziran 1882 tarihinde Paris’te doğmuştur. 1904’te, “I’École Normale Supérieure” öğrencisi sıfatıyla Sorbonne Üniversitesi Fen Fakültesi’nde doğa bilimlerinden lisans diploması almıştır. Agrégation sınavında başarılı olduktan sonra 1905’te Lyon’da Ampère Lisesi’ne öğretmen olarak atanmış ve doğa bilimleriyle ilgili dersler vermiştir. Öğretmenliği sırasında on yıl kadar her yıl tatilde yaklaşık 2 ay jeoloji ve jeomorfoloji incelemeleriyle uğraşan Chaput, Lyon Üniversitesi Doğa Bilimleri’nde Profesör Charles Jean Julien Depéret (1854- 1929) yönetiminde Recherches sur les Terrasses Alluviales de la Loire et de ses Principaux Affluents adını taşıyan tezi ile 1917’de bilim doktoru unvanını almıştır.1918’de Versailles Lisesi’nde kısa bir süre çalışan Chaput, 1919’da Dijon Bilimler Fakültesi’nde jeoloji öğretim üyeliğine atanmış ve 1921’de profesör olmuştur. 1926’da Strasbourg Üniversitesi’nde Jeoloji ve Paleontoloji Kürsüsü’nün başkanlığı teklif edilen Chaput, burada bir süre çalışmıştır. Chaput, 1928’de İstanbul Darülfünun’da ilk önce 3 yıl ve daha sonra sözleşmesi farklı şekillerde uzatılarak 1937 yılına kadar görevini sürdürmüştür. Tekrar Dijon Üniversitesi’ndeki görevine dönen Chaput, 16 Nisan 1943 tarihinde, bir apandisit ameliyatı sonrasında Dijon’da 61 yaşında vefat etmiştir. Adı Dijon şehrinde bir caddeye verilmiştir. Dijon Üniversitesi’ne geçtiği yıl (1928), Chaput, İstanbul Üniversitesi Coğrafya Enstitüsü’nün ve Darülfünun’un girişimi üzerine Maarif Vekâleti'nin Hariciye Vekaleti yolu ile yaptığı temaslar neticesinde ve Paris Üniversitesi Edebiyat Fakültesi fiziki coğrafya profesörü Emmanuel de Martonne’nin tavsiyesi üzerine ilk önce 3 yıl müddetle Coğrafya Enstitüsü’nün Fiziki Coğrafya Kürsüsü’ne çağrılmış (14 Ekim 1928) bulunuyordu. İlk üç yıllık sözleşmesinde Chaput, çalışmalarını tamamıyla İstanbul Darülfünun Coğrafya Enstitüsü’ne hasredecek, enstitü müdürü sıfatıyla hem öğretimi düzenleyecek hem de memleket içinde enstitü elemanları ile beraber büyük ölçüde inceleme gezileri yapacaktı. Türk Hükümeti’nin açık talebi üzerine sözleşme ikinci üç sene için de yenilendi. Chaput, bu defa çalışmalarını Jeoloji Enstitüsü’ne doğru yöneltti, Coğrafya Enstitüsü’nde konferans şeklinde dersler vermekle iktifa etti ve bundan sonra (1936-1939) iki sene kadar da sırf eskisi gibi her iki enstitü elemanları ile memleketimiz içinde tetkiklerde bulundu. Kendi memleketi tarafından gösterilen idari engellere rağmen 3 defa sözleşmesini yenilemeyi başaran Chaput, 1937 senesinde ülkesine dönmek mecburiyetinde kalmıştır. Fransa’ya döndükten sonra da Chaput, Türkiye’ye ilişkin çalışmalarına devam etmiştir. Ülkenin çeşitli yörelerini inceleyerek Türkiye’nin jeolojik yapısının tanınmasına önemli katkılarda bulunmuştur. Chaput, Türkiye’ye son olarak Anadolu’nun eski ve yeni madenleri hakkında umumi bir etüt yapmak için 1939 yazında gelmiştir. Fakat II. Dünya Savaşı’nın başlaması üzerine, uzun ve kapsamlı olarak planlanan bu tetkik seyahatini yapamadan ve çalışmalarını tamamlayamadan ülkesi olan Fransa’ya dönmek zorunda kalmıştır. Chaput, ilk coğrafi araştırma gezilerini İstanbul civarında yapmıştır. Bu coğrafi geziler esnasında en büyük gayreti öğrencilerine bilimsel süreçler hakkında terbiye vermek olmuştur. Orijinal görüş ve buluşların zenginleştirdiği bu tatbikat gezilerine öğrencilerden başka coğrafya ve jeoloji profesörleri de seve seve katılmışlardır. Bu gezilerini her defasında Chaput dikkatle seçer, evvelden sahayı gider, görür, hiçbir şeyi tesadüfe bırakmak istemezdi. İstanbul dışında, ülkemizin birçok yöresine geziler yapan Chaput, Doğu Anadolu Bölgesi'nden başka, Türkiye'nin birçok yörelerini dolaşmıştır. Bu gezilere en kıymetli yardımcısı olan eşi Madam Chaput ile İbrahim Hakkı Akyol daima refakat etmişlerdir. Birçok tetkiklerine Profesör Hamit Nafiz Pamir, Profesör Hamid Sadi Selen, coğrafya ve jeoloji enstitüsünün diğer profesör, asistan ve bazı talebeleri, Ankara’dan Maden Tetkik ve Arama Genel Müdürlüğü’nden bazı elemanlar da katılmışlardır. Chaput, müspet düşünceli sağlam bir dinamiğe sahip ve bilhassa her şeyden evvel birer müşahede bilimi olan jeoloji ile morfoloji metotlarını gayet iyi kavramış bir kişi olduğu için ilk işi memleketimizde bu bilimlere ait gayet bol malzeme ve vakıa toplamak olmuştur. Bilimsel titizliğiyle Chaput, kayaç ve fosil numunelerinin incelemelerinde Fransa’nın tanınmış volkanolog, petrograf, paleontologlarını harekete geçirmiş ve bu malzeme üzerinde senelerce uğraşılmıştır. Chaput, çalışmalarını daima malzeme ve vakıaları toplamaya yöneltmiş olduğu için bilimsel spekülasyonlardan çok çekinirdi; hükümlerinde, sentezlerinde kontrolü elden bırakmazdı. Haklı tenkitleri kabul eder ve senelerce üzerinde düşündüğü meseleler hakkındaki görüşlerine yeni veriler ve uzun münakaşalar neticesinde gerekirse, bilim insanına yakışır bir şekilde değiştirmekten çekinmezdi. Chaput, incelemelerinin tespit edilmiş neticelerini ve bilhassa jeomorfoloji meselelerini gerek Fransız Fen Akademisi’nde yaptığı comptes rendus ler, gerek congrés des sociétés savantes ta ve gerek milletlerarası coğrafya ve jeoloji kongrelerinde müdafaa ettiği raporlar ile bilim dünyasına yaymıştır. 1937 yılına kadar mukavelesi üç defa uzatılan Chaput, ne yazık ki daha ikinci mukavele döneminde, yetişme tarzına uygun olarak tamamıyla jeolojiye kaymış ve onun bu tutumu, Coğrafya Bölümü’nün gelişme yönünü olumsuz bir şekilde etkilemiştir. Coğrafya Bölümü’nde jeomorfoloji mevzuunda saha çalışmalarını getiren, bu mevzuda yerli coğrafyacıların faaliyete geçmesinde ve onların arazi çalışmaları bakımından yetişmesinde başlıca örnek ve önder olan da odur. Fakat Türkiye’ye gelişinden kısa bir süre sonra tam bir jeolog hüviyetine bürünen Chaput’un jeomorfoloji ve genellikle fizikî coğrafya ile ilgisi tâlî kalmıştır. Bunun neticesindedir ki İstanbul Darülfünun ve bilâhare İstanbul Üniversitesi Coğrafya Bölümü’nde jeomorfoloji Chaput’un tesiri altında hakikatte jeolojiye dönüşmüş, örneğin kaya ve fosil toplayarak tayin etmenin, mezozoik sonlarına veya tersiyer başlarına ait şaryajlar aramanın veya ispatı ile uğraşmanın, bir andezit filonu tespit etmenin vb jeomorfoloji yapmak demek olduğu gibi metodolojik bakımdan çok yanlış bir kanaat yerleşmiş, coğrafyanın bir disiplini olarak jeomorfoloji özellikle klimatik jeomorfoloji adeta unutulmuş ve fizikî coğrafyanın diğer dalları ise büyük ölçüde ihmale uğramıştır. Sonuç olarak coğrafya bölümünü jeoloji istila etmiştir. Ernest