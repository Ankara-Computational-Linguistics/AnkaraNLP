belirimi olan karma, ayrıca hukukun gereği ile öngörülü bir geleceğin gereği olarak test edilebilir olan doğrulukta yasa olduğuna tanık olunabilir/olandır. * Kültür, değişen ortak değerler doğrultusunda tarihsel çizgisinde değişimlere gebe iken değişmez yasa, mitler, ritüeller ve ananelerin değer oluşunda süreklilik göstermesi durumunda bengide zamansal oluşunu bulur. Kültür toplumsal ahlak belirimidir. Ortak ahlak belirimi olarak aidiyet ve sorumluluk yüklenilen değer alanıdır. Medeniyette ise kurumsal değişmezler üzeri değişen koşulları pragmatik olarak karşılamak süreklilik adına hayatidir. Medeniyette esas kurum olsa da 85 Hakikatin Izinde Öncesi ve Sonrası 2 kültür zemininde inşa edilen her medeniyet için uygulamalarında insana uzanması hayatidir. Bu durumda kurumsal yapının ilkelerini evrensel kılmak mümkün olur. Dinden amaç edilen, kültürde aidiyet ve sorumluluk yüklenilmesi ve medeniyette de kurumsal çatı altında ilkelerin genele yaygın kılınması ile ilkelerin değer olarak miras bırakılmasıdır. Kültür mitler, ritüeller, yasa ve ananeler ile miras bırakılan değer iken medeniyet kurumlar ile canlı tutulduğu ve ilkenin zaaflara, fevri oluşa kurban verilmediği sürece genele yaygın kılınışı ile yarınlara değer olarak miras bırakılır. Her miras aidiyet duygusunda hissiyatı verilmesi ile sorumluluklarının yüklenilmesi sonucunda değer yargılarında duyarlılık kazanmış yeni nesillere aktarılır ve geleceğe uzanma fırsatı bulur. Tarih göstermektedir ki gerçek ile kurulan kültür ve medeniyette karşılığı olan her yeni dünya daha iyi yaşanabilir bir dünyadır. Böyle olsa da zaaf ve menfaatler söz konusu olduğunda gerçek geride bırakılır iken daha iyi bir dünyada yaşanır olunsa da daha doğru yaşanacağı söz konusu olmaz. Medeniyet tarihi ile de bunu bilmekteyiz. Daha iyi bir dünyada yaşamak daha doğru yaşamak anlamına gelmez. Daha doğru yaşamak, güzel ahlak ve hukuk ile mümkün olur. Daha iyi bir dünya ve daha doğru yaşanabilir bir dünya ile gerçek, nesnel ve öznel yönü ile bütünlenir. Bilim ile daha doğru bir dünya öncelenir, din ile de (din olarak Âdem'den Hatem'e İslam'ı kastetmekteyim) daha iyi bir dünyada yaşam öncelenir. Hazreti Resul'ün misyonu olan ahlakın tamamlanması ve hukukun öncelenmesi ile de anlamaktayız ki daha doğru ve iyi yaşanabilir bir dünya kurmak insanca yaşamak için dinde öncelenendir. İlim ve ahlak bu durumda başvurulması gerekenlerdir. 86 Hakikatin Izinde Öncesi ve Sonrası 2 İslam, hukuk esaslarını kendinde içermesi ile evrensel olanı herkes için kılma hukukunu barındırır. Öznelde vicdan düzeyinde adaletin tesis edilmesi, ilkenin gerçekleştirilmesi ile ilkesinde Tanrı'ya teslim olmaya nedendir. Bu, iman eden için müslim olmanın şartıdır. İslam için teslimiyetin dini denildiğinde anlaşılması gereken de bir anlamı ile budur. Bu tanımdan, şekilciliğe değil, ilkeye öznel belirimlerinde teslim olmanın gerektiği anlaşılmalıdır. Bu bağlamda İslam, Tanrı hukukunu vicdanda bularak tesis edilmesidir. Ahlaki olarak ilkenin değer yargısında ve gerçekleşmesinde görünüş bulur. Ayrıca Tanrı katı olan mümin kulun kalbinde bu yönü ile kabul görmesinin gereğidir. Allah katında din İslam'dır denilirken de bunu anlamak yerinde olur. * Ahlak iradeye ve değer yargısına göre beliren yönelimler, tutum ve davranışlarda -tavırsal oluşta- görünüş bulan, öznelliğin tinsel belirimidir. Fıtrata, fıtrata bağlı huylara, alışkanlıklara, değer alınan ve ideal görülenler doğrultusunda şekillenen yaşam biçimine göre birçok belirimlerine -biçimlerine- tanık olunur. İdealar, gerçekleşme erkinde irade belirimi olarak öznelde formasyon kazanırlar. Toplumsal yaşam ve tarihsel oluşta gereklilikler olarak belirirler iken evrensel ortak değer yargıları olmalarıyla da içselleştirilmek zorunda kalınırlar. Böylece toplumsal yaşamda eylemin kritik edildiği değer yargıları olarak görünürler iken toplumsal düzeyde ahlakın görünüşünün de gereği olurlar. Alanlarda da alanın ilkesine bağlı tavırsal oluşun ve verilen ürünlerin kritik edildiği yargı belirimleridir. Toplumsal yaşamda ortak değer belirimlerine göre şekillenen ilişkilerin de kritik edildiği ilkelerdir. Öznelde vicdanın, genelde ise hukukun yargısal oluşunu belirli kılan ilkeler olarak tesis edilirler. Bu açılardan bakıldığında da ilişkilerde hak ve had belirimleri ile ahlakın belirleyenleri olan ilkelerdir. 87 Hakikatin Izinde Öncesi ve Sonrası 2 İlkeler değer olarak yaşamı biçimlendirdiğinde ve toplumsal yaşam ilkeleri yasa ile tesis etmek zorunda olduğunda ahlak, insanın güzel ahlaka zorlanması olarak kaçınılmazı olur. Toplum etik düzeyinde ahlaklı olmaya insanı zorlar. Değer yargıları ile ahlak, toplumsal yaşamda belirginleşir iken yasalar ile yapısal kılınmaya çalışılır. Her toplum ise değer yargılarına göre farklı karakter kodlarına sahip iken tarihsel düzeyde koşullar, yönelimler ve beklentiler doğrultusunda ahlaki düzeyde değişken oluşa da gebedir. Her toplumun ortak olan meşru değer belirimleri yargısal olarak o toplumun ahlak anlayışının da belirgin kılınmasıdır. Ahlak, fıtrat gereği hak kılınan karakter yapısı ve çizgilerini içerir. İlişkilerde ise hem fıtrata bağlı karakter yapısının ve çizgilerinin hem de nefsi emmarenin uyanması ile tekbenci tıynetinin belirimi olan tavırlarda görünüş bulur. Fıtratta ilke/ idea gereği ahlak sahibi olunur iken nefsi emmarede ise nesneleri üzerinden görünüş bulan tekbenci ahlak beliriminde seyir edilir. Fıtratta, iyi ve doğru olmak ile hem olduğu gibi olunduğu için güzel ahlakta olunur iken hem de esmayı hassa göre karakter yapısı ve çizgileri belirgin kılınır. Nefsi emmarede ise kötü ahlak belirimleri ile ahlakı arı oluştan uzaklaşılır iken ideaların potansiyel irade belirimleri olarak ilke gereği gerçekleştirilmelerine ihtiyaç vardır. Toplumsal ilişkilerde bu ihtiyaç belirginleşir. Toplumsal ilişkiler, hak ve had belirimleriyle ideaların ilke gereği ile tesis edilmesine zorlar. İdealar ilke gereği ile ilişkilerde değer olarak adalet ilkesinin duygusunda içsel kılındıklarında us, işlevinde ilke gereği formasyon kazanır iken vicdan melekesi olarak görünüş bulur. İşte dinde vicdan, tevhidin öznel olarak tesis edilmesinin ve ilkeleri değer olarak yaşamsal kılar iken insan olarak vücuda gelişin gereği kılınan ve usun ahlak biçimsel işlevsel kılındığı melekedir. Nefsi 88 Hakikatin Izinde Öncesi ve Sonrası 2 emmarenin kötü tıynetle ahlak belirimi kıyas alındığında vicdan, genel anlamda ahlakın değil, güzel ahlakın tesis edilmesinin gereğidir. Vicdanda ussal oluşta ahlak, usun bir formasyonu olarak görüngüsüdür. Usun nesnel düzeyde bilişinden farklı olarak ilkenin değer yargısı oluşu ile bilişin gerçekleştiği görünüş formasyonudur. Tutum ve davranışlarda ussal oluşta da görünüş bulur. Vicdan, ideaların us ve duyguda ilke olarak karşılık görmesi sonucunda güzel ahlak sahibi olmanın, yani Tanrı ahlakı ile ahlaklanmanın -tevhidi tesis etmenin- gereğidir. Tevhid, öznelde vicdan, toplumsal ilişkilerde ise vicdanın kurumsal düzeyde karşılığı olması gereken hukuk zemininde tesis edilir. Hukuk ve vicdan, tevhitsel ahlakın öznelde ve genelde edinilmesinin gereğidir. Böyle olduğunda ise nefsi emmarenin tekbenci olan kötü ahlakına aşkın, güzel ahlakta yaşamak da edinilmiş olunur. Bireysel olarak karakter yapısı ve çizgileri ile fıtrattan başlayan ahlak, toplumsal ilişkilerde de ortak değer edinimleri ile toplumun ortak karakter ve çizgilerinde, toplum ahlakı olarak görünüş bulur. Toplum ahlakı kültürel oluşumda görünüş bulur iken kültür, toplumsal ahlakın karakter kazandığı alandır. Ortak değerler alanı olarak bir toplumun ahlakının görünüşe gelmesidir. Ayrıca toplumun kurumsal düzeyde, her kurumsal yapının ilkesine bağlı olarak ortak ilişkilerinde göstermesi gereken ahlak ise ahlakın kurum yapısal olarak formasyon kazandığı, ilişkilerde ve üretim alanlarında görünüş bulan etiktir. Bireysel ahlak, vicdan ile güzel ahlakta tesis edilmesi gereken iken toplumsal olarak ahlak, hukuk zemininde etik düzeyinde güzel ahlak olarak tesis edilmesi gerekendir. Bir bireyin veya toplumun ilkeleri görünüşe taşırken ve tesis ederken güzel ahlak sahibi oluşu ile ilişkilerinde veya uygulamalarında nefsi emmarenin tıyneti (nefsi emmarenin yaradılışı gereği beliren karakter ve sonradan edindiği 89 Hakikatin Izinde Öncesi ve Sonrası 2 huyları olarak ahlakı) arasında ki fark, o birey veya toplumun hangi düzeyde veya ne kadar ahlaklı, etik olduğunun göstergesidir. Ahlak fıtrata bağlı açık olan, nefsi emmare ile de biçim kazanabilen, vicdanın uyanması ile ilkesel oluşta gerçekleşebilen, ortak değerler edinilmesi ile alan içinde belirginleşen, hukukun tesis edilmesi sınırları olan ve ortak bilinç alanı oluşturulması ile beraber yapısallık kazanandır. Her bireyin, toplumsal ahlakın gereklerinde ahlakının şekillendiğine de tanık olunur. Geçmişin izleri de o toplum reflekslerinde, ahlakın bir parçası olarak görünüşe taşınır. Geçmişin izleri ve tercihlere bağlı olarak geliştirilen her reflekste de ahlaka tanık olunur. Ahlaktan bahsetmekte isek temel idealardan (iyi, doğru, güzel), bahsetmek zorunludur. Ahlakın olmazsa olmazı olan ussal gerekçesini idealarda buluruz. İdeaların gerekli oluşuna -varoluşsal ihtiyaç olarak gerçekliklerine- ise ilişkilerde beliren, varoluşun gerekleri oluşlarında tanık oluruz. Rahmet idealar ile görünüş bulur. Bundan olsa gerek ki Tanrı, Kur'an'da rahmeti kendime farz kıldım -ahlak edindim- demektedir. Ahlakın asıl kaynağı Tanrı'dır. Fıtrat ile gelen ve çoklu gerçeklilikte varoluşun zorunlu doğası gereği ilişkilerde ihtiyaç duyulan ahlak ise bireysel düzeyde vicdan ve tarih olgusal gelişiminde de hukuk ile tesis edilmesi gerekendir. Nefsi emmare, vicdan, hukuk ve toplumsal ilişkiler, ahlakın farklı formasyonlarda görünüş bulmasının araçlarıdır. İnsanın nefsi emmaresi sebebiyle tekbenci olduğu düşünüldüğünde ideaların ahlaki -değer- yargılar olarak evrensel düzeyde karşılık gördüklerinde sürekli ve sürdürebilir bir toplumsal yaşamda varoluş için gereklilikler olduğuna tanık olunur. Tarih olgusal oluşta hukukun tesis edilmesi de buna tanık kılar. 90 Hakikatin Izinde Öncesi ve Sonrası 2 Toplumsal oluşta yaşam biçimi ve alanlarına göre ise idealar, sürekli ve sürdürebilir toplumsal yaşamın gerekli olan ortak değer kabulleridir. Ahlak, toplumsal yaşamda yasak, hak kılınmış ve hak edilmişlere göre meşru olanı/ alanları belirli kılar iken sınırlı oluşu da beraberinde getirir. Sınırlı oluş, insanın ilkeye göre terbiye olmasının da gereğidir. Ahlak farklı formasyonlarda belirir iken hangi düzeyde olduğunun kritik edilmesinin de gereğidir. Bilgi, varoluş nesnelerinin amaca/ ereğe bağlı değer niteliği kazandığı öznellikte, her şey ahlaka dair olarak ahlaki olmak zorunda kalır. Bu durumda fıtri ve terbiyeye dair ahlaktan kaçılamayacağına göre hangi düzeyde (kötü veya güzel) nasıl ve ne için ahlak sahibi olunması gerektiği sorgulanması gerekendir. İnsan, nefsi emmareye göre tekbenci iken ilişkilerinde bütünlüğü yakalayabilmek için sınırlı -had sahibi- olmayı, tarih olgusal oluşunda olması gerekenleri deneyimlemesi ve karşılıklı faydacı olunması gereği ile edinmek zorunda kalır. Olması gerekenleri meşru değer belirimli olarak kabul etmek, tarihsel olarak gerekli olur. Deneyimler sonuç veriler olarak düşünüldüğünde, sonuçları öngörülebilir kılar iken ereksel neden olarak kurallar edinmek ile ahlakı, toplumsal ortak bilinç belirimi olarak gerekli kılar. Ahlaki kurallar ile sınırlı oluş, özgürlüğün kısıtlanması değil, meşru alanlarda özgürce yaşanması için de gerekli olandır. Böyle olsa da ahlaki kuralların, şekilci oluş içinde katı belirimli değil de -ilkesel oluştan kopmadan- daha iyi ve doğru bir niyete bağlı olarak koşullar ve değişen durumlar karşında esnetilebilir veya değiştirilebilir olması gerekir. Böylece değişen dünyalarda, -tektipleştirmeye sebep olacak biçimde şekilci/ katı ahlakçı olmadan- bütünün parçası ve özgün belirimleri ile tamamlayıcısı olarak birey yetiştirmek daha kolay olur. 91 Hakikatin Izinde Öncesi ve Sonrası 2 Varoluşu, ahlaki değerler düzeyinde sabiteler yakalayarak karakter ve kimlikte içselleştirmiş olarak sürekli ve ilişkileri de ahlaki kurallar edinmek ile sürdürebilir kılmak, şahıs olmanın olmazsa olmazıdır. Asli, evrensel olan ahlaki değerler ile yani sonuçta hem bireysel, hem toplumsal hem içinde yaşanılan mevcudat alanında hem de varlıksal olarak Tanrı'da ilişkilerde bütünlüğün, varoluşta birliğin yakalanması/ tesis edilmesine sebep verenler ile değişim içinde sürekli oluşun sırrı edinilmiş olunur. Bunun için ise imkân düzeyinde bulunan ideaların, ereksel olarak herkes için olanın hakkaniyet ilkesi ile vicdanda, ilişkilerde, kültürde ve kurumsal düzeyde de medeniyette, tekbenci oluşa aşkın ahlak biçimsel olarak tesis edilmesi gerekir. Din için söylemek gerekir ise en sığ anlamda idealar, Tanrı'nın buyrukları doğrultusunda yaşam biçiminin, kendisine göre tesis edilmesinin gereğidir. Aslında ahlak kıpısında tanrısal oluşun deneyimlenmesinin gereğidirler. Bundan olsa gerek ki bir hadisi şerifte Allah'ın sıfatları ile sıfatlanın, ahlakı ile ahlaklanın denilmiştir. Dinin toplumsal düzeyde öngördüğü ahlak ise Tanrı'nın, yaşam biçimi ve alanlarda esma gereği tavırlarda görünüşe gelmesi için uygun görülmüş olandır. Din, yaşamsal olarak değer alanıdır ve ahlaki olmayı da değer alanı oluşundan dolayı ilişki belirimlerinde zorunlu olarak bulur. Bu bağlamda dinde, bireysel olarak vicdan ve toplumsal düzeyde de hukuk/ şeriat öncelenendir. Vicdan ile bireysel düzeyde güzel ahlak tesis edilmesi gereken iken toplumsal düzeyde etik olarak ahlak, güzel ahlakın bir gereği olması ile ilke ve sınırları belirginleştirilerek yapısal kılınması gerekendir. Tanrı'nın yaşam ve alanlarında görünüş bulması, kendiliğin gerçekleştirildiği her durum ve alan üzerinden insanın tevhidi, genelde zorunlu olarak bulmasıdır. Böyle olsa da din ile insandan 92 Hakikatin Izinde Öncesi ve Sonrası 2 istenen tevhidin ilkesel oluşta hayata geçirilmesidir. Yani kendiliğin, her gerçekleştirmede tekbenci olarak değil, herkes için iyi, doğru ve güzel olanın tercih edilmesi ile yaşanmasıdır. Böyle olduğunda tevhid, ürün vermek ve ilişkiler üzerinden rahmet olarak yaşanır. Dinde öncelenen ahlak, tevhidin ilke gereği yaşamın her alanında tesis edilmesidir. Böyle olduğunda dinde, yaşamın her alanında, ahlaki düzeyde tanrısal olanı hakkı gereği ile yaşamak gerekli kılınır. Tevhidin genelde tesis edilmesi için hukuk, öznelde tesis edilmesi için ise vicdan zorunludur. Böyle olmak ile beraber nefsi emmarenin tekbenci ahlakından yana fedakârlıkta/ özveride bulunarak tenzihte bulunmak, tevhid ahlakının -yani tanrısal olanı gerçekleştirir iken Tanrı'yı hak gereği yaşamanın- ana temelini belirli kılar. Tevhitsel görü ile tavırlarında Tanrı'ya ve işlerindeki hikmete tanık olmak için de iman ile biçim kazanan hüsnü zannı -yani olumlu bakışı- korumak önemlidir. Tevhid, vicdan ile güzel ahlakta ve hukuk ile de hak ve had belirimleri üzeri ilişkilerde tesis edilir. Din ilmi, Tanrı'ya göre kendilik bilinci edinilmesi ve ereğe bağlı ilkesel yaşamda -salih amellerde- güzel ahlak edinmenin ilmidir. Din ile tesis edilen, tevhittir. Dinde aranan ise din ilmine bağlı olarak edim ve üretimlerde bulunmak ile kendiliğin gerçekleştirilmesidir. Kendiliğinin/ ben olmanın sorumluluğunu kazanmış olarak da yetişkin insan olunmasıdır. Dinde muhatap, yetişkin insandır. Yetişkin insan olanın din sahibi olmasından bahsedilir. Yetişkin insandan ise din ilmine bağlı olarak ilkenin duygusunda hakiki olması ve ilkesine bağlı eylemde kendiliğini gerçekleştirmesidir. Böylece dini ile meşru olana göre kendilik bilinci edinilir iken tevhid de yaşamda aslına bağlı olarak tesis edilmiş olur. 93 Hakikatin Izinde Öncesi ve Sonrası 2 Tevhidin tesis edilmesi için ise ilim, ihlas ve amel (edim) beklenir. İlim, talim, terbiye, hak ve had belirimleri ile ilişkilerde adap bulma sürecinde bulunulur. Her işin alanına ve alanının ilkesine bağlı olarak hakkı gereği ile olması gerekenlerin de yapılması beklenir. Eskiler dinde olması gerekeni böylesi özetler iken tevhidin, öznel ve genel düzeyde nasıl tesis edilmesi gerektiğine de cevap vermeye çalışmışlardır. Tevhid düşüncesi ve ahlakı ile dinde hakikate dair kazanımlardan birisi de tevhid ereksel olduğu içindir ki hakikatin kimsenin -ilkesel veya fevri olarak- tekelinde olmasına olanak vermemesidir. Hakikat kimsenin tekelinde değildir. Hakikat Tanrı'nın kendiliğinin/ şahsının hakikati ve Tanrı herşeyin ortak gerçeği ise hakikatin sahibi kendisidir. Hakikat, talep edenlerin her yönü ile aramaları gereken ve sonuçta kendilikte ve ahlak biçimsel düzeyde tevhitte bulunacak olandır, bulunması gerekendir. Tevhid Hakikatin evrensel olarak ereğinde herkese açık olarak yetişilebilinen olduğunun, herkesin hakkı ölçüsünde yaşadığını görünür kılan ve niyete bağlı gerçekleştirilene göre de hak etmek düzeyide yaşanılabilineceğinin/ yaşanması gerektiğinin ilmidir. Mevcudatın ortak gerçeğini (hakikati) bilmenin ve ahlak biçimsel olarak da yaşamanın ilmidir. * Din alanı, öznel oluşun ilmini barındırır iken değerler alanı olarak biçim kazanır. Değerler ise öznel oluşu nedeni ile amaca/ ereğe bağlı gerekçesi üzeri ahlak belirimine neden olur. Bu durumda din, hangi değerler ile kendiliğin gerçekleştirilmesi gerektiğinin ilmi olarak da değerlerin talim edildiği alandır. Değer kıldıkları ile belirli kılınan hak ve had belirimleri üzerinden ise kişinin rabbi sıfatıyla (yönelimlerini, tutum ve davranışlarını belirli kılan asli 94 Hakikatin Izinde Öncesi ve Sonrası 2 sıfatı -esmayı has-) eylem ve ilişkilerinde terbiye bulmasını gerekli kılar. Terbiye ile kazanılan bir durum da kendiliğin gerçekleştirildiği alanlarda, adabı erkânın edinilmesidir. Yani meşru olanda kendiliğin hakkı gereği gerçekleştirilmesidir. Böyle olduğunda da yaşamda tevhid, kültür düzeyinde ahlak belirimi ile tesis edilmiş olur. Kurumsal yapılarda, her alanın ilkesine bağlı olarak tesis edilmesi gerçekleştirildiğinde ise medeniyet düzeyinde tevhid, genele yaygın olarak toplumun ortak bilinci olmaya adaydır. Tevhidin tarihi süregelişinde kültür düzeyinde tesis edilmesi ile din, sağlam bir zeminde yeni nesillere aktarılır/ aktarılmıştır. Günümüzde ihtiyaç duyulan en önemli olgu ise kurumsal düzeyde de tevhidin tesis edilmesidir. Böylece kültür düzeyinde muhafaza edilenin, kurumsal düzeyde de tesis edilmesi ile sadece varlık görüşü değer yargısı düzeyinde değil, ahlakının ve varlık görüşü değer yargısının da genele yaygın kılınmasının önü açılmış olur. Kültür ve medeniyet çizgisinde tevhid, yarınki kuşaklara daha sağlam bir biçimde aktarılır/ aktarılması da gerekir. Günümüzde, kurumsal düzeyde bilimsel tutumun tesis edildiği düşünülürse eğer sadece nesnel olgusal olan zeminden hareket ile düşünen ve tevhid anlayışına uzak insanlar ürettiğimiz görülür. Bu durumda bilimsel oluşa ihtiyaç olduğu kadar, insan tini adına tevhide de ihtiyaç olduğunun idraki ile tevhid anlayışını her alanda tesis etmek gerektiğinin idrakinde olmak gerekir. Dinde ahlak, tevhidi içerir ve Tanrı'ya tanık olmanın duyarlılığını tevhitsel görünün de gerçekleşmesinin- gereğidir. Bilmek, görüş/ görmek için her ne kadar gerekli ise tevhitsel ahlak da görüşün hakiki olarak duygusunda gerçekleşmesine duyarlılık kazanmak için gereklidir. 95 Hakikatin Izinde Öncesi ve Sonrası 2 Böyle olduğunda tevhid, sadece bilmek ile gerçekleşen değil, tanrısal olanı hayata geçirmek ile de ilgili olandır. Tanrı'ya esma tavırlarında, ürün vermesi ve alanlar var etmesi üzeri işlerinde gözettiği hikmetli oluşta tanık olmak için ahlakta, tevhide karşı duyarlılık kazanmak gerekir. Hikmeti dilediğine verir. Birine hikmet verilmiş ise bolca hayırda verilmiştir ayeti ile de bakıldığında, hikmet ve hayr beraber zikredilir. Ayette hayr, ilk bakışta hikmet ile kazanılan olarak anlaşılsa da hayr (iyilik), hikmetli oluşun veya hikmetsel görünün edinilmesinin/ gerçekleşmesinin bir gereği olarak zikredilmiştir. Hikmet, deneyime dayalı olarak değer yargısal oluşta ne için olunduğunun bilgisinin edinilmesi olmak ile beraber ahlak biçimsel olarak olay ve olguların okunması, anlam ve değerinde görülmesi bilgisi ile görüş sahibi olmak anlamı taşır. Hayr, tekbenci tıynette olan insanın hem tekbenciliğe aşkın olması hem de tenzih gereği nefsi emmareden yana terbiye olması adına gereklidir. Terbiye olmuş insan için ise hayr, tevhid gereği eylemlerinde Tanrı'ya tanık olmanın ve edim ve üretimlerde vicdan ile hikmete duyarlılık kazanmanın da gereğidir. İnsan için hayr, sağaltıcı olması ile sezgi ve us melekelerinin de gelişimine katkı sağlar. Hayr olan eylemler sonucunda nurun artması söz konusu olduğunda ise hikmetsel görü düşünen biri için kaçınılmaz olur. Hikmet, hayr üzeri olmak ile sonuçta sezgide duyumsanan olsa da ussal olarak kavramsal düzeyde biliş ile de açık olandır. Olay ve olgunun nedenleri, sonuçları hikmeti görünür kılar. Böyle olsa da sonuçta açık olan gerçeğe göre nedenlerin okunması, ne için olduklarından yana alan belirimlerine göre kanaatin oluşması hikmetsel görünün gereğidir. 96 Hakikatin Izinde Öncesi ve Sonrası 2 Hikmet, sonuçta beliren gerçek ile görüş sahibi olmaktır. Bu anlamda nesnel olgusal olanın deneysel, tarihsel olarak da deneyimsel ve öznel edimsel oluşta belirenin de deneyimde gerçeğine tanık olunması anlamını içerir. Hayrı hikmete dâhil eden gerçek ise hayr üzeri eylemde gerçekleşen/ gerçekleştirilenler sonucunda hikmet ile karşılaşılmasıdır. Tevhidi hikmete dâhil eden gerçek ise hayr üzeri eylemlerde, asli olarak esma tavrında bulunan Tanrı'nın sonuçta görünüş bulmasıdır. İman ve vicdanı gereği iman edenin, Tanrı'ya tavır ve işlerinde hikmet üzeri oluşunda tanık olması, tevhitsel görüde bulunmasıdır. Ayrıca hayr üzeri olmak ile tevhit, yaşamda tesis edilir/ görünüşe taşınır. Bu durum, tevhitsel görü ve tevhitsel yaşamın, öznel/ tinsel alana ait olarak hikmeti ile tanışılması anlamını taşır. Hayr, tekbenci oluştan yana arınmanın gereğidir. Özde tanrısal olanın eylemde gerçekleştirilir iken görünüş bulmasıdır. Bunun içindir ki tevhid ahlakı, karşılık beklemeden tenezzül ve hizmet etmeyi gerekli kılar. Karşılık beklenmeyen her tenezzül ve hizmet Tanrı için olur iken iman edenin, kısas/ karma gereği ile kendi için yapmış olarak da bulduğudur. Hikmeti öznel alanda kısas/ karma gereği ile bulan için ise yaşam, öngörülebilir sonuçlara göre yaşanması gerekendir. Böyle olduğunda ise yaşananların sonuçta karşılık göreceği duruma bağlı olarak yaşam, kısas gereği ile hikmetine vakıf olmuş olarak yaşanır. Bunun tevhid ile ilgili olan yönü ise kısasta/ karmada işlerin adalet ilkesi üzeri gerçekleştiğine tanık olunur iken ilkelerden taviz vermeyen Tanrı'ya da sonuç itibarı ile tanık olunmasıdır. Tevhitte Tanrı'ya tavır belirimlerinde tanık olmak söz konusu iken hikmette Tanrı'ya, ilke gereği sonuç belirimler üzerinden gerçekleştirdikleri üzerinden tanık olunur. Tevhitte nesnelliğe aşkın öznelliğe tavır belirimleri ile tanıklık söz konusu iken hikmette ise olay 97 Hakikatin Izinde Öncesi ve Sonrası 2 ve olguların, tevhidin aracı olarak nesnel kılınışlarına tanık olunur. Çünkü her gerçek sonuçta belirir iken sonuca göre nesnel kılınışına da tanık olunur. Bu, nesnel kılınanın ne için olduğunun da belirimidir. Tevhitte iman ve muhabbet ile Tanrı'ya hayran olmak söz konusu iken hikmette ise Tanrı'ya ürün verdikleri üzerinden işlerinde hayran olmak gerçekleşir. Tevhid, yaşamsal yönü ile Tanrı'ya duyarlı kıldığı içindir ki ahlakta sürekliliği de esas alır. Tevhid ahlakında süreklilik ise tenezzül ve hizmetin devamlılığında fütüvvetin edinilmesi ile sağlansa da fakr, Tanrı'ya duyarlılığın yitirilmemesi için gereklidir. Fakr, sözlük anlamı ile ihtiyaçlı olma içeriğini taşısa da menfaat gözetmeksizin, kendine mal etmeksizin edim, üretim ve ilişkilerde bulunmayı gerekli kılan ahlak biçimidir. Nefsi emmare söz konusu olduğunda varsayılan değer belirimleri ile kişinin tekbenci oluşunu beslemesi her daim söz konusudur. Bu nedenledir ki fakr, fütüvvet ile beraber tekbenci oluşun önünü kesmektir. Tenezzül ve hizmet ise tekbenci oluşa aşkın yaşamaktır. Fakr, bir nevi arınmış olmak ile ilgili olan ahlak belirimidir. Kişinin, nefsine menfaat gözetmeksizin/ karşılık beklemeksizin ve nefisine mal etmeksizin yaşaması, nefsini hak ettiği izzete de yükseltmesidir. Fark ahlakında olan için şeref/ izzet, Tanrı'yı yaşadıklarında bulmaktır. Fakr, Kayyum ismi gereği Tanrı -öz kendiliği- ile varoluşu bulmanın gereğidir. Fakr olunmazsa, Tanrı'yı yaşadıklarında bulmak da bir o kadar zorlaşır. Anlatılandan da anlaşılacağı gibi tevhid, sadece bir düşünce biçimi değil, bir ahlak biçimi olarak da yaşanması gerekendir. Tevhid ahlakında Tanrı'yı, fıtrat gereği hak kılınmış olan istidat gereği ile emeğe bağlı olarak da hak etmiş olunduğu kadarı ile yaşamak söz konusu olandır. Tevhidi, ortak değer olarak kültürde canlı tutmak ve 98 Hakikatin Izinde Öncesi ve Sonrası 2 kurumsal düzeyde de tesis etmek ise günümüz ve yarın için din adına, insanlık namına, Tanrı için dâhi olsa olması gerekendir. Belki tevhid ahlakı, genelde tam anlamı ile tesis edilemeyebilir ama tevhitsel varlık görüşü, değer yargısı genele yaygın tesis edilebilir. Bu durumda tevhid ahlakının edinilebileceği alan da sağlanmış olur. Ortak bilinçte ortak değerlere duyarlılık kazanılması ile de millet, ümmet olarak İslam olunabilir. Tevhit anlayışı ile varlık görüşü değer yargısı ortak bilinç olarak edinilmeden İslam milleti olmak mümkün değildir. Tevhid ahlakını da hem Tanrı'ya duyarlılık hem de tanrısal olanın hakkı gereği ile insani ilişkilerde yaşanmasını, ortak bilinç olarak gerçekleştirmediğimiz/ tesis edemediğimiz takdir de millet olduğumuzun ortak duygusunu edinemeyiz. Kültürde temsil edilen değerler, duygusunda verilmeli ve ortak eylemde gerçekleştirilir iken ortak ruh kılınmalıdır. Kurumsal düzeyde ise tevhid anlayışı, genele yaygın olarak zihinlerde yer edinmelidir. Bu yapılırken de dikkat edilmesi gereken, dinde zorlamanın olmadığıdır. Tevhid, ideolojilerin tek tip kılan yaklaşım ve uygulamalardan farklı olarak tek tipleştirmeden, çeşitlilikte yaşamın tesis edilmesini öngörür. Bu nedenledir ki çıta olmaktan daha çok insanlık için çatı olma durumuna sahiptir. Tevhidin çatı oluşunu ise hukuk zemininde, hukukun evrensel normlarının/ esaslarının çatı oluşundan hareket ile tesis etmek, İslam'ın gereğidir. Böyle olduğunda hem Tanrı'ya hem kendisine hem de yaşam nesnelerine saygısı olan insanlar yetiştirmek ile daha güzel bir dünyanın kapısı aralanmış olur. Erek, insana yöndür. Bu bağlamda kültür ve kurumsal düzeyde medeniyette- de insanın tevhid ereğine bağlı olarak yetiştirilmesi 99 Hakikatin Izinde Öncesi ve Sonrası 2 gerekir. Yönü olmayanlar kaybolmaya mahkûmdurlar. Azmi olmayanlar ise sonuçta ilkeye bağlı sonuç almaktan mahrumdurlar. Hak ile batıl oluşun gerçekleştiği bir dünyada, tevhid adına belirtmek gerekir ise yönsüz/ kıblesiz olmak düşünülemez. Ereğe bağlı olarak da tarafsız olmak ve azimsiz olmak da kabul edilemez. Bu bağlamda neden gerekçelerimize bağlı olarak insan üretmek değil de erek gerekçemize bağlı olarak insan yetiştirmek tevhitte olması gerekendir. Zaten tevhitte insan, ereğe bağlı olarak yetiştirilendir. Ümmet olacak isek ortak ereğe göre ortak değer alanlarında insan yetiştirmemiz zaruridir. Ereğe bağlı yön/ kıble bulmak yetmez. Ereğe bağlı insan yetiştirmek, tevhidin sürekliliği adına önemlidir. Bunun için de ereği duygusunda verebilmek, değerinde yaşamayı da terbiye ve talim eder iken ereğin içselleştirilmesi ile eğitimde öğretmek, her şeyden önce öncelenmesi gerekendir. İnsanı kaybeder isek yarını da kaybederiz. Öyle ise önce insan diyerek, insanı kazanmanın ve yeniden bulmanın yollarını edinmek gerek. Kurumsal oluş, aile, hukuk, sanat, vicdan, imanın kültür nesneleri vb. öncelenir iken insana dokunmak gerekir. Tarihsel oluşu sürekli kılarak koruyacak isek insana dokunmanın yollarını bulmak zorundayız. Bu bağlamda ortak değer olarak ahlak öncelenmesi gerekenlerdendir. İslam ümmeti/ milleti olacak isek insan ile insanca yaşar iken tevhidin -ahlak biçimsel olarak- gerçekleştirilmesi ve içselleştirilmesi şarttır. Ortak değerlerde ilişkide bütünlüğü yakalamak, ortak duygularda biz olabilmek ve ortak eylemlerde/ gerçekleştirilenlerde biz olmanın ruhunu korumak da yarınlara ulaşmanın gereğidir. İslam olmanın ortak ahlakında buluşulduğunda İslam milletinden olarak ilkeleri 100 Hakikatin Izinde Öncesi ve Sonrası 2 gerçekleştirmek ile Tanrı'da buluşmakta isek insanlıkta ümmet olmayı da edinebiliriz. Ne olursa olsun, hangi koşul altında bulunulursa bulunulsun tevhidi yaşar iken insandan yana yalnız kalınsa da Tanrı ile olunduğu unutulmamalıdır. Allah kuluna yetmekte ise sonuç kulundur. Yarınlar da insanlık tümelinde ümmet olmayı bulan salih olan o kullarındır. Kul olmak köle değil, Tanrı'yı tevhid gereği bilir iken hakkı gereği yaşayabilmektir. Kul olmak, kısas/ karma düşünüldüğünde, özgürce geleceğini inşa edebilmektir. Sonuçlara göre yaşar iken özgürce yaşamanın yolunu edinmektir. Kul olmanın sorumluluğunu alanlar Tanrı'ya talip olmuşlardır. Hak ettikleri ölçüde de Tanrı'yı bulmuşlardır. İşte. Tevhidin bir ahlakı da kul olmayı başarabilmektir. Nefsi emmarenin boyunduruğundan, ereğe bağlı ilkeli yaşam ile kurtulabilmektir. Dinde ahlak hem takvada bulunmuş olarak dini muhafaza etmenin hem de Tanrı ile yakinlik kurmanın gereğidir. Takva, bir yönü ile de din ahlakının edinilmesidir. Sonuçta güzel ahlakta takva sahibi olarak da Tanrı'ya yakin gelineceği unutulmamalıdır. Din sahibi olan kişinin, her türlü koşul altında hatırlaması gereken en önemli önceliği ise din ahlakı olan güzel ahlakı muhafaza etmesi gerektiğidir. Kur'an ile insana genel anlamda tavsiye edilenin, güzel ahlak olduğunu da unutmamak gerekir. Tevhid ahlakında Tanrı'ya duyarlı olunması sebebiyle düşünmek zorunlu olur. Tanrı gizilde durur iken gizil olmanın cazibesi ile düşünülen -bilinmek istenen- olur. Tevhid ahlakı da hikmet ile buluştuğunda düşünmeyi zorunlu kılar. Bu nedenden olsa gerek ki tevhid ile düşünmek, biyolojik temel ihtiyaçlara aşkın gerçekleşir. Böyle olsa da temel ihtiyaçlardan yana 101 Hakikatin Izinde Öncesi ve Sonrası 2 sıkıntıya düşmek, ihtiyacı giderecek olanağa sahip kişi olarak Tanrı'yı, Tanrı idesinde/ ilkesinde üst yapı kılar iken Tanrı idesi ile de düşünce yapısal kılınır. * İslam olmak, teslim olmak anlamını da içerir. İslam'da Allah'a teslimiyet, Allah'ın isimlerini potansiyeli/ istidadı olarak bulan insanın kendiliğini müslim olma düzeyinde gerçekleştirmesi anlamını taşır. Bu anlamda teslimiyet, ilkeyi gerçekleştirir iken ahlak belirimli olarak din düzeyinde idealinde insanın kendiliğini gerçekleştirmesi anlamını taşır. Bunun ile beraber Allah'ı gerçekleşen ilkede görünüşe taşımak anlamını da taşır. Nefsi emmare düşünüldüğünde, tekbenci oluşta bencil olmak kaçınılmazdır. Bu durumda Cenabı Allah'ın karakter/ ahlak belirimi olan ilahi isimleri duygusunda hakiki olarak yaşamak zorlaşır. Cenabı Allah'a teslimiyet, kul olmak yani hizmet bu bağlamda olması gereken olarak dinde beklenendir. Müslim olarak kimlik edinilecek ise müslim olmanın karakteri olan teslimiyeti deist zihniyette bütün alanlardan dışlanmış meçhul bir tanrıya teslim olmak anlamında değil, öz kendilik olanın ahlakına dair karakter belirimleri duygusunda uyandığında, nefsi emmareye rağmen gerçekleştirmek olarak anlamak gerekir. Teslimiyetin ahlakı, Cenabı Allah'ı isimleri ile hakkı gereğince, istidada bağlı olarak gerçekleştirdiklerimizde yaşamaktır. Bu, yukarılarda duran bir tanrıya teslim olmak değil, özde olanı eylemde gerçekleştirdiklerinde rabbi olarak bulmak demektir. Sonuçta da ilkesel olanın gerçekleştirilmesi sebebiyle ne için olduğuna dair varoluşun nedeni bulunur. İlahi isimler ile ahlak sahibi olurken de Allah'ı bulmak söz konusu olur. Allah'ın ahlakı ile karakter sahibi olarak tinde vücud bulmak/ insan olmak ve kişi olarak nesnelliğe, 102 Hakikatin Izinde Öncesi ve Sonrası 2 nefsi emmareye aşkın -rağmen- aslına dönük olarak yetişkin olma olanağı bulmakta söz konusu olur. Ayrıca isimlerin karakterde bütüncül kıldıkları ilişkilerde -rahmetin öncelenmesi ile- bütünlüğün korunması için gerekli oldukları da düşünüldüğünde, yaşanması gerekenler oldukları görülür. * İlahi isimler, varoluşun ortak nedeni ve yaratılmışların ortak gerçeği olan Cenabı Allah'ın evrensel belirimleri ve mevcudatın ortak gerçeğidir. İlke olarak özneldirler ve nesnel oluşa aşkın tavır belirimi olarak görünüş bulurlar. Sonuçta gerekli oluşlarında varoluşun nedenlerini belirli kılan erek ilkelerdir. Böyle olduğunda ereğe bağlı olarak nedenlerin belirli kılındığı sibernetik oluşta yaşamsal olarak hem değer hem de ahlak belirimi olarak vücud bulurlar. İlkeler, tavır belirimi olan ilahi isimler ilke olarak değişim içinde değişmezliğin korunmasının gereğidirler. Kişilik düzeyinde değişimler olsa da kişi olarak değişim, ilkeli oluş sebebiyle gerçekleşmez. Mutlak şahıs düzeyinde kişi oluş değişmeyeceği gibi kimlikte kişi olmak da ilke gereği değişmez. Kişilik belirimi olan tavırlarda değişimler görülecek olsa da ahlak edinilen kimlikte kişi olmaktan yana taviz verilmez. Cenabı Allah varlık oluşunu şahıs olmak da bulduğu için ve ilkede tutarlı olduğu içindir ki kişi olarak değişimde bulunmaz. İlahi isimler, salt değer belirimi olarak varoluş ahlakında formasyon kazanırlar iken üretim ve yaşam alanlarının ilke olarak belirleyici erekleridir. Üretim ve yaşam alanlarında ereğe bağlı bütünlüğün edinilmesi, korunması ve sürekliliğin sağlanmasının yapı taşlarıdırlar. Her üretim ve yaşam alanı ilahi isimlerin görünüşe gelmesinin alanları olarak biçim kazanırlar. Her alanda isimler gerçekleşirken alanın varoluşuna/ vücud bulmasına sebep ilkenin gerçekleştirilmesi gerekli 103 Hakikatin Izinde Öncesi ve Sonrası 2 olandır. Her alan temel ilkesine bağlı olarak gerçekleşmesi ile karakteristik sınırlarını bulmuş olarak vücuda gelir. * İlke olmaları sebebiyle ilahi isimlerin fıtratta potansiyel olmaları, öznelde anlam, duygu, değer, inanç, yargı karşılığı ile dirimsel olmaları ve eylemde gerçekleşiyor olmaları söz konusudur. Koşul ve şartlar karşısında insani ilişkilerde görünüşe gelirken kültürde değer karşılıklarının oluşması ile sosyolojik bir olgu olarak görünüş bulurlar. Tarihsel perspektiften bakıldığında ihtiyaç duyulan ussal gerçeklikler olduğuna tanık olunur. Kültürde adalet, merhamet, acıma, paylaşım, ziyaret, vb. durumlar ile görünüş bulur. Sosyal ve siyasi uzantıda kurumsal yapıların kurucu ilkesi olarak tesis edildiğinde genele yaygın olurlar. Kurumsal yapısallıkta hayata geçirildikleri ölçüde medeniyetin kurucu ilkeleridirler. Ussal olarak bilinir ve vicdanda tesis edilirler. Hukuk ile gerekli oluşları doğrultusunda hak ve had belirimlerine göre güvence altında tesis edilme olanağı bulurlar. Sanat ile gönüllere dokunma (ilkesel olanı kalbe indirmek), ilkesel olanı duygusunda canlı kılma ve cazibe uyandırmanın gerçeği/ gereği olurlar. Felsefi düzeyde ussal olarak bilinir ve yaşamın her alanının sıfat karşılıklarına bağlı olarak beliren ilkesi ile okunmasında belirleyicidirler. Dinsel alanda ise ahlakın yapı taşları olarak yaşanması istenendirler. İsim ve özne oluşta Esma-i Hüsna özelliği taşımak, bütünlüğün nasıl korunacağının anlam ve değer içeriğini de barındırmak anlamını taşır. Esma-i Hüsna sadece tinsel düzeyde varlık görüşü değer yargısı olarak tevhitsel görü elde etmenin gereği değildir. Tevhitsel görü edinimi ile beraber tinde varoluşun ortak gerçeklikte mümkün kılındığının idrakini edinmek sonucunda, ilke gereği amaçta rahmetin/ ilkelerin öncelenmesi ile imanda, usta, vicdanda, ahlakta, rızada, hukukta, vb. 104 Hakikatin Izinde Öncesi ve Sonrası 2 zemininde ortak amaçta buluşarak özneler arası birliğin tesis edilmesi ve ilişkilerde bütünlüğün korunmasının da gereğidir. Buna en güzel örnek Hazreti Resul ile güzide ashabının yaşamında Esmai Hüsna'nın tesis edilmesi ile ortak imanda ve ahlakta bir olunduğunu görmekteyiz. Ortak amaçta birliğin yakalandığına tanığız. Ahlak, hukuk ve rızaya dayalı yaşam zemininde de ilişkilerde bütünlüğün yakalanmış olduğunu görmekteyiz. Buna dair birçok ayet ve siyerde örnek teşkil eden kıssalar vardır. Velilik müessesesi olan tasavvufta fütüvvetin tesis edilmesinde de bu duruma tanık olunabilir. Yetkinliğini, etkinliğini ve özgünlüğünü özne oluşunun gerçeğinde Cenabı Allah ile bulan her can özgürlüğünü de öteki ile varoluşunda ötekini rahmette öncelemesi sonucunda ahlakullahta bulur/ bulmuştur. İmanda, ahlakta, amaçta, gerçekleştirdiklerinde ve ilişkilerinde Cenabı Allah'ı bulanlar için Esma-i Hüsna hem ortak kader olarak bulunan hem erekte gerçekleştirilmesi gereken hem de sonuçta biz olmanın gereğidir. Tekâmül sonuçta ferdi olarak bulunacak olmaktan daha çok biz olmak ile bulunacak olandır/ olması -edinilmesi- gerekendir. Bunu sağlayacak olan ise Allah'a iman ve ahlakı ile ahlaklanmaktır. Esmayı hüsna tanrısal/ evrensel olan ahlak belirimidir. Cenabı Allah'ın sıfat ve ilke gereği gerçekleştirdikleri üzeri karakter belirimleri olup ereksel belirimi ile hem kimlikte vücuda gelmek hem de tinsel/ öznel düzeyde ortak varoluşta görünüşe gelme iradesi ile ahlak belirimli olarak varoluşun olanaklı olduğunun göstergesidir. Evrensel olan İslami anlamda tanrısal da olduğu içindir ki her mevcudun ahlak belirimli olarak fıtratları gereği ortak olunan varoluş gerçekliliğidir. 105 Hakikatin Izinde Öncesi ve Sonrası 2 Esmayı hüsna ile görmekteyiz ki idealde hak edilmiş gerçeklik düzeyinde gerçekleştirilmeleri, yaşanmaları ile yaratımdaki kendileştirme ilkesi gereği ahlak, tanrısal oluşun görünüş bulmasının olanağıdır. Bu durum da ahlak ideal belirimli olarak erekte olması gerekene göre ahlak sahibi olana benzeşme, kendileşmenin olanağını verir. Aile ve kültürel düzeyde toplum içi ilişkilerde ortak değer belirimleri ile benzeşme ile kendileşme ahlak düzeyinde beliren bir olgudur. İslam adına ümmet için belirtir isek Resulü Ekrem'in sünneti de bir benzeşme ve onlaşma çabası ve bu durumlar üzerinden kendileşme hareketi olarak tarih kültürel bir sahiplenmenin miras belirimidir. Hazreti Resulün sureten sünneti diyebileceğimiz, alışkanlıkları düzeyinde okunması gereken sakal bırakma, cübbe giyinme, misvak kullanma vb. şekilci oluşa dayalı sünneti, uygulamada bir taklit olma çabası olup onlaşma/ kendileşme çabası olmaktan uzak durur. Sireten sünneti diyebileceğimiz hüsnü zann, fakr, tenezzül ve izzet sahibi olmak, karakter geçişlerinde had ve hak belirimlerine dikkat etmek, karşılık beklemeden Allah için insanlığa hizmet etmek vb. ahlak belirimleri ise esmayı hüsnayı hak etmiş olarak yaşamak anlamını taşır. Hüsnü zann, hikmete açık olumlu bakış anlamını taşır. Fakr, gerçekleştirilenleri, elinin altına bulunanları nefsi emmarenin tekbenci olan karakter belirimi ile kendiliğe mal etmeden yaşamak anlamını taşır. Tenezzül ve izzet, ahlak biçimsel olarak herkese inebilecek gönül genişliğinde kabullerinin olması ve bu olurken de kendi olanakları ile var olma çabasında kutsiyetinden taviz vermemek anlamını taşır. Resulü Ekrem'de ahlak, Kayyum isminin gereği olarak evrensel değerler ile biçim kazanan insanlık haysiyetini ve Tanrı izzetini muhafaza edecek nitelikte, ahlaka dair gerçekleştirilenler ile 106 Hakikatin Izinde Öncesi ve Sonrası 2 kendiliğin yine kendi ile onurlandırması/ şereflendirmesi, kutsiyet kazanması düzeyinde bulunur. Güzel ahlak -ahlakı hamid- insanın insanlık haysiyetini korur iken varoluşsal dayanağı kendi olmak kaydı ile nesnelerine aşkın olarak varoluşunu bulmak anlamını taşır. Bu nedenledir ki evrenselinde ahlak, Kayyum ismini hak etmiş olarak yaşamayı gerekli kılar. Bunun için ve sireten sünnete dair olan birçok ahlaki belirimi ile Hazreti Resule övülmüş ahlak üzeresin denilmiştir. İman ve güzel ahlak birbirlerinin olmazsa olmazıdır. Şimdi ve burada oluşta öz güven bulmaya neden oldukları gibi geleceğe dair kısas/ karma gereği yaşanacaklardan yana da özgüven ile duruş sahibi olmaya ve yaşam nesnelerini hakkı gereği ahlak beliriminde yaşamaya nedendir. Nebide görülen de iman ve güzel ahlak sahibi olarak öz varlığı ile kendinden, varoluşundan, yaşadığı varlık görüşünden emin olarak yaşamda duruşu olan insan olarak kendiliğini gerçekleştirmesidir. Eskilerin Nebi Muhammed Mustafa'ya atfettikleri ferdi hikmet (Muhiddin Arabi) dediklerini de farklı bir açıdan yorumlar isek ferdi hikmet Allah'ı hakkı gereği ile güzel ahlak sahibi olarak bulur iken öz kendiliği ile insanın doğaya, nesnelerine aşkın -ilkeleri gerçekleştirmesi üzere ahlak sahibi olması ile- tinde ayağa kalkmasıdır. İnsan, nebi gibi insanlık haysiyetini, izzetini Allah'da bulmuş olarak öz kendi ile buluşmanın, kendiliğini gerçekleştirdiklerinde tatmanın olanağına sahip iken nesnelerinde ve nesnelerine uzandığı nefsi emmaresinde kendine yitik kalmamalıdır. Varoluşun tadını, zevkini iman ve güzel ahlakta anlam ve değerinde aramalı ve bulmalıdır. Böyle olması gerekse de diyalektiğin gereği olarak kötü ve güzel ahlak 107 Hakikatin Izinde Öncesi ve Sonrası 2 nitelemesinde ilişkilerin gerçekleştiği bir dünyada yaşandığı da unutulmamalıdır. İdealde bulunanın/ olanın da -her daim- varoluşa dair sorunsal olana karşı felsefi düzeyde çözüm olarak okunması gerektiği de dikkate değerdir. Tarih kültürel düzeyde sünnet, sireten sünnet düzeyinde genele yaygın olsaydı, şekilciliğe aşkınsal olarak İslam, her türlü alanda şeref göstergesi olarak yaşanıyor olurdu. Olması da gerekirdi. Nebi ahlakı ile görülen o ki dinden istenen, insanlık haysiyetini insanın öz/ evrensel değerler ile bulması ve muhafaza etmesidir. Bunu yaparken de güzel ahlak ile insanın varoluşsal dayanağı olarak nesnelerine aşkın kendini bulmasıdır. İlkeleri kurumsal düzeyde genele yaygın kılarak tanrısal olanı, insanlık haysiyetini koruyacak biçimde tesis etmek de olması gerekendir. Görülen o ki insanın insan ile ikinci yaratımını gerçekleştirdiklerinde, ilişkilerinde bulması ve kısas/ karma ile beraber düşünüldüğünde ahlak, ilkeleri gereği idealinde yaşanması gereken olarak insan olmanın olmazsa olmazlarındandır. Servet, dünyevi makam ve ünvanlar ile edinilemeyecek olan asalet ve şeref de güzel ahlak ile edinilicek olandır. İnsanın Allah ile asil oluşu bulması için de güzel ahlak gereklidir. Tarih kültürel olarak sünnet bir benzeşme, onlaşma, kendileşme çabası olarak biçim kazanmıştır. Böylesi benzeşme, onlaşma/ kendileşme çabası hem nebiyi misyonu gereği yaşama olanağı bulmak hem de tanrısal olanı hakkı gereği yaşayabilmenin olanağını kazanmak için gereklidir. Sünnet olarak böylesi bir kendileşme çabası sonucunda ise fıtratı gereği Allah ile kendini bulanın, tinsel düzeyde varoluşsal dayanağı yine kendi olması kaydı ile özgün olarak kendini gerçekleştirmesi, bulması olanağı da edinilmiş olunur. 108 Hakikatin Izinde Öncesi ve Sonrası 2 Tasavvufta pir ile talipler arasında ki ilişkide de evvela ahlaki düzeyde böylesi bir kendileşme çabası yöntem olarak kullanılır. Sonuçta ise taliplerin özgünce kendi olma çabaları için Allah ile kendilerini bulmaları ve gerçekleştirmelerinin yolu açılmış olur. Bu yapılmış olunur iken nefsi emmareyi hakkı gereği zapturabt altına alarak terbiye etmek de yöntem olarak uygulanır. Kültüre dair mitlerde de idol olan kahramanın ahlak belirimine göre idealde olunması gereken ahlak telkin edilmiş olunur iken bir kendileştirme çabasına tanık olunur. Mitler, ilkeyi duygusunda değer belirimli olarak hissiyatında uyandırdığında içselleştirilen ahlak belirimi olarak kültürel düzeyde kendiliği benzeştirme, kendileştirme çabasının bir aracı/ parçası olur. İlkeye bağlı öznel, evrensel değerler ortak gerçeklikte varoluşsal düzeyde görünüş bulur. Değerler ilişkilerin biçimlenmesinde etkin iken ahlak biçimsel düzeyde gerçeklik taşırlar. Toplum ve amaca, ereğe, sonuçlara göre yaşamak değer varlığı olarak insanı görünür kılar iken tarih olgusal miras olarak değerleri ahlak formasyonunda bulmak da kaçınılmaz olur. Değer, duygusunda hissiyatı oluşmuş, ilke gereği hissiyatı uyandırılmış ise ortak ve meşru kabul olarak ahlak biçimsel oluşu ile tutum ve davranışları belirli kılar. Toplum içi varoluşta tarih olgusal olarak miras söz konusu ise benzeştirme, kendileştirme ahlak biçimsel oluşu ile toplumda yerleşiktir. Ahlaki algıları da değer yargısal oluşta biçimler. Ahlaki düzeyde böylesi bir benzeştirme, kendileştirme çabası içinde özgün olmak ise fıtrata bağlı imkânlardaki farklılıkların gerçekleştirilmesi ayrıca her türlü alanda zorlayıcı olan koşul ve ihtiyaçlar karşısında yaratıcı eylem ve üretimlerde bulmak ile olanaklıdır. Benzeştirme, kendileştirme çabası ortak değer belirimlerinde ahlaki olarak buluşmak, beraber olmak, birliği veya biz 109 Hakikatin Izinde Öncesi ve Sonrası 2 olabilmeyi olanaklı kılar. Aidiyet ve sorumluluk belirimleri ile de yersiz ve yurtsuz olmaktan yani anlam ve değer yitiminden insanı korur. Kendiliğin güven içinde gerçekleşmesinin olanağını verir. Böyle olsa da fıtratta özgün olmak ve yaratımda farklı özgün çizgiler yakalamak söz konusu olduğunda benzeştirme, kendileştirme çabasının tinsel, ahlaki düzeyde insanın olması gereken çocukluk evresi olduğu görülür. Önemli olan ise insanın sonuçları itibarı ile gerçekleştirdiklerinin sorumluluğunun idrakinde olması, özgünce kendini gerçekleştirme olanağından yana hareket etmesidir. Aslında nefsi emmarenin tekbenci olan fıtratı gereği hiç kimse başkası olmak istemez. Ortak değer, ahlaki belirimler ile nefsi emmarenin karakteri kırıldığında idealde olması gerekenin kültürde anne, baba, nebi, mürşit vb. ilkesine bağlı ahlak belirimli karakter modellerde hikâyeleştirilmiş olması ve ilişkilerde eril olarak belirleyici olmaları sebebiyle benzeştirme, kendileştirme çabası ile olanaklı kılındığı görülür. Benzeşme ve kendileştirme ile toplum içinde birey olma hakkı kazanan her kişi ya nefis emmaresinin tekbenci karakteri sebebiyle benzeşmeye, kendileştirmeye aykırı durur ya da fıtratının özgün imkânları ile gerçekleştirdikleri üzeri toplumu tinde geliştirecek yaratım durumunda yeni bir kendileştirme hikâyesinin sahibi olur. Zaten yaratımda aynı değil, ayrıda değil ilkesi gözetilir iken başkası olmak değil de farklı, özgün oluş belirimleri ile her mevcudun kendisinin kendi ile varoluşu olanaklı kılınmıştır. Kendi olanak belirimleri ile varlığını gerçekleştirmesi irade edilmiştir. İnsan için yetişkin olmaktan bahsetmekte isek benzeştirme, kendileştirme ahlak tutumuna aşkın olarak başkası değil de kendi olması beklenir, olması da gerekir. Her kişi kendi olma durum ve gerçekleştirdikleri ile başkası olsun değil, kendi olsun diye yaratılmıştır. Bu durumda Cenabı Allah'ı fıtrat gereği amaca bağlı gerçekleşen ahlaki belirimde hakkı gereği 110 Hakikatin Izinde Öncesi ve Sonrası 2 yaşamak ve bulmak olanaklıdır. Başkası olur iken üzerinde rabbi olarak sıfat ve esma ahlakı ile beliren Allah'a uzak durulur. Kendileştirme insanlaşma çabasının çocukluk evresi olsa da sonuçta insandan istenen hakkı gereği ile yetişkin olarak sadece kendi olmasıdır. Ortak değer, meşru olan evrensel ahlak beliriminde benzeştirme ve kendileştirme başlangıçta ne kadar önemli ise kendi olma çabası da sonuçta o kadar önemlidir. Bunun için ise esmayı hüsnayı hak etmiş olmakta yaşamak olması gerekendir. Ahlak belirimli olarak varoluş anlamlı kılındığında insanın hem terbiye hem de tekâmül varlığı olarak evre ve süreç belirimli olarak varoluşunu bulduğuna tanık olunur. Yaratım kendinden kattıkları ile kendileştirme eylemi iken ahlak, ilkeye bağlı ereksel oluşta kendileştirme çabası olarak görünüş bulur. Kendiliğe dair varoluşsal her durum, ahlak biçimsel düzeylerde görünüş bulmaktır. Kendiliğe dair evrensel düzeyde ereğe bağlı ilke gereği ahlak belirimli olarak nedenlerin belirli kılındığı bir dünyada bulunulmakta ise ahlak varoluşsal ortak gerçeklik olarak benzeştirmeyi, kendileştirmeyi gerekli kılar. Ortak olan ilkesel özelliklerden hareket ile ahlak biçimsel olarak yaşamak, varoluşun gereğidir. Her benzeştirme, kendileştirmeye karşı kendi oluşu bulmak ise yeni ve özgün olarak ahlaki düzeyde varolma çabası olarak görünüş bulur. * Kur'an'da nebi kıssalarında toplumlarına/ topluluklara rağmen nebilerin, kendi oluşu özgün bir biçimde görünüşe taşıma çabası da ilmi ve ahlaki bir çaba olarak değerlendirilmelidir. Özellikle İbrahim nebi ve Muhammed Mustafa efendimiz, devrimci hareketi ile çarpıcı 111 Hakikatin Izinde Öncesi ve Sonrası 2 bir örnektir. Ali Şeriati'nin de dediği gibi nebiler devrimci bir nitelikte küfre yani hak ve hakikate örtük batıl olana karşı isyan bayrağını taşıyanlardır. Her bir nebi ile Âdem'den Hateme İslam, tek bir Tanrı'nın dini olarak tarih olgusal olarak anlam ve değer beliriminde vücud bulur. Nebilerin ortak söylevi olan Allah'a iman, salih amel ve ahrete ve akibete göre yaşamak söz konusu olduğunda hak ve hakikate dair ilim edinilmesi ve idealde beklenen güzel ahlaka göre yaşanması beklenendir. Allah'a iman ilim ve kabul ile ilgili bir durum iken salih amel, ahrete ve akıbete göre yaşamak ahlaka dair durum olarak görülür. Tarih olgusal olarak da her türlü olumsuz ussal oluşa rağmen ilke gereği ideal olanı ahlaki düzeyde genele yaygın tesis etmek ise kaçınılmaz olarak bulunur. Başka bir deyiş ile tanrısal/ evrensel olanın gerçekleşmesi söz konusu ise olumsuz ussal anlamında kötü ve batıl olanın açık olması ve sonuçta olması gereken hak olanın kabulü, gerçekleştirilmesi ve genele yaygın kılınması gerekli olur. Tarih olgusal düzeyde hak, her daim batıla galip gelir. Rahmet de her daim gazaba (Zul Celal-i vel İkram ismi ile okumak gerekir) baskın gelir. Batıl ve gazap hak olanın rahmet olarak görünüş bulması ve tesis edilmesinin bir gereği olarak tarih olgusal düzeyde görünüş bulur. Tarihsel düzeyde doğaya karşı ilerleme ve tinde gelişmeden bahsetmekte, hep iyileştirmenin söz konusu olduğu bir dünyada bulunmakta isek hak olanın ve rahmetin öncelendiği, ilmi ve ahlaki olan bir varoluş biçiminden bahsetmekteyizdir. Nebiler ile ilim, talim, terbiye belirimli olarak deneyim ile hakikate dair sonuçlar alabilmek emsal düzeyde görünüş bulur iken dinin, kendi alan belirimi ile ilmi ve ahlaki düzeyde hakikate taşıyıcı olması gerektiğine de tanık olur. Bu durumda din, tanırsal olanı hakkı gereği yaşamak ile Tanrı'dan yana sonuç almak ve Tanrı bilgisi ile biçimlenen varlık görüşünde nasıl 112 Hakikatin Izinde Öncesi ve Sonrası 2 yaşanması gerektiğinin ahlaki belirimlerini taşır. Tevhid bu bağlamları ile hem ilmi hem de ahlak biçimsel olarak varoluşun neye göre değer kılınması gerektiği sorusuna karşılık, Tanrı ile yaşamın değer belirimli olarak anlamlı kılınması gerektiğinin cevabını taşır. Anlam ve değer varlığı olarak insan, metafizik oluşunu şahıs olma niteliği ve gerçekleştirdiklerinin öznesi olarak amaç varlığı oluşunda zorunlu olarak bulur iken hangi referansa göre yaşamı/ varoluşu değer belirimli olarak anlamlı kılması gerektiğinin sorusu ile karşı karşıya kalır. Birşeyin anlamı olup olmadığı tartışmasının eksikliğini de böyle aşılmış olur. İlim ve ahlak, tarih olgusal olarak hak ve rahmet olarak edinilir iken Tanrı'dan kopuk olarak yaşamın değer belirimli olarak anlamlı kılınma çabası her daim eksik ve yanlış bir yaklaşım olur. Özellikle nesnel olgusal düzlemde biçimlenen ilim edinme yöntemi/ yöntemleri olan bilimin günümüzdeki salt anlam arayışı ve teknik düzeyde kullanım değeri olan nesneler üretme çabası, yaklaşımı da eksik bir tutum olarak görülür. Değer varlığı olanın, salt anlam arayışında yaşamı hakkı gereği ile anlamlı kılması beklenemez. Bilim ne kadar deney, gözlem, ölçüm çizgisinde bilgi yöntemsel düzeyde biçim kazanmakta ise din de değer ve ahlak bilimsel olarak deneyim, tanık olmak ve değer yargısal düzeyde kritik etme çizgisinde, bilgi ve ahlak yöntemsel olarak sonuç almaya dayalı bilimsel oluşu ile biçim kazanır. Gerçekleştirilenlerin sonuçlarına bağlı olarak biçimlenen bir dünyada anlam ve değer bağıntısında varoluşun sadece ussal düzeyde ilmi olmadığı, tinsel düzeyde ahlak belirimli olduğu da unutulmamalıdır. Sezgi, duygu, irade, us vb. her meleke ile varoluş, anlam ve değer belirimli olarak ilmi ve ahlaki düzeyde bağıntılı oluşlarında anlamlı kılınmalıdır. Metafizik düzeyde anlam ve değer dünyası olan bir varlığın, yaşamı/ varoluşu neye göre anlamlı kılması gerektiği 113 Hakikatin Izinde Öncesi ve Sonrası 2 sorusunu da özgürce sormalı ve cevaplamalıdır. Bu soru cevaplanır iken yaşamın/ varoluşun, her gerçekleşenin/ gerçekleştirilenin sonuçlarının olduğuna da dikkat edilmelidir. Çünkü varoluşa dair sonuçlar, deneyimler ne için olduğunun anlamını taşır iken ahlaki düzeyde nasıl olunması gerektiğinin de uyarısı, derslerini taşır. Sonuçlar, deneyimler, ilmi ve ahlaki olarak nerde olunması ve nasıl yaşanması gerektiğinin değer belirimleri ile yaşamın, değer belirimli anlamlı kılınmasına da nedendir. Bu durumda sonuçlardan haber veren tevhid, ahlak, değer, karakter, kimlik, üç zamanlı oluş belirimleri ile sibernetik, spekülatif, diyalektik, formel vb. mantık belirimleri ile biçimlenen Kur'an'ın bu yaklaşım ile bir daha okunmasında fayda vardır. Kur'an bu doğrultuda okunduğunda insanın, tanrısal/ evrensel yönleri ile tevhid çizgisinde ahlaki düzeyde hangi değer belirimlerinde yaşaması gerektiğinin usunu taşır. Ayrıca, Tanrı gibi olma ahlakının bir tavsiye olarak beyanı/ sunumudur. Genel anlamda Tanrı'nın ahlakı ve insanın Tanrı ahlakı doğrultusunda idealde ahlakının nasıl olması gerektiği ifade edilir. Kur'an'da, kavramsal olarak ahlaktan olgu düzeyinde tanımı yapılmış olarak bahsedilmemiş olunsa da yaratılışın ahlaki olması ve ahlaki esaslara göre erekte nasıl olunması gerektiği ile ilgili olarak ahlak, en genel konudur. Tanrı ve insan, ahlaki olma belirimlerine göre ahlak biçimsel düzeyde konu edinilir. Tanrı'nın karakter ve kimlik belirimleri, insanın varoluşsal tutum ve davranış belirimleri ifade edilir. Şahıs, şahsiyet sahibi olmak, anlam ve değer dünyası edinmiş olmak ile erek belirimli yaşamak söz konsu ise ahlaki olmanın kaçınılmaz olması sebebiyle Kur'an değerler, karakter, kimlik ilke belirimleri ile ifadesinde ahlak biçimseldir. 114 Hakikatin Izinde Öncesi ve Sonrası 2 * Tarihsel olarak değişen koşul, ihtiyaç ve zihniyetlere -dünya görüşlerine- göre de katlanan miras içinde ahlaki algıların değişken olması ve bu bağlamda da benzeştirme, kendileştirme çabasının da değişken olması söz konusu olur. Önemli olan ise insan şerefini belirli kılan tanrısal yönlerinin haysiyetini öldürmeyecek biçimde ahlak edinilmesidir. Bu doğrulta da zamansızlara (ilkelere/ tümeller/ evrenselere/ tanrısal olanlara) her daim ihtiyaç vardır. Ahlakı tarih olgusal olarak ele aldığımızda toplumsal olmanın gereği olarak değer yargısal oluşun kazanılması ile edinilmiş olduğu görülür. Fıtrat (içerik ve biçimsel düzeyde yaratılışa dair olan) zemininde tarih olgusal olarak biçim kazanması ve miras olması ile topluma yerleşik kılınması söz konusudur. Toplum yapısı ve ilişkileri içinde ahlakın dört ayak üzere durması gerekir. Bunlar İlkelerden yana tutarlı olunması, ilişkilerde hakkaniyet ilkesi gereği vicdani olarak ötekinin de öncelenmesi ile uyumlu oluşun yakalanması ayrıca hak ve had belirimlerine göre toplumsal yapıdaki dengeleri (hakların tesis edilmesi ile oluşturulması gereken) ve düzeni (hadlerin belirli kılınması ile olanaklı olan) gözeterek eylemlerin gerçekleştirilmesidir. Tutarlılık, uyum, denge ve düzen ahlak belirimli olarak varoluşun sürekli ve ilişkilerin sürdürebilir kılınması adına önemlidir. Bu bağlamda ahlak, kültürel düzeyde selametin tesis edilmesinin gereği olarak ihtiyaç duyulandır. Tarihsel olarak değişen ahlaki olarak benzer kılma, kendi kılma çabalarında, tanrısal olandan uzaklaşmadan insan haysiyetine uygun yaşayabilmek ve kendi olabilmeye kapı aralayabilmek için de bu düzeyde ahlaka ihtiyaç vardır. 115 Hakikatin Izinde Öncesi ve Sonrası 2 Toplumsal düzeyde ahlakın genele yaygın kılınması için ihtiyaç olan ise hukukun tesis edilmesidir. Hukuka rağmen ahlak yozlaşması söz konusu ise ceza, ilke gereği ahlaklı olmanın gereği olarak olması gereken gerçeklik düzeyinde uygulanması gerekendir. Hukuk ise evrensel normları/ esasları ile cebren, ilke gereği ahlaklı olmaya zorlar. Aşağıdan yukarıya fırsat eşitliği, yukarıdan aşağıya iktisadi adalet, denetlenebilir, hesap verebilir olmak, yaratılışa, varoluşa dair olan ve emeğe bağlı hakların güvence altına alınması, ilişkilerde hak ve had belirimlerinin yasalar ile belirgin kılınması, emeğin vergilendirilmesi vb. esasları ile hukuk biçim kazandığında, ahlak yargısal oluşunda ahlak biçimsel olarak görünüş bulur. Bu esaslar İslam hukukunun da temeli iken halen küresel ölçekte ve tarihsel düzeyde tam anlamı ile tesis edilememiştir. Genel düzeyde bir ahlak tesis edilmek istenmekte ise evrensel norm nitelikli bu esaslara ihtiyaç vardır. Böyle olsa da normlar, yaşamın gerçeğinde nefsi emmare olgusu ve değer yargısal düzeyde gerçekleşen hak-batıl, kötü-iyi vb. diyalektik oluş söz konusu olduğu içindir ki idealde ahlakın nasıl tesis edilmesi gerektiğinin us belirimidir. Öznel gerçekliği belirli kılmaz ama gerçekliğin idealde nasıl yaşanması gerektiğinin ussal göstergeleridir. İnsanın değer yargısal düzeyde karşıt ve farklı oluş belirimleri ile sebep-gerekçeli olarak amaç varlığı olduğu düşünüldüğünde, diyalektik oluş içinde evrensel normlara göre yaşanması herkes için beklenemez. Bu durumda hukuki anlamda ceza, evrensel normların genele yaygın tesis edilmesinin gereği olarak başvurulması gereken olgudur. Buna rağmen insan için normlar, içselleştirilmiş olarak ahlak biçimsel oluşta görünüş bulmayabilir. Normlar değer olarak içselleştirildiğinde, vicdan düzeyinde karakter beliriminde tesis edildiklerinde, ahlak 116 Hakikatin Izinde Öncesi ve Sonrası 2 biçimsel oluşta ortak ahlak edinimi düzeyinde ortak bilinç alanı oluşturur. Vicdan belirimli bu alan içinde normlar, kendiliği ahlak biçimsel düzeyde gerçekleştirmenin ahlaki sınırları olarak biçim kazanır. Normlar yani ortak değer olarak kabul edilen evrensel esaslar, öznelliğin varoluşsal sınırlarını belirli kılar. Böylesi sınırlar içinde nefsi emmare, toplumsal bilinç karşısında terbiye -olumlu ussal düzeyde ahlaki- olmayı, ötekinin hak ve had belirimleri sebebiyle gerekli olarak bulur. Varoluşsal açıdan bakıldığında, bulmak zorunda kalır. Hukuk adına söylemek gerekir ise hukuk, ahlakın normlar düzeyinde modellendirilmesidir. Doğru modelleme ise değişen koşullar karşısında dahi varoluş ve rahmet ilkesi gözetildiğinde normların geçerliliğini, gerekliliğine bağlı olarak gerçekliliğini korumasına göre biçim kazanmalıdır. * Allah'a iman etmek din adına öncelenen olsa da gerçekleştirdiklerinde hakiki olarak anlam, duygu ve değer belirimlerinde ilahi isimleri yani tanrısal olanı yaşamak erekte istenendir. İlahi isimler ile Allah'ın kimlik belirimlerinde karakter sahibi olarak hüviyet edinilir. Eskiler hüviyeti hak demişler. Nebi efendimiz anlam ve değer belirimi ile sonuçtan bakmış olsa gerek ki Allah'ın ahlakı ile ahlaklanın demiştir. Ferdiyet, Cenabı Allah'ın ahlakında ilahi isimleri ile biçimlendiğinde, hüviyeti hak (özsel düzeyde biçimlenen gerçek kimlik, hak edilmiş kimlik) düzeyinde kimlik sahibi olunur. Eskiler Âdeme ismi insan, soy ismi Allah demişler. Ferdiyetin Allah ile Allah'ta bulunması, O'nun kimlik belirimleri üzeri karakterde biçim kazanmak ve ahlak belirimi tavırlarda -tutum ve davranışlarda- 117 Hakikatin Izinde Öncesi ve Sonrası 2 görünüş bulmak, ayrıca her türlü üretim alanı ve üretimde isimleri yaşamak/ deneyimlemek özde olan Allah ile vücud bulmaktır. İnsan olmak ne için olduğuna bağlı olarak Allah ile yakinlik kurmayı gerekli kılar. Bunun içindir ki insan olmanın gereği olarak Allah'ı, insan olmayı gerçekleştirdiklerimizde tecrübe ederken bulmak, ussal düzeyde ilahi isimler ile bilmekte mümkündür. Özellikle tavır belirimleri olan isimler sadece bilmenin, bulmanın dilde ilke olan araçları olmaktan daha çok duygusunda yaşanan ve öznelliğin biçim aldığı ahlaki karakter biçimleridir. Kimlik düzeyinde tinde görünüşe gelmenin en yüksek formasyonlarıdır. Aidiyet ve gerçekleştirmeye dayalı sorumluluk yükleri ile yaşamın ilke gereği anlam ve değer kazanmasının gereğidir. İlahi isimler ile kurulan metafizik düşünce alanı ayrıca yaşam alanı olan kültür ve medeniyet içinde deist, nihilist, ateist, materyalist olmaktan uzak Allah ile yaşarız. Tinde varoluş, ikili/ çoklu gerçeklikte ötekinin varoluşuna bağlı olarak varoluşun ortak gerçeklikte gerçekleşmesi ile mümkündür. Öteki, varoluşun nesnel nedeni gibi görünse de tinde varoluşun gerçekleşmesinin erek belirimi olmasa da varoluşun gereği olan bir ferd/ kişi olarak öncelenmesi gerekendir. İşte, Allah için rahmetin ahlak edinilmesi ve kendiliğe farz/ zorunlu kılınması da bunun içindir. Tinde karakter ve kimlik edinimi öteki ile mümkün olmakta ise kendiliğin öncelenmesi kadar -muhatap ile görünüş bulmanın gerçekleşmesinden dolayı- ötekinin de rahmet etmekte öncelenmesi İslam olmanın gereğidir. Din, rahmet etmektir ve fedakârlık, özveri fazileti ile ereğinde biçimlenir. Bunun içindir ki İslam ahlakında insandan beklenen, rahmetin öncelenmesi ile ötekiyle ilişkilerde tevhidin tesis edilmesidir. Öteki, uzaklaşmak ve yabancılaşmak ile ötekileştirilen 118 Hakikatin Izinde Öncesi ve Sonrası 2 değil de tinde varoluşun gereği olan ferd/ kişi/ birey olarak görülmesi gerekendir. Karakter öteki ile açık olmakta ve kimlik öteki ile edinilmekte ise ötekini, ortak gerçeklikte varoluşunun gereği görerek rahmet elini uzatmak, ussal olmanın da gereğidir. Nefsi emmarenin tekbenci oluşunda bencil ve zalim olmak ile sürekli ve sürdürebilir bir varoluştan bahsedilemez. Ahlak bu durumda zamansız ilke belirimleri ile her daim gerekli olandır. Bu anlayış insana, öteki ile varoluşun ortak gerçeklik olması sebebiyle rahmetin öncelenmesi gerektiğinin idrakini ve rahmette eylem sahibi olunması gerektiğini katmalıdır. Bu durumda yetişkin olarak öteki oluşu bulmak, ötekinden de sorumlu -velisi- olduğunun idraki ile ötekini öncelemekle mümkündür. Her yetişkin, çocuk gibi ilgilenilen olmaktan daha çok muhatap alınmak ile ferd oluşunu bulmalıdır. Bu da tinsel varoluşta olması gerekendir. İlişkilerde kimliğe bağlı olarak beliren tutum ve davranışlar ise rahmet ilkesi ile değerlendirildiğinde yetişkin olup olunmadığının göstergesidir. İlahi isimler ise insanı ahlaki düzeyde yetişkin olmaya doğru zorlar. Bunun için dahi olsa gereklidirler. Her bir kişi, kendi terbiyesini belirli kılan sıfat ve isim üzeri zorunlu olarak ahlak belirimli okumalarda bulunur. Karakter belirimli olarak da özüne bağlı ahlak sahibidir. Anlam ve değer dünyasında edindikleri ile de insan olmayı bulur. Fıtrat gereği Rabbini has sıfatı ve has ismi üzeri belirli oluşta bulan her kişi, terbiyesini -varoluş ahlakını-, tanrısal olanı yaşamakta bulur. Bu, her bir kişinin öznelde özgün olarak terbiye -ahlak- bulduğu anlamında da anlaşılması gerekendir. Mevcudun, karakterini, yönelimlerini, eylemlerini kendi doğrultusunda belirli kılan her sıfat ve isim, potansiyel oluşunda gerçekleşme erkinde görünüş bulduğunda irade belirimine haiz olarak biçim kazanır. Eylemde, ürün vermede ve verilen ürünler üzeri değer 119 Hakikatin Izinde Öncesi ve Sonrası 2 belirimlerinde gerçekleşen ilişkilerde de gerçekleşme olanağı bulur. Karakter belirimli olarak her ilahi isim, ahlak biçimsel olarak görünüşe gelmek anlamını taşımak ile beraber ilahi isim belirimli kimliğin, ahlak biçimsel olduğu anlamını da taşır. Eskiler ilahi isimler için burçlardır demişlerdir. Her burç erek belirimi olarak yükselinen, gerçekleştirilmesi gerekendir. Bulundukları duygu, gerçekleştirildikleri duruma göre de erek olmalarına bağlı olarak nedenlerin belirli kılınması/ yaşanması sonucunda da döngüsel oluşta görünüş bulurlar. İlahi isimlerine bağlı olarak görülen sevginin, merhametin, adaletin, küfrün, nefretin, öfkenin vb. durumların döngüsüne girildiğinde karakter belirimi olan her ismi huy, ahlak belirimi olarak buluruz. Bu durumda ise karakter, huy, ahlak belirimlerinde kalıcı oluşa tanık olunur. İnsan, kendinde neyi beslemekte ve bu doğrultuda iradede bulunmakta ise gerçekleşmesi için çabada bulunmayı da gerekli olarak bulur. Her çaba/ amel, hangi ilke ve niyet üzeri gerçekleşmekte ise ilkesi ve niyetine bağlı olarak değer belirimlidir. Sonuçları ile de karşı karşıya kalınır. Her karşı karşıya kalışta ise ilke ve niyette olumlu düzeyde değişme olmamakta ayrıca fail olmaktan daha çok sebeplere takılı kalınmakta ise döngüde, kısas girdabına girilmiş olarak gerçeğe yitik kalınır. Hayrın, doğruluğun ve ahlaki olarak sonuçta güzel olanın öncelenmesi ile kısastan kurtulmak değil ama kısasın rahmet yönünde gerçekleşmesi olanaklı kılınır. *** 120 Hakikatin Izinde Öncesi ve Sonrası 2 Varoluş, deneyimin deneyimlenmesi ile var olma durumu olarak görünüş bulur. Bilginin sadece öznelde bilme özelliğinde belirmesi ile gerçekleşen değil, bilginin varlıksal olanda işlevsel olması sebebiyle gerçekleşme erkinde iradeye bürünmesi ile de gerçekleşendir. İradenin deneyimlenmesi yani potansiyellerin gerçekleşme erkine bürünmesi, deneyimlemenin deneyimlenmesinin öznesine, varoluş belirimlerinde -kendiliğin açılımlarında- yaşama itkisi olarak görünüş bulur. Bu durumda ahlakın, potansiyellerin gerçekleşme erkinde iradeye bürünmesi ile beraber özsel olduğu görülür. İrade, nesneleri üzerinden de anlam ve değer belirimlerine göre bilgi edinimi ile beraber deneyimlenenlerde, seçimlerde (karakterlerin görünüş bulmasının gereği) bulunmak olarak ahlak kazanımında biçimlenmeye devam eder. Karşı karşıya kalınan olay ve olgular karşısında duruma, niyete, sonuçlara göre değişken olan seçim, tutum ve davranışlar doğrultusunda çeşitlilikte/ farklılıkta (güzel ve kötü ahlak belirimli) izafi oluşta beliren ve eylemin değer niteliği kazanması ile görünüş bulan ahlak beliriminde irade, ahlak biçimsel olarak gerçekleşir. Her varoluşsal deneyimi de ahlak biçimsel kılar. Genel anlamda ahlak ise ortak değer belirimlerine göre ussal oluşta değer yargısal olunması ile kritik edilir ve görünüş bulur. Varoluşta ahlak, izafi olmak ile beraber ortak değer belirimlerinde normlar kazanmış olarak yaşansa da olay ve olguların sonuçları öngörüldüğünde iyi ve doğru olanın ne olacağının kestirilmesine/ kestirilmemesine göre de esnek bir zeminde bulunur. Yalan söylemek yanlış/ yasaktır ama kimi durumlarda insanlığın veya kendimizin hayrına olacak şeyler için yalan söylenebilir. Hayati olan zor durumlar karşısında veya herkesin yararına hayati düzeyde katkısı olacak şeylerde yalana başvurulduğu olur. Bu durum birçok ahlaki norm için de geçerlidir. 121 Hakikatin Izinde Öncesi ve Sonrası 2 Böyle olsa da herkesin faydasına sebep rahmet olacak olana göre ilkeli oluşta karakter, duruş sahibi olarak ahlak kazanmak ise hep öncelenmesi gerekendir. Duruş, varoluşun ahlaki düzeyde özümsenmesi olarak nedenini kendinde bularak -kendiliğin yine kendiliğe dayanak edinilmesi ile- kendiliğin deneyimlenmesidir. Eskilerin kendi ile ayakta durmak dediklerinin, ayrıca şeref ve izzet sahibi, ağırbaşlı (vakur) olmak denilenin içerdiği gerçekte de kendiliğin kendiliğe dayanak kılınmasının anlamı yatar. Nesnelerine aşkın olarak kendiliğin -benliğin- kendiliğe dayanak edinilmesi, duruş sahibi oluşta görünüş bulur. Duruş sahibi olmaya, sağ elime güneşi sol elime de ayı verseniz vazgeçmem hadisi, dönen dönsün ben dönmem yolumdan kelamı kibar vb. ifadelerde de tanık olunur. İdealist oluşun belirimi olmak ile beraber ilkeli oluşa bağlı edinilen karakter belirimi olarak kişiliğin ağırlık kazanması durumudur. Özgür iradenin tutarlı bir biçimde görünüşe taşınması durumudur. İradenin görünüş bulması ve ahlak biçimsel oluşu sürecinde varoluş, ahlakın deneyimlenmesine sebep karakter edinimlerinde ve gerçekleştirilenler/ yaratımlar üzerinden sonradan edinilen karakter belirimlerinde deneyimlenen/ yaşanan olur. Ayrıca yaratımda yaratım nesneleri ile olan ilişki belirimlerinde gerçekleşenler üzerinden ve sonuçta da kimlik edinmelerinde deneyimlenen/ yaşanılan olur. Tekbenci oluş halen korunur iken varoluşun ortak düzeyde gerçekleşmesi sebebiyle hak ve had belirimlerine göre ilişkilerinde eylemlerinin idealar ile kritik edilmesi ile görülür. İdeanın ortak ilke olması sebebiyle ilişkileri düzenleyici olması, ilişkilerde gerekli olarak bulunulur iken eylemin ilke gereği edim olması sonucunda kritik edilmesi kaçınılmazdır. Artık bilinç, eylemin değer belirimi olmuş olması nedeni ile edim olarak görünüş bulmasında, eylemin bilinci 122 Hakikatin Izinde Öncesi ve Sonrası 2 olarak görünüş bulur. İdeanın ilke olarak dilde ortak gerçeklik olarak kabul edilmiş olması durumuna göre de us, pratikte karşılığı olanın kritiğinde ahlakı, ilişkilerde gerekli olduğundan yana görünür kılar. Eylemin bilinci, üç zamanlı oluşta ahlak bilinçli olmak anlamını da taşır. Ahlak, toplumsal yaşamda kültür belirimi olması ile ortak bilinç/ değer alanı olarak biçim kazanır. Her yeni nesil doğduğu kültür içinde eylemlerinin kritik edilmesine göre içinde doğduğu ve içine doğru çekildiği bir dünyada kendini bulur. Bu doğrultuda da kültürdeki ortak anlam ve değer bağıntısı ile dilde şekillenen yargısal oluşa göre tutum ve davranışlarda bulunan insan tipleri de görünüş bulur. Böylece irade, ortak bilinç alanında ahlak beliriminde şekillenmiş olarak uzlaşılmış olan ortak bilincin belirimlerinde görünüş bulmaya başlar. Ortak anlam ve değer belirimlerine göre ortak ahlak çizgisinde ortak karakterler de öznel oluşta görünüş bulur. Edinilen karakterin ortak isim oluşunda kimlik beliriminde karşılık görmesi ise dil ile biçim kazanan yaratımda en yüksek görünüş formasyonunda kendiliğin betimlenmesi olur. Türk, Arap, Alman, Viking, Çinli, Batılı, Doğulu vb. kimlik vermelerde bulunulur iken soydaş veya ortak anlam ve değerlerde buluşanlar anlamlı kılınsa da kendi içlerinde aynı değil ama ortak olunan anlam ve değerlerin galip oluşuna göre biçimlenen karakter belirimleri de belirtilmiş olur. Önemli olan ise ilkenin değer olarak toplum tininde içerilmesi ile ortak gerçekliliği belirli kılmasıdır. İlkenin değer oluşu ile ortak bilinç alanı ortak tin olarak bulunur iken karşılıklı ilişkilerde eylemin kritik edildiği değer yargısal oluş artık baskındır. Bu durumda us, ilkelerin değer oluşu belirimine göre eylemin kritik edildiği formasyonda kendiliğin kritik edildiği vicdan olarak biçim kazanır. Vicdan, değerler ile biçimlenen ortak bilincin öznelde tesis edilmiş olması ile 123 Hakikatin Izinde Öncesi ve Sonrası 2 bulunandır. Aidiyet ve sorumluluk idrakinde olarak ilkenin değer oluşu bilinci ile eylemlerin, edimlerin kritik edilmesinde kendiliğin sorgulandığı, kendiliğe dönülen ve topluma katılımcı olmayı gerekli kılan ussal yeti olarak insan tininde belirmiş olur. Tekbenci oluş ahlakına aşkın olarak ortak varoluşta birlikte oluşu sağlayacak ahlak belirimine gelindiğinde, ilke ortak değer olarak eylemlerin kritik edildiği vicdanda ve hukukta tesis edildiğinde ilkenin bilinci, eylemin değer olarak kritik edildiği doğrultuda gerçekleşir. İlkenin değer oluşu, böylece ortak ilişkilerde varoluşun -sürekli ve sürdürebilir- gereği olarak da tesis edilmek zorunda olur. Bilinç bu düzeye geldiğinde vicdan ile kendiliğe dönüş olanağı edinilmiş olarak kendilik bilinci/ ben oluş edinmeye geçilmiş olur. Vicdani her muhasebede, gerçekleştirilenlerin hesabı görülür iken aslında kendiliğin hesabı görülmektedir. Kendilik ile yüzleşmekte bulunulmaktadır. Bu gerçekleşirken de dilde, dilin anlam ve değer yükleri üzerinden düşüncede hesaplaşılmaktadır. Kendilik, gerçekleştirdikleri üzerinden vicdan us beliriminde geri kendi üzerine dönmüş olarak kendi ile olması gereken hak olana göre dilde aynalaşır, yüzleşir ve hesaplaşır. Bundan olsa gerek ki Kur'an'da kendini levm eden nefs üzerine yemin edilir. Vicdan, kendini kınar iken kendine dönüşün ussal oluşu dâhilinde ilkeyi rahmet belirimi olarak değer oluşunda öznelde tesis etmenin, yerleşik kılmanın gereği oluşunda etkin olarak görünüş bulur. İlkenin bilinci aidiyet ve sorumluluk belirimlerinde değer oluşunda usta içerildiğinde, nesnelerini deneyimler iken nesnelerinde kendini bulan insan tipinden farklı olarak ilkenin öznel oluşunun gerçekliliğinde -öznel oluşa haiz/ ait oluşunda-, kendiliği bulmaktır. Her bilinçlenme evresinde insan, us/ düşünce ve dil olguları bağıntısında bilme, görünüşe gelme, yaratım, miras, ahlak vb. 124 Hakikatin Izinde Öncesi ve Sonrası 2 belirimler sonucunda, karakter ve kimlik belirimlerinde vücud bulmuş olarak ikinci yaratılışını bulur. Kimlik, kişi olarak öznelliğin vücuda taşınmasıdır. Kimlik ile insan metafizik oluşunu kanıtlar. Miras varlığı olarak da tarih varlığı olması ile kültür ve medeniyet içinde metafizik oluşunu süreklilikte bulandır. Melekeleri ve melekeleri zemininde dilde anlam ve değer edinimleri ile metafizik oluşu fıtratı gereği ve yarattıkları üzeri sonradan edinilmiş gerçeklikte bulandır. Özde ise gerçekleştirdiklerinin öznesi olan şahıs oluşu ile hep metafizik oluşta duran olarak gizilde durandır. Hakikate ermenin gerçekleşmesi durumunda ise her gelen yeni kuşak, hakikati daha doğru bilmeye ve daha yetkin anlamaya, kendisine hakikate dair miras kalanlar ile daha yatkın ve olanak sahibidir. Bu durum ahlak biçimsel düzeyde rahmetin, iyileştirme ilkesinin, tekâmülün gereğidir. Bugün hakikate dair bildiklerimiz ve daha yetkin düzeyde O'nu anlıyor olmamız, geçmişin olumlu veya olumsuz anlamda bıraktıkları deneyim, fikir, ahlak mirasının sonucunda mümkün olmuştur. Bu nedenledir ki doğrusu ve yanlışı, iyisi ve kötüsü vb. ile insanlık âlemini, hikmet gereği yerinde ve gerekliliğinde hakikatin görünüşe geldiği sahne olarak temaşa etmek gerekir. Bu gün düşüncede, ahlakta, bilimde, tasavvufta, felsefede, sanatta, değer belirimlerinde daha zengin olunmakta ise geçmişin mirası üzerinde bulunduğumuz içindir. İnsanın macerası, hakikati aramak, bulmak, bilmek, görünüş biçimlerinde ve yöntemlerinde anlamaya çalışmak üzeri tarihi süregelişinde görülmekte ise daha da yetkin okuma biçimi ve yöntemler ile bu maceranın devam edeceği kesindir. Bu macerada insan, yeni anlam ve değer bulmalar ile değişen dünyalarda metafizik oluşu her daim doğası ve değer belirimi olan ilişkilerinde açık eder. 125 Hakikatin Izinde Öncesi ve Sonrası 2 Bedensel oluşa aşkın tinsel düzeyde dil ve diğer melekeleri zemininde anlam ve değer dünyası edinmek ile gerçekleşen ikinci yaratımda bulunulur. İkinci yaratım, ilmi ve ahlaki düzeyde kendiliğin anlam ve değer buluşlarda inşa edilmesidir. Öteki ile ilişkilerde anlam ve değer belirimlerinde karakter ve kimlik belirimli olarak ahlak biçimsel oluşta varoluşunu bulmaktır. Yaratılmış gerçeklik içinde öğrenilenler ile biçim kazanılır. İkinci yaratım, kimlik belirimlerinin anlam ve değer içeriklerinin duygusu, hissiyatı edinildiğinde ise aidiyete neden olması ile içinde yaşanılan gerçeklik olarak bulunur. Kimliğin duygusunu edinmek ise ortak anlam ve değer alanları içinde hakiki oluşun belirimi olan ilişkilerde edinilir. Bu nedenledir ki her yeni hayat bulana ve yeniden yaratımın sürekli oluşunda ilişkilerde duyarlı olarak yaklaşımlarda bulunmak ve itina göstermek gerekir. Bu durumda ikinci yaratım, ahlak zemininde -ortak varoluşun gereği olarakgerçekleştirilmesi gerekendir. Vücuda gelişi süreçlerinde ismin egemen doğası ve iktidar belirimine hep tanık olunur. Yani isim ile galip oluşa, aidiyet duygusu ve sorumluluk idrakinin yüklenmesi ile hep tanık olunur. Demek ki dil filoloji, fenomenoloji, epistemoloji, ontoloji vb. alanlarla ilgili olarak kalmıyor. Yaşamı da kimlikte biçimleyici olarak tinde yaratımın, yaratılmış gerçekliğin ve genelde belirimi ile de sosyolojinin en temel konusu oluyor. Kimlik ile iktidar bulmak ve çoklu ilişkide diğerleri ile varoluşu kimlik üzerinden bulmak söz konusu olduğunda ise ortak gerçeklikte varoluşu sürekli ve ilişkilerde sürdürebilmek için terbiye oluş düzeyinde ahlak da gereklilik olarak şart oluyor. Öznelde anlam ve değer ediniminde dil ne kadar belirleyici ise terbiye ve tarih olgusal olarak miras düzeyinde ahlak da dil ile hem telkin hem hak ve hadlerin belirli kılınması ile değer biçimsel düzeyde girişmiş olarak belirleyici olmaktadır. Dil -ahlakta-, ilkeye bağlı 126