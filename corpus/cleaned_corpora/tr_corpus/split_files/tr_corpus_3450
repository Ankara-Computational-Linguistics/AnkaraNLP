Dersleri, 14-15 Ekim, 2017, Ankara, Bilim ve Ütopya Dergisi. Can Bayraktar SAKLANMIŞ İNSANLIK Gün geçtikçe teknoloji daha da büyüyor ve hepimiz teknolojinin çok daha fazla gelişmesini isteyip daha elektronik bir hayatın hayallerini kuruyoruz. Bir yandan da doğadan koptuğumuzun, doğayı daha da gelişmesini istediğimiz teknolojiyle ile yok ettiğimizin farkına varıp; eski günlere özeniyoruz. Bu ikilem arasında gidip gelirken hayatlarımız, Chris adında bir genç bu ikilemden çıkarıyor kendini ve büyük bir maceraya atılıyor. Üniversiteden yeni mezun olan ve derslerinde çok başarılı öğrenci Chris McCandless, tüm varlığını bir vakıfa bağışladıktan sonra, her zaman hayalini kurduğu yere, Alaska’ya, doğru yola çıkıyor. Belki de hepimizin hayalini kurduğu ancak hepimizin başlamaya korktuğu maceraya adım atıyor Chris. Tüm varlığından vazgeçip; kendini, gerçek kişiliğini bulmak için yola çıkmak gibi bence. Gerçek kişilikler, ruhlar o kadar arka planda kaldı ki bizim için, insanlığımızı tartışır hâle geldik. Her gün kendimizi daha çok kaybedip, sahte varlıklarımızın arkasına daha çok sığınıyoruz. Sahip olduğumuz eşyalar, telefonlar, arabalar, evler bize sahip olmaya başlıyor farkında değiliz. Sorsak herkes aynı fikirdedir belki ancak kimse büyük adımı atıp her şeyi geride bırakacak kadar cesur değil. Bu yüzden, bu yoldan geri dönmek imkansız bence. Böyle filmler, kitaplar bizi cesaretlendirir belki de. 1 Can Bayraktar Kendimizi gösteremiyoruz, sahte varlıklarımızın arkasından çıkamıyoruz ya hani, gerçek sandığımız dostluklarımız, arkadaşlıklarımız da büyük bir yalan bunun için. Kimse kendi değil ki, anlaştığı birini bulabilsin. Sahip olduklarımıza arkadaşlar buluyoruz biz. Onların birbiriyle anlaşabilmesine göre seçiyoruz seveceğimiz insanları. Chris, bu yola çıktığında buluyor o sonsuz arkadaşlıkları, seveceği insanları. Bazılarına hayatları boyunca korktukları şeyi gösteriyor hatta. Alaska’ya gitme hayaline herkes kötü gözle baksa bile vazgeçmeden yoluna devam ediyor. Peki en son ne zaman böyle koştuk hayallerimizin peşinden? Ne zaman bir engelle karşılaşsak, hemen vazgeçtik o hayalimizden. Korkumuz bu yüzden bence. Doğa çok daha acımasız, çok daha vahşi geliyor “medeni” bizlere.Küçük engele bile takıldığımız için, büyük hayale ulaşmanın ne kadar engelli olabileceğini tahmin edebiliyoruz. O kadar gösteremiyoruz ki kendimizi artık, engel olmayan şeyler, engel gibi gözükmeye başlıyor. Olması gereken o acımasızlık, o vahşet zaten. Sistemin öyle ilerlemesi gerekiyor, bunu bozan biziz. Paramızı yakmamız, yediğimiz bir bitkinin bizi zehirleyip öldürmesi, avlanmaya çalışıp başarısız olmamız, karavanımızı bulmamız lazım, tekrar insan olabilmemiz için. Bizi hayvanlardan ayıran en büyük özelliğimiz beynimiz ve bilinçli bir şekilde düşünmemizdir.Tüm dengeyi bozan da bu değil midir zaten? Gelişen zekâlarımız, buna bağlı gelişen teknolojimiz, yarattığımız her şey, bizi daha ileriye, daha medeni bir dünyaya götürüyor sanıyoruz ama yanılıyoruz aslında. Çünkü tüm bunlar bizi insanlıktan daha çok çıkarıyor ve dengeyi daha çok bozuyor. Besin zincirinin en üstünde biz varız, tüm hayvanlardan üstünüz ama insan değiliz. Ekoloji bizim yüzümüzden bozuldu çoktan. Bu bilinçli düşünme, gelişen zekâ yok etti tüm doğal kaynakları, tüm dengeyi. Biz de üstün olmasaydık hayvanlardan, biz de içgüdülerimizle hareket edebilseydik sadece ne kadar güzel olurdu her şey. Bu mükemmellik bozulmazdı hiç. Ömürlerimizi, yaşadığımız gezegenin 2 Can Bayraktar ömrünü kısaltmazdık. Bilincimizi kaybetmek, düşüncelerimizi yok etmek elimizde değil şu an. Elimizden gelen tek şey, bunu iyiye kullanabilmek. Korkmadan yola çıkamasak bile, hayalimize koşamasak bile, en azından yaşadığımızı yeri bozmayalım. Acımasız sandığımız doğaya, vahşi sandığımız yaban hayatına atılmak, sahte kimliğimi geri de bırakmak, gerçek dostlar bulmak, hayata bakış açımı değiştirmek, karavanımı bulmak istiyorum ben de. Ama asıl soru şu: O kadar cesur muyum ? 3 Ankaralılar’ın “Ankara”ları: İcad Edilmiş Şehir: Ankara Bu yazıda tarafsız kalamayacağım, kalamam... Çocukluk yıllarım, gündüzleri sapsarı güneşin altında kavrulan bozkırın sonlanmasını, geceleriyse Gölbaşı’ndaki yol ışıklarının art arda dizilmesini beklemekle geçti. Niğde, kesinlikle kötü bir yer değildi; bozkır ve ona has masmavi gökyüzü, bir arabanın arka koltuğunda camdan dışarı bakıp hayalleriyle baş başa kalmak isteyen bir çocuk için kıymeti bilinmesi gereken nimetlerdi; fakat ikisi de kıyaslanmazdı Ankara’ya yaklaşmış olmanın bende uyandırdığı duygularla. Aslında şehirlerin her daim tutkuyla bağlanacak veya gurur duyulacak mazileri olduğunu söylemek, çok da akıl kârı bir tavır değildir. İnsan ve doğa arasındaki tabiri caizse günü gününü tutmayan ilişkinin en somut yansımalarının belki de başında gelen şehirler; insan aklının ve onun mümkün kıldığı mühendislik başarılarıyla olduğu kadar, o aklın ve beraberindeki imkânların sebep olduğu akıl almaz tahribat ile de şekillenir. Bizlerin geçmişimizi sorgularken dediğimiz “keşke”ler gibi, şehirlerin gelişiminde de pişmanlık uyandıracak sayısız hata bulmak mümkündür. Günümüzde de bir parçası olduğumuz şehir düzeni; doğal koşullar, insan etkisi, doğru kararlar ve telafisi olmayan hataların birlikteliği sonucu ortaya çıkmıştır; insan var oldukça da böyle ortaya çıkmaya devam edecektir. Peki bütün bu süreçlerin sonunda ortaya çıkan yapı nedir? Coğrafyanın üzerine artarak artan bir nüfus geldi, bu nüfusun ihtiyaçlarını karşılamak için büyük konut projeleri hazırlandı, şehrin çehresine etki eden sayısız doğru ve yanlış karar verildi; bütün bunların sonunda ne elde etti Ankara ve Ankaralılar? Bunun genel bir cevabını vermenin galiba mümkün olmadığını öğrendim, İcad Edilmiş Şehir: Ankara’yı okurken. Genel bir cevabın peşinde koşmanın bir hata olabileceğini düşündüm, çünkü her Ankaralı’nın Ankara’sı kendinedir ve herkesin Ankara’sı birbirinden çok ama çok farklıdır. Roma İmparatoru Augustus’un onuruna yapılan Augustus Tapınağı ve ondan ayrı anılamayan Hacı Bayram Camii, göz ardı edilen çok kültürlülüğün ve milattan önce 2. yüzyıldan bu yana süregelen geleneğin hakim olduğu bir Ankara’yı vurgular örneğin (Şenol Cantek, 14) (Şenol Cantek, 26). “Behzat Ç.’yi Koruma ve Yaşatma Derneği” adlı grubun kuruluşunda, özgün ve “Ankara’nın ta kendisi” olan “çirkin, savruk, kaba saba ama aynı zamanda iyi” bir Ankara algısı belirgindir (Şenol Cantek, 464-471). Bülent Ortaçgil’in Ankara’sında “uslu kentliyi oynayanlar”a, Mahzuni Şerif’in Ankara’sındaysa “Ah güzelim incinmesin Çankaya” alayında ifade edildiği üzere “menfaatini emperyalizme bağlayanlara, vurguncuyu kollayanlara” yer vardır (Şenol Cantek, 500-502). Şehir planlamacılığından az biraz anlayanlar için ise Ankara, Alman mimar Hermann Jansen’in “düşüncelerini tam olarak kente yansıtma olanağı bulamaması”yla birlikte peşi sıra gelen planlama hatalarının pişmanlıklar yaratan tarihidir (Şenol Cantek, 120). Bütün bu birbirinden farklı, olumlu ve olumsuz “Ankara”nın yanında, bir “Ankara” daha vardır. “...bir yandan yıkılan imparatorluğun ve kaldırılan halifeliğin simgelerinden yeni rejimin kendini sıyırma kaygıları, öte yandan yarı sömürge niteliğindeki bir ekonominin dışa bağımlılığından kurtulup bağımsız bir ülke ve ekonomi oluşturma amaçları...” beraberinde, “büyükelçi seviyesinde bir diplomatı Anadolu’nun ortasında bir dağ köyünde barınmaya mahkum etmeyeceğini ilan eden” muktedir devletlere karşı adeta bir meydan okuma teşkil eden başkentlik serüveninin, yepyeni bir Cumhuriyet’in kentidir Ankara (Şenol Cantek, 147) (Şenol Cantek, 183). Bir şehirden yola çıkarak kurulan algılar ve o şehre karşı hissedilen duygular; ne kadar da çeşitli, özgün ve farklı... Frigler’den beri medeniyetlerin yolunun düştüğü bu şehirde herkese farklı bir şeyler hissettiren detaylar, tahmin edilemeyecek kadar zengin. İşte bu detaylardı, “bütün o süreçlerin sonunda ortaya çıkan” ve bizlere miras kalan... Bu mirası bizler seçmedik, bizden sonraki nesiller de bizim onlara bırakacağımız mirasta herhangi bir şeyi tayin edemeyecekler; fakat insanoğlu, kendisine kalan mirastan bambaşka tutkular devşirmeye devam edecek, yaşayan bir kentin çehresinde bir katkısı olduğunu bilmeden... Kaynakça Şenol Cantek, Funda. İcad Edilmiş Şehir: Ankara. İletişim Yayınları, 2017. Nuri Can Yeğenoğlu Yeğenoğlu, 1 21302392 TURK 101-31 Aslı Uçar 14.09.2015 Günahlar ve Kuantum Komutanı Seven bir seri katilin Hristiyanlık’ın yedi ölümcül günahını işleyenleri kendine has yöntemleriyle cezalandırmasını ya da öldürmesini ve iki dedektif polisin bu seri katilin izini sürmesini konu alır. Filmde sürekli yağmur yağması, karamsar bir havada geçmesi, Morgan Freeman ve Brad Pitt’in olağanüstü oyunculukları sayesinde film izleyiciyi kendine çekmeyi başarmış ve başyapıtlar arasına girmiştir. Filmin etkileyiciliğinin ana sebebi aynı zamanda mükemmel bir finale sahip olmasıdır. Seri katil o kadar zekidir ki, yedi ölümcül günahtan biri olan kıskançlığın cezasını kendini Brad Pitt’e öldürterek verir, çünkü o günahlardan birini işlediği için kendisinin de ölmesi gerekmektedir. Yedi ölümcül günah… Bu günah denen kavram nereden türemiştir ve nasıl ortaya çıkmıştır? İnsanın vicdanını sızlatan, kendi öz benliğine zarar veren ve tüm toplumun yapısının bozulmasına sebebiyet veren eylemlere günah adı verilir. Kuantum Komutanı ki O tüm evreni kontrol eden varlık, dünyaya belli dönemlerde elçiler göndererek bu elçiler aracılığıyla bu eylemlerin kötülüğünü açıklamıştır ve bu eylemlerin yapılması hâlinde insanları gerek dünyada gerek ahirette cezalandıracağından açıkça bahsetmiştir. Bu cezaların ne türden bir ceza olacağı belirsizdir. Kur’an’da bir azaptan bahsedilir, fakat bu azabın gerçekten bir fiziksel bir yanma mı olacağı yoksa bir iç hesaplaşma mı olacağı yoruma açıktır. Kuantum komutanı insanların kendi öz benliklerine zarar vermelerini istemez, çünkü insanların iyiliğini düşünür. İnsan günah işlediği zaman bunun zararlarını mutlaka ve mutlaka çeker. İnsanın hayatta yaşadığı pişmanlık duygusu azapların en büyüğüdür. Bu duygu insanı ele geçirir, kolay kolay bırakmaz ve dayanılmaz acılara sebebiyet verir, hele yaptığı şey çok büyük bir yanlış ise. İşte, o zaman hayat tam bir cehenneme dönüşür. Belki de Kuantum Komutanı’nın bahsettiği azap, insanın bu yaşadığı iç hesaplaşmadır. Hristiyanlık bozulmuş olmasına rağmen, yine de bu dine mensup insanlar İncil’in özünü kavrayıp bireyin kendisine ve topluma zarar veren eylemleri yedi ölümcül günah olarak isimlendirmişlerdir. Tevrat’ta aynı şekilde on emir vardır. İslam’da da Tanrı bunları yedi günah olarak adlandırmasa da Kur’an’da bahsetmiştir. Buradan tüm dinlerin özünün aynı olduğunu çıkarabiliriz, çünkü tüm mesajlar aynı yaratıcı tarafından insanlığa gönderilmiştir. Tanrı bize yasaklar koymamıştır, O sadece dünya hayatında insanların kendilerinden nasıl ekstra verim alabileceklerinin ve kaliteli hayat standardının formülünü bize göstermiştir. Tanrı bizim nelerden zevk aldığımızı bilmektedir doğal olarak, bizim de bu tatları yaşamımızı belli şartlar içinde uygun görmektedir. Benim görüşüm ise Kuantum Komutanı’nın bize bir hayat kitabı gönderdiğidir. Cezalarda tabii ki fiziksel bir acıdan bahsediliyor olabilir, ama bana göre bu, insanın iç hesaplaşmaları o kadar büyük olacak ki insan kendini yanmaktan beter hissedecek, şeklindedir. Günah işlememek insanın kendi kontrolündedir. İrade, başka bir deyişle nefis denen şey insanın vicdanıdır. Aslında her insanın Allah’ı kendi vicdanıdır, çünkü her bir insanın içine Yeğenoğlu, 2 Tanrı’nın ruhundan üflenmiştir. İnsan vicdanını kaybettiği zaman yaratıcı güce olan inancını da kaybetmiş demektir. Bazen insanın kafasına o kadar çok takılır ki insanların nasıl bu kadar vicdansız olabildiği, işte, o zaman bazılarımız kendine şu soruyu sorar: Günah işleyen insanları cezalandırmak insanın mı görevidir Tanrı’nın mı? Bir insanı cezalandırmak insana düşmez. Bu, Tanrı’nın işine karışmak olur, çünkü neyin ne olacağına sadece Tanrı karar verebilir. Ancak bazı insanlar insanları cezalandırma hatasına düşebilirler, bu insanları yargılamamak gerekir, çünkü bu insanlar adaleti kendilerinin sağlayabileceği yanılgısına düşmüşlerdir. İnsanoğlu hatalarını ve yanlışlarını düzeltmeye ilk önce kendinden başlamalıdır. Kendini değiştirdiği zaman diğer insanlara örnek olmuş olur ve başka bir insana faydası dokunabilir. Diğer insanları da düzeltmeye kalkışmamalıdır insanoğlu, zaten düşünse anlayacaktır ki, ömrü buna yetmeyecektir. Anıl Lütfü GÖLLÜGönenç TuzcuTURK 1024 Aralık 2014BABA-OĞUL İLİŞKİSİAilemizle kurmuş olduğumuz ilişkiler kişiliğimizin oluşmasında çok büyük etkiye sahiptir. Doğumumuzdan itibaren aile bireylerimizle sürekli bir iletişim halindeyiz. Bizi biz yapan her türlü özelliğimizin oluşmasında ,fikirlerimizde , değer verdiğimiz şeylerde geriye dönüp baktığımızda ailelerimizle kurmuş olduğumuz ilişkiler büyük pay sahibidir. Bu ilişkiler arasında en özel olanlardan biridir baba ve oğul arasındaki ilişki. “İnsanların varoluşu üzerinde babalarının etkisi nasıldır ? Çocuklar babalarıyla nasıl bir bağ kurabilir ,onlara karşı nasıl duygular besler?” Bu tarz soruların cevapları Franz Kafka'nın Babaya Mektup adlı eserinden de faydalanarak verilebilir.“Bir babayla nasıl bir bağ kurulabilir?” Franz Kafka'nın kitabını okurken aklıma gelen sorulardan bir tanesi bu oldu. Kendi hayatımı da düşündüğümde; bir babayla çocuk arasındaki bağınen temel düzeyde hayranlık ve koruyuculuk üzerine inşa edildiğini düşünüyorum. Baktığımızda birçok alanda güçlü olan taraf ailede baba olarak karşımıza çıkar. Bu gücün sayesinde baba, ailede koruyucu bir görev üstlenir. Çocuklar ise bu koruyuculuk ve güç karşısında bir hayranlık duyar babalarına. Kafka'nın yazmış olduğu mektuplara dönüp baktığımızda babasına karşı hissettiği en yoğun duygunun hayranlık olduğunu düşünüyorum. Franz Kafka'nın babası Herman Kafka hayata zor şartlar altında başlamasına rağmen çalışıp çabalayarak belli bir konuma gelmiş tanınmış ve saygı duyulan biri olmayı başarmıştır. Doğal olarak çocuğundan da aynı başarıyı beklemektedir. Ancak babasının ve kendisinin sahip olduğu koşulların farklılığı ikisin de karakterlerine farklı şekilde yansımıştır. Bir tarafta zor koşullardan gelen bir baba , diğer tarafta ise rahat şartlarda büyümüş varlıklı bir ailenin çocuğu olarak dünyaya gelmiş bir çocuk. Kendi yaşantıma dönüp baktığımda benim ve çevremdeki birçok arkadaşımın aslında buna benzer bir durumda olduğunu söyleyebilirim. Ailelerimiz bize her türlü imkanı sağlıyor ve dolayısıyla bizden beklentileri de üst düzeyde . Bu durum bizler için büyük bir baskı ve sorumluluk oluşturuyor. Bazılarımız bu sorumluluğun bilinciyle daha fazla çabalıyor ,bazılarımız ise bu baskının altında ezilerek kolay yoluseçip bu durumu görmezden gelerek hayatına devam ediyor.“Bir insan babasından neden korkar?” Ona hayranlık duyarken , ondan zarar gelmeyeceğini bilmesine rağmen hatta bazen ona karşı çok büyük bir sevgi duymasına rağmen yine de korkar. İnsan büyüdükçe,hayatta belli bir konuma geldikçe bu korku hissi zamanla azalabilir ama asla kaybolmayacağını düşünüyorum. Bu korkunun nedeni bazen ondan bir şeyler sakladığımız için, bazen onun isteklerini karşılayamacağımızı düşündüğümüz için bazen de çocukluğumuzda aşağılandığımız için oluşan yetmezlik duygusundan kaynaklanıyor. Kafka da çocukluğundan beri gelen yetmezlik duygusundan dolayı babasına karşı büyük bir korku ve öfke beslemektedir. Hatta bu korku öyle bir seviyededir ki yazılarında bile bunu hissetmek mümkün. Babasına yazmış olduğu bu uzun mektuplarda bile yeterince açık olamamıştır. Hep aralık bir kapının arkasından seslenirmişçesine yazmıştır babasına bu mektupları. “Şimdi sana yazıyla yanıt vermeye kalkıyorsam, bu yanıtta da yine pek çok boşluk kalacak, çünkü söz konusu nedeni kaleme alırken, senden duyduğum korku ve bunun yol açacağı sonuçlar sana karşı özgür davranmaktan beni alıkoyacak. “(Kafka, s.58). Bu cümleden de anlaşılacağı üzere Franz Kafka'nın babasına karşı duyduğu korku yazmış olduğu bu mektupların arka planını oluşturmaktadır.Babalarımızın bizler üzerinde bıraktığı izler, hayatımızın her döneminde bizleri derinden etkiliyor. Franz Kafka'nın kasvetli ve boğucu havasından ötürü korku gibi bir duyguyu ele almış olsak da onların varlığı bile bizleri hayata bağlayan bir itici güç olarak hep arkamızda. Bu korku hissini yaratan unsurlardan biri de onların beklentisini karşılayamama endişesinden kaynaklanıyor zaten. Kendi yaşamıma baktığımda, başarılarımın arkasında hep ailemi mutlu etme arzusu olduğunugörebiliyorum ve bu durum benim en büyük motivasyon kaynağım. Belki doğru belki yanlış ancak onların beklentisini karşılayabilmek benim için hayattaki en büyük mutluluk. Yanımızda olsunlar veya olmasınlar hep bizleri bir yerlerden izliyorlarmış gibi yaşamımızı sürdürebildiğiniz takdirde mutluluğa ve başarıya ulaşacağımızı düşünüyorum.KaynakçaFranz Kafka. Brief an den Vater. Yay. haz. Şebnem Sunar. İstanbul 2013.Muhammed Baykal, Şube 44, 21400183 MİSTİK MUTSUZLUĞUMUZ Köy hayatını büyük çerçevede sergileyen ufak bir şehir olan Kilis'ten İskenderun'a taşınıp türlü zorluklarla yaşama tutunmuş bir ailenin en sorunsuz çağında dünyaya geldim. En huzurlu zamanı tutturmuş olsam da o eski zor dönemler hep anıldı, ailenin hikâyesini defalarca dinledim. Kilis'te yaşanılan zorluklardan İskenderun'a göçme serüvenlerine, İskenderun'da gelir bulma problemlerinden dayılarımın, annemin sorunlarına kadar yaşanan kayda değer her olay benim için zihinler başa sarılarak tekrar oynatıldı. Tüm bunlar anlatılırken, Anadolu insanının geleneklerini, gizemli inanışlarını da teneffüs ettim. Latife Tekin'in “Sevgili Arsız Ölüm” adlı eserinde de bu aşina olduğum Anadolu Mistisizmi'ne tanık oldum. Roman sadece bu gelenekleri etkili bir biçimde ifade etmekle kalmadı aynı zamanda Anadolu insanının yaşantısının çeşitli yönlerini de çok duru ve çekici bir dille anlattı bana. Romandaki bazı olayları anneannemin bazılarını annemin yaşadığından emin olduğum için, yazarın çizdiği hemen her sahnede ailemin 70'lerdeki, 80'lerdeki yaşamını görünmez bir camekânın arkasından izledim âdeta. Atiye'nin mutsuzluklarında anneannemi, Dirmit'in okuma aşkında annemi, erkek çocukların yaramazlıklarında dayılarımın gençliklerini gördüm. Klasik bir Anadolu köyünde başlayan romanda çok geçmeden köylünün dimağı tüm gerçekliği ile ortaya çıkıyor. Bir yandan tepelerden köye inen cinleri, perileri ile köyümüzün mistik yanını; bir yandan da çatışmaları, törenleri ile köylünün sosyal yaşamını soluyoruz. Olumlu ya da olumsuz, köylünün başından geçen hemen her olayın arkasında bir doğaüstü varlığın eli oluyor. En çok da “yeni” nasibini alıyor bu inanıştan, şehirden gelen her “yeni”, şeytanların meclisinden gönderilmiş oluyor köye. Nasıl anneannem bilgisayarlara şeytan işi diyorsa, Akçalılılar da köye yeni gelen insandan otobüse her şeye kötü gözle bakıyorlar. Bu yönüyle Akçalı, Yakup Kadri'nin “Yaban” eserinde Ahmet Celâl'in gittiği köyü anımsatıyor. Bir yandan da yeniye olan direncimizin ülkemizi nereye götüreceği ile ilgili kuruntulara kapılıyorum ancak sonra okumaya devam ediyorum. Roman ilerledikçe fark ediliyor ki ana hikâyenin konusu olan aileye etki eden doğaüstü güçler sürekli değişse de sabit kalan bir etkileri var: mutsuzluk. Kimi zaman garip davranan Dirmit'e cinler girmiş oluyor, kimi zaman Azrail ailenin kapısını çalıyor ancak sonuç hep aynı. Varlıklar ya kötülük getiriyor ya da büyük umutlarla yapılan büyüler, totemler işe yaramayıp hayal kırıklığı yaratıyor. Başarıya bir türlü ulaşamayan mutluluk arayışlarında kısır döngüye giriyor karakterlerimiz. Arada bir mutluluk kıvılcımlarını yakalıyorlar ancak bir sorun muhakkak yakalarına yapışıyor eninde sonunda. Büyü elbisesine bürünmüş olsa da aslında tüm çıplaklığıyla yüzümüze çarpıyor hayatın soğuk yüzü. Ailenin bu dramını anneannemin yaşadıklarıyla, duyduğum birçok örnekle harmanlıyor, mutsuzluk Anadolu insanının kaderi olmamalı diye hayıflanıyorum. Anadolu insanına has ögelere tanık olduktan sonra romanda bir de tüm insanlığın ortak bir noktasına rastlıyorum: az emekle çok para kazanma isteği. Akçalı'dan şehire göçen ailenin eli iş tutan her bireyi ya bir yerden sonra çalışmaktan vazgeçiyor ya da çalıştığından fazlasını kazanmaya çalışıyor. Şehrin nimetlerinden en az emekle en fazla yararı sağlamak için sırayla şanslarını deniyorlar karakterlerimiz. Biri düşünce öbürüne geliyor evi geçindirme sırası. Biraz başarıyı tadan bulutların üstüne çıkıyor ancak hiçbiri uzun süre kalamıyor orada. Bu devridaim sürerken Dirmit ise farklı bir rotanın yolcusu oluyor: okuyor, yazıyor ve düşünüyor. Anneannemin annemi okul önlüğünün üzerine kazak geçirerek okula yollamasını hatırlatıyor bana. Dedemin “kızlar okumaz” ve “gâvur yazısı bu” tezleri Dirmit'in ailesinde de benzer kılıklara bürünüyor. Çok okuyor, “cinli Dirmit” oluyor; çok yazıyor, yine “cinli Dirmit” oluyor. Neye ilgi duyarsa duysun “üç harfli”leri anında içinde buluyor. Kitapları “hoca”lara gösteriliyor, onay alamıyor. Yakılıyor, yırtılıyor kitapları ancak merakını, ilgisini söndüremiyorlar. Emekli yaşında olmasına rağmen her şeye çocuksu bir merak duyan annemle bir tanışsa diyorum Dirmit, ne iyi anlaşırlar. Bana ailemin geçmişini onlarla birlikte yaşatan, Anadolu'yu iliklerime kadar hissettiren Sevgili Arsız Ölüm'ü bitirmem haliyle çok uzun sürmüyor. Kapağı kapattıktan sonra derin bir nefes alıyor, bir süre Dirmit ve ailesiyle yaşamaya devam ediyorum. Geçmişi Anadolu'ya dayanan her insanın kendisini ve ailesini bulacağı bu kitaba veda etmek, takdir edersiniz ki, kolay olmuyor. Muhammed BAYKAL Neşeli Dağların Ardındaki Bir O Kadar Neşeli Tepe Ben kendi adıma, Disney'i çok seven bir insan olarak “devam edersen inanmaya, kurduğun düş dönüşür gerçeğe” sözünü neredeyse dövme yaptıracak fanatiklikte bir insan evladıydım. Sound Of Music. Wise, Robert. 20th Century Fox. 1965. Film. Sabah uyandığımda tutturduğum melodi eşliğinde etrafımda kuşlar kelebekler uçar, ceylanlar dans ederdi. Geçirdiğim son birkaç yılda ise bu sözün doğruluğunda şüphe etmek bir şekilde aklıma geldi. Yine de iyimser tavrımı koruyarak, seminer veren bir kişisel gelişimci edasıyla, bunun gerçekten başıma gelen en güzel şeylerden biri olduğunu da söylemeden geçemeyeceğim. Belki de bu yüzden, hayır kesinlikle müthiş şarkıları ve dünya tatlısı Julie Andrews’den dolayı değil (!), başarısız bir rahibenin müzikle dolu hayatını konu alan “Sound of Music “ filmine bayıldım. Hava atmak gibi olmasın ama filmin çekildiği pek çok noktayı da bu yaz yaptığım gezide gördüm. Efendim konudan sapmayalım, hayatını güya rahibeliğe adamış olan, ama yaramazlık peşinde koşturup üzerine bir de bir adama âşık olma cüretinde bulunan bu şaşkın karakter aynı benim mükemmel ölçüp biçilmiş gelecek planlarım! Siz “ne ki senin bu kadar mızmızlandığın hayat hikâyen” demeden ben Sound Of Music. Wise, Robert. 20th Century Fox. 1965. Film. gevezeliğime tam gaz devam ediyorum ama önce bir kahve koyup geleyim sohbet koyulaştı. Ne diyordum? Ben animatörlük hayaliyle dolup taşan, henüz kozasından çıkmamış sümüklü bir tırtıldım. Otellerde Rus kız düşürmek değildi tabii ki amacım, bir film türü olan animasyon -hareketli çizgilerle seslerin müthiş birlikteliği- beni çok etkiliyordu. Çalıştım, heyecanlandım ve hayal kurdum. Hayatım -10 yaş filmlerle geçiyordu. En sevdiğim çizgi filmin müzikale uyarlanmış hâlinin Ankara’ya geldiğini duyunca da hiç düşünmeden biletimi aldım. Müzikal denen olayın harikalığından sarhoş oldum hatta hayalimi değiştirme vakti mi geldi acaba diye radikal bir sorgulama yaptım. Bu size önemsiz bir ayrıntı gibi gelebilir tabii ki. Sonuçta küçükken yılbaşında izlediğimiz göz kamaştırıcı programlardan etkilenip “Dansöz olacağım!” hedefini koyan küçük kızların büyüyünce bankacı olması bizi hiçbir zaman şaşırtmaz. Öte yandan onların da ucundan idealist bir yanları olduğunu inkâr etmem haksızlık olur. Çünkü şu an çoğumuz üniversite sınavından gelen puanlara göre kariyer seçimi yapan insanlara dönüştük. Barbie’nin çalıştığı meslek alanlarını düşünürsek ise durumumuz içler acısı. Hiç mi bir şey öğrenememişiz? Ama ben gururla kendimi ayrıştırarak; anneme altın gününde hiç “Bizim kız da ne olacağına bir karar veremedi! Abisi hiç böyle mi?” deme zevkini yaşatmadığımı belirtmek isterim. Hâliyle farklı bir hedefin düşüncesi bile oldukça göz korkutucu oldu. Uzun lafın kısası değerli okuyucular, bu rüyadan da biraz tökezleyerek uyandım ve devam ettim güzel sanatlar çalışmalarıma. Sınava girmek üzereyken Disney esinli yapılacaklar listemi tekrar kontrol ettim. Hayal kurmak, tik! Çok çalışmak, tik! Başarıya ulaşmak, bir adım ötede! Önceden az buçuk ipucu verdiğimi sanarak sonucu söylüyorum ki başarılı olamadım. Ve kendimi bir dizi yetenek sınavının ardından şu an okuduğum bölümde buldum. Sancılı bir sürece girdiğimden emindim ama o da ne?! Karşımda beni bu okula hemen ısındıran mini minnak ayrıntı. Bir müzikal topluluğu! Asıl hayalime odaklanırken her ne kadar kafamı çok karıştırsa da; içten içe insan gözüyle görülemeyen, mikroskobik bir olasılık olarak değerlendirdiğim alan bir anda hayatım oldu. Bu süreçte de Yüzüklerin Efendisi üçlemesi uzunluğunda, gerçekleştiremediğim yepyeni hayallere kavuştum. Tam olarak bir başarı hikâyesi olduğunu söyleyemem, ayrıca okuldan çıktığımda şarkı söyleyebileceğim neşeli dağlarım da yok. Ama sevgili Maria Von Trapp’ in de dediği gibi “siz de kabul etmelisiniz ki güvenim tamdır kendime!” Sound Of Music. Wise, Robert. 20th Century Fox. 1965. Film. Kaynakça: Görseller: Sound Of Music. Wise, Robert. 20th Century Fox. 1965. Film. Pınar TürkmenSevgisiz Mayadan Hamur Mu Olurmuş?Dedelerimiz ve anneannelerimiz hep anlatır bize devirin eskisi gibi olmadığını, her daim değiştiğini ve yeni nesilin geri dönülemez bir yola girdiğini. Bayramlarda cebimize şeker ve para koyarken gizlice kulağımıza eğilip nasihatlar verirler durmadan. Belki de bu, bizi hatalı bulup düzeltmek istemelerinden kaynaklanıyordur. Belki de kendileri gibi olmamızı istiyorlardır ama biz bu nasihatları çokta önemsemeyiz ilk başta çünkü o sırada cebizimdeki şeker yenilmeyi, para ise harcanmayı bekliyordur sabırsızca. Dediklerini dinlemiş gibi yaparız ve ellerini öperiz uslu çocuklar gibi. Yaşımız ilerledikçe de bazı olayların ve durumların farkına varırız. Etrafımıza dikkat etmeye başlarız, insanları gözlemleriz. İlk önce davranışlarını eleştirip nedenleri hakkında hikayeler uydururuz kafamızdan. Büyüdükçe sebep ve sonuç önemli bir hale gelmeye başlar çünkü. Eskiden olsa kavga sebepleri şekerimizi paylaşamamakken, büyüyünce bu tamamiyle değişir. Olaylar artık daha ciddidir ve sonuçları da bir o kadar serttir. Ana sınıfında arkadaşınızla son kalan kurabiyeyi paylaşamamaya benzemez bu. İnsanlarla kavga etmenizin nedenleri vardır çoğunlukla ama artık heryerde kavga etmek için neden ararken bulursunuz kendinizi. Basitçe anlaşamazsınız insanlarla, kavga edersiniz çünkü haksızlığa uğramışsınızdır ya da kendinizce geçerli bir sebebinizin olduğunu düşünürsünüz ancak işin ilginç tarafı bazen sadece nefretinizi kusarsınız etrafa. Nedensizce ve amaçsız. Verecek sevgi bulamazsınız ama bir sürü nefret bulursunuz kalbinizde.Rahatlamak için karşınızdakini üzmek ve yaralamak en kolay takdir olmuştur artık. Böyle zamanlarda da anlık bile olsa çocukluğunu ve büyüklerini hatırlayabilen kişiler utanç duyar. İnsanlığın aşağı yukarı önem verdiği üç şey vardır. Bunlardan biri paradır. Para insana itibar kazandırır, çirkinse güzel gösterir, güzelse ün getirir. İkincisi de itibardır. İtibar da para gibidir çirkin isen göze güzel gösterir bu itibar, para getirir, arkadaş kazandırır hayatına. Bu iki kavram birbiriyle çok içli dışlıdır ancak üçüncüsü kadar değerli, doğal ve sıcak değildir. Sevgi. Çünkü sevgisizlik en yıkıcı olanıdır, karanlık ormanın içindeki soğuk gecede yalnızlıkla üşütür insanları. Sevgisizliğin olduğu yerlerde, evler buz gibidir, odalar boştur, yataklar soğuk, akşamları da sessizdir. Kimsesiz ve umutsuzca sevgiyi arayan kişi bulamazsa erir yavaşça, yok olur. Ağırlığı yalnızlara ve kimsesizlere öyle acı bir şekilde çöker ki nerede olurlarsa olsunlar ve nereye giderlerse gitsinler ne geceleri, ne de gündüzleri, bu karamsar bıkkınlıktan kurtulamazlar. Ne para mutlu edebilir sevgisizleri ne de itibar. İstediğin kadar para verip dünyanın bir ucunda lüks içinde yatsanda asla ama asla sevgisizlik havuzunda boğulmaktan kurtulamazsın. Bir kere sevgisizliğe mahrum kaldı mı insan gerçek acının gerçek kahrolmanın ne olduğunu anlar.Yeni nesilin yeni hastalığıdır sevgisizlik, ne zaman yirmi yaşındaki bir genç sevgisizlikten kendini asmaya karar vermiş ki önceki zamanlarda? Ailesi tarafından desteklenmeyen yok sayılan insanların hüzünlü sessiz çığlıklarından başka hiç bir şey duyamaz olduk artık. Artık sanatın sadece para ve itibar için yapıldığı bu dünyada hiç birşey eskisi gibi değildir bana kalırsa. Eskiden şarkılar daha ince daha sevgi dolu daha içtenken artık sözlerin anlamı olmadığı duygusuz ve saçma ritimler dinliyoruz nedensizce. Banu Kırbağ’ın Sevdalardayım şarkısından Serdar Ortaç’ın Gıybet isimli şarkısına dönmüş zevklerimiz. Düşüncelerimiz ve kültürümüzün yanı sıra biz de değişmişiz. Kalbimiz, samimiyetimiz, değerlerimiz tek tek değişmiş ve yerini anlamsız olay döngüsü almış. Bunun geri dönüşü de ancak ve ancak kendimizi sevmek olabilir. İlk önce kendimizi sevebilmek ve sonrasında etrafımızı sevebilmek. Din, dil, ırk düşünmeden kavga için neden aramadan sorgulamadan birbirimizin yüzüne bakabilmek gerek.Mert Köksal Şiir Çevirmeninin Zor İkilemi Dünyada her yıl yaklaşık 900 milyon yeni eser yazılıyor, yaratılıyor ve açığa çıkarılıyor. 7 milyar nüfuslu gezegenimizde biz de Türkiye Cumhuriyeti vatandaşları olarak çağı yakalamak, gelişmelerden haberdar olmak ve bilgi birikimimizi arttırmak için bizimle alakalı olan ya da olmayan binlerce yazılı ve sözlü eseri her yıl çevirmeye çalışıyoruz. Bu yüzden her yıl yeni çevirmenler yetiştiriyor ve eğitiyoruz. Ayrıca yazılı bir eseri başarılı bir şekilde çevirebilecek düzeye ulaşmış çevirmenlerimiz de ellerinden geldiği kadar hızlı bir biçimde yabancı kaynakları Türkçeye çevirebilmek için çalışıyorlar. Ancak her işte ve meslekte olduğu gibi de çevirmenliğinde birçok farklı zorluğu olduğunu söylemek lazım. Öncelikle belirtmek isterim ki bu yazıda şiir çevirilerindeki zorluklar üzerinde duracağım zaten yazılı eserler kısmının düz yazılar, makaleler ve bilimsel raporlar kısmı incelendiğinde genellikle bilimsel makalelerin ya da düz yazıların yani genel olarak bu tarz eserlerin şiire oranla çevirisinin daha kolay olduğunu belirtmemde fayda var. Çünkü bu tarz eserlerde genellikle somut şeylerden söz edildiği ve bu somutluğun doğrudan bir yolla soyutluğa ve dolaylı bir anlatıma girmeden direkt anlatılması da bu eserlerin çevirisini kolaylaştırmaktadır. Bu tarz çevirilmesi diğer türlere kıyasla biraz daha basit olan türlerin aksine çevirilmesi oldukça zor olan türler de mevcuttur. Çevrilmesi en zor türlerden biri sayılan şiire gelindiğinde ise konuların somuttan çok soyuta yöneldiğini ve genellikle verilmek istenen mesajın dolaylı yoldan verildiği görülür bu yüzden şiir çevirmenleri diğer çevirmenlere göre her zaman biraz daha dikkatli olurlar ve eseri çevirme süreci diğer eserlere göre daha uzun ve zorlu olur. Ama şiir çevirmenleri genellikle az önce bahsettiğim şeylerden daha büyük bir zorlukla karşı karşıyadırlar. Bu zorluk aslında bir ikilemdir. Şiir çevirmenlerimiz şiiri çevirirken şiir yapısını mı korumalıdır yoksa şiirin içeriğini mi korumalıdır? Bu çok önemli bir husustur ve genellikle şiir çevirmenlerinin yaşadıkları en büyük zorluklardan biridir. Bu sorunun ikisini de korumalıdır gibi bir cevabı bulunmaz çünkü şiirlerle ilgili az çok bilgisi olan her insan böyle bir şeyin mümkün olmadığını bilir hele ki başka bir dilden yapılacak olan çeviri söz konusu olduğunda bu neredeyse imkânsızdır. Peki, sorumuza geri dönecek olursak yapı ve üslup mu daha önemlidir yoksa içeriği korumak yeterli olur mu? Öncelikle şunu belirtmek isterim ki ben bu ikilem konusunda içerikten yanayım, şiir gibi yapı ve üslup unsurları önemli olan bir türde bile asıl amaç içindeki içeriği öğrenmek olduğu için önemli olan içeriktir. Zaten bir yazılı eseri yabancı dilden dilimize çevirmekteki amaç da içeriğini öğrenmek değil midir? Sonuçta herhangi bir eserin yapısına bakmak orijinal dilinde de mümkün olacaktır zaten çevirinin amacı zaten yazılı eserin içeriğini öğrenmek olduğu için bu ikilemde diğer tarafta olmak zaten baştan yanlış bir davranıştır. Bu ikileme diğer taraftan bakacak olursak çeviride yapı ve üslup unsurlarının korunması gerektiğini savunan görüşün incelenmesine gelirsek şiirde yapı ve üslubun çok önemli olduğunu hatta tarih boyunca dönem dönem şiirde içerikten çok yapı ve üsluba önem verildiğini söyleyerek bu görüşü de savunabiliriz. Özellikle coğrafyamızda da Servet-i Fünûn gibi dönemlerde de şiirde yapı ve üslup öne çıkmış ve içeriğin önüne geçmiştir bu yüzden yapının şiirin en önemli unsuru olduğunu savunan azımsanamayacak büyüklükte bir kitle vardır ve tarihteki az önce bahsettiğim dönemleri örnek göstererek bu fikirlerini sağlamlaştırarak savunmaktadırlar. Ancak yazımın üst kısımlarında da belirttiğim gibi yabancı dilden yazılı bir eser çevirmekteki amaç içerik hakkında bilgi sahibi olmak olduğu için yapılan çevirilerde korunması gereken unsur içeriktir. HAVVA KIRMIZIGÜL UNUTMAK DA BİR VEFA Affetmenin büyüklük olduğunu duydum ben sürekli. Bir de bağışlayan kişinin çok erdemli olduğunu... Peki, affetmenin bir vefa göstergesi olabileceğini hiç düşünmüş müydüm? Vefa deyince benim aklıma hep bağlılık ya da sözünde durmak gibi kavramlar geliyor. Ama daha derin düşündüğüm zaman pek çok eylem vefa ile ilişkilendirilebilir bence. Mesela karşımdaki insanların hatalarını ve beni kıran davranışlarını unutmak, onları affetmek; bunlar da vefanın bir yansıması değil midir? Bence öyle, çünkü onları bağışlamamın altında yatan sebep onlara karşı duyduğum bağlılık hissidir. Mazideki kara sayfaları silip atmak gerek bir insanla ilişkini koparmamak için ben de bunu ancak karşımdakini affederek yapabileceğimi düşünüyorum ki bu benim o insana karşı bağlılığımın kanıtıdır. Affetme fiilini eskiden vefa ile fazla ilişkilendiremiyordum, çünkü affetmenin arka planında bir unutma eylemi var ki bunu da vefasızlıkla bağdaştırırım genellikle. Çünkü unutmak demek karşındakine fazla değer vermediğinin bir işaretidir bana göre. “Unuttuysan pek de umurunda değilmişim demek ki” diye arkadaşlarıma sitem ettiğim çok olur. Burada hatırlanmamasını sorun haline getirdiğim mevzu doğum günü ya da benzeri özel günler değil. Bence verilen sözlerin ve yaşanan anıların zihinde muhafaza edilmesi gerek. Eğer onunla paylaştığım vakitleri, gülüp eğlenmelerimizi ya da birlikte yas tuttuğumuz anları ve birbirimize verdiğimiz sözleri unutuyorsa karşımdaki, ne anlamı var bana ve ona “biz” demenin? Bu vefasızlık değil midir? Bence adeta “seninle hiçbir bağ yok aramızda, sadece denk gelirsek vakit geçiririz” diye haykırmaktır bu yaptığı. Böyle düşündüğüm için unutma eylemini vefanın neredeyse zıttı olarak düşündüm hep. Unutma fiilinin birini affetmek için yapıldığında çok da güzel bir vefa göstergesi olacağını ise sonradan anladım. Zihnimden bir türlü çıkaramadığım, karşımdaki kişinin beni üzdüğü davranışları affetmenin yani onları unutmanın ya da en azından unutmaya çalışmanın o insana bağlılığımı ve benim de vefalı olduğumu gösterebileceğini fark ettiğim an aslında ne kadar vefasız bir insan olduğumu anladım. O ana dek kendimi çok vefalı biri olarak nitelendirdim, çünkü sevdiğim ve değer verdiğim insanlarla yaşadığım her olayı, ettiğimiz muhabbetleri ve birbirimize verdiğimiz sözleri en ince ayrıntısına kadar hatırlarım. Özellikle verdiğim bir sözü mutlaka yerine getiririm. Ama bunu yaparken karşımdakinden de aynısını beklerim ve yapmadığı zaman onun beni yeterince sevmediğini düşünüp vefasızla suçlarım onu. Fakat her insanın hafızası iyi değildir ve zaman zaman unuttuğu şeyler olması da normaldir. Ben bu gerçeği göz ardı ederek unutkanlık yapan insanları yavaş yavaş hayatımdan çıkardım. Sadece bununla da sınırlı değildi kendimden uzaklaştırdığım insanlar. Aynı zamanda beni nadiren de olsa bazı davranışlarıyla üzen insanları affetmek yerine onları da bir kalemde sildim. Şimdi ise düşünüyorum da asıl vefasız olan benmişim. Vefalıyım diye ortada gezen bir fil hafızalı ama insanları affetmek yerine küçük hatalar yüzünden onları teker teker hayatından silecek kadar kindar olan ben… İnsanların bana karşı kusurlarını ve yaptıkları hatalarını unutmaya çalışarak affediyorum artık onları. Çünkü biliyorum ki vefa denen şey bunu gerektiriyor. Vefanın “bağlılık” ve “sözünde durmak” anlamları olduğu gibi aslında vefa “unutmak” ve “affetmek” ile de sıkı bir ilişki içinde. Bunun nedeni ise bir insana bağlı olmanın, ondan kolay kolay vazgeçmemeyi ve onun yanlışlarını unutup onu affetmeyi gerektirmesi. Nihayet, bir insanın vefalı olmasının, bağlılığının göstergesi olarak karşısındaki insanla yaşadıklarını en ince ayrıntılarıyla hatırlamak değil onun hatalarını bağışlamak ve unutmak olduğunu zihnime kazıyorum. KAYNAKÇA Fotoğraf: https://www.google.com.tr/search?q=unutmak&biw=1920&bih=966&espv=2&source=lnms&tbm=isch&sa=X&ved=0ahUKEwjSi9Kuo-zPAhXPERQKHZi6BZUQ_AUIBigB&dpr=1#imgrc=7Difd5ImfPOcmM%3A https://www.google.com.tr/search?q=vefa&biw=1920&bih=966&source=lnms&tbm=isch&sa=X&ved=0ahUKEwilvKOrouzPAhUCQBQKHeReC9kQ_AUIBigB&dpr=1#imgrc=dpBL-m4U26mJ1M%3A Rabia GÜRKAN SÜRREALİZME BAKAN FARKLI BİR PENCERE: KADINLAR, KUŞLAR, YILDIZLAR Sanatın her dalına hep ilgim olmasına rağmen, eskiden farklılıklardan, uç noktalardan hoşlanmazdım. “Her tarz müzik dinlerim.” deyip yeni çıkan, çok farklı işler yapanlara -uzun bir kabullenme sürecinden sonra beğenip dinlesem de- burun kıvırırdım. Picasso’nun resimlerine herkes bayılırken, gerçekçi manzara resimlerinden uzak, tamamen soyut çalışılan o tablolardan hiç anlamazdım. Mimarlık eğitimi almaya başladığım gün bu algılarım yavaş yavaş kırılmaya başladı. Bir eser estetik olarak hoşuma gitmese bile, en azından yapılış amacını, anlatmak istediklerini anlamak için kafa yormaya başladım. Böylelikle sığ bakış açısından kurtulup yeniliklere açık olmanın zevkine vardım. Sakıp Sabancı Müzesi’nde yer alıp 23 Eylül 2014 - 1 Şubat 2015 süresince ziyarete açık olan “Joan Miró. Kadınlar, Kuşlar, Yıldızlar” sergisi için İstanbul’a gittik. Bu sergi, sanatı biraz daha anlamaya başladıktan sonra gittiğim ilk ‘farklı’ resim sergisi oldu. Öncelikle, serginin düzeni çok başarılıydı. Saat başı rehber ile gezme imkânı, her ziyaretçi için sağlanan işitsel ve görsel tanıtım materyalleri, herkesin Miró’yu daha iyi anlamasını amaçlıyordu. Giriş salonunda Miró’nun hayatından kısaca bahseden bir video karşılıyor bizi. Eserlerinden ufak örneklerle, yaşadığı çevreyi, geçirdiği zorlukları ve eserlerinin buna göre nasıl şekillendiğini genel hatlarıyla öğreniyoruz. Daha sonra salonlar arasında gezdikçe dönemlere göre gruplanmış eserlerini görüyoruz. Her salonun girişinde tekrar bu eserlerin ortaya çıktığı dönemle ilgili bilgi alabiliyoruz. Böylelikle sergide ilerledikçe Miró’yu her şeyiyle daha iyi anlıyoruz. Kimseden destek görmeden ortaya koyduğu eserlere onunla bir hayran kalıp, onunla bir yapmamız 1 gereken işin kesinlikle bu olduğunu hissediyoruz. Bu ilgi ve sevgiye rağmen sanatla istediği yakınlıkta olamayınca, Miró’yla birlikte biz de Barselona’daki yaşamından bıkıp Montroig’daki çiftliğe gidiyoruz, orada daha huzurlu zamanlarımız olduğunu hissediyoruz her tabloda. Boşluktan, aynı şeyleri yapmaktan sıkılıp yeni yöntemlere yöneliyoruz. Kendine has yöntemlerinin zamanla gelişmesine şahit oluyoruz. Miró’nun tablolarında genelde karmaşık arka planlar var. Önceki eserini tamamladıktan sonra fırçasını temizlemeden yeni eseri için arka planı oluştururmuş. Arka planlar rastgele yapılmış olmasına rağmen o kadar hoş renkler barındırıyor ki, bir insanın resim yapmaya başlaması için yeterli bir sebep olabilir. Miró’nun yeteneği ve arzusu, bu teşvik edici arka planlarla birleşince, sayısız eserlerinin nasıl oluştuğunu kolaylıkla anlıyoruz. Sergide beni en çok mutlu eden şey, bütün soyutluğuna rağmen resimleri büyük ölçüde anlamam oldu. Kullandığı renk yelpazesi bile hislerini açıkça belirtiyor. Sinirlendiğinde kırmızı ağırlıkta tablolar yapıyor. O tablodan bize bakan bir çift göz âdeta öfke kusuyor. Huzurlu ve mutlu olduğu zamanlarda ise daha yumuşak ama canlı renkler kullanmış. Tablolara bakınca renklerin verdiği yaşama sevincini biz de hissedebiliyoruz. Eserlerin isimleri de düşüncelerimizi Miró’nun bakış açısına yaklaştırıyor. Şair Kadın diye adlandırdığı eserinde ne gerçek bir kadın var, ne de şair olduğunu anlayabileceğimiz doğrudan bir ayrıntı. Ancak, diğer eserlerinden öğrendiğimiz doğrultuda kadını ifade ederken kullandığı simgeleri görüyoruz önce, sonra renklerin ve ‘rastgele’ çizilmiş geometrik ve organik çizgilerin şiirselliğini yakalıyoruz, nihayet orada gerçekten şair bir kadını algılıyoruz. Bir Kadına Âşık Şifreler ve Takımyıldızlar ise kırmızı tonlarıyla aşkı hissettiriyor. Kadın iri gözleriyle orada olduğunu vurguluyor ve etrafında onun yönettiği onlarca takımyıldızı, kadın olmasa tutunamazlarmış gibi bağlılar bu gözlere. Eser isimlerinde kısa ve öz olmak gibi bir kaygı gütmemiş Miró, tıpkı çekilen hatıra fotoğrafının arkasına birkaç satır iliştirir gibi isimlendirmiş eserlerini. Böylece fotoğrafların Miró’nun gözündeki anlamlarını algılamamız kolaylaşıyor. 2 Miró’nun resimlerindeki zıtlıklar beni derinden etkiliyor. O rengârenk arka plandaki simsiyah gölgeler, minik minik yıldızların arasında kocaman güneş, onca organik formun arasında düzgün bir çokgen… Onca gelişigüzel çizgide bile bir sistemi takip etmiş Miró. Kimisinde birbirine değmeyen çizgiler, kimisinde bir nesnede toplanan çizgiler kullanmış, yani düzensizlikleri bile belli bir düzene uyuyor. Miró’nun tarzı öyle ayırt edici ki, tüm o biçimsiz figürler ayrı ayrı imzasını taşıyor ustasının, tek bir sahipsiz çizginin bile Miró’ya ait olup olmadığını birkaç resmine baktıktan sonra anlayabiliyorsunuz. Sabancı Müzesi’ndeki sergi, hem Miró’yu ve çizgisini daha yakından tanımamı, hem de kendi içimdeki sanata farklı bakış açılarından da bakmayı öğrenmiş yeni gözlemciyi fark etmemi sağladı. Sanat eserlerini, benim zevkimi tatmin etmesinden öte; vermek istediği mesajı, seçtiği yolda, ne derece verebildiğine göre değerlendirebilmenin özgürlüğünü hissettirdi. Kalıplara takılıp kalmadan, her düşünceyi kendi çerçevesinde eleştirebilme erdemini yavaş yavaş kazandırdığı için, müstakbel mesleğim mimarlığa karşı da bir kere daha hayranlıkla doldum. 3 KAYNAKÇA Sabancı Müzesi. Kadınlar, Kuşlar, Yıldızlar. Dijital görsel. SSM. Sabancı Üniversitesi, Web. 9 Aralık 2014. 4 Adalet ve Dostoyevski Eşitlik her zaman adalet değildir. Bu yüzden bu iki kavramı fikir adamları farklı sistemler içinde değerlendirmişlerdir. Çarlık Ruyası Dönemi’nin önemli yazarlarından Fyodor Mihaylovic Dostoyevski bu tartışmanın temel konusunu ele alarak Suç ve Ceza romanını yazmıştır. Roman, hukuk fakültesini ekonomik sıkıntılar yüzünden bırakan Raskolnikov’un başından geçenleri anlatmaktadır. Borçlarını ödeyebilmek için para aldığı fidyecinin yaptıklarını gören Raskolnikov fidyeciyi ve onun üvey kardeşini öldürür. Raskolnikov’ un bu cinayeti planlarken ve sonrasında adalet sistemi ve suçun tanımı hakkında yaptığı tahliller gerçekten yazarın hangi konu üstünde durmak istediğini açıkça belli etmektedir. Roman boyunca tartışılan temel soru adalet sisteminin herkes için eşit biçimde uygulanmasının mı yoksa sistemin iyiyi ve kötüyü ayırt ederek mi yargılama yapmasının gerektiğidir. Adaletin eşitlik üzerinden yorumlanması Dünya’da devletleşmiş ülkelerin kullandığı tek sistemdir. Sistemin tercih edilmesinin nedeni ideal olması değil, tam aksine devlet tarafından yaratıldığı için sistemin sadece kolayca yargılayabilmesi amaçlanmıştır. Diğer açıdan adalet sisteminin tam olarak iyiyi ve kötüyü ayırarak tam olarak adil bir ortamda kişiyi yargılamasının imkânı yoktur. Eşitliğe dayanan adalet sistemi ne kadar çaresiz olarak seçilmiş gibi görünse de suçu ve suçluyu tanımlamak ve gereken cezayı vermek sistemin değil kişilerin ve yasaların elindedir. Bu olay yargının aslında öznel bir kavram olmasına ve yargılananın eşit ortamda olmasına rağmen yargılayanlar arasında aynı eşitlik prensibine uyulmadığını gösterir. Misal olarak bir dava hakkında iki farklı hâkimin farklı görüşleri olabilir. Hangi görüşün doğru olup olmadığı o an yargılananın şansı mıdır yoksa sistemin açığı mı? Devletin en önemli üç organından biri olan yargının öznel kararlara bu kadar bağımlı olması (Bulunduğu ülkenin yasaları çerçevesinde) eşitliğin sadece tek tarafta geçerli olmasına neden olur. Bütün bu dengesizliğin sonucu oluşan ortam ve toplum adaletsizdir. Romanda Raskolnikov’un tahlillerinde bir ara rüşvet alan hâkimlerden sitem etmesi kitapta bu olaya değinilen en net noktadır. Kişilerin karakterlerinin yargıyı etkilemesi, tasvip edilemez düzeyde toplumsal bir yozlaşmaya bunun beraberinde devletin otoritesinin zayıflamasına ve dağ kanunlarının toplumlarda geçerli olmasına neden olur. Adalet, kaosun önündeki en büyük ve sarsılmaz engel konumundadır. Eğer bu engelin temelleri kişilere bağımlı kalırsa adil yargı sadece belli dönemlerde istenilen seviyeye ulaşılabilir. Bununla beraber bir de şu soru ortaya çıkar. Yargı nasıl tam olarak adil olabilir. Yargının kusursuz bir adalete sahip olması ancak bütün suçlar bittiğinde olabilir. Bu da mümkün olmadığı için tek yapılabilecek kusursuza yakın yasalar ve toplum düzenini oluşturmaktır. İnsan faktörünü yasama, yürütme ver yargıda asgari duruma düşürmek en etkili yoldur. Buna rağmen adaletin suçu ve suçluyu tanımlaması için sadece yasalar ve iyi bir sistem yetmez. Kendini asla yenileyemeyen suçu ve suçluyu dönemin şartlarına göre tanımlayamayan bir sistem kendini geliştiremez ve çökmeye 1 mahkûmdur. Romanın şartlarını göz önüne alırsak Çarlığa bağlı oluşturulan yasalar ve çarlığın oluşturduğu yasalardan kurulan yargı sistemi. Yargı bir yere bağlı durumda ve kendi kendini yenileyebilecek kurumları hukuk temelli olmayan adamların kontrolünde. Kişisel çıkarlarını ön planda tutan bu adamlar sistemi kendilerine göre yontabilirler ve eşitlik denilen kavramı rahatça yok edebilirler. Davalardan sonra çıkan cezaların yargılanan kişilerin ekonomik durumuyla ters orantılı konuma gelmesi ise kaçınılmaz. Böyle bir durumda yargı kendi kendini yenileyip açıklarını kapatamadığı için tek yapabildiği sadece yüzlerce yıl önce oluşturulmuş yasalara göre bugünü yargılamaktır. Bırakın adaletin sağlanmasını toplumun daha büyük bir kaosa doğru sürüklenmesine neden olabilecek bir tehlike bu aslında. Nitekim 1917 Sovyet Devrimi kitabında bahsedildiği gibi Çarlık Rusyası’nın çok kanlı bir şekilde Sovyet Rusya’yı oluşturmasının nedenidir bu adaletsizliktir. Ülke kaosa sürüklenmiş ve bir anda çok kanlı bir devrimle sistem değişmiştir. Dostoyevski adalet sisteminin kendi kendini bitirdiğini yıllar öncesinden görmüştür. Adalet temel olarak tek bir şeyi hedeflemelidir. Bir kişiyi, kurumu, devleti yargılarken haklı ve haksız olduğu durumları hiçbir öznel yargı olmadan sadece nesnel olarak tartabilmeyi ve karar verebilmeyi. Tamamen nesnel olması imkânsız ise de adalet sistemi bu öznelliği yok etmek için günden güne kendini yenilemeli, yeni yasalar ve yargılama metodlarıyla güncel kalmayı başarabilmelidir. Katıksız toplum düzeni sadece adaletle sağlanabilir. Eşitliğin sadece halk tarafında değil yargı tarafında da sağlanabilmesi ve adaletin suç ve suçluyu tanımlaması her geçen gün değişen dönemin şartlarına göre yeniden oluşturulması gerekmekte ayrıca bu sürekli güncellemenin kişiler özünde değil kurum politikası halinde yapılması gerekmektedir. 2 Kaynakça Gorky, Molotov, Voroşilov, Kirov, Jdanov, 1917 Sovyet Devrimi, çev: Alaattin Bilgi, c. 1, İstanbul 2004. Berfu Laçin KARAMAN 21300468 TURK 101-20 Başak Berna CORDAN 18/11/2014 3 SADIK YARİM TOPRAK Her sabah horozumuz Çilli’nin sesiyle gözümü yeni bir güne açıyorum. Döşeğimi kaldırıp , sobada su kaynatıyorum. Pencereden dışarı baktığımda , rüzgarın sesini daha rahat hissediyorum . Sanki sonbaharın geldiğini haber ediyor duyduğum uğultu. Bahçedeki kayısı ağacı vaktinin dolduğunu bilmeden yapraklarını sallıyor ama bilmiyor babam onu kesecek. Yılanların ve çıyanların bu ağaca geldiklerini söyleyip duruyor ama bilmiyor ki o kayısılarla reçel yapılıyor, kurutulup hoşaf yapılıyor , çekirdeği kırılıp bademi yeniliyor , geri kalanı da komşuya yollanıyor. Sobadaki suyun fokurdamasıyla , başımı işten kaldıramayacağımı düşünüyorum. Biber, patlıcan kurusu toplanacak ve acı biberler çekilecek ; tarladaki domatesler toplanıp kışlık salça yapılacak ; yan komşularımız akşam oturmaya geleceği için de avlu temizlenecek. Havalar soğuduğuna göre damdaki tarhanaları toplayıp, eleyebilirim diye düşünüyorum , sobadaki ekmek nar gibi kızarırken. Sofrayı hazırlayıp , karşı dağlara, ovalara bakıyorum. Toprağıma bakıyorum. Kahverenginin tüm tonları beni esrarengiz havasıyla bir anda büyülü bir dünyaya çekiyor. Toprağın üzerinde gözlerimizi açar , hayata merhaba deriz ; toprağın üzerinde gözlerimizi kapatır , altında hayata veda ederiz . Toprak ile mutlu olur toprak ile ağlarız. Derdimiz de, dermanımız da topraktır. Büyürken de , düşerken de üzerinde yaşarız. Neydi toprak bizim için? Buket Uzuner’in Uyumsuz Defne Kaman'ın Maceraları – Toprak kitabını okudum ve toprak ne anlam ifade diyor diye uzun uzun düşündüm, hayvanları otlatırken. Anadolu çocuğuydum ben düşünürken fark ettim. Suyum bozkır , yemeğim hasattır , nefesim yaz , kış devam eden ayazdır. Toprak nedir diye sormayın bana. Yaşam ne ise toprak da odur benim için. Evimdir, nefesimdir yeri geldiğinde alnımdaki terdir. Ben köylüyüm, köylü çocuğuyum ve benim çocuklarım da köylü olacak. Benim derdim evimin boğaz görmesi değil ; benim derdim uyandığımda karşıdaki heybetli dağ ile göz göze gelip selam vermek. Bir yılan gördüğümde selam verip , başımı çevirip devam etmek çünkü bilirim ki onun da evi , toprağı buradır , cam fanus kafesler değil. Benim ilacım doğal olan her şeydir. Karamuk bitkisini bilir misiniz? Yaprağı ayrı bir şifadır meyvesi ayrı bir şifadır. Dallarının sonuna elini koyarsın , sonra yukarı doğru hızlı bir hareketle toplarsın yapraklarını. Dikenlerinden kurtulmak için bu tekniği uygularız. Neden bu garip karamuk diğer adıyla kadın tuzluğu bitkisini anlattım ? Bir hastalık türemiş ve son yıllarda patlamış : Diyabet. O avuç dolusu ilaçları içiyoruz diyabetten kurtulmak için ama aynı zamanda böbreklerimizi mahvediyoruz. Bu anlattığım karamuk bitkisi ise bir değil bin şifa. Diyabete , iştahsızlığa ,ağrıya, sızıya , depresyona ve bir sürü hastalığa bir şifa . Neden bilir misiniz? Çünkü o da topraktan geliyor. Onu da toprak büyütüyor , güçlendiriyor. Çünkü topraktır bizi biz , doğayı doğa yapan. Çünkü topraktır , hayatı hayat yapan. Toprak sanattır , yoğurursun çanak , çömlek yaparsın ; toprak barınaktır , kerpici , toprağı kullanır ev yaparsın ; toprak aştır , kara sabanla sürer , buğday elde edersin ; toprak en güzel misafirperverdir , milyon tane tahtakurusuna , peygamberdevesine , insanlara , tüm canlılara nehirlere ev sahipliği eder yeri gelir üstünde ,yeri gelir altında. Geçmişten günümüze , insanlar toprağa sahip olabilmek için savaşmış , kan dökmüş , eclilik yapmıştır. Çünkü bilmiştir toprak hayattır. Kaç padişah fethetmek istemiştir bu toprakları? Kaç destan yazılmıştır bu topraklar için? Mehmet Akif Ersoy boşuna yazmamıştır bu dizeyi : Bastığın yerleri ''toprak!'' diyerek geçme, tanı! Düşün altındaki binlerce kefensiz yatanı. Sen şehit oğlusun, incitme, yazıktır, atanı: Verme, dünyaları alsan da, bu cennet vatanı. Adile Aybike Arslan ID:21502698 MELTEM AKIN BUĞULU ÖLÜMSÜZLÜK İnsanların ideolojileri, dini inanışları, davranışları farklılık gösterse de, hepimizin hemfikir olduğu ve yaşanacağı konusunda şüphe duymadığımız tek şey ölüm. “Ölümsüz olsaydık nasıl bir yaşantımız olurdu?” diye başladığım her beyin fırtınası, ölümün karşısındaki çaresizliğimizi fark ederek son buluyor. Kesinliği ve zamanının belirsizliği hayattaki en ürkütücü şeylerden. Bir yoldayız, tercihlerimize göre yönümüzü belirliyoruz. Lakin bu yolculuğun ne zaman sonlanacağını bilmiyoruz. Sıkılıp kendimiz mi bitireceğiz yoksa “daha çok yolum var” diye düşünürken birden sona mı erecek? Ölümsüz olsaydık, kaynaklarımız yetebilsin diye daha az ürerdik muhtemelen. Bir sürü insanla tanışırdık. “Hayatımın tek aşkı” diyemezdik kimseye. Çünkü çok daha fazla kişiye aşık olabilirdik. Ölüm korkusu yaşamazdık. “Acaba öldükten sonra ne olacak?” sorusu beynimizi karıncalandırıp durmazdı. Sadece yaşardık, sonsuza kadar. Torunlarımızın torunlarının torunlarıyla tanışabilirdik. Bir günü boş geçirdiğimizde pişman olmazdık. “Keşke boş geçirmeseydim, ömrümden bir gün kaybettim.” diye düşünmezdik. Çünkü zaten istediklerimizi istediğimiz zaman yapacak kadar vaktimiz olurdu. Dünyadaki bütün ülkeleri gezebilirdik. Fuzuli ile tanışırdık mesela. Atatürk’ü kanlı canlı görebilirdik karşımızda. Yazılan bütün kitapları okuyabilirdik. Edip Cansever’le karşılıklı “Masa da masaymış ha” yı söyleyebilirdik. İstediğimiz kadar yazar ve çizerdik. Ölümsüz olsaydık, Picasso’yu resim çizerken izleyebilirdik. Tüm enstrümanları çalmayı öğrenecek kadar vaktimiz olurdu. Beethoven’ı canlı canlı dinleyebilirdik, parmaklarını piyanosunda ahenkle gezdirirken. Nikola Tesla, Galileo, Einstein ölmemiş olsaydı, dünya şu an ne durumda olurdu? Bazen oturup bunları düşünürüm saatlerce. Daha neler yapardık neler. Ama bu yolculuğun bir gün biteceğini biliyoruz. Belki de bu yüzden kendimizi kısıtlıyoruzdur. “Gelmişim kırk yaşına, bu saatten sonra ebru yapmayı öğrensem ne olur, öğrenmesem ne olur?” bakış açısı epey üzücü. Ölümlü oluşumuz, hayatımıza yön veren en önemli etken. Zamanının belirsizliğini düşündüğümde aklıma hep Charles Bukowski’nin “Sonsuza dek yaşayacakmış gibi düşün, yarın ölecekmiş gibi yaşa” sözü gelir. Peki hangi olaylar bizi bu düşünceden alıkoyar ve dehlizlere doğru iter? Birinin öldüğünü duyduğumuzda veya yakınlarımızdan birinin ölümüne tanıklık ettiğimizde ölümü daha çok düşünürüz ve tüm bu olumlu hissiyatlar birden kaybolur gider. Ne de hüzünlü şey, sevdiğin birinin hayatının öylece bitivermesi. Birden hayatında oluşan o boşluk hissi. “Mezarına ancak birkaç kere toprak atabildim ben, daha fazlasına yüreğim dayanmadı. Musa’ya verdim elimdeki küreği, üç dört adım geriye çekilip yere çömeldim ve hıçkıra hıçkıra ağlamaya başladım. Eğilip doğrulan insanları, kürek seslerini, toprağın kokusunu ve mezar taşlarının ağartısını buzlu camın gerisinden görüyormuş gibiydim orada ağlarken. Dünya gözyaşlarımın içindeydi artık, dünya bulanıktı, dünya ıslaktı ve dünya kalın uğultular eşliğinde etrafa buğular saçarak, hafif hafif titriyordu.” diye anlatıyor ölüm hüznünü Hasan Ali Toptaş “Kuşlar Yasına Gider” adlı romanında. Bir süre kalıyoruz o buzlu camın ardında hepimiz. Sonra kaybettiğimiz kişinin yokluğuna alışmaya çalışıyoruz. Farkında olmadan, istemeden hayatımıza devam etmek zorunda kalıyoruz. Bu anlarda hep şunu düşünmüşümdür: “Bir gün ben öldükten sonra da sevdiklerim hayatlarına devam edecekler.” Bu elbette ki kaçınılmaz. Önemli olan onların hayatlarında nasıl bir iz bırakacak oluşum. Benden sonra nasıl hatırlayacaklar beni? Buna cevap verecek kişi –şu an yaptıklarımla- yine benim. Yapılan tercihlerle yön verilen bu yolu, bazı insanlar kendi istekleriyle bitiriyor. Kendilerince geçerli nedenleri olduğunda, bu sona kendi kararlarıyla varmak mantıklı geliyor. Hepimiz düşünmüşüzdür intihar etmeyi ama kıyamamışızdır tatlı canımıza. Kendimize kıyamamanın yanında, bizi sevenleri düşünmüşüzdür. Ne kadar üzüleceklerini, ne kadar özleyeceklerini aklımızdan çıkaramamışızdır. Diyeceğim o ki, büyük cesaret arkandaki insanları o halde bırakmak. Her yiğidin harcı değil ölüme böyle ulaşmak. MELTEM AKIN Tam bu noktada, tartarız ölümlü olmanın bize kattıklarını ve bizden aldıklarını. Kişiye göre değişir terazinin hangi tarafının daha ağır basacağı. Bana soracak olursanız, bizden aldıkları daha fazla. Elde ettiğimiz tecrübelerin yetersizliği ve birisinin yokluğuna alışmanın zorluğu bunu bana söyleten. Dilerim ki, sınırlı vaktimizin sonuna gelmeden yapmak istediklerimizi gerçekleştirip ömrümüzü en verimli şekilde geçirebiliriz. Yapmak istediğimizde elde edemeyeceğimiz şey yok. –Ölümsüzlük dışında- Monoton Hayata Bir Ara Takip ettiğim dizilerin her zaman benim için ayrı bir önemi olur. Türk dizilerinden ziyade yabancı dizileri ve genellikle de fantastik dizileri izlemekten daha çok keyif alırım. Ben bir diziye başladım mı kopmak çok zor oluyor. Neden mi? Çünkü dizideki kahramanlarla bir aile oluyor, diziye bağlanıyorum. İzlerken her şeyimle orada olduğumu hissedebiliyorum. Tamam, bedenen orda olmam imkânsız; fakat zihnen orda olduğum kesin. Bazen onlar için duygulanıp ağladığım dahi oluyor. “E bu kadar da olmaz canım.” dediğinizi duyar gibiyim. Doğru haklı olabilirsiniz, belki biraz abartı, fakat bazen bulunduğumuz monoton hayattan çıkarak fantastik hayatlarda gezinmenin faydalı olduğunu düşünüyorum. Şahsen ben içinde bulunduğum duruma ağlayarak canımı sıkmaktansa dizideki duygusal bir olaya ağlamayı tercih ediyorum. Bu nedenle hayranlıkla izlediğim, izlerken kendimden geçtiğim dizi Teen Wolf’un ben de uyandırdıklarından, hissettirdiklerinden bahsetmek istiyorum. Bu dizideki ana mesajlardan birinin arkadaşlar arasındaki yardımlaşma, güven ve bağlılık olduğunu düşünüyorum. Scott ve sürüsü arasındaki arkadaşlığın günümüz dünyasında pek fazla görülemeyeceğinden adım gibi eminim. Hiçbir beklentileri yok. Sadece bir arada olmaları onlar için her şeyin üstesinden gelmelerine yetiyor. Gerçekten böyle bir arkadaşlığımın olmasını isterdim. Ne yazık ki günümüzdeki arkadaşlıklarda ya bir çıkar ya bir bencillik ya da yalandan samimiyetler yer alıyor. Bunu genellememek gerekir tabi ki. Belki de bana denk gelmiştir hep… Hâlbuki dizide verilen mesajı iyi algılayarak günümüz dünyasına uyarlayabilirsek daha barışçıl bir dünyada yaşayabiliriz. Bencilliklerden uzak empatilerle dolu bir dünya. İçinde bulunduğumuz monoton hayatı fantastik hale getirerek, bir an olsun, sıkıntılarımızdan ya da sorumluklarımızdan uzaklaşmamız çok kolay değil. O zaman başka yollar deneyin. Mesela siz de bir dizi takip edin. Sizi uzak diyarlara götüren… İlla bu dizi olmasına gerek yok başka fantastik diziler de olabilir. Ben genellikle mutsuz ve moralimin bozuk olduğu zamanlarda izlemeyi tercih ediyorum. Moralimi düzelten başka bir şey olmuyor çünkü. Bir anda her şeyi unutup adeta dizideki kahramanlardan birinin yerine geçiyorum. Dertlerimizden bir an olsun kurtulup rahatlamaya ihtiyacımız var. Başka dünyalarda gezinip kendimize gelmeye de. Mesela ben yaklaşık bir saat önce bazı sebeplerden ötürü bunalmış ve sıkılmış bir şekilde ne yapsam diye düşünürken kurtarıcım Teen Wolf’u izlemeye karar verdim. Oturup düşündükçe üzülecekken Teen Wolf’un son iki bölümünü izleyip sezon finali olduğuna ve dizide yaşanan o muhteşem sonlara ağladım. Ama en azından mutluluktan ağladım. Ağlamam mı gerekiyordu rahatlamak için? Belki evet ve ağladım da ama ne için? Belki şu an size çok saçma geliyor bunu için ağlamam. Fakat ağlamak her zaman bir olumsuzluk anlamına gelmez. Bazen hayatta sizi daha iyi yerlere getirir ağlamak. İçinizi boşaltır ve yolunuza daha güçlü bir şekilde devam edebilirsiniz. Veya kazandığınız bir başarı sonrası verilen emeklerin bir karşılığıdır o sevinç ağlaması. Kısacası bir şeye üzülüp ağlamaktansa duyduğumuz bir mutluluktan veya elde ettiğimiz bir başarıdan sonra ağlamanın psikolojik olarak daha iyi hissettirdiğini söyleyebilirim. Peki ya içimdeki o sıkıntı? Şu an ondan eser yok. Şu an neye üzülüyorum biliyor musunuz? Mutsuz olduğumda keyfimi yerine getirecek olan dizim yeni sezon çıkana kadar yok. Ne kadar da masum bir üzüntü… Bu anlattıklarım size komik gelebilir. Belki de saçmalık… Fakat doğruyu söylemek gerekirse, insan her zaman kendini iyi hissetmesini sağlayacak, gerektiğinde keyfini yerine getirecek bir uğraşa ihtiyaç duyar. Bunu bulmak sizin elinizde... Kaynakça Davis, Jeff. Teen Wolf. 2011. Mtv. Dizi SPORUN GÜCÜ İnsan ilişkilerinin zayıfladığı, insanlığın yok olmaya yüz tuttuğu gruplaşmanın ayrımcılığın kol gezdiği günümüz dünyasında birlik olmamız gerekirken her geçen gün daha da uzaklaşıyoruz birbirimizden. Peki böyle bir durumda bizi ne birleştirebilir? İnsanları tekrar bir araya getirebilecek kadar güçlü ne olabilir? Tabii ki insanlığın en eski çağlardan beri süregelen dostu spor. İnsanlar her ne kadar birbirinden uzaklaşmış olsa da herkesi tekrar bir araya getirebilecek güçtür spor. Peki ama nasıl bu bölünmüşlüğü bozup insanları nasıl tekrar bir bütün hâline getirebilir spor? Spor, her ne kadar insanları birbirine rakip ediyor gibi gözükse de içinde barındırdığı rekabet duygusu sayesinde aynı duyguları, amaçları paylaşan milyonlarca insanı bir araya getirme gücüne sahip. Bu konudaki en büyük örneklerden biri belki de ülkemiz. İnsanlar farklı düşüncelere de sahip olsalar, siyasi görüşleri, hayata bakış açıları, sosyal konumları birbirlerinden farklı da olsa, bir milli maç olduğunda insanlarımızın omuz omuza verip tek yürek olmasının eşi benzeri yok dünyada. Maçı kazandıran bir golün, bir son saniye basketinin yarattığı o coşkuyu yaratabilecek başka bir şey var mıdır bilmem fakat bildiğim bir şey var ki o da sporun birbirini hiç tanımayan iki insanın kardeşçesine birbirine sarılmasını sağlayabildiği. Peki sporun gücü sadece bunlar ile mi sınırlı kalıyor yoksa bundan daha da ileriye gidebilir mi? Elbette spor bundan daha da ileriye gidebilir. Belki de bu söylediklerimin sadece laftan ibaret olduğunu düşünüyorsunuz fakat öyle değil. Gelin sporun ne kadar güçlü olduğunu tarihe bakarak görelim. Sporun ne kadar güçlü olduğunu gösteren en büyük kanıtlardan biri hiç şüphesiz 1995’te Güney Afrika’da yaşananlardır. Bir ülke hayal edin. Eşitliğin, toplum kurallarının yozlaştığı bir ülke. Sokaklarda her gün insanların hayatını kaybettiği, beyazlarla siyahiler arasındaki ırkçılığın had safhaya çıktığı, insanların temiz suya ve elektriğe ulaşmakta zorluk çektiği, nüfusun neredeyse tamamının internet erişimi olmadığı bölünmüş bir ülke. Böyle bir ülkede birlik ve beraberliği nasıl sağlayabilirsiniz? Herhâlde birçok kişi bunun imkânsız olduğunu savunur ve ülkede birliği sağlamak için en ufak bir çaba göstermeye tenezzül bile etmez. Peki ya size ülkeyi bir araya getirip tek yürek yapacak olan şeyin spor olduğunu söylesem ne dersiniz? Büyük ihtimalle gülersiniz fakat 1995’te Güney Afrika, ülkesinde düzenlenen Ragbi Dünya Kupası’nda beklenmedik bir şekilde şampiyon olunca stadyumdaki kadın-erkek, siyahi-beyaz, yaşlı-genç herkes tek bir yürek olmuş ülkelerinin şampiyonluğunu kutluyordu. Şampiyonluk kupası takım kaptanına takdim edildiğinde ise herkes takımı ayakta alkışladı. Sanki ülkede hiçbir sorun yokmuşçasına herkes bir olmuştu ve bunu başaran şey ise sporun gücünün ta kendisiydi. Spor, birlik ve beraberliğin sağlanmasının imkânsız olarak görüldüğü kaosa sürüklenen bir ülkeyi karanlığın elinden çekip almayı başarabilecek kadar güçlü olduğunu tüm dünyaya gösterdi ve artık tüm dünya bunun farkında. Gerek ekonomik kalkınma açısından gerek ülkenin tanıtımının yapılması açısından sporun önemi aşikâr ve ülkeler spor organizasyonlarına ev sahipliği yapabilmek için sürekli birbirleri ile bir yarış içerisindeler. Hayat karşınıza her ne kadar zorluklar çıkarsa da sizi ne kadar alt etmeye de çalışsa, her zaman bir çıkış, bir kurtuluş yolu olduğunu asla unutmayın. Sporun her zaman yanınızda olduğunu hatırlayın ve onun hayatınızda değişmez bir yeri olmasını sağlayın. Hayatınızda her ne olursa olsun asla karamsarlığa kapılmayın ve sporun gücünün sizi aydınlığa ulaştırmasına izin verin. Fatih Batuhan Malkoç BİRAZ BİLİM KURGU, BİRAZ SEVGİ VE TABİKİ NOLAN Herkes hayal eder evrende yalnız olup olmadığımızı. Ya da başka yaşanabilecek gezegenler düşler herkes. Ancak evrenin görkemli büyüklüğü hep engel olmaya çalışır düşlerimize. İşte bugün sizlere tanıtımını ve değerlendirmesini yapacağım film tam da bizim hayallerimizin evrenin büyüklüğüne galip geldiği, senaryosunu Christopher Nolan’ın kardeşi Jonathan Nolan ile beraber yazdığı son şaheseri olan Yıldızlararası. Film 2014 yılında gösterime girdi ama daha ilk fragmanından itibaren ben dâhil tüm izleyiciler heyecanla bu filmi bekledi. Başrollerinde Matthew McConaughey(Cooper), Anna Hathaway(Brand), Michael Keane(Profesör) gibi isimler yer alıyor. Konuya genel olarak değinecek olursak klasik bir Hollywood filminden pek farkı yok; dünyanın sonu geliyor ve Amerikan Uzay Teşkilatı NASA bu işe bir el atıp insan soyunu kurtarmaya çalışıyor. Filmin sloganı da zaten bu konuyu açıklar nitelikte. Ama böyle tipik bir konu olsa bile, Nolan tarafından işlenince sanki ilk defa izlermiş gibi kalıyorsunuz ekranın karşısında. Hele bir de benim gibi uzay aşığı birisi için bu film paha biçilemezdi. Küçüklüğümden bu yana uzay ile ilgili bir belgesel ya da yazı gördüğümde o an işim neyse bırakır tamamen ona odaklanırdım. Hala da öyleyim ve uzay araştırmaları, zaman teorileri gibi konular en çok ilgimi çeken konulardır. Yıldızlararası da belgeselin ve bilim kurgunun büyüleyici karışımı gibi, ikisi de serpiştirilmiş filmin üstüne. Filmin çıkış tarihi gelip çattığında arkadaşımla beraber soluğu sinemada alıyoruz ve pür dikkat filmi izlemeye başlıyoruz. Film kasvetli bir havada başlıyor tabi ki de konusu gereği. Dünyada mantar virüsü yiyecek sıkıntısı başlatmış ve insanlar hava kirliliği ve aniden bastıran fırtınalar sebebiyle hayatlarını çok zor şartlarda sürdürüyorlar. Başrolde gördüğümüz Cooper eski bir NASA pilotu; kızı, oğlu ve babası ile çiftçilik yaparak hayatına devam ediyor. Kızı Murph ise çok zeki ve babasını gerçekten çok seviyor. Bunu Murph’ü oynayan her iki karakter de gayet başarılı yansıtmış. Murph’ün odasındaki kitaplıktan kitaplar düşmektedir. Murph bunları “hayalet” olarak yorumlasa da babası onun çocukluğuna verip bu konuyla ilgilenmemiştir ta ki bir gün odasında kum fırtınası sonrası oluşan değişik şekilli kumları görene dek. Kumlardaki mesajı çözen baba-kız kendilerini NASA’da bulurlar. Orada Profesör Brand ve kızı ile tanışırlar. Profesör onlara bu kurtarma görevinden bahseder ve ellerinde pilot olmadığı için Cooper’dan yardım ister. Cooper ise zor bir karar almak üzeredir. Çok sevdiği kızı Murph onun gitmesini istememektedir. En sonunda Cooper Dünya’nın tek kurtulma umudu olarak uzaya doğru yolculuğuna başlar. Filmin ilk yarısı da burada bitmişti ve biz hipnotize olmuş gibiydik. Biraz sıkılmadık değil çünkü film hüzünlü ve bir o kadar ciddi bir meseleyi detaylarıyla ele almıştı ve tabi biz gençler için ise bu detaylar birazcık sıkıcıydı. Nolan bu, her an her şey olabilir düşüncesiyle kendimize bir çeki düzen vermiştik ve ikinci yarıya heyecanla izlemeye koyulduk. İkinci yarı daha dinamik daha heyecanlı başlamıştı. Cooper ve ekibi uzaya çıktıklarında ise uzayın o harika güzelliği karşımızdaydı. Grafikler hiç olmadığı kadar gerçekçiydi ve ben filmden çok grafikler ile ilgileniyordum, uzay hiç olmadığı kadar muazzam görünüyordu sanki. Zaten Görsel Efekt Oscar’ı ile de benim bu kanım desteklenmiş oldu. Cooper ve ekibi uzayda bir solucan deliğini kullanarak yeni gezegenlerin keşfine çıktıklarında daha önceki astronotların verilerini kullanarak sınırlı zamanlarını en iyi şekilde değerlendirmeye çalışıyorlardı. İlk gittikleri gezegende bir şey bulamadıkları gibi uzay-zamandan dolayı birçok vakit kaybettiler. Geriye kalan 2 gezegenden birini seçmek zorundaydılar. Seçtikleri gezegendeki astronotu canlı buldular o ise onları geride bırakıp kaçmaya çalıştı. Nolan burada o astronotu kullanarak insanoğlunun hırsını, bencilliğini yansıtmaya çalışmış bence. Zaten film boyunca da insanların dünyaya ne kadar zarar verdiğini anlatmaya çalışmış. Sonrasında ise çeşitli olaylar ve Murph ile babasının sevgisi sayesinde insanlık kurtuluyordu. Filmin ana mesajı ve belki de en sevdiğim özelliği; sevginin gücü ve zaman mekân tanımamazlığıydı. Gerçekten de öyle, mesela vefat eden bir sevdiğimize sevgimizden başka neyimiz ulaşır ki? Ya da annemizin babamızın sevgisi zamana mekâna bağlı mıdır? Film gerçekten bu konuda önemli mesajlar veriyor. Filmin ikinci yarısı ilk yarısıyla konu olarak harika bir bütünlük sağlıyordu. Taşlar yerine oturmuştu. Filmin son bölümlerine doğru biz şok üstüne şok geçirmiştik, hayranlıkla bakıyorduk etrafa. Olamazdı, böyle bir film olamazdı gerçekten. Filmden çıktığımda zor yürüyordum ve arkadaşıma bir şeyler sormaya çalışıyordum ama soramadım ikimiz de sanki aydınlanmıştık ve diyecek bir söz bulamıyorduk. Devamındaki 1 ay ben filmin etkisini atlatamamıştım. Profesörlerin yazdığı yazıları bile okudum, araştırmalar yaptım. Ama filmin tadı zaten aklınızda bıraktığı o enfes karmaşıklık ve ustalık kokan kurgusu. Burada bir klişeden bahsetmek istiyorum. Çok gezen mi bilir yoksa çok okuyan mı derler yıllardır. Ben cevap vermek istiyorum: İkisi de değil, en iyi filmleri izleyen çok bilir. Çünkü bu ve bunun gibi yapıtlar benim ufkumu, bakış açımı etkiliyorlar ve gerçekten insana çok ama çok şey katıyorlar. Ben bir film sever olarak yazıma burada son veriyorum. Yeni yazılarda görüşmek üzere. KEREM AYÖZ 21501569 Section-49 Berksu Yılmaz GÖKDELENLER KADAR UZAK Bir insanın hayalleri ve gerçek hayatı arasındaki mesafe belirler mutluluğunu. Ne kadar yüksekse düşlediği hayat ya da ne kadar düşükse sahip oldukları o kadar stresli geçecektir o kişinin hayatı. Yalnızlaşma ve yabancılaşma sürecinden geçen kişi bir daha eskisi gibi olmakta zorluk çekecektir. Günümüzde insanların stres düzeylerindeki ve psikolojik sorunlarındaki artış da materyal isteklerdeki artıştan kaynaklanıyor diye düşünüyorum. Devamlı daha çok tüketmeye ve bunun için de daha çok çalışmaya yönelik mesajları medyadan alıyor ve bunları yavaş yavaş değer yargılarımız hâline getiriyoruz. Türkiye’nin büyükşehirlerinden birinde yaşayan biri olarak son zamanlarda modern dünyanın getirdiği telaşa kapıldığımı hissediyor, kendim ve sevdiklerim adına üzülmeden edemiyordum. Geçenlerde metropol koşturmacasından bunalmış hissettiğim sıralarda bir kitapla tanıştım: Mine Soysal’ın Uzakta adlı romanından bahsediyorum. Bu romanın kendi hayatımdaki yansımalarını görmek beni oldukça derinden etkiledi. Biraz da bu yansımalardan söz etmek istiyorum. Büyükşehrin vaatleri çoktur. Bolca maaş, güzel ortamlar, yüksek konfor… Bunların hepsi metropolleşen şehirlerin insanları kendine çekme sebebidir. Tüm bu hayallerle büyükşehirlere akın eden insanların birçoğu bekledikleri mutluluğu bulamamış ve bunalımlara sürüklenmiştir. Ben büyükşehre ilk geldiğim günleri hatırlıyorum. Beklentimin bir kısmını bulduğumu itiraf etmeliyim. Kültür aktivitelerinin bolluğu, sokakların ışıltısı küçük yerden gelmiş bir insan için bulunmaz nimettir. Ancak bunlara da insan zamanla alışıyor ve daha fazlasını istiyor. Yani, materyal hazlara duyulan istek hiçbir zaman son bulmuyor. Bu doyumsuzluk hâli de insanı anlamsızlığa itiyor. Ben, büyükşehirde akıl sağlığımı korumayı sahip olduğum manevî değerler ile maddî değerler arasında bir denge kurarak sağladım. Bu denge çoğu zaman dış etkilerden etkilenerek bozulmaya meyil etse de korumak için büyük bir çaba harcıyorum. O dengeyi koruduğum sürece hayallerimle hayatım arasındaki farkın çok fazla olmayacağını umuyorum. Böylece metropolde her açıdan sağlıklı kalabilmiş nadir insanlardan biri olacağım. Metropol hayatının insanda yarattığı stresin bir diğer ayağı da yalnızlıktır kanımca. Birçoğumuz apartman dairelerinde yaşıyoruz, değil mi? Acaba, kaçımız güzel bir komşuluk ortamına sahip ya da en azından bir komşusuyla devamlı görüşüyor? Ben söyleyeyim: çok azımız. Bu yüzdendir ki eski köy ve kasaba hayatını yaşamış olanlar komşuluklarını özleyerek geçirirler hayatlarını. Şehirleşme denen faydacı yapılanma, yan yana yaşayıp yüz yüze bakan insanları üst üste yaşatıp birbirilerinden üstün tutmaya başladı. Bu da modern hayatın rekabetçi ortamını ve dolayısıyla yalnızlığı doğurdu. Nitekim Soysal da karakterlerini oluştururken hep yalnızlığı çok derinden hisseden kişileri seçmiş. Karakterlerin bunalımları modern dünyadaki stres düzeyini göstermeye yetiyor. Büyükşehirde birkaç yılını geçirmiş herkesin anlayabileceğini düşündüğüm bu stres hâlinden kurtulmanın tek yolu şehirlerde kasaba hayatını yaşatmaya çalışmaktır bence. Çünkü çare, iletişimde. Şehirleşme önce ağaçları kesti, sonra insan ilişkilerini. Daha çok insan girdikçe hayatlarımıza birbirimizden uzaklaştık ve kaliteli ilişkilerin sayısı azaldıkça azaldı. Birbirilerinden uzaklaşan insanlar kendilerinden de uzaklaştı ve bir insanın kendine mesafesi gökdelenler kadar uzak oldu artık. Peki, bu düzen hep böyle gidecek mi? Modernleşme ne kadar artarsa o kadar yabancılaşacak mıyız kendimizden ve birbirimizden? Bence, hayır. Bu kadar karamsar olmak istemiyorum çünkü herkesin içinde köy-kasaba hayatına ufak da olsa bir özlem bulunduğunu biliyorum. Ne yaparsak yapalım dünyayı daha geriye götüremeyiz, evet. Ancak ilişkilerimizi tazeleyebilir, yolda gördüğümüz birine yahut en azından aynaya bakarken bir merhaba demekle başlayabiliriz eskiye dönüşe. Belki bir gün, gökdelenleri yakın edebiliriz kendimize. Mertcem Şenocak ‘Öz’ün Farkındalığı : Özlemek Öz le mek. Şimdi sizlerden bu heceleri teker teker, yavaşça ve özümseyerek okumanızı istiyorum. Okurken üzerine de düşünün. Özlemek kelimesinin kökü özden gelir. Özle dediğimiz zaman ise artık herhangi bir şeyin belli bir şeyin özüne katılması durumunu ifade eder. Şimdi günlük yaşantınızda kullanılan hali ile özlemek kelimesini düşünün. Bir şeyin yokluğunu hissetme duygusu ile dile getirdiğimiz bir söylemdir değil mi? Peki kelimeyi çözümleyerek eriştiğimiz anlam ile günlük yaşamda kullandığımız anlamı arasındaki bağ nedir? Bence insanlar bu kelimeyi farkındalık sahibi olmadan kullanıyor. Bundan ötürü ‘özlemek’ kelimesi çoğu zaman yanlış şekilde kullanılıyor. Özlemek kelimesinde bahsettiğim bu öze katılma durumu, özlemek eylemini gerçekleştiren insanın dışında varolan bir özdür. Yani aslında kendisinde barındırmadığı fakat kendisinin olmazsa olmaz, biricik bir parçası haline gelmiş bir özdür. Bu tarz bir özün özelliği, zaman zaman ﬁziksel ve duygusal dünyada parçası haline geldiği şeyden soyut durumlar içerisinde olabilmesidir, bizim algımızla diyecek olursak bizden ya uzak olabilmesi ya da bize uzak olduğunu hissettirebilmesidir. Aristoteles’in düşüncesine göre her şey özüne dönmek ister1. Tam da bu sebepten ötürü, bu tarz bir soyutlanma durumunda sihirli kelimemiz ağzımızdan zahmetsizce kayıp gider: özledim. Bana diyeceksiniz ki fazla düşünüyorsun. Belki de haklısınızdır. Bu kelimeyle olan bunca uğraşım, sizlere bir şeyi gösterme isteğimden kaynaklanıyor. Her şey aklımıza yerleştiği, insanların onu kullandığı gibi olmayabilir, bir şeyi ancak onu o yapan en küçük yapıtaşlarına ayırıp, bu yapıtaşlarını doğru şekilde bağdaştırdıktan sonra anlayabiliriz. Ben bu örnekten çıkarımladığımız sonucu benlik mevzusuna uygulamak istiyorum. Kendimiz de dahil olmak üzere herkesin benliğimize dair bir düşüncesi var. Peki biz benliğimizi, benliğimiz yapan yapıtaşlarını incelemeden ne kadar doğru kavrıyor olabiliriz ki? İşte size daha güzel bir soru, biz bu yapıtaşlarının ne olduğunu nerden bilebiliriz ki? Açıkcası bu soruların cevaplarını biliyor olsaydım, herhalde dönemimizin Sartre’ı olurdum. Ben de zaten varoluşsal ağrılarıyla sürüklenip giden, bu soruların verdiği rahatsızlık ile bir büklüm süzülen bir heriﬁn tekiyim.