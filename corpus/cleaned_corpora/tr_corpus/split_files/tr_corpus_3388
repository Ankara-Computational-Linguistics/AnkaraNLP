gözle bakar. Onlara mavi daha bir mavi, gökyüzü daha bir parlak ve karanlık da bir o kadar sönüktür. Burada adı geçen karanlığın kötü anlaşılmaması lazım, o karanlık bir farkındalık, bir ermişlik göstergesidir bence. Unutulmamalıdır ki karanlığı ne kadar dolu dolu yaşayıp yorumlarsak, gökyüzünün ne kadar parlak olduğunu ancak o zaman anlarız. İşte şair olmanın en büyük sırlarından biri budur. Ben de yazdığım şiirlere şöyle bir baktığımda, şiir yazmanın ne kadar kutsal ve değerli bir şey olduğunu bir kez daha görüyorum. Gündelik hayatta insanlar kargaşaya, sinirli davranışlara karşılık verirler, daha doğrusu karşılık verme zorunluluğu hissederler; fakat şairler uğradığı onca vatan hainliği suçlamalarına ve haksız hakaretlere maruz kalsalar bile sessizliğini koruyarak, dertlerini kağıda dökerler. İşte şairi ve şiirini bu denli güzel kılan şeylerden biri de budur. Yazmaya uğraştığım şiir kitabımın başında da dediğim gibi sığmıyor duygular kalbe, taşıyorlar şiire. ŞAİR"ince’denbirçok sözünü düşündüsizin için.ama öncedenolmayan bir oyunuoynadı nice’ den.yeni bir biçim,yeni bir kuram,yeni bir konum adına.bir konubir kent oldubin yorum adına.Arda Karabey ÖZDEMİR ASAF’TAN SONRA MUTLULUK 21401267boyutlarınız küçülmesin diyeevren buluşlarına karşıinsan buluşlarıydı.politika kızıştıkçasevi’den bilim,duruşlarıydıolaylar kalabalıktı;bir kişiydi, büyük ses:kalbinin vuruşlarıydı.”Yukarıda paylaştığım şiir Özdemir Asaf’ın en değerli şiirlerinden biri olan “Şair” isimli şiiridir. Şairlere bakış açıma tercüman olmuştur adeta Özdemir Asaf. Şair hep yeninin peşindedir, adeta bulunduğumuz evrenin sürekli yeniliklere kanat açması gibi. Yeni şairin anahtar sözcüğüdür eserlerinde ve yaşantısında. Eserler yoktan var olur, içimizdeki duyguları hareketlendirir ve hislerimizi gökyüzüne çıkarır. Her bir şiir bir dışa vurumdur. Duyguların dansı yerini coşkulara bırakır, ve muhteşem bir ahenk ile çalkalanır yüreğimiz. Şiirlerde konu sınırlaması yoktur ve özellikle Özdemir Asaf şiirlerinde biçim kaygısı ve kalıplara uydurma ihtiyacı yoktur; bu da böyle değerli eserleri doğurur. Şiirde de yazdığı gibi şiiri bir hikaye gibi düşünürsek, hikayenin kahramanı şairin kalbinden gelen dürtüdür. Benden Sonra Mutluluk kitabında, “Daha” isimli şiiri beni çok etkilemiştir. Ben kendime,Yalanlar söyledim.Sonra ben o kendimden,Onları dinledim.Dinledim.Dinledim. Burda bahsedilen şiir değil midir aslında? Duygular taşar kalbimizden, kendimizi kandıramayız, taşan duygular kalemimizin mürekkebi olur akar sayfaya. Arda Karabey ÖZDEMİR ASAF’TAN SONRA MUTLULUK 21401267İnsanların onsuz yapamadığı ve masum bir şekilde muhtaç olduğumuz bir şey kaldıysa bu dünyada, o da aşktır. Her söylediğimizde içimizi ürperten, karnımıza tatlı bir ağrı olarak saplanan ve hep korumak istediğimiz aşk duygusu. Şiirler aşıkların buluştuğu ortak noktadır. Özdemir Asaf kendi aşk davasını kaleme almıştır Benden Sonra Mutluluk kitabındaki “Daavaa” isimli şiiri ile. Ya çok sevdiğimden,Ya da sen inandıramayıncaBir dava açtım.Yargılama aşk katında sürdüVe savunma hakkınıSonsuza sınırladım.Duruşmada yalnız gözlerdir tanık,Eller,kollar bağlanmamıştır...Yolunda karar aldım.Sevide de,kinde de- Bir üstü olmadığından -Temyiz yolunu kapadım.Taraﬂardan sen, özgür ceza'ya...Ben, ağır-ceza'ya çarptırılmıştır...Cezayı onayladım.Bu davalısız, davacısız yargılamadaSeni bensizliğe, beni sensizliğe bırakma kararı alınmıştır,Duruşma kapanmıştır.Arda Karabey ÖZDEMİR ASAF’TAN SONRA MUTLULUK 21401267Ne kağıt yırttım,Ne kalem kırdım...Aldım kalemi elime,Bu dava dosyasını yazdım.Aşkını, yaşadığı platoniği bir başkası bu kadar güzel kaleme alamazdı herhalde Özdemir Asaf kadar. Şair kendini yazmış ve kendi oynamıştır daha önce de değindiğim gibi. Bu şiir kitabını okuduktan sonra ufkumun biraz daha geliştiğini ve muhteşem bir estetik haz aldığımı gönül rahatlığıyla söyleyebilirim. Ayrıca fark edilebileceği üzere, Özdemir Asaf farklı ve kalıplara uydurmadığı serbest tarzını “Benden Sonra Mutluluk” ile bir kez daha göstermiştir, ki bu özellik bu şiir kitabını yaş ve seviye fark etmeksizin herkes tarafından okunabilir kılmaktadır. MUSA’NIN TANRISI Tanrılar ve krallar adlı filmi dün sinemada izledim. Dinî temalı tarih filmleri her ne kadar konuları yaratıcı olmasa ve siz inançlarınızdan dolayı kurguya çok aşina da olsanız gayet etkileyici oluyor bence. Burada bahsettiğim etkileyicilik filmin çok güzel, oyunculukların müthiş olmasından kaynaklanmıyor. Hepimiz daha çok Ortadoğu kaynaklı ilahi metinlerde tasvir edilen kıssanın filmde nasıl işlendiğini görmek için izliyoruz. Yani ait olduğumuz inancın benimsediği, kutsal kitabımızda tasvir edilen anlatıyı izleyebilmek için. Bu tarz peygamberlerin hayatlarından kesitleri sunan filmler her ne kadar ülkemizde bolca eleştirilse de merakla izlenmeye devam ediyor. Bizdeki dinî temalı filmlerden çok farklı bir üsluba sahip yabancı yapımı filmler. Türkiye’de genelde kandil geceleri ya da ramazan ayları televizyon kanallarının yayın akışını doldurmak için yayınlanıyor bu tarz filmler. Dinî metinlerdeki anlatıma ufak bir detay, bir kurgu katmak şöyle dursun Muhammed peygamberin ailesinin bir ferdi bile filmlerde kimse tarafından canlandırılmıyor. Aşırı bir saygı ve övgü çerçevesinde sunulan filmler film olmaktan çıkıyor aslında. Yavan, kuru bir gösterime dönüşüyor. Aradaki bu üslup farkı, dini ve Tanrı’yı algılayışımızdaki farktan kaynaklanıyor. Bizde kurallar çok sıkı. Değil inançları sorgulamak saygı sözcükleri söylemeden peygamberleri, bilge kişileri anmak bile kınanıyor. İnandığımız değerler, kutsal kitaptaki kıssalar, dinî ritüeller o kadar büyülü ve tılsımlı bir kumaşa sarılıyor ki onlara ulaşmak mümkün değil. Ülkemizdeki insanları akıl ve mantığına kabul ettirmeden zorla inanmaya mecbur ediyor bu anlayış. Gelmek istediğim nokta Hollywood yapımı dinî temalı filmleri övmek kesinlikle değil. Aynı mucizelerle dolu anlatım bu filmlerde de mevcut. En azından onlar bir peygamberi filmde oynatmayı başarabilmişler. Söylemek istediğim sanki inancımızı güçlendiriyormuş ya da bu şekilde olması zorunluymuş gibi sürekli Tanrı kavramını, dinî ritüelleri, peygamberleri, alîmleri ya da dinî kıssaları doğaüstü olaylarla, büyülü şeylerle, mucizelerle doldurmak. Birkaç örnek vermeme izin verin. Filmde Tanrı dört yüzyıl esaret altında yaşayan İbranilere özgürlüğünü vermeyen Mısır halkına yedi büyük afet gönderiyor. Afetler öyle bir betimlenmiş ki, tamamen doğaüstü, mucizevi ve insan anlayışının üstünde. Geçenlerde bir belgesel izlemiştim ve Nil nehir kaynaklı olan felaketlerin her birinin diğerinin sebebi olabileceği ve ilk afetin Nil nehrindeki bir mikroorganizmanın aşırı hızlı üremesinin sonucu olabileceği anlatıyordu. Yaratıcı tarafından İbranilere yardım etmek için yollanan bu afetlerin bilimsel bir açıklamasının olması benim Tanrı inancımı ya da herhangi bir dine olan inancımı gerçekten sarsar mı? Olayı bir boyut daha ileri taşımayı ve daha çarpıcı bir örneği tartışmayı teklif ediyorum. Filmde Musa peygamber ilk kez tesadüfen dağda karşılaştığı bir elçi vasıtasıyla Tanrı’yla iletişime geçiyor. Elçi, bir çocuk ve sadece Musa’ya gözüküyor. Bu durum oldukça şizofrenik gözüküyor aslında. Musa gerçekten Tanrı’yla iletişime geçti mi, yoksa şizofren mi? Belki Tanrı kavramını sorgulamaya ve onun var olup olmadığını irdelemeye başladığımı düşünebilirsiniz çünkü bir yaratıcı kavramına inanmayan çoğu kişinin başladığı ilk noktaya geldim. Fakat manzarayı daha detaylı ve geniş açıdan görebilmek için yolun karşı tarafına geçmek zorundayım. Ya ışıklar arasında aniden beliren ve peygamberlerle iletişime geçen, Tanrı’nın mesajlarını taşıyan Cebrail aslında bu tarz bir şey ise. Tanrı’yla peygamberi arasındaki iletişim bilimsel yasalara uyan, insanların idrak edebileceği bir doğa olayıysa. Peki ya bu düşünce beni bir Tanrı’ya inanmaktan alıkoyar mı ya da Muhammed peygamberin sözlerini kabul etmekten? Bu fikirlerin ardından oldukça sert ve güçlü bir karşıt görüş ortaya çıkabilir. Tanrı’nın aslında olmadığı, günümüzde akıl hastanelerine kapatılan insanların da iki bin yıl kadar önce yaşasalar peygamber olacakları. Bu eleştiriyi yöneltenler de tıpkı insanların mucizevi ve tılsımlı bir anlatımla daha çok dine ve Tanrı’ya bağlanacağını düşünen insanlar gibi aynı noktayı göz ardı ediyorlar. Bu nokta, bireysel olarak her insanın yaptığı düşünme eylemi. Her insan aslında bireysel olarak Tanrı kavramını, din kavramını, herhangi bir âhlak kuralını, doğa kanunu sorguluyor. İnanamayanların akıl hastası, bağnazların ise insanüstü varlılar olarak betimlediği peygamberlerin mesajı ışığında yapılan bu sorgulama her bireye bir yaratıcı olup olmadığının ve hangi dinin hakikat olduğunun cevabını veriyor. Cevapsa, ulaşılması zor olsa da oldukça açık. Biz Misafiriz, Onlar Ev Sahibi Çok yoğun köpek ve kedi fobisine sahip olan bir annenin kızı olarak şunu söyleyebilirim ki, şu hayatta köpekler, kediler ve diğer canlılar kadar değer verdiğim hiçbir şey yok. Çünkü onlar masumlar, lekesizler, kirlenmemişler. Masum gözleriyle size bakarlar ve azıcık sevgi beklerler. Başını okşamanızı, burnuyla oynamanızı ya da sadece sevgiyle bakmanızı isterler. Sağlıklı bir psikolojiye sahip olan bir insan evladı çok yoğun fobisi olsa dahi zarar vermez o canlıya. Minik dostlarımız kimseye zarar vermeseler de maalesef canavar insanların hedefi haline geliyorlar. Yaklaşık 4 yıl önce kedisini bıçakla keserek parçalayan ve bu görüntüleri internete yükleyen, yavrularının başında duran anne kediyi tekmeleyerek uzaklaştırmaya çalışan ve mahallenin gözbebeği köpeği falçata sallayarak korkutmaya çalışan psikolojik sorunlu, insan denemeyecek bu gibi caniler maalesef aramızda yaşıyorlar. Bu korkunç fiillerden caydırıcı, güçlü bir yasa olmadığı için bu korkunç olaylar ne yazık ki önlenemiyor. İnsanlarla çok yakın arkadaş olduğunuzu düşünebilirsiniz. Ama duyguları önceden öngörülemeyen bir memeli çeşidi olan insan için düşüncelerini, hislerini değiştirmek çok da zor bir şey değildir. İhanet kavramını düşünelim mesela. Sevdiğiniz ve değer verdiğiniz kişi size ihanet edebilir, sokaktan geçen herhangi birisi değil. Önemsediğiniz birisi size yalan söylediğinde dağılırsınız. Emek emek kurduğunuz arkadaşlıkların, ilişkilerin bitmesi için tek bir güven kırıcı faaliyet yeterlidir. Kendi başıma gelen ve muhtemelen çoğu kimsenin tecrübe ettiği bir olayla örneklendirmek istiyorum bu faaliyetlerden birisini. Geçtiğimiz yaz “asla bitmez” dediğim arkadaşlıklarımdan bir tanesinin çöküşüne bizzat şahit oldum. Yakın arkadaşım dediğim kişi 4 yılda emek emek kurduğumuz, her şeyi paylaştığımız, evlerimize gittiğimiz yemeğimizden yediğimiz arkadaşlığımızı bana güvenmeyerek ve bir yalana inanarak tek bir kalemde bitirdi. Erkek arkadaşı zaten beni hiç sevmezdi çünkü kısıtlamalarına karşı çıkar, şimdi konuşmadığım ama o zaman oldukça sevdiğim kişiye karşı olan birçok hareketini eleştirirdim. Bundan faydalanan yakışıklı prens (!) aramıza bir yalan soktu ve yapmadığım, söylemediğim şeylerle beni işaret etti ve benim saf arkadaşım da tabi ki ona inandı. Açıklama yapsam dahi onun için çoktan “düşman” olmuştum. Onca zamanı geçirdiğim kişi, bir anda her şeyi çöpe atmıştı. Bir hayvan size asla bu şekilde ihanet edemez. O kalp kırıklığını, hüsranı size yaşatmaz. Birlikte inşa ettiğiniz güven piramidini yıkmaz, yıktırmaz. Sizi tanır onlar, içinizi bilirler ve hissederler. Hin düşünceler ve kin yoktur onlarda. Başka bir köpeği ya da hayvanı okşadığınızda gösterdikleri tatlı bir kıskançlıkları vardır en fazla. O da sizi çok sevdiklerinden doğan doğal bir içgüdüdür. Hani hayvanların duyguları olduğuna inanmayan insanlar var ya, çok yanılıyorlar. Onların da ruhu, duyguları var. Canları acıdığında ağlarlar, eve geldiğinizi gördüklerinde sevinçten deliye dönerler. Benim güzel kızım Fıstık mesela. 4 ay önce kardeşimle bulduk güzel kızımızı. Parkta yürüyüş yaparken dakikalarca takip etti bizi. Biz de tabi ki dayanamadık ve ona sahip çıkmaya karar verdik. Onu gerçekte olduğundan daha küçük sanmıştık ama aslında kızımız hiç beslenemediği için küçücük kalmış. Kısa bir sürede toparladı Fıstık. Aşılarını oldu. Artık oldukça sağlıklı ve heyecanlı bir kedi. Annemin fobisinden bahsetmiştim, o yüzden eve alamıyoruz ama onu sıcak tutup besliyor, ona sevgi gösteriyoruz. Kardeşime pek yüz vermiyor ama benimle çok başka bir ilişkisi var. Kucağıma yatıp saatlerce öyle kalabilir kalkmaya çalışırsam da mızmızlanır. Sabah ben apartmandan çıkınca yokuşun başına kadar benimle yürür ve akşam olduğunda ben apartmana girmeden yerinden ayrılmaz. Bunu kaç insan size yapar? Üstelik sabırla, her gün aynı heyecanla. Onları hak etmek için ne yaptık inanın ben de bilmiyorum. Ama onlar bizlerle ve onlara sahip çıkmamıza ihtiyaçları var. Onlar sevgi dolu canlılar. Sadece köpek ve kediler değil, burada örneğini veremediğim daha binlercesi… Dışarı çıktığınızda kuş cıvıltıları duymak ya da o cıvıltılara uyanmak ne kadar huzur verici değil mi? Yıllar önce Abant’a gitmiştim ve birkaç gece orada kalmıştım. Sabah kalktığımda duyduğum harikulade sesler adeta huzur doldurmuştu içime. Yüzlerce kuşun aynı ezgiyle güneşi selamladığına tanık olmak paha biçilemezdi. Zaten bir daha da öyle huzurlu ve sakin hissetmedim. Biz onları katlediyoruz ama onlar buna rağmen bizimle kalıyorlar. Onların evi biz yokken çok daha güzeldi, “tertemizdi”. Şimdi ise evlerini ellerinden alıyor, kişisel zevklerimiz için nesillerini tüketiyoruz. Unutmayalım ki onlar, bizden önce “ev” dediler yaşadığımız gezegene. Hem onların evini ellerinden alıp hem de onlara kötü davranamayız. Onları sevin, sevdirin. Sokak hayvanlarını unutmayın. Onlar da en az sizin kadar hak ediyor yaşamayı. Elif BİBER KAYNAKÇA Kedi Fıstık, Ankara, Kendi Çektiğim Fotoğraf, Şubat 2018 Sinem Eren 21201045 Turk 102 - 24 Serbest 3 Gönenç Tuzcu Anı Yaşamak ya da Hayatı Ertelemek Şimdi ya da asla hayata bakış açımı değiştiren bir film. Film, milyoner Edward Cole ile araba tamircisi Carter Chambers’ın akciğer kanseri olmalarından dolayı hastanede hayatlarının kesişmesiyle başlar ve kalan kısa ömürlerini son damlasına kadar değerlendirmek adına ölmeden önce yapılması gerekenler listesi yapıp, bu listedekileri tek tek gerçekleştirirler. İnsan hayatı boyunca farkına varmasa da alışveriş listesinden tutun da ödev listesine kadar birçok liste yapar. Peki ya ölmeden önce yapılması gerekenler listesi hiç aklınıza geldi mi? ya da başka bir deyişle ertelenmemesi gerekenlerin listesi. Aslında insanın doğasında vardır ertelemek kavramı. Henüz çocukken ödevleri erteleyerek başlarız ya da ödevler ve dersler için çocukluğumuzu ertelemeye başlarız desem daha mı doğru olur? Tıpkı bir yaprağın yeşilden sarıya dönmesi gibi hayat ilerlemeye başladığında ise ertelediğimiz şeyler daha ağır gelmeye başlar. Gençliğinizde hayatı erteleyip ilerleyen yaşlarımızda ise neden bu kadar geç kaldım dememek için belki de ertelememeliyiz. Ertelemek aslında çok sık kullandığımız bir sığınma şekli, bir bahane. İnsanları ertelemeye bu kadar iten, zorlayan içinde bulunduğumuz çağ. Öyle bir çağdayız ki daha küçük yaşlardayken önümüzde hedefler koyuluyor ve bu hedefleri gerçekleştirmek için öyle mücadele veriyoruz ki zamanın nasıl geçtiğinin farkına bile varmıyoruz. Dedelerimizden, yaşlılarımızdan ne çabuk geçti yıllar? sorusunu hep duyarız. Devamında gelen sözler ise çoğunlukla “göz açıp kapayıncaya kadar geçti hayat” olur. Çok az ama bence saygı duyulması gereken kesimden ise “Ben hayatımı dolu dolu yaşadım” cümlesini duyarız. Saygı duyulması gereken kesim dememin sebebi ise çoğumuzun gözden kaçırdığı hayatın güzelliklerini görüp anlık yaşamalarıdır. Ortaya iki farklı düşüncenin veya zaman yorumunun çıkma sebebi ise geçirilen yılların süreyle bir bağlantısının olmaması aksine geçen yılların ne şekilde değerlendirildiğiyle bağlantılı olmasıdır. Bulunduğumuz çağ ise, eğer kendimizi şu onlar için her şeyi yok saydığımız hedeflerimize kaptırıp gidersek farkına bile varmadan hayatımızın en güzel anları uçup gider. İşte tam da kendimi okuldan başarılı bir mühendis olarak mezun olma hedefine kaptırmış giderken karşıma çıktı bu film ve o endişeli, her şeyi erteleyen ben farklı bakmaya başladım. En küçüğünden örneklemek gerekirse her gün önünden en az 5 kere geçip gittiğim okulumdakiB binanın yanındaki havuzun önünde yer alan bankların ne kadar keyifli bir ortam olduğunu fark ettim. Havuzdaki fıskiyelerden her beş saniyede bir yükselen suyun sesi, o yemyeşil doğaya karşı oturarak kahve içmek işte o anda fark ettim ki derse yetişmeliyim, ödev yapacağım, buna yetişmem gerekiyor gibi bahanelerle hep ertelemişim ben burada oturmayı. Şimdi ise bahane bulmak yerine zaman yaratıp, bazı sabahlar erken gelip kahvemi alıp havuza, okulun doğasına karşı oturup anın tadını çıkarıyorum. Belki de içinde bulunduğumuz curcunanın içinden sıyrılıp, hayatımıza güzellik katacak yeni şeyler aramalıyız ya da var olanları görmeliyiz. Edwart ve Carter’ın tahtalı köyü boylamadan önce yapılması gerekenler listesini belki de biz filmin de yardımıyla daha önce farkına varıp yapmaya başlarız veya listeye bile gerek kalmadan yaşam tarzımızda küçücük bir değişiklik yapıp şu her zaman ertelediğimiz şeyleri öne almaya çalışsak ileride bizde hayatı dolu dolu yaşadım diyen şanslı insanlardan biri olabiliriz. Şairlerin şairi Boris Paternak’ın da dediği gibi “ insan yaşamak için doğar, yaşama hazırlanmak için değil. ”. İRAN-IRAK SAVAŞINDAKİ MASUM ÇOCUK Bu yazımda sizlere İran’ı tamamen, maddi, manevi, geriye götüren çok acı bir olaydan ve bir gencin bu olaylardan nasıl etkilendiğinden bahsedeceğim. Bu olay bir sürü acılara yol açan İran-Irak Savaşı. Ortada hiçbir geçerli neden yokken bir anda patlak veren ve yaklaşık 8 yıl süren bir savaştan bahsediyorum, 1 milyon ölü, 2 milyon yaralı ve 150 milyar dolara yakın zarar… Hele ki İran 1978’de beklemediği bir şekilde rejim değişikliğine gitmişken, savaştan sonra ülke bir daha toparlanamadı. Çok can yandı, çok insan aç, susuz kaldı. Peki, bu olaydan önce iki devletin arası nasıldı, bir ona bakalım. İran ve Irak, o zamanların Ortadoğu’daki iki büyük gücü, sınırları hakkında hep sıkıntılar yaşamışlar ve bu da diplomatik sıkıntılara yol açmış. Fakat Şah diplomatik dengeyi bir şekilde sağlamıştı ta ki rejim değişene kadar… Daha önceki yazımdan da bildiğiniz üzere başa İmam Humeyni geçti ve İslam Cumhuriyeti’ni ilan etti ve bir anda iki devlet arasındaki diplomasi bozuldu, nasıl olduysa artık… Irak, 1980’de savunmasız İran’ı işgal etti ve savaş resmen başladı. İnsanlar perişan oldu, savaşın ilk 2-3 yılı eğitim dâhil her şey durdu her iki ülke için. Aslında bu işin arkasında başka büyük güçler vardı, o yüzden olaylar buralara geldi, her neyse şu an bu konuşma için doğru bir an değil, ben en iyisi devam edeyim. İşte tam bu sıralarda daha 19-20 yaşlarında, gelecek vadeden, bu savaşa kadar mükemmel bir hayat sürdüren ince, çelimsiz bir genç, olaylar beklediği şekilde gelişmediği için savaşa gitmek zorunda kalır, topçu olarak. İki yılını çok zor koşullar altında geçirir. 3 gün yiyecek bulamadığı zamanlar olmuş, ya da akreplerin ve farelerin arasında yatmak zorunda olduğu zamanlar da. Ama hiçbir olay belki de arkadaşlarının parçalarını cephelerden toplamak kadar derinden etkilememiştir, bu refah içinde yetişen çocuğu. Hayatı o kadar güzelken son iki yılda her şeyin değişmesi çok farklı psikolojik sıkıntılara yol açmış. İçindeki o minik duygusal çocuğun her çıkan kurşun sesiyle ölüşünü izlemiş iki sene boyunca, en azından sadece o minik duygusal çocuğu kaybetmiş bir de öyle bakmak lazım. Cephede belki de daha çok bağlanmış tanrıya ister istemez, çünkü kendisini savunmasız hissetmiş ve her gün yeni bir umutla ibadet etmiş, bir de bir hiç uğruna savaştığını bildiği için cennet kavramı her askerde olduğu gibi onda da farklı anlamlar kazanmış. Her uyandığında ölmemiş olduğunu fark ettiğinde minnettarlık hissetmiş, ya da cephede silahlarla, toplarla karşı karşıya geldiğinde… Hayatın en acı gerçeklerini en acı şekilde öğrenmiş bu çocuk, bu savaşın bitiminden çok uzun yıllar sonra zar zor kendine gelmiş, ya da gelmiş gibi olmuş. Çünkü güçlü olması gerektiğini fark etmiş. Onun gibi milyonlarca genç her iki ülke uğruna cephelere gitmiş ve hepsi size anlattığım genç kadar şanslı olamamış. Düşünün şanslı haliniz bu ruh hali yani. Size bahsettiğim bu genç adam şu an babam olur. Her ne kadar belli konularda anlaşamasak da babama olan hayranlığım tartışılamaz. Devrim ve savaşı üst üste yaşamış biri olarak, hatta o döneme kadar tabiri caizse “süt” çocuğu olarak büyütülmüş biri olarak, daha önce hiç görmediği, dilini bilmediği bir ülkede o ülkenin en iyi fakültesinde uzmanlığa kadar uzanan üst düzey bir eğitim alıp sıfırdan bir hayat, aile kurmuş. Bu kesinlikle yadsınamaz bir başarı. Aslında bu adamın hayatı romanlara konu olabilir, İran’da yaşadıkları bir kenara burada yaşadıkları ayrı bir kenara… Ben bu adama hayranım gerçekten, hala bütün zorluklara karşı ayakta, bizim için en iyisini yapmaya çalışıyor. Bu adamın yerinde başkası olsa çoktan vazgeçmişti bu hayattan bence. Burada da dile getirmek isterim ki, iyi ki onun oğlu olmuşum ve onun gibi bir babam olmuş. ERTESİ GÜN HİÇ KİMSE ÖLMESEÖlüm Bir Varmış Bir Yokmuş/Jose Saramago "Ertesi gün hiç kimse ölmedi." İnsanoğlunun yıllardan beri arzuladığı bir kavram, ölümsüzlük. Genç kalmak,hayatı doya doya yaşamak ertesi günü düşünmeden,bir gün sonlanacağını düşünmeden,sonsuzluğu hissetmek,zaman kavramını unutmak.Ölümsüzlüğü elde ettiğimizde sahip olacağımız hayat sadece beni mi ürkütüyor sevgili okurlarım? Sahip olunan sonsuz yaşam süresinin yanında anların değeri giderek azalması, gerçekten istediğimiz bu mu yıllardan beri?Bana kalırsa ölüm, her ne kadar bizi bir kere ölmekten kurtarsa da, aslında her gün öldüren bir kavrama dönüşür; acı çekmek ancak huzura kavuşamamak.Evet ölüm hayatımızın kaçınılmaz bir sonudur , ama ölümsüzlük sondan kaçmamızı mı yoksa daha çok sona yaklaşmamızı mı sağlar? Erken yaşta ölenlere neden daha çok üzülürüz? Henüz gerçekleştiremediği bir çok hayali olduğu için mi; yani yaşlandıktan sonra ölüm daha mı az acıtır? Bana kalırsa onların arkasında bırakmak zorunda kalacağı daha çok yaşamışlık vardır, yaşamaya bu kadar alışmışken her şeyi öylece bırakıp gitmek daha zor olmalı. Hayatın zorluklarıyla karşılaşmadan tadımlık bir ziyaret ise daha kolay,geride bırakabileceğin bir şeylere henüz sahip olmadan. Açıkçası benim için de içinden çıkılamaz bir kavram ölüm. Sanırım büyükannemi düşününce sevdiklerini arkada bırakıp bir gün ansızın çekip gitmek olarak tanımlamışım kendimce ölümü.Öyle ya, ölüm kavramı benim hayatıma ilk onunla girdi,ilk kez o zaman ölüm üzerinde düşünmek zorunda hissettim,ilk kez o zaman çocuksu sonsuz neşemi sorular gölgeledi. Belki de daha önceleri bu kadar uzak olan bir kavramın aslında hayatımda ne kadar büyük bir yer kapladığını fark ettim.Jose Saramago’nun da bahsettiği gibi “Hayat böyleydi işte, kaşıkla verir verir sonra bir gün kepçeyle verdiklerinin tümünü geri alırdı.” Bundan sadece birkaç yıl önce birlikte oyun oynadığım, en sevdiğim arkadaşımı kaybetmek oldu ölüm benim için, sonrası bir süre büyük bir karanlık ve yalnızlık olan.Sımsıkıca sarılıp hiç gitmemesini sağlayamadığım için kendime kızdım günlerce,kabullenemediğim ama karşısında çaresiz hissettiğim bir olgu.Sanırım bu nedenle öfkelendim ölüme , insanları sevdiklerinden ayırmak zorunda bırakan bir olgu olduğu için. Ve sanırım bu nedenle erken yaşta ölmeyi ,geride bırakılacak yaşanmışlıkların azlığına bakarak daha makul gördüm, daha az kişiyi üzerek sessizce ayrılmak. Ölüm hayatımızın kaçınılmaz bir gerçeği,peki ya Jose Saramago’nun Ölüm Bir Varmış Bir Yokmuş romanında anlattığı gibi kimse ölmese? Sadece sıkıca sarılıp sevdiklerimizin yanımızda kalmasını sağlayabilsek? Bir başlangıcımızın olup bir sonumuz olmaması;aslında bu noktada hangisi daha zor bilemiyorum.Büyükannemin bizleri öylece geride bırakıp sonsuzluğa uzanması mı, yoksa hastalığıyla başa çıkmaktan yorgun düşmüş bir halde hep bizimle kalması mı? Bana kalırsa ikisi de eşit derecede yıpratıcı.Jose Saramago da benimle aynı görüşte:eserinde yer verdiği insanlar ilk başta sonsuz yaşam fikrine hevesli görünseler de zamanla bu coşkunun yerini boşluk ve anlamsızlık,kaos ve tedirginlik alıyor.Ölümsüzlüğün yarattığı anlık sevinç yerini hayalkırıklığı ve yıkıma bırakıyor bi süreden sonra. Hayat belki de bir sonu olduğu için bu kadar güzel, bilemiyorum.İçimizdeki yaşama sevincinin sebebi bu olmalı belki de,bir gün biteceğini bilerek yaşadığımız her anın tadını çıkarmaya çalışmalıyız bana kalırsa. “Oysaki dünyayı anlayamadılar ve ne yaparlarsa yapsınlar anlayamayacaklar, çünkü yaşamlarındaki her şey geçici, eğreti ve çaresiz bir şekilde yok olup gidiyor.” Kitabın ikinci bölümünde ise ölüm geri dönmeye karar veriyor:onlarca insanı yine ansızın alıp götürüyor aramızdan.Kırık bir mutluluk kaplıyor insanların içini.Bu noktada ben de yazarın görüşlerine katılıyorum; ölüm varlığı da yokluğu da acıtan bir kavram.İnsanlar sevdiklerini kaybetseler de , her şeyin eski düzenine kavuştuğu için huzur duyuyorlar.Ölüm kavramının aslında ölümsüzlük kadar canımızı acıtmadığını fark ediyorlar.Bana kalırsa her şey bir yana ölüm aslında bir noktada bir kaçış noktası,hayattan yorulduğumuz zaman bizi ebedi huzura alıp götüren;ölümsüzlük ise bizi her gün öldüren,çektiğimiz acılardan kurtulmamızı engelleyen. Evet zaman zaman hayat hepimize çok yıpratıcı geliyor,her zaman adil davranamayabiliyor,ancak hayata bağlanmamızı sağlayan olgunun da bu iniş çıkışlar olduğu görüşündeyim. “Yaşam, enstrümanları akortlu da olsa akortsuz da olsa, devamlı çalan bir orkestradır.”Evet, yaşam adeta bir müzik gibi; zaman zaman notalardan uzaklaşsa da duyduğumuzda içimizi ısıtan bir melodi. Jose Saramago,aynı zamanda önemli bir konuya da değiniyor bu eserinde.Peki ya öleceğimiz zamanı bilebilseydik?Geri dönen ölüm, artık hayatının son günlerini yaşayan insanları bu durumdan haberdar ediyor.Bana kalırsa sanırım ölüm tarihimi bilmek istemem.Evet, bizi ansızın alıp götürmesine hala öfkeliyim ancak geriye doğru saymak bizi daha çok huzursuz yapacaktır. Ölüm olgusu her an, her dakika aklımızı kurcalar,yaşadığımız andan keyif alamaz hale geliriz.Her an ,her dakika aslında yaşayan birer ölüye dönüşürüz. Aslında sanırım en kötüsü de ölüm veya ölümsüzlük değil,yaşarken ölmek.Sevgiyi hissedememek,değer görememek, toplumda iz bırakmak yerine toplumdan izole olmak,silik bir yaşam sürmek,büyükannemin aramızdan ayrılışında hissettiğim duyguları hissedecek birine sahip olamamak;sanırım en çok yıpratan da bu insanı. Ölümden bile korkamamak , çünkü zaten yaşadığını hissedememek.Aslında ölümsüzlüğü bulmak yerine üzerinde durmamız gereken konu bu bence ,Ölüm Bir Varmış Bir Yokmuş eserinin başlangıç ve sonuç cümlesi gibi: keşke ertesi gün hiç kimse ölmese. Afra DÖMEKE Ezgi Nur ARI 21400419 GİTMEK NE KADAR KOLAY? Okulda ikinci dönemin de gelmesiyle aklımı kurcalayan ve bir süre daha kurcalamaya devam edecek soru tekrar gün yüzüne çıkıyor. Ben ileride ne yapacağım? Öğrenim süresince tek bir amacım vardı. O da belliydi zaten, mezun olmak. Hayatıma bir yön çizeceğim, geri kalan hayatımın nasıl olacağına karar vereceğim son dönemeçteyim. Dönüşü kolay olmayacak bir yol ayrımına yaklaşıyorum. Hayatım konusunda herhangi bir şeye karar verirken tüm ayrıntıları, tüm olasılıkları düşünürüm ki ilerde hiç pişmanlığım olmasın ve ‘keşke’ler uzak olsun dudaklarımdan ve zihnimden. Her şeyi düşündüm ama bu sefer bir çıkış yolu bulamadım. Ya doğduğum büyüdüğüm Ankara’mda sevdiklerimle kalıp mutsuz olacağım bir işte çalışacağım ya da hayalimdeki işi başka bir şehirde her şeyden ve herkesten uzakta arayacağım. Kolay mı gidebilmek? Kolay mı onca kişiyi ve yılları ardımda bırakabilmek? Şimdi kalkıp, her şeyi geride bırakıp, hayalimdeki işi yapmak için gitmeli miyim? O cesareti ve gücü kendimde bulabilir miyim? Yola beraber çıktıklarımı, gözümü açtığım andan beri yanımda olanları bırakıp, yeni bir yol çizmeye, o yola yeni birilerini dahil etmeye hazır mıyım? Elimdeki uçak biletinde yazan kalkış saatine bakıyorum tekrar. Eğer vazgeçmezsem son günüm, son gecem, son 24 saatim bu şehirde. Stefan Zweig’ın Bir Kadının Yaşamından 24 Saat adlı kitabı bir kadının daha 24 saattir tanıdığı bir adamın peşinden geride çocuklarını ve eşini bırakıp gidişinden hareketle başka bir kadının yine 24 saatte hayatını ne denli değiştirebildiğini anlatıyor. Sadece 24 saatte kadınların hayatı geri dönüşü olmaz bir yola giriyor ve artık her şey çok farklı devam ediyor. Düşünüyorum, 24 saatte hayatımı bu denli değiştirebilir miyim? Hayatın ne getireceği konusunda bir kesinlik olmadığı, her an her şeyin olabileceği yönünde şüphem yok zaten. Ama kendi kararımla durduk yere bu şekilde bir karar alabilir miyim bilmiyorum. Belki de en iyisi anlık karar vermektir; zira içinde bulunduğum yol çıkmaza girdi. Beklenen saat geldiğinde, hayatımı şekillendirmem gerektiğinde bu kadınlar kadar cesur olabilir miyim acaba? Belki de onlar kadar tutkulu değilimdir. Hayatımı bir anda değiştirmeme yetecek ve her şeyi arkamda bırakacak tutku bende yoktur belki. Kim bilir, o an geldiğinde sahip olabilirim bu cesarete. Hayat ne garip, bizi neyin beklediğinden habersiz yaşıyoruz. Bugün varız, yarın yok olacağız belki ve bir seçim yapmamıza bile gerek kalmayacak. Ama bir şeyi hala aklım almıyor, okuduğum bu kitapta kadın 24 saat tanıdığı biriyle gidiyor, çocuklarını ve eşini terk ediyordu. Tamam eşini sevmez ve bırakabilirsin bir adam için. Ama çocuklarını bırakmaya yürek nasıl dayanır? Aşkların en büyüğü olsun gerekirse, çocuk bırakılamaz. Kadınlık, annelik ve insanlık sıfatları yakışır mı bu harekete. Büyük konuşmak istemiyorum, lakin bir adam için hele ki 24 saattir tanıdığım biri için çocuklarımı bırakamam ben. İstersem içinde öldüğüm bir hayatı yaşayayım, onlar bana nefes ve su olurlar. Tutku ne denli büyük olursa olsun, bana yaptırabilecekleri konusunda sınırları var, geride bırakabileceklerim konusunda belli bir yeri var. Kadınlar her şeyi planlayarak ve düşünerek hareket ederler; erkekler kadar fevri hareket edemezler. En basit şeyleri, en küçük planları ileriyi düşünerek harekete geçirirler, bir kararı bile başkalarına da danışarak çok yönlü düşünme sonucu verirler. Yarın ne giyeceğimizi bilmesek de kafamızda hazırdır önümüzdeki 5 yılın planı. Ama tutku esir aldığında kadının beynini ve kalbini birçok şeyi yapabilir kadın, o güç onda vardır. Cesurdur kadın, akıllıdır. Ama bir o kadar da duygusaldır, inatçıdır, değişmez kuralları vardır. Şahsi kanaatim gerçek bir kadın tutku ne denli büyük olursa olsun, ne denli sarmış olursa olsun kendisini yine de çizilmiş sınırlarının ötesine geçemez. Kendisi için değerli olanı kolay terk edemez ama değerlisi için her şeyi yapabilir. Kendi için değerli olan yargılar büyüktür tüm tutkulardan. Çünkü onlar için yaşar bir kadın. Hayatını onlar için adar. En büyük tutku gelsin, en büyük aşk gelsin gidemez bir kadın. Giderse de ya aslında geri kalanları hiç sevmemiştir ya da ömür boyu acısını çekecektir. Kaynakça: -Zweig, Stefan. Bir Kadının Yaşamından 24 Saat. Türkiye İş Bankası Kültür Yayınları, İstanbul: 2015. Pınar TÜRKMEN 21101302 24 Kasım 2014 “Madame Bovary”- Gustave Flaubert Daha iyinin arayışı… Her insan bir arayış, herkes bir çabalama içinde, en iyiyi, en doğruyu, en tatmin edici olanı bulmak için. Peki bu sadece günümüz için mi geçerli? Hayır. Belki de insanlığın ilk gününden itibaren bizler hep dahasını, fazlasını isteme arzusu taşıdık. Hiç yaşadığı hayatla tamamen tatmin olmuş, mutlu olan bir kişi var mı dünya üzerinde? Ne yazık ki cevabın olumsuz olduğunu, sürekli “Pollyanna’cılık “oynayarak yaşayan insan veya insanların var olduğuna inancımın olmadığını belirtmek istiyorum. Çevremizden örnek verirsek, kimi insan maddi durumundan yakınıyor, kimisi sağlığından, kimileri eşlerinden, çocuklarından, kimisi de küçük bir sivilceden belki de… Yani tamamen mutlu birini bulmak neredeyse imkansız hayatımızda. Madame Bovary’ yi okumayı bitirdiğimde aklımdan tüm bu sorular ve durumlar geçti. Çünkü Madame Bovary de tıpkı günümüzdeki herkes gibi daha iyisine sahip olma arayışındaki bir bayan. Dönemimiz ve insanlığın gerçek durumlarıyla örtüşmesi sebebiyle kitap beni içine çekmeyi başardı. Roman, mutluluğu, aşkı, varlıklı yaşamayı, daha iyisine sahip olmayı arzulayan Emma’nın yani Madame Bovary’nin hikayesini anlatıyor. Bovary’nin öyküsü, orta halli bir doktor olan Charles ile evlenmesiyle başlıyor ve tabi ki hayata karşı tatminsizliği de… Çünkü zengin ve refah içinde yaşama arzusu taşıyan Madame, daha fazla bu hayatı sürdürmeye dayanamaz ve ruhsal bir buhran yaşar. Eşini mutlu etme çabasındaki Charles bu nedenle başka bir şehire taşınma kararı alır. Ama Madame Bovary’nin aslında memnuniyetsiz olduğu en büyük durum eşinin hayata karşı pasif, diğer bir çok erkeğe göre ezik duruşudur. Bu nedenle bayan Bovary, gözünü kör edip, kendini yeni heveslere atmayı göze almış ve eşini aldatmıştır. Bu yeni aşkı için her fedakarlıkta bulunan Emma, eskiden en önemli önceliği olan parayı bile önemsememiş, yeni hevesi için maddi zorluklara girmeyi bile göze almıştır. Fakat hüsranla sonuçlanmış, Madame Bovary terk edilmiş, yaşadığı üzüntüden ötürü ölmeyi tercih etmiştir. Daha iyiye sahip olmanın bir sınırı var mıdır? İşte bu sorunun cevabını romanın bu kısacık özetinden de anlayabiliyoruz çünkü Madame Bovary eşinden daha iyisini bulduğuna aldanıp, kendini hüsranla sonuçlanan, elindeki hayattan daha yıkıcı bir hayatın içine atıyor. Yani tam iyisine sahip olduğunu düşünürken, bunun gerçekleşmediğini anlıyor ve bu daha büyük bir yıkım oluyor. Madame Bovary ölümü tercih ettiği için romandaki arayışı daha sınırlı olarak değerlendirebiliyorum. Fakat günümüzde bunun bir çok örneğini çevremde görebiliyor dahası kendim de yaşıyorum. Örneğin; varsayalım ki kişi bir sınavdan 5 üzerinden 2 alıyor, tatmin olmayıp, çalışıp bir sonrakinden 4 alıyor ama bu not da onu mutlu etmiyor daha fazla çabalıyor sonrakinden 5 alıyor. Peki bu gerçekten daha iyiye olan arayışını sonlandırıyor mu hayır çünkü bir sonraki sınavda 3 alması, istikrarını koruyamadığını gösterip, tekrar başa dönmesine neden oluyor ve bir döngü başlıyor. Bu nedendendir ki; daha iyiye sahip olmanın bir sınırı olduğunu düşünmüyorum ve romanı okurken Madame Bovary’nin yaşadıklarını bu döngüyle bağdaştırıyorum. Kitap 19. yüzyılda yazılmış olmasına rağmen mutluluk için çabalama ve aldatma öyküsünü anlatıyor. Bu durum günümüzde bile şaşkınlıkla karşılanıp, yadırganıyor. Ama düşünülmelidir ki hepimiz aynı durumu yaşıyoruz, aynı döngüde hayatımızı sürdürüyoruz. Bu, Madame için para ve aşkı bulma arzusuyken, bir başkası için daha iyi eğitim, daha güzel olmak veya yeni bir yer görme arayışı olabiliyor. Bir çok kişi kendi isteklerini, hayallerini süsleyen kişiye sahip olmak için var olan ilişkilerini bitiriyor günümüzde. Daha iyisine, güçlü bir kişiliğe sahip olma arayışında olan Bovary bunu gerçekleştirememiştir. Belki de 19. Yüzyılda henüz eşler arasında “ayrılık” kavramının topluma yerleşmemiş olmasından. Bu nedenle, kitabı okurken yadırgayıp, yargıladığım Madame Bovary karakterinin hareketlerini, romanı bitirip, düşünüp, değerlendirdikten sonra çok da anlamsız ve yersiz bulmadım tersine mantıklı gördüğüm durumlar oldu tıpkı daha önce bahsettiğim döngü gibi. İyiyi istiyoruz, sahip oluyoruz, dahasını istiyoruz, kaybediyoruz, tekrar çabalıyoruz, böyle sürüp gidiyor daha iyi arayışımız… Saadet Selen Arıduru 21501515 TUPİLAQ’IN OLDUĞU YER Hala zaman var mıdır? Bir yeri veya birilerini terk edebilmek için. Şehri mesela, betonları, koşturmacayı, samimi olmayan insanları… Peki cesaretimiz var mıdır? Bir klasiktir, zaman zaman kendimizi boşlukta hissederiz, elimizi nereye atsak başarılı olamayız ve hep bir mucize bekleriz. Ben de her şeyin stresinden ve şehrin mekanikliğinden o kadar yoruldum ki, klasik hatta klişe “boşlukta olma” durumunu yaşıyorum. Çağımızın bir gerçeği; bunalımda ve boşlukta boğulan bir sürü insan. Tupilaq adlı filmi izlerken bahsettiğim bu boşlukta boğulan ve gri şehirlerde debelenen insanların yaşamına bir kez daha tanık oldum ve sadece onların umutsuz ve yavan koşuşlarıyla değil, kendi yorgunluğum ve şehir yaşamına sıkışmış çaresizliğimle de göz göze geldim. Büyük binaların gözümün önünde tetris gibi birleşmesini izlerken, dehşet dolu bakışlara maruz kaldım. Filmi ben değil, film bu bakışlarla beni izliyordu ve bunaltılarımı yüzüme vuruyordu. Karakterlerin yuvalarından çıkan ama bir yere kaçamayan, yüzlerine yapışmış gözleri bende iyiden iyiye bir merak uyandırdı. Biz bu hale nasıl geldik? Neden kaçıp kurtulmak için elimizden bir şey gelmiyor? Hoş, nereye kaçacağız diye düşünürken filmin donuk, pörtlek gözlü karakteri özünün ait olduğu kutuplara, tupilaq’ın yanına gidiverdi. Tupilaq. Dir. Jakob Maqe. Wil Film, 2013. Tupilaq… Ne garip isim diye düşünmüştüm filmi izlemeden önce. Acaba nasıl bir şeydi. Birinin ismi miydi? Hiçbiriymiş. Mitolojik bir varlıkmış meğer. Belki de tupilaq kurtaracaktı beni şikayet ettiğim tekdüze şehir yaşamından. Şaman kültürüne ait bir varlık ne de olsa. Doğayla ilgili, maddenin ötesinde bir şey. Bilmiyorum, bunlar araştırmalarım sonucu bulduğum bilgiler. Belki de çok kötü bir varlıktır tupilaq, korkutucudur, vahşidir. Bana sorarsanız ne iyi ne kötü, beni kurtaracağı da yok ama bana bir iyiliği dokundu tupilaq’ın, hakkını yiyemem. Doğadan ne kadar uzaklaştığımızı ve aslında doğaya ait olan insanlığımızı ne denli makineleştirdiğimizi anladım. O kadar ki, hissettiğim duyguları, telaşımı, insanlara olan sevgimi sorgulamaya başlamıştım. Fazla mı hissediyorum, fazla mı seviyorum, neden insanlar duyarlı değil? Ben hissettiklerimin hatta insanlığın dozunu biraz fazla mı kaçırıyorum? Belki de kendime bir dur demem lazım… Tüm bu ölçümler ve sorgulamalarımla baş başa kalırken aslında ne kadar yanlış bir şey yaptığımı fark ettim. Sevginin ve hislerin bir sınırı olmamalıdır oysa. Neden hislerimi sınırlamaya çalışıyor ve duygusal olduğum için kendimden utanıyordum ki? İnsan olmanın gereği hissetmek değil midir zaten? Robot muyuz ki biz duygularımızın, hayal gücümüzün veya başka sahip olduğumuz muhteşem soyutlukların bir sınırı olsun? Belki de ondan bu kadar mutsuz insanlık. His dünyasını ve ait olduğu doğayı görmezden gelip, makinelere hayran olduğu için. Tupilaq. Dir. Jakob Maqe. Wil Film, 2013. Tıkır tıkır işleyen, gürültülü, hiç bitmeyen ve sürekli tekrar eden bir hayatımız var. Tıpkı bir makine kusursuzluğunda değil mi? Oysa benim sakinliğe, doğaya yani aslında kendime ihtiyacım var. Olmak istediğim yer, başımı çevirdiğimde göz bebeklerime yerleşen gri, betondan tetris parçaları değil; doğanın mütevazı görkemiyle selam verdiği bir yer. Yaşamak istediğim hayat ise insanlığımızı unutmadığımız, pörtlek ve dehşet dolu gözlere değil, sevgiyle ve huzurla bakan gözlere sahip olan kimselerin olduğu; ödevlerin, derslerin getirdiği aceleci ve sıkıcı hislerle boşlukta boğulduğumuz değil, dingin ve sevgi dolu düşüncelere boğulduğumuz bir hayat. Makinesiz bir ortamda, Tupilaq’ın yanı başında. Tabii zaman öyle bir zaman ki makinesiz bir yerde yaşamak, en azından yaşayabilmek ütopyadan farksız. Fakat ne yazıktır ki gittiğimiz yön, makinelerin tamamen ruhumuzu ele geçirdiği bir distopya. Kaynakça Tupilaq. Dir. Jakob Maqe. Wil Film, 2013. Liseye yeni başlamıştım. O zamana dek kendimi popüler kültür müziklerinden güçlüklerle korumuştum. Zamanında ortaokul arkadaşlarımın neredeyse hepsinin dinlediği şeyleri reddettiğim için çok yalnız kaldığımı bilirim. Apaçık ortada ki, bu duruşum aslında ailemin yönlendirmesiyle alakalı. 256 mblık zamanının ‘en ilerici’ mp3 çalarıma babamın Louis Armstrong şarkılarıyla doldurduğunu hatırlıyorum. Yine de en baştan söylemem gerekir ki bir şarkı ne kadar çok insanların dilindeyse veyahut ne kadar anlaşılmadan, mutfağında nasıl pişirildiğini bilmeden, hissetmeden sadece popüler olduğu için dinleniyorsa benim için mislimce yitiriyor. Ve fark edileceği üzere bu durum beni farklı, herkesin benimle aynı duyguları paylaşmadığı, sözlerinin içinde duruş gizli, farkındalık gizli müzikler dinlemeye itti. Evet, liseye yeni başlamıştım ve Almanya’da uzun süre yaşayan amcamla bir gece uzun bir sohbete dalmıştık ve ansızın bana bilgisayardan Pink Floyd’un bir şarkısını açmamı söyledi ve ekledi bu grup bir dahi ve şarkıları çok klasiktir ama sadece tadını anlayanlar zevkini çıkarabilir. Bu parçanın eğitim sistemine sert dilli bir eleştiri olduğunu ve öğrencilerin robotlaştırılıp tekdüzeleştirmeye itildiğini anlattığını söyledi. Şarkının Almanya dahil bir çok ülkede yasaklandığını ve insanları bu denli düşünmeye itmesinin bazı kesimleri korkuttuğunu anlattı. Ve Wall’u ilk o an dinledim. Daha önce adını duymamış olmam bana şu an öyle geliyor ki, lise birinci sınıf talebesi için üzücü bir durum. Ama çok olmasa da biraz zaman sonra fark edecektim bu tür müziği ve bu tür müziğin nasıl ruhuma hitap ettiğini. 1960’ların sonlarında ve 1970lerin başlarında “ağırlıklı olarak Britanyalı grupların rock müziğini yeni sanatsal seviyelere çekme girişiminin” sonunda ortaya çıkan bu progressive rock akımı (“Prog-Rock/Art Rock” AllMusic) bakış açımı komple değiştirdi. Alışılmıştan farklı, beklenmeyen notalarla ve enstrümanlarla bazen sözsüz bazen şiir niteliği taşıyan anlamlı sözcüklerle oluşturulan bu akım, rastladığım en özgün akımdı. Rock müziğini bambaşka kelimelerle yeniden tanımlamıştı. Yeri geldi yan flüt kullandılar, yeri geldi arp, yeri geldi yaylı çalgıların baskın olduğu orkestralarla birlikte çaldılar. Hepsi özgün ve birbirinden farklıydı ve yine de dinlediğiniz zaman onun progressive rock olduğunu hemen anlayabiliyordunuz. Sanki gizli bir hissiyat içinizde doğuyor ve sizi ona sürüklüyordu. İlk dinleyişte hep hüzünlü ve yavaş türden eserler verildiği düşünülebilir, düşünenler de pek haksız sayılmaz. Anlamaya başladıkça işlerin değiştiğini görüyorsunuz. Peki ben bu türe saplanırken kendimden emin adımlarla nasıl ilerlemeye çalıştım? Öncüleri kimlerdi? Öncüleri kimden ilham almıştı? Kör kütük Pink Floyd’dan başladım. Herkesin dilinde olan the Wall albümü ve Dark Side of the Moon albümünden az popülarite kokusu aldım ama yine de o kadar güzeldi ki devam etmek, daha derine inmek istedim. Bu arada yavaş yavaş benim gibi müzikler dinleyen arkadaşlar edinmeye başladım ve zamanla ne kadar az olduğumuzu fark ettim. Derine indim, Division Bell , Shine on, a Momentary Lapse of Reason, Delicate Sound of Thunder, Final Cut, Animals, Wish You Were here, Obscured by Clouds, Meddle, Ummagumma, Atom Heart Mother, a Saucerful of secrets kronolojik sıralamasıyla gitmeye çalıştım ve en son ilk albümleri the Piper at the Gates Down’ı dinledim. İlk başta psychedelic rock yaparak kendi türlerini yarattıklarına kulaklarımla şahit oldum. İlgili yazılar okudum en sevdiğim albümleri belirledim ve yeterli olmadığını fark ettim. Herkesin bildiği ‘şu’ Pink Floyd gibi müzik yapan başka adamlar da var mıydı ve ben onlardan da tat alabilecek miydim? Ve Camel’ı keşfettim.Camel da Pink Floyd gibi bir İngiliz grubudur ve onun gibi trilyonlarca hayranı yoktur, az bilinir demek istemiyorum ama dinleyenlerin hakkını veren insanlar olduğundan eminim. Camel’ın biraz daha alçakgönüllü, romantik ve kibar olduğunu fark ettim. Bir köşeye itilmiş olmasa da bulunacağı köşeyi kendi seçmiş ve keyifle müziğini yapmış. Neredeyse Pink Floydla aynı tarzda çaldıklarını söylemek durumundayım. İlk Rajaz albümlerini dinledim ve bittiğinde gözlerim dolmuştu. Sonra sırasıyla Mirage, Moonmadness, Camel, Nude, Stationary Traveller, Never let go, Echoes albümlerini dinledim ve müthiş bir tattı. Ama yine de bu gruba yeterince hakim olduğumu düşünmüyorum. 2 yıldır bu grubun farkındayım ve hızlı ilerledikçe yeterince anlamayacakmışım gibi geliyor. Hatta şu an bunu yazarken nude albümünü dinliyorum. Camel’ın her üyesi bana çok temiz ve iyi niyetli geliyor her nedense. Bu duygumun pekişmesi grubun solisti Andrew Latimer’in bir konserinde Lady Fantasy’i söylerken ağlamasıydı. O sıralarda grup üyelerinin sevgilileri ya da eşleriyle sorunları vardı ve bir an hepsi ayrılmıştı. En sonunda oturup bu mükemmel parçayı yazdılar. İyi ki de yazmışlar. Belki biraz insanların mutsuzluklarından besleniyorum ama yine de sanat bir noktada bunu gerektiriyor. Tabii ki müthiş keşiflerimin ardı arkası kesilmemeye başladı. Ben tat aldıkça heyecanım artıyor ve hevesleniyordum. Bazı klasik progressive rock devlerinin yanında – Deep Purple, Yes, Genesis, Rush- yanında King Crimson dehasıyla tanıştım, ardından Jethro Tull’a vuruldum. Jethro Tull’ı keşfim annem sayesinde oldu ve onun ne kadar sıkı bir Ian Anderson hayranı olduğunu öğrendim ve şu ana kadar neden dinlememiş olduğum üzerine nutuk yedim. Ardından daha az bilinen gruplar arama arayışına sürüklendim yine İngiliz bir grup olan Eloy’u buldum ve yine bende iz bırakan bir grubu keşfettim: Van der Graaf Generator. Bu adamları hala çözmeye çalışıyorum. Sözlerini felsefe ve mantıkla harmanlayıp çılgın eserler ortaya çıkarıyorlar. Her parçaları birbirinden farklı ve Van der Graaf Generator olduğunu hissettiriyor, acayip bir şey doğrusu. Biraz progressive metale girip TOOL ve Dream Theater mucizelerinden de bahsetmek isterdim ama konumuzun dışına çok çıkmak istemem. Farklı olmaya çalışmak gibi bir çabam yok. Sadece bu genç yaşımda gerçekten neden zevk aldığımı keşfettiğim için sevinçliyim. Daha yolun başında olduğumun farkındayım, öğrenmem gereken çok şey var. Yeni grupların peşinde koşuyorum bir süredir. Phinadeux diye bir grup buldum ve Doomsday Afternoon albümünü bitirince yine gözlerim dolmuştu. Benim aldığım tadı alan insanlarla tanıştıkça kafa yapılarımızın ne kadar benzer olduğunu fark ediyorum, çoğunluğu zaten zamanla yakın arkadaşım oluyor. Benim uzun enstrümantal sololardan aldığım zevki sizin de almanız dileğiyle. AYTEKİN-1 R. İrem AYTEKİN 21201244 TURK102- Sec 026 Aslı Uçar 26.09.2014 Ya o ihanet hiç olmasaydı? Uçurtma Avcısı, bir insanın hayatı boyunca okuması gereken kitaplardan biri. Khaled Hosseini'ni tarafından yazılan roman kelimenin tam anlamıyla insanı dehşete düşürmekte. Sömürgecilik, savaş, göç, ırkçılık, dostluk ve ihanet konularının bir arada ele alındığı bir kitap. Yalnızca çocukları, uçurtmaları ve oyunları değil aynı zamanda yıkılan hayatları, yaşanılan işkenceleri ve ülkelerini bırakıp kaçmak zorunda olan insanları da barındırıyor. Hasan ve Emir kitabın başkahramanları; Emir'in babası, Hasan'ın babası ve Hasan'ın oğlu Sohrab ise diğer karakterlerdir. Romanda, birçok güzelliklerle dolu bir ülke ve aniden ortaya çıkan bir işgal sonucunda neredeyse yok olan bir şehir ve darmadağın olan hayatlar okuyucuya etkili bir şekilde yansıtılmış. İnsan olayları gerçekten yaşıyormuş gibi hissediyor. Bunun sonucunda ağlamamak için kendinizi tutmanız imkânsız oluyor. Peki ya karakterler yer değiştirseydi kitapta anlatılan olaylar nasıl değişirdi? Hasan, Emir'in yerinde olsaydı nasıl davranırdı? Ya da Emir'de Hasan'ın yerinde olsaydı olaylar nasıl gelişirdi? İki sıkı dost olan Hasan ve Emir aynı evde büyümüşlerdir. Hasan evin zengin sahibinin oğluyken, Emir evin hizmetkârının oğludur. Emir Afganistan'da azınlık olarak yaşayan Hazara ırkındandır bu nedenle bazı çocuklar tarafından hor görülür. Bu iki çocuk birlikte vakit geçirmekten ve özellikle de uçurtma uçurmaktan çok hoşlanırlar. Bir gün Afganistan'da gerçekleşen bir uçurtma turnuvasında birinci olmayı başarırlar. Hasan son düşürdüğü uçurtmayı yakalamak için uçurtmanın peşinden gider. Emir ise Hasan'ın bu başarısını biraz kıskanmıştır ve Hasan'la birlikte AYTEKİN-2 koşmaz. Olduğu yerde Hasan'ın gelmesini bekler. Bu sırada Emir'in peşinde olan Assef ve arkadaşları yalnız kalan Emir'i sürükleyerek kimsenin olmadığı bir yere götürürler. Emir korkudan tir tir titrer ve onu dövmemeleri için Assef ve arkadaşlarına yalvarmaya başlar. Fakat çabaları boşunadır. Asıl olayda Hasan'ın başına gelenler Emir'in başına da gelir. Bu sırada Emir'i aramaya çıkan Hasan ise yaşanılanlara şahit olur ve uçurtmasını fırlatıp hemen arkadaşının yardımına koşar. Yerden kaptığı büyük bir taş parçasını sapanına takar ve Assef'in kafasına fırlatır. Arkadaşları kafası yarılan Assef'in başına toplandığı sırada Hasan yerde yatan Emir'in yanına koşar. Ancak Emir'in kıyafetleri kan içinde kalmıştır ve halsiz düşmüştür. Bu nedenle Hasan, Emir'i sırtına alır ve eve kadar bu şekilde götürür. Evin bahçesine geldiklerinde Hasan, babalarına çaktırmadan evden getirdiği sıcak su ve bir bezle Emir'in elini ve yüzünü temizler. Emir'i yerden yavaşça kaldırır ve koluna girer. Yatağına yatırdığı Emir'in üstünü omuzlarına kadar örter. Sımsıkı tuttuğu elini bırakmadan Emir'in gözlerinin içine bakarak "Ben yanındayım sakın korkma." der. Emir ise onaylar manada yavaşça başını sallar. Hasan saatlerce Emir'in başında uyumasını bekler, uyuduktan sonra mutfağa gider, Emir'in babasının yapmış olduğu çorbayı ısıtır ve henüz yeni uyanmış olan Emir'e içirir. Hasan'ın da desteğiyle Emir her geçen gün kendini daha da iyi hissetmeye başlar. Bu sırada Sovyetler Birliği'nin Afganistan'a girmesi üzerine Hasan ve babası Amerika'ya göç etme kararı alırlar. Emir ve babasını da yanlarına alarak Afganistan'dan gizlice kaçmayı başarırlar. Yıllar geçer Hasan ve Emir büyür ancak yine birbirlerinden kopamamışlardır. İkisi de Amerika'nın en iyi okullarında eğitim görmüşler ve iyi bir iş sahibi olmuşlardır. AYTEKİN-3 Sonuç olarak, Hasan her zaman korkusuz ve haksızlıklar karşısında dimdik duran güçlü bir çocuk olmuştur. Kitabın orijinalinde olduğu gibi Emir'in yaptığı yanlışa düşmemiş, arkadaşı için kendini ortaya atmıştır. Emir ise çocukça bir kıskançlığa kapılmıştır ve bu Hasan'ın hayatına mal olmuştur. İşte kitapta olduğu gibi bazen çocukça yapılan yanlışlar daha büyük pişmanlıklar getirebilir. AYTEKİN-4 Kaynakça Hosseini, Khaled.Uçurtma Avcısı. İstanbul: Everest Yayınları, 2004. Ege Ercengiz İnsancıl Ölüm Hakkı “İnsanlar dünya üzerinde öleceğini bilerek yaşayan tek canlı türüdür.” Bu cümleyi ilk kez duyduğumda ortaokula giden, daha önce bu tip konularda hiç düşünmemiş, küçük bir çocuktum. O zamanlar hiçbir ağırlığı olmayan bu cümle yaşımın yavaş yavaş artmasıyla ağırlık kazanmaya başladı. Etrafımdaki diğer ergenler gibi ben de varoluşumun amaçlarını sorgulamaya başladım. Bu sorgulama sonucunda net bir cevap bulamasam da kendimi oyalamak için “Yaşamamın amacı insanlığa yararlı olmak” gibi düşüncelere inandırdım. Şimdi düşünüyorum da eğer bir gün arkamda bana değer veren birisi kalmazsa o noktadan sonra devam etmenin bir anlamı kalmaz. O gün geldiğinde eğer ölmeme karar verme hakkım olursa o hakkımı kullanırım. Ölmeme İzin Ver belgeselinde çocuğunu kaybetmiş, seksenli ​yaşlarında, fiziksel olarak sağlıklı olan Simone kendisine yasal olarak sağlanmış ölme hakkını kullanıyor. Öleceği yılı, saati, konumu kendisi seçiyor ve doktorun ona verdiği ilaçla beş dakikada ölüyor. Ben her ne kadar ötenaziyi desteklesem de onun hakkında çevremdeki insanlarla konuştuğum zaman onların da kendi bakış açılarına göre mantıklı argümanlarla bu olaya karşı çıktıklarını gözlemledim. Mesela konuştuğum birkaç arkadaşım bu olaya inandıkları din üzerinden yaklaşırken, diğer arkadaşlarım bu durumun suistimal edilebileceği endişesiyle yaklaştılar. Bazısı da bu durumun etik olmadığını, ötenaziyi gerçekleştiren doktorun katil olarak tanımlanması gerektiğini söylediler. Bunların arasından ötenazinin suistimal edilebileceği argümanı bana en mantıklı gelen oldu. Bence böyle bir hak insanlara yasal olarak sağlanırsa çok sıkı bir denetim gerekiyor. Bana göre ülkelerin ideal bir dünyada bu sorumluluğu alması ve suistimal edilmesini engellemesi gerekiyor. Benim düşüncelerimdeki ideal dünyada insanların ötenazi hakkı var çünkü bunun insanların temel hakkı olduğunu düşünüyorum. İnsanlar nasıl hayatları boyunca kendileri ile ilgili sayısız karar veriyorsa ve bu durum hiç kimsenin laf söyleyemeyeceği bir haksa, ötenazi de kişinin kendini ilgilendiren bir durum olarak yasal olmalıdır. Haberlerde ve internette okuduğum kadarıyla ötenazinin olmadığı durumlarda zaten insanlar hayatlarına son vermek istiyorlarsa bunu kendilerini vurmak, asmak, ilaç içmek ve bunun gibi yollardan yapıyorlar. Böyle durumlar hem onu bulan kişinin travma geçirmesine hem intihar eden kişinin bazı durumlarda vücut bütünlüğünün kaybolmasına hem de intihar eden kişinin acı çekmesine sebep oluyor. Bu durumun daha barışçıl, insani ve acı çekmeden yapılabilen bir yolu varken bunun yasal olmaması beni üzüyor. Bugünkü yasal sistemde doktorların bir insanı hayata döndürmek için elinden geleni yapması gerekiyor ama gözlemlediğim kadarıyla bu durum bazen insanların isteklerine aykırı olabiliyor. Mesela bir kişi ilaç içerek intihar etmeye çalışırken doktorların o ölmeden onun midesini yıkaması bana göre çok korkuç bir durum. Ben bunu kafesinden kurtulan bir kuşun son anda yakalanıp tekrardan kafesine konulmasına benzetiyorum. Her ne olursa olsun acı çeken bir insanın kendi üzerlerinde karar verme yetkisinin olduğuna inanıyorum ve doktorların onu hayata döndürmesini kişinin iradesine bir gasp olarak görüyorum. Ülkemizdeki insanlar bir hastalığı yüzünden acı çeken insanı gördükleri zaman “öldü de kurtuldu” diyebiliyorlarken ötenaziye destek vermeyebiliyorlar. Bu bana göre çok çelişkili bir durum çünkü acı çeken hastanın daha fazla acı çekmesini engelleyebilecekken bunu yapmıyorlar. Sonuç olarak ötenazi bana çoğunluğun aksine insancıl bir şekilde acılardan kurtulmayı, özgürleşmeyi çağrıştırıyor. Bu yüzden belgeseli izlerken Belçika’da yaşayan ve ötenazi yoluyla hayatına veda eden Simone adına acılarından kurtulduğu için çok sevindim. Türkiye’de ve dünyada da Simone gibi ya fiziksel ya da zihinsel olarak acı çeken insanların olduğunu biliyorum ve onların da ölmeyi talep etme haklarının olması gerektiğine inanıyorum. Kaynakça: “Ölmeme İzin Ver: Belçika'da Ötenazi.” Allow Me To Die: Euthanasia in ​ ​Belgium, SBS Dateline, 15 Eylül 2015, www.youtube.com/watch?v=hCRpuTRA7-g. ​OLGUNLAŞIYORUZ Geçmişle ilgili bir şeyler karalayabilmek kolay değildir. Yazmak istediğiniz ya da yazdığınız her şey, aslında yıllardır sizi kovalayan, o sakladığınız yerden kurtulup satırlara dökülmek isteyen anılarınızdan başkası değildir. İşin aslı geçmişle ilgili gerçekten kolayca söyleyebildiğimiz ne var ki? Hatıralarımız iyi ya da kötü olmalarından bağımsız olarak bizi yıpratır, bunu kabul ediyoruz. Peki, gerçekten yazacaksak onları, nasıl yazmamız gerekir? Oldukları gibi mi, yoksa olmaları gerektiği gibi mi? Sevdiklerimizi, kızdıklarımızı okuyucuyu inandıracak, ona zevk verecek şekilde az da olsa çarpıtmak haksızlık sayılabilir. Asıl sorunun olayların gerçekte nasıl yaşandığını bizim de tam anlamıyla hatırlayamamamız olduğunu söylemek üzücü olsa da doğruluk payı olan bir ifade. Üzerinden geçen onca zamandan sonra dönüp geriye bakmak, bıraktığımız hiçbir şeyin yerinde durmadığını görmek; varlığına inandığımız ya da hatırladığımız o ufak kesitlerin tutarlığını ister istemez etkiliyor. Bu sebeple aslında çocukluğumuz da, gençliğimiz de kısacası eskiye dair yazdığımız her şey; biraz da kalemimizi tutuşumuzdan etkileniyor. Yazarımız anlattıkça, aslında düşüncelerinin ve tepkilerinin geçmişe göre ne kadar farklı olduğunu bize hissettiriyor. Çocukken sahip olduğu masumiyet, kurduğu düşler şimdikinden çok daha farklı. Daha fazla şey görmüş çünkü. Tecrübeleri hem hayata bakış açısını değiştirmiş, hem de olgunlaştırmış onu. Bu değişiklik üslubunu da anlatımını da etkileyecek kadar önemli. Çocukken başına gelen bir olayı şimdi çok daha fazla bakış açısından görüp anlatabiliyor. Burada akla gelen önemli soru ise, üzerinden zaman geçtikten sonra bir olayı kaleme almak onun gerçekliğini etkileyip etkilemeyeceği ile ilgili. Belki o an anlatmaya cesaret edemediği ya da vakit bulamadığı bir hikâyeyi yıllar sonra kaleme almak, hissedilen duygular değişkenlik gösterdikten sonra bunu yapmak, o ana saygı gerçekten saygı duymak mıdır, bunu bilmiyoruz. Vermek istediği mesaj ufak değişikliler içerse de yine de yerine ulaşıyor sanırım. Belki o yoğun duyguları hissedemiyoruz ama daha tutarlı bir hikâyeye şahitlik ediyoruz. Gerçeğe olabildiğince bağlı kaldıktan sonra bu ufak farkların da pek bir önemi kalmıyor. Özelini elinden gelen en iyi şekilde paylaşan, ne hissettiyse, ne gördüyse çekinmeden bize anlatan, yılların ona ne kattığını en çarpıcı örneklerle gösteren bir yazar; her zaman okunmayı hak ediyor. Kitabın tam anlamıyla değişimin, olgunlaşmanın bir göstergesi olduğunu hissediyoruz. Peki, ama olgunlaştığımızı nasıl anlıyoruz? Yazar bize kendi hayatından somut örnekler vererek bizi olayın içinde tutmaya çalışmış, başarmış da. İlk anıları, çocukluğu, gençliği, ailesi, Mardin, İstanbul, Ankara… Aklımıza gelebilecek her türden bir hikâye paylaşmış. Hayatında köşe taşı olabilecek anlardan bahsetmiş. Bu noktada durup biraz da kendimizi değerlendirmemiz gerekiyor sanırım. Bir fotoğrafa baktığımızda gördüğümüz insanlar bizim için ne ifade ediyor, ya da eskiden ne ifade ediyordu? Oradaki insanları kendimize oldukça uzak görmek, onlara üstünkörü yaklaşmak pek de adil diyemeyiz. Fotoğraflar gerçekten çok şey anlatıyor. Geçmişe hatta ölüme açılan devasa kapılar gibi. Onlara baktığımız zaman aslında nerede durduğumuzu da görebiliyoruz. Yaşımız ilerledikçe onlardan yeni anlamlar çıkartabiliyorsak; bakış açımız gelişiyor, hayat bize yeni özellikler katıyor diyebiliriz. Aynı karelere seneler sonra bakıp onlar hakkında yeni bir şeyler söyleyebilmek olgunlaşmamız açısından oldukça belirleyici. Tabii ki sadece dışarıdaki objelere takılıp zihnimizdeki hikâyeleri göz ardı etmek de acımasız bir yaklaşım. Onlar bizim en yakın dostlarımız, birinci elden şahitlerimiz. İkisi arasındaki dengeye sahip çıkabilirsek işte o zaman bir şeyler anlatma hakkını elde edebiliriz. Bu noktada hatıralara sahip çıkmak da önemli bir yer tutuyor. Yazarımız ailesinden bahsederken onlara bir nevi borcunu ödüyor, onlara sahip çıkıyor. Elinden gelenin en iyisinin bu olduğuna inandığı için böyle yapıyor. Biz de borcumuzu ödemeliyiz. Tıpkı sevgimize sahip çıktığımız gibi hatıralarımıza da sahip çıkmalıyız. Bizi biz yapan değerleri unutmadan büyümeye devam etmeliyiz. Başka bir açıdan bakarsak, eskiden insanların değer verdikleri şeyler, günümüzde ne yazık ki sadece laftan ibaret. "Paranın Cinleri" ifadesi bizi bu noktada düşünmeye itiyor. Artık olduğumuz gibi değiliz, fakat yeni halimiz de ideal değil. Biz insanlar olarak sürekli değişim içindeyiz, ancak unutmamak gerekiyor ki toplum olarak değer yargılarımız da durmadan değişiyor. Hatıralarımız korunmaya muhtaçken, onları bir kalemde silmek, ya da kendi isteğimize göre yönlendirmek yapılabilecek en kötü hamleler. Durup düşünmek için en iyi nokta gerçekten burası. Büyümeliyiz, olgunlaşmalıyız ama bu süreçte neleri gözden çıkaramayız, bunlara karar vermemiz gerekiyor. Yoksa hayatın bize kattığı hiçbir fark, asıl amacına ulaşamayacak. Mungan, Murathan. Paranın Cinleri. İstanbul: Metis Yayınları, 2012. BEKİR BERKER YERÖZ ZAMANDAN VERİM ALABİLMEK Hayat,yıllarca süren ömürlerden yaşanılan milyonlarca anıdan alıp verdiğimiz sayısız nefesten oluşur.Ama sadece bunlardan ibaret değildir.Aşklar,nefretler hayatımızın birer parçasıdır.Onlara sıkı sıkıya tutunup kendimize bir alan oluşturur ve bu alanı uzun yıllar muhafaza ederiz.Onları o kadar benliğimizle bir tutup,sahipleniriz ki ne yaşadığımız andan zevk çıkarabiliriz ne de takıntımıza bir ilaç bulabiliriz.Halbuki bazı şeyleri bırakabilsek hayattan neler kaçırdığımızın farkına varabiliriz. Dünya kendi etrafında dönmesiyle bizim bir günümüzü tamamlar.Ama o bir gün yaklaşık yedi milyar insanın hayatında çok şeye mal olabilir.Ne bir günü!Bir salise dahi hayatımızda yapraklar uçuşturabilir.Yakınımızın öldüğü haberini alıp bize yıkabilir ya da iki dudak arasından dökülecek iki kelime havaya uçurtabilir.Hayatın ve zamanın bu kadar kırılgan olması ve yine zamanın bu kadar değişmez ve bir şekilde kaçınılmaz olması bana ne yaptığımı sorgulamama sebep oluyor.Kaçınılmaz şeylerden uzaklaşıp ve yine bizim kontrolümüzde olmayan şeylere bu kadar kaygılanmamız ne hayatımızı daha mutlu ne de daha güvenli yapacak.Hayatı boyunca ölümden korkup kendince tedbirler alan birisi ölümden kurtulmayacak dahası hayatını ölümden korkarak ve hayatını kaçırarak geçirecek.Böylesine her saniyenin farklı olduğu ve her saniyenin kendi kaderimizi belirleyecek olması beni korkutsa da önemli olan yaşadığım ana tutunup bir şekilde onu yaşamak.Ve onu yaşayabileceğim en iyi şekilde yaşamak.Çünkü her ne kadar bazı anlar dünyamızın başımıza yıkıldığını hissetsek de dünya bizden bağımsız olarak dönmeye devam ediyor.Ben yedi milyar içerisinde olan bir bireyim.Ne problemlerim onlarınkinden daha büyük ne de ben.Güzel bir kıza aşık olup bunu yaşamaktansa arkasından uzun süre boyunca ağlamak anlamsız.Yine, kariyerimiz için çalışmaktansa onun için endişelenip karalar bağlamamız anlamsız.Sabah zorunda olduğumuz için değil bunu istediğimiz için kalmak daha iyi.Belki de bu kurallara uymanın bir kılıfı olarak da görülebilir.Ama toplum içerisinde yaşadığımızdan kurallara uyma bağlılığımız olduğundan bundan nefret etmektense bunu kendimizce kabul etmek daha anlamlı.Ya da bu Türkçe ödevini iyi bir not almak için değil bunu kendimi geliştirmek için bir fırsat olarak görmem bunu daha az acılı hale getirecektir.Çünkü zaman ben ne yaparsam yapayım akacak ve ileride pişman olmak istemiyorsam bunlar benim yükümlülüklerim.Bunun kişiden kişiye değişebileceği gerçeği de var.Benim gibi kariyer odaklı bir insan için zamanla ve yükümlülüklerimizle başa çıkabilmemin en iyi yolu bu.Sabahları uyandığımızda güne nefret ederek değil ondan birşeyler çıkarma umuduyla başlamak lazım.Baktığımızda çoğu başarılı insan zamanını en iyi şekilde kullanan insanlar.Uyku saatlerini minimumda ve verimli olarak geçirip günün geri kalanına da bu verimi yayan insanlar.Zaman yönetimi hakkında bir sürü kitap yazılıyor ve insanlar bunları alıyor.Ama bunları hayatlarımıza uygulamak bambaşka bir dirayet ve çaba gerektiriyor.Çünkü insanlar herhangi birşeyin kıymetini kaybettiklerinde anlar ve biz her nanosaniye birşeyler kaybediyoruz.Bunu anı yaşamak olarak değerlendirenler olsa da bunun doğru yolu sadece kafamıza estiği gibi yaşamak değil bunu verimli ve bilinçli olarak yaşamak.Anlamını anı yaşa olarak bildiğimiz ‘carpe diem’ de aslında anı anlamlı yaşa manasına gelir.Sadece bir hayatımız var ve bundan bir tane daha olmayacak.Bunu da olabildiğince pişman olmayacağımız ve tadını alabileceğimiz hale getirelim. Birçok insan zamanı hayatlarının önünde bir engel olarak görüyor.Daha fazla zamanları olsa daha iyisini yapabileceklerini veya zamanda geri gitse daha iyi olabileceğini.Malesef zaman tek yöne akan bir boyut.Sürekli ileri giden bir an bile durmayan…Geleceğe gidilebileceği tahmin edilse de o da şuan elimizden gelmiyor.Zaman hakkında yakınmaktansa yapabileceğimiz en iyi şey onu elimizden geldiğince kontrol etmek.Geçen her zamanı tadını çıkararak geçirmek... AHMET FURKAN KARAOĞLAN 21501679 Ece KAMACI BİR KEDİ VE BİR TABLO Ben Bilkent’te bir kedi olmak istiyorum. Yemek veya su derdim yok, tatlı öğrenciler zaten onları bana verir. Tatlıyım ben sonuçta. Bir iki mırıldadım mı bana hayran kalırlar. Hem onlar gibi ders dinleyip final sınavlarına çalışmama da gerek yok, varsın onlar sürünsün. Ben sadece yemek yer ve uyurum. Oh ne güzel hayat bana. Her taraf yemyeşil, hava da yeterince ılık; yatacak yer sorunum da olmaz. Okula geldiğimde ve az biraz vakit geçirdiğimdeki düşüncelerim bunlardı. Kedileri çok seven biri olarak kampüste kedi göremeyince üzülmüştüm. Hâlbuki bir kedi için burası çok rahat ve sevecen bir ortamdı. Neyse ki düşüncelerim beni yanılttı ve karşıma Bilkent’in kedileri çıktı. Sizi seviyorum kedicikler. Svetlana Petrova. The Birth of Venus Cat. Digital image. Gallery — Great Artists' Mews. Great Artist’s Mews – FatCatArt.com. nd. Web 11 Oct 2015 <http://fatcatart.com/gallery/?lang=en> Sanatı seviyorum, kedileri sevdiğim kadar. Özellikle resmi, müziği ve edebiyatı. Her kategorinin klasik eserlerine ise ayrı bir tutkum var. Ama resme bakış açım, bu kediyi gördükten sonra değişti. Sahibi Rus olan Zarathustra ismindeki bu kedi o kadar fotojenik ve tablolara o kadar uyuyor ki size sanatı sevdiriyor. Bu kadar sevimli olmasında kendisinin 10 kilo olması da var. Belki kediler de obeziteden korkuyorlardır ve bu durumdan rahatsızlardır ama bu kedi hâlinden oldukça memnun gözüküyor. Huffington Post’ta yazan habere göre Zarathustra, aslında sahibi Rus sanatçı Svetlana Petrova’nın annesinin kedisiymiş. Petrova, annesini 2008’de kaybettiğinde, geriye sadece Zarathustra kalmış. İki sene süren bir bunalıma girmiş ve herhangi bir projeye girişmemiş. Ardından arkadaşları, ona bu kediyle proje yapmasını önermişler, o da kabul etmiş. Petrova’nın bu arkadaşları iyi ki varlarmış çünkü ortaya çıkan sonuç mükemmel. Ece KAMACI Svetlana Petrova. Michelangelo, the creation of cAt-dam. Digital image. Gallery — Great Artists' Mews. Great Artist’s Mews – FatCatArt.com. nd. Web 11 Oct 2015 <http://fatcatart.com/gallery/?lang=en> Dah a önce de belirttiğim gibi Zarathustra, her tabloya müthiş uyum sağlıyor. İster bir Rönesans tablosunun içinde olsun, ister bir kediye yaraşır şekilde sırtüstü uzansın, ister etrafına korku salsın, ister Napolyon’un şaha kalkmış atının üstünde olsun, girdiği her tabloya farklı bir hava katıyor. Klasik sanatı sıkıcı bulsanız bile, onun ile seviyorsunuz. Rönesans dönemi tablolarında bol bol bulunan balık etli, şişmana yakın kadınları aratmayan bir görüntüye sahip bir kediden bahsediyoruz. Kendinden oldukça memnun ve memnun olmaya devam edecek bir kedi. Üstüne üstlük artık ünlü de. Zara, içine girdiği rolü umursamıyor. İster kadın rolünde olsun, ister erkek; çünkü rolünü öyle güzel oynuyor ki biyolojik cinsiyeti önemini kaybediyor. Kral, kraliçe, prens veya prenses olmakta üstüne yok. Yüz ifadesi de cabası. “Beni ne hâle soktunuz böyle?” ifadesi her resimde kendini gösteriyor. Ne yapsın yavrucak, kim bilir sahibi ne kadar uğraştı bu pozları Zara’ya verdirmek için. Kedileri bilirsiniz, rahatlarına çok düşkünlerdir. Yemek yemeye, su içmeye bile üşenirler çoğu zaman. Sonunda çareyi buldukları ilk insanoğluna sürünmekte bulurlar. Zara’da da bu davranışları harfi harfine yerine getirecek bir tarz olduğunu görüyoruz. Ayrıca kendisi şişman. Şişman bir kedi normal bir kediden daha tembel olur hem. Gördüğü ilgi, yemeği suyu eksik olmasın ister. Ama Zara, öbürlerinden sıyrılıyor ve kendisiyle sahibi için yararlı bir iş yapıyor: poz vermek! Svetlana Petrova. William Blake, The Great Red Dragon and the Great Laser Cat. Digital image. Gallery — Great Artists' Mews. Great Artist’s Mews – FatCatArt.com. nd. Web 11 Oct 2015 <http://fatcatart.com/gallery/?lang=en> Ece KAMACI Zarathustra, yaklaşık beş senedir poz veriyor. Verdiği pozlar, tablolarla birleşiyor. Tablolar, internet aracığıyla insanlarla buluşuyor. Sanatseverler kedileri, kediseverler sanatı Zara sayesinde daha fazla seviyor. Zara, insanları yeni yeni tablolarla tanıştırıyor. Onun aracılığı ile insanlar yeni sanatçılarla, yeni sanat eserleriyle tanıştırıyor. Bu sanatçılar, tablolar insanlar arasında yayılıyor. Gördüğünüz üzere bir kedi, insanlara genel kültür kazandırmak için bir araç oluyor. Kim ne bilsin bir kedi sayesinde onlarca sanatçı ve sanat eserini tanıyacağını. Zara, işte bu yüzden farklı. Zarathustra, okuma yazma kabiliyetine sahip değil. Ne için bu kadar eziyete katlandığına aklı hiçbir zaman varamayacak. Ne kadar ünlü olduğunun da hiçbir zaman farkına varmayacak. Buna rağmen yaptığı işin eğlencesi ve insanlığa yararı açıkça ortada. Svetlana Petrova. Jacques-Louis David, Napoleon Crossing the Alps. Digital image. Gallery — Great Artists' Mews. Great Artist’s Mews – FatCatArt.com. nd. Web 11 Oct 2015 <http://fatcatart.com/gallery/?lang=en> Kaynakça: 1. Brooks, K. (2014, 1 Haziran). Fat Cat Invades Classical Art And The Results Are Glorious. Huffington Post http://www.huffingtonpost.com/2014/06/01/fat-cat-art_n_5419943.html adresinden elde edildi. 2. Petrova, S. (t.y.). http://fatcatart.com/?lang=en adresinden elde edildi. İnci Ezgi Ültanır Doğru Rölativ Bir Kavramdır Stars Wars yani Türkçe adıyla Yıldız Savaşları genelde popüler kültür ve fanastik edebiyat ile bağdaştırılsa da bana göre son derece duygusal ve dramatik bir seri. Özellikle ilk üçlemede (Prequel Triology) bilim kurgu ve aksiyondan daha çok dram ve kendi yolunu bulmaya çalışan ve yanlış yola sapmaya meyilli bir genci ele alması filmi daha depresif bir atmoster katıyor. Film ilk üçleme olmasına ramen Orijinal Üçleme’den sonra izlediğim için ve sonunu bildiğim için filmdeki karakterlerin hiçbirinin iyi bir sonu olmayışını bilerek izlemek beni daha da üzüyor ama bir film serisinin beni bu derece üzmesi ve ağlatacak seviyeye getirmesi bana göre filmin başarısını gösterir. Star Wars genel olarak bana bir aile trajedisini anlatan Türk dizilerini anımsatıyor. Esas oğlanın çocukken gördüğü kıza âşık olması ve büyüdükçe aralarındaki aşkın imkansızlığını yaşın da getirdiği olgunlukla kavraması ama bunun onu âşkından vazgeçirmesi için, kendisi ne kadar kendini kızın peşini bırakmak ve unutmak için zorlasa da, yeterli gelmemesi. En sonunda her Türk dizisinde olduğu gibi o kadar zorluğun üstesinden gelmek için bir süre mutlu olsalar da hüzünlü eski Türk filmlerini aratmayan bir sonla adeta âşkları birbirlerinin ve ilişkilerinin sonunu getiriyor. Bu son aslında sadece onların son değil bence tüm galaksinin sonunun bir metaforu, Padme’nin ölmesiyle Anakin de kendi ‘Anakin’ kişiliğini öldürüyor ve bundan sonraki hüzünlü hayatına Darth Vader olarak devam ediyor. İki âşığın böyle bir şekilde ölmesi Romeo ve Juliette’i hatırlatıyor bana ama onların ölümü Capulet ve Montague ailelerini barışa götürürken bu çiftin ölümü tüm galaksiyi adeta bir kıyamete sürüklüyor. Aşkını kaybeden ve bu nedenle de kendini karanlığa boyun eğmekten başka bir yol bulamayan Anakin yeni adıyla Darth Vader’ın doğuşuyla da yeni bir dönem açılmış oluyor. Star Wars’u bana sevdiren bu hüzünlü trajik aşk hikayesinin yanında da bu hikayenin sadece imkansız aşk üzerine kurulmamış olması. Arkadaşlığın da büyük bir İnci Ezgi Ültanır önemi var. Anakin’in en yakın arkadaşı, akıl hocası ve abisi gibi gördüğü partneri Obi wan’ın bu olaylar olurken Anakin’in yanında olamaması onun psikolojik çöküşünü hızlanırıyor. Anakin’in düşüşü bana ardaşlarımızdan aldığımız duygusal desteğin önemini hatırlatıyor. Arkadaşlığın önemi de bence bu filmlerde karakterler üzerinden verilmek istenen bir mesaj. Obi Wan gibi iyi arkadaşlar sizi kötülükten koruyup, zor zamanlarınızda yardım ederken, Palpatine gibi ‘dostlar’ size arkadaşça görünürler ama niyetleri farklıdır, sadece sizden ve olanaklarınızdan faydalanıp sizin zor durumda olmanızdan zevk alırlar. Arkadaşları doğru seçmek, gerçek dünyada veya kurgu dünyasında, çok önemli; çünkü sizi zafere doğru giden yolda arkadaşlık de edebilirler sizi kötü yola çekerken arkanızdan da itebilirler. Bir karakterin iç dünyasında yaşadığı güvensizlikleri avantaja çevirmeye çalışan kötü bir arkadaş örneği bence en güzel bu şekilde anlatılabilirdi. Bizimle aynı dünyada hatta aynı evrende bile yaşamasalar bile kendimizden bir parça bulabileceğimiz o kadar ayrıntı var ki , filmi izlerken bir süre sonra kendimi o olayların içinde buluyorum kendimi. İzlediğim karakter sanki sadece film karakteri değil de tanıdığım, daha önce konuştuğum çevremden kişilermiş gibi geliyor. Karakterlerin yaptığı yanlış şeylere sanki kendim, karakterleri tanıyormuş gibi üzülüyorum, keşke bu sefer yapmasan diyorum ama yine de ben o durumda olsam ne yapardım bu sorunun cevabına dürüstçe bir cevap veremiyorum. İnsan bazen o kadar zor durumlarda gerçekten zor seçimler yapmak zorunda kalıyor ki bende cevap verirken kendi etik değerlerimi sorgulamak zorunda kalıyorum. Ekranın başından ‘Keşke öyle yapmasaydın.’ demek kolay ama orda ki sen olsan acaba sen de o kadar etik bir kararı aileni, doğmamış çocuklarının hayatını ikinci plana atıp tanımadığın insanlar uğuruna rölativ bir kavram olan doğru tercihi yapar mıydın? Önce bunu dürüstçe sormak lazım. Unutulmuş Bir Tür Olarak Biyografi Türkiye’de pek çok edebiyat türü eksik icra edilir ancak en çok ihtiyaç duyduğumuzu düşündüğüm tür olan biyografi, ne yazık ki aynı zamanda en geri kaldığımız türdür de. Biyografilerin sadece birkaç sıkıcı insanın okuduğu bir tür olduğunu düşünürüz. Kahraman Tazeoğlu ve Elif Şafak gibi ne yazdıkları tam olarak anlaşılamayan “yazarlar” ekranlara, gazetelere, dergilere çıkarken bir biyografi yazarı, geniş kitlelere hitap etme şansını kolay kolay bulamaz. Hatta öyle sanıyorum ki ülkemizdeki pek çok insan, biyografi yazarlığı diye bir meslek olduğunun farkında dahi değil. Sıradan yazarların arada sırada biyografi de kaleme aldığı düşünülüyor. Kısacası adam akıllı biyografi okunmuyor ve yazılmıyor. Ben bu durumun, Türk düşün hayatı açısından kayda değer bir sorun olduğunu düşünüyorum ve bu konuya değinme gereği hissediyorum. Tarihte ve bugünde yaşayan insanların ya şer odağı ya da tertemiz kahramanlar olduklarına inanırız. Kötü adam olarak adlandırdığımız insanların ele alınır hiçbir tarafları yoktur; iyi adamlarda ise kusur bulmak mümkün değildir. Toplumsal kutuplaşmaların nedeni de topluma mal olmuş insanlara yönelik bu yanlış algımızdan kaynaklanır. Nefret ettiğimiz tarihi veya çağdaş karakterler bazılarına göre melektir. Bu eksende başlayan fikirsel çatışma toplumsal çatışmaya döner, işte bu yüzden Türk toplumunda sürekli bir gerginlik hali hakimdir. Bu sorunun çözüme kavuşabilmesi için bahsi geçen kahramanların (aslında kahraman derken toplumu ilgilendiren bütün ünlü isimlerden bahsediyorum) birer insan