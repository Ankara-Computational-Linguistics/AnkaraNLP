bir zorunluğu var farklılaşmış toplum içinde kurulacak yeni çerçeve çağdaş toplumda oluşan bütün toplum kat larına mı, yoksa yalnız birine mi çağrıda bulunsun. Çağdaş ideolojiler bu zorlukla karşı karşıya kalınca farklı yaklaşımlarla ortaya çıkmışlardır. Marksizm proletaryaya seslenmiş, burjuvaziyi düşman olarak görmüştür. Faşizm (ve tesanütçülük olarak bilinen bir diğer akım) sınıf çatışmasının yüzeyde bir görüntü olduğu noktasından hareket ederek halkı birleşmeye davet etmiştir. Fakat her iki akım da yeni bir toplum bütünü ve imgesi yaratmaya çalışmıştır. Marksizm için bu imge devrim ve sonrası etrafında toplanır, faşizm ise çatışmasız toplumu yaratmaya çalışır. İdeolojinin sosyal değişme ile olan ilişkisi araştırılırken önemli bir konu da ideolojinin gelişmekte olan ülkelerdeki rolüdür. Bilindiği gibi, gelişmekte olan ülkelerin önemli toplumsal özelliklerinden biri aydınlarının bütün diğer toplum unsurlarından önce Batı çağdaş düşüncesini öğrenmesidir. Gelişmekte olan ülkenin aydını, böylece, bir taraftan kendi kültürünü geri bulmaya başlar ve halk ile bağlarını koparırken, diğer taraftan yeni bir toplum düzenine ihtiyacı şiddetle hisseder. Kendi kaderlerine hâkim olabilmiş olan üçüncü dünya ülkelerinde, bağımsızlık süreci aydınların itişiyle kuvvet kazanmıştır ve aydınların özel damgası bu ülkelere yön veren ideolojilerle ortaya çıkmıştır. Böylece, Türkiye'de Kemalizm , Endonezya'da Sukarno'nun Marhaenizm i, Mısır'da Cemal Abdulnasır'ın Mısır Sosyalizmi bağımsızlık kazanan ülkenin belirleyicisi olarak siyasal sözlüğümüzde yeralmıştır. {128} Gelişmemiş ülkelerde de ideolojilerin ortaya çıkmasında üzerinde durduğumuz farklılaşma nın özel bir yeri olduğunu görüyoruz, fakat bunun yanında geleneksel adını verebileceğimiz bir bölünme de, bu ülkelerdeki ideolojilerin yaratılmasında önemli bir rol oynamıştır. Batı toplumlarında da çağdaşlaşmadan önce rastlanan bir özellik, toplumun etnik, dinsel ve bölgesel kümelere ayrılmış olmasıdır. Osmanlı İmparatorluğu'nun toplumsal yapısı bunun iyi bir örneğini verir. Osmanlı İmparatorluğu Laz, Çerkes, Türkmen, Kürt gibi adlarla bilinen etnik gruplara bölünmüştü. Bunun yanında Müslümanlar Sünni-Alevi, Bektaşi gibi kümeler ve bu kümelerle kesişen diğer dinsel gruplara ayrılmıştı. Son olarak yöreler de özellikler gösteriyordu Ankara'da eski Ahi teşkilatı etkisini Bayramiye tarikatıyla devam ettiriyordu Konya Mevlevilerin etkin olduğu bir yöre idi. Bu durumda, Müslümanlık bu grupların beraberce çalışmalarını mümkün kılan bir odak noktası, bir bayrak gibi fonksiyon görüyordu. Buna benzer kümeler bütün geleneksel toplumlarda görülür. Fakat Osmanlılar bu kümeleri birleştirmekte olağanüstü bir başarı göstermişlerdir. Bir zamanlar çağdaş topluluklarda dinsel, bölgesel ve etnik ayrılıkların ortadan kalkacağı ve yerine fonksiyonel adını verdiğimiz bölünmelerin geçeceği sanılırdı. Zamanla bunun böyle olmadığı, her iki bölünme türünün çağdaş toplumlarda bulunabileceği görüldü. Gelişmemiş ülkelerde bu iki tip bölünmenin yanyana oluşunun özel bir şekliyle karşılaşıyoruz. Bir taraftan gelişmemiş ülke işçi-patron ya da aydın-işçi gibi çağdaş dünyada görülen fonksiyonel bölünmeleri oluştururken, diğer taraftan da eski bölünmeler de zaman zaman yeni bir kesinlik kazanabiliyor. Örneğin, yeni politik faaliyetler siyasî parti gibi bir kurumu ortaya çıkarmışsa, bu siyasal kurum bazen eski bölünmelere dayanmaya başlıyor. Bir siyasal parti kendi müşteri lerini, örneğin, bir kabilenin tümünden alabiliyor. Bunun sonucu da yeniden kabileleşme oluyor. {129} Türkiye'de doğuda bunun bir türünü de görüyoruz. Böylece geleneksel grubun benliği ortadan kalkacağına çağdaş parti politikası yoluyla canlandırılıyor. Türkiye'de politikanın dinsel iletişim mekanizmalarını devam ettiren bir örneğinden de bahsedebiliriz. MSP'nin kullandığı iletişim ağı yalnız gazete değil. Bu ağ dindar kişiler arasında kullanılmasına devam edilmiş iletişimdir, bu ağın içinde tarikatlardan arta kalan unsurlar da bulunacağı muhtemeldir artan kullanış, böylece sönmeye yönelmiş bir iletişim ağını ayakta tutuyor. Gene, Hatay'da esnaf tabakasından Alevîler bir zamanlar Sünnî mahallî ağalara tabi idiler. Zaman geçip de ticaret, esnaﬂık zenginlik yaratan bir faaliyet olmaya başladı. Her ne kadar bu konuda çok seyrek bilgilerimiz varsa da, görgün bir araştırmanın Alevî benliğinin bu yeni ortam içinde canlandığını göstermesi beklenebilir. {130} Gelişmekte olan ülkelerin aydınları, genellikle, Batı tarihini okumuş olmaktan Batıdaki fonksiyonel ayrılmaların sınıf farklılıkları yarattıklarını, büyük toplumsal sürtüşmeler getirdiklerini bildirmektedirler. Bunun yanında da eski bölünmelerin de ortadan kaldırılmasının gerekliliğini anlamaktadırlar. Bundan dolayı gelişmekte olan ülke için yeni bir çerçeve kurdukları zaman bunu gözönünde tutmuşlardır. Eski bölünmelerin devam etmesine engel olmak için ideolojilere bir milliyetçi eksen vermişler, bölünmüş olan parçaları milliyetçilik ideali etrafında toplamaya çalışmışlardır. Diğer taraftan, modern toplumların sınıf çatışmalarına mani olmak için, ideolojilerini sosyalizan ﬁkirler etrafında toplamaya çalışmışlardır. Her iki ﬁkir de (milliyetçilik ve sınıf farkı yaratmadan gelişmeye çalışmak) ilk defa Kemalizm'le ortaya çıkmıştır. Türkiye'nin çağdaş tarihine bugünümüzden baktığımız zaman, tarihimizde iki önemli ideoloji devri görüyoruz. Bunlardan birincisi Kemalizmin ortaya çıktığı devredir ve bu devre üçüncü dünya ülkelerinin ideolojik devrelerine benziyor. İkinci ideolojik dalgalanma 1960'larda ortaya çıkıyor. Bu defa ideolojinin itici gücü değişik. Türkiye'nin yapısı değişmiş ve farklılaşmış. Çok sayıda genç okullaşma çağında ve birçok genç için okul hayatta belki en önemli etki. Bu gençler benliklerini artık geldikleri köy veya şehir yöresinden değil öğrenci olmaktan alıyorlar. Bu benlik değişimi hemşerilik ilişkilerinin yerini iş ilişkilerine bıraktığı ve Batı Avrupa ortamında ele aldığımız değişmeye çok benziyor. Gene, Türkiye'de 1940'lardan beri köyden şehre önemli bir göç akımı vardır. 1960'larda gecekondunun ikinci kuşağı yetişmektedir, bu kimseler köyle ilişkileri kopan, kendilerine şehir hayatı içinde bir anlam arayan kimselerdir. İşçiler için de aynı şeyi söyleyebiliriz. Diğer taraftan vatandaşların bir kısmı gelişen her ülkede olduğu gibi okumuşluk seviyeleriyle orantılı görmedikleri işlere yerleşmektedirler. Bu işler umutlarının gerçekleşmesine bir türlü imkân vermemektedir. Aydınlar ise artık devlet memurluğu ile bir zamanlar çok kesif olan doğrudan bağlarını koparmışlardır, kendi kalemleriyle hayatlarını kazanmaktadırlar. Böylece ideolojilerin yayılması için gereken farklılaşmış toplumsal ortam yaratılmış oldu. Günümüzde ideolojinin Türkiye'deki fonksiyonu daha önce Kalvinizm'in İngiltere'de oluşturduğu fonksiyona çok benzemekte, farklılaşmış, kümeleşmiş bir topluluğun her kümesi kendine rehber olacak yeni inançlar aramaktadır. İlginç olan ve şimdiye kadar araştırılmamış olan nokta bu inançların her birinin ne gibi müşteri leri çektiğidir. Örneğin, Marksizm'i bir dünya görüşü olarak seçenler genellikle hangi toplumsal karakterleri taşıyorlar. Marksizm'in belirli bir alt dalını seçenler, meselâ Mao Ze Dung'u anlamlı bulanlar nasıl bir grup oluşturuyorlar. Bu seçim tamamen bir rastlantı mıdır. Yalnız öğrenciler için geçerli olan bir araştırmaya göre tipik solcu , orta ve yüksek gelir katlarında bulunan bürokratik kökenli küçük aile birimlerinin en yaşlı çocuğudur tipik sağcı , düşük gelir katlarından, kırsal kökenli geniş aile birimlerinin birkaç çocuğunun en gençlerinden biridir. {131} Bu araştırmaların önümüzdeki yıllarda Türkiye'nin yapısını daha anlaşılır bir hale getireceği beklenebilir. Bu vesile ile kitabın başlangıcında üzerinde durduğumuz bir noktanın altını çizmek istiyorum hızlı sosyal değişmenin etkilediği herkes bir ideolog kesilmez. Bazı kimseler arasında bu aşı daha önemsiz bir oranda tutar . Bir antropolog bunu şöyle anlatmıştır Bazı kimseler bir ideoloji hakkında fikir edinirler, bazı kimseler bu ideoloji hakkında ﬁkir edinmekle kalmazlar onu anlarlar, yani bir anlatımını yapabilecek duruma gelirler. Bazı kimseler buna ilâveten öğrendiklerinin doğru olduğuna inanmaya başlarlar, bazı kimseler çevrelerinde olup bitenleri bu açıdan değerlendirmeye çalışırlar. Bazı kimseler ise ideolojiyi içerirler, yani yalnız değerlendirme aracı olarak değil kendilerini eyleme iten kimliklerinin derinliğinde yatan bir zemberek haline getirirler. {132} Bunlara şimdi de bir üçüncüsünü katmak gerekiyor o da toplumun simge dağarcığını koruma görevini üstlerine alan kimselerin etkisidir. Simgelerle uğraşmayı kendi özel uzmanlık alanları yapan kimseler çağdaş toplumda geniş bir grup oluştururlar. Bunların içinde dinsel kişileri, öğretmenleri, yazarları, bir kısım üniversite öğretim üyelerini sayabiliriz. Bu uzmanların simgelerle olan ilişkileri aynı türden bir ilişki değildir dinsel kişinin kendi toplumunun simge dağarcığı ile ilişkisi, üniversite öğretim üyesinin simge kümeleriyle olan ilişkisinden değişiktir. Toplum simgeleri dağarcığı ile ilgilenen aydın, içinde bulunduğu toplumun şekillendirdiği kurumlarda iş görür. Bunlar aydının stil ini biçimlendirir. Bir anlamda Fransız aydınının düşüncesini lise şekillendirir. Amerikan aydınının düşüncesini ise üniversite oluşturur. Üstelik belirli bir aydın kümesinin dünya görüşü zaman değiştikçe başka şekiller alıyor. Örneğin Türkiye'de öğretmenlerin çoğunluğunun 1930'lardaki görüşü milliyetçi olarak tanımlanabilir. Bugün bu görüşün içine sosyalizme yaklaşan (sosyalizan) bir içerik girmiştir. Pek tabiî ki bugünkü öğretmenlerin dünya ve toplum hakkındaki öğretisi 1975'de, 1935'dekinden farklı olacak. İşte simge aktarıcıların bu farklılıkları ideoloji'nin incelenmesinde bizim için birinci derecede önemli. Başlangıçta biz aydınların işini toplumun bilişsel dağarcığını koruma olarak tanımlamıştık. Gerçekten de ﬁkirlerle uğraşan kimseler, bir bakıma, toplumun kendilerine verdiği simgeler kümesini hazır bulurlar, bilgilerini toplumdan şekillenmiş olarak alırlar. Çok zaman da, en eski devirlerdenberi kendilerine verilmiş olan göreve sadık kalarak, bunları kendilerinden sonra gelecek kuşaklara olduğu gibi aktarmaya çalışırlar. Böylece bir sosyal görevi yerine getirirler. Ancak, daha önce üzerinde durduğumuz ve 17. yüzyıldan sonra Avrupa'da belirdiğini söylediğimiz değişme artış hızı yla birlikte, eskiden sayıları çok sınırlı olan bir tür simge uzmanı bundan sonra daha sık belirmeye başladı. Bu, sosyal yer'inde rahatsız olan ve bundan dolayı toplum yapısını devam ettirmeye yönelen ﬁkirleri sorgulamaya başlamış olan kişidir. Daha hızlı gelişen toplumsal değişmenin toplumsal ilişkilere yansımasıyla, geleneksel kurumların dağılmasıyla bu gibi bir kimsenin ortaya çıkmasına neden olan koşullar yaratılmıştı. Bir bakıma, Mannheim, çağdaş dünyayı etkileyen dört tip ideolojik davranıştan bahsettiği zaman, bunu kastediyordu Çağdaş dünyanın değişme hızı dünyaya yeni açılardan bakılmasını gerektirmişti, fakat bu da beraberinde sorgulayıcılığı, gittikçe köktenleşen (radikalleşen) bir aydın tipini yaratıyordu. Sonunda köktenlik, en uçta, yeni bir inanç arama biçimini alacaktı. Bu olgu modern zamanların düşün hayatına getirdiği önemli değişikliklerden biridir. İşte çağımızda simge aktarıcılarını bir grup olarak gözönüne getirdiğimiz zaman iki önemli noktayı unutmayacağız birincisi simge aktarıcıları arasında birbirinden farklı grupçuklar var, ikincisi, çağımızda aktarma fonksiyonu çok zaman ana simge kümesine değişiklik getirilerek yapılıyor, koruma fonksiyonunun yanında bir oranda değiştirme fonksiyonu yeralmış. Örnek olarak Hıristiyanlık prensiplerinin bugünkü şekliyle elli yıl önceki şekli arasındaki farka bakabiliriz. Din, nihayet en değişmez bir semboller kümesi oluşturur diye düşünürüz. Halbuki bugünün katolik kilisesinin de 50 yıl öncesine nisbetle çok daha geniş bir sosyal içeriği mevcuttur, ve bazı katolik papazlarının bugünkü sosyal eylemleri herhalde elli yıl önce ortaya çıksaydı, onların aforoz edilmesi için yeterdi. Saydığımız bu iki özelliğe, bir üçüncüsünü eklemek gerekir, bu da ﬁkir konularıyla uğraşan kimselerin zaman geçtikçe daha da ihtisaslaşmalarıdır. Bu gelişmenin sonucunda bir zamanlar az çok herkes simgelerle uğraşabilirken bugün, simgeler dünyası artık eskisine nisbetle çok daha az kimsenin izleyebildiği bir uğraşı olmuştur. Uğur Mumcu'nun zaman zaman Yeni Ortam sütunlarında yakındığı üzere, Türkiye'de bir kısım sol'un kılı kırk yaran münakaşalara girişmiş olması bunun bir örneğini teşkil eder (1975). Bir diğer örneği bugün lise edebiyat öğretmeninin formel felsefe tartışmalarını uzmanlaşmamışsa- izleyemez hale gelmiş olması teşkil eder. Türkiye'de daha tam ortaya çıktığı söylenemez. Şimdi de kısaca unsurlarını ortaya döktüğümüz aydının toplumsal rolünün tarih içindeki gelişimine bir gözatalım. Türkçede kullanılan aydın sözcüğü Batı'da ortaya çıkan entelektüel tabirinin çevirisidir. Fakat aydın tam anlamıyla entelektüel in çağrışımlarını taşımaz. Batı medeniyetinde entelektüel , düşünce dünyasını tüm amaç olarak gören, kendini bu dünyaya tamamen adamış kimselere denir. Bu şartlarda, aydın, toplum üzerinde etkin olmayı isteyebilir, fakat bu etkinliğini düşün uğraşısının içinden sürdürür. Türkiye'de, aydın memleket konularıyla ilgilenen ve bunları düzeltmeye uğraşan nizam-ı âlemci'ye verilen addır. Fakat bu toplumu düzeltme çabası çok zaman bürokratik bir rolün icaplarının içinden yapılır. Demek böyle, baştan itibaren iki ülkedeki grup arasındaki farklar var. Bir bakıma Mannheim'ın haklı olduğunu anlıyoruz. Türk aydını, eski devirlerde bürokrat tan ayrı bir kişi değildi. Bunun izi bugün de devam ediyor Türkiye'deki tarihsel gelişmeler aydın fonksiyonunu Batı'daki kadar farklılaştırmamış. Türk aydını kendini devletin ilerisi için sorumlu gören yöneticilerinden biri saymaya devam ediyor. Fakat öte yandan da bu iki sözcüğün anlam farkına rağmen aydın veya entelektüel kavramlarının az çok aynı faaliyetleri yerine getiren kimseleri içerdiği de bir gerçek. Bu açıdan da Weber haklı iki kavram arasındaki farklara rağmen bir ayniyyet , bir çakışma bulmak olanaksız değil. Batı aydınını Türk aydını ile karşılaştırabiliriz. Entelektüel lerin toplum içinde belirmesi çok geriye gider. İlkel bir iş bölümü oluştuktan sonra simgeler âlemi olarak tanımladığımız toplum hayatı kesimini sürdürebilecek uzmanlar da ortaya çıktı. Simgeler dünyası hatırlanacağı üzere, toplumun inanç, bilgi ve dünya görüşlerine şekil veren nisbeten tutarlı simgeler kümesidir. Bahis konusu simgeler kesitinin kapsadığı girişimler arasında toplum değerlerinin yeni nesillere aktarılması (eğitim), kâinat görüşlerinin anlatılması (din), toplumu pekiştiren merasimlerin devamlılığını sağlama sayılabilir. Yazının icadı bu gibi kültür özelliklerinin anlamlı bir simge bütünü haline gelmesini sağladı. İşbölümü bir kere ortaya çıktıktan sonra da simgeler aleminin kurulmuş olan çerçevesi kendi varlığını devam ettirdi. Bölünmeler bu çerçeve içinde oluştu eğitim uzmanlığı din uzmanlığından ayrıldı, rahipeğitmen gibi iki ayrı insan tipi ortaya çıktı. Konuya dünya uygarlığı açısından bakarsak, aydınların ortaya çıkmasına, yazının icadı kadar yaramış olan ikinci bir gelişmenin felseﬁ aşama adı verilen düşünce devriminin ürünü olduğunu görürüz. {133} Bu gelişme Milattan Önce birinci binde -ayrı şekiller almamakla birlikte- Yunanistan'da, Beni İsrail arasında, Hindistan'da ve Çin'de oluştu. Ortaya çıkan yenilik de şuydu artık kâinat hakkındaki görüşler daha açık ve daha ayrıntılı, kendi içinde tutarlı olmaya çalışılan ﬁkir sistemleri şeklini alıyordu. Yunanistan'da bu akım Yunan felsefesi denen düşünce etrafında toplandı. Beni İsrail arasında bu yeni düşünce akımı Tevrat'ın yazılışı ve insanı yaratan ve onunla diyalog halinde olan bir ilâh kavramıyla sonuçlandı. Bu yaklaşıma göre, insan, Allahın dünya üzerinde kendi planını gerçekleştirmek için yarattığı araçtır. Bu temel inanç daha sonra tek ilâhlı dinlere intikal etti. Hindistan'da bu yeni kâinat kavramlaştırması dünyanın yalancı bir görünüş ten ibaret olduğu, insanların dünyevî hayatının varlıklarında bir aşama teşkil ettiği biçiminde ortaya çıktı ve Hindu ve Budist düşünceye özelliğini verdi. Çin'de toplum düzenini, İnsanî düzeni ve ﬁzikî dünya düzenini çakıştırmaya çalışan görüş, bu üç süreç arasında paralellikler gören düşünce ortaya çıktı. Toplumun aynı biçimde sürdürülmesi için bu kâinat görüşünün korunması gerekiyordu. Bu ise kültürle ilgili işlerin bir uzmanlık alanı olmasıyla sağlanabilirdi. İşte, bahis konusu ettiğimiz değerlerin bütünlüğünün korunmasını görev olarak üzerine alan kimse, birçok aşamadan sonra düşünür olarak karşımıza çıkacaktır. Kutsallaştırılan gelenekleri koruyanlar başlangıçta rahipler veya onlarla eş anlamlı fonksiyonlar görenlerdi. Fakat bu noktada zamanla önemli bir gelişme ile karşılaşıyoruz kutsal simgeler aleminin anlamlarını başkalarına aktarabilmek için rahibin fonksiyonlarından biraz farklı bir fonksiyon gören öğretici nin ortaya çıkması gerekiyordu. Gene aynı simgeler topluluğundaki anlamların kötü niyetli kimseler tarafından değiştirilip değiştirilmediğini anlamak için bir yorumcu fonksiyonunun, yani hukukçu fonksiyonunun yaratılması gerekiyordu. Böylece geleneklerin sürdürülmesi çabası üç ayrı tipte insan ortaya çıkması için bir ortam hazırladı rahip, eğitici, hukukçu. Bunlar her ne kadar aynı simgeler âleminin yorumcuları idiyseler de menfaat bakımından da, dünya görüşü bakımından da bir yol ayrımına gelmişlerdi. Bundan sonraki bir aşamada aydın, temel uğraşısı simgeler âlemini anlamak ve onları başkalarına anlatmak olan öğretmen'in görevinin bir tek yönüne, doğru ile yanlış arasındaki ilişkilere eğildi. Bunun da şöyle geliştiğini tahmin edebiliriz Öğretici, öğretmek için mevcut metinleri kullandığı zaman, bu simgeler âleminin anlaşılması zor veya boşlukları olan bölümlerinde simge sisteminin eksikliklerinin farkına varıyordu. Bu eksiklikleri de başkalarına söylemese bile- kendi kafasında yorumlamağa çalışıyor, eksikliklerin çok fazla olduğu kanaatine varırsa sisteme karşı çıkmasına yol açan ortam yaratılmış oluyordu. İşte bu noktada öğretmen görevi aydın fonksiyonuna dönüşmüştü. Eleştiri fonksiyonunun ortaya çıkmasını kolaylaştıran bir gelişme de öğretici rolünün kurumlaşması olmuştur. Bu kurumlaşmanın aldığı biçim, bahis konusu ettiğimiz felsefî aşama devrinden sonra ortaya çıktı. Yapısal farklılaşmasının çok daha açık olarak ortaya çıktığını belirttiğimiz çağdaş dünyada öğreticilik giderek bir düzene bağlandı. Anlattığımız simgesel değerlerin en yüksek şekillerinin korunması için Batı'da yaratılan ilk kurumlar, manastırlar, ve sonra da okullar oldu bunlar düzene bağlama nın en pekişmiş biçimiydi. Çin'de Konfüçyüs felsefesinin öğretilmesi için yaratılan merkezler, Eﬂatun'un akademi si, Tevratı öğreten okullar, İslâm'da medreseler bu gelişmenin paralellerini oluşturdu. Üniversiteler, Batı'da örneklerini önce Ortaçağın başında gördüğümüz kurumlaşma akımının devamını oluşturur. Burada üzerinde önemle durulacak bir nokta da şu kurumlaşma sonucunda, bilgi mevcut siyasal güçlerden bir dereceye kadar özerklik kazanıyordu. Orta zamanlarda Batı'da Kilise-Devlet ilişkileri zaten bilgi üretimi için oldukça muhkem bir sığınma yeri sağlamıştı O da manastır dı. {134} Bu kurumsal zırh ın ne kadar önem taşıdığını manastır ı medrese ile karşılaştırdığımız zaman görürüz. Osmanlı İmparatorluğu'nda kendisi devlet kesesinden para almasa bile, Alim , Ulema sınıfından olan kişi, eninde sonunda devlet güçlerinin kontrolündeydi. Aslında, Ulema'yı Osmanlı Aydını olarak sayarsak, bunların büyük bir kısmının devletten maaş aldığını hatırlamamız gerekir. Batı'da ise kurumsal özerklik aydın rolünün kurumlaşması için yapısal unsurları sağlarken, ﬁkirsel çeşitlilik için de ilk ortamı yaratmıştı. Örneğin, Batı manastır düşüncesi bile Hıristiyan düşüncesiyle lâik Yunan felsefesi arasında bir köprü atabilmiş, felsefeden bir dereceye kadar faydalanabilmişti Batı'da önce manastırlarda sonra üniversitelerde felsefeye ve fen bilimlerine önem verildi. Skolastik ise, ülkemizde yerleşmiş bir anlayışın aksine bilimin geliştiği bir ortam yarattı. {135} İslâm aleminde buna benzer gelişmeler görüyoruz. Fakat devletin ﬁkir hayatına kolayca sızması bu türden özerklik sağlayan düşünce merkezlerine sekte verdi. Örneğin, orta zaman sonu Hıristiyanlığının Aristo felsefesini Hıristiyan öğretisi ile çakıştırmaya çalışmasını hatırlatır çabalar İslâm aleminde güdük kaldı. Bunun sebebi aydın'a doğuda devamlı olarak devlet içinde yer verilmiş olması, omuzlarına toplum pekiştiricisi görevinin yüklenmiş olmasıdır. Batı'da aydın ın ortaya çıkmağa başladığı sırada böyle bir devlet yoktu. Diğer taraftan Batı'da, Ortadoğu'da bulunmayan bir şehir yapısı vardı. Batı'da, şehirlerin gelişmeye başlamasıyla öğretmenlerinin bir kısmını kiliseden alan, fakat gene de bilime daha geniş özerklik tanıyan bir öğretim kurumu belirdi Üniversite. Batı Üniversiteleri başlangıçta her ne kadar kilisenin gözetimi altında çalışmışlarsa da, bazen dinsel ﬁkirlere karşı yeni dinsel önerilerle ortaya çıkabiliyorlardı. Üniversitenin doğrudan doğruya kiliseye karşı koyabildiği de oluyordu. Bunun bir sebebi feodal düzenin ortadan kalkmaya yüz tutmasıyla önemli bir yeni kurumun belirmesiydi bu kuruma modern merkeziyetçi devlet diyebiliriz. Devletin özellikle kilise ile olan mücadelesinde hukukçuya, notere, kâtibe, yazışma idare eden kimselere ihtiyacı vardı. Bunların da kiliseye çok fazla bağlı olmayan kurumlardan çıkması devletin işine geliyordu. {136} Bundan dolayı devlet, üniversitelerin dinsel çerçevenin dışına taşan uğraşılarını hukukçuluğu, kalem oynatma sanatını, doktorluğu destekliyordu. Batı şehir hayatı ise, bunların tabii olarak yetiştiği yeni bir imkân yaratmıştı. Bir Fransız tarihçisine göre Rönesans'ın Batı'da aşama teşkil eden bir diğer etkisinden bahsedilebilir Rönesans devrine kadar aydın ın bilgi dağarcığı kısıtlıydı kitaplar son derece pahalıydı fakat aydının kullandığı kavramlar okumuş kimsenin, hattâ bazen eğitim görmemiş bir kimsenin anlayabildiği kavramlardı. Rönesans ve sonrası aydın'ın artık çabalarını giderek bir ﬁldişi kulede yürütmeye başladığı devredir. {137} Rönesans'dan sonraki gelişmeler aydın'ı kendi ﬁldişi kulesine kapatmaya doğru iterken, bunun tersine çalışan akımlar da mevcuttu. Batı aydını ortaya çıkan kitle hareketlerinin bir bakıma hazırlayıcısıydı. Bunlar oluştukları zaman onlara katılmak isteyecek, fakat çok zaman bunda başarıya ulaşamayacaktı. Bu durum aydınların çağdaş dünyamızdaki çelişkili yapısal ortamını belirliyor. Bu çelişkili durum aydının ideoloji imalatçısı olarak oynadığı rolün önemli bir temelidir. Bundan önceki bölümde Kalvinist'lerin yeni bir nizam-ı âlem tekliﬁyle 16 ve 17. yüzyılda Avrupa'da nasıl etkin hale geldiklerini görmüştük. Bu devirlerin Avrupa'nın tümü için belki en önemli sonuçlarından biri de şu devletle kilise arasında olan çatışmalar Batı'da dinî inanç özgürlüğünün ilk belirtilerini ortaya çıkardı. Din kavgalarının sonunda Protestanlığa bazı toplumlarda meşru bir yer ayrıldı. Diğer taraftan, Avrupa'da din kavgalarının sonuçlarından biri dinsel metinlerin basılması ve daha geniş bir kitle tarafından okunması oldu. Zaten eskiden beri çıkar çatışması bakımından kilisenin karşısında olan, kilisenin elinde tuttuğu öğretim geliri kaynaklarına sahip olmak isteyen lâik aydınlar bundan yararlandılar, dinsel kaynakların bir eleştirisine girişerek bu metinlerdeki boşlukları göstermeye çalıştılar. Aydınların bu konudaki çabalarını kolaylaştıran bir gelişme vardı. Aydın, kitlelerle kişisel bağlarını koparmış, fakat yazdıkları yoluyla onlara yeniden ulaşmayı başarmıştı. Rönesanstan sonra aydınlar geçim kaynaklarını iki yerden sağlıyorlardı kiliseye bağlı düşünürler kiliseden kiliseye bağlı olmayan, üniversitelerde şekillenen lâik düşüncenin savunucuları ise Avrupa'da yeni oluşan siyasî güçlerden, devletten. Merkezî bir devletin kuruluş halinde olmadığı yerlerde aydınların geçimlerini sağlayan prensler, dükler veya prensçiklerdi, yani aristokrasiydi. Örneğin, Makyavelli Floransa'yı idare eden prenslerin hizmetinde çalışmıştı. Fakat bunun bir mahzuru vardı geçim bir prensin keyfîne bağlı olduğu zaman, prensin keyfînin değişmesiyle geçim kaynağı da kuruyordu. Gerçekten de Makyavelli'nin başına gelen bu olmuştu. Basımın icadıyla ve kitabın daha çok kimseler tarafından okunmaya başlamasıyla, kitap yazarlığı -az da olsaözerk bir gelir kaynağı oldu. Bunun gerçekten güvenilir bir geçim kaynağı haline gelmesi için 18. yüzyılı beklemek gerek. İşte bu sırada okur yazarlığın artmasıyla aydınlar için yazı yazmak -yavaş yavaş da olsa- bir gelir kaynağı olmaya başladı. 17. yüzyılda eskiden kullanılan ağdalı dilin yerine halk arasında daha çok anlaşılabilecek bir dil kullanılmaya başlanması bu etkiyi hızlandırdı. Bu gelişmenin İngiltere'deki tarihi 18. yüzyılın sonudur. {138} Batı Avrupa'nın aydınları bakımından müşterek unsurları saptayan bu gelişmelerin dışında Avrupa'da aydınların örgütlenme şekilleri onları, ayrı yönlere itti. Bu ayrı yön ve kurumlaşmanın nedeni Avrupa'da 18. ve 19. yüzyılda değişik ülkelerde ortaya çıkan değişik toplum - devlet ilişkileridir. Bahis konusu değişik gelişmeler İngiltere'de toplumla nisbeten bütünleşmiş aydını, Fransa'da elit tipinde -ve bu arada sekter - aydın yönelimlerini ve Rusya'da adına intelligentsia dediğimiz grubu meydana çıkardı. Burada anlatılmak istenen bu grupların birbirinden tamamen ayrı nitelikler gösterdiği değildir. Birçok bakımlardan bu aydın grupları bazı temel niteliklerde birleşiyorlardı, fakat buna rağmen bahis konusu ettiğimiz ülkelerin aydınlarının bu temel benzerlikler dışında temel farklılıkları da mevcuttu. İngiltere'deki gelişmeler İngiltere'de monarşi endüstri toplumunun ortaya çıkmasından önce kısıtlanmıştı. Orta sınıﬂara verilen kanun yapma, parlamentoda etkin olma olanakları bu toplumun kesitleri için, toplumun merkezî faaliyetlerine katılma imkânını vermişti. Böylece, toplumun orta katlarında kendini ifade etme, özgürce yazma olanaklarının bir kısmı gerçekleşmişti. Orta sınıﬂarın bu şekilde rahatlamasının önemli sonuçlarından biri devlet sansürünün kısıtlanmasıydı. Bundan böyle, orta sınıf kültürünün palazlandığını ve genişlediğini görüyoruz. Fizikî bilimlerin de bu sırada hızla geliştiğine tanık oluyoruz. Bunun bir sonucu da endüstri devriminin tabanının kurulması oldu. Bu kültürel genişlemenin doğrudan doğruya tekniğin ve ticarî genişlemenin ürünü olduğu, çok zaman bilimsel bir şekilde desteklenmeden, iddia edilmiştir. Robert Merton, ünlü araştırmasında, bunun böyle olmadığını, durumun çok daha çapraşık olduğunu göstermiştir. Merton'a göre, ileri sürülenlerin tam aksine İngilizler'in 17. yüzyılda ﬁzikî bilimlerde önemli adımlar atmalarını temin eden unsuru Kalvinizm'in ﬁkrî yöneliminde aramak gerekir. {139} Merton'un ne demek istediğini daha önce semboller hakkında söylediklerimiz açısından ele alırsak belki daha iyi anlarız. Kültürle İktisadî gelişme veya değişme ile -uzun vadede- bir tür ilişkinin olduğuna hiç şüphe yok fakat asıl sorun bunların arasındaki ilişkinin ne türden bir ilişki olduğunu anlamaktır. Bu ilişki bilginin sosyal şekillenmesi adını verdiğimiz süreçten geçen bir ilişkidir. Daha önceki bölümlerde bilgilerimizin toplumsal şekillenmesi üzerinde durmuştuk Belli bir kültürdeki simge dağarcığının bilgilerimize nasıl bir ufuk çizdiğini belirtmiştik. Bunun da bir insanın içinde bulunduğu grupla ve bu grubun değeriyle ilgili olduğunu göstermeye çalışmıştık. İşte Merton da bundan başka bir şey söylemiyor. Protestanlığın toplumsal yapısı, belirmeğe başlamış olan kapitalizmin gelişmesine müsait bir ortam hazırlamıştı. Protestanlığın değer yapısı da rüşeym halinde belirmiş olan yaklaşım ve yönelimlerin çok daha kuvvet kazanmasıyla sonuçlandı. Demek oluyor ki bilimin gelişmesi belki İktisadî bir tabandan hareket ediyor, fakat simge dağarcığı, değer yapısı, toplumsal örgütlenme türü gibi süzgeçlerden geçerek asıl özelliklerini toplumsal sürecin bu katında kazanıyor. Örgütlenmenin ne kadar önemli olduğunu İngiliz biliminin bundan sonraki gelişmesinde de görüyoruz, zira 17. yüzyılı kapsayan bu devirde İngiliz biliminin gelişmesi Bilim Demekleri yoluyla olmuştur. Bunların en önemlisi de Royal Society'dir. 1662'de kurulan bu örgütün 1) toplumun muhtelif katlarından gelen kimselerden, 2) amatörlerden teşekkül ettiğini görüyoruz. Kurucuların sosyal terkibi şöyle 14 asilzade, 18 küçük toprak sahibi, 18 doktor, 5 ilâhiyat doktoru, 2 piskopos ve kalabalıkça bir grup tüccar ve iş adamı . {140} Grubun içinde gerçekten bilimsel gelişmelerin kendileri için bir fırsat yaratıp yaratmayacağını arayanlar vardı. Fakat bu doğrudan doğruya kişinin günlük hayatını kazanma kaygısıyla bilimi birleştiren bir çizgide toplanmıyordu. Kurucuların genel yaklaşımı daha çok merak , dünyada olup bitenlere karşı bir ilgi, tabiat olaylarının oluşunu anlamaya doğru bir eğilim olarak nitelendirilebilir. İngiltere'de İngiliz devriminden sonra ortaya çıkan genel hava nın da burada rolü vardı İngiltere'de siyasî güçler bu gibi girişimlere yardım ederek, onlardan -karşı koymaya oranladaha çok istifade edebileceklerini anlamışlardı. Royal Society'de çalışanların buluşları kuruma zamanla büyük bir prestij sağladı. Aynı zamanda da bilimsel araştırma yöntemlerinin ve ahlâkının ortaya çıkmasını şekillendirdi. Zamanla ﬁzikî bilimlerle uğraşan düşünürler bir ihtisas grubu oluşturmaya başladılar. İngiltere'de kahvehanelerin kültürel rolü İngiltere'de orta sınıfın Kralcı güçlere karşı kazandığı zaferin bir sonucu sosyal ilişkilerin ferahlaması, eskisi kadar asilzade ile orta sınıf arasındaki farklara bakılmamasıydı. Bunun 18. yüzyılda toplum hayatındaki önemli ürünlerinden biri dilimizde ancak mahalle k ahv es i (Coffee Houses) adıyla tercüme edebileceğimiz yeni toplantı yerlerinin ortaya çıkması olmuştu. {141} Bu kahvehaneler muhtelif sınıﬂardan kimselerin, günlük hadiseleri tartışmaktan hoşlananların toplandıkları yerlerdi. Bu aydın kahvehanelerinde görüşülenler ise eskiden olduğu gibi sarayın veya asilzadelerin muhitlerinin tesiri altında şekillenmiyordu. Burada ﬁkirler münakaşa ve müzakere sürecinin sonucunda hiç de beklenmedik yönlere gidebiliyordu. Daha önce edebiyat elit tabakasının kaygularını yansıtırken, şimdi daha mütevazi bir sosyal kökenden gelenlerin kayguları konuşmaların özünü teşkil ediyordu. Aydın kahvelerinin her birinin bir özelliği vardı, bazılarında politika, bazılarında edebiyat, bazılarında sanat konuşuluyordu. Böylece, daha önce hayat stilinin belirlediği bir yaşamanın yerine, aynı ﬁkirlerin yarattığı bir dayanışma ortaya çıkıyordu. {142} Fikirlerin bir nevi çıkar gibi- insanlararası bağları ve bilhassa intelligentsia denen grubun toplumsal bağlarını kurması konusunda sosyologların neler söylediklerini daha önce anlatmıştık. Şimdi de noktayı vurgulayalım aynı yönde düşünen insanların aynı sınıftan gelmeleri zorunlu değildir. Geniş bir ﬁkir serbestliği olan bir yerde çeşitli toplumsal katlardan gelen kimseler bu serbestliğe kendi başına bir değer verebilirler. Hele sosyal sınıﬂar arasında akışın başladığı toplumlarda aydınlar grubu bir çeşit sınıﬂar üstü gruptur. Bir bakıma ﬁkirle uğraşma bu gruba niteliğini bağlamakta sosyal köken den daha önemlidir. Fakat insanın içinde gömülü bulunduğu grupla ﬁkirleri arasındaki bağların yumuşak bağlar olması yalnız sosyal hareketliliğin yarattığı bir sonuç değildir. Bir diğer sosyal olgu dolayısayla da saptamak istediğimiz ilişkiler dolaşık ve yumuşaktır bu da insanların içinde gömülü bulundukları grupların yalnız üyelik grupları olmamasından ileri geliyor. Şimdiye kadar sosyal grupların kişinin düşüncesine yön veren etkisinden bahsederken, bu grupları yalnız üye lerinin toplumsal niteliği açısından tamamlamıştık. Örneğin, Osmanlı İmparatorluğu'ndan bahsederken esnaf niteliğini taşıyan herkesi aynı gruba yerleştirmiştik. Halbuki grup üyeliğinin kendi başına insanı belirli bir düşünceye sevketmediğini biliyoruz. Bunun sebebi basit, siz insanları ne kadar bir grubun üyesi sayarsanız sayın, onlar kendilerini bu grubun bir üyesi saymayabilirler. Basit bir örnek İngiltere'de işçi kategorisine giren insanların yüzde 30'a yakını kendilerini işçi saymayıp oylarını Muhafazakâr Parti'ye veriyorlar. Bir diğer örnek Friedrich Engels zengin bir fabrikacı olmakla kendini bourgeois sınıfından saymamıştı, onların düşüncelerini düşünmemişti. Sözün kısası insanların üyesi bulundukları gruplar düşüncelerini şekillendiren tek grup değil. Bunun yanında insanların içinde olmak istedikleri, kendilerini içinde saydıkları grubun da düşünce ve eylem üzerinde şekillendirici bir etkisi mevcut. İşte, bu şekilde is- tek ten meydana gelen gruplara insanların referans grubu denmiştir. Çağdaşlaşmanın özelliklerinden biri insanların referans grubu mekanizmasında da bir değişiklik belirmiş olmasıdır. Daniel Lerner {143} çağdaşlaşma ile birlikte insanların eskiden içinde olmayı tasavvur edemeyecekleri referans grupları kullanmaya başladıklarını söyler. Çok muhtemeldir ki kahvehanelerde teşekkül eden birleştirici hava , kamuoyu adını verdiğimiz yeni bir referans grubu nun ortaya çıkmasıyla ilgiliydi. Oradaki insanlar kendilerini bir düşünürler grubu içinde görüyorlardı. Fakat bir müddet sonra kamuoyu varsayımından iş çıkmadığı görüldüğü zaman, düşün ürünleriyle uğraşan insanların bir kısmının kendini sömürülmüş olarak görmeye başlamış olmaları, ihtimal dahilindedir. Zira, düşünce hayatı, uzmanlaşma ile birlikte, yavaş yavaş kapılarını uzman olmayanlara kapamaya başlamıştı. Artık Rönesans'ın her şeyi bilen düşünürü ortadan kalkıyordu. İngiltere'de dergiler 19. yüzyıl her tabakadan insan arasındaki alış-verişin kapanmaya başladığı bir zaman oldu. Bunun sebeplerinden biri yeni yayım araçlarını kullanmanın artık profesyonelleşmesiydi. Bir taraftan kitap satıcıları dağıtma işini üzerlerine almışlar, diğer taraftan da ayrıntılı konular üzerinde duran, bunları derinliğine inceleyen aydınlar kendi yayın organlarını geliştirmişlerdi. Böylece, belirli bazı konuları inceleyen bazı aydınların yeni kurumsal eksenler etrafında toplanması imkânı açıldı. Politik faaliyetin bir hayli açık olduğu İngiltere'de bunun doğrudan siyasî maksatları kapsamadığını görüyoruz. İngiliz dergileri daha çok siyasetin dolaylı olarak geçtiği, siyasetle ilgili daha genel önerilerin toplandığı merkezler oldu. Böylece, İngiltere'de de entelektüelliğin 18. yüzyıldan farklı bir yöne doğru ihtisaslaşma ve bir bakıma kapanma ya doğru gittiğini görüyoruz. Fakat her şeye rağmen İngiliz entelektüelleri ne Fransa'da ve ne de Rusya'da görülen siyasî kapanma düzeyine varmamışlardır. Fransa İngiltere'de entelektüellerin genel durumu İngiliz toplumunda asilzadelik ve krallık düzenindeki değişikliklere bağlı olmuştu. Fransa'da ise Kraliyet ve asalet 1789'a kadar toplumdaki merkezî yerini İngiltere'ye nisbetle daha iyi korudu. İngilizler'in iki sınıf arasında sağlanan düşünce iletişimi, kahvehane grupları ve bilim derneği gibi kurumlarda kendini belli ediyordu. Fransız aydınlarının toplandıkları gruplar da bize sosyal durumları hakkında çok şey anlatıyor. Bu toplulukların en belirgini salon du. Fransızca salon bizim dilimize geçtiği şekilde olduğu gibi misaﬁr kabul odası anlamını taşır. Fransız aydınları da aydınlık devrinde faaliyetlerini asilzadelerin misaﬁr kabulü faaliyetinin üzerine kurdular. Louis'nin korktuğu asilzadeleri gözetimi altında bulundurmak için Versay Sarayı'na toplaması, buraya toplanan kimseler için yeni tipte bir sosyal hayatın temelini atmıştı. Saraylarda üzerinde durulan adab-ı muaşeret, kültürlü laf etme nitelikleri böylece daha geniş bir üst tabaka çevreye yayılmıştı. Versay'da toplanan kimselerin ancak bir kısmı politikanın içinde olduklarından, geriye kalanları vakit geçirmek için, ﬁkir alışverişinin özünü teşkil ettiği bir hava'yı oluşturdular. Fransız asilzadelerinin veya zengin burjuvaların salonlarına zekâları, ﬁkirleri ve nüktedanlıklarıyla parlayan düşünürleri davet etmeleri moda oldu. Böylece, Diderot, Rousseau gibi kimseler bu muhitlere hayatiyet katarken, aynı zamanda salon sahiplerinin maddi yardımlarından da yararlanıyorlardı. Salonların sosyal faaliyetlerini genellikle asilzade sınıfından kadınlar idare ediyordu. Bunlar arasında Mme. du Deffand, Mme de Tencin, Mme Geoffrin sayılabilir. Zamanla bunların içinde gerçek asilzadeler azaldı, onların yerini zengin burjuvalar aldı. Bugün okuduğumuz bütün ansiklopedilerin Fransız prototipi olan Grande Encyclopédie bu muhitlerde bulunan düşünürler tarafından hazırlanmıştı. Helvétius ve d'Holbach gibi materyalist felsefenin önderleri ﬁkir ürünlerini böyle bir ortamda verdiler. Artık, ﬁkir, asilzadeleri eğlendiren bir araç olmaktan çıkmış, kendi başına değer taşıyan bir uğraşı olmuştu. Fransız aydınlarının salon larda toplanmaları Fransız Devrimi devrinde de devam etti. Fakat aydınlık çağı Fransız aydınlarının bir özelliği, gerek ideologlar arasında, gerek sonraki Fransız aydınları arasında devam etti o da dünyada bir tek hakikat olduğu ve bu hakikatin ancak Fransız aydınlarınca bulunabileceği ﬁkriydi. Bu özellik düşün uğraşısının Fransa'da baştan itibaren bir asilzade-elit zümresinin gölgesinde ve toplumsal modeline uygun olarak yapılmasına bağlanabilir. İngiliz burjuvazisi kadar palazlanamayan Fransız burjuvazisi entelektüel faaliyete kendi yaşamının damgasını vuracak güçte değildi. Burjuvazi de, düşünürler de geleneksel toplumun özelliklerini taklit etmekten hoşlanıyordu. Fransız ﬁkir faaliyeti bu elitist damgayı bugüne dek taşımaktadır. 20. yüzyılın başında bir Alman düşünürün bu konuda, Allah Fransız mıdır. adıyla yazdığı kitap hâlâ önemini yitirmemiştir. 18. yüzyılda ise Fransız aydınlarının gerçeğin temsilcileri oldukları Fransızlarca olağan karşılanıyordu. İdeologların toplumu temelinden yenileştirici kaygusu gerçek gerçeği buldukları veya bulabilecekleri inancının bir ürünüydü ve bu inanç da beraberinde bir seçkinlik getiriyordu. Bir tek gerçek varsa o gerçeği bilenlere aratmak ve sonra topluma empoze etmek gerekir. Görünüşte ayrılan ideologlar ve Napolyon bu noktada birleşiyordu. Bu otoriter yaklaşım ideologların toplumsal otoriterliğinde, bütün Fransız eğitim sistemine hakim olan bir eğitim yapısı kurma isteklerinde belirir. Siyasal hayata seçkinler kanalıyla katılan Fransız aydının bu kökene bağlanabilecek özelliği bugün de devam etmektedir soyluluk, hayatı bir kavram olarak yaşama ve günlük hadiselerin bayağılığından kopma Emile Zola'nın gerçekçiliği bile bu özelliklerin izini taşır. Geniş çapta sosyal planlar ortaya atıp toplum yapısını ona göre değiştirmeye çalışmak, hâlâ Fransız toplum teorilerinin karakteristiği olarak kendini göstermeye devam ediyor, fakat bu özelliği belki en belirgin şekilde 19. yüzyıl Fransız düşünürü SaintSimon'da buluruz. {144} Napolyon sonrası Fransa'sında bir taraftan Napolyon devrinin coşturucu havası dinmiş, diğer taraftan Fransa'ya yavaş yavaş endüstriyel gelişme girmeye başlamıştı. Bu ortamda Fransa bir taraftan bir yönelim buhranı geçirirken, diğer yönden feodalaristokratik-ziraî bir yapının yerine bir endüstri toplumunun geçmesine tanık oluyordu. Üretim toplum içinde merkezî bir süreç halini alıyordu, bankalar önem kazanıyordu, demiryolu şebekesi yapılıyordu. Kendi çağının gelişmelerini yakından izleyen aristokrat kökenli düşünür Henry de Saint-Simon, Napolyon sonrası Fransa'sının idari sorunlarına bulduğu çözümü şöyle açıklıyordu Fransa'nın en önemli beş yüz yazarını, asilzadesini, avukatını veya idarecisini ortadan kaldırsak onların yerine geçecek, görevlerini kötü de olsa yapabilecek kimseler buluruz. Fakat Fransa'nın en önemli beş yüz mühendisini, kimyagerini, doktorunu ortadan kaldırsak onların yerine koyacak kimseyi bulamayız. Halbuki bu kimseler Fransa'yı idare etmekte söz sahibi değiller. Fransa'yı idare edenler kolayca yerlerini dolduracak kişiler bulabileceğimiz teknik bilgisi olmayan aydınlardır Bunu tersine çevirmek gerek Toplumun idaresini teknokratlara vermeliyiz. Yeni bir teknokratik görüşün kurucusu olan Saint- Simon'a katılan genç kuşaktan kimselerin ﬁkirlerinde yalnız bu teknokratik unsur olsaydı, onları günümüzde de beliren teknokrat-aydın grubunun içine sokabilirdik. Fakat bu gençleri birleştiren unsurlardan biri de planlarının kapsayıcılığı idi. SaintSimoncular toplumu temelinden ve tümden değiştirmek için bu öneriyi geliştirmişlerdi. Fikirlerinin bir başka özelliği dünyadan kalkan kardeşlik ve sevgi yi yeniden geliştirmeye kalkmalarıydı. Onlar için, Saint-Simon için olduğu gibi, altın çağ geçmişte değil istikbaldeydi. Katolik Kilisesinin her ne kadar hiyerarşisini takdir ediyorlarsa da Kilisenin hakimiyetine bir dönüşü düşünemiyorlardı. Etraﬂarında gördükleri anarşinin yerine geçecek yeni ve dengeli bir düzeni düşünüyorlardı, fakat bu düzen intizam ve terakki'yi yani okulda taptıkları ilâhları içerecekti. Onlar için bilim, endüstri gibi, kutsaldı. Fakat onlar için en kutsal görev Fransa'ya bütün vatandaşlarını içeren yeni bir düzen getirmekti. Bilhassa birçok düşünür ve bütün devlet adamları tarafından o zamana kadar ihmal edilen binlerce kudretsiz ve acınacak insan, yükselen burjuvazinin basamak olarak kullandığı kimseler toplumun içine yeniden yerleştirilmeliydi. {145} Saint-Simoncular arasında kurucuların meslekleri de ilginç Henri Fournel, mühendis mektebi mezunu, bir metal fabrikasının müdürü. Fournel 1828'de 2500 işçi çalıştıran Creusot adındaki çelik sanayiinin başına geçmişti. {146} Michel Chevalier, Kuzey Vilayeti madenlerinin başında bulunan bir mühendis. Enfantin, eski mühendis mektebi öğrencisi. Bankerlik mesleğinde önemli bir yeri olan Pereire kardeşler, işte bu teknoloji önderleri 1826 ile 1829 arasında geliştirdikleri doktrinleri daha sonra bir iman veya din haline getirmek için işbirliği yaptılar. Kendilerinin katolik kilisesinin mensupları kadar bir din i temsil ettiklerini ileri sürerek katolik papazlarının muaﬁyetlerinin eşini devletten istediler. {147} Burada kitabımızın başlangıcında üzerinde durduğumuz bir noktaya gelmiş oluyoruz aydın'ın davranışını grup niteliğinin yanında belirleyen ikinci bir öğe düşüncesinin yapısıdır. Saint-Simoncular mühendis olarak, ﬁzik ve matematik bilimlerinin disiplininde yetişmiş kimseler olarak, toplum planlarına ﬁzik kanunlarının kesinliğini, kapsayıcılığını ve soyutluluğunu bağlıyorlardı. İngiliz düşünürleri ise toplum konusundaki ﬁkirlerine somut hayat tecrübelerinin damgasını vuruyorlardı. Her iki milletin aydınları arasında aydın özelliği, aynı yönde çalışan grup niteliği ve ﬁkir stili katlarının kümülatif sonucuydu. Bu aydınların toplum hayatında inanç ların önemini görmeleri sosyal bilimlerin bir aşaması sayılmalıdır. Böylece aydınlık devri düşünürlerinin basitliğine parmak basıyorlardı. Fakat topluma doğru gördükleri inancı empoze etmeye çalışmaları Fransız aydınının ne kadar seçkinci bir aydın olduğunu gösteriyordu. Frank Manuel ve Lewis Coser zamanlarının ﬁkir dünyasında ve halk katlarından koparak iş gören bu gibi aydınların nasıl bir tarikat olarak (sect) çalışmaya temayül ettiklerini anlatmışlardır. Böyle bir tarikatın da ﬁkirleri bir din olarak ortaya çıkacaktı. Saint-Simoncular bunu hiç olmazsa saklamadan yapmışlar, açık açık ﬁkirlerinin yeni bir din olduğunu söylemişlerdir. Auguste Comte da, bütün pozitivizmine rağmen, sonunda yeni bir din kurmaya çalıştığını söyleyecekti. Bu, özellikle Fransız aydınlarının tümcü yönlerini oldukça iyi vurguluyor, fakat bu nitelikler Fransız aydınlarını bugün de etkilemeye devam ediyor. Simone de Beauvoir, Mandarenler adındaki kitabında 1950'lerin Fransız aydınlarının tarikat niteliğine tekrar parmak basmıştır. Bizim için önemli olan nokta, aydınların ﬁkri ürünlerinin geçirmiş oldukları tarihsel evrime göre şekillenmesidir. SaintSimoncu'ların istikbal planlarının geniş kapsamlı bir din olarak ortaya çıkması, Fransız aydınlarının tarihsel gelişimlerinin bir sonucuydu Fransız aydınları ﬁkirlerinin siyasal güçler tarafından kabul edildiği bir ortama ancak nadiren kavuşabilmişlerdi. İdeologların birkaç senelik hakimiyeti bu zamanlardan biriydi. Fakat bu gibi fırsatlar ellerine nadiren geçtiği için, Fransız toplumunu temelden değiştirici önerilerle ortaya çıkmışlardı. Aksine, ﬁkir adamlarının, burjuvazinin de zaferiyle, devlet yapısı içinde etkin olabilecekleri düşüncesiyle yaşadıkları İngiltere'de ılımlı siyasal ve sosyal reform yaklaşımları ön plana geçmişti. Böylece, ideolojilerin entelektüellerin genel hayat şartlarına bağlı olan bir tarafı olduğunu görüyoruz. Bunun iki örneğini daha verebiliriz Rus intelligentsia'sı ve 19. yüzyıl Batılılaşmış Osmanlı aydını ve Cumhuriyet aydını. Rus Intelligentsia sı Rusya'nın çağdaşlaşması bir çelişkiler portresi teşkil eder. Büyük Petro zamanında başlanmış olan çağdaşlaşma hareketi geçmişi topyekûn inkâr eden bir hareketti. Bir uzmanın sözleriyle Petro Rusyası'nda tutucu tutum ve davranışlardan başka her şey mübahtı. Petro Rusyası'nda gerçekten eleştiri olan davranışlar bu tutucu davranışlardı . {148} Petro zamanında bir gemicilik okulu kurulmuş, öğrenciler Avrupa'ya tahsile gönderilmişti. Petro tutumlarından şüphe ettiği kiliseyi gölgede bırakmış ve kilisenin tesirini dağıtmak için kendi devlet yönetimindeki öğretim kurumlarını ortaya çıkarmıştı. {149} Fakat bu radikalizm Çar'ın 1725'deki ölümüyle son buldu. Rusya'da aydınlar hukuken devlet personeli statüsündeydiler, fakat bilimsel çalışmalar Petersburg Akademisi'nde ve Moskova Üniversitesi'nde (kuruluşu 1755) kurumlaşmıştı. {150} 1830'lara kadar bu yapının pek değiştiği söylenemez. 1830 ve 1840'larda Rusya'da daha atak bir düşünürler grubu belirdi, ancak bu grup sonradan intelligentsia adı verilen tipte kimseleri tam anlamıyla içermiyordu. Rus toplumunu en radikal şekilde eleştiren aydınlar 1860'larda ortaya çıktı. Bunların bir kısmı geleneksel Rus üst sınıﬂarından, bir kısmı ise daha düşük tabakalardan geliyordu, fakat iki grubu birleştiren görüş 1830'ların aydınlarının gereksiz derecede hareketsiz kalmış olduklarıydı. Bir bölümü nihilist adıyla tanınan yeni grubun önerisi hare- ket ti. Babalarının kuşağı Rus toplumunu eleştirmişti. Bu yeni nesil, bir taraftan sosyal ve siyasal sistemi eleştirirken, diğer taraftan sistemin kurallarına başeğmeyi kabul etmiyordu. Böylece, Rus toplumunda uzun zamandanberi devam eden toplum ve siyaset kurallarından kopma unsuru, reddetme , kırma tutumu Rus ﬁkir adamlarına damgasını vurmaya başladı. Michael Conﬁno'nun gösterdiği gibi bu tutum bundan sonraki devrede de devam etti. Bu devirde, intelligentsia hem düşünürleri ve hem de siyasette etkin olmak isteyenleri içeren bir grup olarak kristalleşti. 1880 ve 90'larda ise Rus intelligentsia'sı bölünerek bir taraftan profesyonel devrimcileri, öte yandan profesyonel düşünce adamını ortaya çıkaracaktı. {151} Bundan sonra ortaya çıkarılan ﬁkri yapıtlar da intelligentsia içinde gittikçe artan farklılaşmayı yansıtıyordu. Rus intelligentsia'sını kendi özel uğraşı alanı yapan ﬁkir tarihçisi Conﬁno'ya göre intelligentsia tabiri Rus düşünürlerinin yalnız bir safhası için, ihtisaslaşma ortaya çıkmadan, nisbeten mütecanis olan grup için kullanılabilir. Conﬁno'nun çalışması aslında eskiden beri Rus intelligentsia'sına özel bir karakter bağlamak için yapılan çalışmaların meseleyi basitleştirdiğini anlatmak amacını gütmektedir. 1950'ler- de ileri sürülen tezlerden biri 1860'lar kuşağının -kendilerine özellikle intelligentsia adı verilen gruplarınalt sınıﬂardan geldikleriydi. {152} Conﬁno bunun böyle olmadığını gösteriyor. Araştırmaları Rus düşünürünün özelliklerinin devlet ile olan ilişkilerinde ortaya çıktığını bir daha önümüze seriyor. Aydınların bir bölümü devlet yapıları içinde gömülü oldukları oranda pasif kalmışlardır. Bir bölümü de Üniversite içinde buldukları nisbî özerklik havası içinde devlet aleyhtarı teorilerini imal etmişlerdir. Bu ortamda devletin yıkılması gerektiği ﬁkri çok açık ve çok radikal bir şekilde gelişti. Bunun gelişmesini sağlayan üniversite özerkliği olmuştu, fakat büyük kıyam ﬁkri eskiden beri Rusya'da dolaşan bir ﬁkirdi. Mannheim'ın tabiriyle ﬁkir şimdi kendine bir sosyal temel bulmuştu. Böylece Çarlık Rusyası aydın kesitinin özelliğinin pasiﬂik-radikallik kutuplaşmasında belirdiğini görüyoruz. Rusya'daki gelişmeleri Osmanlı İmparatorluğu'ndaki gelişmelerle mukayese ettiğimiz zaman, bu ikili yapının özerkliği daha belirgin bir şekilde ortaya çıkar. Osmanlı İmparatorluğu'nda, Rusya'da ortaya çıkan üniversitenin gelişmesine bağlı nisbî kurumsal otonominin yarattığı ikili yapıyı göremiyoruz. Türk aydını, son zamanlara kadar, devlet hizmetinde olsun veya Üniversitede olsun devlet'i incitmemek için çok daha dikkatli davranmıştır. Bir bakıma Üniversiteler Türkiye'de geç geliştiği için Türk aydını Üniversitenin kendi başına verdiği özerklik imkânlarından geç istifade etmiştir. Çağdaş Türk intelligentsia'sını devlete daha doğrudan bağlayan bir diğer ilişkiden sözetmek gerekir Türk aydını çok daha doğrudan geçimi için devlete bağlı olmuştur. Kitap ve dergi okuyucusunun kalabalık bir grup oluşturması daha oluşum halindedir. Osmanlı intelligentsia'sının önderliğini yapan Namık Kemal ve Ziya Paşa gibi ünlü düşünürlerimizin mektuplaşmalarına bakıldığı zaman çok açık bir şekilde geçim derdinin onları kuşkulandırdığı görülür. {153} Bu kuşku aynı zamanda iki tarafı keskin bir kılıçtır Yeni Osmanlılar maişet derdine düştükleri zaman devlet de onları kolayca affederek onları devlet memuru kalıbına yeniden sokmaktan bir endişe duymamaktadır. Herhalde bu ikili durumun dibinde yatan öğe, Osmanlı İmparatorluğu'nda devletin verdiği maaşı verebilecek bir grubun devlet dışında teşekkül etmemiş olması ve böyle bir grup teşekkül etmemiş olduğu için devlete karşı isyan eden aydının devlete karşı etkin olabilecek sosyal bir gruba bel bağlayamamasıdır. Oysa, Rusya'da Osmanlı İmparatorluğu'nun aksine, geleneksel kıyam ﬁkri, üniversitenin özerkliği, bununla birlikte burjuvazi ve daha sonra proletaryanın sayısal gelişimi devrimci aydının devrimi geliştirmesini sağlayan dört farklı öğe sağlamıştır. Osmanlı İmparatorluğu'nda Yeni Osmanlılar için çizdiğimiz tablo, onlardan sonra 1890'larda devlete karşı durmuş olan Jön Türkler için de geçerlidir. Jön Türkler arasında yüksek sayıda saray jurnalcisi bulunmuş olmasını da bu toplumsal yapısal karaktere bağlamamız gerekir. Osmanlı aydınını Osmanlı devletine bağlayan bir diğer önemli unsur da İmparatorluğun o zamanlar dağılma durumuna gelmiş olmasıydı. Fakat gene de bu tutumda Osmanlı kültürüyle ilgili bir yön bulunabilir. Avusturya-Macaristan İmparatorluğu da 20. yüzyılda dağılmaya başlamıştı fakat bu dağılma Avusturya entelektüellerini devleti desteklemeye doğru itmemişti. Herhalde Osmanlı kültürünün haksız olarak yenik düştüğü hissi, Türk aydınlarını devletin yanında yer almaya yöneltti. Aydınların devletle yakın ilişkisinin bir sonucu Türkiye'de aydınların ele alamadıkları birçok konuların hâlâ tabu kalması olmuştur. Her ülkenin aydınının bir stili olması giderek o ülkede ileri sürülen ﬁkirlerde etkin olmuş ve böylece de ideolojilerin üretimine damgasını basmıştır. Rusya'da 19. yüzyılda kendi içine dönük, sorgulayıcı, devleti tümden inkâr edici türden ideolojilerde Rus kültür tarihinin izini bulmak mümkündür. Türkiye aydınlarının devletle sevgi - kırgınlık ilişkileri gene aydınların sosyal tarihin bir sonucu sayılabilir ve Türkiye'de geçerli ideolojilerde izini bırakmıştır. Örneğin Türkiye'nin solcusu hiçbir zaman Rusya'daki kadar devleti inkâr edici bir tutum alamamıştır. İdeoloji'ye aydınların özel stili kadar tesir eden iki unsur da eğitim sisteminin değişmesi ve kitap, gazete gibi yayım organlarında görülen gelişmedir. Örneğin, kitabın son derece mahdut bir zümre tarafından kullanılan bir araç olduğu yerde kitle yi hedef alan ideolojilerin ortaya çıkması imkânsızdır. Gene, her köye kadar inebilen bir eğitim sisteminden devletin elde edebileceği vatandaşlarını şartlama imkânları ortaçağda yoktu. Bundan dolayı bu iki unsurdan kısaca da olsa burada bahsetmek yerinde olur. Eğitim Bugün bildiğimiz okul sisteminin başlangıcı Rönesansa gider. O sıralarda manastırlarda veya başka müesseselerde kısıtlı bir şekilde yapılan eğitim bugünküne benzer bir şekil almaya başladı. Bir taraftan şehirlerde manastırların verdikleri yeteneklerden başka yetenekler veren öğretim kurumları ortaya çıktı. Şehirler de ticaretin gereklerine daha yakından bağlı hesap, muhasebe bundan dolayı da aritmetiğin geliştiği merkezler olarak belirdi. Modern devletin yavaş yavaş ortaya çıkması ve kiliseyi kendine rakip görmesiyle, modern devlet de kendi çıkarlarını gerçekleştirecek okulları desteklemeğe başladı. Devlet işlerinin yürütülmesini mümkün kılacak bir genel kültüre sahip kimselerin yetişmesini istedi. {154} Meselâ, Alman Gymnasia'larının kaynağı bu olmuştur. İngiltere'de Tudorlar zamanında ortaya çıkan yeni asilzadeler, yeni geldikleri toplum katında yeteneklerini arttıracak ve ellerine geçen olanaklardan istifade ettirebilecek bir eğitim sistemi geliştirdiler. Pratik eğilimleri, onlara bir taraftan hesap, geometri gibi İmparatorluğun denizaşırı atılımlarını sağlam bir esasa oturtan{155} ve diğer taraftan insan olarak karakterlerini pekiştiren, onlara başkalarıyla olan ilişkilerinde üstünlük tanıyacak beceriler veren sistemler kurdurdu. Eğitim yavaş yavaş Avrupa'da ülkeler çapında bir girişim oldu. Prusya'da 1770 ile 1803 arasında giderek millî bir kurum halini aldı. {156} 19. yüzyıl ortasından itibaren devletin kontrolünde olan okullar bir bakıma öğrencilere devletin uygun gördüğü dünya görüşünü aşılamak için kullanılıyordu. Örneğin Alman mekteplerinde Almanya'nın üstünlüğü teması işleniyordu. Almanlar'a yenilmiş olan Fransa'da eğitimin Fransız milliyetçiliğinin amaçları için kullanılmasının yanıbaşında tesanütçülük (solidarisme) görüşünden ilham alan bir sosyal ahlâk aşılanıyordu. Bu görüşe göre Fransa bütünleşmiş ve sınıf mücadeleleri olmayan bir memleketti, aksine herkes herkese yardım etmeyi ve görevini eksiksiz olarak yerine getirmeyi öğrendiği takdirde Fransa ideal bir ortamda gelişecekti. Bu görüşte bir zamanlar Türkiye'de de hakim olmuş olan bir sosyal ahlâkın anahtarlarını görmek mümkün. Bize bu görüş Ziya Gökalp yoluyla intikal etmişti ve zamanında, Türkiye için Fransa'ya nisbetle gerçeklere daha yakın bir görüştü. Eğitimin ideoloji üzerindeki belki en kesin örneğini Sovyet Rusya'da görüyoruz. Sovyet Rusya Marksist değerlerin en küçük yaştan itibaren kafalara yerleştirilmesi için en sistematik bir çabayı göstermiş bir memlekettir. Herhalde eğitimin yayılmasıyla ideoloji yeni bir etki alanı kazanmıştır. Yayım Gerek aydınların tesirliliği, gerekse eğitimin ideoloji için yeni bir zemin temin etmesi ancak yayım araçlarının gelişmesiyle mümkün olmuştur. Bu oldukça çapraşık bir gelişimdir. Kitap, kendi başına üç ayrı tip gelişmenin ürünüydü kâğıdın Çin'den Batıya yayılması, yağlı mürekkebin icadı ve baskı harﬂerinin geliştirilmesi. İdeolojinin ve ideolojik düşüncenin belki en derinde yatan nedeni kitaptır. Kitabın son zamanlara kadar üzerinde durulan etkisi belirli bir ﬁkri el yazmalarına nisbetle çok daha ucuza yayabilmesi olmuştu. Marshall McLuhan bu gibi bir yayılmanın ötesinde kitabın çok daha ince, fakat daha önemli etkileri olduğunu göstermeye çalışmıştır. McLuhan'a göre kitap temel algılama örüntüsünü şekillendirmişir. Bir ozanın anlattığı destan, anlatım bittikten sonra yalnız bir iz olarak kafalarda kalır, fakat kitap bu anlatıyı yanımızda tutar. Ona zaman zaman müracaat etmemizi imkân dahiline koyar. Bizi bir ﬁkrin niçin belirli bir biçimde ifade edildiğini, nasıl olup da bazı eksikliklerle ortaya çıktığını merak etmeye sevkeden{157} Bir ozanı dinlemek şeftali yemeğe benzetilebilecek bir faaliyettir tüketiriz ve hoşlanırız. Fakat kitapla ortaya çıkan iletişim türü buna benzemez. Kitap ideolojiye iki yönden bağlıdır toplumca kabul edilen dünya görüşü kitap yoluyla yayımlanıyorsa o zaman bu kitap daima eleştiriye açıktır, metni ortadadır diğer taraftan kitap, gene, eleştirilen ideolojinin yerine bir yenisini yerleştirmek için çok etkin bir araçtır. Kitap kafamıza bir sorunlar alemi getirir. Şüpheye davet eder. Filozoﬂarın daha mahdut şekilde yaptıklarını kendi yapısıyla ortaya çıkarır. Kitap medeniyeti bize kitaplar âleminde, ﬁkirler âleminde ve bazı kimselerin çoktan iddia ettiği gibi, hayaller âleminde yaşama kapısını açar. Kitapların çok okunduğu bir yerde kitabın hakikati tabiatın elle dokunulur hakikatine tercih edilir. Kitapsız insan bir teori için kendini feda etmez, fakat kitap sahibi pekâlâ bir teoriyle bütün yaşantısını tayin edebilir. McLuhan'ın çok çapraşık ve taraﬂı olan teorisini şüphesiz ki burada kaba ve basit bir şekilde ifade ediyorum. Fakat bu anahatlar bile ideoloji üretimi bakımından yayım araçlarının, önce kitabın, daha sonra gazetenin, daha sonra radyo ve televizyonun ne kadar önemli oldukları konusunda bize bir ipucu sağlıyor. Ancak, toplumsal çalkantı oldukça esnek bir deyim. Bazen, toplumun temelden sarsılması, bu toplumun değişik katlarında değişik biçimler alıyor. Bunun yanında, çalkantı olarak tanımladığımız bir değişikliğin yankılarının ne kadar devam edeceğini önceden kestirebilmemiz mümkün değil. Türkiye'de Atatürkçülüğün getirdiği değersel değişme 1920-1938 arasında oluştu, fakat bu değişmeye karşı dinsel planda bir yeniden can verme (revitalization) hareketi olan Nurculuk ancak 1960'larda gittikçe artan bir güçle karşımıza çıktı. İdeolojilerin toplumsal değişme temeline oturması, ideolojileri sosyolojik açıdan ele alanların eskiden beri bildikleri bir süreçtir. Bundan dolayı sosyolog ve bilhassa antropologlar ideoloji ve benzer ﬁkir hareketlerinin çağdaş dünyamızın kalıcı özelliğini oluşturduğunu belirtirler. Buna rağmen bir zamanlar, 1950'lerde bazı bilim adamları İdeolojinin So- nü'nun geldiğini iddia ediyorlardı. Şimdi bu gelişmeye bir gözatalım. İdeolojilerin bir özelliği de etkin oldukları insan gruplarında çok inatla savunulan, kan dökme pahasına da olsa vazgeçilmeyen inançlar olarak yerleşmeleridir. İdeoloji insanın tüm duygularını harekete geçirir, onu seferber (mobilised) duruma getirir. Rus ihtilâlinde Bolşevik ideolojisini taşıyanlar, kızıllar , karşı görüşü tutan Beyaz larla amansızca savaşmışlar, bu ideolojik çatışma büyük bir harbe yol açmıştır. İspanya'da sol ile sağ arasında 1936'dan 1939'a kadar süren savaşta yaklaşık olarak bir milyon kişi ölmüştür. İkinci Dünya Savaşı'ndan çıkıldığında, Avrupa'da, 1921'leri ve 30'ları vurgulayan ideolojik çatışmaların devam edip etmeyeceği merakla bekleniyordu. Fakat 1955 yılına doğru, Avrupa'yı eskiden parçalayan ideolojik çatışmalar açısından, hiç değilse ortamın ve belirtilerin değişmesi bakımından, yeni bir durumla karşılaşıldığı kanısı yaygınlaşmaya başladı. Bir taraftan dış politikada sağ ve sol u temsil eden iki süper devlet in devlet çıkarlarının, çok zaman, sağ sol özelliklerine nisbeten daha ağır bastığı görüldü. Diğer taraftan da Avrupa'nın iç politikasında ideolojik kamplara ayrılma etkeni yerini yeni etkenlere bırakıyormuş gibi bir görüntü belirdi. Birçok devletler bir zamanlar ideolojik bir konu olarak damgalanan İktisadî planlamayı toplumun İktisadî düzenliliğini sağlayan bir teknik olarak görmeye başladılar. {158} Bunu kendi ülkelerinde uygulamaya koyuldular. Fransa'da, De Gaulle'cu bir rejimde, savaş öncesi Fransız sosyalistlerinin en geniş planlarını aşan bir endüstri millileştirmesi hareketine girişildi. Birçok ülkede eskiden sosyalizmin sivri bir önerisi olarak görülen sosyal güvenlik tedbirleri şimdi olağan görülmeye başlandı. Diğer taraftan, geleneksel bırakınız yapsınlar ideolojisine bağlı partiler giderek güçlerini kaybetmeye başladılar. {159} O yıllarda ideolojik nitelik taşıdığı açıkça belirlenebilecek Pujad - Poujade hareketi gibi gelişmeler bir nevi istisna olarak görünüyordu. {160} Bu durumda sınıf çatışması na dayanan ideolojilerin siyasî partiler içinde daha az önem taşımaya başladığı gözlendi. Partiler kendilerine birden çok sınıfı bağlayabilecek, sınıﬂarı aşan programlar geliştirmeye başladılar. Endüstride, endüstrinin genişlemesi ile birlikte ayakta tutulmasını sağlayacak, menecerlik gereklerini yerine getiren politikalar uygulanmaya başlandı. Avrupa'nın birçok yerinde, 1960'larda güçlerini arttırmışlardır. Bu gelişmeler birçok kimsenin Amerikan veya Avrupa politikası konusundaki bir önyargısının -yani millî gelir seviyesinde bir artışın sol partiler için seçmenin desteğini yitireceği ﬁkrinin- yanlış olduğunu göstermiştir. Bugün bir ülke geçmişiyle mukayese edildiğinde, ne kadar zengin olursa olsun, Akdeniz Bölgesinin hâlâ fakir olan ülkelerinden İsveç'e, Avustralya'ya ve ABD'ye kadar bütün demokratik ülkelerde, çok belirgin toplumsal kat lar oluşturmaktadır. Bu ülkelerde eğitime, İktisadî olanaklara, kültüre ve istihlak maddelerine açılan kapılar (toplum katlarına göre değişen) çok ilkel eşitsizlikler göstermektedir. Bu eşitsizliklerin türü değişik olabilir. Genellikle, bir ülke ne kadar fakir olursa sınıﬂararası tüketim standardı arasındaki farklar o kadar büyüktür. Fakat bütün ülkelerde, gelir ve statü ölçekleri açısından daha fakir olan toplum katları kızgınlıklarını -veya dağılımı devam ettirecek politikacılar tarafından temsil edilme istekleriniyansıtırken refah devletine özgü girişimlerini arttırmaya eğilimli, işsizliğin önlenmesi için çalışan, varlıklı katlara nisbetle varlıksızların gelirlerini arttırmayı amaçlayan ve bu yolda devletin İktisadî yapıya karışmasını öngören partilere oy vermektedirler. Artan millî servet ve sınıﬂararası farkların belirginliğinin azalması, sağ partilere nisbetle sol partilerin gücünün azalmasıyla sonuçlanmamıştır millî servet ve sınıf yapısındaki farklar kendini ideolojik farkların azalmasında göstermiştir... Sol partiler İktisadî reform önerileriyle daha ılımlı bir hale gelmiş, radikalliklerini azaltmışlardır. Lipset'in bu görüşleri 1950'lerin sonunda ve 1960'larda ortaya sürülen genel bir düşüncenin oldukça yumuşak bir ifadesiydi. Daha kesin biçimlerini bulmak da mümkündür. Örneğin 1960'da çıkan bir kitabın bir bölümünde, Daniel Bell, Batı'da İdeolojinin Sonu'nun geldiğini müjdeliyordu. {161} Bell'e göre Sağ ve Sol sözcükleri ne dünyanın ne de ABD'nin karşılaştığı çapraşık sorunları çözümlemeye yeterli yaklaşımları vermiyordu. Hiç kimse müphem bir yarın için bugün ü feda etmeye hazır değildi. Bahis konusu ettiğimiz savlar, genel hatlarıyla 1955'de Milano'da toplanan Kültür Hürriyeti Kongresi'nde ortaya çıkmıştı. Bu Kongrede toplanan delegeler şu noktalarda birleşmişlerdi 1) Tümcü veya aşırı ideolojiler gerileme halindeydi, 2) Bu gerileme Batı'da erişilen yeni bolluk düzeyinin bir sonucuydu, 3) Bu gerilemenin işareti sağ ve sol uçların son otuz yıl içinde farklılıktan çok benzerlik göstermiş olmalarında toplanıyordu. {162} İdeolojinin gerilemesi tezi, karşısında derhal bir grup sosyal bilimci buldu. {163} İdeolojinin Sonu savına karşı gelenler bunu iki açıdan eleştiriyorlardı bazılarına göre (LaPalombara) İdeolojinin Sonu yanlış gözlemlerden elde edilmiş bir sonuçtu bazılarına göre de bu savın analitik çerçevesi ilkel olduğu için, İdeolojinin Sonü'na inananlar konuya nüfuz edememişlerdi. Her iki eleştiri de İdeolojinin Sonu nu bir yeni ideoloji olarak değerlendiriyordu. LaPalombara, örneğin, İtalyan Komünist Partisi'nde o yıllarda açılan yeni tartışmaları İdeolojinin Sonu savına sığdıramıyordu. Ona göre, İdeolojinin Sonu dendiği zaman herhangi bir ideoloji değil, fakat öncelikle Marksizm, Leninizm, Maoizm, kısaca, devrimci ideoloji düşünülüyordu. {164} Robert Haber de bu tip ideolojilerin parti ideolojisi olarak niçin ortadan kalkmaya yüz tuttuğunu, politikanın yeni bazı özelliklerine bağlıyordu 1) İkinci Dünya Savaşı'ndan sonra radikal bir karşı yönelmeyi üzerlerine alacak muhalefet partilerinin yaşama şansı azalmıştı. Bunlar yeni şartlarda bir partinin çalışması için gereken büyük örgütsel ve parasal imkânları sağlayamıyorlardı. 2) Devletin kontrol imkânları devrimci muhalefeti imkânsız kılmıştı. 3) Kişi ile politik kararların verildiği odak noktaları arasındaki mesafe artmaktaydı. Kitle haberleşmesi idarecilerin elindeydi. İkinci Dünya Savaşı'nı izleyen yıllarda, sorun, muhalefet yapmaktan çok politika içinde kendine bir yeredinebilmekti. 4) Dış Tehlike devrimci hareketleri lekelemek için kullanılmaktaydı. {165} Bu karşı savların ortaya atılmasından az sonra da öğrenci ayaklanmaları ile ideolojinin sonuna gelinmediği anlaşılacaktı. Yeni Sol , Maoculuğun Batı Avrupa'da bazı gruplar için çekiciliği, toplum sorunlarının sevgi ve şefkatle halledilebileceğine inanan çiçek insanlar , bütün bunlar, ideolojinin gerilemekte olduğunu ileri sürenlerin tezlerinin aksine çalışan gelişmelerdi. İdeolojinin Sonu , bu gelişmelere bakılırsa, daha gelmemişti. Fakat burada şöyle bir itiraz akla gelebilir aslında ideolojiler en genel anlamda, yumuşamaktadır, ﬁkir sistemlerinin militanlığı azalmaktadır İdeolojinin sürdüğünü ispat etmek için verilen örnekler de istisnai olaylardır. Buna da şöyle bir karşı sav ileri sürülebilir Portekiz'de 1975'de geçen olaylarda ideoloji bütün bir ülkenin geleceğini belirliyor O zaman buna bir istisna diyebilir miyiz. Buna karşı gene denebilir ki Portekiz kendi tarihsel özellikleri dolayısiyle diğer Avrupa ülkelerinin geçirdiği ideolojik dönem den geçmemiştir Portekiz'de millî servetin sınıﬂar arasında nasıl bölüşüleceğine dair bir dengeye varılmamış, Portekiz bundan dolayı ideoloji çağını yaşıyor. Bu görüşlerden hangisinin doğru olduğunu saptamak mümkün değil. Ancak, şunu biliyoruz ki Almanya gibi artık millî servetin bölüşülmesi konusunda bir dengeye varılması gereken bir ülkede, hâlâ, eylemlerini ideolojinin belirlediği Bader-Meinhof grubu gibi gruplar mevcut. Bunları da istisna mı saymak lâzım. Bunun böyle olmadığı bütün gelişmiş ülkelerde kendilerini toplum dışı sayan, ideolojik içeriği güçlü grupların varlığından anlaşılıyor. Bu olayı da Batı endüstri ülkelerinde ideoloji taşıyıcısı olarak fonksiyon gören grupların toplumsal niteliğini incelemekle çözümleyebiliriz. İdeoloji taşıyıcı grupların birinci özelliği, bunların mutlak bir fakirliğe batmış olan kimselerden oluşmamasıdır. İdeoloji taşıyıcıları işçiler arasında düz işçilerden değil, vasıﬂı işçilerden oluşuyor beyaz yakalılar , hizmet personeli ve memurlar arasında bunlar memur piramidinin en alt katından gelmiyor, biraz okumuş memurlar katından geliyor. İdeoloji taşıyıcıları belirli bir statü düzeyine erişmiş, kendini daha yüksek bir düzeyde görebilen, fakat yükselme yolu tıkanan kimselerdir. Özellikle, bu eğilim, gördüğü öğretimle toplumun kendisine verdiği mevki arasında bir dengesizlik olan kimseler arasında çok yaygındır. Bunun nedenini çağdaş (kapitalist.) toplumun bazı özelliklerine bağlayabiliriz. Bu toplumda toplum katları içinde yükselme en çok eğitim yoluyla olmaktadır. Belirli bir diplomayı elde eden kimse diplomasına lâyık bir iş aramakta ve çoğu zaman bulamamaktadır. Bu toplum içinde okumuşların girebileceği yerlerin gittikçe teknik nitelik istemesinden gelmektedir. Oysa eğitim sistemlerini teknik bir yöne çevirmek çok büyük yatırımlar istemektedir. Fakat bu değişikliklerin yapıldığı yerlerde iki cami arasında binamaz kimsenin sorununun çözümlediği anlaşılıyor. İlginç olan nokta -1976 yılında beliren üniversite öğrencileri gösterilerinde görüldüğü gibi- bir diplomaya aday olan kimselerdir. Bu açıdan öğrencinin isteği geçim derdi ni halletmekten çok seçkinlerin arasına girmektir. Kendine insanca bir statü sağlamaktır. Bu ise kolay değil. Çağdaş toplumda okuma o kadar gelişmiş ki, belirli bir toplum katına gelmek için lise, hattâ üniversite tahsiline özel bir beceri katmak gerekiyor. Kısaca, diyebiliriz ki modern toplumda üçüncül sektör olarak bildiğimiz hizmetler sektörü, beraberinde getirdiği nitelikleri dolayısiyle seçkinler katına girmesi çok zor olan bir ara insan gücü yaratmaktadır. Demokratik ülkelerdeki toplum Mitos'u ise herkesin Cumhurbaşkanı olabileceği dir. Üçüncül sektörün bu soruna katkısının bir de başka bir kaynağı var hizmet sektöründe çalışan ve memur olmayan müstahdem gibi- kimseler de seçkinler tabakasının hayatını sürdürmesine yarayan işler yapıyorlar bu da onları, elitlerin hayatını sürdüren, fakat o hayatı ﬁilen yaşayamayan insanlar haline getiriyor. Bunun, gene denge bozucu bir etkisi olduğunu anlamak zor değil. Zira, çağdaş toplum hayatımız bir taraftan kendini bir yere oturtamayan insanları yaratırken, aynı zamanda onlara gittikçe artan bir kendini başkalarıyla mukayese etme özgürlüğünü veriyor. Nihayet, çağdaş toplumların en yaygın Mitos'u insanların eşit yaratılmış olduklarıdır. Bu Mitos çok etkin, güçlü bir ﬁkir olması bakımından da insanları gittikçe toplumsal ayrıcalıkları sorgulamaya yöneltmektedir. Çağdaş ideolojik itiş, radikal davranış gücünü en çok buradan almaktadır. Fakat toplum içinde tam bir sınıfsal denge ye gelindiğini varsaysak, ideolojiler ortadan kalkacak mı. Daha önce ideolojinin kaynaklarından birinin Mitos olduğunu belirtmiştik. Mitos'un yalnız bir toplum fonksiyonu görmediğini, aynı zamanda ruh okşayıcı bir fonksiyonu olduğunu, insanların affektif-duygusal yönelimlerine de karşılık verdiğini görmüştük. İdeolojilerin kalıcılığını da toplumda yerini bulamamış insanlar açısından olduğu kadar bu açıdan incelememiz gerekir. Toplumlarda sınıf problemi halledilebilir fakat bu insanlararası ilişkilerin bütün sorunları halledilecektir anlamını taşımaz. Sosyolog Max Weber'e göre modern toplumlar gittikçe bürokratikleşmekte dirler. Yani bürokratik bir yapının işin icaplarına göre yönelimi, duygusal yönelimlerin yerini alacaktır. Fakat gördük ki bürokratik teşekküller içinde bile, işin bürokratça yürütülmesinde hayatın dram olarak yaşanması çok etkin bir unsur. Bu gibi bir yaklaşımla bürokratikleşme'nin bile hayatın ideolojik içeriğini tamamen ortadan kaldırmaya yeterli olmadığı anlaşılır. Bunun dışında genel olarak, toplumların bürokratikleştiği, Weber'in tabiriyle hayatın efsun'unun azaldığı belki doğrudur. İki yıl önce (1974) hippilerle yaşadıktan sonra Türkiye'ye dönen bir Türk kızı, Türkler'in cömert ve duygusal olduklarını, fakat onlarda us'un ağır basmadığını, Avrupalılar'ın ise bunun aksine özellikler gösterdiğini anlatıyor. Belki bu bulgu Weber'in tezinin basite indirgenişi. Herhalde insanların daha çok robota benzedikleri toplum türlerinin ancak çok uzak bir gelecekte belireceği akla yakın geliyor. Fakat bu da insanın, beğenmediği takdirde, kontrolü altına alabileceği bir gelişmedir. Endüstrileşmiş ülkelerin yukarıda anlattığımız özelliklerine karşılık üçüncü dünya ülkelerinde bir ideolojinin sonu sorunu yok. Kendi ülkemizin sorunları da bu grupta olan bir ülke olarak anlam kazanıyor. Şimdi de bu ülkelerin çağdaş ideoloji sorunlarına bir gözatalım. Üçüncü dünya ülkelerinde ideolojiyi belirleyen bir ekseni biraz önce ele almıştık. Buna aydınların katkısı diyeceğiz. Hatırlayacağımız üzere aydınların katkısı kendi ülkelerini çağdaş bir yapıya kavuşturmak ve içindeki kişi ve birimlerin tümünü bir amaca bağlayabilmek için milliyetçi ideolojileri öne sürmeleri, bunları millî amaçlar haline getirmeleriydi. Bunun yanında bu milliyetçiliklerin çok zaman sosyalizan veya devletçi içerikli olduğunu görmüştük. {166} Ancak, bu ideolojilerin milliyetçi olduğunu söylemekle, sorunun ancak bir boyutuna değinmiş oluyoruz. Çok zaman, milliyetçilik, ortaya çıkarken çözülmesi oldukça zor bir ikilemle karşılaşıyor Ülkenin geleneksel kültüründen gelme öğeler milliyetçiliğe alınsın mı, alınmasın mı. Örneğin, Atatürk'ün karşılaştığı bir ikilem şuydu Türkiye Cumhuriyeti'nde geçerli olacak milliyetçiliğe Osmanlılığın şanından, 600 yıl bir devlet yaşatmış olması gururundan, gazâ ve fütüvvet çağrışımlarından faydalanacak mıydı, yoksa bunları geriye mi itecekti. Atatürk bu tema'ları işlememeğe karar verdi. Türkler'in tarih içinde daha eski, Osmanlı öncesi kökenine dayandı. Birçok gelişmiş ülkede bunun aksine karar verilmiştir. Örneğin, Julius Nyerere, 1967 yılında, Aruzu Deklarasyonu olarak bilinen bir açıklamada Tanzania için bir Afrika sosyalizminin esaslarını ortaya çıkarırken, bunu, bizim cemaat olarak bildiğimiz onun da ucmaa olarak tanımladığı bir kavrama dayandırıyordu. Milliyetçiliğinin sosyalizme giden yönlerinden bahsederken Nyerere şöyle diyordu ‘Ucmaa', ya da ailecilik bizim sosyalizmimizi tanımlar. (Bu sosyalizm) insanın insan tarafından sömürülmesi esasına dayanarak mutlu bir toplum kurmaya çalışan kapitalizme karşıttır. Aynı oranda da insanla insan arasında zorunlu bir çatışma felsefesine dayanan doktriner sosyalizme karşıttır. Biz, Afrika'da demokrasinin öğretilmesine muhtaç olmadığımız gibi, sosyalizm bakımından imana getirilmeğe de muhtaç değiliz. Bu iki yönün de geçmişimizde, bizi ortaya çıkaran geleneksel toplumda kökleri vardır. Çağdaş Afrika sosyalizmi toplum un aile biriminin bir uzantısı olduğu bilgisini geleneksel mirasından türetebilir. Fakat artık sosyal aileyi aşiretin ya da milletin çerçevesi içinde hapsedemez. Zira hiçbir Afrikalı sosyalist bir haritaya çizilmiş bir çizgiye bakarak bu hattın bu tarafında oturanlar kardeşlerimdir, fakat diğer tarafta oturanlar beni ilgilendirmez diyemez. Bu kıt'ada oturan herkes onun kardeşidir . {167} Nyerere'nin Cemaatçiliği seçmiş olması bize Atatürkçülüğün, bütün geleneksel Osmanlı toplumunu geride bırakma çabalarına rağmen, tesanütçülüğü felsefî esas olarak seçmiş olmasının ve bunun geleneksel Osmanlı toplumu ile nasıl çakıştığını hatırlatır. Gene, Cemal Abdul Nasır Mısır'da kendi milliyetçilik ve sosyalizm karışımını ortaya atarken İslâm dinine bir yer ayırmıştı. Bu da geleneksel kalıpları ciddiye alan bir biçimdi. İslâm dinine bağlı bir kümede toplumun bu yöne doğru zorlayıcı itişleri olduğu da kuşkusuz. Atatürkçülük, aksine, dinin toplumsal yapı ile kesiştiği yönleri arka plana atmış dini kişi ile Allah arasında özel bir bağ, bir alışveriş olarak görmüştür. Atatürk'ün İslâm dinini tamamen kişisel planda bırakma isteğinin rasyonelini anlamak mümkündür. Atatürkçüler -ve onla çağdaş, dine bağlı bazı düşünürler- için İslâmiyet olayı ikiye ayrılabilirdi 1) Sömürücü, cahil, ayağı kokan hurafeci imamlar, tekke, zaviye ve medrese personeli. 2) Kişinin Allah'la kutsal doğrudan ilişkisi. Birinci küme ortadan kaldırılınca ikinci küme ortaya çıkacaktı. Ancak, buradaki yanlış, dini toplumsal bir kurum olarak gören insanları bir topluma bağlama ve teşkilatlandırma, kurumlaştırma şeklidir. Bunu iki açıdan ele alabiliriz birincisi İslâm dininin açıkça ortaya koyduğu emirler açısından, ikincisi de Kur'an'da veya diğer dinsel kaynaklarda sözü geçmediği halde İslâm toplumunun özelliği olarak ortaya çıkan yönlerden. 1) İslâmın temel şartlarının hepsi (savm, salât, hac, zekât, kelime-i şahadet) bir kişi faaliyeti değil bir toplum faaliyetidir. İslâmda dinin siyasal otorite ile bağı tarihsel ve güçlü bir bağdır. İslâmda cemaatin günlük işlerinin yerine getirilmesinin büyük bir kısmı dine bağımlıdır doğum, eğitim, iş ahlâkı, ev hayatı, toplumsal aracılık, hukuk, miras, ceza az veya çok dinsel çerçevelerin bağladığı faaliyetlerdir. 2) İslâm topluluklarına baktığımız zaman bu topluluklardaki kurumsal mekanizmanın Batı'nın kurumsal mekanizmalarından farklı olduğunu görüyoruz. Marx Asya Üretim Tarzı , Durkheim Mekanik Tesanütlü Toplum kavramlarında bu farkı daha belirgin bir analitik çerçeve içine yerleştirmemizi mümkün kılacak ipuçları vermişlerdir. Fakat bu ipuçları kullanılmamıştır. Bildiğimiz bir şey varsa o da İslâmi topluluklarda kurumların değil, insan ilişkileri ağlarının (networks) temel birim olduğudur. Bu açıdan, örneğin, mezhepler yalnız dinsel görüş açısı farkını saptayan bir fonksiyon görmezler, bunlar İngiliz sosyologunun tabiriyle birer nim-grup, quasigroup oluştururlar. {168} Mezhep, belirli bir ihtilâf ortaya çıktığında bir siyasî parti gibi çalışır, bir taraftarlar kitlesi kümelendirir. Bundan dolayı da İslâmın sosyal tarihinde sınıf çatışmasının yerini - bir oranda- mezhep çatışması alır. Böylece, 1970'lerde Alevî-Sünnî çatışmasının niçin sol-sağ çatışmasıyla eş anlamlı olduğu anlaşılıyor. Atatürkçülük bu ayrılıkları ortadan kaldırmak istediği için dini bir kişi olayı olarak kurumlaştırmak istemiştir, fakat bir ülkeyi yüzyıllarca bölmüş olan çatlaklar, veya aksine pekiştirmiş olan sosyal kurumsal değerler, pek de öyle kolay ortadan kalkmıyor. Ancak çağdaş ideolojilerden dine yer vermiş olanları bile gene bütün sorunları çözmüyorlar, karşılarında yerlici hareketler buluyorlar Batı uygarlığının çarptığı ve çarptığında dağıttığı uygarlıklarda Batı'ya karşı bir kızgınlık uyanmıştır. Batı toplumunun bir yaşama dizgesini tümüyle ortadan kaldırmayı ve yerine bir diğerini koymayı amaçlayan yönlerine bakılırsa, bu karşı koymayı doğal saymak gerekir. Batı'yı tümden inkâr ın tepkisiyle ortaya çıkan, geleneksel uygarlığın değişikliğe uğramadan yeniden yaşamasını amaçlayan ideolojilere de yerlici (nativistic) ideolojiler diyoruz. Bu kavram, daha önce kullandığımız revitalization movement (geleneksel kültür öğelerini canlandırma hareketleri) ile geniş çapta çakışır. Yerlici hareketlerin özelliği istilâcı kültüre yönelip onu yok etmeye çalışmasıdır. Japonya'da 17. yüzyılda Hıristiyanlığı kabul edenlerce karşı bastırma hareketi bunun bir örneğidir. Aynı türün bir diğer örneği Sudan'da 19. yüzyılın sonunda çıkan Mehdi'lik hareketidir. {169} Sudan'da, Allah tarafından gönderildiğini söyleyen Mehdi bir müddet için İngilizler'i Sudan'dan çıkarmayı başarmış ve kendi dinsel devletini kurmuştur. Mehdi'lik, Türkiye dahil, zaman zaman Batı'ya ve Batıcılara karşı hızlı sosyal değişme geçiren İslâm ülkelerinde bir girişim olarak ortaya çıkmıştır. Yeniden canlandırma hareketleri bunlardan biraz farklıdır Her ne kadar Cemal Abdul Nasır İslâm'a kendi rejiminde yer verdiyse de, zaman zaman bu payın daha geniş olması gerektiğini ileri sürenlerle karşılaşmıştır. Müslüman Kardeşler bunların içinde başta gelmektedir. Özetle yeniden canlandırma hareketleri eski ile yeniyi birleştirmeğe çalışmış hareketlerdir. Bugün, Millî Selâmet Partisi'nin İslâmî ve endüstriyel medeniyeti bir bütün olarak görmesi bunun bir örneğidir. Görüldüğü üzere ideolojilerin zamanımızda tükenmesi diye bir şey yoktur. Fakat en sert ideolojilerin toplum içinde yerini bulamamış kimseler arasında rağbet gördüğü de bir gerçek. Bu yabancılaşmış gruplara ideolojinin hangi sebeplerden dolayı cazip geldiği konusunun araştırılması da zamanımız sosyoloji ve antropolojisinde önemli bir yer tutmaktadır. {170} Bunların bazıları derin felsefî konulara girmektedir ( gerçek bir gerçek var mı. ), bir kısmı düşüncenin toplumsal temelleriyle ilgili (Simge dağarcığı), bir kısmı kendi devrimizin koşullarına bağlı (sosyal değişmenin hızını arttırması, toplumsal farklılaşma, aydınların özel bir toplum katı oluşturmaları, yeni iletişim imkânları, kültür karşılaşmalarının kültürlere darbesi). İdeolojik süreci anlayabilmek için bu öğelerin tümünün birden graﬁğini çizmek gerekir. Bu da uzun ve derin araştırmalarla olacaktır. Bu küçük kitapta daha çok ideolojik süreç üzerinde durmuş olmam, ideolojilerin içeriğinin önemsiz olduğundan değildir. Fakat bir ideolojinin kapsamı ve iç tutarlılığı hakkındaki bilgiler toplum içindeki başarısı konusunda belirsiz bir ipucu sağlar. İdeolojinin sosyolojik açıdan ele alınmasının esas konusu ise ﬁkir ile toplumsal eylem arasındaki bağdır, bir bakıma ideolojilerden bazılarının belirli devirlerde niçin tut tuğunun araştırılmasıdır. Burada konunun bu şekilde kavramlaştırılmasını sağlayacak öğeleri ortaya koyduk. Bu rehberin konuya yaklaşımı kolaylaştıracak bir araç olabileceğini ümit ederiz. Burada üzerinde önemle durmak istediğimiz bir noktayı bir daha hatırlatalım toplumsal eylem, yani insanların toplum içinde nasıl davrandıkları, bir tür psikolojinin ileri sürdüğü gibi birtakım içeriksiz dürtü ve tutumların sonucu değildir Belirli bir şekil gösteren belirli bir kültür bütününün sonucudur. Bundan dolayı bir toplumsal eylemi incelediğimiz zaman, örneğin 1975-76 yılında öğrenci olaylarını incelediğimizde bunları yalnız nüfus artışı , eğitim sistemi , sosyoekonomik köken gibi her topluma uygulanabilir kavramlarla inceleyemeyiz. Bunlara Türk kültürü , Türkiye'de bürokratik değerler , ya da küçük taşra şehirlerinin değerler kümesi gibi kültür değerlerini katmak zorundayız. Bu ise şimdiye kadar ülkemizde kullanılmamış bir yaklaşım. Ancak bu konuda birçok araştırma ortaya çıktıktan sonra Türkiye'nin toplum