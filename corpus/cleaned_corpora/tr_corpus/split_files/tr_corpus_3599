şehri civarındaki"Avadh" bölgesinde ve Bihar bölgesinde yaşayanlardan kontrat ile toplanmakta ve askere alınacaklarda Hint kast sistemi'mi içinde, "Brahmin" ve "Rajput" gibi, yüksek kastlara bağlı olmaları şart aranmaktaydı. Hatta toplanan askerlerin mutlaka daha düşük kastlara ait olmamaları hakkında bir genelge yayınlanmış ve asker toplayıcılarının bu genelge şartlarını çok sıkı olarak uymaları emirleri hazırlanmış ve her asker toplayıcı grubun bu emirlere çok sıkı uymaları gerçekleştirilmişti. Buna karşılık, Bombay Başkanlık Ordusu ve Madras Başkanlık Ordusu için toplanan askerin kast aslına bakılması kabul edilmemişti ve bu ordulara dahil olan sepoy askerlerin yüksek kast asıllı olmaları gerekmediği için, bu ordular her türlü kasttan olan Hindistanlı sepoy askeri kabul etmekteydi. "Bengal Ordusu"'nda kast sisteminin büyük rol oynaması ayaklanmaya önayak olan ilk sepoy isyanlarında önemli etkenlerden başında gelmiştir. Bu orduya katılan sepoy askerlerde sadece belirli yüksek kasta dahil olma niteliği aranmaya başlanmıştı ve bir asker için en önemli nitelikler olan fiziksel uygunluk; askeri emirlere itaat etme; emirlere karşı daima iyi tabiatlı karşılık verme; cesaret gibi nitelikler hiç asker seçiminde aranan nitelikler olmamaya başlamıştı. Warren Hastings 1772'de ilk defa "İngiltere Hindistanı Genel Valisi" olarak görevlendirildiği zaman ele aldığı ilk siyasi tedbir Şirket Silahlı Kuvvetlerinin gücünü hızla artırmak olmuştu. Fakat Warren Hastings ve Britanyalılar Plassey Muharebesi ve Buxar Muharebesi'nde Britanyalılara karşı cesaretle direnip savaşmış olan Rajput ve Awadh ve Bihar'lı olan yüksek kastlı kişileri Bengal ordusuna almaktan çekinmeye başlamışlardı. Bunun için Warren Hasting'in idaresinin ilk yıllarında ve bunu takip eden 75 yıl içinde Britanyalılar Bengal ordusu için sepoy askeri toplamak için seçilen askerlerinin daha batıda bulunan bölgelerdeki yüksek kastlı kişiler olmasını tercih etmekteydiler. Fakat bu sepoy askerleri arasında çıkacak sosyal sürtüşmeleri önlemek için, Şirket, askeri geleneklerin, toplanan askerlerin dini inançları ve ibadet uygulamaları ile çatışmasını önlemek için büyük dikkat göstermekteydi. Bunun için değişik dinde ve değişik kasta mensup olan sepoy askerleri için ayrı ayrı yemekhane ve değişik karavana sistemleri uygulamaktaydı. Ayrıca yüksek kastlı kişilerin "dinsel kirlenme"lerini önlemek amacı ile de bu askerleri Hindistan dışına göndermemeyi tercih etmekteydi ve bu şart asker alınma kontratları içinde önemli bir yer almaktaydı. Ayrıca Şirket'in "Bengal Ordusu" Hindu'ların dinsel festival ve bayramlarını kutlamalarını resmi olarak kabul etmişti. Böylece imtiyaz kazanan yüksek kastlı sepoy askerleri bu imtiyazlarının geri alınması gibi gördükleri ve imtiyazlarını ihlal eder gördükleri her yeni askeri uygulamaya karşı çıkmaya ve bu karşı çıkmalarda da çok şiddetli olarak, hatta askeri isyana varacak şekilde, protesto etmeye başlamışlardı. Doğu Hindistan Şirketi 1856'da Awadh ülkesini eline geçirip kendilerine bağladıkları zaman, bu ülke asıllı sepoy askerleri, toprak sahibi olan sınıflardan geldikleri için, toprak üzerindeki imtiyazlarının zayıfladığını ve Şirketçe ele geçirilen ülkede toprak üzerinden alınan vergilerin artırılacağından ve artırılmaması halinde bile mevcut vergilerin daha etkin olarak toplanması ile eskisinden daha yüksek toprak vergisi vermelerini gerekeceğinden tedirgin olmuşlardı. Diğer tarihçiler ise sepoy askerlerinin, İngiltere'den gelen Hristiyan misyonerlerin ordu komutanları üzerinde etkilerini görüp artan misyoner sayısının Britanyalıların Hristiyanlık propagandasına başlayıp Hindu ve Müslüman dininden olan askerleri Hristiyanlığa çevirmeye hazırlandıklarından kuşkulanmaya başladıklarını belirtmişlerdir. 1830'larda Hristiyan misyonerlerden olan William Carey ve William Wilberforce başarılı olarak (örneğin kocası olen Hindu dullarının kocasının cesedi ile birlikte yakılması geleneğinin kaldırılması gibi) sosyal reform tedbirlerinin uygulanmasını sağlamış olmalarına rağmen, bu "iyi Hristiyan" hareketlerinin tek bir sepoy askerinin Hristiyanlığa dönmesine önayak olduğuna dair tek bir delil ortada bulunmamaktadır. Fakat Britanyalı Hristiyan misyonerler yine de Hindistan'ı Hristiyan yapma emellerinden vazgeçmiş değillerdi. Fakat bu genel gelişmeler yanında sepoy askerini etkileyen daha önemli askeri özel uygulama etkenleri ve askerleri tedirgin eden profesyonel askeri faaliyetler bulunmaktaydı. Doğu Hindistan Şirketi askerler tarafından çok yabancı görülen bölgelerde (örneğin 1856 Britanya-Burma Savaşı ile Burma'da veya Çin'de) faaliyet göstermesi gerekmekteydi. Açıkça bir "yabancı ülke" hizmeti olan bu askeri faaliyetler için Şirket "daha önce yaptıkları gibi" "yabancı ülke hizmeti" primlerini ve ekstra maaşları vermekteydi. Ama Şirket'in askeri başarılarından ve arazi ilhaklarından sonra bu buralardan kullandığı sepoy askerlerine bu ekstra ödemeleri yapmaktan kaçınmaya başlamışlardı. Halbuku sepoy askerleri bu ekstra ödeme ve maaşın kendilerinin bağlı oldukları kontrata göre "hukuki hakkı" olduğuna inanmaktaydılar. Askeri tedirgin eden diğer bir mali uygulama ise yeni "Genel Hizmet Kanunu" dolayısıyla ortaya çıktı. Bu yeni kanuna göre Şirket yeni olarak silaha aldığı askerlere emekli oldukları zaman "emeklilik maaşı" vermemeyi kararlaştırmıştı. Britanyalı idareciler bu "emeklilik maaşından imtina" kurallarının sadece yani alınan askerlere uygulanacağını belirtmekteydiler. Ama Britanyalı idarecilerin daha önce Hindistanlılara karşı gösterdikleri "sözlerini tutmama" tutumlarından dolayı, Şirket idarecilerinin bu uygulamayı genelleştirip eskiden alınmış sepoy askerine de emekli maaşı vermekten imtina edecekleri sepoy askerleri arasında yaygın olarak inanılmaktaydı. Diğer taraftan Bengal Başkanlığı Ordusu askerleri maaşlarının Şirketi'nin diğer orduları olan "Madras Ordusu" ve "Bombay Ordusu" askerlerine verilen maaşların altında olduğu gerçekti. Bu haksızlığı uygulayan Britanyalı idarecilerin diğer maaş haksızlıkları da uygulayacakları (örneğin tüm emeklilik maaşlarını vermekten çekinecekleri) sepoy askerleri arasında yaygın inanç haline gelmişti. Sepoy askerleri arasında çıkan önemli bir şikayet konusu ise Britanyalıların 25 Temmuz 1856'da yeniden yürürlüğe getirdikleri "Genel Hizmet Asker Alma Kanunu" oldu. Bengal Ordusu'na alınan askerler için o zamana kadar sadece yürüyerek gidebilecekleri bölgelerde hizmet görecekleri bir asker alma kontratı şartı idi. Bu kontrata göre alınan sepoy askerlerini yabancı ve denizaşırı ülkelerde hizmet görmeleri gerekmemekteydi. Britanyalılar Bengal Ordusunda bulunan 6 "Genel Hizmet" Taburu için alınan askerlerle yapılan kontratlarda "denizaşırı hizmet" öngörülmüştü ve ona göre değişik maaş ve bu hizmet için özel prim almaktaydılar. Yine Bengal Ordusu yanında daha küçük olan "Madras Ordusu" ve "Bombay Ordusu" için alınan askerlerin denizaşırı hizmet görmeleri hizmet kontratlarında bulunmaktaydı. Fakat "Doğu Hindistan Şirketi" ancak denizden gidilebilen "Burma" 'ya ve "Çin"'e kolonici ve istismarcı elini uzatmış ve buralarda eline geçirdiği menfaat ve imtiyazlarını korumak üzere bu bölgelere Hindistan'da bulunan silahlı kuvvetlerinden birlikler göndermişti. Bu birlikler arasında Bengal Ordusu birliklerinin bulunması bu ordunun asker alma şartlarına göre imkânsızdı. 1848-1856 dönemine "Hindistan Genel Valisi" olan "James Broun-Ramsay; 1. Dalhousie Lordu" bu ayrımı uygunsuz görüp İngiltere'deki Şirket merkezinden de pozitif yanıt alıp yeni bir "Genel Hizmet Asker Alma Kanunu" hazırlatmış ve bu kanun 1856'da yeni Genel Vali "Charles Channing" tarafından imzalanıp yürürlüğe girmişti. Bundan böyle Bengal Ordusu'na alınacak sepoy askerlerinin deniz aşırı bölgelerde de hizmet görmesi askere alma şartları arasına alınmıştı. Bu tarihten önce alınan sepoy askerlerinin bu yeni şartlara uymaları gerekmediği açıklanmıştı. Ama Britanyalı idarecilerinin Hindistanlıra verdikleri sözlerini hiç tutmadıklarını gayet iyi bilen sepoy askerleri bunda da Britanyalı idarecilere inanmamaktaydılar. Bengal ordusu sepoy askerlerinin bir diğer korkusu da eskisi gibi baba ve oğulların geleneksel olarak Hindistan Bengal Ordusu askeri olmasını Britanyalı idarecilerinin uygulamayacağı ve oğulları ve onların oğullarının eski geleneksel Bengal Ordusu hizmetine giremeyecekleri idi. Sepoy askerlerinin bir son şikayeti ise Bengal Ordusu içinde, hizmet yılına bağlı olan, terfi meselesi idi. Bu orduya asker yazılanlar yıllar boyunca hizmet gördükçe uygun ve düzgün bir şekilde asker ve subay rütbeleri arasında terfi etmeleri öngörülmüştü ve sepoy askerleri bunun uygulanacağını düşündükleri için asker yazmayı kabul etmekteydiler. Fakat 19. yüzyıl ortasında Şirket idarecileri ordularına özellikle birçok Avrupa asıllı subay almışlar ve Hindistan asıllı terfi sırası gelmiş olan Hindistanlı asker ve subayların terfilerini geciktirmeye başlamışlardı. Bu gelişim sadece Hindistanlı sepoy askerlerinin rütbe terfilerini geciktirilmesi ile kalmamakta ve bu sepoy askerlerinin yüksek rütbeye geçme imkânlarının da önü alınmakta idi. Buna ek olarak birçok emekli edilen sepoy askeri düşük rütbelerden emekli oldukları için aldıkları emeklilik maaşları da umup beklediklerinden daha düşük olmaktaydı. Bu ayaklanmaya katılan sivil halkında Britanyalılara idaresinde büyük hoşnutsuzlukları bulunmaktaydı. Bu konu büyük tartışmalara ve "taraflılık" ithamlarına yol açmaktadır. İngiltere ve kolonici tutumlarını kabul edenler için 1857 Hint Ayaklanması sadece bir askeri isyandır ve çeşit çeşit açıklamalar yapılarak Hindistan sivil halkının hoşnutsuzluğu ya hiç ele alınmamaktadır veya hoşnutsuzluklara özel şahsi garez olarak açıklanmaktadır. Diğer taraftan Hindistan milliyetçileri ve Marksist politikacı ve tarihçiler bu ayaklanmayı bir halk hareketi; bir sınıf savaşı; bir ülkenin kolonicilere karşı direnmesi ve bağımsızlık kazanması içinde bir büyük aşama olarak görmektedirler. Burada tarafsızlık prensipleri uygulanmasına mümkün olduğu kadar çalışılacaktır ama bu tutumun devamlı tenkitlere de uğrayacağı gayet tabi olduğu kabul edilmektedir. Gerçek veriler incelenirse 1857 Hint Ayaklanması'na sivil halkın katılmasının geografik olarak homojen olmadığıdır. Örneğin birbirine komşu olan "Muzaffarnagar" ile "Meerut" bölgeleri verilebilir. "Muzaffarnagar" bölgesinde Şirket tarım enfrasturukturine destek verip sulama tesisleri yaptırmıştı; bu nedenle bölgedeki halk nispeten zengindi; Şirket idaresinden memnundu ve bu bölgede ayaklanma sırasına hiçbir çatışma olmamıştı. Ama bu arazilere komşu olan Meerut bölgesi ayaklanmanın nüvesini sağlamıştı. Özellikle isyana katılan hoşnutsuz sivil halk üç değişik kısımdan ele alınabilir: İsyana katılan sivil devlet idarecileri Şirket'in ilk "Hindistan Genel Valisi" Dalahousie tarafından ortaya konulan "Hak Kaybetme Doktrini (Doctrine of Lapse)" uygulanmasından çok şikayetçilerdi. Bu doktrine göre Şirket bir bölgeyi arazisine ilhak ettiği zaman veya bir antlaşma ile Doğu Hindistan Şirketi bir üst idareci devlet olarak kabul edildiği zaman eski veraset usulleri uygunlaması genel olarak sona ermekte ve haklar Doğu Hindistan Şirketi eline geçmekte idi. Bu hakların kaybedilmesi özellikle bir devlet idarecisinin haklarının devlet idarecisinin erkek oğul varisi olamadığı hallerde; yani doğrudan baba-çocuk arasında "vareset" ile mirasçı veya veriş olmazsa; Şirketin o devlete ait topraklar üzerindeki idarecinin haklarını ve devlet idaresini eline geçirmesiydi. Bu çok şikayet doğurmakta idi. Hindistan'da geleneksel olarak doğrudan doğruya varisi olmayan devlet idarecileri idarecilik haklarını "evlatlık" olarak edindiklerine geçirmekte idiler. Bu yeni doktrinle Hindistanlı idareciler ülkelerinin idaresini miras olarak verme ve devretme haklarını kaybetmekte idiler. Şirket bu yeni doktrini kullanarak prenslik devletleri olan Satara (1848); Jaipur ve Sambalpur (1849); Nağpur ve Jhansı (1854); Thanjavur Maratha Krallığı (1855); Arcot (1855); ve Udaipur (1856) devletlerini ilhak etmişti. Ayrıca Şirket, Avadh devletini 1856'da hükümdarının idare gücününü kötüye kullandığını iddia ederek "Hak Kaybetme Doktrini" kullanarak Avadh'i işgal edip ilhak etmişti. Şirketin bu doktrini kullanarak eline geçirdiği arazilerden yıllık 4 milyon sterlin ekstra gelir kazanmayı başardığı belgelenmiştir. Hint Ayaklanması'nın baş idarecilerinden olan Nana Sahib "Maratha Konfederasyou Devleti" 'nin Peşvak adlı devlet başkanı olan "Baji Rao II"'nın resmi evlatlığı olup onun mirasçısı idi. Britanyalı Şirket bu devlet arazilerini ilhak etmiş; bunlara karşılık olarak Peşvak olan Baji Rao II'ya yılda £80.000 emeklilik maaşı taahhüt edip onu sürgüne göndermişti. Fakat Bajı Rao II sürgünde ölünce varisi olan Nana Sahib'e ne Şirket'in eline geçirdiği toprak hakları verilmişti ne de bunlara karşılık Şirket'in vermeyi taahhüt ettiği yıllık emeklilik maaşı verilmişti. Diğer bir soylu ayaklanma idarecisi Jhansı devletinin "Rana" adlı hükümdarının karısı olan "Rana Lakshmi Bai" idi. Bu kadın Jhansı Miharacesi olan Gangadhar Rao ile evlenmiş; çocukları öldükten sonra Miharece'nin kuzeninin oğlu olan Dumadar Rao'u evlat edinmişler ve onu mihraçe varisi olarak kabul etmişlerdi. Miharece ölünce Şirket bu veraseti "Hak Kaybetme Doktrini"'ni kullanarak kabul etmemiş; Dumadar Rao'yi mihraçe yapmamış ve bu devleti ilhak etmişti. Şirket mihraçenin dul karısı olan "Rana Lakshmi Bai"'yi de mihraçenin resmi ikameti olan kale/saraydan ayrılmasını emretmiş ve güya ona bir teveccüh olarak yıllık 40.000 rupi maaş vermeyi kabul etmişti. Şirketin "Awadh"' devletinin idarecisini kötü idarecilik ile itham edip bu doktrini uygulayıp "Awadh" ülkesini kendi askerleri ile işgal edip devleti ilhak etmesi ise bütün Hindistan prenslik devlet idarecilerini büyük endişeye sokmuştu. Awadh ülkesinde Şirketin bu politikası bu ülkedeki sadece devlet idarecilerinin değil; tüm soyluların ve toprak üzerinde hakları olanların ayaklanmaya katılmasına yol açmıştı. Werra-MeiÃŸner-Kreis Werra-Meißner-Kreis, Almanya'nın Hessen eyaletine bağlı ilçe. Osu! osu! Bir müzik video oyunudur. Programlama dili C#'dır ve .NET Framework altyapısıyla çalışır. Oyunda beatmap adı verilen müzik haritaları mevcuttur. Bu haritalar içinde basılması gereken daireler, sürülmesi gereken toplar ve çevirilmesi gereken çeviriciler mevcuttur. Her yapılan doğru harekette 1 kombo hanenize yazılır ve daha yüksek puanlar almaya başlamanızı sağlar. Fakat herhangi bir ritmi kaçırırsanız kombonuz baştan başlar. Oyun fare, tablet, klavye ve dokunmatik ekran ile oynanÄ±labilir. Profesyonel osu! oyuncuları tarafından en çok tercih edilen giriş aygıtı grafik tablettir, bununla birlikte osu! sitesinin alışveriş bölümünde osu! için tasarlanmış uygun fiyatlı orta düzey bir tablet bulunabilir. Tıklama, fare ve dokunmatik ekran ile, ya da klavyeden z-x tuşları ile yapılabilir. Bu x-z tuşları ayarlardan değiştirilebilir. İmleç ise fare, çizim tableti, veya dokunmatik ekranla yönetilebilir. Oyun çok oyunculu ve tek oyunculu oynanabilir. Osu!'da aynı zamanda osu!mania, Catch The Beat ve Taiko adında 3 ayrı oyun modu bulunmaktadır. osu! oynarken temel hedef, bir müzik haritasını başarısız olmadan tamamlamak ve D'nin üzerinde bir skor almaktır. osu! haritaları genellikle 6 farklı zorluk kullanır; bunlar kolaydan zora doğru Beginner, Easy, Normal, Hard, Insane, Expert şeklinde sıralanır. Marathon zorluğu, oynama uzunluğu 5 dakikayı aşan beatmap'lere verilir. Marathon zorluğuna sahip haritalar, uzunlukları nedeniyle genellikle Unranked durumunda kalırlar. Hit circle'lar, üzerlerinde mevcut kombodaki konumlarını belirten bir sayının olduğu dairelerdir. Etrafındaki çember (approach circle), hit circle'a ne zaman tıklanmasının gerektiğini belirtir. Bu çember hit circle'ın kenarına ulaştığında, oyuncu hit circle'a tıklamalıdır. Tıklandığında hit circle yok olur, ve arkasında bir puan [50, 100, 300, ya da X (miss)] bırakır. Bu puan, oyuncunun tıklamasının haritanın ritmine göre doğruluğunu gösterir (hit circle'a çok erken veya çok geç tıklanmışsa, alınan puan azalır). Slider'lar ise iki tane hit circle'ın arasında olur. İlk hit circle'a tıklayıp tıklamayı sürdürerek ikinci hit circle'a gelmemiz gerekir. Çoğu haritada geri dönüşlü slider şekli bulunur. Geri dönüşlü slider'lar ikinci dairede bulunan hareket eden bir ok tarafından belirlenir; bu oku görürsek ilk daireden ikinci daireye geldikten sonra aynı yolu alarak tekrar ilk daireye dönmemiz gerekir. Spinner oyun alanındaki en büyük dairedir. Spinnerın ortasında küçük bir daire bulunur, o daire etrafında imlecimizi spinner'ın üzerinde "Clear" yazısı gözükene kadar 360 derece döndürmemiz gerekir. osu! genellikle zorluk değiştirmek amacıyla kullanılan farklı türde modlara sahiptir. Bu modlar 3 gruba ayrılır: Bu modlar haritanın zorluğunu düşürür fakat zorluk azaldığı için alınan skoru da düşürür. Bu modlar haritanın zorluğunu arttırır ve zorluk arttığı için alınan skor da artar. Bu modların kullanımında haritanın tamamlanması ve puan kazanılması adil olmayacağı için (Spun Out hariç) bu modlar Ranked halde olan bir haritayı Unranked hale getirir, harita geçilse bile puanlar kaydedilmez ve ödül olarak performans puanı (pp) verilmez. 15 milyondan fazla kayıtlı oyuncusu bulunan osu!, günde 15 binden fazla aktif oyuncu sayısına sahiptir. osu!'ya kayıtlı her oyuncu, osu!Bancho adında bir çevrimiçi sistem yardımıyla diğer oyuncuları izleyebilir, bir haritanın puan sıralamasına bakabilir, birbiriyle sohbet edebilir ve çok oyunculu oyunlar oynayabilir. Krokan Krokan (İngilizce: 'Brittle', Fransızca: 'Croquant' = "Çıtır"]), toz şekerin ocak üzerinde karamelize edilirken çeşitli meyvelere bal ilave edilmek suretiyle soğutularak ve kalıplandırarak elde edilen gevrek, kıtır yiyecektir. İsteğe göre hazırlanmış maddeler (fındık, yer fıstığı, ceviz içi, badem içi, susam, Antep fıstığı, kuru üzüm, kuru kayısı, vb. meyveler) akışkan hale getirilmiş şeker ve bal ile karıştırılır. Ocakta bir miktar ısıtıldıktan sonra soğuması için yağlı kâğıt üzerine dökülerek yayılır. İstenilen ölçülerde kalıplanır. Servise hazırlanana dek bekletilir. Iordana Nehri Iordana Nehri ÅŸu anlamlara gelebilir: Pınar Göktaş Pınar Göktaş (d. 1987, Samsun), Türk sinema, TV ve tiyatro oyuncusu. İstanbul Teknik Üniversitesi'nde lisans eğitimini tamamlayan oyuncu, Pera Güzel Sanatlar ve Akademi Kenter'de oyunculuk eğitimini sürdürdü. Lisanüstü eğitimini Haliç Üniversitesi Konservatuvar Tiyatro bölümünde yaparken çok sayıda dizide ve reklam filminde oynadı. Ezel dizisinde Kenan Birkan'ın kızı Damla rolüyle dikkatleri üzerine çeken oyuncu, Türkan Şoray'ın yönettiği Uzaklarda Arama sinema filminde rol aldı. Gölyazı, Cihanbeyli Gölyazı (Kürtçe: Xelikan) Konya ili Cihanbeyli ilçesine bağlı bir mahalledir. Belde belediyesi olan Gölyazı yerleşimi, 6360 sayılı kanunla kapatılmış ve Büyükşehir yasasıyla mahalle statüsü almıştır. Gölyazı'nın komşuları Günyüzü 16 km ve Yapalı 18 km uzaklıktadır. Battle B-Daman! Battle B-Daman! (Japonca: バトル ビーダマン! - Batoru Bī-Daman!) ya da sadece B-Daman! (Japonca: ビーダマン! - Bī-Daman!) Japonya'da bir çizgi dizi. Mangası Eiji Inuki (犬木栄治), animesini ise Mitsuo Hashimoto (橋本 みつお) yazmıştır. Olay, Armada adlı bir B-Daman yaratıcısının, Kobalt Blade adlı bir B-Daman yapması ve B-Da Mage, Yamato adlı yarı kedi yarı çocuğu seçmesiyle başlamıştır. Yamato'yu Mie adlı bir kadın bulmuştur ve onun sırtında bir B-Daman görmüştür. Sonra onu sahip edinmiştir ve Mie onu çocuk gibi yetiştirip Yamato'nun çocuk gibi davranmasını sağlamıştır. B-Daman'ı Yamato'nun yetiştiği zaman vereceği için onu kafesinin bir duvarına saklamıştır. Yamato büyüyünce sürekli B-Daman istemeğe başlamıştır ve annesi sürekli ""B-Daman kullanmayacaksın."" diye ısrar etmektedir. Yamato'nun doğumgününde Gray adlı bir çocuk, Kobalt Blade'i almak ister ve ona meydan okur. Yamato'nun da B-Daman'ı olmayınca içinden ""Keşke bir tane olsaydı! O zaman sana meydan okuyabilirdim!"" dedi ve duvardan bir parlama görüldü. Duvar parçalandı ve Kobalt Blade, Yamato'nun eline geldi. Gray ile yapılan maçta Yamato galip geldi ve Gray'la arkadaş oldu. Gray, Terry ve Bull'la değişik maceralara atılmaya başladı. Türkiye'de Battle B-Daman!, Planet Çocuk ekranlarında yayın yapmaktadır. B-Daman kelimesi Bī kelimesi (ビー) ve Daman kelimesinden (ダマン) oluşmuştur. Böyle isim kurmalarının sebebi "Tama" kelimesi (玉) top anlamındadır. T yumuşayarak D'ye dünüşmüştür ve yanına da bir kaynaştırma eki -n (ん) gelmiştir. Bunların hepsini bir araya getirip, Katakana alfabesine dönüştürülerek Bī-Daman (ビーダマン) kelimesi ortaya çıkmıştır. B-Densetsu! (B-伝説!) ise "B-Efsanesi" anlamındadır. Batoru (バトル), İngilizce'de "battle"dır ve İngilizce kökenli bir kelimedir ve anlamı "savaş"tır. İşte bunların hepsi bir araya getirilerek "B-Densetsu! Batoru Bī-Daman! (B-伝説! バトル ビーダマン!) kelimesi ortaya çıkmıştır. Yamato Delgado (大輪ヤマト - Daiwa Yamato Seslendirme (Japonca): Reiko Takagi (高木礼子) B-Daman: Kobalt Blade (コバルトブレード - Kobaruto Burēdo) ~ Kobalt Saber (コバルトサーベル - Kobaruto Sāberu) 11 yaşında yarı kedi yarı çocuk olan hikayenin baş kahramanı. Kan grubu 0'dır. Memleketi Cautune (カウトゥーン) köyüdür. En iyi arkadaşları Terry, Gray ve Bull'dur. 5 yaşından önceleri vahşi kedi gibi davranıyordu ama Mie, onu çocuk gibi yetiştirdi ve çocuk gibi davranmaya başladı. Yamato, çocuk gibi davranmaya başlamasına rağmen bazen kedilerin yaptığı şeyleri yapabilmektedir. Örneğin; dört ayak üstüne düşmek ya da dört ayak üstünde yürümek gibi. Saf ve temiz yüreklidir. Süper Beşli oyununu kazanarak oldukça para kazanmıştır ve kötü Marda-B'yi yenmiştir. Arkadaşları olmadan savaşamaz. Yamato'nun Cain'in düşmanı olduğunu öğrenince savaşa katılmıştır ve Kobalt Blade, savaş sırasında parçalanmıştır. Yamato'nun gözyaşları kırılan B-Daman parçalarına düşmüştür ve kireçli halinden normal hale dönmüştür. Böylece Yamato ve arkadaşları Kobalt Saber adlı güçlü bir B-Daman yapmışlardır ve Kobalt Blade'in normal hale dönen parçasını eklemişlerdir. Gray Michael Vincent (グレイ マイケル ビンセント - Gurei Maikeru Binsento) Seslendirme (Japonca): Dai Yūki (泰勇気) B-Daman: Chrome Zephyr (クロム ゼフィアー - Kuromu Zefiā) ~ Chrome Raven (クロムレイヴン - Kuromu Reivun 12 yaşındadır. Kan grubu AB'dir. Memleketi Wintune (ウィントゥーン) köyüdür. Soğuk kalplidir. İlk baş Yamato ile arkadaştır ama Gölge Birliği'nin kardeşi Liena'yı hapsettiğini tamamen unutmuştur. Yamato, Bull ve Gray, Delta Kayası'na tırmanırken Yong Fa kardeşleriyle karşılaşırlar. Ve sonra da kardeşini hâla hapsettiklerini söylerler. Gray de Gölge Birliği'ne katılır ve Yamato, büyük bir hayal kırıklığına uğrar. Bir gün stadyumda Gray ile Yamato maç yaparken Enjyu ""Bile bile Gray'e yenileceksin çünkü kardeşi Liena bizim elimizde!"" der ve Yamato'da öğrenir. Gölge Birliği, Sigma'nın maskesini Liena'ya takarak Sigma'nın yerini almıştır. Yamato ile Liena maç yapmışlardır ve maçı Yamato kazanmıştır. Kazanınca Gölge Birliği'nin hipnotize ettiği Liena, hipnozdan çıkarak eski haline dönmüştür. Liena, eski haline dönünce Gray'de Gölge Birliği'nden ayrılıp Yamato ile yeniden arkadaş oldu. Neo Gölge Birliği'nden News ve Salz, Yamato'nun köyü Cautune'a bir saldırı hazırlamışlardır ve Yamato'nun B-Daman'ı onarıldığı için Gray ve Terry yarışmak zorunda kalmıştır. Terry yeniilince Gray, zar zor dayanmaya çalışmıltur ve Chrome Zephyr, ağır hasar görmüştür. O sırada Bull ve Armada, Yamato'nun B-Daman'larını onarmıştır. Ayrıca Gray'e de "Chrome Raven" adlı yeni bir B-Daman yapmışlardır. Sonra Yamato ve Gray, savaşı kazanmıştır ve Cautune köyü kurtulmuştur. Terry McScotty (燕ツバメ - Tsubakura Tsubame) Seslendirme (Japonca): Tomoko Kaneda (金田朋子) B-Daman: Wing Ninja (ウィング忍者 - U~ingu Ninja) ~ Wing Sword (ウィングソード - U~ingu Sōdo) 12 yaşındadır. Kan grubu A'dır. Memleketi Tsubakura (ツバクラ) köyüdür. Tsubakura köyünde yaşayan ailesi, nesiller boyunca oradadır ve köy, dağların arasındadır. Oldukça çevik ve hareketlidir. Aslında İskoçya kökenlidir. Yamato ile seyahat ettiklerinde yemek pişirme gibi şeyleri o yapar. Hatta bir bölümde Sly'dan çorba yapmasını öğrenmiştir. Joe ile dövüş sanatları okulunda tanışmışlardır ve iyi arkadaş olmuşlardır. Kılıcını yanından asla ayırmaz. Tsubakura köyündeki evleri Enjyu ve Neo Gölge Birliği tarafından sarılmıştır. Bunun sonucunda Enjyu ve Terry, evlerinde maç yapmışlardır. Terry en güçlü saldırısını yapmıştır ve nerdeyse kazanmaktadır. Ama son zamanda Enjyu da en güçlü saldırısını yaparak Wing Ninja'yı ortadan ikiye bölmüştür. Joe, bu olaydan sonra Terry'e Tsubakura Nehri'nde efsanevi bir B-Daman parçalarının bulunduğunu söylemiştir. O parçaları nehirden almıştır ve Joe'nun sahibini aradığı Blaster Core Systemli (ブラスター コアー システム) B-Daman'la birleştirmiştir. Böylelikle Wing Sword adlı B-Daman ortaya çıkmıştır. Bull Borgnine (ブル ボーグナイン - Buru Bōgunain) Seslendirme (Japonca): Kurumi Mamiya (間宮くるみ) B-Daman: Helio Braker (Parçalandı) (ヘリオブレイカー - Heriobureikā) 11 yaşındadır. Kan grubu B'dir. Yamato'yla karşılaşıncaya dek B-Daman Koleksiyoncusu'ydu. Bull'un üç farklı kişiliği vardır. Birinci hali her zamanki halidir. Saçı siyahtır, saftır ve gözleri küçüktür. Ve aynı zamanda her şeye güler. İkinci kişiliğinde de saçı siyahtır. Gözleri büyüktür ve sağ gözü saçının uzunluğundan gözükmez. Orta sinirlidir. Üçüncü kişiliğinde ise turuncu saçlıdır. İki gözü de gözükür ve büyüktürler. En sinirli ve en güçlü halidir. Cautune köyü işgal edilirken Bull, News ve Salz ile karşılaşırken B-Daman'ı parçalandı. O günden sonra Bull, kendini B-Daman tamircisi olmaya adadı. Armada (アルマーダ - Arumāda) Seslendirme (Japonca): Tadashi Miyazawa (宮澤正) Yaşlı ve şişman bir kedidir. Krem rengi kürkü vardır. B-Daman yaratıcısıdır. Kobalt Blade'ide o yapmıştır. O kadar bilge olmasına rağmen oldukça tembeldir. Dağlarda taştan bir evde yaşamaktadır. Yamato ve Terry'i zorlu bir eğitimden geçirmiştir. Savaşlarda zayıf ve püf noktaları bilir. Bastonu vardır. Mie Delgado (大輪ミエ - Daiwa Mie) Seslendirme (Japonca): Naoko Takano (高野直子) Yamato'nun üvey annesidir. Kan grubu 0'dır. Yamato'nun gerçek annesi bir kedidir ama nerde olduğu bilinmemektedir. Bir kafesi vardır. Kafenin şekli taştan kedi gibidir, bu araba bile olabilir. Ayrıca Yamato, Mie ve Tommi, aynı renkte fular giyer. Liena Grace Vincent (リエナ グレース ビンセント - Riena Gurēsu Binsento) Seslendirme (Japonca): Takako Uemura (上村貴子) Gray'in ikiz kız kardeşidir. 12 yaşındadır. Kan grubu AB'dir. Memleketi Wintune (ウィントゥーン) köyüdür. Gölge Birliği onu ele geçirmiştir ama Yamato, onu kurtarmıştır. Wen, ona aşıktır. Gölge Birliği onu hipnotize edip Sigma'nın maskesini taktığı için sonradan Sigma ile çok iyi arkadaş olmuşlardır. Stadyumda belirlendiği zaman Liena, hipnozun etkisindeydi. Onun için herkes onu Sigma olarak biliyordu ve Sigma'nın Yamato ile karşılaşması gerekiyordu. Liena hipnozdan çıkınca Liena ile Yamato karşılaşacaktı. Ama Liena, kardeşi Gray'in Yamato ile karşılaşmayı çok istediği için değiştirdi ve Gray ile Yamato karşılaştı. Enjyu (炎呪 - Enju) Seslendirme (Japonca): Kishio Daisuke (岸尾大輔) B-Daman: Lightning Kahn (ライトニングカーン - Raitoningu Kān) ~ Blazing Kahn (ブレイジングカーン - Bureijingu Kān) Bir zamanlar Gölge Birliği'ndeydi. Yaklaşık 13 yaşındadır. Kan grubu A'dır. Trajik bir geçmişi vardır ve acımasızdır. Çocukken saçı maviydi. Sonradan Yamato ve arkadaşlarına katılmıştır ve Enjyu, bambaşka biri olmuştur. Babasının makinesine yüzünü kaptırdığı için yüzünde yara oluşmuştur. Yara oluşunca saçları kırmızıya dönüşmüştür. Son bölümde Enjyu, Marda-B'den bıkmaya başlamıştır. Onu yenmek için onun tarafındaymış gibi görünmüştür. B-Enerji'leri ile tek başına Marda-B'yi yenmeye çalışmıştır ama başarısız olmuştur. O olaydan sonra Marda-B, Enjyu'nun beynini yıkamıştır. Yamato ve arkadaşları Marda-B'yi yenmeye çalışırken Terry, Enjyu'yla karşılaşmıştır. Terry, onu yenince Enjyu, hipnozdan çıkmıştır. Grup, Marda-B'yi yendiğinden beri Enjyu, Yamato ve arkadaşlarının yanında olmuştur. Wen Yong Fa (ウェン ユンファ - U~en Yun Fa) Seslendirme (Japonca): Tomo Shigematsu (重松朋) B-Daman: Bakuso/Mavi Ejderha (爆走/青龍 - Bakusō/Seiryū) ~ Bakurekuso (Li'nin Kırmızı Ejderhası ve Wen'in Mavi Ejderhası'nın birleşimi) (バクレクソー - Bakurekusō) ~ Kral Bakuso (王爆走 - Ōbakusō) Bir zamanlar Gölge Birliği'ndeydi. 12 yaşındadır. Kan grubu 0'dır. Li'nin abisidir. Memleketi Raiken (ライケーン) köyüdür. Li'ye göre daha sıcak kanlıdır. Yamato'nun kişilik özellikleri, Wen'in kişilik özelliklerine çok benzerdir. Sonradan Yamato ve arkadaşlarına katılmışlardır. Li, ilerki bölümlerde Enjyu'ya yardım etmek için Gölge Birliği'ne katılmıştır. Bu nedenle Wen, büyük bir hayal kırıklığına uğramıştır. Li Yong Fa (リー ユンファ - Rī Yun Fa) Seslendirme (Japonca): Miyako Itō (伊東みやこ) B-Daman: Rekuso/Kırmızı Ejderha (レクソー/赤龍 - Rekusō/Akaryū) ~ Bakurekuso (Li'nin Kırmızı Ejderhası ve Wen'in Mavi Ejderhası'nın birleşimi) (バクレクソー - Bakurekusō) ~ Kral Rekuso (王レクソー - Ōrekusō) Bir zamanlar Gölge Birliği'ndeydi. 9 yaşındadır. Kan grubu A'dır. Şampiyonluk Turnuvaları'nda Terry ve Li karşılaşacaklardı. Ve Li, onları izlerken Yamato'nun annesi Mie Li'yi gördü. Ve Li'de onu kıramayarak kafesinde ona yardım etti. Li'nin yardım ettiğini görünce Mie, ona Yamato'nun en sevdiği yiyecek olan balıklı sandviç verdi. O sırada ise Terry ve arkadaşları maça hazırlanıyorlardı. Dinlenmek için kafeye geldiklerinde Li'yi gördüler ve o zaman kafeyi işgal etmek için gelen bir takım domuzlarla karşılaştılar. B-Daman maçında Yamato ve Li, birlikte savaşmışlardır ve kazanmışlardır. O zamandan beri Li, Yamato ve arkadaşlarına katılmak istemiştir. Wen ve Yamato bir yarışmada karşılaşırken Yamato, maçı kazanmıştır ve Wen'in durumu ağırdır. O zaman Yamato, Wen'e el uzatmışlardır ve o zamandan beri arkadaşlardır. Bir gün Li, dağlarda Wen ile dinlenmektedir. Dağlarda bir sorun olmadığını Li, diğerlerine bildirmek için Terry'nin köyüne Tsubakura'ya gitmiştir. Giderken yolda Enjyu'yu görmüştür ve Enjyu, Li'ye Gölge Birliği'ne katılmasını istemiştir. Çünkü; Enjyu da Marda-B'den bıkmıştır ve onun grubuna girerek onun sırrını öğrenmeye çalışmaktadır. Li'de o nedenle Gölge Birliği'ne katılmıştır ve Wen'e oldukça sert davranmıştır. Ama Cain'inde fikriyle Marda-B, Li'nin beynini yıkamıştır. Ama sonradan Wen, bir maçta Li'yi yenip hipnozun etkisinden kurtarmıştır. B-Da Mage (ビーダ魔人 - Bī-Da Majin) Seslendirme (Japonca): Kazuko Sugiyama (杉山佳寿子) Çizgi diziyi sunan kişidir. Dizinin olmazsa olmazıdır. İlk baş diziyi başlatır, genellikle komik bir şeyler olur. Ya da stadyumlarda değişik B-Daman oyunlarını tanıtır. Aslında B-Da Mage anlatır, Meowmigolar ise canlandırır. ya da dizinin sonunda gelecek bölümde olabileceğini söyler ve en sonunda ""Bunu öğrenmek için..."" der ve sonra Meowmigolar ""Bir sonraki bölümde göreceğiz"" der ve bitirir. Su damlacıklarına benzer, her yeri mavidir, sadece gözleri ve saçları siyahtır. Mavi toplardan oluşan kolye takar. Meowmigolar (ニャーミーゴーズ - Nyāmīgōzu) B-Da Mage'in kedileridir. Dizinin bitmesinde önemli rol oynarlar. Üç tane kedilerdir. Biri küçüktür ve beyazdır, diğeri büyüktür ve krem rengidir, bir diğeri ise küçüktür ve grimsidir. Dizinin sonunda B-Da Mage, ""Bunu öğrenmek için..."" dedikten sonra Meowmigolar ""Bir sonraki bölümde göreceğiz"" der ve bitirir. Cain McDonnell (カイン マクダネル - Kain Makudaneru) Seslendirme (Japonca): Hiro Yūki (結城比呂) B-Daman: Knight Cavalry (ナイトキャバルリー - Naito Kyabarurī) ~ Black Knight (ブラックナイト - Burakku Naito) Lord Cavalry (ロードキャバルリー - Rōdo Kyabarurī) 13 yaşındadır. Kan grubu AB'dir. Zengin bir aile çocuğudur. Babasından inanılmaz bir şekilde etkilenmiştir. Uşağı Joshua'dır, ama babasından etkilenmeden önce onu kardeşi gibi görmüştür. Babasından etkilenmeden önce çok iyi bir çocuktu, ama ondan sonra kalpsiz ve acımasız oldu. Knight Cavalry'i ve Black Knight'ı kendi parçaladı. Joshua, onu kurtarmak için seferberdir. Yamato ve arkadaşları Marda-B'yi yenince Cain, tamamen felce girdi sayılır. Bir tek en son Yamato dediği duyulmuştur ama sonradan kendine gelmiştir ve Yamato'nun arkadaşı olmuştur. Cain, yine iyi kalpli olmuştur. Joshua (ジョシュア - Joshua) Seslendirme (Japonca): Akira Sasanuma (笹沼尭羅) B-Daman: Dragogale (ドラゴギアル - Doragogiaru) 16 yaşındadır. Kan grubu A'dır. Süper 5'li oyununda Ejderha Sahnesi'nin bekçisidir. Cain'in uşağıdır, aslında kardeş gibi görür. Cain için her şeyi yapmaya hazırlıdır. Oldukça tertipli ve düzenli bir çocuktur. Marilyn (マリリン - Maririn) Seslendirme (Japonca): Miyuki Kuwajima (桑島三幸) Süper 5'li oyununun sunucusudur. B-Da Mage, ona gıcık kapar, çünkü oyunun kurallarını tam B-Da Mage anlatacakken Marilyn, onun sözünü keser ve o anlatır. Kobalt Blade'i kırmak için Cain ile çalışıyordu. Hugh Dallas Hugh Dallas, (d. 26 Ekim 1957) İskoç eski Futbol hakemi. 1998 ve 2002 Dünya Kupalarında düdük çaldı. Ayrıca 2002 Dünya Kupası Final maçının dördüncü hakemliğini yaptı. Dallas, 1996 Olimpiyat Oyunlarında görev aldı, 1999 UEFA Kupası Finali ve birçok Şampiyonlar Ligi maçını yönetmiştir. Nakşa Kuşatması (MÖ 499) Nakşa Kuşatması, MÖ 499 yılında Milet tiranı Aristagoras'ın, Akamenid İmparatoru I. Darius adına ve desteğiyle giriştiği bir kuşatma harekatı olup başarısızlıkla sonuçlanmıştır. Aristagoras'ın bu harekatı, 50 yıl sürecek Grek – Pers Savaşları'nın hemen öncesinde, etkileriyle bu savaşlara yol açan bir gelişmeler dizisine yol açmıştır. Aristagoras'n Nakşa Adası'na saldırması, adalarına dönmenin bir yolunu arayan sürgündeki Nakşa soylularının kendisine başvurmasıyla hesaplanmış gibi görünmektedir. Milet'deki durumunu sağlamlaştırmak için bunu bir fırsat olarak gören Aristagoras, bağlı olduğu hükümdar I. Darius'tan ve Sard Satrab'ı Artaphernes'ten Nakşa'yı istila etmek için yardım istemiştir. Böylece oluşturulan Milet ve Pers kuvvetleri, Pers donanmasıyla Nakşa'ya sefere çıkmışlardır. Sefer kısa sürede bir fiyaskoya dönüştü. Karyalı tarihçi Herodot'un anlatımına göre, Arsitagoras'la Pers generali Megabates Nakşa yaklaşımında tartıştılar ve içlerinden biri, muhemelen Megabates Nakşalılar'a yaklaşan kuvvetler konusunda istihbarat verdi. Kuvvetler çağın kuşatma yöntemleri gereğine uygun biçimde kenti kuşattılar. Ancak dört ay geçmesine karşın, hazırlıklı bir savunmanın karşısında sonuç elde edemediler. Bu sürenin sonuna gelindiğinde bu kuşatma için ayrılan parasal kaynaklar tükenmişti ve kuvvetler kuşatmayı kaldırıp geri dönmek zorunda kaldılar. Bu başarısız seferin ardından bir tiran olarak görevden alınacağı endişesine kapılan Aristagoras, tüm İyon kent devletlerini I. Darius'a karşı bir ayaklanma yönünde kışkırtmaya girişmiştir. Ayaklanmayı bastırmak için Önasya'ya karşı üç yıl süren Pers saldırıları kesin bir sonuç getirmedi. Daha sonra Pers kuvvetleri yeniden toparlanıp bu kez ayaklanmanın merkezi sayılan Milet üzerine yüklendiler. Lade Deniz Muharebesi'nde İyon donanmasının ağır bir yenilgiye uğraması İyon Ayaklanmasını da çökertmiştir. İyon Ayaklanması'nın çözülmesiyle Önasya yeniden Pers kontrolüne geçmiş de olsa I. Darius, ayaklanmayı askeri yönden desteklemiş olan Atina ve Eretria'yı cezalandırmaya yemin etmişti. Dolayısıyla MÖ 492 yılında Yunanistan'ın istilası için başlatılan birinci Pers genel saldırısı, Nakşa'daki başarısız girişimin ve İyon Ayaklanması'nın bir sonucu olarak ortaya çıkmıştır. İyon Ayaklanması konusunda esas itirbariyle birincil kaynak Karyalı tarihçi Herodot'tur. "Tarihin babası" olarak bilinen Herodot, MÖ 484 yılında Halikarnas'ta dünyaya gelmiştir. Grekçe Historia, "Tarihler" adlı çalışmasını yaklaşık olarak MÖ 440-430 yılları arasında kaleme almıştı. Tarihler, esas olarak Grek – Pers Savaşları'nın nedenlerini irdelemek üzere çalışılmış bir eserdir ve halen geçerli bir kaynak sayılmaktadır. Herodot'un tarzı tümüyle öyküleştirme tarzıydı ve en azından batı toplumları açısından tanınan bir tarih anlatımı olarak görünüyordu. Herodot'un, olayları tanrıların istek ve kaprislerine, kişilerin iddialarına dayanmadan ve olayların tarihsel değerlerini nispeten objektif vermesi, bir tarihçi için aranan bir nitelik dizisi olarak kabul edilmektedir. Herodot'tan sonraki, Tukididis gibi bazı tarihçiler, her ne kadar onun tarzını izlemişlerse de eleştirmekten de geri kalmamışlardır. Bununla birlikte Tukididis kendi tarih çalışmasını, Herodot'un bıraktığı yerden, Sestos Kuşatması'ndan başlatmayı seçmiştir. Muhtemelen, Herodot'un çalışmasının düzeltilmeye ya da yeniden yazılmaya gerek duymayacak kadar doğru olduğunu düşünmüştü. Plutarkhos da bir denemesinde Herodot'u yeterince Yunan yanlısı olmamakla suçlayarak eleştirmiş, "barbarperver" olarak tanımlamıştır. Sonuç itibarıyla Rönesans Avrupa'sında çok okunmaya devam ediyor olsa da Herodot hakkında olumsuz bir yargı sürmüştür. Ancak 19. yüzyıla gelindiğinde, yazdıkları bir kısım arkeolojik bulgularla defalarca desteklenince Herodot'un değeri kabul edilir olmuştur. Günümüz yaygın görüşü, Herodot'un çalışmasının son derece değerli bir tarih kaydı olduğu yönündedir. Bununla birlikte, özellikle birliklerdeki mevcutlar ve tarihler konusunda verdiği ayrıntıların yer yer kuşkuyla karşılanması da söz konusu olmaktadır. Öte yandan halen birçok tarihçi, Herodot'un anlatımının Pers karşıtı bir eğilimde olduğuna ve olayların, dramatik bir etki yaratmak amacıyla abartılmış ya da süslenmiş olduğu kanısındadır. Herodot'ta Pers karşıtlığı yanında ilginçtir ki özellikle İyon Ayaklanması konusunda İyonlara karşı olan bir tarafgirliğe işaret eden çağdaş araştırmacılar vardır. Örneğin George Beardoe Grundy, Herodot'un "yaşamın herhangi bir bölümünde İyonya'lılar hakkında söylenecek hemen hiçbir iyi sözü" olmadığını yazmaktadır. İngiliz tarihçi Andrew Robert Burn ise "kin doludur ve dürüst değildir" demektedir. Bronz Çağı Çöküşü ardından Antik Yunanistan'da saray ekonomilerinin çökmesiyle nüfusun önemli bir bölümü, daha güvenli bulunan Önasya'ya göç ederek oralarda yerleştiler. Bu yerleşimciler Antik Yunanistan'ın dört ana kabilesinden üçü olan Aioller, İyonlar ve Dorlardır. İyon boyları, Lidya ve Karya kıyılarına yerleşerek İyonyayı oluşturacak 12 kent devleti kurdular. Bu kentler Karya'da Milet, Myus, Priene, İyonya'da Efes, Colophon, Lebedos, Teos, Klozomenai, Phokaia, Erytrae ve Ege Adaları'nda Sisam ile Sakız'dır. İyon kent devletleri ünlü Lidya kıralı Krezüs tarafından MÖ 560 yılı civarında boyun eğdirilene kadar bağımsız kalmaya devam etmişlerdi. Bu tarihten Akamenid İmparatorluğu'nu kuran II. Kiros tarafından yıkıldığı tarihe kadar (MÖ 564) Lidya hakimiyetinde kaldılar. Önasya'daki Pers yönetimi, özellikle Batı Anadolu kıyılarını ticari ilişkileri yönünden serbest bırakmıştı. "Ancak ekonomik ağırlık merkezi olan Batı Anadolu ile bağları kesilmiş olan Yunanistan, buradaki kolonileri Pers'lere karşı ayaklanmaları yönünde desteklemiştir." Öte yandan Pers İmparatorluğu için İyon kentlerini hakimiyet altında tutmak, istila edilmiş olan diğer imparatorluk bölgelerine oranla bazı güçlükler göstermektedir. II. Kiros, İmparatorluğun diğer bölgelerinde Musevi din adamları gibi, "seçkin" grupları, hakimiyetini güçlendirmek amacıyla desteklemiş, kollamıştı. Söz konusu dönemde Yunanistan'da benzer bir seçkin zümre yoktu. Her ne kadar aristokrat bir toprak sahipliği varsa da bu sınıf kendi içinde birlik halinde değildi ve böyle olunca da kaçınılmaz olarak birbirine rakip durumdaydı. Bu yüzden Pers Sarayı İyon kent devletlerinde bir tiranın yönetime gelmesini, kendilerini İyonya'nın iç çatışmalarına sürüklese de desteklemek durumunda kalmışlardır. Bir başka risk de bazı tiranların kendi yönetimlerini olabildiğince bağımsız kılma girişimleri olabilecekti ve bu tiranların bir şekilde değiştirilmesi zorunluydu. Tiranlar da ayrıca zorlu bir işin üstesinden gelmeliydiler, vatandaşlarının Pers düşmanlığını yumuşatmalı, mümkünse gidermeli ve bu yolla Pers hakimiyetinin sürmesini garantilemeliydiler. İyonya'nın istilasından 40 yıl sonra, (ki Büyük Kiros'un ardından tahta çıkan üçüncü kraldı) Pers kralı I. Darius'un döneminde, Milet tiranı Aristagoras'ta kendini, bu içinden çıkılması güç durumda bulmuştur. Aristagoras'ın amcası Histiaeus, MÖ 513 yılında I. Darius'la sefere katılmıştı. İstediği ödül sorulduğunda istila edilmiş Trakya topraklarının bir bölümünü talep etmiştir. Bu istek yerine getirilmekle birlikte Histiaeus'un hırsı, I. Darius'un danışmanlarının dikkatinden kaçmamıştır. Sonuçta, "daha fazlasıyla" ödüllendirildi ve Kral'ın yakın çevresine dahil edilerek kışlık başkent Susa'da kalması istendi. Milet tahtını Histiaeus'tan Aristagoras devraldığında, kentte Pers hakimiyetine karşı duyulan hoşnutsuzluk artmaktaydı. Nitekim Grek tarihinde bu dönem birçok Grek kent devletinde önemli sosyal ve siyasal değişimlerin yaşandığı bir dönemdir. Bu değişimler içinde belki de en önemlisi Atina demokrasisi'nin oluşmasıydı. Nakşa Adası da Kiklad Adaları grubu içinde yer alan ve bu dönemde söz konusu politik çalkantılardan etkilenen bir adaydı. Ada, Sparta tarafından yerinden edildiği MÖ 524 yılına kadar, Atina tiranı Peisistratos'un desteklediği tiran Lygdamis'ın yönetiminde kalmıştır. Bu tarihten sonra yerli aristokrasi gelişti ve Ada, Ege adaları içinde en müreffeh ve güçlü adalardan biri haline geldi. Aristokratların bu başarısına karşın Nakşa, sınıfsal gerilimler ve iç çekişmeler karşısında bütün bütün savunmasız değildi. Nitekim kısa bir süre sonra MÖ 500 öncesinde halk aristokratları dışlayarak siyasal erki ele geçirdi ve Ada'da demokrasiyi kurdu. Nakşa'dan sürgün edilmiş olan söz konusu aristokratlardan bazıları MÖ 500 yılında Aristagoras'a baş vurarak Ada'yı ele geçirmesi için teşvik ettiler. Dahası, tüm seferin masraflarını karşılayacaklarına söz verdiler ve diğer Kiklad Adaları'nın da Darius'a boyun eğeceğini vadettiler. Nakşa'yı istila etmekle Milet'teki durumunu güçlendireceğinin hesabını yapan Aristagoras, Lidya Satrap'ı Artaphernes'e bir teklifle yaklaşmıştır. Eğer Artaphernes, bir orduyla kendisini askeri yönden desteklerse, Nakşa'yı ele geçirdiğinde, ki böylece I. Darius'un İmparatorluğu'nun sınırlarını genişletmiş olacaktır, ele geçen ganimetten, genişleteceği ordusunun maliyetini karşılamakta kullanabileceği bir pay verecekti. Artaphernes bu tekliften çok memnun kaldı ve Aritagoras'ın istediğ 100 gemi yerine 200 gemi vereceğini söyledi. Ancak önce sefer için I. Darius'un onayı alınmalıydı. I. Darius bunu onaylayınca, ertesi yıl 200 trireme'den oluşan bir donanma Nakşa'ya saldırı için toplandı. Herodot tarafların güçleri hakkında kesin sayılar vermese de bu konuda yine de bir fikir vermektedir. Her şeyden önce, Nakşa kuvvetlerini tüm bir nüfus olarak düşünmek mümkündür, çünkü kendi kentleri ve toprakları için savaşacaklardır. Herodot Nakşa'nın 8 bin "kalkanlı asker" çıkarttığını belirtmektedir. Bunu, Nakşa'nın sekiz bin kadar askeri hoplit olarak donatabildiği şeklinde anlamak da olanaklıdır. Bu savaşçılar Nakşa savunmasının belkemiğini oluşturmaktaydı. Pers kuvvetleri öncelikle 200 civarında triremeye dayanıyordu. Bu savaş gemilerinin yanında nakliye gemisi olup olmadığı hakkında bir bilgimiz yoktur. Bir triremenin en fazla 40-45 denizci taşıyabildiğini, fazla ağırlık yüzünden dengenin bozulacağını kabul etmek gerekir. Dolayısıyla Pers kuvvetlerinin 8-9 bin askerden oluştuğu ileri sürülür. Ayrıca her gemi için yeterli sayıda kürekçi de sefere katılmıştır. Pers filosu MÖ 499 yılının baharında gerektiği şekilde hazırlandı ve İyon sahillerine, Milet'e yelken açtı. Artaphernes ordunun ve donanmanın komutasını kendisinin ve Darius'un kuzeni Megabates'e vermiştir. Gemiler, Aristagoras'ın donanma ve ordusundan oluşan kuvvetleri de alarak yeniden Kiklad Adaları'na gitmek üzere yelken açtılar. Donanma, Nakşa'yı kuşkulandırmamak için önce kuzeye, Çanakkale Boğazı istikametine yönelmiştir. Sakız Adası'na ulaştıktan sonra güneye çark ederek Kiklad Adaları'na yönelmiştir. Herodot, Megabates'in gemilerin nöbetçilerini denetlerken (muhtemelen geceyi geçirmek için sahile yanaştıklarında), Myndos'tan (günümüzde Gümüşlük) bir gemide hiç nöbetçi bulunmadığını gördüğünü yazmaktadır. Herodot'un anlatımına göre olayın gelişimi şöyle olmuştur. Megabates muhafızlarına geminin kaptanını bulmaları için emir verdi. Gemi kaptanı, gemi kürek deliklerinden birine, başı gemi dışında, vücudu içeride olarak itilmiş olarak bırakılarak cezalandırıldı. Arkadaşının durumu hakkında bilgi Aristagoras'a iletildiğinde gidip Megabates'ten kararını gözden geçirmesini istedi. Magabates Aristagoras'ın isteğini geri çevirince kendisi gidip kaptanı kurtardı. Megabates bu durumu öğrendiğinde çok sinirlenmiştir. Aristagoras'ı bulup, "Artaphernes seni bana itaat etmek için, her nereye emredersem oraya yelken açmak için göndermedi mi? Şimdi her şeye burnunu sokman niye?" diyerek çıkışmıştır. Herodot, bu olayla çileden çıkan Megabates'in Nakşa'ya bir tekneyle haber göndererek yaklaşmakta olan kuvvet hakkında uyardığını yazmaktadır. Bir Pers generalinin, hele I. Darius'un bir seferin komutasına atadığı bir generalin, kendi sorumluluğuna verilen bir askeri harekatı sabote etmesini kuşkuyla karşılayan günümüz tarihçileri olası birkaç senaryo ileri sürmektedirler. Ancak Nakşalılar'ın bir istiladan nasıl haberdar olduklarını bugün için bilmek olanaksızdır. Fakat kesin olan şudur ki, bir şekilde haberdar oldular ve hazırlıklara başladılar. Herodot'a göre Nakşalılar seferden önceden haberdar değildi. Bu konuda haber gelince, bir kuşatma altında dayanmayı sağlamak için tarlalardan her şeyi kent içine getirip erzak depoladılar ve surları güçlendirdiler. Pers ve İyon kuvvetleri adaya ulaştıklarında iyi tahkim edilmiş bir savunmayla karşılaştılar. Ayrıca bol erzak depolanmıştı. Herodot açıkça belirtmez ama bu kent muhtemelen Ada'ya adını veren başkenttir. Herodot askeri harekatlar hakkında birkaç ayrıntı vermektedir. Her şeyden önce muhtemelen kente bir ilk taarruz olmuştu fakat geri püskürtüldü. Bu başarısız saldırı ardından İyon ve Pers kuvvetleri kenti kuşatma altına aldılar. Ancak dört ay geçtiğinde, Aristagoras'ın harcamalarıyla da eldeki para ve erzak tükenmişti. Bu durumda eli boş olarak geri dönmekten başka çare kalmamıştır. Ayrılmadan önce sürgün edilmiş aristokratlar için Ada'da güçlü bir tahkimat inşa edilmiştir. İç karışıklıklar sonucu sürgün edilenlerin geri dönüşüne olanak sağlamak için onlara bir üs sağlamayı amaçlayan bu uygulama, Grek dünyasında alışıla geldik bir stratejidir. Nakşa seferi başarısızlıkla sonuçlanınca Aristagoras oldukça zor bir duruma düşmüştü. Her şeyden önce Artaphernes'e, vadetmiş olduğu gibi seferin maliyetlerini karşılayacak bir ödeme yapamıyordu. Öte yandan Pers kraliyet ailesi ile artık daha soğuk ilişkiler içinde olacaktı. Artaphernes tarafından görevden alınması her an beklenebilirdi. Bu durumdan kurtulmak için zor bir yol seçerek Milet halkını, kendi efendilerine karşı ayaklanmaya teşvik etti. Böylece İyon Ayaklanmasını başlatmış oldu. Herodot İyon Ayaklanması'nı her ne kadar Aristagoras'ın kişisel endişe ve hırslarına bağlıyorsa da açıktır ki, yine Herodot'a göre Pers Sarayı tarafından dayatılan tiranların yönetimine karşı genel bir hoşnutsuzluk yaygındı ve bu durum olayları zaten bir ayaklanma yönünde geliştiriyordu. Ancak Herodot'un ortaya attığı bu neden, ikincil bir neden olabilir. Esas neden bölgedeki Pers hakimiyetine karşı gelişen ya da geliştirilen karşı tutumdur. Bu yüzden Aristagoras'ın her yerde tiranlık yerine demokrasi hükümet şeklini geçirmesi, İyonya'nın tümüne yayılacak bir ayaklanmayı teşvik etmiştir. Aristagoras Önasya'daki tüm Grek dünyasını ayaklanma içine çekmeyi başardı. Fakat, Pers kuvvetleriyle savaşabilmek için başka müttefiklere ihtiyaçları olduğunu da fark etmiştir. Bu amaçla MÖ 499 kışında Yunanistan'a giderek müttefik bulmaya çalıştı. Ancak Sparta'yı ikna etmekte başarılı olamadı. Yine de Atina ve Eretria İyon Ayaklanması'nı desteklemeyi kabul etmişlerdir. Atina'dan yirmi, Eretria'dan beş olmak üzere 25 triremeden oluşan bir müttefik kuvveti MÖ 498 baharında iyonya'ya doğru denize açılmıştır. Bu filo, Efes yakınlarında İyonya esas kuvvetleriyle birleşti. Daha sonra bu kuvvet Efesliler'in önderliğinde Artaphernes'in satraplık başkenti Sard'a yürümüştür. Saldırı Sard'daki Pers kuvvetlerini hazırlıksız yakaladı ve aşağı şehri ele geçirdi. Ancak aşağı şehirde yangın çıkması ve hızla yayılması nedeniyle muharebe etmek güçleşince Grek kuvvetleri yukarı şehri kuşatmayı bırakarak Efes'e geri çekildiler. Bu arada Sard'a saldırıldığı haberinin ulaşması üzerine Önasya'daki Pers birlikleri toparlanıp Sard'a yürüşe geçmişlerdir. Kente ulaştıklarında düşmanlarının geri çekildiğini öğrendiler. Bunun üzerine Grek ve İyon kuvvetlerinin peşine takılmış ve Efes dışında onlara yetişmişlerdir. Yorgun ve moralsiz bu kuvvetler ister istemez muharebeye girdiler ve Efes Muharebesi sonucunda ağır bir bozguna uğradılar. İyon birlikleri kendi kentlerini korumak için geri çekildiler. Atina ve Eretria kuvvetlerinden sağ kalanlar ise gemilere kaçmayı başardılar ve Yunanistan'a dönmek üzere denize açıldılar. Bu yenilgiye karşın ayaklanma hızla yayılmıştır. İyon kent devletleri Çanakkale Boğazı'na ve Marmara Denizi'ne asker gönderdiler, Byzantion'u ve diğer yakın kentleri aldılar. Bu arada Karya da ayaklanmaya katıldı. Önasya'da İyon Ayaklanması'nın bu şekilde yayılması Kıbrıs Kralını da teşvik etti ve Kıbrıs da Pers hakimiyetine karşı baş kaldırdı. İzleyen üç yıl boyunca Pers ordusu ve donanması Karya ve Kıbrıs'taki ayaklanmalarla savaştı. Bu süre içinde İyonya'da nispeten hareketsiz fakat huzursuz bir durum hakimdir. Bu Pers karşı taarruzlarının doruğa ulaşmasıyla Aristagoras durumunun savunmasız olduğunu fark ederek Milet'in ve ayaklanmanın liderliğini bırakarak Milet'ten ayrılmıştır. Aristagoras hakkında açıkça olumsuz bir bakış açısına sahip olan Herodot, Aristagoras'ın sinirlenin bozulduğunu ve kaçtığını yazmaktadır. Aristagoras yanındakilerle birlikte Trakya'ya çekilmiştir. Myrcinus kentinde kontrolü ele geçirerek bölgedeki Trak kabilelere karşı akınlar başlattı. Fakat bu akınlardan birinde, muhtemelen MÖ 497 ya da 496 yılında Traklar tarafından öldürüldü. Ayaklanmanın altıncı yılına gelindiğinde Önasya'daki Pers kuvvetleri yeniden tertiplendiler. Mevcut kara unsurları bir ordu halinde teşkillendi. Donanma ise Mısır, Kilikya ve Fenike ile bastırılan ayaklanmadan sonra yeniden Pers hakimiyetine giren Kıbrıs gemilerinden oluşturuldu. Pers kuvvetleri, diğer direnek noktalarına fazlaca önem vermeden doğrudan doğruya, İyon Ayaklanması'nın merkezi sayılan Milet üzerine yürümüşlerdir. Miletliler kentlerini deniz yaklaşımında savunmayı seçmiştiler. İyon filosu, Milet körfezi'nin dışında Lade Adası civarında toplanmıştır. Pers filosu komutanlığı, Lade açıklarında girişilecek bir deniz muharebesinin sonucundan emin olamadığı için dolaylı bir yol seçerek bazı İyon birliklerini çekilmek konusunda ikna etmenin yollarını aramıştır. Başlarda bu girişimden herhangi bir sonuç elde edilemedi. Lakin Pers kuvvetleri İyon kuvvetlerine saldırdığında, Lade Deniz Muharebesi'nin hemen öncesinde Sisam, Pers tekliflerini kabul etmeye yanaşmıştır. Pers filosuyla İyon filosu karşı karşıya geldiğinde Sisam filosu, çark ederek savaş alanından ayrılmıştır. Sonuçta güçten düşen İyon filosu bozguna uğradı. Sakız Adası'ndan ve diğer bazı ayaklanmaya katılmış olan bölgelerden gemiler savaşa katıldılar ve cesurca dövüştülerse de savaş kaybedildi. Lade Deniz Muharebesi'nin yenilgisi İyon Ayaklanması'nın da sonu olmuştur. Bunun ardından karaya çıkarak Milet'e ilerleyen Pers Ordusu kenti yakın bir kuşatma altına aldı. Kent duvarlarının altını kazarak duvarlardan taşları sökmek dahil her türlü kuşatma tekniğini ve silahını kullanarak kenti düşürene kadar yüklendiler. Sonunda kente girdiler. Herodot'un yazdıklarına göre erkeklerin çoğu öldürüldü, kadınlar ve çocuklarsa köle edildi. Ertesi yıl Pers kuvvetleri İyon Ayaklanması'nın son direnek noktalarını da ezdiler. Ardından Önasya'ya aşama aşama bir barış düzeni oturttular. İyon Ayaklanması, Grek dünyası ile Pers İmparatorluğu arasındaki ilk geniş kapsamlı çatışma olmuştur. Bu nedenle Grek – Pers Savaşları'nın da ilk evresi olarak görülmektedir. Önasya yeniden Pers hakimiyetine girmiş olsa da I. Darius, İyon Ayaklanması'na askeri olarak destek sağladıkları için Atina ve Eretria'yı cezalandırmaya yemin etmişti. Öte yandan çok sayıdaki Grek kent devletleri İmparatorluk için halen bir tehdit olarak varlıklarını sürdürmektedir. Bu yüzden I. Darius, MÖ 492 yılında tüm Yunanistan'ı istila etmeye karar vermiştir. Yunanistan'a yönelen birinci Pers genel saldırısı, Grek – Pers Savaşları'nın, İyon Ayaklanması'nın bir sonraki evresi olarak ortaya çıkmıştır. Simüle gerçeklik Simüle gerçeklik, "gerçek" gerçekliğin simülasyonundan ayırt edilemez bir derecede simüle edilebileceğini -belki bilgisayar simülasyonu ile- öne süren şüpheci bir hipotezdir. Bu gerçeklik bir simülasyonun içerisinde yaşadıklarının tam olarak farkında olan veya olmayan bilinçli zihinler içerebilir. Bu konsept günümüzdeki teknolojik seviyeyle yakalanan sanal gerçeklik konseptinden oldukça farklıdır. Sanal gerçeklik deneyim ile kolayca ayırt edilebilir; katılımcılar asla deneyimledikleri şeylerin doğası hakkında şüpheye düşmezler. Fakat simüle gerçeklik ile "gerçek" gerçekliği ayırt etmek oldukça zordur. Bu konu hakkında felsefe alanından bilgisayar alanına kadar geniş bir yelpazede tartışmalar vardır. Beyin-bilgisayar arayüzlü simülasyonlarda, her katılımcı simülasyona bilgisayarla beyni arasındaki bağlantıyı kurarak girer. Bilgisayar algısal verileri kullanıcıya iletir ve aynı zamanda kullanıcının istek ve hareketlerini okur ve simüle edilmiş bir dünyada karşılıklı etkileşim içinde bulunurlar. Katılımcılar birkaç farklı sebepten dolayı sanal bir dünyada olduklarını unutabilirler. Simülasyonun içinde katılımcının zihni gerçekte olduğundan farklı görünüşte bir avatar ile de temsil edilebilir. Sanal varlık simülasyonunda, her sakin simüle edilen dünyanın yerli halkıdır. Fiziksel dünyada "gerçek" bir vücutları yoktur. Hepsi simülasyonun kendi kuralları içerisinde farklı bir zihin seviyesini temsil eden simüle edilmiş varlıklardır. Bunlar bir simülasyondan başka bir simülasyona kopyalanabilir veya başka bir zaman tekrar diriltilmek üzere arşivlenebilir. Bu sanal varlık simülasyonun dışında sentetik bir vücuda bile transfer edilebilir. Göç simülasyonunda, beyin-bilgisayar arayüzü simülasyonunda olduğu gibi katılımcı simülasyona bilgisayarlarla etkileşime girerek bağlanır fakat bu biraz daha yüksek seviyede olur. Girişte, katılımcılar zihinsel süreçlerini zihin transferi gibi farklı varsayımsal metotları kullanarak sanal bir varlığa aktarırlar. Simülasyon bittikten sonra, katılımcının zihni yeni hatıra ve deneyimlerle yenilenir. İç içe geçmiş simülasyon bilincin iki türünü de destekler: fiziksel dünyadan simülasyona gelen katılımcı ve simülasyonda yaşayan ama fiziksel bir vücuda sahip olmayan sanal varlıklar. Matrix filminde bu tür bir simülasyona yer verilir: filmde simülasyona girenlerin vücutları dışarıda ama zihinleri simülasyondadır ve aynı zamanda simülasyonda yaşayan ve fakat gerçekte vücut sahibi olmayan bilgisayar programları vardır. Extreme Rules (2012) Extreme Rules (2012) WWE tarafından 29 Nisan 2012 tarihinde Rosemont, Illinois, Allstate Arena'da düzenlenmiş olan dördüncü geleneksel Extreme Rules izle ve öde etkinliği. Bu etkinlikte 9 maç düzenlenmiştir. Extreme Rules'da güreşçiler Raw ve Smackdown programlarında, yaşamış oldukları çekişme ve davalar sonucu etkinliğe girme hakkı elde etmiş olurlar.Bu etkinlikte düzenlenmiş olan maçlar ise Brock Lesnar Raw, programında 2012'nin nisan ayında dönüş yaparak Cena 'ya saldırması sonucu etkinliğe girmeleri kesinleşmiştir. Bir önceki düzenlenmiş WrestleMania etkinliğinde ise Sheamus, Dünya Ağırsiklet Şampiyonu Daniel Bryan'la karşılaşmış ve galip gelmiştir, Bu maç sadece 18 saniye sürmüştür. Ayrıca bu etkinlikte Chris Jericho'yla CM Punk arasında WWE Şampiyonluk maçında CM Punk galip gelmiştir, fakat Chris Jericho iyiden iyiye çıldırmış ve CM Punk'ın maçlarına karışarak saldırılarda bulununca Etkinliğe kesin olarak girmiş oldular. Maçtaki diğer isimler ise 2011 yılının Temmuz ayında düzenlenen, Street Fight maçında Randy Orton, son anda Kane karşı üstünlük sağlayınca Kane, WrestleMania 28'de Ortona Karşı meydan okudu ve galibiyetle ayrıldı. fakat bununla da bitmemiş Raw'da düzenlenen bir tekrar maçında, Orton Kane'e karşı galibiyetle ayrılınca Kane maç hakkını orton üzerine kullanarak etkinliğe girmiş oldular. Big show, WrestleMania showun'da Cody Rhodes'la kıtalararası mücadelede, Big Show galip gelmiş olmasına rağmen bir tekrar maçı düzenlenmesine karar verilmiştir.Etkinlikte'ki diğer ismler ise, Amerika şampiyonu Santino Marella The Miz'e karşı unvanını koruyacak ve yine aynı şekilde Nikki Bella, Layla El'e karşı unvanını kaybetmiştir. Osmanlı ordusu (anlam ayrımı) "Osmanlı ordusu" aşağıdaki başlıklardan birisine karşılık gelebilir. Osmanlı ordusu maddesi bu konuda daha fazla bilgi içermektedir. Osmanlı ordusu (modern dönem) Modern Osmanlı Ordusu, Osmanlı İmparatorluğunun Kara Kuvvetlerinin yeniden teşkilatlanması ile oluşan askeri birimler. Yaygın görüş olarak 1861 yılından başladığı kabul edilen bir modernizasyon süreci gerçekleştirilmiştir. Balkan Savaşları yenilgisi sonrasında hızlı bir yeniden yapılanmaya gidilmiş ve I. Dünya Savaşı öncesinde tamamlanmıştır. Askeri düzenekte cephe önünde savaşan birimler. Askeri dÃ¼zenekte ama cephe gerisi destek birimleri. Askeri düzenekte ama sivil otoriteye bağlı. Savaş zamanı yönetimi sivilden askere geçen. Bu teşkilatlanmaya göre Kara Kuvvetleri, Harbiye Nezaretine bağlı dört ordu müfettişliği halinde, biri bağımsız 13 kolordu ve bunlara bağlı 38 piyade tümeni (ikisi bağımsız) ve dört süvari tümeninden oluşmaktaydı. Ayrıca Çanakkale ve İstanbul Boğazları ile; Çatalca, Edirne, Erzurum, İzmir Müstahkem Mevkileri de Kara Kuvvetleri Teşkilatında yerlerini koruyorlardı. Bunlar kÄ±saca: 1., 2., 3., 4., 5., 6., 7., 8., 9., 10., 11., 12., 13., 14., 15.,16., 17., 18., 19., 20., 21., 22., 23., 24., 26., 27., 28., 29., 30., 31., 32., 33., 34., 35., 36., 37., 38., 39., 40., 41., 42., 43., 44., 45., 46., 47., 48., 49., 50., 51., 52., 53., 54., 55., 56., 57., 58., 59., 61., 1. Kafkas, 2. Kafkas, 3. Kafkas, 5. Kafkas, 9. Kafkas, 11. Kafkas, 36. Kafkas, 37. Kafkas Bunlar kÄ±saca: 1., 2., 3., 4., 5., 6., 7., 8., 9., 10., 11., 12., 13., 14., 15., 16., 17., 18., 19., 20., 21., 22., Irak ve Havalisi, 1. Kafkas, 2. Kafkas, Hicaz Bunlar kısaca: Çanakkale, İstanbul Boğazı, Çatalca, Edirne, İzmir, Erzurum, Kars Bunlar kısaca: 1., 2., 3., 4., 5., 6., 7., 8., 9. Bunlar kısaca: Şark Ordular Grubu, Kafkas Ordular Grubu, Yıldırım Ordular Grubu Harp Okulu'ndan mezun olunca mülazım-ı sani (asteğmen), Harp Akademisi'nde birinci sınıfa geçince mülazım-ı evvel (üsteğmen), Harp Akademisi'ni bitirince erkanıharp (kurmay) yüzbaşı rütbeleri alınıyordu. Harp Akademisi'ne sadece Harp Okulu'nu iyi dereceyle bitirenler alınırdı. Rütbeler üstten alta sıralı olarak şöyledir: İkinci Ordu Savaşın başında İstanbul'da. Hicaz-Yemen Cephesi: 7. Kolordu'nun dört tümeni Hicaz, Asir, San'a ve Hudeybe'de idi. Kafkasya Cephesi: Üçüncü Ordu Kafkasya Cephesi'nden sorumludur Çanakkale Cephesi: Birinci Ordu, Beşinci Ordu ve Çanakkale Boğazı'nın savunmasından sorumlu 3. Kolordu ve 15. Kolordu. Çanakkale Cephesinden sorumlu Birinci Ordu karargahı İstanbul'daydı ve 4 kolordudan oluşmaktaydı. (4. Kolordu 3-4 Kasım 1914'te İzmir'e nakledilmiştir.) İkinci Ordu geçici olarak ve aktif olmadan Çanakkale Altıncı Ordu Irak (Mezopotamya) Cephesi Kafkasya Cephesi: Üçüncü Ordu Kafkasya Cephesi'nden sorumludur ama 1915, gelindiğinde yok denecek kadar azaldığında İkinci Ordu ile takviye edilmiş. Galiçya Cephesi: Temmuz 1916 ile Temmuz 1917 arasında 19. ve 20. Tümenlerden oluşturulan 15. Kolordu. Yıldırım Orduları Grubu (Dördüncü Ordu, Yedinci Ordu ve Sekizinci Ordu)nun oluşturduğu Sina ve Filistin Cephesi. Kafkas Ordular Grubu Üçüncü Ordu ve İkinci Ordu Mart 1917'de yok denecek duruma geldiğinde Kafkas Ordular Grubu Haziran 1918'de taarruz amaçlı Doğu Ordular Grubu olarak yeniden düzenlenmiş ve Mart 1918'de bağımsız olarak düzenlenen Kafkas İslam Ordusu bu gruba kâğıt üzerinde bağlanmıştır. Almeda Abazi Almeda Abazi Sayışman (13 Şubat 1992, Tiran), Arnavut asıllı Türk model ve oyuncu. 2008' de Miss Globe Kâinat Güzeli yarışmasını kazanmıştır. Oyuncu eğitimi almaktadır. Lise eğitimini İstanbul Özel Tarhan Koleji'nde tamamlamış, İstanbul Aydın Üniversitesi Bilim-Sanat Akademisi Oyunculuk Bölümü'nde eğitim almıştır. Eğitimine Sakarya Üniversitesi Devlet Konservatuvarı öğrencisi olarak devam etmektedir. Oyuncu Tolgahan Sayışman‘la 13 Şubat 2017 tarihinde Los Angeles'ta evlenmiştir. Şu ana kadar Konak ve Show Business filmlerinde ve Ayrılık adlı TRT dizisinde rol almıştır. Ayrıca Survivor Ünlüler - Gönüllüler ve Yok Böyle Dans yarışmalarına katılmıştır. Muhteşem Yüzyıl dizisinde Valeria adıyla yer almıştır. tv8 kanalında Murat Ceylan ile birlikte "Para Bende" programını sundu. 2015 Yılında tekrar Survivor All Star yarışmasına katılmıştır. Beyin-bilgisayar arayüzü Beyin-bilgisayar arayüzü veya zihin-makine arayüzü veya beyin-makine arayüzü, beyin ile dış bir cihaz arasındaki doğrudan iletişim yoludur. Beyin-bilgisayar arayüzü genellikle insanoğlunun bilişsel veya duyusal motor fonksiyonlarına yardımcı olmak veya onları tamir etmek için kullanılır. Beyin-bilgisayar arayüzü araştırmaları ilk kez 1970'li yıllarda Ulusal Bilim Vakfı tarafından sağlanan bir hibeyle ve DARPA girişimiyle Kaliforniya Üniversitesi'nde başladı. Beyin-bilgisayar arayüzü ifadesi bu çalışmaların ardından yayınlanan makalelerde ilk kez kullanılarak böylelikle bilim literatürüne girmiş oldu. Beyin-bilgisayar arayüzü araştırmaları daha çok duyma, görme ve hareket gibi duyuları onarmak üzere nöroprotez uygulamalarına odaklandı. Beynin kortikal plastisitesi nedeniyle, implante edilmiş protezlerden gelen sinyaller, adaptasyondan sonra, beyin tarafından doğal sensör veya efektör kanalları gibi kullanılabilir. Yıllarca süren hayvan deneylerinin ardından, insanlara implante edilen ilk nöroprotez cihazlar 1990'ların ortalarında ortaya çıktı. Ahmet Kemali Efendi Çeşmesi Ahmet Kemali Efendi Çeşmesi, Rumeli Kazaskeri, Padişah Başimamı ve aynı zamanda bestekâr olan Ahmet Kemali Efendi tarafından 1812 yılında İstanbul,Sarıyer'de yaptırılan çeşme, bir diğer adı da Mermer Çeşme'dir. İstanbul Kültür Mirası ve Kültür Ekonomisi Envanteri SarÄ±yer V.K.V. Tarihi Eserler Harold MacMichael Sir Harold Alfred MacMichael (1882-1969), Büyük Britanyalı koloni yöneticisi. Magdalene College'den birincilikle mezun oldu. Sivil hizmet sınavını geçtikten sonra, Britanya İmparatorluğu'nun Anglo-Mısır'ı Sudan'da göreve katıldı. Daha sonra 1915 yılında Hartum ilinde üst düzey bir müfettiş olana kadar Mavi Nil eyaletinde görev yaptı. 1926 yılında pozisyonu sivil sekreterliğe kadar yükseldi. 1933 yılına gelindiğinde ise, Tanganyika Valisi oldu. Bu görevi 1937 yılına dek sürdü. Sonraki yıl Britanya mandası olan Filistin'in Yüksek Komiseri oldu. Struma Olayı'ndan sorumlu tutulan MacMichael'ı sağ görüşlü bir direniş örgütü Lehi'nin üyeleri defalarca kez öldürmeye çalıştı. 1944 yılında Lehi üyelerince gerçekleşen bir suikast saldırısından kurtuldu, ancak bu saldırı sırasında eşi yaralandı. MacMichael ayrıca Malta'nın Yüksek Komiserliği görevini de yürütmüştür. Artırılmış gerçeklik Artırılmış gerçeklik, gerçek dünyadaki çevrenin ve içindekilerin, bilgisayar tarafından üretilen; ses, görüntü, grafik ve GPS verileriyle zenginleştirilerek meydana getirilen canlı veya dolaylı fiziksel görünümüdür. Bu kavram kısaca gerçekliğin bilgisayar tarafından değiştirilmesi ve artırılmasıdır. Teknoloji kişinin gerçekliğini zenginleştirme işlevini görür. Buna karşın sanal gerçeklikte ise gerçek dünya yerine tasarlanıp canlandırılmış bir dünya vardır. Zenginleştirme gerçek zamanlı gerçekleşir ve çevredeki ögeler ile etkileşim içindedir. Gelişen zenginleştirilmiş gerçeklik teknolojisinin de yardımıyla kullanıcı etrafındaki bilgi ile etkileşime girebilir. Bulunulan çevreyle ilgili yapay bilgi ve ögeler gerçek dünyayla bağdaşabilir. Zenginleştirilmiş gerçeklik teriminin literatüre 1990 yılında Boeing üzerinde çalışan Thomas Caudell tarafından kazandırıldığına inanılır. Artırılmış gerçeklik örneğinden biri olan; "Aurasma" bir görüntü tanıma teknolojisidir. İşletmeler ve bireyler Aurasma'yı hem kendi artırılmış gerçeklik deneyimlerini oluşturmak ve paylaşmak, hem de çevrelerindeki gizli dijital içeriği keşfetmek için kullanır. Öğretmenler, bu platformu kullanan en etkin grup arasında yer almaktadır. Artırılmış gerçeklik ile ilgili uygulamalar henüz çok yeni olsa da, dünyada bilişim sektörünü domine eden Microsoft ve Google gibi firmalar bu yeni teknolojiye büyük yatırımlar yapmaktadırlar. Google, 2012 yılında tanıttığı ve büyük ilgi çeken "Glass" projesini şimdilik rafa kaldırsa da, Mattel firmasıyla birlikte View Master gözlüğünün tanıtımını yaptı. Microsoft ise Windows 10 ve HoloLens ile 2016 yılından itibaren kullanıcılarına interaktif hologramlar sunmayı planlıyor. Marshall, L'Oréal Paris, Ray-Ban, Adidas, BMW, Volkswagen, Ford, Durex ve IKEA gibi sayısız uluslararası marka, artırılmış gerçeklik uygulamaları ile ürünlerinin tanıtımını interaktif ve eğlenceli hale getirmeye çalışmaktadırlar. Artırılmış gerçeklik, uygulamaları etkili, etkileşimi yüksek, öğrenme sürecine katkı sağlayan, kullanması kolay ve kullanıcı doyumunu sağlayan öğrenme malzemeleridir. Matthew Gray Gubler Matthew Gray Gubler (9 Mart 1980, Las Vegas), Amerikalı oyuncu, model, yönetmen ve seslendirmeci. Gubler, CBS'te yayınlanan "Criminal Minds" adlı dizideki Dr. Spencer Reid rolüyle tanınır. Gubler Uluslararası Araştırmalar, Las Vegas Akademisi lise mezunu. Gubler film yönetmenliği alanında ise New York Sanat Üniversitesi Tisch School'dan mezun oldu. Las Vegas doğumlu olan Gubler'ın annesi Marilyn Gubler, Cumhuriyetçi devlet Başkanı olarak görev alan ilk kadın idi. Büyükbabası Maxwell Kelch, Las Vegas Ticaret Odası'nın ilk başkanıdır ve ayrıca Las Vegas'ın radyo istasyonunu (KENO) kurmuştur. Gubler'ın ablası Laura Dahl, New York merkezli bir moda tasarımcısıdır. Maryland Kolonisi Maryland kolonisi 1632'den 1776'a kadar önce İngiltere'nin sonra da Britanya'nın Kuzey Amerika'daki kolonilerinden biri. 1776'da Büyük Britanya'ya karşı isyan eden ve bağımsızlığını ilan eden 13 koloniden biri oldu. Koloni başlangıçta Lord Baltimore'a() ait kişisel bir mülktü. Lord, Avrupa'da din savaşları sürdüğü sırada İngiliz Katolikleri için bir cennet yaratabilme amacıyla bu koloniyi kurmuştu. Maryland başlarda İngiliz kolonilerindeki dinsel hoşgörünün öncülüğünü yaparken, Anglikanlar, Püritenler, Katolikler ve Quakerler arasında süren çatışmalar sonunda Püriten isyancılar koloninin kontrolünü ele geçirdi. Muhteşem Devrim'i izleyen yıllarda John Coode bir protestan isyanına öncülük ederek Lord Baltimore'u iktidardan indirdi. Coode'un hükûmeti sevilmedi ve hem III. William hem de bizzat Coode'un kendisi koloninin İngiltere'den atanan bir vali tarafından yönetilmesini istedi. Böylece koloniyi 1694 yılında ölene kadar Lionel Copley yönetti ve ölümünden sonra yerine Francis Nicholson geçti. Maryland kolonisi, İngiltere'ye bağlı güneyindeki Virjinya kolonisi ve Hollanda'ya bağlı kuzeyindeki Yeni Hollanda kolonisi ile başlayan erken rekabete rağmen, Virjinya'dakine benzer bir gelişme çizgisi izledi. Koloninin ilk yerleşimleri ve nüfus merkezleri, Chesapeake Körfezi'ne dökülen nehir ve diğer su yollarının etrafında oluştu. Maryland'ın ekonomisi de aynı Virjinya gibi Avrupa'ya ihraç edilen tütün tarımına dayalı olarak gelişti. Tütün ekimi için gereken ucuz isgücü ihtiyacı ve tütün fiyatları inişe geçtiğinde geliştirilen karma tarım yöntemleri, önce sözleşmeli hizmetçilik (İngilizce: ) denilen bir çalışma şeklinin gelişmesini sağladı. Avrupa'daki yoksul aileler, Yeni Dünya'ya getirilme, yiyecek ve barınma ihtiyaçlarının karşılanması karşıliğında 7-8 yıllığına Kuzey Amerika'daki kolonilere getirilerek ailecek ücretsiz olarak çalıştırılıyordu. Daha sonra da Afrikalıların köleleştirilmesi ve zorla göçettirilmesi dönemi başladı. Koloninin ikinci döneminde, güney ve doğu kesimlerinde tütün tarımı devam etti, fakat devrim yaklaştığında kuzey ve orta Maryland giderek buğday üretim merkezleri haline geldi. Böylece iç bölgelerde Frederick gibi tarım şehirleri ve Maryland'ın başkenti olacak olan Baltimore gibi bir liman şehri oluştu. Maryland kolonisi Amerikan Devrimine aktif şekilde katıldı, New England'da kurulan Birleşik Komite (Ing: Committee of correspondence) burada da önemli bir etki yarattı ve Boston'daki çay partisinin bir benzeri Chestertown'da da yapıldı. CFosSpeed cFosSpeed, Windows işletim sistemi için bir internet trafiği yönetimi yazılımıdır. Yüksek transfer hızını koruyarak gecikme sürelerini kısaltmayı sağlamaktadır. Genellikle, online oyuncular ve VoIP kullan覺c覺lar覺 taraf覺ndan tercih edilmektedir. Yazılım farklı trafik sınıfları oluşturabilmek için veriyi paketlere böler. Bunu kullanıcı tarafından ayarlanabilir bir dizi filtreleme kuralı ile elde eder.Veri trafiğini, TCP veya UDP port numaraları ile, katman-7 protokolü tarafından, programın adına göre veya DSCP etiketleri gibi birçok başka kriterlere göre sınıflandırılabilir ve öncelik verilebilir. Giden trafik gelişigüzel dışarı gönderilmez. Bunun yerine, veri paketleri önce sıralanır ve daha sonra öncelik sırasına göre dışarı gönderilir. Bu şekilde, lazım olan veriler bekletilebilecek verilerden önce iletilir. Böylece, büyük miktarda veri aynı anda transfer edilirken aynı zamanda Trafik Düzenleme duyarlı SSH oturumları, VNC oturumları, VoIP aramaları, online oyunlar ya da diğer kritik zamanlı programlar gibi etkileşimli bağlantılara bağlı kalabilirsiniz. Dahası, TCP ACK paketlerinin hızlı indirilmesi devam edecektir. Bunun nedeni, alıcı eski verilerin (TCP akış kontrolü) alınmasını kabul ettikten sonra gönderenin sadece veri gönderecek olmasıdır. cFosSpeed aynı zamanda bir kerede çok fazla gönderilen veriyi gönderende tutmak için TCP pencere boyutunu düşürerek indirmeler için ağ tıkanıklığını azaltır. Ayrıca, cFosSpeed ​​bir paket filte güvenlik duvarı, zaman ve hacim çevrimiçi bütçeleri, bir görünümü değiştirilebilir transfer monitör ve diğer bazı özel amaçlı özellikler içerir. Uzmanların kendi trafik sınıflandırmalarını yazmasını sağlayan bir filtre dilide vardır. Ed Begley Ed Begley (25 Mart 1901 - 28 Nisan 1970), Oscar ödüllü Amerikan oyuncu. Sanat yaşamına Broadway'de başlamıştır. 1962 yapımı Sweet Bird of Youth adlı filmle en iyi yardımcı erkek oyuncu dalında Akademi Ödülü'ne değer görülmüştür. Louis Leakey Louis Seymour Bazett Leakey (L.S.B. Leakey) (d. 7 Ağustos 1903, Kenya; ö. 1 Ekim 1972, Londra) İngiliz arkeolog ve Afrika'daki insan evrimi çalışmalarıyla öne çıkan doğabilimci. Afrika'daki doğal hayatın korunması ve araştırılmasına yönelik organizasyonların oluşturulmasında önemli rol oynamıştır. Partagas Partagás, 1845’de Havana’da kurulan en eski puro markalarından biridir. Partagás ismi, bugün rekabet halinde olan, Küba’da devlet tarafından yönetilen Habanos SA ve Dominik Cumhuriyeti’nde üretilen Swedish Match’e bağlı olan General Cigar Company tarafından kullanılmaktadır. İspanyol kökenli Don Jaime Partagás, yıllarca puro sektöründe çalıştıktan sonra, 1845’de şu anda Havana’daki en büyük fabrikalardan biri olan “Real Fábricas de Tabaco Partagás”ı kurdu. Don Jamie, Vuelta Abajo bölgesinde birçok tütün ekili alanı aldı, en güzel tütünler arasında seçimler yaparak Partagás markasını başarıya ulaştırdı. Don Jamie, değişik fermentasyon ve yaşlandırma teknikleri kullanılarak daha iyi üretim yapılabileceğine inanan birisiydi. Don Jamie, 1864’te veya 1868’te (net tarihi bilinmiyor) ekili alanlarından birinde öldürüldü ve oğlu José Partagás, işin başına geçti. Daha sonraları, fabrika ve marka José A. Bance isimli bir bankere satıldı. 1900’de Don José Fernández ve Ramón Cifuentes’in sahip olduğu Cifuentes, Fernández y Cía ismindeki bir firmaya satıldı. 1916’da Fernández ayrıldı ve Cifuentes, Francisco Pego Pita ile ortaklık kurarak Cifuentes, Pego y Cía firmasını kurdular. 1927’de firma, Ramón Allones markasının haklarını aldı ve bundan sonra nedeni bilinmeyen bir şekilde Cifuentes adı altında üretimi sürdürdüler. 1938’de Cifuentes, 1940'ta Pego vefat etti. Bundan sonra Cifuentes ailesi firmadaki kontrolün büyük bir kısmını eline alarak firmanın ismini Cifuentes y Cía olarak değiştirdiler. 1954’te Bolivar ve La Gloria Cubana markasını José F. Rocha’dan satın aldılar ve üretimini aldıkları fabrikaya taşıdılar. 1958’te Partagás fabrikası, H. Upmann’dan sonra en büyük ikinci Küba purosu ihracatcısıydı. Devrimden hemen önce ve sonra, Partagás, dünyada en çok saygı gören ve satılan puro markalarından birisiydi. 1990 ortalarında, Montecristo’dan sonra yaklaşık yıllık 10 milyon puro ile 2. en çok satılan puro markasıydı. Havana’daki eski Partagás Fabrikası, “Francisco Pérez Germán” ismi ile değiştiğinden beri, Partagás purolarının üretildiği yerdir ve Küba’ya giden turistler tarafından çok ziyaret edilen yerlerden birisidir. 2002’de Altadis’in Habanos SA ile birlikte çalışmasından sonra, bazı puro üretimlerinde değişiklik yapıldı. Tüm elyapımı ve makine yapımı üretimlerin değişikliklerden birisi, gereğinden fazla üretimi azaltmak, az satan ürünlerin üretimini durdurmak oldu. Partagás, tarihi boyunca önemli yer tutan el yapımı ve makine yapımı veya makine bitimi vitolalarından bazılarının üretimine son verdi. Partagás, Edición Limitada (Limitli versiyon) üretiminin başlamasından beri hemen hemen her yıl özel üretim yapmaktadır. 2000’de Pirámide, 2001’de Serie D No. 3, 2003'te Serie D No. 2, 2004’te Serie D No. 1, 2006’da tekrar Serie D No. 3, 2008’de Serie D No. 5 ve 2010’da Serie D Especial üretildi. Partagás, Serie P No.2 ile yeni bir şekil olan piramidi dünya ile tanıştırdı ve bu yeni şekil, puro meraklıları arasında çok popüler oldu. Partagás aynı zamanda Mini ve Club adında 2 tane, makine üretimi cigarillo üretmektedir. General Cigar Company tarafından üretilen Partagas Küba Devrimini izleyen devletleştirilmeden sonra, Cifuentes ailesinin önde gelen üyesi Ramón Cifuentes’e Küba tütün endüstrisinin başına geçmesi önerildi fakat Ramón Cifuentes tarafından bu teklif reddildi ve Cifuentes ülkeden göç etti. Cubatabaco, Partagás fabrikasını aldı ve markayı burada üretti. Yaklaşık 17 yıllık boşluktan sonra, 1978’de Ramón Cifuentes, Partagás ve Bolívar isimlerinin lisansını General Cigar Company’e verdi ve Amerikan piyasasına tekrar girdi. İlk başlarda üretim Jamaika’da yapıldı fakat ilerleyen yıllarda üretim Dominik Cumhuriyeti, Santiago’daki modern fabrikasına taşındı. 1995'te 6500 metrekare alanda, Santiago fabrikası yaklaşık 600 çalışan ile Partagas ve Macanudo isimleri altında puro üretmeye başladı. O yılda General Cigar Dominicana tarafından 8 milyon Partagas üretildi. General Cigar Company tarafından üretilen, Küba üretimi olan Partagás’a rakip olan ve benzer ticari takdimi olan marka, purolarında kırmızı ve altın renginde bant vardır ve paketlerinde "Habana" ibaresi korunmuştur. Yepd YEPD veya YPD (:Yeast Extract Peptone Dextrose, : Maya özütü Peptonlu Dekstroz) Ekmek veya bira mayasından otolizasyon, asit veya proteolitik enzimlerle hidrolizasyon yoluyla elde edilen maya özü. Maya büyümesi için tam bir ortamdır. Bu maya ekstratı, pepton bidest içerir. Su ve glikoz veya dekstroz. Bu agar içeren katı bir ortam olarak kullanılabilir. Maya ekstresinin, tipik büyümeyi gerçekleştirmesi üzerine gereken tüm amino asitleri içerir. YEPD bir agar versiyonu tipik olarak % 1 (kütle / hacim) kalanı bidest su olması ile maya ekstresi, % 2 pepton, % 2 glikoz / dekstroz, % 2 agar'dan oluşur. Tam bir ortam olarak, YEPD oksotrofları test etmek için bir seçim ortamı olarak kullanılamaz. Bunun yerine, YEPD maya kültürlerini büyütmek için bir büyüme ortamı olarak kullanılır. YEPD tipik olarak damıtılmış suda% 1 maya özütü,% 2 pepton ve% 2 glikoz / dekstroz içerir. Bir et suyu olarak yapılabilir veya 1 ilavesiyle bir agar jeli haline getirilebilir. % 5 ila 2 agar ila sıcak et suyuna ve karışımın soğumasına ve katılaşmasına izin verir. Dijital fizik Dijital fizik, fizik ve kozmolojide evrenin bilgi ile açıklanabilir ve bu nedenle hesaplanabilir olduğu fikrine dayalı teorik perspektiflerden oluşan bir koleksiyondur. Bu nedenle, evrenin bir bilgisayar programının çıktısı veya büyük bir dijital hesaplama aygıtı olduğu tasavvur edilebilir. Dijital fizik aşağıda listelenen bir veya birden fazla hipotezle desteklenir. Evren veya gerçeklik: Her bilgisayar bilgi kuramı, istatistiksel mekanik ve kuantum mekaniği'nin prensipleri ile uyumlu olmalıdır. Bu üç alan arasındaki ilişki 1957 yılında Edwin Jaynes tarafından yayınlanan iki makale ile önerildi. Bunun ötesinde, Jaynes dijital bilgisayarlar ile temel fizik arasında bağlantı kurmak için olasılık kuramını genelleştirilmiş Aristo mantığı ile detaylı bir şekilde açıkladı. Evrenin dijital bir bilgisayar olduğu hipotezi Konrad Zuse tarafından "Rechnender Raum" ("Hesaplayan Uzay") adlı kitabında dile getirildi. Dijital fizik terimi ilk kez Edward Fredkin (kendisi daha sonra dijital felsefe ifadesini kullanmayı tercih etmiştir) tarafından kullanıldı. Evrenin dev bir bilgisayar olduğunu öne süren diğer kişiler arasında Stephen Wolfram, Juergen Schmidhuber, ve Nobel ödüllü Gerard 't Hooft da vardır. Bu yazarlar kuantum fiziğinin olasılıklı doğasının hesaplanabilirlikle uyumsuzluk içinde olmadığı görüşünü savunurlar. Dijital fiziğin kuantum versiyonları Seth Lloyd, David Deutsch, ve Paola Zizzi tarafından önerilmiştir. Hop Hop, ağ iletişimi sırasında veri paketi hedef adrese ulaşmak için yönlendiriciler (daha genel olarak gateway) üzerinden geçerek ilerler. Hedef adrese ulaşılmadan önceki