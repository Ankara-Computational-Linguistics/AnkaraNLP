da böyle mi hissediyordu. Kulaklarında kesik kesik solumalar vardı. Birkaç dakika sonra Angelica, Vay canına. Vay canına. Bu yaşadığım en iyi orgazmdı. Beni sevme tarzını çok seviyorum. Tony ilk kez samimi olarak, Benim için de iyiydi dedi. Bu tuhaf terapi ve cinsel oyun bileşimine başladıklarından beri ilk kez ereksiyon sorunu çekmemişti. En başından itibaren kaya gibi sert olmuştu. Duyguda azalma, utanma yok. Yıllardır ilk kez sorunsuz bir seks yaşamıştı. Tamam, Angelica odada yanında değildi ama bu doğru yönde dev bir adımdı. Angelica, En tatlı müziği yapıyoruz dedi. Kimse beni senin uyardığın gibi uyarmamıştı. Tony tereddütle, Bunu sık sık yapıyor musun. diye sordu. Angelica seksi, boğuk sesiyle kıkırdadı. Sen ilk değilsin. Bunu ben de biliyorum. Sen tam bir uzmansın. Tony pek de samimiyetsiz olmayarak iltifat etti. Onun için mükemmel bir terapistti, hiç değilse bu kadarı kesinlikle doğruydu. Paylaşmaya izin verdiğim erkekler konusunda çok seçiciyim. Sunduklarımı herkes takdir etmez diye ekledi Angelica. Bunun keyfini çıkarmadıkları için çok tuhaf olmalılar. Ben çıkardığımı biliyorum. Buna memnun oldum, Anthony. Ne kadar memnun olduğumu bilemezsin. Şimdi gitmem gerek. Ses tonu Tony'nin konuşmaların sonunda bekler olduğu resmî bir tona bürünmüştü. Bu gece gerçekten özeldi. Yakında görüşürüz. Telefon kesildi. Tony telefonu kapatıp gerindi. B Angelica'yla, hayatında ilk kez boğulma hissi duymadan koruyucu bir sahiplenme hissetmişti. Büyükannesinin onu sevdiğini ve önem verdiğini biliyordu ama onlarınki göstermelik bir aileydi ve büyükannesinin sevgisi onunkinden çok kendisinin ihtiyaçlarını gidermeye yönelik pratik bir sevgiydi. Geçmişte ilişki kurduğu kadınlar büyükannesinin duygusal hayaleti olmuştu, şimdi bunu kavrıyordu. Angelica'yla bunu kırmayı umut edebilirdi. Cinsel yaşamı, kısmen vücudu olgunlaşmakta isteksiz olduğu gibi yaşıtlarının çoğundan daha geç başlamıştı. On yedi yaşına kadar sınıftaki en küçük oğlandı, cinsellikten kendisinden daha çok korkar görünen on üç on dört yaşındakilerle çıkmaya mahkûmdu. Sonra birden boy attı. Üniversiteye gittiğinde tek kişilik bir yatakta beceriksiz hareketlerle bakirliğini kaybetti, fitilli yatak örtüsüne sürtünmeden kaynaklanan tahrişler günler boyu sürdü. En nihayet bakireliğinden kurtulduğuna sevinen kız arkadaşı bir süre sonra onu bıraktı. Üniversitede deneyimini geliştiremeyecek kadar utangaç ve çalışkandı. Sonra doktorasına başladığı zaman üniversitedeki genç bir felsefe öğrencisine tutuldu. Akıllı ve ilginç olduğu için kızın ilgisini çekmişti. Patricia modern bir kadın olduğunu hiç saklamamıştı, tıpkı ilişkilerini çarşafın üstünde tutkusuz performansı yüzünden bitirdiğini saklamadığı gibi. Bunu kabul et, sevgilim demişti, beynin muhteşem olabilir ama düzüşün sıfır düzeyini hak ediyor ancak. Ondan sonra yokuş aşağı gitti. Tony'nin ilişki kurduğu son iki kadın onun mükemmel bir beyefendi olduğunu, asla yatak için baskı kurmadığını düşündüler. Onu yatağa götürüp ne kadar ender gelebildiğini keşfedene kadar. Tony bir kadını, kadın ne yaparsa yapsın sertleşemediğine ikna etmenin ne kadar uzun süre önce keşfetmişti. Yüksek sesle, Egolarının ezilmesi canlarına tak etti dedi. Belki şimdi sonunda geçmişiyle yüzleşmenin ve ileriye gitmenin bir yolunu bulmuştu. Angelica'yla bu geceki gibi birkaç gece daha yaşarsa, belki ama belki gerçeğini denemeye hazır olurdu Angelica'nın hizmetinin bunu da kapsayıp kapsamadığını merak etti. Belki de birkaç imada bulunmayı düşünmeye başlamalıydı. * Brandon masasındaki kâğıdı okuyarak uykulu gözlerini ovuşturdu. Dave Woolcott'la birlikte akşamı yarım düzine raporu inceleyerek geçirmişlerdi. Katili ortaya çıkarmak için küçük bir ipucu bulma çabalarına rağmen ikisinin de ipucu olarak değerlendirebileceği bir şey yoktu ortada. Dave, Belki Carol'ın düşüncesi işe yarar diyerek esnedi. Brandon, Başka her şeyi denedik dedi, sesi yüzü kadar depresifti. Bunu da araştırmak göz çıkarmaz. Dave, Carol, işini iyi yapıyor dedi. Bugünlerden birinde dükkânı o yönetecek. Sesinde hiçbir acılık yoktu, yalnızca yorgun bir hayranlık vardı. Ağzı ayrılacakmış gibi esnedi. Evine git Dave. Marion'u son kez ne zaman uyanıkken gördün. Dave homurdandı. Bir de siz başlamayın efendim. Zaten sızmak üzereyim, yapacak fazla bir şey yok. Yarın gelip bu bilgisayar satıcıları listesini bitiririm. Tamam ama çok erken gelme, duydun mu. Ailene bir iyilik yap. Onlarla kahvaltı et. Brandon kendi öğüdünü tutmadan önce tanık ifadeleri ve polislerin izlenimlerinin üzerinden bir kez daha geçmek istiyordu. Onlara ilk ciddi ipucunu verecek bir şeyin orada olmadığına bir türlü inanamıyordu. Yarısına gelmişken yığının geri kalanını inceleyecek isteği olmadığını fark etti. Maggie'nin sıcak vücuduna sarılma düşüncesi çok çekiciydi. Brandon içini çekerek bir sonraki kâğıdı eline aldı. İnlemesini telefonunun ısrarlı çalışı kesti, içini çekerek Brandon dedi. Çavuş Murray, efendim, ön masadan. Sizi rahatsız ettiğim için özür dilerim efendim ama şu an karakolda hiç detektif yok. Önemli olan şu, burada bir bey var, sanırım sizinle konuşmak istiyor. Damien Connolly'nin bir komşusu efendim. Brandon iskemlesinden kalkmıştı bile. Hemen geliyorum dedi. Ön masadaki adam, duvarın kenarındaki tahta sırada oturuyordu. Başı önünde, çenesinde birkaç günlük bir sakal. Brandon tezgâhın arkasından yanına gelirken başını kaldırdı. Brandon onun otuzuna merdiven dayadığını tahmin etti. Güneş yanığı ten, göz altında morluklar. Pahalı ama zarif takım elbisesine gömleğinin açık üst düğmesinin altından sarkan ipek kravatına bakılırsa bir tür işadamıydı. Hangi günde ve hangi şehirde olduğunu unutacak kadar çok seyahat eden bir insan gibi gözleri kızarmıştı. Kendisinden daha yorgun duran birini görmek Brandon'a taze bir enerji aşıladı. Neşeyle, Bay Harding dedi. Ben John Brandon, Damien Connolly vakasından sorumlu başkomiser yardımcısı. Adam başını salladı. Terry Harding. Damien'den birkaç ev aşağıda oturuyorum. Çavuş bize bir bilgi verebileceğinizi söyledi. Terry Harding, Doğru dedi. Sesinde büyük bir yorgunluk vardı. Öldürüldüğü gece Damien'ın garajından bir yabancının otomobille çıktığını gördüm. Damien gibi onun adının da potansiyel partner olarak listemde yer alması bana şiirsel bir adalet gibi görünmüştü. Onu cezalandırmakla doğru şeyi yaptığımı pekiştirecek bir şeye ihtiyacım varsa, o da buydu. Bu yüzden nerede oturduğunu, nerede çalıştığını ve görünüşünün nasıl olduğunu şimdiden öğrenmiştim. Sabah evden kaçta çıktığını, hangi tramvaya bindiğini ve üniversitedeki küçük bürosunda ne kadar kaldığını biliyordum. Her şeyin ne kadar düzgün gittiğini düşünüyordum ki, işler öngörmediğim ve hoşlanmadığım bir biçimde gelişmeye başladı. Sanırım polisin aptallığını azımsamakla hata yapmıştım. Bradfield polisinde fazla beyin olduğunu hiç düşünmedim ama en son gelişmeler beni bile sarstı. Yanlış adamı tutuklamışlardı. İnanılmaz aptallık ve sezgi eksiklikleri, eleştirmeden koyun gibi peşlerinden giden medyada vardı ancak. Sentinel Times'ı alıp da gözaltındaki kişinin polise benim cinayetlerimle ilgili soruşturmada yardım ettiğini okuduğumda gözlerime inanamadım. Bir polis memuruna yönelik sokak saldırısından sonra tutuklanmıştı. Benim kadar dikkatli birinin Temple Fields'da bir sokak dalaşına katılacağını onlardan başka kim düşünebilirdi. Bu benim zekâma hakaretti. Gerçekten sokaktaki denetimsiz serserilerden biri olduğumu mu sanmışlardı. Yazıyı defalarca okudum, aptallıklarının derinliğini kavramıyordum bir türlü. Öfke içimde yakıcıydı. Hazımsızlık gibi bağırsaklarımda ve giren kramplarda hissediyordum bu öfkeyi. Dramatik bir şey, onlara ne kadar yanıldıklarını kanıtlayacak bir şey yapmak istiyordum. Kaslarım çabadan titreyene, terden sırılsıklam olana kadar ağırlık çalıştım ama öfke kaybolmayı gene de reddediyordu. Hızla üst kata çıkıp bilgisayarıma aktardığım Damien kasetlerini izledim. İşim bittiğinde, Rus milli takımının gurur duyacağı bir cinsel jimnastik yapmıştık. Ama hiçbir şey beni tatmin etmiyordu. Hiçbir şey öfkemi yatıştıramıyordu. Neyse ki onların aksine ben aptal değilim. Denetimsiz öfkenin benim için ne kadar tehlikeli olabileceğini biliyorum. Öfkemi dizginlemem, yaratıcı olmam ve öfkemi işe yarar hale getirmem gerekiyordu. Kendimi öfkeyi yapıcı bir yola sokmaya zorladım. Dr. Tony Hill'i nasıl ele geçireceğimi ve ele geçirdiğimde de ona ne yapacağımı kılı kırk yaran ayrıntılarla planladım. Onu havada bırakacaktım -kelimenin tam anlamıyla. Squassation ve strappado. İspanyol Engizisyonu elindekilerden en iyi biçimde nasıl yararlanacağını çok iyi biliyordu. Gezegendeki en büyük gücü, yerçekimi gücünü kullandılar. Gereken tek şey bir vinç, bir kasnak, birkaç urgan ve bir taştır. Kurbanın ellerini arkasından bağlar ve aralarından kasnak aracılığıyla bir ip geçimsizin. Sonra taşı ayaklarına bağlarsınız. 1770'de yayınlanan Engizisyon'un Korkunç Zalimlikleri kitabında John Marchant bu etkili işkenceyi büyük bir belagatla anlatıyordu Kurban daha sonra başı kasnağa varana kadar yukarı çekilir. Bu biçimde bir süre asılı kalır. Ayağındaki taşın ağırlığıyla bütün eklemleri ve uzuvları gerilir ve birden bir silkinmeyle ip gevşek bırakılarak aşağıya indirilir ama yere yavaş inmesi önlenir ki bu da korkunç bir şeydir. Kol ve bacakları çıkar, korkunç bir acı içindedir. Düşüşünün ani kesilmesiyle oluşan şok ve ayağında bütün vücudunu geren ağırlık daha da yoğun ve zalimcedir. Almanlar buna, bana çok çekici gelen bir incelik ekledi. Kurbanın arkasına sivri uçlu bir makara koydular. Yani kurban aşağıya indikçe makara sırtını kesiyor ve vücudunu kanlı bir yığın haline getiriyordu. Bu etkiyi yeniden üretmeyi düşündüm ama planı uzun süre inceledikten sonra bile, ellerini önden kelepçelemedikçe beni tatmin eden bir tasarım üretemedim. Ellerini önden kelepçelemek ise squassation ve strappado'nun daha az etkili olmasına neden olurdu. Benim sloganım, her şeyi basitleştir idi. Planlama ve inşa aşamasında Dr. Hill'in çevresindeki ağımı daha da daraltma yolunda adımlar attım. Doktor kafamın içine gireceğini sanabilir ama her şeyi yanlış anlamış aslında. Harekete geçmeyi sabırsızlıkla bekliyordum. Saatleri sayıyordum. *** Şimdi, Bayan R. elimde bir bıçakla gece yansı yatağınızın başında belirsem ne derdiniz. Bu soruya itirafta bulunan kız, Ah, Bay Williams, başka biri olsaydı korkardım. Ama sizin sesinizi duyar duymaz sakinleşirdim cevabını verdi. Zavallı kız. Bay Williams'ın nasıl biri olduğunu anlamış olsa, cesede benzer yüzde göreceği ve uğursuz seste duyacağı şey sonsuza dek sakinliğini bozardı. Telefon çaldığında Carol'ın ilk tepkisi öfke oldu. Pazar sabahı sekizi on geçe çalan telefon yalnızca iş demekti. Kıpırdadı, Nelson'un kulaklarının dikilmesine neden olan bir hoşnutsuzluk homurtusu çıkardı. Kolu yorganın altından çıkarak başucundaki komodini el yordamıyla araştırdı. Telefonu açarak, Jordan dedi homurtuyla. Sabah alarm araması bu. Ses fazla neşeli, diye düşündü Carol ama sonra arayanın kim olduğunu anladı. Kevin dedi. İyi bir haber olsa iyi olacak. İyiden de iyi. Katilin Damien Connolly'nin evinden otomobille çıktığını gören bir tanığa ne dersin. Carol, Bir daha söyle dedi. Kevin cümlesini tekrarladı. İkinci tekrarda Carol yatakta oturdu. Ne zaman. diye sordu. Adam dün gece geç saatte yürüyerek eve gelmiş. İş için şehir dışındaymış. Brandon onu sorguya çekti. Dokuzda bir toplantı var. Kevin'ın sesi Noel hediyelerini açan bir çocuk gibi heyecanlıydı. Kevin, seni orospu çocuğu, beni daha önce de arayabilirdin... Kevin kıkırdadı. Güzellik uykusuna ihtiyacın olduğunu düşündüm. Güzellik uykusunun Allah belasını versin... Hayır, ben de kalkalı beş dakika oldu. Doktoru da yanında getirebilir misin. Onu aramaya çalıştım ama cevap veren olmadı. Tamam, evine gidip onu kaldırmaya çalışırım. Telefonların fişini çekme gibi bir alışkanlığı var galiba. Doğru dürüst bir gece uykusu çekeceğini nasıl düşünebilir. Onun bir polis olmadığını söyleyebilirsin diye ekledi. Hızla telefonu kapayıp duşa koştu. Tony'nin telesekreterdeki kadınla birlikte olduğu için telefonunun fişini çektiği düşüncesi aklından geçti. Bu düşünce midesinin yanmasına neden oldu. Sular üzerinden akarken, Aptal orospu diye mırıldandı kendi kendine. Saat dokuza yirmi kala Tony'nin zilini çalıyordu. Birkaç dakika sonra kapı açıldı. Gözleri uykulu, sabahlığının bağlarını bağlamaya çalışan Tony ona baktı. Ne var, Carol. Carol resmi bir sesle, Seni uyandırdığım için özür dilerim dedi. Telefonlara cevap vermiyordun. Bay Brandon seni almamı söyledi. Dokuzda bir toplantı yapılacak. Elimizde bir tanık var. Tony gözlerini ovuşturdu, şaşırmış görünüyordu. İçeri girsen iyi olacak. Carol'ı kapıyı kapamak için orada bırakarak koridorda yürüdü. Telefon için özür dilerim. Geç uyuduğum için fişini çektim. Başını iki yana salladı. Bir duş yapıp tıraş olana kadar bekleyebilir misin. Ya da ben kendim de gelebilirim. Benim yüzümden geç kalmanı istemem. Carol, Beklerim dedi. Paspasın üzerindeki gazeteyi alıp duvara yaslanarak inceledi, üçüncü bir kişinin varlığını gösteren belirtiler bulmayı bekliyordu. Hiçbir ses duymayınca anlaşılmaz bir biçimde rahatladı. Tepkisinin çocukça olduğunu bilmesine karşın bu, tepkilerin bir gecede yok olacağı anlamına da gelmezdi. Yok olana kadar gizlemeyi öğrenmek zorundaydı yalnızca. Tony'nin ilgisizliği nedeniyle sonunda bu tepkilerin yok olacağını kesin olarak biliyordu. On dakika sonra Tony blucin ve rugby gömleği saçları ıslak ve düzgün taranmış olarak belirdi. Özür dilerim dedi. Duş alana kadar kafam çalışmıyor. Şimdi, bu tanık meselesi nedir. Carol otomobile giderken ona bildiği az şeyi anlattı Tony, Bu harika bir haber dedi. İlk başarı, değil mi. Carol omzunu silkti. Bize neler anlatacağına bağlı. Adam kırmızı bir Ford Escort kullanıyorsa, bizi fazla bir yere götürmez. Çapraz inceleme için somut bir şey gerek. Bilgisayar gibi bir şev belki. Ha, evet, bilgisayar teorisi. Nasıl gidiyor. Kardeşimle konuştum. Çok mümkün olduğunu söylüyor. Carol, Tony'nin ona üstünlük tasladığını hissederek soğuk bir sesle konuşmuştu. Tony, Harika dedi. İşe yaramasını gerçekten umut ediyorum. Pişmiş aşa soğuk su katmaya çalışmıyordum, bunu biliyorsun. Olasılıklar dengesiyle çalışmam gerek, senin fikrin benim göstergelerimin dışında. Ama ulusal profil ekibinde bize gereken bu tür sorgulayıcı beyin fırtınası. Yola çıktığımızda aramıza katılmayı ciddi olarak düşünmelisin bence. Carol, Bu olaydan sonra benimle çalışma düşüncesinden hoşlanacağını sanmam dedi. Gözlerini yola dikmişti. Tony derin bir soluk aldı. Şimdiye kadar birlikte çalışmayı bu kadar çok istediğim bir polise rastlamadım. Carol acı bir sesle, Özel hayatına girsem bile mi. diye sordu. Eski yarayı deştiği için kendinden nefret ediyordu. Tony içini çekti. Arkadaş olabileceğimizi sanmıştım. Biliyorum ki ben... Carol, İyi diye onun sözünü kesti, konuyu hiç açmamış olmayı istiyordu. Arkadaş olabiliriz. Kupada Bradfield Victoria'nın şansı nedir sence. Şaşıran Tony koltuğunda dönerek Carol'a baktı. Ağzının kenarında beliren gülümsemeyi gördü. Birden ikisi de kahkahaya boğuldular. * Cezaevi hizmetine yönelik en son hükümet tehditleri, Kraliyet Cezaevi'ndeki memurların yasaları harfiyen izlemesi anlamına geliyordu. Bu da tutukluların her yirmi dört saatte yirmi üç saat kapatılmaları demekti. Stevie McConnell tek başına olduğu hücredeki yatağında yan yatmıştı. İki mor göz, birkaç kırık kaburga, sayamayacağı kadar çok çürük ve cinsel organında oturmanın bile çok acı verdiği hasarla çıktığı son saldırıdan sonra tek kişilik hücreye alınmak istemiş ve bu isteği yerine getirilmişti. İbne Katili olmadığını ne kadar söylerse söylesin fark etmiyordu. Kimse aldırmıyordu, ne gardiyanlar ne de tutuklular. Gardiyanlar da ona tutuklular kadar hor davranıyordu. Hiçbir gardiyan hücre kapısını açarak köşede duran kokulu kovayı boşaltmamıştı. Koku, Stevie'nin sevişecek yabancılar bulduğu düzinelerce umumi tuvaletin kokusundan daha ısrarlı ve nedense daha iğrençti. Anladığı kadarıyla durumu iyi değildi. Parmaklıkların arkasında olması onu birçok insanın gözünde suçlu kılmaya yetiyordu. Büyük ihtimalle bütün dünya, artık Stevie McConnell kodeste olduğundan İbne Katili'nin son kurbanını aldığına ikna olmuştu. İlk sorgudan sonra serbest kaldığında işteki herkesin, personel ve müşterilerin onunla göz göze gelmemeye dikkat ettiğini acıyla fark etmişti. Yıllardır düzenli olarak gittiği Temple Fields'daki bir barda bir tek atmak, eşcinsel dayanışmasının da esrarengiz bir biçimde onu terk ettiğini göstermeye yetmişti. Polis ve basın zaten psikopatlarının o olduğunu düşünüyordu. Ve İbne Katili yakalanana kadar Bradfield, Stevie McConnell için hoş bir yer olmayacaktı. Eski sevgilisinin bir jimnastik salonu işlettiği Amsterdam'a taşınma kararı o sırada anlamlı gelmişti. Kendisini izledikleri hiç aklına gelmemişti. Bir polis memurunu koruduğu için bütün bunların başına gelmiş olmasının ironisini düşünmeden edemiyordu Acı acı güldü. O iri yarı Geordie çavuş herhalde tuğlayı kafasına yemesinin şans olduğunu düşünüyor, onu İbne Katili'nin bir sonraki kurbanı olmasını önleyecek tek şeyin bu olduğunu tahmin ediyordu. Aslında Stevie McConnell o gecenin tek kurbanıydı. Ve işler daha iyiye gitmeyecekti. Avukatına göre şok geçiren ailesi bile ona neler olduğunu öğrenmek istemiyordu. Yatakta yatıp geleceğini kara kara düşünürken bir karar vardı. Acı içinde yataktan indi, gömleğini çıkardı. Kaburgalarının verdiği acıyla yüzünü buruşturdu. Dişleri ve tırnaklarıyla jean kumaşın dikişini söktü. Bir yatak yayının keskin tarafına kumaşı bağlayarak ince şeritlere ayırdı. Güçlü olması için şeritleri ördü. El yapımı ipi boynuna gevşek şekilde geçirdikten sonra yatağın üstüne tırmandı. Kısa ipin öbür ucunu üst ranzanın alt tırabzanına bağladı. Sonra güneşli bir Pazar sabahı saat dokuzu on yedi geçe kendini aşağıya bıraktı. * Scargill Sokağı, son bir umudu kalmış batmak üzere olan bir şirket gibi heyecanlı bir faaliyetle uğulduyordu. Brandon bürosunda dört detektifi ve Tony ile birlikte savaş konseyini toplamıştı, dördünün elinde de Terry Harding'le yapılan görüşme notlarının bir fotokopisi vardı. Brandon yalnızca dört saat uyuyabilmişti ama soruşturmada ilerleme olasılığı ona yeni bir enerji vermişti. Bu enerjiyi yalnızca gözlerinin çevresindeki koyu halkalar yalanlıyordu. Brandon, Özetlersek dedi, Damien Connolly'nin öldürüldüğü gece yediyi yaklaşık çeyrek geçe bir adam onun garajından bir tür büyük dört teker çekişli ciple çıkıyor, cipin rengi koyu. Garaj kapısını kapatmak için cipten iniyor, tanığımız o zaman onu iyice görüyor. Eşkâl şöyle Beyaz, uzunca boylu, yirmi ile kırk beş yaşları arasında, muhtemelen saçı at kuyruğu halinde toplanmış. Beyaz spor ayakkabı, blucin ve uzun bir palto giymiş. Birçok sürücü sorgulandı ama Terry Harding'in ifadesi elimizde olduğuna göre hepsinin takibini yapıp daha ayrıntıyla sorgulayacaklar. Bob, bu işle senin ilgilenmeni istiyorum, olay sırasında nerede olduklarını da öğren. Stansfield sigarasının külünü kararlı bir hareketle silkerek, Tamam, patron dedi. Ha, Bob. Harding'in bütün hafta gerçekten bir iş gezisi nedeniyle Japonya'da olup olmadığını da birine kontrol ettirir misin. Bu işte her şeyden emin olmak istiyorum. Stansfield başını salladı. Brandon saat yedide mutfakta hazırladığı listeye bakarak, Saat on birde Harding için bir otomobil gönderiyorum dedi. Carol, bu görüşmeyi senin yapmanı istiyorum. Harding'in havaalanına gitmek için hangi taksi şirketini kullandığını öğren. Zamanı biraz daha kısaltabilir miyiz, bir bakalım. Tony, bu işte bizimle birlikte olmanı istiyorum. Belki Harding'in hatırladıklarını geliştirmek için strateji hazırlama konusunda bize yardımcı olabilirsin. Gördüğü kişinin nasıl biri olduğuna dair sağlam bir tanım elde edebilir miyiz, bir bakalım. Tony, Elimden geleni yaparım dedi. Hiç değilse gerçekten hatırladıklarıyla hatırladığını sandıkları arasında bir ayrım yapabilirim herhalde. Brandon ona tuhaf bir bakış fırlattı ama gene de konuşmayı sürdürdü. Kevin, otomobil galerilerine gitmeleri için bir ekip kurmanı istiyorum. Dört çekişli ciplerle ilgili bulabildiğiniz bütün broşür ve ilanları toplayın. Bunları olumlu bir teşhis yapabilir mi diye Harding'e gösterelim. Olur efendim. Daha önceki kurbanların komşularına gidip aynı aracı civarda görüp görmediklerini de soralım mı. Kevin heyecanla konuşuyordu. Brandon bir an bunu düşündü. Biraz sonra, Bakalım bu günlük ne yapabiliriz dedi. Bu iş çok insan gücü ve zaman ister ve buna ihtiyacımız olmayabilir. Ama herhalde Connolly'nin sokağındaki öbür komşularla konuşmak yararlı olur Şimdi, elimizde olumlu bir kanıt var. İyi fikir, Kevin. Şimdi Dave. Sen bizim için ne yapabilirsin. Pazar günü olduğu için, ciple ilgili olasılıkları daraltana kadar Swansea ile teması geçmeyeceğim. Onlara ne kadar çok bilgi verebilirsek, olasılıklar o kadar azalır. O zaman kayıtlı cip sahipleriyle konuşuruz. Bradfield'dan başlar, soruşturmayı buradan genişletiriz. Çok zahmetli bir iş ama sonunda bulacağız. Brandon onu onaylayarak başını salladı. Başka bir şey var mı. Tony elini kaldırdı. Komşuları sorguya çekecekseniz, soruşturmayı biraz genişletmek yararlı olabilir. Bütün gözler onun üzerindeydi ama o yalnızca Carol'ın gözlerinin farkındaydı. Aralarında olanlar onun Becerikli Andy'nin yakalanmasına yardımcı olma isteğini artırmıştı. Bu adam kurbanlarını ayrıntıyla inceliyor, buna karşı çıkan biri olduğunu sanmam. Bence Damien Connolly'yi bir süredir izliyordu. Kışın ortasında olduğumuzu ve dışarıda durmak için havanın uygun olmadığını düşünürsek, gözetleme işini büyük ihtimalle otomobilinin içinden yaptığını söyleyebiliriz. Herhalde evin yakınına park etmemiştir, çünkü bu kadar küçük bir sokakta fazla dikkat çekerdi. Sokağın sonuna doğru park ettiğini tahmin ediyorum, kurbanın evini görebileceği bir yere. Belki orada oturan biri uzun süre boyunca yabancı bir arabanın oraya park ettiğini fark etmiştir. Brandon, İyi bir düşünce dedi. Kevin, bu işe sen bakabilir misin. Olur, efendim. Çocukları gönderirim. Carol tatlı bir sesle Ve kızları da dedi. Belki dört teker çekişli ciplere yoğunlaşmamalarını da söylemelisin. Bu adam sandığımız kadar dikkatliyse, cipi yalnızca kaçırmalarda kullanıp gözetleme yaptığı sırada başka bir araç kullanıyor olabilir. Meraklı bir komşu onu fark etmesin diye. Brandon, Sen ne düşünüyorsun, Tony. diye sordu. Bu beni şaşırtmaz dedi Tony. Bu katilin ne kadar zeki olduğunu unutmamalıyız. Kiralık otomobiller bile kullanabilir. Dave Woolcott homurdandı. Ah Allahım, bunu bana yapma. Bob Stansfield, ekibinin adlarını karaladığı kâğıttan başını kaldırdı. Bundan Dr. Hill'in önerdiği soruşturmanın şimdilik bir kenara bırakılacağını çıkarabilir miyiz. Brandon dudaklarını sımsıkı kıstı. Brifing sırasında duyduğu heyecan yok olmuştu. Önlerindeki iş katlanılamayacak kadar ağırdı. Katili yakalama düşüncesi, Terry Harding'in karakola gelmesinden önceki kadar uzak bir düşünceydi. Doğru. Saygısızlık etmek istemem, Tony ama senin önerilerin yalnızca varsayım ve ilk kez elimizde somut gerçekler var. Tony, Önemli değil dedi. Somut kanıtların her zaman önceliği vardır. Dave, Ya Carol'ın bilgisayarlarla ilgili düşüncesi. Hâlâ bunu inceleyecek miyiz. diye sordu. Brandon, Aynı şey geçerli dedi. Bu bir sezgi, somut bir Şey değil, yani evet, şimdilik bir kenara bırakalım. Carol kenara atılmamaya kararlı bir biçimde, Özür dilerim efendim diye araya girdi. Terry Harding bize aracın markası ve modeli hakkında olumlu bir kanıt sunsa bile, daha ileriye gidemeyebiliriz. Olasılığı daraltmadan önce elememiz gereken başka faktörler var. Bilgisayarlar konusunda haklıysam, çapraz eleştirmeyi yaptığımız zaman önemli olacak küçük bir grupla karşı karşıya kalırız. Brandon bunu bir an düşündü. Sonra, Anlaşıldı Carol. Tamam, araştırmaya devam edebiliriz, Dave ama öncelikli olarak değil. Yalnızca ana soruşturmadan serbest kalan çocuklar var. Tamam, yapmamız gereken şeyler hakkında sorusu olan. Çevresine bakınarak kafaların sallandığını gördü. Sert bir sesi Tamam, ekip dedi. Haydi iş başına. Kevin bürodan çıkarlarken Carol'a fısıltıyla, Kolay gelsin dedi. Carol ona dönerek kuru bir sesle, Kolaysa başına gelsin cevabını verdi. Tony, bu görüşme için stratejimizi planlamak için sakin bir köşe bulabilir miyiz. * Terry Harding'le bir saat görüştükten sonra koridorda Tony, Carol'a Bu adamdan daha çok şey öğrenmenin tek yolu hipnoz dedi. Carol, Sen bunu yapabilir misin. diye sordu. Temel tekniği biliyorum. Göz hareketlerine ve vücut diline bakılırsa gördükleri konusunda doğru söylüyor, bir şey uydurmuyor ya da abartmıyor, yani hipnoz altında daha ayrıntılı bilgi verebilir, özellikle ona gösterecek fotoğraflar elimizde olursa. On dakika sonra Carol, Kevin'in ekibinin şehirdeki otomobil bayilerinden aldığı broşürlerle geri döndü. İhtiyacımız olan bunlar mı. Tony başını salladı. Mükemmel. Bunu yapmamı istediğinden emin misin. Carol, Denemeye değer dedi. Terry Harding'in kahve içtiği sorgu odasına geri döndüler. Harding yalvarır bir ifadeyle, Artık gidebilir miyim. diye sordu. Yarın Brüksel'e uçmam gerekiyor ve henüz çantamı bile hazırlamadım. Carol masanın öbür ucuna oturarak, Fazla uzun sürmez efendim dedi. Dr. Hill bir şey denemek istiyor. Tony güven verircesine gülümsedi. Damien'ın garajından çıkarken gördüğünüz cipe benzer araçların resimleri elimizde. Sizden istediğimiz, kabul ederseniz sizi hipnozla uyutmak ve bunlara bakmanız. Harding kaşlarını çattı. Neden normal halimle bakamıyorum. Tony yatıştırıcı bir tavırla, Özel bir modeli tanıma şansınız daha yüksek olur diye açıkladı. Önemli olan şu, Bay Harding, belli ki çok meşgul bir insansınız. Olayı gördükten sonra dünyanın öbür ucuna gittiniz, bir dizi önemli iş toplantısına katıldınız ve büyük ihtimalle yeterince uyumadınız. Yani bilinciniz büyük ihtimalle geçen Pazar gördüklerinizin ayrıntılarını depolamıştır. Hipnoz yöntemini kullanarak bu bilgiyi sizden alabiliriz. Harding tereddütlüydü. Bilmiyorum. Beni uyutarak istediğiniz her şeyi söyletebilirsiniz diye düşünüyorum. Ne yazık ki böyle değil. Yoksa hipnozcular milyoner olurlardı diye şaka yaptı Tony. Dediğim gibi, önemli olmadığı için bilinçaltına gömdüğünüz bilgileri bilince çıkaracağız. Harding kuşkuyla, Ne yapmam gerekiyor. diye sordu. Tony, Yalnızca sesimi dinleyin ve size söylediklerimi izleyin dedi. Kendinizi biraz tuhaf, biraz uzam dışı hissedeceksiniz ama denetim sürekli sizde olacak. Nörolinguistik programlama denilen bir tekniği kullanıyorum. Çok rahatlatıcı, size söz veriyorum. Uzanmam falan, mı gerekiyor. Hayır. Önünüzde saat falan da sallamayacağım. Denemeye hazır mısınız. Carol, Harding'in yüzünde değişen ifadelere bakar soluğunu tuttu. Sonunda Harding başını salladı. Beni uyutabileceğinizden kuşkuluyum dedi. Ben kendi zihnini tanıyan bir insanım. Ama denemek istiyorum. Tony, Tamam dedi. Rahatlamanızı istiyorum. Daha rahatlatıcı oluyorsa gözlerinizi kapatın. Şimdi, içinizin derinliklerine çekilmenizi istiyorum... Başarılarından büyük heyecan duyan Tony ile Carol apar topar cinayet bölümü odasına girdiler. Bob Stansfield pencerenin kenarında durmuş aşağıdaki yağmurdan ıslanmış sokağa bakıyordu. Omuzları içe çökmüştü, elindeki sigara kendi kendine yanıyordu. Çevresine bakınınca Carol, Neşelen, bir daha bu fırsatı bulamayabilirsin dedi. Stansfield acı bir sesle, Demek haberi duymadınız dedi. Carol onun yanına giderken, Ne haberi. diye sordu. Stevie McConnell kendini astı. Carol sendeleyerek bir masaya çarptı. Kulakları uğulduyordu, bayılacağını sandı. Tony içgüdüsel bir hareketle öne atılıp onu bir iskemleye oturttu. Yumuşak bir sesle, Derin soluk al, Carol ve yavaş yavaş diyerek üzerine eğilip solgun yüzüne endişeyle baktı. Carol gözlerini kapadı, tırnaklarını avuç içlerine geçirdi ve itaat etti. Stansfield, Affedersin dedi. Bende de aynı etkiyi yarattı. Carol başını kaldırarak alnına düşen saçları geriye itti. Nasıl oldu. Öyle anlaşılıyor ki dün dövülmüş. Adi suçlular için özel muamele. Bu sabah gömleğini yırtarak kendini asmış. Lanet gardiyanlar hiç fark etmemiş, çünkü başka işleri varmış. Carol, Zavallı orospu çocuğu dedi. Stansfield, Bunun bedeli ağır ödenecek öngörüsünde bulundu. Benimle ilgili bir şey olmadığına memnunum. Hiç değilse benim başıma patlamayacak. Demek istiyorum ki, Brandon'a bomba işlemez, yani kutuyu taşıyan zavallı bir detektifin başına patlayacak. Carol ona sanki vurmak istermiş gibi baktı. Bazen Bob, beni gerçekten hayrete düşürüyorsun dedi soğuk bir sesle. Brandon nerede. Herhalde Şeften saklanıyor. Brandon ile Dave Woolcott'u ana odadaki detektif bölümünde buldular. İlk heyecanı Stansfield'ın verdiği haberle gölgelenen Carol, Olumlu bir şey bulduk efendim dedi. Hangi otomobili kullandığını biliyoruz. * Penny Burgess ana yoldan ormanlığa giden Forestry Commission yoluna saptı. Ormanın ortasında bir park yeri ve piknik alanı arıyordu. Burası en sevdiği yerlerden biriydi. Rüzgârın hafta boyunca biriken her şeyi götürdüğü ağaçlıklı ve sakin bir yer. Son birkaç günün sıkı çalışması, büyük yazılar ve yetersiz uykudan sonra böyle bir şeye kesinlikle ihtiyacı vardı. Radyodaki program bitti ve haber sunucusu, Şimdi haberler için haber merkezine bağlanıyoruz dedi. Haber saati cıngılından sonra okuduğu konuya göre fazla neşeli bir kadın sesi, Northern Sound haber saati. Şehre korku salan dizi cinayetlerle bağlantılı olarak Bradfield polisince sorgulanan kişi bu sabah Barleigh Cezaevi'ndeki hücresinde ölü bulundu dedi. Penny şok geçirerek ayağını gazdan çekti ve otomobil sarsılarak dururken öne doğru fırladı. Allah kahretsin diye batırarak radyonun sesini açmak için uzandı. Steven McConnell'ın kendi giysilerinden yaptığı bir iple kendini asarak intihar ettiği sanılıyor. Şehirdeki bir vücut geliştirme jimnastik salonunun sahibi olan McConnell geçen hafta şehrin eşcinsel mahallesinde sivil bir polis memurunun da karıştığı bir sokak kavgasından sonra gözaltına alınmıştı. Haber spikeri Eurovision Şarkı Yarışması'nın sonuçlarını açıklıyormuş gibi konuşuyordu. Kefaletle serbest bırakılmış ama ülkeden kaçmaya çalışırken tekrar gözaltına alınmıştı. İçişleri söz ölümü konusunda kapsamlı bir soruşturma yapılacağını söyledi. Başbakan bugün ekonominin hiç bu kadar iyi durun olmadığını söyledi... Penny kontağı kapatarak dar yolda güçlükle geri döndü ve benzin istasyonuna uğrayıp gerisin geri kente sürmeye başladı. Kevin'i bırakmaya karar vermem iyi olmuş diye düşündü. Yazacağı yazıdan sonra onun kendisini tekrar görmek isteyeceğini hiç sanmıyordu. * Tony taksinin arka koltuğunda parmaklarıyla trampet çalıyordu, üzerinde tuhaf bir huzursuzluk vardı. Scargill Sokağı'ndan ayrılmak kolay olmamıştı ama polis elindeki tek somut kanıt üzerinde çalışırken bir yardımı olmayacağını biliyordu. Bu hummalı faaliyet ortasında ihtiyaçları olan en son şey, onun orada oturarak Stevie McConnell'ın katil olduğuna ikna olmama nedenlerini hatırlatmasıydı. Angelica'nın bu gece arayacağından emin olması tek avuntu kaynağıydı. Taksi ıslak ve boş sokaklardan geçerken Tony konuşmasını prova etti. Bu gece hiçbir sorun yaşamayacağına, kadının tuhaf erotik terapisi nedeniyle sonunda kaderini yeneceğine yeni bir güven, yeni bir kesinlik duyuyordu. Ona telefonlarının onun için anlamını asla bilemeyeceğini söyleyecekti. Sorunlarını denetim altına aldığını hisseden Tony rahatlayarak içini çekti ve Becerikli Andy'yi aklından çıkardı. * Penny Burgess bir kutu Guinness açtı, bir sigara yaktı ve bilgisayarını açtı. Radyoda duyduğu olayı doğrulatmak için birkaç telefon ettikten sonra yalnızca politikacılar, gazeteciler ve köktendincilerin mesleki ilerleme sağlamak için kullandıkları yürekten haklı olduğu inancıyla işe koyuldu. Derin bir nefes aldı, bir an düşündü, sonra tuşlara vurmaya başladı. * Eşcinsel vücut çalıştırıcısı Stevie McConnell cezaevi hücresinde kendini öldürdüğü zaman Bradfield'ın dizi cinayetler katili dün (Pazar) beşinci kurbanını almış oldu. Polis gerçek katilin hata yapmasını sağlamak için McConnell'ın İbne Katili olduğu izlenimini vermişti. Ama 32 yaşındaki McConnell kendi gömleğini yırtarak yaptığı iple intihar ettiği zaman çarpık uygulamaları trajediyle sonuçlandı. McConnell, Barleigh Cezaevi'ndeki tek kişilik hücresinde ranzanın üstüne ipi bağladı ve kendini aşağıya bırakarak intihar etti. Dün gece İbne Katili soruşturmasında görevli bir polis memuru, Günlerdir Stevie McConnell'ın katil olmadığını biliyorduk itirafında bulundu. Önceki gün koğuş arkadaşlarının vahşi saldırısına uğradıktan sonra McConnell tek kişilik bir hücreye konulması için cezaevine personeline yalvarmıştı. Barleigh Cezaevi'nden bir haber kaynağı, Gerçekten kötü dövülmüş. Buraya geldiğinde onun İbne Katili olduğu sanılıyordu, yalnızca polis onu suçlamak için yeterli kanıt bulamamıştı. Tutuklular adi suçluları sevmezler ve bu duygularını açığa vururlar. McConnell çok vahşice dövülmüştü. Dövülmekle kalmamış, cinsel tacize de uğramıştı dedi. Gardiyanların McConnell'ın vahşice dövülmesine seyirci kaldığı söyleniyor. Cezaevi yönetmeliği nedeniyle dün (Pazar) McConnell kendi hayatına son verecek kadar uzun süre hücresinde yalnız kaldı. Bir İçişleri sözcüsü olayla ilgili kapsamlı soruşturma yürütüleceğini söyledi. McConnell şehir merkezinde bir vücut geliştirme salonu işletiyordu. Katilin üçüncü kurbanı, avukat Gareth Finnegan buranın üyesiydi. McConnell, Temple Fields'ın eşcinsel mahallesinde üçüncü bir şahıs tarafından saldırıya uğrayan sivil bir polis çavuşunun yardımına koştuktan sonra önemsiz bir suçlamasıyla karşı karşıya kalmıştı. Kefaletle serbest bırakıldıktan sonra ülkeden kaçmaya çalıştı. Hollanda'ya giden bir feribota binmek üzereyken polis onu tekrar gözaltına aldı ve mahkemeyi gözaltı süresinin uzatılmasına ikna etti. Bir polis kaynağı, Birçok insanın McConnell'ı katil olarak düşünmesini sağladık, istediğimiz buydu diye itirafta bulundu. Dizi cinayetlerin katilleri çok kendini beğenmiştir katilin parmağımızı yanlış insana uzattığımız zaman kendini açığa çıkaracak kadar öfkeleneceğini düşündük. Ama her şey ters gitti. Dün gece McConnell'ın bir arkadaşı, Bradfield polisi katildir. Bana göre Stevie'yi onlar öldürdüler dedi. Polis dizi cinayetler konusunda onu gerçekten zorladı. Onu her tür baskı altına soktular. Daha sonra gitmesine izin verseler bile çamur at izi kalsın gibi oldu. İşinde ve gay barlarda herkes ona soğuk davrandı. Bu yüzden gitmeye karar verdi. Bu bir trajedidir. Daha da kötüsü, anlamsız bir trajedi. Bu iş polisi katili bulma konusunda bir adım ileriye götürmedi. * Penny bir sigara daha yakarak yazısını okudu. Dosyayı kaydetme tuşuna basıp modern aracılığıyla büro bilgisayarına gönderirken hafifçe, Bunu da sen düşün, Kevin dedi. Sonra bir daha düşünerek tuşlara basmaya başladı Haber merkezine not Penny Burgess'dan Geçen hafta ve bugünün fazla mesaisi nedeniyle yarını (Pazartesi) izin günüm olarak kullanıyorum. Umarım bu fazla karışıklığa neden olmaz. Dave Woolcott defterine not alarak, Land Rover Discovery, metalik gri ya da koyu mavi diye teyid etti. Carol, Adam böyle söyledi dedi. Tamam. Pazar günü olduğu için bölgemizde bulunan bütün Land Rover'ların listesini Swansea'dan alamam dedi Dave. Ama bak ne yapabiliriz, ana bayileri ve ikinci el galerileri dolaşarak bu araçtan satın alanların kayıtlarını istemek için bir ekip kurabiliriz diye öne sürdü Kevin. Diğerleri gibi o da Barleigh'den gelen trajik haberle biraz sarsılmıştı. Brandon, Hayır dedi. Bu zaman ve personel kaybı olur. Katilin bu aracı buradan aldığının garantisi yok. Yarın sabaha kadar bekleyeceğiz. Sonra işe koyuluruz. Herkes hayal kırıklığına uğramış görünüyordu, gerçi Brandon'ın savının geçerliliğinin farkındaydılar. Carol, Bu durumda efendim dedi, Dave'le bilgisayar donanım ve yazılım şirketlerinin listesini hazırlayabilirim. Böylece telefonlara ayıracak insan gücü bulur bulmaz bu işe koyulabiliriz. Brandon başını salladı. İyi fikir, Carol. Şimdi, neden hepimiz eve gidip evimizin nasıl bir yer olduğunu hatırlamıyoruz. * Kapı çaldığında Tony kanepeye uzanmış, kendisini televizyon izleme keyfi sürdüğüne ikna etmeye çalışıyordu. Onu sıkıntıdan kurtaracak birinin imdada koştuğu düşüncesi ayaklarına güç verdi. Kapıyı açtı, ağzına bir gülümseme yerleştirmişti bile. Şansının yaver gitmediğini anlayınca gülümseme dudaklarında dondu. Kapıda bir kadın vardı ama arkadaşlardan ya da meslektaşlarından biri değildi. Uzun boylu, kemikli yüzlü, kare çeneli, kaba yüz hatları olan bir kadındı. Kadın uzun koyu renk saçını yüzünden geriye iterek, Sizi rahatsız ettiğim için gerçekten özür dilerim ama otomobilim bozuldu ve nerede telefon var bilmiyorum. Servisi aramak için telefonunuzu kullanabilir miyim acaba. Telefonun parasını öderim tabii.. dedi. Özür diler gibi gülümsedi. Oraya sırf Scargill Sokağı'ndan detektiflerin takıldığını bildiğim için gitmiştim. Cinayet bölümündekilerin dedikodularını duymak istiyordum. Benim ve başarılarım hakkında duymak konuştuklarını istiyordum. Beklediğim en son şey tanıdık bir yüzün bana bakmasıydı. Merrick'in içeri girdiğini gördüğüm zaman köşede dikkat çekmeden oturuyordum. Oradan çıkmayı düşündüm ama bunun dikkat çekebileceğine karar verdim, istediğim en son şey beni tanıması ve kendine özgü nedenlerle beni takip etmesiydi. Kaldı ki neden bir polisin öğle tatilimi berbat etmesine izin vereyim. Ama beni görüp konuşmak için yanıma gelirse diye midemdeki yanmayı durduramıyordum. Ondan korkmuyordum ama dikkatini çekmek de istemiyordum. Neyse ki yanında iki meslektaşı vardı ve başkalarına dikkat etmeyecek kadar hararetle bir şey ‘muhtemelen bilselerdi beni tartışıyorlardı. Kadını gazetelerden tanıdım. Detektif Carol Jordan. Canlı haliyle daha güzel görünüyor, herhalde saçları hoş bir sarı tonunda olduğu için. Öbür adamı daha önce görmemiştim ama gelecekte kullanmak üzere suratını zihnime yerleştirdim. Havuç kırmızısı saç, soluk ten, çilsiz, çocuksu yüz hatları. Ve tabii Merrick, başı ve omuzları öbürlerinden yukarıda, başında bir tür şapka var. O şapkayı nereden bulduğunu merak ettim. Merrick'den bazı diğer polislerden nefret ettiğim gibi nefret ediyordum, gerçi beni birkaç kez gözaltına almıştı ama. Bana öbürleri gibi aşağılayarak davranmadı. Beni gözaltına aldığı zaman alay etmedi. Ama beni bir nesne olarak gördüğünü, saygıya değer biri olmadığımı düşündüğünü biliyordum. Vücudumu denizcilere satmamın bir amacı olduğunu asla anlamadı. Ama o zaman yaptıklarım şimdi önemli değil. Şimdi farklıyım, kişiliğim değişti. Seaford'da olanlar sinemada izlediğim bir şey kadar küçük ve uzak geliyor şimdi. Beni yakalamaya çalışan polislerin yanı başında olmak tuhaf bir biçimde heyecan vericiydi. Avcılarımdan yalnızca birkaç ötede olmak gerçekten içimi heyecanla doldurdu, avlarının farkında değillerdi. Olağanüstü bir şey olduğunu sezecek altıncı hislerim yoktu, Carol Jordan'ın bile. Kadınların sezgileri buraya kadar. Bunu bir tür test, avcılarımı yanıltma yeteneğimin bir ölçütü olarak gördüm. Beni yakalayabileceklerini düşünmeleri o kadar saçma, kadar düşünülemez bir şey ki. Bu karşılaşmadan sonra kendimi o kadar güçlü hissettim ki ertesi günkü gazeteler başıma balyoz gibi indi. Sentinel Times'ın ilk baskısını bir mühendisin masasında gördüğüm zaman ana bilgisayar odasından çıkıyordum. Öfkelenip haykırmak, pencereden bir şeyler fırlatmak istedim. Buna nasıl cesaret edebilirler. Eserlerim o kadar bireysel ki, bir kopya cinayeti nasıl benim işlerimle karıştırabilirlerdi. Kendi odama döndüğümde bastırılmış öfkeyle titriyordum. Mühendise gazeteye bakmak istediğimi söylemek isterdim ama konuşma konusunda kendime güvenmiyordum. En yakın gazete bayiine gidip bir gazete kapmak istedim. Ama bu bağışlanmaz bir hata olurdu. Başarının sırrı, dedim kendime, normal davranmaktı. Meslektaşlarımın hayatımda tuhaf bir şeyler olduğunu düşünmelerine yol açacak hiçbir şey yapmamak. Sabır dedim kendime, en önemli erdemdir. Bu yüzden masama oturarak yeniden yazılması gereken bir yazılımla ilgilendim. Ama kendimi bu işe veremiyordum ve bu öğleden sonra maaşımı hak etmeyeceğimi biliyordum. Saat dörtte artık daha fazla tahammül edemedim. Telefonu kaparak, arayanlara Bradfield'ın Sesi'nde haberleri yayımlayan özel numarayı çevirdim. Yazı haberlerdeki ilk başlıktı, olması gerektiği gibi. Polisin öğleden sonraki açıklamasına göre sabah erken saatlerde Temple Fields bölgesinde bulunan erkek cesedi Bradfield'ın eşcinsel topluluğunu paniğe boğan dizi cinayetler katilinin beşinci kurbanı değil. Sözcükler kafama dank edince öfkem yatıştı, içimdeki boşluk daha da arttı. Daha fazla bekleyemeden telefonu kapadım. Sonunda doğruyu görmüşlerdi. Ama onların hataları yüzünden dört saat cehennem azabı yaşamıştım. Çektiğim her saatin karşılığında Dr. Hill'in çekeceklerine bir saat daha eklenecek diye kendi kendime yemin ettim. Çünkü Bradfield polisi saçmalıkların en büyüğünü yapmıştı. Dr. Tony Hill, bütün suçların bana ait olduğunu bile anlamamış olan o aptal adam, dizi cinayetler katili soruşturmasına resmi polis danışmanı olarak atanmıştı. Zavallı aptallar. En iyi umutları buysa, belli ki hiç umutları yoktu. *** Hiçbir düşman tanığın ortadan kaldırılmadığı, hiçbir artı kazancın elde edilmediği ve hiçbir öcün alınmadığı bir saf şehvet cinayetinde, acele etmenin mahvolmak anlamına geleceği açıktır. Çektiği acı o kadar korkunçtu ki, Tony bir kâbus gördüğüne inanmak istiyordu. Ne kadar çok farklı acının olduğunu hiç bilmiyordu. Başındaki ağrı, boğazındaki keskinlik, omuzlarındaki bağırtan, acıyla burkan kırık ve kasıklarındaki kramplar. Başta acı bütün öbür duygularını engellemişti. Gözlerini sımsıkı kapamıştı, bildiği tek şey alnından ter akıttıracak kadar acı çektiğiydi. Yavaş yavaş aşırı acıya katlanmayı öğrendi, ağırlığını bacağına verirse krampların yavaş yavaş dindiğini, omuzlarındaki yırtılma duygusunun azaldığını fark etti. İşkence daha katlanılabilir bir hale geldikçe, midesine yerleşen ve her an dışarı çıkmakla tehdit eden derin bir bulantı hissetti. Kim bilir ne kadar zamandır orada asılıydı. Yavaşça, korkarak gözlerini açtı ve başını kaldırdı. Bu hareket omuzlarından ve boynundan bir spazm geçmesine neden oldu. Çevresine bakındı. Anında bakmamış olmayı diledi. Hemen nerede olduğunu anlamıştı. Oda aydınlıktı, tavana ve duvarlara konulmuş spot ışıkları beyaz boyalı bir odayı gösteriyordu. Oraya dökülmüş kan izleri olduğunu hemen anladığı koyu lekelerle kaplı kaba taştan bir zemini vardı. Karşısında üç ayaklı sehpa üzerinde bir video kamera duruyordu, yandaki kırmızı ışık odayı incelemesinin kaydedildiğini gösteriyordu. Karşı duvarda çeşitli bıçakların düzgünce yerleştirildiği mıknatıslı bir şerit vardı. Odanın bir köşesinde duran işkence aletlerini hemen tanıdı. Bir işkence tezgâhı, tanıdığı ama adını bilmediği bir tür tuhaf iskemle. Dinsel bir şey mi. Hıristiyanlığa özgü bir şey mi. İhanetle ilgili bir şey mi. Bir Judas iskemlesi, tamam, buydu. Duvarda kocaman tahta bir haç, sapık bir amaç için kullanılan kutsal bir alet gibi. Kuru dudaklarından hafif bir inleme kaçtı. Şimdi en kötüsünü gördüğü için kendi durumunu kontrol etti. Çıplaktı, kilerin soğukluğunda tüyleri diken diken olmuştu. Elleri arkasından bağlıydı. Bileklerini kesen sert köşelere bakılırsa, tavana bağlandığı belli bir ip ya da zincirin tuttuğu bir kelepçeyle bağlanmıştı. Bu palamar vücudunun üst kısmını ileriye çıkartacak kadar gergindi, belinden iki büklüm olmasına neden oluyordu. Tony aşağı doğru kendini iterek vücudunu yana çevirmeyi. Göz ucuyla arkasından geçen güçlü bir naylon ip gördü. İp bir kasnağın içinden tavana, oradan gene bir kasnakla bir vince bağlanıyordu. Aman Allahım diye inledi. Korkusu doğrulanır diye ayaklarına bakmaya korkuyordu ama gene de gözlerini aşağıya bakmaya zorladı. Korktuğu gibi her iki ayak bileği de deri kayışlarla bağlanmıştı. Kayışlar da ucunda büyük bir taş bulunan bir ipe bağlıydı. Gayrı ihtiyari bir korkuyla titreyerek kaslarını daha da gerdi. İşkenceyi biliyordu, hastalarını tedavi etmek için sadizm tarihini incelemişti. Ama en kötü anlarında bile böyle insanlık dışı bir yazgıya maruz kalacağını düşünmemişti. Zihni çalışmaya başlamıştı bile. Tavana erişene kadar vinçle yukarıya çekilecekti. Kasları yırtılacak, eklemleri en son sınıra kadar zorlanacaktı. Sonra vincin ipi serbest bırakılarak birkaç ayak boyu düşecek ve frene basılacaktı. İşi bitirecek olan taşın ağırlığıydı, eklemlerini yırtarak çıkmış uzuvlarıyla sallanmaya bırakacaktı onu. Şansı yaver giderse şok ve acıyla bayılırdı. Strappado, İspanyol Engizisyonu'nun sanat düzeyine eriştirdiği bir alet. İşkencede yüksek teknolojiye hiç ihtiyaç yok. Bu bilgilerin içinde yarattığı kör panikten kurtulma çabasıyla kendini olanları düşünmeye zorladı. Kapıdaki kadın, olaylar bununla başlamıştı. Kadını içeriye alırken Tony belli belirsiz bir tanıdıklık hissetmişti. Onu bir yerde gördüğünden emindi, ama bu kadar ayırt edici derecede çirkin birini görüp de hatırlamamasını aklı almıyordu. Kadını holden çalışma odasına sokmuştu. Sonra bir el gizlice ensesinden uzanarak yüzüne soğuk, bulantı veren bir pamuk koymadan önce belli belirsiz kimyasal bir koku duymuştu. Dizinin arkasına yediği bir tekmeyle yer düşmüştü. Mücadele etmişti ama kadın ağırlığınca üstüne oturmuşken, bayılmadan önce ancak bir dakika sürmüştü bu da. Sonra hem aydınlık hem karanlık bir dünyaya geçmişti ayılmak için mücadele eder etmez yüzüne kapanarak kendisini tekrar bayıltan pamuğun farkındaydı yalnızca. Sonunda kendine gelene kadar. Becerikli Andy'nin işkence odasında. Birden aklına bir alıntı geldi. Bir insan on beş gün sonra asılacağını bildiği zaman, efendim, zihnini harika bir biçimde yoğunlaştırır. Kaçınılmaz olandan kaçmasını sağlayacak bir ipucu olduğunu biliyordu. Yapması gereken tek şey bu ipucunu bulmaktı. Profilinde tamamen yanılmış mıydı. Onu kaçıran kadın Becerikli Andy miydi. Yoksa ustasına itaat eden bir işbirlikçi miydi yalnızca. Belleğindekileri tekrar inceleyerek bir şeyler yakalamaya çalıştı. Kadının görüntüsünü zihninde tekrar canlandırdı. Önce giysiler. Continental tarzda kesilmiş bej manto, tıpkı Carol'ınki gibi, açık önünden beyaz bir gömlek görünüyor. Üst düğmeleri büyük göğüslerini ve derin ayrığını gösterecek kadar açılmış. Blucin, spor ayakkabı. Spor ayakkabı. Kendisininkiyle aynı marka ve modeldi. Ama bunların hiçbiri önemli değil, dedi Tony kendine. Becerikli Andy'nin yakalanmamak için aldığı önlemlerin dış simgeleriydi yalnızca. Kadının giysileri öyle seçilmişti ki, bir iplik bırakmış olsa bile bunun önemi olmayacaktı, çünkü ya onun ya da Carol'ın giysilerinden geldiği sanılacaktı. Carol evine iplik bırakacak kadar sık gelmişti. Kadının yüzünü de herhangi bir yere koyamadı. Bir kadına göre uzun boyluydu, kemikliydi de. Güçlü çenesi, çirkin burnu, geniş ağzı ve birbirinden tuhaf biçimde uzak gözleriyle annesi bile onu çekici olarak göremezdi. Ağır ama becerikli yapılmış makyajıyla bile temel malzemeyle yapabileceği fazla bir şey oktu. Tony onunla hiçbir zaman aynı odada olmadığından emindi, gerçi sokakta, tramvay istasyonunda ya da kampüste yanından geçmiş de olabilirdi. Spor ayakkabılar. Nedense aklına hep spor ayakkabılar geliyordu. Keşke acı biraz dinse de doğru dürüst düşünebilse. Tony bacaklarını dümdüz tutarak omuzlarına binen gerilimi azaltmaya çalıştı. Kazandığı bir santim yeterli değildi. Korkunç bir korkuya kapıldı gene ve gözyaşlarını gözlerini kırpıştırarak durdurdu. Spor ayakkabılarda ne vardı. Tony bulabileceği bütün yoğunlaşma gücünü topladı ve kadının görüntüsünü tekrar canlandırdı. Yavaş yavaş ne olduğunu anladı. Ayaklar çok büyüktü. Bu boydaki bir kadına göre bile çok büyüktü. Bunu kavrar kavramaz Tony elleri de hatırladı. Önce siyah deri eldivenler sonra ince lastik eldivenler büyük ellerini, kalın ve güçlü parmaklarını gizlemişti. Onu buraya getiren kişi kadın olarak doğmamıştı. * Carol kapı ziline tekrar bastı. Hangi cehennemdeydi. Işıklar açık, perdeler çekiliydi. Belki pizza almak, mektup atmak, bir şişe şarap almak, video kaset kiralamak için dışarıya çıkmıştı. Carol içini çekerek arkasını döndü ve sokağın sonuna kadar yürüyerek Tony'nin sokağıyla arkasındaki evler arasındaki dar geçide yöneldi. Tony'nin arka bahçesine girdi. Evin eski sahibi duvarı yıkmış ve Tony'nin otomobilini koyduğunu söylediği beton bir alan hazırlamıştı. Otomobil tam olarak olması gereken yerdeydi. Carol, Ah, Allah kahretsin diye yakındı. Otomobilin yanından geçerek eve yürüdü ve mutfak penceresinden içeriyi gözetledi. Açık kapıdan hole vuran ışık odaya soluk bir aydınlık vermişti. Hiç hayat belirtisi yok. Kirli bulaşıklar, boş şişeler yok. Carol belki şansım yaver gider diyerek arka kapıyı denedi. Boşuna. Otomobiline geri dönerken, Kahrolası erkekler diye homurdandı. Beş dakika dostum, sonra işim bitecek deyip sürücü koltuğuna geçti. On dakika daha geçti ama kimse gelmedi. Carol motoru çalıştırıp yola çıktı. Sokağın sonunda yolun öbür tarafındaki pub'a şöyle bir göz attı. Denemeye değer diye düşündü. Sigara dumanı içinde, kalabalık odaları incelemek ve Tony Hill'in her neredeyse Farewell to Arms'da olmadığını keşfetmek üç dakikadan kısa sürdü. Bir Pazar gecesi saat dokuzda yürüyerek gidebileceği nerede olabilirdi. Carol kendine, Herhangi bir yerde dedi. Dünyadaki tek arkadaşı sen değilsin. Seni beklemiyordu, yarın buluşmak üzere aradın yalnızca. Vazgeçen Carol eve döndü. Daire boştu. Michael'ın bir fuarda tanıştığı bir kadınla yemeğe çıktığını hatırladı. Dünyaya boş verip yatmaya karar verdi. Ama önce Tony'nin telesekreterine mesaj bıraksa iyi olurdu. İki sabah haber vermeden evine giderse rahatsız olmaya başlayabilirdi. Telesekreter iki kez çaldıktan sonra devreye girdi ama Tony'nin mesajı çıkmadı, yalnızca sinyal sesinden sonra birkaç klik sesi duyuldu. Merhaba, Tony dedi Carol. Telesekreter çalışıyor mu bilmiyorum, bu yüzden bu mesajı alıp almayacağını da bilmiyorum. Saat dokuzu yirmi geçiyor ve erken yatmak niyetindeyim. Sabah büroya gidip bilgisayar satıcıları işiyle uğraşacağım. Bay Brandon yarın saat üçte bir toplantı istiyor. Üçten önce gelebilirsen beni ara. Kucağına Nelson'ı alıp, kendine sert bir içki koyan Carol önündeki işi düşündü. Becerikli Andy'nin kendi kasetini oluşturmak için ihtiyaç duyduğu malzeme ve programları satan bilgisayar şirketleri listesi çok uzundu. Carol, Dave'e yazılım şirketini bulana kadar işe başlamamasını söylemişti. Onların müşteri listesi daha kısa olurdu ve çapraz referans yapmak için Discovery programları vardı. Ancak bundan bir iş çıkarsa akşam çok zor bir araya getireceği Dave'in ekibini işe koşacaktı. Kediye, Bulacağız, Nelson dedi. Umarım bu çabalar meyvesini verir. * Taş üzerindeki yüksek topukların takırtısı acı hezeyanını peyniri kesen tel gibi kesiyordu. Her gün bir ses, bulunduğu yerle bir tehdide dönüşmüş. Gündüz mü gece mi olduğu ya da kaçırıldığından beri ne kadar zaman geçtiği hakkında hiç fikri yoktu. Ses arkadan yaklaşırken Tony kendini dikkat kesilmeye zorladı. Kadın aşağı iniyordu. Merdiven basamağında takıntı sustu. Tony alçak sesli bir kıkırdama duydu. Yavaşça, ağır adımlarla ses arkasından dolaştı. İncelendiğini hissediyordu Tony. Kadın oyalanıyordu, görüş açısına gelene kadar Tony'nin çevresinden dolandı. Tony bir an onun vücudunun muhteşemliğinden afalladı. Boyundan aşağısı soft porno dergisine model olabilirdi. Bacaklarını ayırarak durdu kadın. Bol kırmızı ipek bir kimono giymişti, kimononun önü açık olduğundan meme başlarıyla kasığını açıkta bırakan olağanüstü kırmızı bir deri korse görülüyordu. Siyah çoraplı bacağının altında siyah yüksek topuklu ayakkabılar vardı. Kimononun altında bile Tony onun güçlü, kaslı kol ve omuzları olduğunu görebiliyordu. Asılı olduğu yerden bir arıkil yakı kadar erotikti. Kadın sözcükleri yaya yaya, Henüz keşfedemedin mi, Anthony. diye sordu. Bastırılmış kahkahasının sıcaklığı sesinde belirgindi. Adının tam olarak söylenmesi, Rubik'in bellek kübünde son dönüş oldu. Zihni hızla çalışan Tony, Sanırım birkaç ağrı kesici söz konusu bile olamaz değil mi, Angelica. dedi. Gene kısık sesli kıkırdama. Mizah duygunu kaybetmemiş olmana sevindim. Hayır, yalnızca onurum. Bunu beklemiyordum, Angelica. Telefon konuşmalarımızda hiçbir şey aklında benim için bunun olduğunu düşünmeme yol açmadı. Kim olduğum hakkında hiç fikrin yoktu, değil mi. Angelica'nın sesindeki gururu anlamamak olanaksızdı. Evet ve hayır. Bu adamları öldüren kişinin sen olduğunu bilmiyordum. Ama bana gelmiş bir kadın olduğunu biliyordum. Angelica kaşlarını nasıl cevap vereceğini bilemiyormuş gibi çattı. Dönüp kamerayı kontrol etti. Bunu anlamak geç kaldın. Telefonu suratıma kaç kez kapadığını biliyor musun. Sesi öfkeliydi, incinmiş değil. Tony tehlikeyi sezdi ve yumuşak sözcükler bulmaya çalıştı. Çünkü bir sorunum vardı, senin yüzünden değil. Angelica, duvar boyunca uzanan taş sıranın yanına giderken, Benimle sorunun vardı dedi. Tony tekrar denedi. Tam tersi dedi. Kadınlarla ilişkilerimde hep sorun yaşadım. Bu yüzden başta nasıl davranacağımı bilmiyordum. Ama zaman içinde düzeldi. Düzeldiğini biliyorsun. Birlikte harika olduğumuzu biliyorsun. Sorunlarımı ardımda bıraktığımı düşünmeme sen neden oldun. Angelica'nın sözlerinin ardındaki ironiyi fark etmemesi için dua etti. Ama Angelica hiç de aptal değildi. Alaylı bir gülümsemeyle, Bunu rahatlıkla söyleyebilirsin sanırım, Anthony dedi. Benden akıllı çıktın. Katilin bir erkek olduğuna inanmıştım. Bunu düşünmem gerekirdi. Ona arkasını dönerek kameradaki kaseti değiştirdi. Sonra Tony'ye döndü ve, Beni asla yakalayamazdın. Seni de ortadan kaldırınca artık kimse yakalayamaz. Tehdidi duymazdan gelen Tony konuşmasını sürdürdü, sesini sıcak ve düz tutmaya çalışıyordu. Kadın olduğunu anlamam gerekirdi. Bu gizlilik, ayrıntılara dikkat, işini yaptıktan sonra temizliğe gösterdiğin özen. Bunların bir erkeğin değil kadın zihninin işaretleri olduğunu anlamadığım için aptal olmalıyım. Angelica dudak büktü. Hepiniz aynısınız, siz psikologlar. Sözcüğü müstehcenmiş gibi tükürerek söylemişti. Hayal gücünüz çok dar. Ama ben onlara benzemem, Angelica. Tamam, önemli bir hata yaptım ama bahse girerim seni herkesten daha iyi tanıyorum. Çünkü sen bana zihninin içini gösterdin. Yalnızca cinayetlerle de değil üstelik. Bana gerçek kadını, aşkı anlayan kadını gösterdin. Ama onlar anlamadılar, değil mi. Onlara bir erkeğin vücudunda bir kadın ruhuna sahip olduğunu söylediğinde sana inanmadılar. Ah, anlamış gibi yapmışlardır, sana üstünlük taslamışlar, aşağılamışlardır. Ama içlerinden seni hilkat garibesi gibi bir kenara attılar, değil mi. İnan bana, ben asla bunu yapmazdım. Konuşmasının sonuna gelirken Tony'nin sesi çatallaştı, ağzı korku ve kloroformdan kurumuştu. Hiç değilse damarlarından geçen adrenalin bir analjezik görevi görüyordu. Angelica kaba bir tavırla, Benim hakkımda ne biliyorsun. diye sordu, yüzündeki acı koket görüntüsüyle tam bir tezat oluşturuyordu. Tony, Angelica'nın narsisizminin onunla gizli yanlarını paylaşmasını, Tony'nin gözündeki imajını duymaya ihtiyacı olduğunu gerekli kılacağını düşündü ve kumar oynayarak, Konuşacaksak bir içeceğe ihtiyacım var dedi. Hayatını kurtarma şansı varsa, onunla bir ilişki kurmak zorundaydı. Bir içki duvardaki ilk tuğla olabilirdi. Angelica'nın kendisini ne kadar nesne değil de birey olarak görmesini sağlarsa, şansı da o kadar artardı. Angelica şüpheyle dudak büktü. Sonra uzun saçlarını havalandıran bir baş hareketiyle uzaklaşıp duvardaki lavaboya gitti. Musluğu açarak bir bardak arandı. Bir bardak alacağım diye mırıldanarak yanından geçti ve takırtılarla merdiveni tekrar çıktı. Tony küçük zaferinin getirdiği rahatlamayı hissetti. Angelica otuz saniyeden kısa bir süre sonra döndü, elinde kalın beyaz bir kupa vardı. Lavaboya doğru yürürken Tony mutfağın yukarıda olduğunu tahmin etti. Angelica yüksek topuklarla yürümeyi iyi beceriyordu, adımları ölçülü ve dişiydi. Kaçırma ve öldürmenin gerilimi altında daha erkeksi tavırlara büründüğünden bu Tony'ye ilginç geldi. Terry Harding'in, Damien CQ evinden çıkan bir erkek gördüğüne inanmasının tek nedeni buydu. Angelica kupayı doldurdu ve Tony'ye dikkatle yaklaştı. Saçlarını sımsıkı tuttu, başını acı verecek biçimde geriye çekti ve ağzına buz gibi suyu döktü. Suyun yarısı çenesinden aktı ama Tony de çok rahatladı. Angelica geriye çekilirken, Teşekkürler dedi boğuk bir sesle. Angelica alayla, İnsan konuğuna karşı her zaman nazik olmalı dedi. Tony, Umarım bunu bir süre daha devam ettirirsin karşılığını verdi. Biliyorsun, sana hayranlık duyuyorum. Bir tarzın var. Angelica tekrar kaşlarını çattı. Beni aldatmaya çalışma, Anthony. Böyle aptal iltifatlarla bir yere varamazsın. Aptallık değil diye karşı çıktı Tony. Yaptığın şeylerin ayrıntılarına günlerimi, gecelerimi verdim. Zihninin içine o kadar çok girdim ki sana nasıl hayran olmam. Nasıl etkilenmem. Buraya getirdiğin diğerlerinin, kim olduğun, neler yapabileceğin hakkında hiçbir fikirleri yoktu. Bu doğru, bunu rahatlıkla söyleyebilirim. Bebek gibiydiler, korkmuş, aptal bebekler dedi hor görür bir tavırla. Benim gibi bir kadının onlara neler yapabileceğini görmediler. Hain, şehvet düşkünü aptallardı. Çünkü seni benim tanıdığım gibi tanımıyorlardı. Sürekli bunu söyleyip duruyorsun. Kanıtla. Benim hakkımda her şeyi bildiğini kanıtla. Tony, onun zırhını indirdiğini düşündü. Yemek için şarkı söylemeyi boş ver, hayatın için konuş. Psikolojinin gerçekten bir bilim mi yoksa saçmalık mı olduğunu keşfedeceği test yeriydi burası. * Fraser Duncan. Merhaba, ben Bradfield polisinden Detektif Carol Jordan. Carol unvanını tam olarak söylemeye hiç alışamamıştı. Biri ortaya çıkıp, Hayır, değilsin Sonunda seni bulduk diye bağıracakmış gibi geliyordu ona. Neyse ki bugün böyle bir şey olmadı. Evet. Ses dikkatliydi, iki heceli kelime soru sorar gibi söylenmişti. Aslında yaptığımız bir araştırmada bize yardım edebileceğinizi kardeşim Michael Jordan önerdi. Ha, öyle mi. Ses biraz sıcaklaşmıştı. Michael nasıl. Yazılımla mı uğraşıyor. Carol, Kesinlikle bu onun en sevdiği oyuncak bence dedi. Fraser Duncan güldü. Pahalı bir oyuncak, Detektif. Şimdi, sizin için ne yapabilirim. Sizinle Vicom 3D Commander hakkında konuşmak istiyorum. Çok gizli tutulacak, bunu anlıyorsunuzdur. Önemli bir cinayet araştırması yapıyoruz ve teorilerimizden biri de katilimizin kendi kasetlerinde oynama yapmak, belki başka malzemeler aktarmak için sizin yazılımı kullandığı. Bu mümkün, değil mi. Mümkünden de öte. Çok basittir. Peki tüm müşterilerinizin kayıtlarını saklıyor musunuz. diye sordu Carol. Saklarız. Bütün paketleri doğrudan satmıyoruz tabii ama Commander alan herkesin kayıtları bizden geçmek zorunda, çünkü bu onlara parasız müşteri hizmeti sağlıyor, yazılımı geliştirdikçe öncelikli olarak onlara gönderilmesini garantiliyor. Duncan artık açılmıştı. Müşteri veri tabanımıza girmek istediğinizi düşünüyorum, Detektif. Gerçekten de öyle efendim. Bu bir cinayet soruşturması ve bu bilgi bizim için çok önemli olabilir. Tümüyle gizli tutulacağını bir kez daha belirtmek istiyorum. İşimiz biter bitmez verilerinizin sistemimizden silinmesiyle bizzat ilgileneceğim. Carol yalvarır gibi konuşmamaya çalışıyordu. Duncan tereddütle, Bilmiyorum dedi. Sizin ve meslektaşlarınızın müşterilerimin kapısını çalması fikrinden hoşlandığımdan emin değilim. Böyle olmayacak, Bay Duncan. Kesinlikle. Listeyi İçişleri Ana Soruşturma Sistemimize aktaracak ve oradaki bilgilerle çapraz eşleştirme yapacağız. Ancak bir bağlantı ortaya çıkarsa harekete geçeriz. Duncan birden, Peşinde olduğunuz kişi dizi cinayetler katili mi. diye sordu. Carol bir an, ne duymak istiyor acaba, diye merak etti. Kumar oynayarak, Evet dedi. Sizi biraz sonra ararım, Detektif. Yalnızca söylediğiniz kişi olduğunuzdan emin olmak için. Olur tabii. Carol ona ana polis santralının telefonunu verdi. Beş dakika sabırsızlıkla geçti. Telefonun çalışı bitmeden Carol almacı kulağına götürmüştü bile. Detektif Jordan. Bana borcun var, kardeşim. Michael Fraser Duncan'a senin ne kadar saygın bir kişi olduğunu ve polis hakkında duyduklarına rağmen sana güvenebileceğini söyledim biraz önce. Seni seviyorum, kardeşim. Bunu sağlayan da Dave Woolcott ve modern teknolojinin mucizeleriydi. Veri kullanımının genel kurallarını kararlaştırdıktan sonra Carol, Fraser Duncan'ı Woolcott'a havale etmişti. Dave terminallerden birinde çalışırken Carol da onun yanına oturdu. Dave, Tamam dedi. Swansea'dan Bradfield'ın yirmi mil çapı içinde Discovery almış herkesi içeren listeyi aldık. Vicom'dan yazılım alanların listesini de aldık. Bu tuşa vuracağım ve bu menüden şu seçeneğe gireceğim. Şimdi arkamıza yaslanıp makinenin işini yapmasını bekleyebiliriz. İşkenceli bir dakika boyunca hiçbir şey olmadı. Sonra ekran silindi ve bir mesaj yanıp sönmeye başladı. (2) eşleme bulundu. Eşlemelerin listesini ister misiniz. Dave evet tuşuna basınca ekranda iki ad ve adres belirdi. diye sordu. Discovery, Christopher Thorpe adına kayıtlı, yazılım da Angelica tarafından alınmış. Bu seçeneği kullanmakla makine adın yanı sıra adrese göre de eşleme yapıyor. Tamam, Carol, bir şey buldun. Bunun bir anlamı var mı yok mu göreceğiz. * Penny Burgess, Malham Pavement'ın kaba kireçtaşında hızla yürüyordu. Gökyüzü ilkbaharın parlak mavi rengindeydi, otlar kahverengiden yeşile dönmeye başlamıştı. Zaman zaman kuşlar şarkı söylüyordu. Penny'nin gerçekten kendine geldiği iki durum vardı. Biri sıcak bir haberin peşinde koşmaktı. Öbürü de Yorkshire Dales ve Derbyshire Peak District'in yüksek ovalarında dolaşmaktı. Açık havada kendini kuşlar kadar özgür hissediyordu, bütün gerilim yok olmuştu. Bir saat önce yazı isteyen haber masası yok, gidilmesi gereken haber kaynakları yok, rakiplerinden ileride olmak, omzunun üzerinden geriye bakmak yok. Yalnızca gökyüzü, yüksekler, olağanüstü kireçtaşı manzara ve o. Birden nedensiz yere aklına Stevie McConnell takıldı. Bir daha gökyüzünü göremeyecek, kırda dolaşamayacak ve mevsimlerin dönüşünü seyredemeyecekti. Allah'a şükür birine bu yoksunluğun bedelini ödetecek gücü vardı. * Philip Crozier'ın evi üç katlı modern, dar bir evdi, alt katında yalnızca dahili bir garaj bulunuyordu. Carol otomobilde oturarak evi iyice gözden geçirdi. Yan koltukta oturan genç polis memuru, Girecek miyiz efendim. diye sordu. Carol bir an düşündü. İdeal olarak bilgisayarda çıkan adların sahiplerini sorgularken yanında Tony'nin olmasını isterdi. Evinden onu bulmaya çalışmıştı. Cevap yok. Claire onun henüz büroya gelmediğini söylemişti. Dokuz buçukta bir randevusu olduğu için şaşkındı. Carol evin çevresinde dolaştı ama bir gece önce bıraktığı gibiydi. Kadın arkadaşıyla eğleniyor, kararını verdi. Becerikli Andy'nin yakalanmasını kaçırması iyi olur diye düşündü kötü niyetle, sonra hemen bu çocuksu düşüncesinden pişman oldu. Tony olmazsa Don Merrick'in yanında olmasını isterdi. Ama Merrick, Discovery'nin tespitinden sonra soruşturmanın başka bir cephesinde çalışıyordu. Acil başka işi olmayan tek kişi polis memuru Morris'ti, o da henüz üçüncü ayını yaşıyordu. Carol, Evde olup olmadığını öğrenebiliriz dedi. Ama herhalde iştedir. Bahçe yoluna girdiler, Carol düzgün biçilmiş çimenlere ve evin kusursuz boyasına dikkatle baktı. Ev Tony'nin profiline hiç uymuyordu. Değeri ve konumu açısından, onların hayat tarzlarına imrenen birinin evinden çok kurbanların evine benziyordu. Carol zile bastıktan sonra geriye çekildi. Tam vazgeçip otomobile dönmek üzereydiler ki ayak sesleri duydu. Kapı açıldı ve gri eşofman altı, kırmızı tişört giymiş çıplak ayaklı, iri yarı siyah bir adam göründü. Terry Harding'in verdiği eşkâlden çok farklıydı. Carol'ın yüreği bir an durdu sanki, sonra kendine Crozier'in yazılımı ve Discovery'yi kullanabilecek tek kişi olmayabileceğini hatırlattı. Adam gene de sorgulanmaya değerdi. Adam, Buyurun dedi. Bay Crozier. Benim. Siz kimsiniz. Sesinde rahat, güçlü bir Bradfield aksanı vardı. Carol kimliğini çıkararak kendini tanıttı, içeriye girip biraz konuşabilir miyiz acaba. Hangi konuda. Adınız rutin araştırmalarda ortaya çıktı ve sizi listeden silmek için bazı sorular sormak istiyorum. Crozier kaşlarını çattı. Ne tür araştırmalar. İçeriye girebilirsek açıklarım efendim. Hayır, orada durun, bu ne demek oluyor. İşimi bitirmeye çalışıyorum. Morris, Carol'ın yanına geçti. Zorluk çıkarmanıza gerek yok efendim, yalnızca rutin bir kontrol. Carol soğuk bir sesle, Bay Crozier zorluk çıkarmıyor dedi. Sizin yerinizde olsam ben de aynı biçimde davranırdım. Sizinkinin tanımına uyan bir araç bir olayda kullanılmış ve sizi soruşturmanın dışına çıkarmamız gerekiyor. Bu soruşturmayla bağlantılı olarak başka insanlarla da konuşuyoruz efendim. Fazla uzun sürmez. Crozier iç çekerek, O halde tamam dedi. İçeri girseniz iyi olacak. Halı kaplı merdivenlerden açık plan mutfaklı oturma odasına girdiler. Oda pahalı ama minimalist bir tarzda döşenmişti. Adam iki deri ve ahşap koltuğu gösterdi, kendisi cilalı parke üzerinde duran deri mindere oturdu. Morris defterini çıkararak temiz bir sayfa açtı. Carol, Evde mi çalışıyorsunuz. diye sordu. Doğru. Ben serbest çalışan animatörüm. Carol, Çizgi filmler mi. dedi. Çoğunlukla bilim animasyonları yaparım. Açık Üniversite kursunuz için atomların nasıl çarpıştığını gösteren bir şev istiyorsanız sizin adamınız benim. Peki bu iş nedir. Bir Land Rover Discovery'niz var mı. Doğru. Garajda. Geçen Pazartesi gecesi otomobilinizi kullanıp kullanmadığınızı söyleyebilir misiniz. Allahım, yalnızca bir hafta önce miydi. Söyleyebilirim. Kullanmıyordum. Boston, Massachusetts'deydim. Carol rutin sorular sorarak Crozier'ın tam olarak ne yaptığını öğrendi ve bu bilgilerle ne yapabileceğini kestirdi. Sonra ayağa kalktı. Kilit sorunun zamanı gelmişti ama bunu rahat bir tavırla söylemek çok önemliydi. Yardımınız için teşekkür ederim, Bay Crozier. Bir şey daha siz burada yokken evinize giren biri var mı. Otomobilinizi ödünç alabilecek biri. Crozier başını iki yana salladı. Tek başıma yaşıyorum. Bir kedim ve çiçeklerim bile yok, yani ben yokken kimsenin eve gelmesine gerek yok. Anahtarı olan tek kişi benim. Bundan emin misiniz. Temizlikçi, sisteminizi kullanmak için gelen bir meslektaş. Eminim. Kendi temizliğimi kendim yaparım. Tek başıma çalışırım. Birkaç ay önce kız arkadaşımdan ayrıldıktan sonra kilidi değiştirdim, tamam mı. Benim dışımda kimsede anahtar yok. Crozier sinirlenmeye başlamıştı. Carol ısrar etti. Peki bilginiz dışında biri anahtarlarını ödünç alıp çoğaltmış olabilir mi. Nasıl yapabilir ki. Anahtarlarımı ortalıkta bırakma alışkanlığım yok. Otomobil benim üzerime sigortalı, yani başka kimse kullanmadı şimdiye kadar. Rahatsızlığının arttığı açıktı. Bakın, üzerinde benim plakam olan bir otomobille bir suç işlenmişse, sahte plaka kullanıyordur, tamam mı. Söylediğinizi doğru kabul ediyorum, Bay Crozier. Bana verilen bilginin yeterli olduğunu söyleyebilirim, bir daha sizi rahatsız etmeyeceğiz. Zamanınızı aldığımız için çok teşekkür ederim. Otomobile dönünce Carol, Bana bir telefon bul. Dr. Hill'i tekrar aramak istiyorum. Tam ona gerçekten ihtiyacımız olduğunda çekip gittiğine inanamıyorum dedi. Özel bir cezalandırma yapıp yapmadığımı bile söyleyemeyecek bir adam yakaladılar, beni yakalamak için onu kullanıyorlar. Ünlü birini, benim yeteneklerime denk bir hasmı işe alacak saygıyı bana göstermeleri gerekirdi en azından, benim çapımda biriyle hiç karşılaşmamış bir aptalı değil. Bunun yerine beni aşağıladılar. Dr. Tony Hill, cinayetlerimin analizine dayanarak benim profilimi çıkaracakmış. Bu günlük yıllar sonra, doğal nedenlerle ölümümün ardından yayınlandığı zaman, tarihçiler onun profilini gerçekle karşılaştırabilecek ve sözde biliminin yanlılıklarına gülecekler. Hill gerçeğe asla yaklaşamayacak. Kayıtlara geçmesi için bu gerçeği ben yazıyorum. Seaford'un Yorkshire limanında doğdum. Burası bölgenin en işlek balıkçılık ve ticari doklarından biridir. Babam bir denizciydi, petrol tankerlerinde birinci subaydı. Bütün dünyayı dolaşır, sonra eve dönerdi. Ama annem, kötü bir anne olduğu kadar kötü bir eşti de. Evin her zaman karmakarışık, yemeklerin düzensiz ve yavan olduğunu şimdi görebiliyorum. Başarılı olduğu tek konu, paylaşabildikleri tek şey içkiydi. Ayyaşlar için bir Olimpiyat yapılsa, altın madalyayı bu ikisi alırdı. Yedi yaşımdayken babam eve gelmeyi bıraktı. Annem beni iyi bir oğul olmamakla suçladı tabii. Onu benim evden kaçırdığımı söyledi. Artık evin erkeği sensin dedi. Ama ben onun beklentilerine uygun olamadım. Her zaman benim yapabileceğimden fazlasını ister ve övgü yerine hep suçlardı. Gardıropta birçok insanın mantosundan daha çok kilitli zaman geçirirdim. Babamın maaşı olmayınca annem sosyal yardım kaynaklarına kalmıştı, bu da bırak yeterli içki almayı yaşamaya bile ancak yetiyordu. İnşaat derneği evi elimizden alınca bir süre Bradfield'daki akrabalarımızın yanına gittik ama annem onların hoşnutsuzluklarını kaldıramayınca tekrar Seaford'a geri döndük. Annem orada şehrin öbür parlak endüstrisinde, fahişelikte çalışmaya başladı. Oturduğumuz pis daire ve pansiyonlardan geçen iğrenç, sarhoş denizcilere alışmıştım. Kiramızı hep geç öder, mahkemeler kapımıza bindirmeden genellikle tüyerdik. Hep tanık olduğum çirkin sevilmelerden nefret ederek büyüdüm ve evden olabildiğince uzak kalmayı tercih ettim, çoğunlukla doklarda uyurdum. Yiyecek alabileyim diye paralarını alabilmek için benden küçük çocukları döverdim. Taşındığımız kadar sık okul değiştirdiğim için okulda başarılı olamadım, gerçi aptal çocukların çoğundan daha çok şey biliyordum. 16 yaşına basar basmaz Seaford'u terk ettim. Benim için felaket değildi, sürekli taşındığımız için fazla arkadaş edinememiştim. Onlar gibi olmak istemeyecek kadar çok erkek tanımıştım ve kendimi onlardan farklı hissediyordum. Bradfield gibi büyük bir şehre taşınırsam istediğim şeyi elde etmenin daha kolay olacağını düşündüm. Annemin kuzenlerinden biri çalıştığı elektronik şirketinde bana bir iş buldu. O dönemlerde kadın giysileri giymenin beni çok rahatlattığını keşfettim. Bir pansiyona taşınarak ne zaman istesem kadın gibi giyinmeye başladım, bu da beni çok rahatlattı. Akşam kurslarında bilgisayar öğrenmeye başladım ve sonunda çok iyi bir sertifika aldım. Tam o sıralarda anneme kardeşinden Seaford'da bir ev kaldı. Tekrar Seaford'a dönerek bir işe girdim, yerel özel telefon şirketinin bilgisayar sisteminde çalışmaca başladım. Oraya dönmek istemiyordum aslında ama iş geri çevrilemeyecek kadar iyiydi. Asla annemin yanına gitmedim. Benim orada olduğumu bildiğini bile sanmam. Seaford'un birkaç iyi yanından biri de, Hollanda'ca sık sık feribot kalkmasıdır. Her hafta sonu oraya giderdim, çünkü Amsterdam'da kadın gibi giyindiğim zaman kimse beni ayıplamıyordu. Orada birçok travesti ve transseksüelle tanıştım ve onlarla konuştukça onlar gibi olduğumu anladım. Bir erkeğin vücuduna bürünmüş bir kadındım ben. Bu da kızlara neden cinsel olarak hiç ilgi duymadığımı açıklıyordu. Erkekleri çekici bulmama karşın ibne olmadığımı biliyordum. Herkes ancak kadınla erkeğin birbirine mükemmel uyduğunu bilirken normal ilişki kurmuş gibi davranarak beni iğrendiriyordu erkekler. Leeds'deki Jimmy'de doktora gittim, orada kuzeydeki bütün cinsiyet değişimi ameliyatları yapılır ama beni geri çevirdiler. Psikologları bütün erkekler gibi aptaldı. Ama Londra'da özel bir doktor buldum, o da bana ihtiyacım olan hormon tedavisini yaptı. Bütün bunlar olurken çalışmam mümkün değildi elbette. Doktor ameliyat olup kadın olduktan sonra başka bir işe girmem için bana iyi bir referans vereceğini söyledi. Ameliyat için yurtdışına gitmem gerekiyordu ve bu sandığımdan çok daha pahalıydı. Anneme gidip bana ödünç para vermesi için evi ipotek etmesini istedim ama annem bana güldü geçti. Böylece ondan öğrendiğim işi yaptım. Kendimi doklarda sattım. Denizcilerin bir travestiye bu kadar çok para vermeleri çok şaşırtıcı. Memeleri ve kamışı olan birini düşündükleri anda akılları başlarından gidiyordu. Ben öbür fahişelere benzemiyordum. İçkim, uyuşturucum, pezevengim yoktu. Ameliyat parasını biriktirene kadar bu işi sürdürdüm. Seaford'a döndüğümde kendi annem bile beni tanımadı. Eve döneli birkaç gün olmuştu ki kazayla aşırı dozda içki içip hap aldı. Kimse buna şaşırmadı. Evet, Doktor, listeme onu da ekleyebilirsin. Yeteneklerim, deneyimim ve referansımla Bradfield'daki telefon şirketinde sistem analisti olarak iş bulmakta zorluk çekmedim. Seaford'daki evin satışından gelen parayla Bradfield'da bir ev aldım ve hayatımı paylaşmaya lâyık bir erkek bulma işine giriştim. Dr. Hill de bunların hiçbirini bilmeden beni anladığını sanıyor. Kısa bir süre sonra bütün bunları onunla paylaşacağım. Bunları kendisinin yazma şansının olmayacak oluşu ne kötü. *** Doğrusu şu ki, cinayetle ilgili her konuda ayrıntılara karşı hassas bir insanım ve belki inceliğimi bu noktaya kadar taşıyabilirim. Dave Woolcott, Bunu nasıl yapabiliyorsun. diye sordu. Şu pasaklı Alice'leri yenilebilecek bir şey pişirmeye nasıl ikna ediyorsun. Bir fincan çayı bile yakabilirler ama sen her zaman onları parmağının ucunda oynatıyorsun. Merrick yüzünü buruşturdu. Bu benim doğal taşralı çekiciliğim dedi. En çirkinini seçiyor ve bana gençlik yıllarındaki annemi hatırlattığını söylüyorum. Oturup uzun bacaklarını uzattı. Çavuşunun bana verdiği yarım düzine Discovery'yi kontrol ettim. Hepsi temiz. İkisini kadın kullanıyor, ikisinin söz konusu iki gece için güçlü kanıtları var, biri multiple sclerosis hastalığına yakalanmış yani bu işi yapamaz, altıncısı da üç hafta önce otomobilini Midlands'da bir bayiye satmış. Dave, Harika dedi somurtarak. Listeyi operatörlerden birine ver de dosyayı güncelleştirsin. Amir nerede. Carol mı, Kevin mı. Merrick omzunu silkti. Detektif Jordan'ı hâlâ amirim olarak görüyorum. Dave, İş peşinde dedi. Merrick, Peki bir sonuç almış mı. diye sordu. İki çapraz eşleme. Merrick, Haydi bir bakalım dedi. Dave sayfaları karıştırarak birbirine zımbalanmış üç sayfayı buldu. Birincisinde iki korelasyon vardı. Merrick kaşlar çatarak öbür sayfayı çevirdi. İkincisi, Philip Crozier hakkında sabıka kaydının sonuçlarıydı. Bilinen bir şey yok. Merrick aceleyle üçüncü sayfayı çevirdi, burada iki Christopher Thorne vardı. Birinin en son adresi Devon'daydı, hırsızlıktan çeşitli kereler hüküm giymişti. İkincisinin bilinen son adresi Seaford'daydı. Bir dizi çocuk suçlarından hüküm giymişti Bir futbol hakemine saldırı, okulun pencerelerini kırmak, mağazadan mal çalmak. Yarım düzine yetişkin suçu vardı, hepsi de fahişelikten. Merrick soluğunu tutarak ön sayfaya döndü. Allah kahretsin dedi. Dave birden dikkat kesilerek, Ne oldu. diye sordu. Şu Christopher Thorpe, Seaford'lu olan. Ne var. Carol aynı insan olmadığını düşünüyor. Yani adam erkek fahişeliğinden hüküm giymiş ama Bradfield'daki evli görünüyor, çünkü aynı adreste onun soyadını taşıyan bir kadın var. Düşünsene, Discovery gibi pahalı otomobilleri doklarda kiralık oğlanlık yaparak alamazsın. Merrick başını iki yana salladı. Hayır, yanlış anlamışsın. Bu Christopher Thorpe'u Seaford'dan tanıyorum, buraya gelmeden önce Seaford'da Asayiş Şubesi'nde çalışıyordum, hatırlasana. Christopher Thorpe o sırada cinsiyet değiştirme işlemlerinin yarısındaydı. Memeleri falan çıkmıştı, ameliyat olmak için para kazanmaya çalışıyordu. İşte kullandığı adı neydi tahmin et. Dave, Christopher Thorpe, Angelica Thorpe ile evli değil, Angelica Thorpe'un ta kendisi. Dave, Allah kahretsin diye Merrick'in sözünü tekrar etti. Dave, Carol hangi cehennemde. * Angelica, Tony'nin önünde duruyordu, elleri kalçalarındaydı, dudağını ısırıyordu. Yapamazsın, değil mi. Kanıtlayamazsın, çünkü hayatım