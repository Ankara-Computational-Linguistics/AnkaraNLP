gittiği Paris'te Louis Aragon, Paul Éluard, Pablo Picasso gibi sanatçılarla arkadaşlık etme fırsatı buldu. ""Chant Du Monde"" firması ile sözleşme yaptıktan kısa süre sonra Avrupa'daki ilk uzun çaları olan "Minero Soy"'u çıkardı. Bu albüm ile Uluslararası Folklor Yarışması'nda "Charles Cros Akademi Ödülü"'nü kazandı ve büyük bir Avrupa turnesi yaptı. Bu turne sayesinde uluslararası bir üne kavuştu. 1952'de Buenos Aires'e döndü. Komünist Parti'den ayrıldı, böylece radyo programları yapabilmeye başladı. Cerro Colorado’da yaptırdığı, uzun yıllar yaşadığı ve bugün de müze olarak ziyarete açık tutulan evine yerleşerek yazı ve müzik çalışmalarını burada sürdürdü. 1960'larda ünü yayıldı. Bu dönemde protest bir müzik akımı olan Nueva canción ortaya çıkmıştı. Facundo Cabral, Mercedes Sosa ve Jorge Cafrune gibi kimi Nueva canción sanatçıları Atahaulpa'nın bestelerini seslendirdiler. Atahulpa, bu türün en önemli ismi olarak kabul edildi ve izinden yürüyen genç sanatçılar tarafından ""Don Ata"" unvanıyla onurlandırıldı. 1963-1964'te Kolombiya, Japonya, Fas, Mısır, İsrail ve İtalya'da; 1967'de İspanya'da turne yaptı; ardından Fransa'ya yerleşti; ancak sık sık Arjantin'e gidiyordu. 1976'da Jorge Rafael Videla'nin iktidara gelmesinden sonra Arjantin'e daha az gitmeye başladı. 1968'de Fransa Kültür Bakanlığı tarafından Sanat ve Edebiyat Nişanı ile ödüllendirildi. Ülkesinin en önemli popüler müzik sanatçısı olarak 1985'te Arjantin'in en prestijli ödüllerinden biri olan Konex Ödülü'ne layık görüldü. 1989'da Nanterre Üniversitesi'nin siparişi üzerine Fransız Devrimi'nin ikiyüzüncü yıldönümü için bestelenmiş bir kantatın sözlerini yazdı. ""Parole Sacre (Kutsal Söz)"" adlı bu eser, dünyanın tüm ezilen halklarına yazılmış bir övgü niteliğindedir. Atahualpa, 23 Mayıs 1992'de Fransa'nın Nîmes kentinde 84 yaşında öldü. Cesedi 8 Haziran 1992’ de yakılmış ve uzun yıllar yaşadığı Colorado Tepesi'nden Arjantin'in büyük düzlüklerine bırakılmıştır. Evin bahçesinde sembolik mezarı bulunur. Ayrıca Türkiye'de Los ejes de mi carreta (Yok yok yalan deme) olarak Ferdi Özbeğen ve Semiha Yankı tarafından söylenmiştir. Aliye dizisinde Kıraç tarafından bu şarkı söylenmektedir. Bu şarkının müziği Atahualpa Yupanqui'ye sözleri Romildo Risso'ya aittir. Apenin Dağları Apenin Dağları veya Apeninler (Latince: "Appenninus"; İtalyanca: "Appennini"), İtalya yarımadasında bir dağ zinciridir. Alplerin bir koludur. 1.200 km'lik bir zincir oluşturan Apeninler, Ligurya'da Alplerden ayrılır ve yarımadayı boydan boya aşar. Genişliği 40–140 km arasında değişir ve bulunduğu bölgeye göre yerel adlar alır. Abruzzia Apeninleri'ndeki adı Monte Corno'dur (3902 m). San Marino bu dağların birinin tepesindedir. Apalaş Dağları Apalaş Dağları (İngilizce: Appalachian Mountains), Kuzey Amerika'da bir dağ dizisi. Bu dağların en önemli kısmı Amerika Birleşik Devletleri'nde bulunur ama küçük bir kısmı Kanada'dadır. Kuzeyde Kanada'da Newfoundland adasından başlayarak ABD'de merkezi Alabama eyalatine kadar uzanıp, uzunluğu 2400 km'ye yakın genişliği ve en geniş tarafında 480 km olan bir araziyi kapsarlar. Batıdaki Appalachian ile doğudaki Piedmont yaylaları arasında, kuzeydoğudan güneybatıya yönelen birbirine paralel oluklar bulunur. Bu sıradağlar üzerinde bulunan zirveler irtifaları genellikle 900m civarındadır. Üzerilerindeki tepelerin en yükseği güneyde Kuzey Karolina eyaltinde bulunan 2.037 m rakımlı Mount Michel'dir. Mount Michel zirvesi ABD'de Mississipi Nehri doğusundaki bölgeler içinde bulunan ve doğu Kuzey Amerika'da da bulunan en yüksek irtifalı noktadır. "Apalaşlar" eskiden sırf sıradağlar ismi olarak kullanılırken son yüzyıldan itibaren coğrafyacialr tarafından sıradağlarla birlikte bunların etrafında bulunan tepelere ve plato bölgelerinin de ismi olarak kullanılmakatadır. Ama genel konuşmalarda, Apalaşlar daha dar bir bölge ismi olarak kullanılır ve bu dar bölge Kentucky, Tennessee, Virginia, Batı Virginia ve Kuzey Carolina eyaletlerinin kısmları olarak kullanılmaktadır. Fakat bazen bu anlamda Apalaşlar'a kuzey Georgia ve batı Güney Karolina eyalet kısımları dahil edilir; hatta bazen kuzeyde Pensilvanya'ya ve batıda Ohio eyaleti güneydoğusu da bu Apalas bölgesi içinde kabul edilir. Apandis İnsan anatomisinde apandis (vermiform appendix), çekuma bağlı, ucu kapalı tüp. Embriyolojik olarak çekümden gelişir. Latince "vermiform" kelimesi "solucanımsı görünen" anlamına gelir. Çeküm karın boşluğundaki ilk kese türü yapıdır. Apandis, kalın bağırsak ve ince bağırsağın karşılaştığı noktanın hemen yanında kese şeklinde bir yapıdır. Apandis, insan türünde sindirim organı olarak bir işlev görmemektedir ve evrimsel süreçte yavaş yavaş yokolduğu düşünülmektedir. Bununla birlikte apandisin bağırsaktaki bakteri popülasyonu düzenlediğine dair çalışmalar yapılmıştır , zengin kan damarları ve özel histolojik yapısından dolayı körelmiş bir organ olarak kabul edilemeyeceği de iddia edilir. Apandis ortalama 100mm boyundadır, ancak 20 ila 200 mm arasında değişkenlik gösterebilir. Apandisin çapı genellikle 7 ila 9mm'den küçüktür. Cerrahi müdahale ile çıkartılmış en uzun apandis, 11 Haziran 2003 tarihinde, Pakistan İslamabad'ta ki Pakistan Tıp Bilimleri Enstitüsü'nde Pakistanlı bir adama aittir ve 235 mm uzunluğundadır. Apandisin tıkanması, apandisit denilen sancılı ve zaman zaman da tehlikeli rahatsızlığa neden olur. Melih Gökçek İbrahim Melih Gökçek, (d. 20 Ekim 1948, Ankara), 1994-2017 yıllları arasında Ankara Büyükşehir Belediye Başkanı olan eski milletvekili ve bürokrat. Şanlıurfa Halfetili bir baba ve Kosova- Prizren göçmeni bir annenin çocuğu olan Gökçek'in çocukluğu babasının mesleği dolayısıyla Gaziantep'te geçti. Babası avukat Ahmet Gökçek, Adalet Partisi Gaziantep il başkanı idi. İlk, orta ve lise öğrenimini Gaziantep'te tamamlayan Gökçek Ankara Üniversitesi Siyasal Bilgiler Fakültesinde öğrencilik hayatına başlayınca 1967 yılından itibaren Ankara’ya yerleşti. Gazi Üniversitesi Gazetecilik Yüksek Okulunu bitiren Gökçek gazeteciliğe yerel Gaziantep Haber Gazetesinde başladı. Parlamento muhabirliği yapan Gökçek, askerlik görevine başlamadan önce Çalışma Bakanlığında özel kalem müdür yardımcılığı yaptı. Yedek subaylığını Kıbrıs Güzelyurt'ta yapan Gökçek, askerlik dönüşü ticaret hayatına atıldı. 1984 yılında Anavatan Partisi'nden Keçiören belediye başkanlığına aday oldu ve seçildi. 1989 yılından itibaren Sosyal Hizmetler Çocuk Esirgeme Kurumu genel müdürlüğüne getirilen Gökçek, bu görevini 1991 yılı başlarına kadar sürdürdü. 1975 yılında, 20 Ekim 1954 doğumlu aslen Düzce Akçakocalı olan Nevin Gökçek ile evlendi. Gazi Üniversitesi matematik öğretmenliği mezunu ve 27 yıl öğretmenlik yaptıktan sonra emekli olan Nevin Gökçek ile evliliğinden iki çocuğu oldu. 2013-2015 yılları arasında Ankaraspor'da profesyonel futbolculuk yapan, 4 Kasım 1976 doğumlu Ahmet Gökçek, Osmanlıspor'un başkanlığını yapmaktadır. 12 Ekim 1983 Ankara doğumlu Osman Gökçek ise Beyaz TV'yi yönetmektedir. İlk ve orta okulu TED Ankara Koleji'nde okuyan Osman Gökçek lise öğrenimini Samanyolu Koleji’nde üniversiteyi ise Başkent Üniversitesi Uluslararası Ticaret Bölümü'nde tamamlamıştır. 25 Mart 1984 yerel seçimleri'nde Keçiören belediye başkanlığını kazandı. 1989 yerel seçimlerinde ikinci defa Keçiören belediye başkanlığı görevine aday oldu. Fakat seçimi kazanamadı. 1991 yılı hem siyasi hem bürokratik hayatında dönüm noktası yaşayan Gökçek, ANAP'tan istifa ederek Refah Partisi'ne geçti. 20 Ekim 1991 genel seçimlerinde Refah Partisi Ankara milletvekili olarak meclise girdi. 2 yıl 3 ay milletvekilliği yapan Gökçek, 1994 yılında milletvekilliği devam ederken Refah Partisi'nden Ankara Büyükşehir Belediye Başkanlığı'na aday oldu. 1994 Türkiye seçimlerinde Korel Göymen'in Ankara belediye seçimlerinde kazandığı duyuruldu. Ancak daha sonra Gökçeğin YSK'ya yaptığı itiraz sonucu 6.390 oy farkla büyükşehir belediye başkanlığını kazandığı açıklandı. Belediye başkanlığı görevindeyken "Periler Ülkesinde" adlı heykeli Altınpark'tan kaldırtırken sarfettiği "Böyle sanatın içine tükürürüm" sözü, tartışma yaratmıştır. Refah Partisi'nin kapatılması üzerine Fazilet Partisi'ne geçen Gökçek, 1999 yılı belediye seçimlerinde ikinci kez Ankara büyükşehir belediye başkanlığına aday oldu, yapılan seçimlerde %33,7 oyla ve 30.000 oy farkıyla Ankara tarihinde iki kez üst üste seçilen ilk belediye başkanı oldu. Fazilet Partisi kapatıldıktan sonra yeni parti kurma çalışmalarına başladı. Adalet ve Kalkınma Partisi'nin Fazilet Partisi'nin devamı olduğunu söyleyerek bu partide yer almayacağını söyledi. Ancak bir süre sonra 2002 yılında Demokrat Parti'ye ve ardından 2003 yılında Adalet ve Kalkınma Partisi'ne katıldı. 2004 yerel seçimlerinde üçüncü kez, 29 Mart 2009 yerel seçimleri seçimlerinde dördüncü kez, 30 Mart 2014 yerel seçimleri seçimlerinde 5. kez aynı göreve geldi ve Ankara tarihinde ilk kez beş dönem üst üste büyükşehir belediye başkanlığına seçilen kişi oldu. Ankara'da en uzun süre görev yapan belediye başkanıdır. Başkanlık yaptığı dönemde büyükşehir belediyesi "Avrupa Şeref Bayrağı" (2001) ve "Avrupa Şeref Plaketi" (2003) ile ödüllendirilmiştir. 10 Ekim 2009 tarihinde Avrupa Konseyi Parlamenterler Meclisi tarafından, kentsel, çevresel, sosyal, kültürel ve uluslararası ilişkilerde dünyada örnek teşkil edecek çalışmalar yapan kentler ve belediyelere verilen Avrupa Ödülü'nü parlamento başkanı Lluís Maria de Puig'den almıştır. Mayıs 2010'da OICC Toplantısı’nda Belediye Projeleri alanında 4 ayrı kategoride verilen ödüllerin 3’ünü toplayan Ankara, “Kuzey Ankara Kentsel Dönüşüm Projesi” ile Kentsel ve Bölgesel Planlama Birinciliği’ni, “Göksu Park” ile Çevre Düzenlemesi Birinciliği’ni ve “Mogan Park” ile de Çevre, Koruma ve Sürdürülebilir Kalkınma İkinciliği’ni 54 ayrı ülkeden 170 temsilcinin arasında kazandı. 23 Ekim 2017'de Twitter'da attığı tweet ile istifa edeceğini açıkladı ve 28 Ekim 2017'de Recep Tayyip Erdoğan'ın isteği nedeniyle Ankara Büyükşehir Belediye Başkanlığı'ndan istifa etti. Hakkında açılan çeşitli davalarda: yayın yoluyla hakaretten, kişilik haklarına saldırıdan, şahsiyeti ağır şekilde zedelemekten, manevi saldırıdan birçok kez mahkûm oldu. Gökçek, dönüşüm faaliyetlerinin devam ettiği Hıdırlık, Atıfbey ve İsmetpaşa bölgelerinde "özellikle muhafazakâr ailelerin tercih edeceği" konutlar inşa edileceğini açıkladı. Mimarlar Odası, Gökçek'in açıkladığı projeyle "aleni bir şekilde nefret suçu işlediğini ve toplumu ikiye bölmeye çalıştığını" dile getirdi. Rush (müzik grubu) Rush, 1968 yılında kurulmuş Kanadalı progresif rock grubudur. Grup üyeleri Geddy Lee (bas gitar, klavye ve vokal), Alex Lifeson (gitar) ve Neil Peart (davul ve perküsyon)'tır. Grubun kadrosu ilk dönemlerdeki birkaç değişiklikten sonra bas gitar ve vokalde Geddy Lee, gitarda Alex Lifeson ve davulda John Rutsey olarak belirlenmiştir. Rutsey, grubun kendi adını taşıyan ilk albümünde de yer almış fakat sağlık sorunları dolayısıyla yerini Neil Peart'a bırakmıştır. Bu tarihten itibaren grupta besteler Lifeson ve Lee tarafından yapılırken, şarkı sözleri Neil Peart tarafından yazılmaktadır. Rush'ın müziği dönemlere göre önemli değişiklikler göstermiştir. 1970'lerde blues temelli rock ve sonrasında progresif rock müziği tarzında eserler vermiş, 1980'lerde ise özellikle klavyelerin sık kullanıldığı bir tarz benimsemişlerdir. 1990'lardan günümüze kadar gelen süreçte çıkartılan albümler ise elektro gitarın daha merkezde olduğu çalışmalardır. Grubun bilim-kurgu, felsefe ve fantezi temalı şarkı sözleri de oldukça dikkat çekmiştir. Grubun gitaristi Alex Lifeson 2018 yılında grubun bütün faaliyetlerine son verdiğini açıklamıştır. Baterist Neil Peart, 7 Ocak 2020 tarihinde beyin kanseri nedeniyle vefat etmiÅŸtir. Eski Ãœyeler Filokalya Filokalya; Yunanca'da "İyi şeylerin sevgisi" anlamına gelen Doğu Ortodoksluğunun mistik İsihazm geleneğine ait ruhsal önderlere ve keşişlere ait metinler koleksiyonu. Filokalya'da yer alan yazılar MS 4. yüzyıl ile 15. yüzyıla arasında kaleme alınmıştır. Filokalya'da yer alan metinler Yunan dilinde 1782'de yayınlanmasından önce de bilinmekteydi. Metnin Rusça çevirisi (Dobrotolyubie) ondokuzuncu yüzyılda St.Theophan the Recluse tarafından yapıldı. The Way of a Pilgrim (Bir Ruz Gezgincinin Anıları adıyla Türkçeye çevrilmiştir) adlı küçük eserde bir Rus gezgininin seyahati sırasında çeşitli insanlardan dua edilişini öğrenişi ve Filokalya'yı duyuşu ve okuyuşu anlatılmaktadır. Sezai Karakoç Ahmet Sezai Karakoç (d. 22 Ocak 1933, Ergani, Diyarbakır), Türk şair, yazar, mütefekkir ve siyasetçi. Şairin nüfus kaydında doğum günü 22 Ocak olarak görülmekle beraber, gerçek doğum gününün mayıs ayı içerisinde olduğu belirtilmektedir. Çocukluğu Ergani, Maden ve Dicle ilçelerinde geçen ve 1938 yılında Ergani'de 3 ay ilkokul öncesi ihtiyat sınıfına devam eden Sezai Karakoç, ilkokulu 1944'te Ergani'de bitirdi. Daha sonra Maraş Ortaokuluna parasız yatılı olarak kayıt oldu. 1947'de burayı bitirerek Gaziantep'te yine parasız yatılı lise öğrenimine başladı. Gaziantep Lisesinden 1950'de mezun edildi. Felsefe okumak istediği için İstanbul'a gitti. Babasının okumasını isteği bölüm ilahiyat fakültesiydi. Kendi parasıyla okuyamayacağını anlayınca, parasız yatılı kısmı bulunan siyasal bilgiler fakültesi sınavına girdi. Sınav sonuçlarını beklerken kazanamama ihtimalini göz önünde bulundurarak felsefe bölümüne kayıt yaptırdı. Ankara Üniversitesi Siyasal Bilgiler Fakültesini kazanarak başladığı yüksek öğrenimini 1955'te fakültenin mali şubesinden mezuniyetle tamamladı. Mecburi hizmet sebebiyle Maliye Bakanlığında Hazine Genel Müdürlüğü Dış Tediyeler Muvazenesi bölümüne atandı. Daha sonra Maliye Müfettişliği sınavına girdi vesınavı kazandı. 11 Ocak 1956'da müfettiş yardımcılığı görevine başladı. 1959 yılında İstanbul'da gelirler kontrolörü oldu. Bir ara Ankara'ya çağrılıp Yeğenbey Vergi Dairesi'nde görevlendirilirse de kısa bir müddet sonra yine İstanbul'daki görevine döndü. Görevi icabı Anadolu'yu çok gezdi ve birçok il, ilçeyi inceleme, tanıma fırsatı buldu. 1960-1961 yıllarında yedek subay olarak yaptığı askerlik görevinden sonra İstanbul’daki görevine kaldığı yerden devam etti. 1965'ten 1973'e kadar birçok kez istifa etti. 1973’ten bu yana da hiçbir resmî görev almadı. İstanbul'da Diriliş Yayınları ve "Diriliş" dergisini kurdu. 1990 yılında "güller açan gül ağacı" amblemiyle Diriliş Partisini kurdu. Yedi yıl partinin genel başkanlığını yürüttü. Ancak bu parti 19 Mart 1997'de üst üste iki defa genel seçime girmediği için kapatıldı. 2006 yılında Kültür ve Turizm Bakanlığı Kültür ve Sanat Büyük Ödülü ile ödüllendirildi. Bakanlığa, ödülün para kısmının kültür sanat işlerine harcanmasını, diğer kısmınınsa posta ile bildirdiği adrese yollanmasını rica ettiği bir mektup yolladı. 2007 yılında Yüce Diriliş Partisini kurdu ve hâlen partinin genel başkanlık görevini yürütmektedir. 2007 yılının nisan ayından bu yana her cumartesi akşamı, Yüce Diriliş Partisi İstanbul İl Başkanlığında değerlendirme konuşmaları yapmaktadır. Bu konuşmalar partinin internet sitesinden canlı olarak yayınlanmaktadır. Karakoç, 2011 yılında Cumhurbaşkanlığı Edebiyat Ödülü'ne layık görüldü fakat kendisine verilen plaket ve para ödülünü reddederek bu ödülü almaya gitmedi. Karakoç, şiirle ilgili görüşlerini yazmaya başladığı dönemlerden itibaren şiir anlayışını da yazmıştır. Bu konudaki düşüncelerini "Edebiyat Yazıları" adını verdiği 3 kitapta toplayan Karakoç'un Türk şiirinde son derece özgün bir yeri vardır. Onun şiiri metafizik bir şiirdir. Türk şiiri geleneksel yapısı itibarıyla aslında metafizik bir şiirdir. Ancak bu özellik Tanzimat'tan sonra değişir. Sadece Abdülhak Hamit'te metafizik bir ürperti söz konusu olur. Onunla tekrar başlayan bu anlayış cumhuriyetin ilk yıllarında Necip Fazıl Kısakürek'te ve Ahmet Kutsi Tecer'de kendini gösterir. Bunlardan başka Yahya Kemal ve Asaf Halet Çelebi'de de metafizik anlayış görülür. Fakat bu metafizik unsurlar adı geçen hiçbir şairin şiir anlayışını açıklamaz, anlatmaz. YTÜ Öğretim Görevlisi Yrd. Doç. Dr. Ali Yıldız'ın tespitiyle Türk şiirini metafizik bir esasa oturtan şair Sezai Karakoç'tur. Karakoç bunu modern şiirin diliyle yapmıştır. O, Batı edebiyatını da iyi incelemiş bir şairdir. Modern sanattaki soyutlamanın İslam anlayışına uygun olduğu düşüncesindedir ve şiirlerini bu yönde geliştirmiştir. "Edebiyat Yazıları I" kitabındaki ilk yazı metafizik ile ilgilidir. Bu, hangi kavramlara önem verdiğini göstermesi bakımından önemlidir. Karakoç geleneksel şiire de yaklaşır ancak dili farklıdır. O, modern şiirin diliyle şiirlerini yazmıştır. Poetikasını anlattığı ikinci yazı soyutlama ile ilgilidir. Nitekim modern sanat genel anlamda soyutlamaya dayanır. Ona göre şair, şiiri soyutlamada bırakırsa eksik bırakmış olur, tamamlanması için şairin tekrar somutlaştırması yani soyutlaştırdığı şeyi tekrar yeni bir bağlama oturtması gerekir. Bunu da Diriliş kavramına bağlar. Sezai Karakoç, şairin genel çizgilerini, ""pergünt üçgeni"" dediği üç ilkeyle anlatır. "Peer Gynt", Norveçli yazar Henrik İbsen’in en ünlü oyunlarından biridir. Karakoç, Pergünt’ün, hayatında bu ilkeleri yaşadığını belirtir ve bu ilkeleri şiire tatbik eder: Rush Rush ÅŸu anlamlara gelebilmektedir: Alandroal Alandroal belediyesi, Portekiz'in Alentejo bölgesine bağlı Alentejo Central altbölgesinin belediyelerinden biridir. Alandroal şehri 1486 yılında Portekiz kralı II. João'nun buyruğuyla kurulmuştur. Belediyede 6 bucak (Por.: "freguesia") yer almaktadÄ±r. Alandroal'ın belediye başkanı Dr. João José Martins Nabais 'dir ve Sosyalist Parti listesinden 9 Ekim 2005'te seçilerek ikinci dönem belediye başkanlığına başlamıştır. Yeşilkent, Gürpınar Yeşilkent, İstanbul'un Büyükçekmece ilçesine bağlı Gürpınar semtinde yapılmış olan kooperatif site grubudur. Türkiye'de nokta zemin etüdünün yapıldığı ilk bölgedir. Her binanın kurulduğu alan ayrı ayrı zemin etüdü yapılmış, binalar radya temel üzerine kurulmuş ve perde betonlarla inşa edilmiştir. Yeşilkent sitesi üç ada üzerine kurulmuş Yeşilkent 1, Yeşilkent 2 ve Yeşilkent 3 olarak toplam 45 bloktan oluşmaktadır. Her sitenin kendine ait ortak kapalı otoparkları bulunmakta olup otopark yerleri her dairenin tapusuna işlenmiştir. Siteler içerisinde ayrıca çocuk oyun alanları, tenis kortları, basket sahaları ve kamelyalar bulunmaktadır. Tüm binalar Kat Mülkiyetine uygun olarak yapılmıştır. Binaların çoğunda İskan almış olup, Kat Mülkiyeti tapusuna geçilmiştir. Kalanlar ise iskan aşamasındadır. Düden Şelalesi Düden Şelalesi Antalya şehir merkezine yaklaşık 10 km uzaklıktadır. Kaynağını Kepez Hidroelektrik Santrali'nden alır ve Düdenbaşı denilen noktada yeryüzüne çıkar. Düden Çayı boyunca iki kola ayrılır. Antalya'ya yaklaşık 7 km uzaklıkta olan kolu Aşağı Düden (ya da Karpuzkaldıran Şelalesi) ve Varsak'a 1 km uzaklıkta olan kolu Yukarı Düden Şelalesi'dir. Bu iki kola ayrılan şelaler Akdeniz'e dökülür. Aşağı Düden Şelalesi, Lara yakınlarında şehir merkezine 8 km uzaklıktadır. Bu bölümü yaklaşık 40 metrelik falezlerden denize dökülmektedir. Çok yakınında Gençlik Parkı ve Karpuzkaldıran Askeri Tesisleri bulunur. Yukarı Düden Şelalesi'ne aynı zamanda İskender Şelalesi de denilir. MÖ 334-333 yıllarında Pamfilya'yı fetheden Büyük İskender'in bu bölgeden geçerken atlarını sulattığı söylenmektedir. Yukarı Düden Şelalesi'nin bulunduğu alan 1970 - 1972 yılları arasında Devlet Su İşleri tarafından piknik ve mesire yeri haline getirilmiştir. Francis Lai Francis Lai (26 Nisan 1932 - Nice, Alpes-Maritimes, Fransa - 7 Kasım 2018) Fransız besteci. Love Story (Aşk Hikâyesi) ve Un homme et une femme (Bir Kadın ve Bir Erkek) adlı unutulmaz filmlerin ve cok sayıda beğenilen film müziklerinin bestecisidir. Resmi olmayan, yapitlarina iliskin pek cok bilgi iceren bir site: Enternasyonal "Müzik ile ilgili bu madde Enternasyonal adlı sosyalist marş hakkındadır, tarihi örgüt için Birinci Enternasyonal'e bakınız." Enternasyonal (Fransızca: L'Internationale, Rusça: Интернационал), orijinali Fransızca olan ve birçok dile çevirilen şarkı, marş. Fransızca orijinali 1870 yılında Eugène Pottier tarafından yazılmıştır ve Pierre Degeyter tarafından 1888 yılında bestelenmiştir. Bu beste tüm dünyada geniş bir kabul görmüş ve diğer dillerdeki çevirilerde de bu besteye sadık kalınmıştır. Marş, Komünist Enternasyonal (Komintern)'de işçi sınıfının marşı olarak kabul edilmiştir. Komintern selamı sağ yumruk dirsekten kırık ve yumruk içi karşıya bakacak şekilde kaldırılarak söylenir. Arraiolos Arraiolos belediyesi, Portekiz'in Alentejo bölgesine bağlı Alentejo Central altbölgesinin belediyelerinden biridir. Belediyede 7 bucak (Por.: "freguesia") yer almaktadÄ±r. Arraiolos'un belediye başkanı Jerónimo dos Lóios 'tur ve Birleşik Demokratik Koalisyon listesinden 9 Ekim 2005'te seçilerek belediye başkanlığına başlamıştır. Emilio Colombo Emilio Colombo (d. 11 Nisan 1920 – ö. 24 Haziran 2013) İtalyan diplomat ve politikacı, Hristiyan Demokrasi üyesi ve 1970 - 1972 tarihleri arasında İtalya başbakanı. Avrupa ve İtalya politikalarında sözü geçen bir kişi idi. 1977-1979 yılları arasında Avrupa Parlamentosu başkanlığı görevinde bulunmuştur. ReiserFS ReiserFS, genel amaçlı, günlüklü bir bilgisayar dosya sistemidir. Namesys'te, Hans Reiser başkanlığında bir takım tarafından geliştirilmiştir. Henüz Pardus'ta bu dosya sistemi ile bir kurulum mümkün değildir. Giuseppe Pella Giuseppe Pella (18 Nisan 1902 - 31 Mayıs 1981), İtalyan Hristiyan Demokrat politikacı ve 1953'ten 1954'e kadar İtalya başbakanı. Alcide De Gasperi'nin ölümünden sonra, 1954-1956 yılları arasında Avrupa Parlamentosu Başkanı olarak görev almıştır. Mario Scelba Mario Scelba (5 Eylül 1901 - 29 Ekim 1991), İtalyan Hristiyan Demokrat politikacı ve 1954'ten 1955'e kadar İtalya başbakanı. 1969'dan 1971'e kadar Avrupa Parlamentosu Başkanı olarak görev almıştır. Fusus'Ã¼l Hikem Fusus'ül Hikem (Türkçe: Hikmetlerin Özü), ünlü sufi Muhyiddin Arabi'nin başyapıtı. Geleneksel tasavvufi eserlerden farklı metafizik ve teosofik içerikte bir eserdir. Eserde Kur'an-ı Kerim'de adı geçen 27 peygamber, hikmetin çeşitli yönlerinin tecessümü olarak ele alınır ve incelenir. Küçük boyutlu olan Fusus'ül Hikem'in pek çok şerhi (izah, açıklama) yapılmıştır. İlk Türkçe şerh Abdullah Bosnevi'ye ö. Konya 1644, sonuncusu ise Ahmed Avni Konuk'a (ö.1938) aittir. Fütuhat-ı Mekkiyye Fütuhat-ı Mekkiyye sufi, düşünür Muhyiddin İbn Arabi'nin baş eseri. 37 sifir (defter) halinde tanzim edilen eser, Ekrem Demirli tarafından 18 cilt halinde Türkçeye tercüme edilmiştir. Ekrem Demirli'nin çevirdiği tercümede ilk 17 cilt 2 defterden, son cilt 3 defterden oluşmaktadır. Macit Ã–zcan Macit Özcan (d. 1954, Karataş), eski Mersin Büyükşehir Belediye başkanı ve müzisyen. İlk ve orta öğretimini Mersin'de tamamladı. 1975 yılında Çukurova Üniversitesi Mühendislik Yüksek Okulu'ndan, İnşaat Mühendisi olarak mezun oldu. 1976 yılında Çukobirlik Teknik Müdürlüğü görevine başladı. 1976 - 1978 yıllarında askerlik görevini yaptıktan sonra, Bayındırlık ve İskan Bakanlığında İnşaat Mühendisi olarak görev yaptı. 1979 yılında Adana 14. Yapı İşleri Bölge Müdürlüğünde, 1980 yılında İçel Bayındırlık ve İskan Müdürlüğünde İnşaat Mühendisi olarak görev yaptı. 1982 yılında bu görevden kendi isteği ile ayrılarak, çeşitli firmalarda şantiye şefliği yaptı. 1984 yılından itibaren serbest ticaret hayatına başladı. 1999, 2004 ile 2009 yıllarında yapılan yerel seçimlerde CHP'den Mersin Belediye Başkanı seçilmiştir. 2014 seçimlerinde ise başkanlık yarışını Burhanettin Kocamaz'a kaybetmiştir. 26 Mart 2015 tarihinde eski Belediye Başkanı Macit Özcan hakkında yolsuzluk operasyonu adı altında tutuklama kararı çıkarılmıştır. 1 oğlu ve 2 kardeşi yolsuzluk sebebi ile tutuklanmışlardır. Fernando Tambroni Fernando Tambroni (d. 25 Kasım 1901 - ö. 18 Şubat 1963), İtalyan Hristiyan demokrat siyasetçi ve 1960 yılnın dört ayı süresince İtalya başbakanı. Başbakanlığı süresinceki en önemli olay, Movimento Sociale Italiano (İtalyan Sosyal Hareketi) adı verilen neo-Faşist Parti ve ona karşı ortaya çıkan Sol hareketlerdi. Başbakanlığı bıraktıktan iki yıl sonra, 1963'te hayatını kaybetti. Diyap Yıldırım Diyap Yıldırım, bilinen adıyla Diyap Ağa kimlikteki tam adı Dersimli Diyap Ağa (d. 1831, Çemişgezek, Tunceli - ö. 1935, Divriği, Sivas), Zaza siyasetçi ve aşiret reisi, I. TBMM Tunceli milletvekili. Diyap Yıldırım, 1831 yılında Tunceli'nin Çemişgezek ilçesinde Hozatlı Seyithan Ağa ve Elif Hanım'ın oğlu olarak dünyaya geldi. Ovacık-Hozat aşiretlerinden Ferhatuşağı aşiretine mensuptur. 2 kez evlilik yaptı. Diyap Ağa, Birinci Dünya Savaşı'nda Hamidiye milislerinde milis komutanı oldu. Bitlis ve Siirt'in Rus işgalinden kurtulması için aşireti ile savaşa katıldı ve bu savaşlarda milislere komutanlık yaptı. Bu sıralarda ordu komutanı Mustafa Kemal Atatürk ile sıkı bir dostluk kurdu. 1854 yılında Koçgiri bölgesi kaza haline getirilirken Kaza ve nahiye müdürlükleri Koçgirililerden alınıp, Zara Kaza müdürlüğüne Çemişgezek'ten Ferhatuşağı aşireti reisi Diyap Ağa getirildi. Zara kazasındaki Abaş ve Çat bucaklarının başına Ovacık'tan Şamuşaklı Ali Ağa getirildi. 1920 yılındaki Koçgiri İsyanı'na şiddetle karşı çıktı. Mustafa Kemal Atatürk, Diyap Ağa ve Dersimli Binbaşı Hasan Hayri'nin 1. Dünya Savaşı ve Kurtuluş Savaşı'ndaki mücadelesini takdir edip Diyap Ağa ve Dersim'in ileri gelenlerine milletvekilliği önermiştir. Hozatlı Mustafa Öztürk, Diyap Ağa, Dersimli Binbaşı Hasan Hayri Bey, Ahmet Ramiz Tan bu teklifi kabul etmiştir.Diyap Ağa, Dersimli Binbaşı Hasan Hayri Bey tarafından meclise getirildi. Erzurum Kongresi'ne Dersimli Binbaşı Hasan Hayri Bey ile katılarak Dersim'i Erzurum Kongresi'nde temsil etti. O dönemdeki Koçgiri İsyanı ve Şeyh Said İsyanı'na karşı çıktı. Şeyh Said'i bela olarak niteledi. Yunan işgali sırasında meclis'in Kayseri'ye taşınması fikrine karşı çıktı ve meclis kürsüsünde "Biz buraya kaçmaya mı geldik, yoksa kavga edip ölmeye mi? Eğer meclisi taşımak istiyorsanız buyurun gidin. Ama ben gidemem. Tek başıma bile olsam, bayrağım, dinim ve vatanım için son kurşunuma kadar savaşırım. Son kurşunu da kafama sıkarım. Bu böyle biline..." 1922 yılında Dersim'in vilayet olması için dilekçe verdi. Bu teklif Mustafa Kemal Atatürk desteği ile kabul edildi. Dersim ismini benimsediği için isminin değiştirilmemesini Mustafa Kemal Atatürk'ten rica etti ve isim değiştirilmedi. Dersim yöresindeki Ferhatuşağı aşiretinin reisi olarak özel öğrenim gördü. Hamidiye Alayları'nda milis komutan oldu. I. Dünya Savaşı'nda Siirt ve Bitlis'in Rus işgalinden kurtarılması savaşlarına katıldı. Ordu komutanı Mustafa Kemal Paşa ile dost oldu. Türk Kurtuluş Savaşı başladığında Erzurum ve Sivas kongrelerini destekledi (1919). Ankara'da toplanan ilk TBMM'ye Dersim milletvekili olarak katıldı (1920-23). Sakarya Meydan Muharebesi sırasında Yunan ordusunun Ankara yakınlarına kadar gelmesi üzerine meclisin Kayseri'ye taşınması söz konusu olmuş, tartışmalar sırasında söz alan Diyap Ağa, ""buraya savaşmaya mı yoksa kaçmaya mı geldik!"" diyerek Millî Mücadele'ye verdiği destek ve cesareti ile takdir toplamıştır. Doğu ve güneydoğu bölgelerinde halk yerel milis güçleri şeklinde Fransız ve İngiliz ordularına karşı koymuşlardır. Daha sonra Seyit Rıza'yla ilişki kurduğu gerekçesiyle (kızını Seyit Rıza ile evlendirmiştir) Diyarbakır'a sürülmüştür. Aşiretteki diğer kişilerde Divriği'ye zorunlu göç yapmışlardır. Alcide De Gasperi Alcide De Gasperi (d. 3 Nisan 1881 - ö. 19 Ağustos 1954), İtalyan devlet adamı ve siyasetçi. İtalyan Cumhuriyeti'nin ilk başbakanı olmuş ve 1953'e dek bu görevini sürdürmüştür. Avrupa Birliği'nin üç kurucusundan biri olarak kabul edilir. Nino Rota Nino Rota (d. 3 Aralık 1911 - ö. 10 Nisan 1979) Italyan besteci. Baba filminin müziğini bestelemiştir. Bunun yanında birçok filminde müziğine imza atan Nino Rota, 1979 senesinde hayatını kaybetti. Amerika Birleşik Devletleri'nin kolonileşme dönemi Kolonileşme dönemi, Avrupalı göçmenlerin Kuzey Amerika kıtasına göç etmeleri ve bu topraklarda yerleşim ve üretim birimleri oluşturmasıyla, diğer deyişle, Kuzey Amerika'nın bu göçmenlerce iskan edilmesiyle başlayan süreçtir. Amerikan kolonileri 1580-1588 yılları arasında İspanya’nın denetimi altında olmuşlardı. 1588 yılında İngiliz donanmasının İspanyol donanmasını yenilgiye uğratmasıyla Amerika kolonileri üzerindeki İspanyol denetimi son bulmuştur. Bu tarihten sonra Hollanda, Fransa ve İngiliz güçleri Amerika’daki kolonileri birer ikişer ele geçirdiler. İngilizlerle giriştikleri ve yenildikleri iki deniz savaşından sonra Hollanda, 1667de Kuzey Amerika’dan çekilmek zorunda kalmıştır. Fransa ise Kuzey Amerika’daki tüm kolonilerini 1763 tarihinde, Yedi Yıl Savaşları sonunda imzalanan Paris Antlaşması ile İngiltere’ye kaptırmıştır. Böylece Kuzey Amerika’daki kolonilerin tümü İngiltere’nin kontrolüne geçmiştir. İngiltere, Yedi Yıl Savaşları’nın mali yükünü, yeni vergilerle kolonilerden çıkartmaya kalkışınca bu durum Kuzey Amerika kolonilerinde huzursuzluk yaratmıştır. 1774 yılında Onüç Koloni'nin başlattığı Amerikan Bağımsızlık Savaşı 1776 yılında bağımsızlık ilanıyla sürmüş, Fransa’nın da desteklemesiyle 1782 yılına kadar sürmüştür. Bu tarihte İngiltere Amerika’nın bağımsızlığını kabul etmiştir. Avrupalı göçmenlerin Kuzey Amerika'yı iskanı, diğer sömürge kolonilerinden çok farklı yapısal özellikler taşımaktadır. Her şeyden önce bu kolonileşme, "yukarıdan aşağıya" değil, "aşağıdan yukarıya" oluşmuştur. Avrupa'nın sömürgeci devletlerinin, sömürge imparatorluklarının bağlantı noktaları olarak oluşturdukları kolonilerden farklı olarak Kuzey Amerika'da kolonileşme, Avrupa'da süregelmekte olan yoksulluk, işsizlik gibi sorunlardan kurtulmak, kendi yaşam düzenini kurmak isteyen insanlar tarafından oluşturulmuştur. Kuzey Amerika'ya yerleşen bu insanlar hiçbir şekilde, belirli bir düzeyde servet sağladıktan sonra ülkelerine dönmeyi düşünen insanlar değillerdi, o topraklarda yerleşmek, o toprakları ülke edinmek isteyen göçmenlerdi ve bu topraklara doğal olarak aileleriyle birlikte gelmişlerdi. Kolonilerde oluşan ekonomik ve politik yapılar da Avrupa'dakinden farklı olmuştur. Avrupa'daki gibi bir monarşi, bir aristokrasi yoktur. Aristokrasinin ve monarşik yönetimlerin yol açtığı bir takım sınırlama ve engellerden baştan itibaren bağımsız olan koloni ekonomileri, geniş bir serbestlik içinde işleyebilmiştir. Öte yandan, tarımsal arazilerin kuşaklar boyunca miras yoluyla bölünmüş olmaması da kolonilerin tarımsal üretiminde daha yüksek bir verimliliği sağlanmasına yol açmıştır. Çünkü tarımsal işletmeler, düşük verimliliğe yol açacak ölçüde bölünmüş değildir. Abdullah Tırtıl Abdullah Tırtıl, (d. 1923, Merzifon-ö. 25 Haziran 1996, İstanbul), Türk asker, 1982-1984 arasında İstanbul Belediye Başkanı. 1923 yılında Merzifon'da dünyaya gelen Tırtıl, 1944 yılında Kara Harp Okulu'ndan topçu subayı olarak mezun oldu. 1978 yılında korgeneralliğe yükselerek Jandarma Genel Komutan Yardımcılığı'na ve daha sonra da 2. Kolordu Komutanlığına atandı. 1982'de emekliye ayrıldı. 12 Eylül Dönemi'nde atandığı İstanbul Belediye Başkanlığı görevini 1984 yerel seçimlerine kadar sürdürdü. Franz Anton Mesmer Franz Anton Mesmer (23 Mayıs 1734 - 5 Mart 1815) Alman hekim, aynı zamanda "mesmerizm"in kâşifi. Buluşunu kendisi "magnétism animal" olarak adlandırmıştır. Mesmer göre gözle görülmeyip,ölçülemeyen hayat enerjisinin (bir çeşit manyetik enerji) çeşitli kanallar ile başka alanlara akışını sağlayarak hastalarını tedavi etmeye çalışmıştır. Mesmer'in bu fikirlerinin ve uygulamalarının evrimi James Braid'in 1842'de hipnozu keşfetmesini sağlamıştır. Salih Bozok Salih Bozok (1881, Selanik - 25 Nisan 1941, İstanbul), Türk asker ve siyasetçi. Mustafa Kemal Atatürk'ün çocukluk arkadaşıydı ve daha sonra yâverliğini yaptı. Atatürk'e en yakın kişi olarak bilinir. Mustafa Kemal Atatürk'ün Selânik'ten mahalle ve okuldan arkadaşı, yaşça da akranıydı. Harp Okulunu aynı yıl bitirdiler. Kendisi jandarma sınıfına seçildi, Mustafa Kemal ise Harp Akademisine devam ederek kurmay oldu. "Millî Mücadele"yi düzenlemek üzere Anadolu'ya geçmeden önce ve Suriye Cephesi'nde bulunduğu sırada Mustafa Kemal Paşa, Salih Bey'i "başyâver" görevine tâyin ederek yanına çağırdı. Sürekli beraberlik böyle başladı. Mustafa Kemal Paşa, meclis başkanı iken "Meclis Başkanlığı Yâverliği", Mustafa Kemal Atatürk Cumhurbaşkanı seçildikten sonra da "Cumhurbaşkanlığı Yâveri" olarak görev yaptı. Yarbay rütbesinde emekliye ayrıldıktan ve TBMM 2. Dönem'de ("o dönemdeki adı Bozok olan Yozgat'tan") milletvekili seçildikten sonra da Mustafa Kemal'in yakınında kaldı. 4. Dönem'e kadar Yozgat ve daha sonraki dönemlerde Bilecik milletvekili seçildi. Mustafa Kemal Atatürk'ün ölümü üzerine, ""Başkomutan yaversiz gidemez!"" diyerek uzun süredir planladığı gibi kalbine kurşun sıkarak intihar teşebbüsünde bulundu. Söz konusu bu intiharın da son sahne olarak kullanıldığı, Zülfü Livâneli tarafından senaryosu yazılarak yönetilen Vedâ filminde ise; Gazi Mustafa Kemal Atatürk ile Salih Bozok'un yakın ilişkisi, dostlukları ve birlikte verdikleri mücadele dolu yıllar beyaz perdeye aktarılmıştır. Kurşunun kalbini sıyırması nedeniyle hayatta kaldı. Atatürk olmadan geçen kısa yaşamında milletvekilliğine devam etti ve 25 Nisan 1941 tarihinde vefat etti. Atatürk'le dostlukları eskiye dayanmaktadır. O da Atatürk gibi, Selanik doğumlu. Yaşları da yakın. Selanik'ten mahalle komşulukları, hatta uzaktan akrabalıkları var. İlk subaylık yıllarında beraberler. 1908'de hürriyetin ilanından sonra yolları yine Selanik'te kesişiyor. Atatürk'ün onu daha o yıllardan "ömür boyu yoldaş" olarak seçtiğini gösteren ilginç bir sahne vardır: Selanik'te meşhur Olimpos Gazinosu'nda oturdukları bir akşam, Mustafa Kemal sofradaki dostlarına ileride nasıl iktidara geleceğini anlatır. Sonra da orada bulunanlara gelecekteki görevlerini açıklar. Masadakiler; Fuat Bulca, Nuri Conker, Fethi Okyar ve Salih Bozok hayretle izler onu. Herkese görev bölümü yapıldıktan sonra, sıra Bozok'a gelince, Salih der seninle hiç ayrılmayacağız. "Seni kendime yâver yapacağım." Masadakiler sorar: "Peki sen ne olacaksÄ±n?" Yanıt kısadır: "Ben, size bu görevleri verecek adam olacağım." Veda adlı filmde Serhat Kılıç, Kurtuluş dizisinde Turgay Tanülkü ve Ya İstiklal Ya Ölüm dizisinde Ushan Çakır tarafından canlandırılmıştır. Selma RÄ±za Selma Rıza (d. 5 Şubat 1872 - ö. 5 Ekim 1931), ilk Türk kadın gazeteci, İttihat ve Terakki Cemiyeti'nin tek kadın üyesi, Hilal-i Ahmer Cemiyeti genel sekreteri ve yazar. Tanzimat döneminin ilk Türk kadın gazeteci ve romancılardan birisi olan Selma Rıza Hanım, Paris'teki Jön Türkler'in liderliğini yapmış Ahmed Rıza Bey'in kızkardeşidir. 1897’de kaleme aldığı "Uhuvvet" romanı kadın hakları konusuna yer veren öncü romanlardan biri olarak değerlendirilmektedir. 1872’de İstanbul’da dünyaya geldi. Babası Şura-yı Devlet ve Meclis-i Âyan üyelerinden Ali Bey, annesi ise Avusturyalı Macar asıllı asil bir ailenin İslamiyet’e geçmiş kızı Nâile Hanım’dır. Selma, çiftin yedi çocuğunun en küçüğü idi. Evde özel ders alarak yetiştirildi; iyi derecede Fransızca öğrendi. Eğitiminde, ağabeyi Ahmed Rıza’nın büyük etkisi oldu. Ağabeyi 1889’da Fransa’ya gitmiş ve orada Jön Türk hareketine katılmıştı. Selma Rıza, Ailesinden gizlice İstanbul'dan kaçarak Paris'teki ağabeyinin yanına gitti ve eğitimini Sorbonne Üniversitesi'nde sürdürdü. Paris’te on yıl yaşadı. İttihat ve Terakki Cemiyeti Paris şubesine üye oldu. Cemiyetin tek kadın üyesi idi. Ahmed Rıza Bey’in çıkardığı ve Fransızca olarak yayımlanan Meşveret Gazetesi'nde; Türkçe olarak yayımlanan Şuray-ı Ümmet Gazetesi'nde çalıştı. İlk Türk kadın gazeteci unvanını Paris yıllarındaki çalışmaları ile aldı. 1897'de ""Uhuvvet"" (Kardeşlik) adlı romanını yazdı ancak yayımlamadı. 1899 yılından itibaren “sosyal açıdan kadın” konusu ile ilgilendi; bu konuda bir uzman kabul edildi. Selma Rıza, 1908'de II. Meşrutiyet'in ilanı üzerine İstanbul'a döndü. Yurda dönüşünden sonra gazetecilik yapmadı ancak sosyal hayatta rol almaya devam etti. Meşrutiyet'in ilanından sonra yeniden teşkilatlandırılan Hilal-i Ahmer Cemiyeti'inde çalıştı. Beş yıl boyunca genel sekreterlik yaptı ancak yönetimdekilerle görüş ayrılığına düşünce kurumdan ayrıldı. 1910-1912 yılları arasında iki roman daha yazdı ancak yayımlamadı. Hanımlara Mahsus Gazete ve Kadınlar Dünyası gibi yayın organlarında yazılar yayımladı. İstanbul’da Müslüman Osmanlı kadınları için okullar açılması uğrunda mücadele etti. Meclis-i Mebusan reisi oaln ağabeyi Ahmed Rıza’nın da ön ayak olmasıyla Kandilli’deki Adile Sultan Sarayı’nın Türkiye’nin ilk yatılı kız lisesi olarak açılmasına yardımcı oldu. 1931 y覺l覺nda hayat覺n覺 kaybetti. Karamollauşağı, Şereflikoçhisar Karamollauşağı, Ankara ilinin Şereflikoçhisar ilçesine bağlı bir mahalledir. Ankara il merkezine 165 km, Şereflikoçhisar ilçesine 11 km uzaklıktadır. Kıbrıs Cumhuriyeti bayrağı Kıbrıs Cumhuriyeti bayrağı, 16 Ağustos 1960'ta kabul edildi. Britanya kolonisi iken, bayrak şu şekildeydi: Bayrağın zemini mavi renkteydi,ancak sol üst köşede Birleşik Krallık bayrağı ve sağ yarıda da orta kısımda üst üste birbirine paralel duran iki aslan vardı.(sağdan 2. resme bakınız) Ancak Birleşik Krallık Kıbrıs Cumhuriyeti'nin bağımsızlığını tanıdığı zamanlar bu bayrak kullanılmadı. Bayrak şu şekilde idi: Bayrağın zemini beyaz olup ortada Kıbrıs Cumhuriyeti haritası vardı. Ancak haritanın içi beyazdı ve sarı renkle(pantone 144-C) çerçevelenmiştir. Altında da iki zeytin dalı vardı. 1974'teki Kıbrıs Harekâtı sonrası adanın, fiili olarak ikiye bölünmesine rağmen Kıbrıs Cumhuriyeti tarafından kullanılmaya devam edildi. Bayrak, Kıbrıslı Türk ressam İsmet Güney tarafından çizildi. Kosova'nın bağımsızlığını ilan etmesine kadar uzun süre üzerinde bir ülkenin haritası bulunan tek resmi bayraktı. Adadaki iki toplumun ortak bayrağının "tarafsız" olması gerektiği düşünüldüğünden, Türk ve Yunan bayraklarındaki kırmızı ve mavi renklerden özellikle kaçınıldı. Barışı simgeleyen beyaz zemin üzerine Kıbrıs adasının haritası, antik çağlardan beri işletilen ve adaya adını veren bakır madenlerini simgeleyen sarı renkle (pantone 144-C) temsil edilmiştir. Haritanın altında yine barışı temsil eden ve adada bol bulunan bir bitki olan iki yeşil (pantone 336-C) zeytin dalı bulunur. Bayrağın ebatı 3:5 oranındadır. Borba Borba belediyesi, Portekiz'in Alentejo bölgesine bağlı Alentejo Central altbölgesinin belediyelerinden biridir. Belediyede 4 bucak (Por.: "freguesia") yer almaktadÄ±r. Estremoz Estremoz belediyesi, Portekiz'in Alentejo bölgesine bağlı Alentejo Central altbölgesinin belediyelerinden biridir. Estremoz uluslararası alanda beyaz mermer yataklarıyla tanınır. Çok eski zamanlardan beri çıkarılan bu mermer, Évora'da bulunan Roma tapınağında da kullanılmıştır. Évora Katedrali'nin sunaktaşı da bu beyaz mermerdendir. Tarım borsası bulunan şehirde, seramik, şarap ve zeytinyağı üretimi yapılmaktadır. Belediyede 13 bucak (Por.: "freguesia") yer almaktadÄ±r. Estremoz'un belediye başkanı José Alberto Fateixa Palmeiro 'dur ve Sosyalist Parti listesinden 9 Ekim 2005'te seçilerek belediye başkanlığına başlamıştır. MPEG-1 MPEG-1 MPEG grubu tarafından standartları kabul edilmiş ses ve görüntü kodlama biçimidir. MPEG-1 görüntü biçimi VCDler tarafından kullanılır. Görüntü kalitesi VHS kasetlerinin bit oranına yaklaşıktır. MPEG-1 ses katmanı 3 popüler MP3 biçiminin uzun ismidir. Daha ucuz ve güçlü çözücü donanım kartlarının çıkmasıyla MPEG-2 ve MPEG-4 gibi bazı biçimler geliştirildi. Bu yeni biçimler daha karışık ve daha hızlı donanım gerektirmelerine rağmen, daha iyi sıkıştırma ve görüntü kalitesi sağlamaktadırlar. MPEG-2 MPEG-2 MPEG grubu tarafından standartları kabul edilmiş ses ve görüntü kodlama biçimidir. ISO/IEC tarafından 13818 uluslararası standart olarak belirlenmiştir. MPEG-2 genellikle uydu yayınları ve kablolu televizyonlar dahil canlı yayınlar için ses ve görüntü sıkıştırmasında kullanılır. Ayrıca MPEG-2 bazı değişikliklerle DVD filmlerinin kodlanmasında kullanılır. Yeğegnadzor Yeghegnadzor (Ermenice: Եղեգնաձոր) Ermenistan'ın Vayots Dzor İdari Bölgesi'nin yönetim merkezi. Şaraplarıyla ünlüdür. Eski adı Keşişkent'tir. Şehirde başkent Erivan'ın 123 km güneyinde yer alan Serkoghunk nehri bulunur. Serkoghunk nehri deniz seviyesinden 1194 metre yüksekliktedir.2009 yılındaki sayıma göre nüfusu yaklaşık olarak 8200'dür ve şehrin belediye başkanı Sirekan Babayan'dır. Kentin en önemli sanayi firması şarap fabrikasıdır ve elektro-mekanik aletler üretimi yapan pek çok firma bulunur. Mücevher, tekstil, konserve besin üretimi de yapılan şehirde halkın en önemli geçim kaynağı tarımdır.Şehirde 4 halk eğitim kursu, 3 anaokulu, 1 orta ve yüksekokul, 1 müzik ve sanat okulu, 1 spor okulu vardır. Şehrin sahip olduğu jeolojik müze 2002 yılında açılmıştır. Ayrıca kent Arpa Yeghegnadzor adında bir futbol kulübüne sahiptir. VP7 TrueMotion VP7 On2 Teknolojileri tarafından geliştirilmiş VP3, VP5 ve TrueMotion VP6'nın devamı olan görüntü çözücüdür. On2 Teknolojileri bu biçimin MPEG-4 ve H.264 sınıfındaki kodlayıcılarından daha çok sıkıştırdığını iddia etmektedir. Ä°cevan İcevan (Ermenice: Իջևան, "İstibulağ" ve "Karavansara" olarak da bilinir), Ermenistan'ın, Tavuş İdari Bölgesi'nin idari merkezidir. Bölgenin kuzey bölümünde yer alır. Erivan'a 142 km uzaktalıktadır. Ahşap işçiliği, şarap yapımı başlıca gelir kaynaklarıdır. Günümüzde Ijevan bölgesinde, kervansaray olarak bilinen ve tarihi Suriye ve Kuzey Kafkasya arasında seyahat eden birçok yol kenarı han vardı. Aynı bölgede, Pers yönetimi sırasında 1780'lerde küçük 'Karavansara' köyü kuruldu. Ancak, 1919'daki Ermenistan Cumhuriyeti günlerinde yerleşim, Ermenice içindeki " han " veya " kervansaray " anlamına gelen " Ijevan " olarak yeniden adlandırıldı. Hrazdan Hrazdan (Ermenice: Հրազդան, 1827'den önce Aşağı Akta, 1827-1935 arası Nizhnyaya Akhta) Kotayk bölgesinin merkezidir. Hrazdan şehrinin adı Orta Farsça'daki "Frazdan" 'dan gelir. "Farzdan" Zerdüşti mitolojisindeki bir terimdir. Ermenistan'ın nüfus bakımından en büyük 4. şehirdir. Soyvet Rusya zamanında ağır sanayii merkeziydi.Türkiye ile Ermenistan arasında 06_09-2008 tarihinde Hrazdan şehrinde Dünya kupası karşılaşması olmuş ve Türkiye bu maçı 2-0 kazanmıştır. Özellikle Türkiye Cumhurbaşkanın bu maça katılması Türk ve Ermeni tarihi için büyük bir öneme sahibtir. İlk kez bir cumhurbaşkanı Ermenistan'ı ziyaret etmiştir. Dünya kupasının başladığı günlerde meydana gelen Gürcistan olayları ve Osetya sorunuyla Türkiye'nin gündeme getirdiği Kafkas İttifakı Projesi ilk kez hayat bulma imkânına kavuşmuştur. T.C. Cumhurbaşkanın yaptığı bu ziyaret içte ve dışta olumlu ve olumsuz büyük tepki çekmiştir. Ã‰vora Évora belediyesi, Portekiz'in Alentejo bölgesine bağlı Alentejo Central altbölgesinin belediyelerinden biridir. Roma İmparatorluğu zamanında Ebora Cerealis diye bilinen antik yerleşimin adı Jül Sezar döneminde Liberalitas Julia diye değişmiştir. Belediyede 19 bucak (Por.: "freguesia") yer almaktadÄ±r. Évora'nın belediye başkanı Dr. José Ernesto Ildefonso Leão de Oliveira 'dir ve Sosyalist Parti listesinden 9 Ekim 2005'te seçilerek ikinci dönem belediye başkanlığına başlamıştır. Kentin tarihi bölümleri 1986 yılında UNESCO tarafından Dünya Mirası olarak ilan edilmiştir. Cem Dinç Cem Dinç, (d. 23 Haziran 1985 - Bassum, Almanya), Türk basketbolcu. 2.10 m. boyundaki oyuncu ABD'deki Indiana Üniversitesi'nin takımı Indiana Hoosiers'da pivot pozisyonunda görev yapıyor. Almanya'da Türk baba ve Alman anneden 1985 yılında doğan Cem'in babası da doktorluğunun yanı sıra üst düzey atletti. Babasının atletizmle ilgilenmesi ile sprintini ve zıplama yeteneğini küçük yaşta geliştirdi. Almanya'da lise takımında oynarken dikkat çekti. Daha sonra yerel ligde oynarken NCAA'de görev yapan Ali Ton tarafından keşfedildi ve Türkiye millî basketbol takımı baş antrenörü Bogdan Tanyeviç'in yardımcılarından Orhun Ene'ye tavsiye edildi. Orhun Ene ve Bogdan Tanyevic'in de beğenisini kazanan Cem Dinç'in Türk kimliği ve pasaportu bulunmaması sebebiyle özel çabalarla Türk vatandaşlığına geçirildi ve Türkiye millî basketbol takımı'na çağrıldı. Cem Dinç, bundan önce ilk olarak Alman genç millî takımına seçilmiş ve Alman takımı ile dostluk maçlarında oynamıştı. Beğenilince resmî olarak Alman millî takımında oynatılmak istenmişti. Ancak Cem Dinç bu esnada Türkiye millî basketbol takımı'nı tercih etti. Jabba the Hutt Jabba the Hutt, Star Wars (Yıldız Savaşları) serisinde geçen kurgusal karakterlerden biridir. İlk olarak filminde ortaya çıkmıştır. Sümüklü böceğe benzeyen bir görünüşe sahip, obez bir yaratık görüntüsündedir. Filmde "Jabba", büyük bir lateks kukla tarafından canlandırılmıştır. Fakat diğer filmlerde bilgisayar efektleri yardımı ile ekrana yansımıştır. Filmlerin yanı sıra, "Jabba the Hutt", Star Wars literatürünün de bir parçasıdır. Bazen tam ismi olan Jabba Desilijic Tiure olarak da anılır.Gamorrean'lar gibi çeşit çeşit askerleri ve Sarlacc ile Rancor gibi çeşit çeşit yaratıkları vardır. 1.Bölümde Boonta yarışlarında görülmüştür. 4. Bölümde, ilk önce kendisine borcu olan Han Solo'nun başına ödül koymuştur, kelle avcısı Greedo ona olan borcunu hatırlatarak tehdit ederken Han Solo, Mos Eisley Cantina'da Greedo'yu öldürmüştür. Daha sonra Jabba'nın ilk çıktığı sahne yani Han Solo ve Chewbacca, Leia'yı kurtarmak için Millenium Falcon'un yanına giderken karşılaştıklarında Jabba onunla anlaşıyormuş gibi yapar, ancak Han Solo bunun gösterişten ibaret olduğunu bilir. 5. Bölümde birçok ödül avcısı Solo'yu ararken Darth Vader, Boba Fett'le anlaşma yapar ve Bespin, Bulut Şehri'nde Lando Calrissian aracılığıyla Han Solo'yu yakalar ve Karbon Dondurucu odasında Karbonitte dondurulur. Çaresiz kalan Leia, Chewbacca ve Vader'la yaptığı Işın kılıcı düellosunda yenilen Luke Skywalker, Lando ile de anlaşarak Jabba'nın Sarayına düzenleyecekleri yok etme ve Solo'yu kurtarma planlarına başlarlar. 6. Bölümde ilk önce C-3PO ve R2-D2, daha sonra Chewbacca ve Bousshh kelle avcısı olan Leia Jabba'nın Sarayına girer. Leia ve Chewbacca'nın Han Solo'yu kurtarmayı denerken oyunları anlaşılınca, Jabba, Chewbacca'yı mahzene attırır, Leia'yı da kendi özel kölesi yaparak yanında zincirle esir tutar. Sonra Solo'yu Ürkütücü bir ortamı olan sarayında, Bib Fortuna, Salacious Crumb, Max Rebo Bandosu, birçok Gamorrean korumalarıyla, yardımcılarıyla, ilginç yaratık-nöbetçileriyle, köle kızlarıyla ve de büyük taht oturma odasının altındaki korkunç Rancor canavarıyla Jabba yapılan en ufak hatayı affetmez ve korkunç öldürme yöntemleriye cezalarını verir. Ayrıca, Lando Calrissian sarayda yardımcı koruma olarak kalmaktadır. Daha sonra Luke Skywalker saraya gelerek gücü ve zoru kullanmadan konuşmayı dener, Jabba ile anlaşamaz tartışırlar. Jabba onu korkunç Rancor'un yanına attırır. Rancor'u öldüren Luke, Han ve Chewie kum denizine, çöl mavnasında bir o kadar korkutucu olan Sarlacc canavarına attırılmak üzerine götürülür. Luke, R2-D2'nin içine sakladığı ışın kılıcıyla cesurca savaşır ve ilk önce korumaları ve nöbetçileri Sarlacc'a döker. Boba Fett'te memnunlukla Sarlacc'ın midesine düşer. Leia ile telaşlı Jabba, Sarlacc'a dökülen yardımcıları ve küçük çöl yelkenlilerini izlerken, Leia önündeki mavnayı aydınlatan lambayı kırarak bağlı olduğu zincirle Jabba'yı boğarak, Jabba'ya hayatıyla Solo ve kendisine verdiği utanç, düşmanlık, zenginlik hırsı ve kin borcunu ödettirir. Tüm mavna ve yelkenliler yok olurken Luke, Leia, Chewbacca, Lando, R2-D2 ve C-3PO hızla ordan uzaklaşır. Böylece çok güvenli, tehlikeli ve zengin olan Jabba'nın hayatı, hayatındaki ilk yenilikle; borcunu almadan onu güvenli kılan korumaları ve yardımcıları ile kül olup gitmiştir. İsmet Güney İsmet Vehit Güney, (d. 15 Temmuz 1923, Limasol - ö. 23 Haziran 2009, Lefkoşa), Kıbrıs Türkü ressam, karikatürist, halen Kıbrıs Cumhuriyeti tarafından ulusal bayrak olarak kullanılan Kıbrıs Cumhuriyeti bayrağı'nın tasarımcısı. II. Dünya Savaşı'nda İngiliz ordusunda görev yaptı. O yıllarda İngiltere yönetiminde bulunan Filistin'e bağlı Hayfa'daki İngiliz Askeri Akademisi'nde askeri konuların yanı sıra resim eğitimi de aldı. İbrahim Çallı ile tanıştı ve birlikte çalıştı. Çallı gibi o da izlenimci resim akımından etkilendi. 1947'de kişisel sergisini açan ilk Kıbrıslı Türk ressam oldu. Eserleri pek çok karma ve kişisel sergide yer aldı, ödüller kazandı. Karikatürleri "İstiklâl" ve "Köylü" gibi Kıbrıs gazetelerinde yayımlandı. 1960 yılında kurulan Kıbrıs Cumhuriyeti'nin bayrağının, ambleminin ve Kıbrıs Lirasının tasarımlarını yaptı. Bizzat Kıbrıs Cumhurbaşkanı III. Makarios, İsmet Güney'in tasarımlarını resmi bayrak ve amblem olarak seçti. 1977'ye kadar Lefkoşa Türk Erkek Lisesi'nde resim ve sanat tarihi öğretmenliği yaptı. 1986 yılında KKTC Hükûmeti kendisine Kültür Sanat Hizmet Ödülü verdi. 24 Haziran 2009 tarihinde Lefkoşa Atatürk Kültür Merkezinde Kuzey Kıbrıs Cumhurbaşkanı Mehmet Ali Talat'ın da katıldığı bir törenden sonra Lefkoşa Mezarlığı'nda toprağa verildi. Kızı Nilgün Güney de ressamdır. Elburz Koleji Elburz Koleji () Amerikalı misyoner James Besset tarafından 1873'te kurulan bir lisedir. Asya ve Ortadoğu'daki en eski Batılı tarzda liselerden biridir. Adını Elburz Dağları'ndan alır. Tahran'ın ünlü ve önde gelen okullarındandır. E-6 işlemi E-6 banyo (k覺saca E-6 olarak da bilinir) renkli saydam filmlerin y覺kanmas覺nda kullan覺lan kimyasal maddenin ismidir. Renkli saydam işlemlerindeki bazı özel kimyasalların aksine (Kodachrome K-14 gibi) E-6 işlemi amatörlerce, siyah-beyaz ya da C-41 renkli negatif banyolarında kullanılan ekipmanla yapılabilir. Dikkat edilmesi gereken önemli bir nokta, E-6 işleminin siyah-beyaz işleme göre çok daha fazla ısıya hassas olmasıdır. Bu nedenle bain-marie kullanılarak işlemin sabitlenmesi (stabilizasyon) önerilir. Buna karşın, K-14 işlemi ve eski Kodachrome işlemleri E-6'ya göre çok daha karmaşık işlemlerdir ve ancak özel ekipmanla uygulanabilir. E-6 1976 yılında saydamlığı zamanla bozulan E-3 ve içeriğindeki çok zehirli Tertiary Butyl-Amine Borane (TBAB) nedeniyle kullanılması istenmeyen E-4 kimyasallarına bir alternatif olarak yaygınlaştı. Standart işlem 6 basamaklı bir süreçte tamamlanırken; hızlı/hobi işleminde 3 aşama bulunur. Durulama, yıkama, sabitleme banyosu ve stabilizatör bu işlemler arasında sayılmamıştır. Ä°bid Ibid, Latince ibidem'in kısaltmasıdır ve "aynı yerde, aynı eserde" demektir. Türkçede a.g.e. (adı geçen eser), a.y. (yazara ait son zikredilen yer), a.e.(aynı eser,yer) şeklinde dipnot göstermede kullanılır. Bir metinde 1 ve 2 numaraları konulup altta dipnotu verildiğinde, 1. Ahmet Sezer, Wikipedia, Ä°stanbul 2006, s. 5. 2. a.g.e., s. 6. şeklinde bir esere ikinci kez atıf yapılıyorsa Ibid (a.g.e.) yazılır. Op cit Op cit, Latince "opus citatum" ve "opere citato"nun kısaltmasıdır. Dipnotlarda kullanılır. Türkçede a.g.y. (adı geçen yapıtta), a.g.e. (adı geçen eserde) şeklinde kısaltılır. Ibid'den farkı, Ibid'in bahsi yapılan eserin hemen ardından ikinci kez yinelenmesinde kullanılmasına karşılık, Op cit'in bahsi yapılan eserden sonra araya bir başka eser girdikten sonra birinci esere atıf yapılacağı zaman kullanılmasıdır. 1. Ahmet Sezer, "Wikipedia", Ä°stanbul 2006, s. 5 2. Mehmet Arslan, "Vikisözlük", İstanbul 2006, s. 6. 3. Sezer, a.g.e., s. 5-6. Loc cit Loc cit, Latince "loco citato"nun kısaltmasıdır. Aynı esere göndermeleri yinelememek için dipnotlarda kullanılır. Evvelce adı geçen eserde demektir. Türkçede standart olarak a.g.e. (adı geçen eser) kullanılır. Thomas J. Abercrombie Thomas J. Abercrombie (13 Ağustos 1930; Stillwater, Minnesota – 3 Nisan 2006; Baltimore, Maryland), Amerikan muhabir ve fotoğrafçı. Fotoğraf çekmeye küçük yaşta başladı. 1994 yılında emekli olana dek National Geographic dergisinde çalıştı. Japonya, Kamboçya, Tibet, Venezuela, İspanya, Avustralya, Alaska ve Brezilya'dan haber yaptı. Güney Kutbu'na giden foto muhabiri oldu. Jacques Cousteau ile dalış yaparak sualtı fotoğrafları çekti. Asıl ününü İslam coğrafyasına yaptığı geziler ve yayınladığı 16 makale ile kazandı. Bu coğrafyayı büyük bir ustalıkla fotoğrafladı ve içtenlikle anlattı. Çalışmaları sırasında İslam dinini kabul etti. Çıktığı gezilerde çok zengin ekipman kullanmasıyla tanındı. PSPad PSPad, Windows için metin ve kaynak kodu yazılımıdır. PHP, Perl, HTML, Java dillerini desteklemektedir. Türkçe dil desteği vardır. Yazarı Jan Fiala'dır. Pek çok dil için ortak bir geliştirme aracıdır. 1 000 000 üzerinde kişi download etmiştir. Plug in desteği, ftp manager, sık kullanılanlar, file explorer gibi pek çok güzel özelliğe sahiptir. Özgür bir yazılımdır. Kış Kış, 4 mevsimden biridir. Eski dilde "Zemheri" ismiyle de anılırdı. Kuzey yarım küre için Aralık, Ocak, Şubat aylarından oluşur. Bu mevsim mevsimlerin en soğuğu olup hava sıcaklığı eksilere doğru düşer ve bu düşmeyle kar ve yağmur yağışı artar. Türkiye'de kış ilk olarak Kuzey Doğu Anadolu Bölgesi'nde başlayarak batıya doğru ilerler. Türkiye'de karlı gün en çok Doğu Anadolu Bölgesi'ndedir. Kış mevsiminde hava sıcaklığı çoğu bölgelerde sıfırın altına iner ve don olayı gerçekleşir. Kış mevsiminde Güneş ışınları Kuzey yarım küreye yatay olarak gelir. Bu nedenle hava oldukça soğuk olur. Türkiye'de ağır kış koşullarına en çok Doğu Anadolu Bölgesi'nde rastlanmaktadır. Örneğin Erzurum'da kar kalınlığı bazı yıllarda 1 metreye kadar ulaşmaktadır. Erzurum ve yöresinde hava sıcaklığıda - 35 °C derecelere kadar düşmektedir. Kış mevsiminde insanlar burada daha kalın ve yünlü kıyafetleri giymeyi tercih ederler. Ayrıca kar sayesinde kış turizmi de canlılık kazanır. Öte yandan miladi yılbaşı Kuzey yarım kürede kış mevsiminde kutlanır. Bobsled Bobsley, kızağa benzer bir araçla, özel olarak yapılmış dar ve eğimli bir parkurda kayılarak yapılan Kış Olimpiyatları sporudur. İsviçre'de bulunmuştur. Azap Yolu Azap Yolu, Max Allan Collins'in aynı isimli eserinden uyarlanan Sam Mendes'in yönettiği, Tom Hanks, Jude Law ve Paul Newman gibi isimleri bir araya getiren 2002 yapımı bir filmdir. Filmin ana temaları, babalar ve oğullar arsındaki karşılık sevgi bağı, ihanet, sadakat, intikam ve kurtarma arayışını kapsar. Azap Yolu başlığının iki temel sebebi vardır. Birincisi, kasabanın "Azap" adını taşımasındandır. İkincisi ise Katolik inanca göre cinayete eşlik edenin sonsuza dek lanetlenmesi tehditidir. Michael Sullivan Sr. (Hanks), Illinois'daki Kaya Adası'nda İrlandalı Amerikan organize olmuş bir suç patronu olan John Rooney'in (Newman) güvenilir bir elemanıdır. Büyük Savaş'ta öksüz bir asker olan Sullivan, çocukken yaşlı bir adam tarafından evlat edinilmiştir ve ergenliğinin sonlarından başlayarak onunlar çalışmaya devam ediyordur. Rooney, Sullivian'a kendini beğenmiş ve güvensiz Connor Rooney (Craig) olan gerçek oğlundan ve mirasçısından bile daha yakın davranarak onu vekili olarak görür. Connor'ı asıl korkutan, babasının Sullivan'ın Peter ve Micheal Jr. adındaki oğullarına torunlarıymış gibi davranmasıdır. Micheal Jr. ve Peter, babaları ile Connor arasındaki gizli sürtüşmenin büyüdüğünü fark ederler. Babalarının mesleği onlara belirsiz görünür ve Peter'in sorularına rağmen, babaları yaptığı gizli şeylerle ilgili olarak sessizliğini bozmamaktadır. "Bay Rooney için görevler" özellikle de Michael Jr.'ın ilgisini çekmektedir. Büyük olan Sullivan ve Connor, Finn McGovern ile uğraşmak için Rooney tarafından eğitilmişlerdir. 12 yaşındaki Michael Sullivan Jr., Michael Sullivan ve Conner Rooney'den habersizce arabaya saklanır ve Connor'ın babasının isteklerine karşı geldiği ve McGovern'ı öldürdüğü sahnelere tanıklık eder. Bunu fark eden Connor, başarısız bir kaçış girişimi sonrasında babasıyla birlikte Michael Jr.'ı yakalar. John Rooney başıboş hareketlerinden ötürü bir özür beklediği oğlunu rezil ederken, şok geçiren Baba Sullivan sır tutması için bağırır. Görünüşte Küçük Sullivan'ın tanıklık ettiği cinayeti açığa çıkarmamasıyla alakalı tehdidi önlemek için (aslında Baba Sullivan'a olan kıskançlığı ve onun tarafından tehdit almasından ötürü), kendi babasının da isteklerine karşı gelerek, Lone Ranger kılığına giren Conner Peter ve Sullivan'ın karısı Annie'yi öldürür. Conner'ın asıl niyeti kendilerini gözleyen Michael'ı öldürmektir fakat o Peter'e ateş eder. Oysaki Michael okulda bir kavgaya karıştığı için eve geç gelmişti. Bu sırada Sullivan satıcı adama mesaj götürmek için randevu evine gider, fakat elinde "Sullivan'ı öldür, tüm borçlar ödensin" notuyla geri döner. Conner, Peter değil de Michael Jr.'ı öldürdüğünü düşünerek, doğduğu güne lanet eden kızgın babasıyla yüzleşmek için eve döner. Bu arada Baba ve oğul Sullivan hayatta kalabilmek için Chicago'ya kaçarlar. Al Capone'un suç grubunun Sullivan'ın Rooneylerden intikam alma amacını desteklemeyeceği kesinleşince, Babab Sullivan oğlunu korumak ve Connor'ın bankalarda sahip olduğu gizli hesaplarını soyarak gangster grubunun Connor'ı dışlamasıyla alakalı olarak şantaj yapmak için ayrıntılı bir proje hazırlar. Oğlu Micheal kaçış arabasında babasına yardım ederken, babası Capone'un sahip olduğu "kirli parayı" çalar. Bu şekilde Capone, parası karşılığında Connor'dan vazgeçecekti. Soygun esnasında Sullivan'ın kafasını karıştıran bazı durumlar vardı. Para o varmadan önce çekilmişti ve daha da tuhaf olanı hesapların daha önceden öldürülmüş olan eski gangsterler adına oluşuydu. Bununla beraber Capone, kaybettiği parasına daha çok üzülüyordu ve Sullivan ile hiçbir şekilde pazarlık yapmayacaktı. Capone bunun yerine röntgenci ve kendi işini yapan bir fotoğrafçı olan Harlen Maguire'i Sullivanların kökünü kazımak için tuttu. Maguire'in ölü kurbanlarının fotoğraflarını zevkle çekme gibi bir alışkanlığı vardı. Sullivan, tüm bunlar yaşanırken John ve Conner Rooney'in iş ortağı olan ve aynı zamanda Connor'ın nerede olduğuna dair bilgi sahibi olabilecek Alexander Rance'i görmek için otele gider. Caddenin karşısında Rance'i koruyan Maguire, Rance ile yüzleşen Sullivan'ı takip eder ve Sullivan'ın işini bitirmek için acele eder. Tüm bunlar yaşanırken Rance güvenliğine zaman harcar. Oğul Michael, Magguel'in paltosunun altında sakladığı silahı görür be babasını korna çalarak uyarmaya çalışır, fakat otelin içindeki Sullivan bu uyarıyı işitmez. Bu sırada Maguire, Rance'e kazara ateş eder, aniden dönen Sullivan ise Maguire'in yüzüne bir lamba vurarak yüzünü dağıtır. Sullivan oradan uzaklaşmata çalışırken, yaralı Maguire ona ateş eder ve onu kolundan yaralar. Babasının kan kaybı ve acıdan neredeyse kendinden geçtiğini fark eden Küçük Michael, arabayı bir çiftlikte durdurur ve babasının hayatını kurtarmaları için yaşlı bir çifte yalvarır. Sullivan iyileştiği zaman, Küçük Michael, çocukları olmayan bu çiftten hoşlanmış görünür, Baba Sullivan ise düşmanı hakkında korkunç bir gerçeği öğrenir.Rance'den aldığı hesap defterinde Connor'ın, babasının parasını öldürülen çete üyelerinin adları altında tutarak zimmetine geçirdiği bilgisiyle karşılaşır. Chicago'ya dönen Sullivan oğlunu bir otelde saklar ve John Rooney ile buluşur. Oğlunun kendisine ihanet ettiği gerçeğiyle Sullivan'ın gösterdiği kanıt aracılığıyla yüzleşen John Rooney, oğlunu korumaktan vazgeçer.Rooneyi Sullivan'a seçtikleri bu hayatta kendilerinin de katil olduklarını ve hiçbirinin cenneti göremeyeceğini hatırlatır. Çocuğunun, hayatı boyunca bizzat yol aldığı bu yoldan geçmesinden kaçınan Sullivan zor bir karar vermek zorundadır. Hem intikam almak hem de oğlunu korumak için, Sullivan, Rooney'in kendisi de dahil olmak üzere tüm Rooney çetesi üyelerini öldürmek zorundadır. Sullivan'ın şimdiki şaşkınlığının sebebi Ronney'in oğlu veya başkası değil de kendisi tarafından öldürülmesinden memnun görünmesiydi. Daha sonra Sullivan, soluğu Capone'un yüzbaşı Frank Nitti'nin verdiği ipucu sayesinde Connor'dan intikamını almak için otel odasında aldı. Capone, Rooney'in tek oğlu olmasından ötürü Connor'ı koruduğu için babasının ölümünün ardından Connor'ı Sullivan'dan saklamak için artık neden yoktu. Zulümden uzak olarak artık güven içinde olduklarına inanan Sullivan ve Küçük Michael "Azap" isimli kasabaya gelirler. Hemen sonra, yüzü bozulan Maguire Sullivanları takip etmede başarılı olur ve onları Annie'nin kızkardeşi Sarah'ın göl kenarındaki evinde bekleyerek Baba Sullivan'ı öldürür. Maguire'ın orada ne kadar süre beklediği ve Sarah Hala'ya ne yaptığı bilinmiyor. Fakat evdeki mobilyaların yokluğundan dolayı, (Maguire'ın kurbanlarının fotoğraflarını çekmek için mobilyaları ortadan kaldırma alışkanlığı) görünen odur ki Maguire, Sarah'ı öldürdü ve gerçek kurbanını beklemeye başladı.Küçük Michael'ın Maguire'a ateş etme şansı vardı fakat etmedi çünkü Maguire oğluna en azından "cenneti görme" şansını veren ve yerde yatan baba Sullivan tarafından öldürülür. Küçük Micheal babasının korkusunun ölüm değil, kendisinin babası gibi olması olduğunu fark eder. Babası ölürken, oğluna Maguire'a ateş etmediği için onunla gurur duyduğunu ve Capone ile çetesine karşı gidip intikam aramamasını söyler. Ailesi kalmayan küçük Michael, yaşlı çiftin yanına döner ve sanki orada büyümüş gibi yaşamaya devam eder. Filmin sonunda Michael arkasını dönük olarak şöyle düşünür: ""O zaman babamın tek korkusunun oğlunun da aynı yolda yürümesi olduğunu anladım. O gün elime son kez silah aldım. Herkes benim bir çiftlikte büyüdüğümü sanıyor. Sanırım bir bakıma öyle de oldu. Ama ondan önce, 1931 kışında yolda geçen 6 haftada bir ömür yaşadım. İnsanlar bana Michael Sullivan iyi mi yoksa kötü müydü diye sorduklarında hep aynı cevabı veriyorum. Onlara o benim babamdı diyorum."" Film, 6 Dalda Oscar Adaylığına gösterilmiş ve "En İyi Sinematografi" dalında Akademi Ödülünün sahibi olmuştur. Azap Yolu Wikipedia Ä°ngilizce Versiyon Ayşepınar, Develi Ayşepınar, Kayseri ilinin Develi ilçesine bağlı bir mahalledir. Kayseri il merkezine 113 km, Develi ilçesine 27 km uzaklıktadır. Tercüman (anlam ayrımı) Sismograf Sismograf, yer hareketlerini sürekli olarak kaydederek yer sarsıntılarının büyüklüğünü, süresini, merkezini ve saatini saptamaya yarayan aygıta denir. Depremlerin ölçümünde kullanılır. En basit türü bir ucu dayanaklı, öbür ucunda bir kayıt kalemi bulunan, yay ile desteklenmiş ağırlıklı bir çubuktan oluşmaktadır. Herhangi bir sarsıntı anında, üzerindeki ağırlık atıldığından dolayı, çubuğun sabit kalarak diğer bölümlerin salınması ilkesine göre çalışır. Kayıt kalemi, saat ibresi yönünde ağır ağır dönen bir silindir üzerinde sarsıntıları saptar. Günümüzde, gözlemevlerinde daha çok, benzer mekanik düzenekten yola çıkarak salınımları değişik elektronik aygıtlarla yükseltip otomatik olarak saptayan, çok daha duyarlı sismograf türleri kullanılmaktadır. Ölçümler için bir doğrultu boyunca jeofonlar yere 1 metre saplanacak kadar yerleştirilir. Her bir jeofon arasında 1,5-2 metre bırakılır. Daha sonra, en baştaki jeofondan yerin altına titreşim yollanarak diğer jeofonlardan geri dönüş dalgaları ölçülür. Geri gelen s-p dalga boylarına göre zemin sınıflandırılır. Sismografa benzer bir alettir. Zhang Heng Tarafından bulunmuştur. 2 metre uzunluğundadır ve tunçtan oluşmuştur. John D. Rockefeller Sir John Davison Rockefeller (8 Temmuz 1839 – 23 Mayıs 1937), Amerikalı işletmeci ve hayırsever. Tüm zamanların en zengin Amerikalısı ve modern tarihin en zengin insanı olarak kabul edilir. Rockefeller, Richford, New York'ta, Alman ve İngiliz kökenli bir baba ve İskoç ve İrlanda kökenli bir annenin oğlu olarak çiftçi bir ailede dünyaya geldi. 16 yaşında bir yatırım ofisinde yardımcı muhasebeci oldu, 20 yaşından itibaren ise çeşitli iş ortaklıklarına girdi. John, vizyonu yüksek bir gençti ve gözünü, gelecekte değer patlaması yaşayacağını düşündüğü petrol rafinelerine dikti. O dönemlerde petrol, serbest piyasa gözünden çamurdan farksız olarak görünüyordu. 1870 yılına gelindiğinde (31 yaşında) John, Standart Oil Şirketi'ni kurdu ardından 1897 yılına kadar (58 yaşına kadar) işletti ve en büyük hissedarı olarak kaldı. Rockefeller'ın serveti, petrol ve benzin önem kazandıkça yükseldikçe yükseldi. Ve sonunda ABD'deki tüm petrolün %90’nını en üst düzeyde kontrol ederek ülkedeki en zengin kişi oldu. Petrol, ülke genelinde elektriğin girişine kadar bir ışık kaynağı olarak ve otomobilin icadından sonra yakıt olarak kullanıldı. Dahası Rockefeller, kendi petrollerini ülke çapında taşıyan demiryolu piyasasının üzerinde de çok büyük bir etki elde etti. Böylece ulaşım giderleri düştü, kâr elde etme hızı arttı. John’un şirketi Standard Oil, Amerika Birleşik Devletleri'nde büyük ticari güven kazandı, petrol endüstrisinde devrim yaptı, kurumsal ve teknolojik yenilikler yoluyla petrolün üretim maliyetinin de büyük ölçüde azalmasına vesile oldu. Özellikle şirketi ve iş uygulamalarını yazar Ida Tarbell yazılarında çokça eleştiriyordu. Yüksek Mahkeme 1911'de federalleşmiş petrol şirketi Standart Oil’in, federal antitröst yasalarını ihlal ettiği gerekçesi ile şirketin dağıtılması gerektiği kararını aldı. Bu karardan sonra John’un şirketi (ExxonMobil, Chevron Corporation ve diğer...) günümüzde hala dünyada en yüksek gelire sahip olan şirketleri içeren 34 ayrı şirkete bölündü. John'un şirketinin münferit parçaları, ilk yıllarında iki katına çıkıp sonrasında üç katına çıktığı için John'un önceki tek şirketinden daha çok kâr getiriyordu. Sonuç olarak, Sör John Davinson Rockefeller, ülkenin ilk milyarderi oldu ve serveti ABD ekonomisinin yaklaşık %2’sine denk geldi. Ulaşabildiği en yüksek net servet değerinin 1913'te 418 milyar Amerikan doları (2019 dolar enflasyona göre hesaplanmış) olduğu saptandı. John, 1839 yılında Richford, New York'ta, Alman–İngiliz kökenli William A. "Bill" Rockefeller ve İskoç–İrlandalı kökenli Eliza Davison'un oğlu olarak doğdu. Kendinden büyük ablası Lucy ve dört erkek kardeşi vardı (William Jr., Mary, ve ikiz kardeşler Franklin ve Frances). Bill, bir dönem kerestecilik bir dönem seyyar olarak kimyasal ve bitkisel, tedavide kullanılacak ilaçlar satıyordu. Çok karanlık bir adamdı ve bu yüzden olsa gerek onu bilen yerli halk tarafından "şeytan Bill" takma ismini aldı. 1870'te kardeşi William Rockefeller'le Standard Oil Company aracılığıyla Amerikan petrol sanayisini tek elde toplamayı amaçladı. Fırsatlardan yararlanarak petrolün trenlerle taşınması için en düşük tarifeyi elde etti. Rakip şirketlerin petrollerini taşımamaları için demiryollarına tazminat ödedi. 1884 yılında rakip şirketlerce kolundan hafifçe yaralandı. 1874 yılında Cleveland'daki 26 bağımsız rafinericiye, kendisiyle birleşmesini önerdi. Yirmi bir rafinerici bu öneriyi kabul etti. Birlikte National Rafinery Association'u kurdular. Kısa süre sonra demiryollarını da sahiplenen Rockefeller, böylece 10 yıl içinde birçok petrol kuyusu işletmecisini kendisine bağladığı gibi rakiplerini de aynı fiyatla petrol satmaya zorlayarak iflas etmelerine yol açtı. 1896 yılında yine suikaste uğradı fakat bundan da sağ çıkmaya başardı. Süreç içerisinde gerek rakipleri, gerekse insanlar tarafından pek de sevildiği söylenemezdi. Kamuoyunda olumlu imaj yaratmak için Halkla İlişkiler'in babası sayılan Ivy Lee'den yardım aldı. Oldukça da faydasını gördü.Bu arada petrol çıkarma ve taşıma işlerinde yenilikler yaptı. 1892'de Amerika'nın ilk gerçek milyoneri oldu. 1910-1937 yılları arasında Dünya'nın En Zengin İnsanı oldu. Birçok yardım kurumu açtı. Bunların başında Chicago Üniversitesi, Tıp Araştırma Enstitüsü, New York'taki ünlü Rockefeller Center vardır. Rockefeller Rockefeller ÅŸu anlamlara gelebilir; Hofheim am Taunus Hofheim am Taunus, kısaca Hofheim, Frankfurt yakınlarında küçük bir şehirdir. Nüfusu yaklaşık 40.000'dir. Main-Taunus-Kreis (MTK)'in başkenti diye geçer. Hofheim'da çok sayıda Türk ve müslüman yaşamamasına rağmen küçük bir camii bulunmaktadır. Dünyaca ünlü Gar-i Bahn grubunun üyleri Hofheimlı olup hala orada yaşamaktadırlar. Dewey Onlu Sınıflama Sistemi Melvil Dewey'in (1851-1931) 1876'da başlattığı ondalık sisteme dayalı kütüphane sınıflandırması. Bilgiler 10 ana sınıfta toplanır ve alt bölümler bu sisteme göre 10, 100, 1000 şeklinde hiyerarşik olarak dallara ayrılır. 10 ana sınıf şöyledir: Dünya'da yaygın olarak kullanılan diğer bilgi sınıflama sistemeleri şu şekildedir; Soldere Suyu Soldere Suyu, Soldere veya Suçıkan diye tabir edilen dere Uludağ'ın eriyen kar sularının yer altından (Unçukuru köyünün altından geçtiği tahmin ediliyor) geçerek Söğütalan bucak merkezi yakınındaki Kayalık bir mağaradan gürültüyle çıkmasıyla oluşur ve oldukça soğuktur. Bu dere suları, yeşil ağaçlık bir vadide akarak Hacıali Köyü yakınlarında Kirmasti çayına ulaşır. Kabulbaba, İlyasçılar, Güller ve Hacıali'deki 12 su değirmenini üzerinde bulundurur. Fakat un fabrikalarının açılmasıyla beraber 2 tanesi hariç diğerleri kapanmıştır. Civar köylerin su ihtiyacının buradan karşılanmasından sonra biraz azalsa da halen akmaktadır. Görülecek en güzel yerler suyun çıktığı mağara ve civarıdır. Bol miktarda tatlı su balığını barındıran Soldere, ayrıca irili ufaklı birçok şelaleye de sahiptir. Soldere boyunca güzel bir yürüyüş yapılabileceği gibi, tatlı su balığı avlamak içinde ideal bir yerdir. Suuçtu Şelalesi Suuçtu Şelalesi, Türkiye'nin Bursa ilinin Mustafakemalpaşa ilçesine 18 km uzaklıkta bulunan ve ilçenin içme suyu ihtiyacını karşılayan, 38 metre yükseklikten dökülen şelale. Çataltepe mevkiinde, Muradiyesarnıç köyü yakınlarında, Karadere üzerinde fay hattının çökmesi ile oluşmuştur. Kayın, meşe, çam ağaçlarının gölgesinde serin bir dinlenme alanı olan bu alan, etrafındaki ahşap piknik masaları ve ocakları sayesinde piknikçilerin çok rağbet ettiği bir mesire yeridir. Christos Tsiolkas Christos Tsiolkas, (d. 1965) Yunan asıllı Avustralyalı roman yazarı. Loaded isimli romanına Ana Kokkinos tarafından Head On ismiyle film çekildi. Son romanı Ölü Avrupa ("Versus, 2006") Türkçede yayımlandı. 1998'den beri oyun yazarlığı da yapmaktadır. Who’s Afraid Of The Working Class?, Fever, Elektra AD, Dead Caucasians ve Viewing Blue Poles yazdığı oyunlardan bazılarıdır. 2005’te yazdığı son oyunu Non Parlo di Salo yönetmen ve şair Pier Paolo Pasolini’nin son filmine uygulanan sansürü konu almaktadır. Christos aynı zamanda kısa filmler yazıp yönetmektedir. Melbourne’de yaşamaktadır. Karl Marx bir zamanlar, “"ölü nesillerin gelenekleri yaşayanların akıllarına kâbus gibi çöker"” diye yazmıştı. Christos Tsiolkas’ın romanı Ölü Avrupa, sadece Avrupa tarihinin yükünü — özellikle antisemitizm ve soykırım dehşetini — değil, daha huzur kaçırıcı biçimde, ırkçılık ve antisemitizmin günümüzdeki inatçı devamlılığını sorguluyor. Tsiolkas, çürüyen 21. yüzyıl Avrupası’nın soğuk, bitik, ekonomik rasyonalizm ve milliyetçilik ile şiddetin yeni hayaletinin sınıf farklarını derinleştirdiğinin, ırk temelli nefreti şiddetlendirdiğinin resmini, Yunan asıllı Avustralyalı eşcinsel genç fotoğrafçı Isaac'in gözü ve objektifinden çiziyor. Doğu Asya Doğu Asya, Asya kıtasının doğu bölgesidir. Çin, Tayvan, Japonya, Kore (Kuzey Kore ve Güney Kore), Uzak Doğu Rusya ve bazen Moğolistan ülkelerini kapsar, ancak Moğolistan genellikle Orta Asya kapsamına girer. 1,5 milyar kişi nüfusu ile toplam dünya nüfusunun dörtte biri Doğu Asya'da yaşamaktadır, ve ortalama nüfus yoğunluğu km başına 131 kişi olması nedeniyle bölgenin nüfus yoğunluğu, dünyanın ortalama nüfus yoğunluğundan üç kat daha büyük. Bölgenin başkentleri Pekin (Çin), Taipei (Tayvan), Tokyo (Japonya), Pyongyang (K. Kore), Seul (G. Kore), Habarovsk (Uzak Doğu Rusya bölgesi) ve Ulan Batur (Moğolistan). Pekin, Seul ve Tokyo dışında Doğu Asya bölgesinin en büyük şehirleri Osaka, Şanghay, Guangzhou, Shenzhen ve Nagoya şehirleridir. Vänern Gölü Vänern Gölü İsveç'in Västra Götaland ve Värmland illeri arasında yer alan İsveç'in en, Avrupa'nın ise Ladoga ve Onega göllerinden sonra üçüncü büyük gölüdür. Jeolojik olarak Vänern 10,000 yıl öncesinde, dünyanın yaşadığı son buzul çağından sonra oluşmuştur. Buzların erimesiyle İsveç topraklarının büyük bölümünün sular altında kalmıştı ve gölün bugün olduğu yer Botni Körfezi ile Kattegat arasında bir boğaz görevi görüyordu. Daha sonraki çağlarda suların çekilmeye başlaması ile birlikte Vänern ve Vättern gibi göller oldukça küçüldü. Bunun sonucunda bugün bile, tatlı su bölgelerinde görülmeyen buzul çağından kalma türlere rastlanabilmektedir. Vänern Gölü 5,655 kilometrekarelik bir alan kaplar. Deniz seviyesinden 44 metre yüksekte yer alır ve ortalama derinliği 27 metredir. Ölçülen en derin yeri 106 metredir. Gölün orta kesimlerinde yer alan Djorö takımadaları son yıllarda millî park statüsüne çıkarılmıştır. Gölün güneydoğusunda yer alan Kinnekulle Dağı popüler bir turizm alanıdır. Yüksekliği 270 metre olan dağdan göl tamamı ile görülebilir. Gölde en çok yetişen balık türü Osmerus'tur. 1 Hektara 2,600 balık düşer. Bir başka yaygın balık türü somon olup, bu gölde yetişen somonların ağırlığı 15 kilogramı aşabilmektedir. Dünyanın bilinen, yakalanmış en büyük somonu 20 kilogramlık ağırlığı ile Vänern Gölü'nden çıkarılmıştır. Çevrede en yaygın kuş türleri ise deniz kırlangıcı ve martılardır. Everglades Everglades, Birleşik Devletler Eyâleti Florida'nın güneyinde tropik sulak bir alandır. Evergrades'in bir kısmı Everglades Milli Parkı olarak koruma altındadır. Park içerisinde, ABD'deki flamingoların tek doğal dağılım alanını barındırır. Bunun yanında kaşıkçı kuşları "Threskiornithidae" ve leylekgiller "Ciconiidae" familyalarından bir dizi kuş türüne ev sahipliği yapar. Everglades'de ayrıca rakunlar, siyah ayılar, pelikanlar, timsahlar, karabataklar, örümcek türleri, pumalar ve birçok değişik hayvan türleri de yaşar. Puma (cins) Puma, kedigiller familyasında bir yırtıcı hayvan cinsidir. Bu cins içerisine iki tür bir araya getirilmiştir. Genel kullanımda "puma" denildiğinde, hemen daima dağ aslanı anlaşılır. Yaguarundi önceleri kendilerine özgü bir cins olarak "Herpailurus" olarak sınıflanmış, ancak moleküler incelemeler sonucu bu iki tür arasında yakın bir akrabalık tespit edilmiştir. Böylelikle en yeni sistematikde bu iki tür ortak bir cinste toplanır. Bu hayvanların postu kısa ve sık, genelde sarı-boz ya da kırmızımsıdır. Erişkin hayvanlar diğer birçok kedi türlerinin aksine lekesizdir. Her iki tür de Amerika Kıtası'nda yaşar. Cins üzerine yapılan DNA analizleri, bu cinsin yaşayan en yakın akrabasının çita olduğu sonucunu verir. Kendine özgün vücut yapısı sebebiyle bu tür, kedigiller içinde kendine ait bir alt familyaya ("Acinonychinae") yerleştirilmiştir. Bu ortak özelliklerin keşfinden sonra bu bölümlendirmeye artık doğru olarak bakılamamaktadır. Mizrah Mizrah, İbranicede doğu anlamına gelen sözcük. Musevilikte sinagoglarda dini törenler esnasında doğu yönüne dönüldüğünden bu yöndeki duvara da bu ad verilmektedir. Charmander Charmander (Japonca: ヒトカゲ "Hitokage"), Ateş türüne sahip birinci jenerasyon Pokémon. Charmander, birinci jenerasyon oyunları itibarıyla standart evrim zincirine sahiptir. 16. seviyeye ulaştığında Charmeleon'a evrim geçirir. Charmeleon ise 36. seviyede Charizard'a evrim geçirerek Ateş ve Uçan türüne dönüşür. Yedinci jenerasyon oyunları olan Pokémon X ve Y sürümleri itibarıyla oyuncu karakterin Anahtar Taşı'na (İngilizce: "Key Stone"), ve Charizard'ın Charizardite Mega taşları (İngilizce: "Mega Stone") olan Charizardite X ya da Charizardite Y'ye sahip olduğu durumda, Mega Charizard formuna mega evrim geçirebilmektedir. Mega Charizard X, Ateş ve Ejderha türündedir. Charmander, bir sonraki evrim basamağı olan Charmeleon gibi yalnızca Ateş türüne sahiptir. Maçlarda Yer, Kaya ve Su türlerinden iki kat daha fazla hasar almaktadır. Böcek, Çelik, Ateş, Çimen, Buz ve Peri türü saldırılardan aldığı hasar ise yarı yarıyadır. Geri kalan türlerden normal değerde hasar almaktadır. Birinci jenerasyon oyunlarında buz türlerinden normal oranda hasar almaktadır. Normal şartlarda elde edilen bir Charmander, Öfkeli Parlama yeteneğine sahip olacaktır. HP değeri üçte birin altına düştüğü takdirde, ateş türü saldırılar normalden %50 daha güçlü olmaktadır. Normal şartlarla elde edilemeyen özel yeteneği Güneş Enerjisi ile güneşli sahada Özel Atak saldırıları 1.5 kat daha etkili olabilirken, her turda toplam HP değerinin 1/8'ini kaybetmektedir. Charmander'ın yakalanma oranı değeri 90'dır. Charmander iki türlü yumurta grubuna sahiptir; Canavar (İng: "Monster") ve Ejderha (İng: "Dragon"). İkinci jenerasyon oyunları olan Pokémon Gold ve Silver versiyonlarında ve sonrasında gelen oyunlarda, yalnızca kendi yumurta grubuna ait Pokémon'lar ya da Ditto ile çiftleşerek yumurta üretebilmektedir. Charmander'ın dişi olduğu ya da Ditto ile çiftleştiği durumlarda yumurtadan Charmander, erkek olduğu ya da Ditto ile çiftleşmediği durumlarda yumurtadan partnerin türü çıkmaktadır. Yumurtadan Charmander'ın çıkması için oyuncunun oyun içinde 5140 ila 5396 adım atmış olması gerekmektedir. Charmander'ın seviye atlama hızı orta yavaştır. 25. seviyede 11,735; 50. seviyede 117,360; 100. seviyede 1,059,860 deneyim puanına sahip olması gerekmektedir. Charmeleon Charmeleon (Japonca: リザード "Lizardo"), Ateş türüne sahip birinci jenerasyon Pokémon. Charmeleon, birinci jenerasyon oyunları itibarıyla standart evrim zincirine