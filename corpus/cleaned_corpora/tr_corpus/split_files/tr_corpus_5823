210 kiloyla Nurcan Taylan'a ait olan olimpiyat rekorunun yeni sahibi oldu. Alfred Hitchcock'un cameo rolleri listesi Yaşadığı süre içinde 66 filme yönetmen olarak imza atan Alfred Hitchcock (13 Ağustos 1899 - 29 Nisan 1980) yönettiği filmlerinden 37 tanesinde çok kısa rollerde şöyle bir görünmüştü. Cameo roller de denen bu roller nerede ise Hitchcock'un bir imzası haline gelmişti. Bunların ortalama süresi birkaç saniyeyi geçmiyordu. Bu cameo rollerde kimi zaman trene kucağında kocaman bir kontrbas kutusuyla itiş kakış binmeye çalışıyor, kimi zaman elinde bir içki kadehi ile otel lobisinde ayakta duruyor, kiminde de kameranın önünden öylece geçip gidiyordu. Kendisinden sonra da sinemada birçok yönetmen aynı yöntemi deneyecektir. Alfred Hitchcock'un bu cameo rolleri söz konusu filmlerin hiçbirinin tanıtım yazılarında belirtilmemiştir. Bunlar sinema eleştirmenleri ve Hitchcock hayranları tarafından sonradan derlenmiş ve yayınlanmışlardır. Hatta bazıları o kadar belirsizdir ki zaman zaman olup olmadığı tartışma yaratır. Örneğin kimileri Ölüm Kararı (Rope) (1948) filminde bir kez kimileri de iki kez gözüktüğünü ileri sürerler. Bunlardan birincisi canlı cameo görüntüsüdür, diğeri de pencereden gözüken neon reklamında ünlü karikatürünün silüeti şeklindedir. Cameo rollerinin büyük çoğunluğu canlı, hareketli görüntüleridir. Ancak teknik olarak mümkün olmadığı durumlarda bir fotoğraf karesinde, bir gazete ilanında veya neon reklamında da gözüktüğü olur. Örneğin 1944 yapımı Yaşamak İstiyoruz (Lifeboat) filminde 2.Dünya Savaşı sırasında torpillenerek batan gemiden tek bir kurtarma filikasına doluşarak ayrılan bir avuç insanın arasından cameo görüntüsü vererek geçip gitmesi mümkün olamazdı. Ama ona da zekice bir çare bulmuştu; sandaldaki adamlardan birinin okuduğu gazetedeki bir zayıflama ürününün reklamına kendi resmini koymuştu (Hitchcock oldukça kiloluydu). 1956 tarihli The Wrong Man filminde ise görüntüsüyle değil de sesiyle cameo yapmıştı; filmin giriş bölümündeki anlatıcıydı. "'Düğmelere tıklayarak sütunları ayrı ayrı alfabetik sıraya sokabilirsiniz. Take a Bow (Madonna şarkısı) "Take a Bow", Amerikalı şarkıcı Madonna'nın 1994 çıkışlı "Bedtime Stories" albümünden çıkan ikinci şarkıdır. Sire Records tarafından yayınlanmıştır. Şarkı, Madonna'nın This Used to Be My Playground'un ardından, 3 yıl sonra ABD listelerinde 1 numaraya oturan şarkısıdır. Ayrıca "Take a Bow", Madonna'nın 7 hafta ile en en uzun süre 1 numarada kalan şarkısıdır. Şarkının yapımcılığını ünlü yapımcı Babyface üstlenmiştir. Şarkı yoğun R&B içeriği ve eleştirmenlerce "kusursuz bir ballad" olarak görülmesiyle tanınmaktadır. Şarkı, Madonna'nın en çok satan teklilerinden biri olduğu gibi, 1995 yılının en çok satan teklisidir. "Adult Contemporary" listelerinde ise Madonna'nın 5. zirve şarkısıdır. George Eliot George Eliot (d. 22 Kasım 1819, Nuneaton - ö. 22 Aralık 1880, Londra) George Eliot takma adıyla yazan " 'Mary Anne' " ya da " 'Marian Evans' ", Victoria döneminin en ünlü İngiliz yazarlarındandır. George Eliot yaşamının ilk 21 yılını İngiltere'nin Warwickshire yöresinde bir çiftlikte geçirdi. Bu yıllar insanları ve çevreyi yakından tanımasına yardımcı oldu. Annesinin ölümünden sonra büyük bir malikânenin kâhyası olan babasına bakmak zorunda kaldığı için okuldan ayrıldı. Din, ahlak ve siyaset konusunda katı bir tutumu olmayan, özgür düşünceli bir çevreye katılması yeni düşünceler edinmesine yol açtı. Babasının 1849'da ölümünün üzerine önce İsviçre'ye gitti, daha sonra Londra'da yerleşerek "Westminster Review" dergisinde çalışmaya başladı. Aydın bir kadın olan George Eliot, o dönemin önde gelen düşünür ve yazarlarıyla dost oldu. Bunlar arasında çok yönlü bir insan olan gazeteci George Henry Lewes'le olan dostluğu yaşamına ayrı bir anlam kattı. Lewes onu roman yazmaya özendirdi ve ilişkileri Lewes ölünceye kadar yaklaşık 25 yıl uyum ve mutluluk içinde sürdü. Edebiyat yaşamına eleştirmen ve çevirmen olarak başlayan George Eliot'un yayımlanan ilk öyküleri "Scenes of Clerical Life'dır" ( 1852; ""Din Adamının Yaşamından Sahneler"") 1859'da yayımlanan ilk romanı "Adam Bede'de" gözlenen, günlük yaşamı gerçekçi ayrıntılarla yansıtma yeteneği bundan sonraki yapıtlarının da başlıca özelliği oldu. 1860'ta "Kıyıdaki Değirmen" ( "The Mill on the Floss"), bundan bir yıl sonra da tarihsel bir roman olan "Romole yayımlandı. Bunları "Silas Marner"(1861), "Felix Holt the Radical ("Radikal Felix Holt") ve bir başyapıt olan "Middlemarch" (1871-72) izledi. Bu roman birkaç konunun iç içe geçtiği , toprak sahiplerinden köylülere, meyhanecilerden işçilere kadar kişilerinin büyük bir gerçeklikle betimlendiği ve çağdaş düşüncelerin yer aldığı güçlü bir yapıttır. George Eliot yazmaktaki amacının "tozlu sokaklardan ve tarlalardan gelen etten kemikten insanların" yaşamlarının yansıtmak olduğunu söylemiştir. Lewes 1878'de öldükten sonra John Walter Cross'la evlenen George Eliot, bundan kısa bir süre sonra hastalanarak öldü. Gerçekçi bir yazar olan George Eliot çağdaş romanın en belirleyici özeliklerinden olan psikolojik çözümlemenin öncüsüdür. Arsiè Arsiè İtalya'nın Veneto bölgesi Belluno ili' nde bir belediyedir. Venedik'in yaklaşık 80 km kuzeybatısında ve Belluno'nun yaklaşık 40 km güneybatısında yer alır. 2004 yılı 31 Aralık tarihine göre 2.748 kişilik bir nüfusa ve 65,0 km²' lik bir alan sahiptir. Arsiè belediyesi Mellame, Rocca, Fastro, Rivai ve San Vito özer bölgelerini içerir. Arsiè aşağıdaki belediyelerle sınırdır: Castello Tesino, Cismon del Grappa, Enego, Fonzaso, Grigno, Lamon, Seren del Grappa ve Pontet She Will Be Loved "She Will Be Loved", Maroon 5'ın ilk stüdyo albümü "Songs About Jane"'den çıkan üçüncü teklisidir. ABD'de 5 numaraya çıkarak grubun ABD'deki ikinci ilk beşe giren şarkısı olmuştur. İngiltere'de 4 numara olmuş, Avustralya'da 1 numaraya çıkmış ve toplam beş hafta listede kalmıştır. Latin Amerika'da 2 numaraya ulaşarak Maroon 5'ın ikinci ilk üçe giren şarkısı olmuştur. Sophie Muller yönetmenliğinde çekilen videonun prodüktörü Oil Factory şirketidir. Videoda Adam Levine, Kelly Preston ve Corrine Carrey rol almaktadır. Sunday Morning (Maroon 5 şarkısı) "Sunday Morning", Maroon 5'ın ilk stüdyo albümü "Songs About Jane"'den çıkan dördüncü teklisidir. ABD'de 31 numaraya ulaşmış ve Maroon 5'ın ABD'deki dördüncü top 40 şarkısı olmuştur. UK'de 27 ve Latin Amerika'da 7 numara olmuş ve grubun üçüncü top 10 şarkısı olmuştur. Şarkının videosu 17-18 Ekim 2004'te çekilmiştir. The Beatles'ın ünlü albümü "Abbey Road"'un da kaydedildiği Londra'daki Abbey Road Stüdyosu'nda çekilmiştir. Şarkı, "Something's Gotta Give" ve "Love Actually" soundtracklerinde yer almıştır. SapÄ±k Türk Dil Kurumu'na göre "sapık" kelimesi, ""Tavır ve davranışları normal olmayan veya geleneklerden, törelerden ayrılan, anormal (kimse), gayritabii, anormal."" anlamına gelir. Ayrıca aşağıdaki anlamlara gelebilir: Kitap Must Get Out "Must Get Out", Maroon 5'ın ilk stüdyo albümü "Songs About Jane"'den çıkan beşinci ve son teklisidir. 2005 yılında yayımlanmış ve Birleşik Krallık'ta 39 numara olmuştur. Şarkının videoklibi grubun canlı performans ve kulis görüntüleri kullanılarak hazırlanmıştır. Rivamonte Agordino Rivamonte Agordino, kuzeydoğu İtalya'nın Vento bölgesinde Belluno ili'nin bir belediyedir. Venedik' in yaklaşık 90 km kuzeyinde ve Belluno' nun yaklaşık 20 km kuzeybatısında yer alır. 2004 yılı 31 Aralık tarihine göre 664 kişilik bir nüfusa ve 23,2 km² lik bir alana sahiptir. Rivamonte Agordino aşağıdaki belediyelerle sınırdır: Agordo, Gosaldo, La Valle Agordina, Sedico, Sospirolo and Voltago Agordino. Rodeo Rodeo, boğa veya at gibi bir hayvanın üzerinde eyersiz durabilme üzerine kurulu yarışma ve spordur. Orta ve Kuzey Amerika'da gerçekleştirilen yarışma amaçlı bir gelenektir. Rodeo İspanyolca bir kelimedir ve hayvanların markalanmak üzere toplanması anlamına gelir. Asıl olarak bir ticari faaliyetin parçası olan sürü çobanlığına ait bu işlem, zamanla geleneksel ve yarışma amaçlı bir karakter kazanmıştır. Amaç; bel kısmı bir kemerle sıktırılmış ve bundan rahatsız olarak vahşileşen boğanın üzerinde 8 saniyeden daha fazla kalabilmektir. Hayvanın üzerinde eyer yoktur. Bu etkinliğe katılan Kovboylar için Bull Riders denilmektedir. Yarışma esnasında şiddetli biçimde yere düşme, vahşi hayvandan kaynaklı darbelere maruz kalabilme tehlikesi nedeniyle pek çok sakatlık yaşanabilmektedir. Ayrıca Bull Fighters adı verilen, Kovboy yere düştükten sonra ya da 8 saniye sonunda Kovboyun yere inmesinin ardından boğayı sakinleştirmek için alanda bulunan ve bu görevi yerine getiren Kovboylar bulunmaktadır. Jacob Epstein Sir Jacob Epstein (d. 10 Kasım 1880 New York ve ö. 19 Ağustos 1959 Londra). Jacob Epstein heykelleriyle sanat çevrelerinde büyük tartışmalara yol açan 20. yüzyıl sanatçılarındandır. Yapıtları bazı eleştirmenlerce göklere çıkartılırken, bazılarınca da amansızca eleştirildi. Yahudi bir Rus ve Polonyalı bir ailenin çocuğu olarak New York'ta doğan Jacob Epstein, aynı kentte başladığı heykelcilik öğrenimini Paris'te sürdürdü. 1905'te Londra'ya gitti ve orada bir heykel atölyesi açtı. Epstein'ın yapıtları iki bölümde toplanabilir: Tunçtan yaptığı insan büstleri ve doğrudan, büyük taş bloklardan yonttuğu heykeller. ( İnsan vücudunun başını ve omuzlarını betimleyen heykellere "büst" adı verilir). Sanatçının portre heykelciliğindeki üstün yeteneği tartışmasız kabul görmüştür. Portrelerinde tenin ve saçların ustalıkla işlenmiş dokusu izleyicide olağanüstü bir gerçeklik duygusu yaratır. Üslubunun en belirgin özelliği, büstünü yaptığı kişilerin karakterini betimlemedeki ustalığıdır. Epstein'ın yapıtları arasında, İngiliz devlet adamı Sir Winston Churchil, yazarlardan Bernard Shaw ve Joseph Conrad ile bilim adamı Albert Einstein gibi birçok ünlü kişinin büstleri bulunmaktadır. Epstein'ın Londra'da St.James parkında yer alan büyük boyutlu taş yontularından "Gün ve Gece", çoğu izleyicinin beklentisinin çok ötesinde yapıtlar oldukları için o dönemde ateşli tartışmalara yol açmıştı. "Adem" heykeli ise anılmaya değer bir başka ünlü yapıtıdır. Alüminyum ve gümüş alaşımından yapılmış görkemli İsa heykeli 1957'de Galler'de Llandaff Katedrali'ne yerleştirildi. Prapawadee Jaroenrattanatarakoon Prapawadee Jaroenrattanatarakoon (), doğum adıyla Junpim Kuntatean () (d. 29 Mayıs 1984), Taylandlı halterci. Prapawadee, 2005 Dünya Halter Şampiyonası 53 kg kategorisinde toplamda 223 kg kaldırarak gümüş madalya, 2006 Dünya Üniversite Şampiyonası'nda da yine 53 kg'da altın madalya kazandı. Çin'de düzenlenen 2008 Yaz Olimpiyatları'nda ise 53 kg'da koparmada 95, silkmede 126 ve toplamda 221 kg kaldırarak altın madalyanın sahibi oldu. Long Qingquan Long Qingquan (Çince: 龙清泉) (d. 3 Aralık 1990), Çinli halterci. Qingquan, ülkesinde düzenlenen 2008 Yaz Olimpiyatları'nda yarıştığı 56 kg halter kategorisinde koparmada 132, silkmede 160 ve toplamda 292 kg kaldırarak altın madalyanın ve gençler dünya rekorunun yeni sahibi oldu. Adem Kılıçcı Adem Kılıççı (d. 5 Mart 1986, Ağrı), Türk boksör. İstanbul'daki Fenerbahçe Boks Şubesi'nin üyesidir. Fenerbahçe TV'de yayınlanan bir röportajda Rusya'dan (Kafkasya'dan) gelen bir Türk ailesinden olduğunu belirtmiştir.www.youtube.com/watch?v=FbHOi310V9Y, Youtube, Fenerbahçe TV Adem Röportajı (2015). Erişim tarihi: 10 Mart 2017 Ayrıca annesinin Erzurumlu olduğunu belirtmiştir. Karapapak Türkleri'nden olduğu biliniyor. 2004 2007 2008 2009 2011 2012 2013 2014-2015 2017 21 Ocak 2017 yılında yayınlanan 2017 Survivor kadrosunda yer alarak Ünlüler takımında yarıştı. Büyük finalde, KKTC'de 2. olmuştur. 2018 Eko Yuli Irawan Eko Yuli Irawan (d. 24 Temmuz 1989), Endonezyalı halterci. Irawan, Çin'de düzenlenen 2008 Yaz Olimpiyatları'nda 56 kg'da koparmada 130, silkmede 158 ve toplamda 288 kg ile bronz madalyanın sahibi olmuştur. Daha sonra katıldığı 2012 Londra Olimpiyatları'nda yine bronz, 2016 Rio Olimpiyatları'nda ise gümüş madalya kazanmayı başardı. Mitsubishi L200 Mitsubishi L200, Mitsubishi'nin 1978 yılında üretmeye başladığı kamyonet modelidir. Bu model başka ülkelerde Mitsubishi Forte, Mitsubishi Mighty Max, Mitsubishi Storm, Mitsubishi Strada, Mitsubishi Triton ve Mitsubishi L200 isminde satılmıştır. Şu anki satılan versiyonu 4. neslidir. 136 HP gücündedir. Rally-tronic kiti sayesinde gücü 167 HP'ye çıkarılabilir. Makes Me Wonder "Makes Me Wonder", Maroon 5'ın ikinci stüdyo albümü "It Won't Be Soon Before Long"'dan çıkan ilk teklisidir. Şarkı, grubun Birleşmiş Milletler listesinde üçüncü ilk beşe giren şarkısı ve "Billboard" Hot 100'de zirveye oturan ilk şarkısıdır. Şarkı, listede 64 numaradan 1 numaraya atlayarak Kelly Clarkson'ın "A Moment Like This" parçasıyla 52 numaradan 1 numara atlama rekorunu egale etmiştir. Maroon 5, şarkıyı "The Tonight Show with Jay Leno"'da seslendirmiştir. Şarkı ayrıca "Rolling Stone"'un hazırladığı "2007'nin En İyi 100 Şarkısı" listesinde 49 numarada yer almıştır. Şarkı, 2007 Nickelodeon Kid's Choice Ödülleri ve American Idol gibi birçok programda seslendirilmiştir. "Makes Me Wonder"ın sözleri iki farklı anlamdadır. İlk anlamı, Adam Levine'ın politikanın durumu ve Irak Savaşı'nda ABD'nin rolüyle ilgili kızgınlığı hakkındadır. İkinci anlamı ise aşk ile ilgilidir. "Makes Me Wonder"ın videoklibi Los Angeles Uluslararası Havalimanı'nda ve Los Angeles Ulaştırma Dairesi'nde John Hillcoat yönetmenliğinde çekilmiştir. Videonun premieri MTV'deki "Total Request Live" programında 29 Mart 2007 tarihinde gerçekleştirilmiştir. Grup, bu şarkıyla üçüncü Grammysini kazanmıştır. Maroon 5, 2008 Grammy Ödülleri'nde "İkili veya Grup Olarak En İyi Pop Performansı" dalında ödülün sahibi olmuştur. "Makes Me Wonder", Maroon 5'ın "Billboard" Hot 100 listesindeki ilk bir numara şarkısıdır. Şarkı, 64 numaradan 1 numaraya atlayarak, Kelly Clarkson'ın "A Moment Like This" şarkısıyla 52 numaradan 1 numaraya atlayarak Ekim 2002'de kırdığı rekoru egale etmiştir. "Makes Me Wonder", ikinci hafta 1 numaraya yükselmiş, ikinci hafta ikinci sıraya gerilemiş, sonraki hafta tekrar zirveye çıkmıştır. Şarkı, Birleşik Krallık'ta dijital yükleme satışlarıyla 19 numaradan girmiş ve ikinci hafta CD olarak yayımlanmasıyla 2 numaraya yükselmiştir. "Makes Me Wonder", "VH1E" 2007'nin En Büyük 10 Şarkısı listesinde 6 numarada yer almıştır. Eternity (Kamelot albümü) Eternity, Amerikalı senfonik power metal topluluğu Kamelot'un 1995 yılında piyasaya sürdüğü ilk albümüdür. Menemenspor Menemen Spor Kulübü, İzmir'in Menemen ilçesinde bir futbol takımıdır. 2018-2019 sezonunu 2. Lig kırmızı grubu şampiyon olarak tamamlamıştır. 2019-2020 sezonunda 1. Ligde mücadele edecektir. Teknik direktörlüğünü Cenk Laleci yapmaktadır. Daha önce 1942'de kurulan ve 1984-1987 ve 1990-1991 3. Ligde ve 1987-1990 arası 2. Ligde oynayan ve 1992'de kapanan Menemenspor'un devamıdır. Menemen Belediye Spor Kulübü Futbol Takımının 1927 yılında Menemen Türk Ocağı İdman Yurdu adıyla faaliyetine başladığı kayıtlardan anlaşılmakla birlikte, resmî kuruluşu 1942 yılında gerçekleşmiştir. Sarı-Lacivert kulüp 1942 yılından 1983 yılına kadar sürekli İzmir Kazalar arası Amatör kümesinde mücadele verdi. Forma rengini Fenerbahçe'den alan kulübü, Bedri Onat, Nadir Gündüz, Muhattin Hakkı, Nizamettin Bey, Saim Dinçer, Vacip Dolunay ve Halil Uyanık kurdu. O yıllarda Halkevlerinin açılışı ile Sosyal ve Kültürel faaliyetlerine başlayan Menemen Gençlik, bu çatı altında futbol yaşamını başlattı. (şimdiki Kız Meslek Lisesi nin bulunduğu yerde) 10 yıl bu binada, daha sonra eski Devlet Hastanesinin binasında 7 yıl aynı çatı altında kalarak sporun ana temellerini kurdu. 1942 yılında Halkevleri fesh edilince Menemen Gençlik Beden Terbiyesi Teşkilatına dahil oldu ve aradan çok geçmeden de Mahalli Lig kuruldu. O dönemlerde Altay, Altınordu (Altınay), İzmirspor, Karşıyaka, Göztepe, Tirespor ve Bayındır takımları vardı. Ve bu takımlar Mahalli Lig'de mücadeleye başladılar. Işte Menemen Gençlik bu ligde ilk maçını Altınordu ile yaptı ve maçı 1-1 bitirdi. Kulüp Mahalli Lig'de bir maçını da Bayındır Gençlikle yaptı. Karşılaşmayı Menemen Gençlik 2-1 galip tamamladı. 1942-43 sezonunda Altınordu'nun Mahalli Lig şampiyonluğu ile biten ligde Menemen Gençlik üçüncü oldu. Ve Menemen Gençlik uzun yıllar bu küme mücadelesine devam etti. 1950 yılından sonra Mahalli Ligler yeni bir değişimle şekillendirildi. Kazalar bir araya toplandı ve Menemen Gençlik de yeni gurubun takımı oldu. Bu yıllarda Menemen Gençliği, Belediye Nikâh Memuru Hasan Cengiz'in maddi ve manevi desteğiyle iç ve dıştaki maçlarda her zaman takımın yanında oldu. Menemen Gençlik 1955 yılında İzmir Kazalararası yarışmada şampiyon oldu. Bu arada Mustafa Yontucu'nun başkanlığında Çetin Ceylan'ın da bulunduğu yönetim Taşhan'da Menemen Güneş Spor Kulübü ismi altında bir kulüp kurdu. Forma rengi Sarı-Kırmızı idi. Menemen Gençlik 1955 yılında Amatör Küme Şampiyonu olurken ilçede spora karşı sevgi daha da fazlalaştı. Ve o yıl Altay Menemen Gençlik'ten golcü Adnan'ı transfer etti. Menemen Gençlik o yıl bir de gol kralı çıkarttı. Bu futbolcu ise Çamur Zeki idi. 1956-57 Futbol sezonuna Menemen Kazalararasına 2 takımla Menemen Gençlik ve Güneş Spor ile katıldı. Bu takım ligde 3 yıl dayanabildi ve daha sonra maddiyatsızlıktan liglerden çekildi. İzmir Kazalar arasında tek temsilci olarak Menemen Gençlik kaldı. O yıllarda Güneş Spor idarecilerinden Çetin Ceylan'ın girişimleri sonucunda Güneş spor futbolcuları Menemen Gençlik Spor Kulübü çatısı altında birleştiler. 1960-61 sezonu Menemen Gençlik için acılı bir yıldı. O sezon içinde Menemen Gençlik, Armutlu Gençlik ile Menemen'de oynuyordu. Maçta olaylar çıktı ve maçın hakemi tartaklandı. Futbol federasyonu bu olayların ardından Menemen Gençliğe 1 yıl ceza ve Futbolculara ebedi boykot cezası verdi. Bu karar üzerine Menemen Gençlik futboldan bir yıl çekildi. 1962-63 sezonunda çıkan af Menemen Gençliğe yeniden hayat kazandırdı. Yapılan Genel Kurulunda Çetin Ceylan Başkan oldu. Menemen Gençlik tam 13 yıl İzmir Kazalar arasında mücadele verdi. 1976 yılında İzmir-Alsancak Stadında Narlıdere'yi son maçında 1-0 yenerek ikinci kez kazalararası şampiyon oldu. Ve kupayı müzesine götürdü. Diğer geçen sezonlarda Denizgücü, Tekel gibi güçlü ekipler arasında grup mücadelesi yapan Menemen Gençlik şampiyonluğu kıl payı kaçırdı. Profesyonel Liglerin Kurulması ve 3. Lige (Terfi 1984) 1984 yılında Futbol Federasyonu'nun “Genel Kararıyla” 3. lige alınan Menemenspor, Belediye Başkanı İlhami Gürsoy ve Kulüp Başkanı Sabri Karakaş'ın desteği ile yasa gereği 15 milyon teminatın karşılanması için girişimlere başladı. Sabri Karakaş bir bankadan aldığı teminatı Futbol Federasyonuna yatırdı ve Menemenspor da 3. Lige alındı. Sabri Karakaş, Ünal Atalay, Osman Üstündağ, Kemal Ülken, Sedat Eryılmaz, Lütfü Eroğlu, ve Hüseyin Ceylan'dan kurulu yönetim, kulübün başında yer aldı. O yıl (1984-1985) 3. Lig 4.grupta mücadeleye başlayan Menemenspor ligde 3. sırayı alırken şampiyon Manisaspor oldu. İkinciliği ise Akhisarspor kazandı. 1985-86 sezonunda Menemenspor'un Başkanı yine Sabri Karakaş idi. Bu sezonda Menemenspor grubunda çok iyi maçlar çıkardı ve ligi şampiyon Kuşadası Gençlikspor'un ardından 2. sırada tamamlandı. 1986-1987 futbol sezonunda ise Kadir Menteşoğlu başkanlığındaki Menemenspor, grubunu Manisaspor'un önünde birincilikle bitirip "Şampiyon" oldu ve 2. Lige yani şimdiki adıyla 1. lige çıkmaya hak kazandı. 2. Lig'e çıkış ve Düşüş dönemi 1987-1988 sezonunda ise ilk kez mücadele ettiği 2. Ligde alt sıralarda kalmasına rağmen kümede kalmayı başardı. O yıl kulüp başkanlığına Halim Tokul seçildi. Menemenspor, 1988/89 Futbol Sezonuna Halim Tokul'un başkanlığında 2. Lig C. Grubunda başladı. 2. Ligde 3 yıl mücadele ettikten sonra da 1989-1990 sezonunda maddi imkansızlıklar nedeni ile önce 3. Lige, sonra ertesi yıl 1990-1991'de de 3. Ligde sonuncu oldu ve Amatör Kümeye düştü. Ve 1992 yılında Menemenspor kapanarak Menemen Belediyespor kurulmuştur. 17 Yıl sonra Amatörden Çıkış 2007-2008 yılında İzmir Amatör Liginde şampiyon olup 3. Lige terfi maçlarında tam 4 İstanbul takımını elemiştir. Ve 17 yıl aradan sona tekrar 3. lige çıkmayı başarmıştır. 2009 senesinde Menemen İlçe Stadın'da oynanan maçta Aydınspor ve Menemen Belediyespor karşı karşıya gelmiştir. Bu maçta Menemen ile Aydınspor kardeş kulüptü. Ama burada kardeşlik önemli değildi. Çünkü hangi takım yenilse idi o takım düşecekti. Bu maçı Menemen Belediyespor maçı 1-0 kazanmış ve Aydınspor 43 yıllık profosyenel futbol liglerinden mahrum etmeyi başarmıştır. Bu maçtan sonra Aydınspor kaptanı Kaan Bartu Büyükyıldırım'ın şike yaptığı yönünde iddialar vardı. 3. Ligden 2. Lige 2013-2014 Sezonunda 3. Lig 2.grubu 5. bitirerek Play Off oynamaya hak kazandı. Play Off'larda Tuzlaspor ve Yeni Diyarbakırspor'u eleyerek 24 yıl sonra 2. Lige yükselmiştir. 5 sene 2. Ligde mücadele eden takım 4 kez Play Offa kalmış fakat sürekli kıl payı 1. Ligi kaçırmıştır. 2018-2019 sezonunda Kırmızı Grupta Şampiyon olarak 1. Lige yükselmiştir. Dönemin Belediye Başkanı Tahir Şahin(1999-2019) Başkan olduğu süreçte Menemen Sporu Amatör'den alıp TFF 1.Lige Çıkmasını sağlamıştır.20 yıllık süreç zarfında kulübe çok büyük katkı sağlamıştır. 2019-2020 sezonu öncesi isim değişikliğine giderek Menemen Spor ismini almıştır. 1987-1990, 2019- 2014-2019 1984-1987, 1990-1991, 2008-2014 1942-1984, 1991-2008 1. Lige Çıkma: (2018-2019) 2. Lige Çıkma: (1986-1987,2013-2014) 3. Lige Çıkma: (2007-2008) Mustafa Kepir Mustafa Kepir, (1915, Yozgat - 26 Ağustos 1999), Türk siyasetçi. Yerköy Kömüşören Köyünde dünyaya geldi. Harp Okulu'nu bitirdi. Topçu Binbaşı olarak askerlikten ayrılmış, Çiftçilik ve Tüccarlık yaptı. Kurucu Meclis Cumhuriyetçi Köylü Millet Partisi Temsilciliği (6 Ocak 1961 - 15 Ekim 1961), 1.(XII.) Dönem Yozgat Milletvekilliği ile Köyişleri Bakanlığı yaptı. Evli ve üç çocuk babasıdır. Stage Fright (film) Stage Fright, yönetmenliğini Alfred Hitchcock'un üstlendiği; başrollerde Jane Wyman, Marlene Dietrich ve Michael Wilding'in yer aldığı 1950 tarihli bir filmdir. Selwyn Jepson' ın "Man Running" adlı kitabından Alma Reville, Whitfield Cook ve James Bridie tarafından senaryolaştırılarak sinemaya uyarlanmıştır. Bir İngiliz olan ve 1939 yılı sonrasında Hollywood'a yerleşip filmlerini orada çeken Hitchcock, bu filmin çekimlerini Londra'da gerçekleştirmiştir. Film ekibinde Jane Wyman ve Marlene Dietrich dışındaki herkes İngilizdir. Orijinalinde bir Cole Porter şarkısı olan "The Laziest Gal In Town" şarkısının Marlene Dietrich tarafından başarılı bir şekilde seslendirildiği filmin kostümleri ise Christian Dior tarafından hazırlanmıştır. Isaac Hayes Isaac Lee Hayes, Jr. (20 Ağustos, 1942, Covington, Tennessee, ABD - 10 Ağustos, 2008, Memphis, Tennessee, ABD) ABD'li soul ve funk müziği şarkıcısı, bestekâr, sözyazarı, müzisyen ve aktör. Soul müziğinin dünya çapında popülarite kazanmasında temel katkısı bulunduğu kabul edilen isimlerden biridir. ABD'nin Tennessee eyaletinde Covington kasabasında doğdu ve çocukluğu, pek iyi bir öğrenci olmadığı okulunun yanı sıra, pamuk toplamakla geçti. Kariyerine 1960'lı yılların ortalarında stüdyo sözyazarı ve prodüktörü olarak Stax Records bünyesinde başladı. Bir yandan kilise korosunda şarkıcılıktaki ilk adımlarının atarken, bir yandan da kendi başına piyano, elektronik org, flüt ve saksofon öğrendi. 1960'lı yılların sonunda kendi albümlerini çıkarmaya başladı ve "Hot Buttered Soul" (1969) ve "Black Moses" gibi albümleri ile şöhret kazandı ve stüdyosunun en önemli sanatçılarından biri haline geldi. 1971'de yazdığı Shaft filminin müzikleri ile Oscar Ödülü kazandı. Aynı çalışmasıyla iki Grammy Ödülüne de layık görüldü. Üçüncü bir Grammy Ödülü'nü de "Black Moses" albümü ile aldı. 1992'de insani yardım çalışmalarına katkısı nedeniyle Gana'nın Ada ilinin fahri kralı ilan edildi. 1997 - 2006 yılları arasında, South Park adlı çizgi filmdeki Şef karakterinin seslendirmesini de yaptı. Hayatı boyunca tutkulu bir basketbolsever olarak da tanındı ve 1974-1975 sezonunda birkaç ortakla birlikte American Basketball Association (ABA) üyesi Memphis Tams takımının kulüp sahiplerinden ve yöneticilerinden biri oldu, ancak gayet başarılı sonuçların ve hasılat artışlarının yetersiz kalmasıyla takımı elden çıkarmak zorunda kaldı. Mahmud Derviş Mahmud Derviş, (محمود درويش) (d. 13 Mart 1941, El-Birve - ö. 9 Ağustos 2008, Houston), Filistinli şair. Son dönem Filistin şiirinin en önemli şairlerinden olan Mahmud Derviş, 1948 yılında henüz çocukken, doğduğu köy İsrail tarafından işgal edilerek yıkılınca, ailesiyle Lübnan'a göç etmek zorunda kaldı. 1949'da ülkeye geri döndüler fakat kendi köyleri yerle bir olduğu için Deyru'l-Essed köyüne yerleştiler. Şiir yazmaya, iki kilometre uzaklıktaki okuluna yürüyerek gittiği ilköğretimi sırasında başladı. İlk şiirlerinin yayımlanma sürecinde, ""El-arz"" (Toprak) cephesinde etkinlik gösterdi. "El İttihad" gazetesi ile "El Cedid" dergisinin yazı işleri müdürlüklerini yaptı. Şiirleri 20'den fazla dile çevrilen Filistinli şair, 2003 yılında uluslararası Nazım Hikmet şiir ödülüne de layık görüldü. 1982 yılı Eylül ayında Sabra ve Şatilla'da yaşanan katliamın ardından yazdığı "Beyrut Kasidesi" ile 1984'te te Sovyetler Birliği'nde Lenin ödülünü aldı. Şiirleri ve yazıları nedeniyle birçok kez tutuklanarak cezaevinde yatan şair, Filistin halkının yaşadığı zorlukları dizeleriyle anlatmasıyla tanınmaktaydı. Adı, 2006 yılında Nobel Edebiyat Ödülü'nün önde gelen adayları arasında geçen Derviş, lirik örnekler gösteren şiirinde, geniş bir insanlık tarihi ve coğrafyasını konu edindi. 1970 yılında İsrail'den sürgün edilen sanatçı, iki yıl süreyle birçok Arap ülkesinde dolaşmak zorunda kaldı. 2008 yılı Mayıs ayında "2. Beyoğlu Şiir Festivali" kapsamında Türkiye'ye geldi. Birçok şiiri Marcel Khalife, Majida El Roumi ve Ahmad Qa'abour tarafından bestelenen şair, Hamas ve El Fetih örgütleri arasındaki çatışmaları da eleştirel bir yaklaşımla şiirlerinde konu edindi. İsrail kökenli Fransız yönetmen Simone Bitton, 1997 yılında Fransız televizyonunda, kendisi hakkında bir Mahmut Derviş belgeseli yayınladı. Türkçeye çevrilen 20 civarında kitabı bulunan Derviş, geçirdiği bir açık kalp ameliyatı sonucu yaşamını yitirdi. Filistin ulusal marşı "Neşîd el-intifada"'nın söz yazarı olan sanatçının en bilinen şiiri, şu sözleriyle tanınmaktadır: Gilbert Stuart Gilbert Charles Stuart (doğum adı Stewart) (3 Aralık 1755 – 9 Temmuz 1828), Amerikalı ressamdır. Gilbert Stuart, Amerika'nın en önde gelen portre ressamlarından biri olarak görülür. En bilinen çalışması bazen "The Athenaeum" olarak da anılan ve 1796'da yapmaya başlayıp 1828'de ölümüyle birlikte tamamlayamadan bıraktığı George Washington portresidir. Resimdeki George Washington siması bir yüzyılı aşkın bir süre boyunca Birleşik Devletler'in bir dolarlık kâğıt parasının arkasında göründü. Gilbert Stuart kariyeri boyunca Amerika Birleşik Devletleri'nin ilk altı Başkanı dahil binin üzerinde insanın portresini yaptı. Stuart'ın çalışmaları bugün özellikle New York'taki Metropolitan Museum of Art, Washington'daki the National Gallery of Art, Londra'daki the National Portrait Gallery ve Boston'daki the Museum of Fine Arts olmak üzere Birleşik Devletler'de ve Birleşik Krallık'taki sanat müzelerinde bulunabilir. Gilbert Stuart 1755'te Saunderstown, Rhode Island'da doğdu ve Old Narragansett kilisesinde vaftiz edildi. Enfiye yapım endüstrisinde çalışan İskoç göçmeni Gilbert Stewart ve Middletown, Rhode Island'ta arazi sahibi bir aileden gelen Elizabeth Anthony Stewart'ın üçüncü oğluydu. Stuart yedi yaşındayken babasının ticaret alanında iş takibi yaptığı Newport, Rhode Island'a gitti. Stuart, Newport'ta ilk kez gelecek vadeden bir ressam olduğunu göstermeye başladı. İskoç ressam Cosmo Alexander'dan özel ders aldı. Stuart, Alexander'ın rehberliği altında on iki yaşındayken bugün Hunter House'da asılı olan meşhur "Dr. Hunter's Spaniels" portresini yaptı. Gilbert Stuart 1771'de eğitimini tamamlamak için Alexander ile birlikte İskoçya'ya taşındı. Takip eden yılda yol rehberi Alexander Edinburgh'da öldü. Stuart kısa bir denemeden ve yaşamını ressam olarak kazanabilme konusunda başarılı olamadıktan sonra 1773'te Newport'a geri döndü. Gilbert Stuart'ın portre ressamı olarak geleceği Amerikan Devrimi'nin başlaması ve devrimin sosyal yıkıcılığı yüzünden riske girdi. John Singleton Copley çalışmalarından sonra 1775'te İngiltere'ye gitmek üzere ülkeden ayrıldı. Önceleri başarısız olduktan sonra, sonraki altı yıl boyunca eğitim alacağı Benjamin West'in himayesine girdi. Bu yararlı ilişki sonrasında Stuart 1777'de Royal Academy'de sergisini açtı. Stuart 1782'de yaptığı, beğeni ile karşılanan, William Grant portresi "The Skater" ile başarıyı yakaladı. Stuart'ın yaptığı resimlerinin bedeli sadece tanınmış İngiliz sanatçıları Joshua Reynolds ve Thomas Gainsborough tarafından geçildi. Yaptığı birçok çalışmaya rağmen Stuart finansal açıdan ihmalkardı ve borçları yüzünden hapse girmek tehlikesiyle karşı karşıya kaldı. Stuart, 1787'de resim yaptığı ve eşit derecede borç biriktirdiği Dublin, İrlanda'ya kaçtı. Stuart 1793'te Birlişik Devletler'e geri döndü ve kısa bir süre New York'ta kaldı. 1795'te bir stüdyo açacağı, Philadelphia yakınlarındaki, Germantown, Pennsylvania'ya taşındı. Stuart burada sadece sanat dünyasında sağlam bir yer edinmekle kalmadı ayrıca yaptığı ünlü Amerikalıların resimleriyle de kalıcı bir ün kazandı. Université Lille Nord de France Lille Üniversitesi "(Fransızca: Université Lille Nord de France)", Fransa'nın Lille şehrinde bulunan ve 6 enstitüyü içinde barındıran bir üniversitedir. Pierre Bourdieu, RenÃ© Cassin, Pierre Macherey, Louis Pasteur Mediterra Mediterra Proje (Akdeniz) Üniversitesi - Akdeniz İçin Birlik Tuğba Palazoğlu Emine Tuğba Palazoğlu (d. 4 Aralık 1980, Bolu - 1.71 cm - Guard) Türk kadın basketbolcudur. Bahar Çağlar Bahar Çağlar (d. 28 Eylül 1988, İzmir), milli Türk basketbolcu. 1,90 m boyundadır ve uzun forvet pozisyonunda oynamaktadır. Günümüzde BOTAŞ forması giymektedir. Bahar Çağlar 28 Eylül 1988'de İzmir'de doğdu. İlk ve orta eğitimini "Konak Esentepe Öğretmenler ve Şeker Mevhibe İlköğretim Okulu"nda tamamlayan Bahar basketbola da burada başladı. Daha sonra İnönü Lisesi'yle birlikte Türkiye 2.'si oldu. Ayni sene katıldığı 1. Oğuz Kaan Koleji ile Dünya 2.si oldular. Lise yıllarında ilk kez yildiz millî formayı sırtına geçiren Bahar, Genç ve Ümit Millî de olduktan sonra A Millî Takima çağrıldı. 2006-2007 sezonunda All-Star'a seçilmiştir. Yasemen Saylar Yasemen Saylar (d. 7 Eylül 1990, İstanbul), Türk basketbolcu. Kadınlar Basketbol Süper Ligi takımlarından Basketbolu Geliştirenler Derneği'nde oynamaktadır. Guard pozisyonunda görev almaktadır. Basketbola Galatasaray'da başladı. Kariyerini Basketbolu Geliştirenler Derneği'nde sürdürmektedir. Eurobasket Women 2009'a katılan Türkiye kadın millî basketbol takımı'nın kadrosunda yer aldı. Turnuva boyunca üç karşılaşmada oyuna dâhil oldu. Şampiyonayı 1,3 sayı 0,7 ribaunt ve 0,3 asist ortalaması ile tamamladı. Yasemen Saylar 17 MayÄ±s 2016 tarihinde Galatasaray'da forma giyen Semih Kaya ile evlendi. Beril Binoğul Beril Binoğul (28 Ocak 1988, İstanbul), Türk basketbolcu. Galatasaray (kadın basketbol takımı)'nın eski oyuncularındandır. Cher Cherilyn Sarkisian (d. 20 Mayıs 1946, El Centro), Amerikalı şarkıcı, oyuncu, film yapımcısı. Amerikalı Ermeni kamyon şoförü bir babanın kızı olan ve müzik yaşamına 16 yaşındayken sevgilisi Sonny Bono aracılığıyla tanıştığı yapımcı Phil Spector ile başlayan Cher, Hollywood'da çeşitli kayıtlarda vokalistlik yaptı. 1960'ların başında ilk 'single'ını “Ringo, I Love You” adıyla yayınladıktan sonra, 1964'te Sonny Bono'nun yapımcılığında art arda "single"lar çıkardı. 1965 yılında Bono ile yaptıkları "Look at Us" albümüyle Amerikan listelerinde ikinci sıraya yükselmeyi başaran sanatçı, televizyon programlarında da yer alarak tanınırlığını artırdı. Aynı yıl, adını "Cher" olarak değiştirdi. 1970'te CBS televizyonuna birlikte yaptıkları "Sonny and Cher Live" adlı programa ünlü isimleri konuk ederek zirveye çıktı. Bu süreçte her yıl çıkardığı yeni albümler ve şarkılarla liste başı olmayı sürdürdü. 1979 yılında ürettiği "Take My Home" adlı albümüyle 4,5 milyon satış rakamına ulaştı; bu albümle disco türüne geçmişti. Üç yıl sonra da pop - rock tarzında yoğunlaşan sanatçı 1982'de kamera karşısında ilk sinema filminde rol aldı. 1985'te sinemada ödül almasının ardından 1998 yılında evlenip ayrıldığı eski eşi ve partneri Sonny Bono'yu yitirerek onun anısına da bir albüm yaptı: "Sonny and Me: Cher Remembers" Dans müziği ile diğer türler arasında gel - gitler yaşayan Cher, sinema ve müzik kariyeri boyunca birçok ödül kazandı. â€Ž Peloponez Savaşı Peloponez Savaşı (MÖ 431-404), Antik Yunanistan coğrafyasında yapılan, büyük şehir devletlerinden Atina ve onun imparatorluğunun, Sparta ve Peloponez Birliği karşısında yer aldığı savaştır. Korint ve kolonilerinden biri olan Korkyra arasındaki savaş Atina ve Sparta'nın karşı saflara geçmesiyle büyüdü ve MÖ 431'de Sparta ordusu Attika'ya yürüdü. Atina kuşatıldı. MÖ 460 yılında Atina şehrinin çevresine Pire'deki limanlarını kuşatan geniş bir sur inşa edilmiştir. Amaç donanma bağlantısının düşman tarafından kesilmesinin durdurulmasıdır. Kuşatmaya bu geniş surlarla direnmeye çalışmış ancak MÖ 430 yılındaki veba salgını, surların arkasına çekilmiş olan Atina nüfusunun dörtte birini yok etmiştir. MÖ 405 Aegospotami Savaşı'nın kaybedilmesi ile yiyecek ikmali duran Atina açlıkla boğuşmaya başladı ve MÖ 404 yılında teslim olmak zorunda kaldı. Savaş, zenginleşen ve güçlenen Atina’nın başta Sparta olmak üzere başka şehir devletleri tarafından bir tehdit olarak görülmesiyle artan gerilim sonucunda çıkmıştır. Demokrasiyle yönetilen Atina, ile daha oligarşik bir yönetime sahip olan Sparta arasındaki bu savaşta Mora Yarımadası ve Makedonya’daki devletler Sparta’yı, Tesalya ve tüm Batı Anadolu'daki devletler de Atinayı destekledi. Ayrıca Persler de, Sparta’ya destek oldu. Sparta donanması için parasal destek vermişler karşılığında Ionia üzerinde hak iddia etmişlerdir. Savaşı Sparta kazanmasına rağmen, bu iktidar mücadelesinden zamanla Atina galip çıkmıştır. MÖ 480-479 Kserkes’in yenilgisinden Peloponez Savaşı’nın başlangıcına kadar olan süre başta Atina, tüm Yunan dünyası için bir altın çağ olarak görülebilir. Barış ve birlik getirmeyen bu savaşlar Antik Yunanistan’ın altın çağının da sonu olmuştur. Atina savaş sonucunda Sparta yanlısı aristokratik ve otuz tiranlar olarak adlandırılan bir despot yönetimin eline geçti. MÖ 404 Atina’ya oligarşinin geldiği tarih olmakla beraber, Sparta tarafından denetlenen bu oligarşik düzen Thrasybulos’un çalışmalarıyla sonlanmıştır. Kısa bir süre sonra Atina’da demokrasi tekrar yapılandırılmıştır. Ancak tüm Akdeniz coğrafyasında nihai galip Pers İmparatorluğu olarak gösterilebilir. Yunanistan ve Dünya Tarihinde önemli bir yeri olan bu savaşa mitolojik ve siyasi pek çok anlam da yüklendi. Savaşçı bir toplum olan Spartalılar ve Sparta Ares ile, Atina ise Athena ile özdeştirildi. Mitolojide de Athena her seferinde, kaba güç kullanan Ares'i yener. Realist okulun ilk mensubu ve bir Atina generali olarak görev yapmış, Tukididis Peloponez savaşının yirmi bir yılını güç mücadelesi çerçevesinde anlattığı bir çalışmaya sahiptir. Ona göre, Sparta ve müttefiklerinin güçlenen ve güç dengesini bozan Atina’dan duydukları kuşku savaşın asıl sebebidir ve Atina’nın daha da ilerlemesini önlemek adına başlatılan savaş bu açıdan meşrudur. Yani Thucydides Sparta’nın savaşa zorlandığını belirtir. Yunanistan anakarasına yönelen Pers istila girişimleri, Grek kent devletlerinden bir kısmı arasında kurulan ve Atina ile Sparta'nın ana gücünü oluşturduğu ittifak tarafından MÖ 479 yılına geldiğinde artık başarısızlığa uğratılmıştı. Hemen ardından Ege Denizi kıyılarındaki ve Adalar'daki Grek kent devletleri, Atina önderliğinde Pers İmparatorluğu'na karşı günümüzde Attik Delos Birliği olarak tanımlanan ittifakı kurmuşlardı. Bu ittifak Ege Denizi'nde olduğu kadar kısmen ama büyük ölçüde Doğu Akdeniz'deki Pers hakimiyetini kırmıştı. Ancak Attik Delos Birliği'nin askeri liderliği gibi, katılan devletlerin katkı payları olan vergilerden oluşan mali kaynaklarının yönetimi de Atina'nın elindeydi. Atina, bu kaynakları ve askeri gücü kullanarak Attik Delos Birliği'ni bir süre sonra kendi imparatorluğu haline dönüştürdü ve tüm Ege ile kısmen Doğu Akdeniz deniz ticaretini kendi kontrolüne aldı. Ancak bu durum, deniz ticaretinde önemli bir payı olan Megara, Aegina ve Korint açısından kabul edilmesi güç bir durumdu. Kısa süre sonra Atina, bu kent devletleriyle sıcak çatışma içine girmiştir. Günümüz araştırmacıları tarafından bazen I. Peloponez Savaşı olarak adlandırılan bir dizi çatışma Sparta'nın da fiilen katılmasıyla MÖ 460 yılında başladı ve MÖ 446 yılında Sparta ile kararlaştırılan "Otuz Yıl Barışı" ile sona erdi. Ancak bu barış, deniz ticareti konusunda Atina ile Korint ve Megara arasındaki temel çelişkiye bir sonuç getirmiş değildi. Tersine Atina, deniz ticaret etkinliğini genişletme stratejisini rahatlıkla sürdürme olanaklarına sahipti. Bu I. Peloponez Savaşı yıllarında Atina, Aegina'yla girdiği çatışmanın sonucunda bu kent devletini istila etmişti. Megara ise Atina'nın ittifakı altına girdi. Gerçekte fiilen istila edildi. Sonuç olarak Yunanistan anakarasında Atina ile deniz ticaretinde rekabet edebilecek tek güç olarak Korint kalmıştır. Diğer istila edilen iki kent devleti de "Otuz Yıl Barışı" ile her ne kadar istiladan kurtulmuş olsalar da fazlasıyla güçten düşmüşlerdi. Atina ile Korint ilişkileri bekleneceği gibi çok geçmeden gerginleşti. Orta Akdeniz'e uzanan ticaret hattı üzerinde önemli bir konuma sahip olan Korkira (günümüzde Korfu) ile Korint arasındaki savaşa Atina, Korkira'nın müttefiki olarak katıldı. Dahası Korint, Sybota Deniz Muharebesi ardından, sırf Atina ile savaşa girerek "Otuz Yıl Barışı"nı ihlal etmemek için amacına ulaşamamış oldu. Bunun ardından Korint'in Atina'ya karşı bir misilleme arayışı, iki kent devletini Potidea'da doğrudan sıcak çatışma içine çekmiştir. Korint, Potidea Ayaklanması'nı desteklemek üzere bir askeri birlik göndermişti. Kent, iki yıldan uzun bir süre kuşatma altında direnmeyi başarmış, sonunda açlık yüzünden teslim olmuştu. Ama bu olmadan MÖ 432 yılının Temmuz ayında Sparta'da toplanan Peloponez Birliği konferansında, Atina'nın genişleyen ve baskıya dayanan tutumuna bir tepki olarak "Otuz Yıl Barışı"'nın ihlal edildiğine karar verilmiş ve Atina'ya savaş ilan edilmiştir. Bu konferansla ilgili olarak Tukididis, özellikle Megara'nın şikayetlerinden söz etmektedir. Atina ayını yıl kabul ettiği Megara Kararnamesi ile Megarid'de ağır bir ekonomik çöküntüye neden olmuştur. Bu kararname, Megaridlileri Atina İmparatorluğu'nun tüm liman ve pazarlarından dışlamaktadır. Esas olarak liman ve pazarlara alınmayan Megaridli tüccardır. Böylece Atinalı tüccar Megaridli tüccarın rekabetinden kurtulmuş ve bu ticarete rahatlıkla el koymuştur. Dış ticaretinin bu şekilde engellenmesi kuşkusuz Megarid'le ticari ilişkileri olan ya da müttefiki kent devletlerinin de büyük ölçüde etkilemişti. Bütün bu gelişmelerden sonra Atina ile peloponez Birliği arasında fiilen savaşın başlaması bir kıvılcım bekliyordu. Bu kıvılcım Thebai'nin, Atina'nın müttefiki olan Platae'yi ele geçirmek üzere bir operasyon hazırlığı içinde olduğunun ortaya çıkması olmuştur. Sparta kralı II. Arkhidamos komutasında bir Peloponez Birliği ordusu MÖ 431 yılının Mart ayında Attika'yı istila etti. Sparta, bunu her yıl aynı mevsimde yinelenen bir düzene oturtmuştur. Sparta ordusu hasat zamanı Attik'yı istila ediyor, kırsalı bir ay boyunca yağmalıyordu. Çiftlik binaları yakılıyor, meyve ve zeytin ağaçları ile üzüm bağları kesiliyordu. Atina ise Perikles'in stratejisini benimsemiştir. Perikles'in stratejisi Yunanistan'da Atina hakimiyeti uğruna, riskli girişimlere yönemlemeyi esas alıyordu. Bu strateji gereği Sparta kuvvetleriyle bir kara muharebesine girmekten elden geldiğince kaçındılar. Bunun için Attika kırsalı boşaltılarak halk Atina surları gerisine çekilmiştir. Fakat kara muharebesinden kaçınırken Atina donanması oldukça faaldir. Peloponez kıyılarına sıklıkla baskınlar yapılmakta, deniz ticaretini Orta Akdeniz'e genişletmek için ana güzergahlardaki noktalar ele geçirilmektedir. Fakat savaşın ikinci yılında, MÖ 430'da Atina'da veba salgını ortaya çıkmış ve fazlasıyla kalabalık kentte hızla yayılmıştır. Arkhidamos Savaşı, MÖ 423 yılında bir yıllık ateşkes anlaşmasıyla bir kesinti yaşamıştır. Savaş, MÖ 421 yılında 50 yıllık bir barış antlaşmasıyla sona erdirilmiştir. Atinalı politikacı ve komutan Nikias'ın çabalarıyla sağlanmıştı ve günümüzde Nikias Barışı olarak tanımlanmaktadır. Fakat taraflar arasında Sparta dışında bir Peloponnes devleti bulunmuyordu. Bu sebeple antlaşma sadece kağıt üzerinde kaldı. Wake Up Call "Wake Up Call", Maroon 5'ın ikinci stüdyo albümü "It Won't Be Soon Before Long"'dan çıkan ikinci teklisidir. İkinci tekli olarak yayımlanması bekleniyordu ve grup 22 Mayıs'ta "TRL" programında bunu doğruladı. "Wake Up Call"un videoklibi 7-9 Temmuz 2007 tarihlerinde Jonas Åkerlund yönetmenliğinde çekilmiştir. Mark Ronson, şarkıyı düzenlemiştir ve şarkının bu sürümü 13 Kasım 2007 tarihinde dijital tekli olarak yayımlanmıştır. Şarkının bu sürümünde Mary J. Blige vokalleri yer almaktadır. Bu düzenleme, "It Won't Be Soon Before Long" albümünün "International Tour" isimli basımında yer almıştır. Şarkının parça listesi şu şekildedir: Euro NCAP European New Car Assessment Programme (Euro NCAP-Avrupa Yeni Otomobil Değerlendirme Programı) Avrupa pazarındaki otomobillerin güvenlik performanslarının değerlendirilmesi düşüncesiyle 1997 yılında Taşımacılık Araştırma Laboratuvarı (Transport Research Laboratory) ve Birleşik Krallıklar Taşımacılık Departmanı (UK Department for Transport) tarafından kuruldu. Bu kuruluş Avrupa Komisyonu; Alman, İsveç, Hollanda ve İspanya tüketici ve motorlu araç organizasyonları tarafından da desteklendi. Euro NCAP yeni araçlar için yaptığı çarpışma testlerinde “yıldız” lı bir puanlama sistemi kullanmaktadır. Yapılan bu testlerde ön, yan ve direk çarpışmalarından elde edilen veriler belirli prosedüre uygun şekilde sürücü, yolcu, çocuk ve yaya güvenliği alanında ayrı ayrı değerlendirilerek bu “yıldız”larla değerlendirilir. Ön çarpışma testinde 64 km/h (40 mph) hızındaki araç duran bir bariyere çarpmaktadır. Yan çarpışma testinde ise 50 km/h (31 mph) hızındaki bir bariyer aracın sürücü kapısı tarafından çarpmakta, direk ile yapılan çarpışma testi ise 29 km/h (18 mph) hızında yanal hareket eden araç 259mm çapındaki durağan bir direğe yine sürücü kapısı kısmından çarptırmak suretiyle gerçekleştirilir. Yapılan bu testler otomobil üreticilerinin güvenlik donanımlarını geliştirmesi ve standart hale getirmesini sağlayarak trafik güvenliğini artırmayı amaçlamaktadır.Testlerden en yüksek derece olan 5 yıldızı alan ilk otomobil Renault Laguna dır. Pat Morita Noriyuki "Pat" Morita (28 Haziran 1932; Isleton, Kaliforniya - 24 Kasım 2005; Las Vegas, Nevada, ABD), Japon asıllı Amerikalı sinema oyuncusu. Karate Kid film serilerinde "Bay Miyagi" rolü ile tanınır. Pat Morita iki yaşındayken spinal tüberkülozu gelişmiş ve San Francisco'daki Shriners hastanesi dahil olmak üzere Kuzey Kaliforniya'daki çeşitli hastanelerde dokuz yıl boyunca tedavi gördü. Bir cerrah omurgasına dört vertebra enjekte etmiştir. Pat Morita nihayet 11 yaşında tekrar yürümeyi öğrenmiştir. Hastaneden yürüyerek çıkmıştır. Bir FBI ajanının refakatinde Japon asıllı ABD vatandaşı ailesi ile beraber II. Dünya Savaşı süresince tutuklu kalmak üzere bir enterne kampına gönderilmiştir. Pat Morita 3 kez evlenmiştir. 73 yaşında doğal nedenlerle Las Vegas'ta evinde 24 Kasım 2005 tarihinde vefat etti. Kumul (ÅŸehir) Kumul (şehir) (Uygurca: قۇمۇل, Qumul, K̡umul, Çince: 哈密市; pinyin: Hāmì shì) Çin Halk Cumhuriyetinde Sincan Uygur Özerk Bölgesi'nin güneyinde İpek Yolu'nun Taklamakan kuzeydoğu güzergâhı üzerinde yer alan tarihi bir vaha şehridir. Kumul, Çin'de ünlü Hami kavunları (Çince: 哈密瓜; "Hāmì guā") ile tanılır. DiÄŸer verilen isimler: Ha-mi-hsien, Komul, Chamil, Ha-mi-ch'eng-chen, Kamil, Ha-mi-chen, Qomul, Kumul, Khamil, Koumoul, Ha-mi-shih, Qumul ve Kha-mi. Portekizli Yezit "Benedict Goës", ve İtalyan "Matteo Ricci" 1615 yılında gezilerinde adını "Camul" kaydetmişlerdir. En eski doğrulanmış Çince adı "Kūnmò" 昆莫; Han Hanedanı kayıtlarında "Yīwú" 伊吾 veya "Yīwúlú" 伊吾卢; Tang Hanedanı zamanında "Yīzhōu" 伊州; Yuan Hanedanı zamanında Moğolca "Qamil", Çince yazıya çevirisi "Hāmìlì" 哈密力, Ming Hanedanı zamanında "Qumul", "Hāmì" 哈密 olarak bilinir. Tunç çağından veya erken Demir çağından kalma (焉不拉克文化; "Yanbulake wenhua") Yanbulak-kültürüne ait Yanbulak mezarları (Çince: 焉不拉克古墓群; "Yanbulake gumuqun" veya 焉不拉克墓地; "Yanbulake mudi") buradadır. Ayrıca çok eski bir budist tapınak kalıntıları "Baiyang He" (白杨河) nehrinin batı yakasında, "Baiyanggou cun" (白杨沟村) köyündedir. 1697 - 1930 yılları arasında hüküm sürmüş dokuz müslüman Hanlardan yedinci ve dokuzuncu Hanların türbeleri Kumul şehrinin ortalama bir kilometre güneybatısındadır. Turfan gibi, Kumul ortalama deniz seviyesinden 200 metre altında ve İklimi aşırı farklı olup, yazın en yüksek sıcaklık 43 °C ve kışın ise en düşük sıcaklık -32 °C arasındadır. Bir araştırmaya göre Sincan Özerk bölgesinde ve Kumul'da 27 çesit Karpuz yetişir, bunlardan en önemlisi beyaz ve siyah karpuz'dur. Ayrıca yeni karpuz türleri türetilmiştir. Eski SÃ¼per Sevgilim Eski Süper Sevgilim Ivan Reitman'ın yönettiği, başrollerinde Uma Thurman ve Luke Wilson'un yer aldığı 2006 ABD yapımı romantik komedi filmidir. Jenny Johnson (Uma Thurman), güzel ve alımlı bir kadındır ve Matt Saunders (Luke Wilson), Jenny'yi ilk gördüğü andan itibaren hayatının kadınını bulduğuna inanır. Ama Matt'i bilmediği çok önemli bir şey vardır ki, Jenny, bir süper kahramandır ve diğer adı G-Girl'dür. Jenny Matt'e takıntı derecesinde aşık olunca hayat, Matt için hayat çekilmez olur çünkü Jenny her alanda süper güçlerini isteyerek ya da istemeyerek kullanarak Matt'i bıktırır. Matt Bu ilişkiyi tamamen bitirmek istemesine rağmen G-Girl'ün yani Jenny'nin süper güçlerinin önünde durması çok zordur çünkü Jenny, Matt'i bırakmamaya kesinlikle kararlıdır. Luke Wilson Luke Cunningham Wilson (d. 21 Eylül 1971; Dallas, Teksas), İrlanda asıllı Amerikalı oyuncu. Kendisi gibi oyuncu olan Owen Wilson'un kardeşidir. 1993 Türkiye cumhurbaşkanlığı seçimi 1993 Türkiye cumhurbaşkanlığı seçimi, 17 Nisan 1993 tarihinde dönemin Cumhurbaşkanı Turgut Özal'in görevi başındayken vefat etmesi üzerine 8 -16 Mayıs 1993 tarihleri arasında Türkiye Büyük Millet Meclisinde yapılan Cumhurbaşkanlığı seçimidir. DYP Genel Başkanı ve Başbakan Süleyman Demirel, iktidar ortağı SHP'nin de desteğiyle 3. turda 244 oyla 9. Türkiye Cumhurbaşkanı seçildi. Ahmet Sezgin Ahmet Sezgin (d. 1936, Bolu – ö. 9 Ağustos 2008, İstanbul), Türk halk müziği sanatçısı. 1954 yılında İstanbul Radyosu "Yurttan Sesler Korosu" oluşturma sınavına giren Sezgin, 935 aday arasında birincilikle sınavı kazandı. Muzaffer Sarısözen gibi hocalardan solfej ve nota dersleri alarak kendini geliştiren sanatçı, dörder türkülük programlar yapmaya başladı. TRT Ankara Radyosu'nda canlı yayınlara katılarak türkü ve uzun havalarla adını duyurdu. 1960 yılında ilk plağını çıkardı. 1963 yılından itibaren İstanbul'da sahneye çıkarak türkü söylemeye başladı. 400'den fazla plak ve kaset çıkaran sanatçı, Yücel Paşmakçı, Hamdi Özbay, Tuncer İnan, Mehmet Erenler, Musa Eroğlu, Arif Sağ, Nida Tüfekçi, Zafer Gündoğdu ve Orhan Gencebay gibi sanatçılarla birlikte çalıştı. 1964 yılında Türkiye'de "ilk arabesk şarkıyı seslendiren" Sezgin, bir dönem tiyatro müzikleri de yaptı. Filiz Akın ve Sezer Güvenirgil ile iki sinema filminde rol alan sanatçı, sayısı 100'ü aşkın ödül kazandı. Bağlama dışında yaylı ve mızraplı tambur, ud ve piyano çalan Ahmet Sezgin, yine "Türkiye'de ilk kez" folklor ekibiyle sahneye çıkan sanatçı oldu. 1960 ve 70'li yıllarda popüler bir sanatçı olan Sezgin, kolon kanseri nedeniyle yaşamını yitirdi. Shihezi Shihezi, (Uygurca: شىخەنزە, "Xihənzə", "Şihenze"; Çince: 石河子; Pinyin: Shíhézǐ) Çin'in kuzey batısında Sincan Uygur Özerk Bölgesi'ne doğrudan bağlı ilçe düzeyi (县级市 "xiànjíshì") bir şehir'dir. Şihenze'yi çevreleyen çiftlikler şehrin gelişmesine çok katkıları olmuştur. Bu askeri yapılı çiftlikler, şehrin ekonomik sürücüsü olmuş fabrikalar için gerekli materyalları üretirler. 1974 yılında Şihenze bir şehir olmuştur. Burada Şihenze Üniversitesi bulunur ve Sincan (Xinjiang)'nın ikinci büyük üniversitesi olup yaklaşık olarak 40,000 öğrenci öğrenim görmektedir. Şimdi bu Üniversite'de Uluslararası eğitim verilmekte ve Rusya, Pakistan ve Kore'den öğrenciler öğrenim görmektedir. 1953 yılında Sincan Üretim ve Kalkınma Kolordusu (XPCC, Çince: basit 新疆生产建设兵团, geleneksel 新疆生產建設兵團; Pinyin: "Xīnjiāng Shēngchǎn Jiànshè Bīngtuán"), denilen sekizinci tarımsal bölümü kurulmuştur ve buradan yönetilir. Yağ, Giyim ve Yiyecek sanayisi en önemli yer tutar. Ayrıca bu bölgede Şekerpancarı ve Pamuk yetiştirilir. Won't Go Home Without You "Won't Go Home Without You", Maroon 5'ın ikinci stüdyo albümü "It Won't Be Soon Before Long"'dan çıkan üçüncü teklisidir. Sophie Muller'in yönetmenliğini üstlendiği video klibin resmî tanıtımı 1 Aralık 2007 tarihinde VH1 Top 20 geri sayımında gerçekleştirilmiştir. VH1 Top 20 listesinde 5 numara olmuÅŸtur. Gulca Gulca, (Uygurca: غۇلجا , "Ğulca shehiri"; Çince:伊宁 ; Pinyin: Yíníng; Kazakça: Құлжа), Sincan Uygur Özerk Bölgesi içinde İli Kazak Özerk İlinde Çin Halk Cumhuriyeti'nde bir şehirdir. Gulca İli Kazak Özerk İli'nin başkenti, İli Nehri'nin sağ kıyısında bulunur. Salarca'nın bir batı lehçesi Kazakistan sınırı yakınlarındaki Gulca yöresinde tahminen 2000 kişi tarafından konuşulur. Batısında ve kuzeyinde Korgas İlçesi, doğusunda Gulca İlçesi ve güneyinde Çapçal Şibe Özerk İlçesi ile sınırdır. Gulca şehri, sekiz mahalle komitesi (社区居民委员会; "jūmínwěiyuánhùi"), bir kasaba (镇 "zhèn"), altı kırsal belde (乡 "xiāng") ve bir özel kırsal belde (虚拟乡) gibi yerleşim birimlerinden oluşur. Diğer verilen isimler: I-ning-hsien, Kuldzha, Ning-yuen, I-ning-shih, I-ning, Ning-yüan, Khouldja, Kol'dzhat, I-li, Qulja, Kulja, Kuldja, Kuldscha, Ningyuanhsien, Gulja, Ning-yuan ve Kaldja.. 13. ile 15. yüzyılları arasında bu bölgede Almalık diye de tanınan Çağatay Hanlığı hüküm sürmüştür. Kaşgar Emirliği'ne bağlı olan bu bölge 1871 yılında Yakub Beg'in hakimiyeti bittikten sonra Rusya'nın eline geçmiş, Ruslar 1881 yılında yapılan St. Petersburg sözleşmesi ile Gulca bölgesini tazminat karşılığında Çin'e geri vermiştir. 5 Şubat 1997 tarihinde birkaç ayaklanma yürüyüşleri olmuş, fakat 100.000 asker tarafından bastırılmıştır. Gulca’da 1997 Şubat’ında kültürel kimlikleri ve dini yaşantıları üzerinde artan baskılar nedeniyle barışçıl bir şekilde ayaklanan Uygurlara Çin polisi kalabalığın üzerine ateş açarak karşılık verdi. 1994’te Komünist Parti Hükümeti’nin resmiyet tanıdığı meşrepleri (Uygurların kültürel meclisleri) hiçbir gerekçe gösterilmeksizin tekrar yasa dışı ilan etti. Alkolizm, uyuşturucu bağımlılığı vb. sosyal problemlere karşı iyileştirici bir fonksiyonu olan meşreplerin yasaklanması 5 Şubat 1997’de 15.000-20.000 civarı Uygur’un Gulca’da ayaklanmasına sebep oldu.Dünya Uygur Kongresi’ne göre 5 Şubat ve sonraki günlerde devam eden protestolar sırasında en az 100 Uygur öldürülmüş, yüzlercesi yaralanmış ve 4.000’e yakın Uygur da gözaltına alınmıştır. Dünya İnsan Hakları Örgütleri ve uluslararası Af Örgütü tarafından insan hakları ihlalleri yönü ile “sabıkalı” ilan edilen Çin yaşanan olayların araştırılması için bağımsız bir araştırma komisyonu kurulması talepleri ise reddedilmiştir.Çin hükûmeti Gulca olaylarının bağımsız kişi ya da kurumlar tarafından incelenmesine bugün hâlâ izin vermemektedir. 1953 yılında "Sincan Üretim ve İnşaat Kolordusu" denilen dördüncü tarımsal bölümü kurulmuştur ve Gulca'dan yönetilir. Gulca İli nehri vadisinde tarımsal ve ticari merkezidir. Çok eski ticaret merkezi Çay ve Sığır alım ve satımı, bunun yanında tarım ve hayvancılığa dayanmaktadır. Ayrıca meyve bahçeleri vardır, yakınında Demir ve Kömür yatakları bulunur. Şehirde Gulca Havalimanı bulunmaktadır. Aksu (ÅŸehir) Aksu (şehir) (Uygurca: ئاقسۇ, Aksu shehiri, Çince: 阿克苏/阿克蘇; Pinyin: Ākèsū), Çin Sincan Uygur Özerk Bölgesinde bir şehirdir. Aksu şehri, beş mahalle komitesi (社区居民委员会; "jūmínwěiyuánhùi"), iki kasaba (镇 "zhèn"), beş kırsal belde (乡 "xiāng"), bir özel mahalle komitesi, bir özel belde ve on dört özel kırsal belde (虚拟乡) gibi yerleşim birimlerinden oluşur. Ayrıca Bingtuan Ertuan (兵团二团; "Bīngtuán Èrtuán") 1.2 km² yüzölçümünde Sincan Üretim ve İnşaat Kolordusu (新疆生產建設兵團; "Xīnjiāng Shēngchǎn Jiànshè Bīngtuán") bu bölgede bulunur. DiÄŸer verilen isimler: Aqsu New City, Akoso, New Aksu, A-k'o-su-hsien, A-k'o-su-hsin-ch'eng, Aqsu, Aksou, Ak Su Yangi Shahr, A-k'o-su, Aqsu Yangi Shahr, A-k'o-su-chen, Yangi-shahr ve Aksu New City. 502 - 550 yılları arasında Hunlar, 552 - 648 yılları arasında Göktürkler, 648 - 649 yılları arasında Tang Hanedanı zamanında Çinliler, tekrar 659 yılından itibaren 744 yılına kadar Göktürkler, 790 ve 791 - tahminen 842 yılları arasında Tibetler ve 1006 yılından itibaren Karahanlılar 1032 - 1210 yılları arasında Doğu Karahanlılar, Doğu Karahanlıları Karahitaylar yıktıktan sonra Karahitaylar, daha sonra; önce 1227 - 1370 yılları arasında Çağatay Hanlığı daha sonra 1370 - 1514 yılları arasında Doğu Çağatay Hanlığı bu bölgede egemenlik sürmüştür. Doğu Türkistan'da 1514 ile 1680 yılları arasında Altışehir ("Altıshahr") olarak bilinen Hotan, Yarkent, Yengihisar, Kaşgar, Aksu, ve Uçturfan gibi şehirleri içine alan bölgede Yarkand Hanlığı, ("mamlakati Yarkand", "mamlakati Moghuliya", "mamlakati Saidiya") egemenlik sürmüştür. 19. yüzyılın sonunda dek, Aksu şehri geniş çarşıları ve kervansarayları ile bölgesel bir ticaret merkezi kalmıştır. 1887 yılında Aksu'yu ziyaret eden Francis Younghusband, Kent nüfusu 20,000, artı bir garnizon ve yaklaşık 2,000 asker bulunur. Yeterince su kaynakları ve yılda yaklaşık 200 günden fazla güneş ışığı gören Aksu'da Tarım, Ziraat, Çiftçilik çok gelişmiştir. Bu nedenle, Han Çinlileri 1980'lerden beri, yarıaskeri bir örgüt olan Sincan Üretim ve Yapı kolorduları kurmuş, amacı azınlık milliyetlerin stratejik alanlarını sömürgeleştirmek, kullanılmayan yerleri sömürmek için büyük makineleştirilmiş devlet çiftlikleri ve büyük bir sulama ağı yapmağa başlamıştır. KoÅŸukavak, Bornova Koşukavak 38.428860 enlem ve 27.201090 boylamda yer almaktadır. Semt/Mah olarak Koşukavak Mh. ve Bornova ilçesine bağlıdır. Koşukavak Mahallesi posta kodu 35080, Rakımı (deniz seviyesinden yüksekliği) 19 metredir. Mahallenin nüfusu yaklaşık 8.000'dir. Altay (ÅŸehir) Altay (şehir) (Uygurca: قۇمۇل, "Altay shehiri", Çince: 阿勒泰市; Pinyin: Ālètài), Çin'in Sincan Uygur Özerk Bölgesinde, İli Kazak Özerk İlinde bir şehirdir. Batısında Burçin İlçesi, kuzeyinde Moğolistan, doğu ve güneyinde Burultokay İlçesi ile sınırdır. Burada Çemur Çek ("Qiemu'er Qieke shiren ji shiguan muqun"; 切木尔切克石人及石棺墓群/切木爾切克石人及石棺墓群) denilen yerde taş heykel ve taş taput (lahit) mezarlar bulunur. Uzmanlara göre buradaki dikili olan taş heykel ve lahitler olasılıkla, milattan sonra altıncı yüzyılda yaşamış bir Göktürk Kağanına aittir. DiÄŸer verilen isimler: Chenghwasze, Altai-Sharasume, Cheng-hua-sze, Sharasume, A-lo-t'ai-chen, Chenghwa, A-shan, A-lo-t'ai, Tulta, Ch'eng-hua, Chenkhua, Ch'eng-hua-ssu, A-lo-t'ai-hsien, T'u-lo-t'a, A-le-t'ai, Ch'eng-hua-hsien, A-erh-t'ai, Shara-Sumu ve Altai. Ä°klÄ±mi sert karasal iklimdir. Karmaşıklık teorisi Karşılıklık teorisi ve Kompleksite teorisi ile aşağıdakilerden biri kastedilmiş olabilir: Muhammed Atta Muhammmed el-Emir Avad el-Seyid Atta (, "Muḥammad Muḥammad al-Āmir ‘Awaḍ as-Sayyid ‘Aṭā"; 1 Eylül 1968, Kafr El Sheikh - 11 Eylül 2001, New York), 11 Eylül saldırılarında Manhattan'daki Dünya Ticaret Merkezi'ne uçakla intihar saldırısından sorumlu Mısırlı el-Kaide üyesi. DNA metilasyonu DNA metilasyonu DNA'nın bir kimyasal değişimdir, kalıtsal olup sonradan ilk dizi geri gelecek şekilde çıkartılabilir. Bu özelliği nedeniyle epigenetik koda aittir ve en iyi karakterize edilmiş epigenetik mekanizmadır. Metilasyon tüm virüslerde görülen, öz ile öz-başka (İng. "self/non-self") ayrımına yarayan bir yetenek olduğu için epigenetik kodun, kadim viral enfeksiyon olaylarından kalma bir mekanizma olabileceği öne sürülmüştür. DNA metilasyonu, DNA'ya bir metil grubunun eklenmesidir; örneğin sitozindeki pirimidin halkasının 5 numaralı karbonuna eklenmesi durumunda gen ifadesinin azalır. Sitozinin C-5 pozisyonunda DNA metillenmesi her omurgalı hayvanda gözlemlenmiştir. Erişkin somatik dokularda DNA metilasyonu tipik olarak CG dinükleotit dizilerinde meydana gelir. CpG dışı metilasyon embriyonik kök hücrelerde hakimdir. Bitkilerde sitozinler hem simetrik (CpG veya CpNpG; N, guanin haricinde herhangi bir nükleotittir) hem de asimetrik (CpNpNp) olarak metillenebilir. Bazı organizmalarda, örneğin meyve sineklerinde, hemen hiç DNA metilasyonu görülmez. İnsanlarda uzun vadeli hafıza depolaması DNA metilasyonu ile düzenlenmektedir. DNA metilasyonu normal gelişim için gereklidir ve "imprinting", X-kromozomu inaktivasyonu, tekrar elemanlarının baskılanması ve karsinogenez ile ilişkilidir. Memelilerde CpG'lerin %60-90'ı metillenmiştir. Metillenmemiş CpG'ler CpG adaları olarak adlandırılan kümeler halinde gruplanırlar, bunlar çoğu genin 5' düzenleyici bölgelerinde bulunurlar. Kanser gibi çoğu hastalık sürecinde gen promotöründeki CpG adaları anormal aşırı metilasyona (hipermetilasyona) uğrarlar, bunun sonucu kalıtlanabilen transkripsiyon susturması olur. DNA metilasyonu gen transkripsiyonunu iki şekilde etkileyebilir. Birincisi, DNA'nın metillenmesi transkripsiyon faktörlerinin bağlanmasını engelleyebilir, ikincisi metillenmiş DNA metil-CpG'ye-bağlanıcı bölge proteinleri (İng. "methyl-CpG-binding domain proteins; MBD") tarafından beğlanır. MBD proteinleri, diğer proteinler de (histon deasetilazlar ve histonları modifiye edebilen başka kromatin şekillendirici proteinler gibi) seferber ederek, "sessiz kromatin" olarak adlandırılan, kompakt ve inaktif bir kromatin yapısı oluşmasını sağlar. DNA metilasyonu ile kromatin yapısı arasındaki bu ilişki çok önemlidir. Özellikle, metil-CpG-bağlayıcı protein 2 (MeCP2) yokluğu Rett sendromu ile ilişkilidir, MBD2 proteini de kanserde hipermetillenmiş (aşırı metillenmiş) genlerin transkripsiyonlarının susturulmasına aracılık eder. Memeli hücrelerde, DNA metilasyonu başlıca CpG dinükleotitlerinin sitozinin C5 pozisyonunda gerçekleşir. Bu kimyasal değişime neden olan enzim etkinlikleri iki sınıfa ayrılır: sürdürme metilasyonu ve baştan metilasyon (İng. "maintenance methylation" ve "de novo methylation") Sürdürme metilasyonu, her DNA ikileşme döngüsünün ardından DNA metilasyon durumunu korumak için gereklidir. DNA metiltransferaz (DNMT) olmazsa, ikilenme mekanizmasının oluşturacağı yavru iplikler metillenmemiş olur ve zaman içinde bu, pasif demetilasyona yol açar. DNMT1, DNA ikilenmesi sırasında DNA metilasyon örüntüsünün yavru DNA ipliklerine kopyalanmasından sorumlu olan sürdürücü metiltransferaz enzimidir. Gelişimde DNMT'ye gereksinim vardır, farelerde DNMT1'in her iki kopyası da silindiği zaman, gelişimin 9. gününde embriyo ölür. DNMT3a ve DNMT3b enzimlerinin gelişim sırasında DNA metilasyon örüntülerini oluşturan "de novo" (yeni baştan) metiltransferazlar olduğu düşünülmektedir. DNMT3L, diğer DNMT3 enzimlerine homolog olan ama katalitik etkinliği olmayan bir proteindir. Bunun yerine, DNMT3L "de novo" metiltransferazların DNA'ya bağlanma yeteneğini artırarak ve onların aktivitesini güçlendirerek onlara yardım eder. Ayrıca, DNMT2 (TTRDMT1) bir DNA metiltransferaz homoloğu (benzeri) olarak teşhis edilmiştir, çünkü tüm DNA metiltransferazlarda ortak olan 10 dizi motifine sahiptir; ancak DNMT2 (TRDMT1) DNA'yı metillemek yerine aspartik asit tRNA'sının antikodon ilmiğindeki sitozin-38'i metillendirir.. Karsinogenez sırasında çoğu tümör baskılayıcı gen DNA metilasyonu ile susturulduğu için bu genlerin tekrar etkinleştirilmesi için DNMT'leri inhibe edilmesi denenmiştir. 5-aza-2'-deoksisitidin (desitabin) bir nükleozit analoğudur, katalizdeki bir β-eliminasyon adımını engelleyerek DNMT'leri DNA ile bir kovalent kompleks olarak kilitler ve onları çalışmaz hale getirir; bunun sonucu bu enzimler yıkıma uğrar. Ancak, desitabin'in etkin olabilmesi için onun hücre genomuna dahil edilmesi gerekmektedir. Bunun sonucu mutasyonlar meydana gelir. Üstelik desitabin kemik iliği için toksiktir, bu yüzden tedavi amaçlı kullanımını sınırlıdır. Bu sorunlar yüzünden DNMT'leri hadefleyen anti-anlam terapilerilerinin geliştirilmesine yönelinmiştir, bu yöntemle mRNA yıkımı ve dolayısıyla protein üretiminin engellenmesi amaçlanmıştır. Ancak, DNMT1'in tek başına hedeflenmesinin, DNA metilasyonu ile susturulmuş olan tümör baskılayıcı genleri tekrar etkinleştirmeye yeterli olduğu halen kesinleşmemiştir. Bitkilerde, özellikle model organizma "Arabidopsis thaliana" 'da, DNA metilasyonunun anlaşılmasında önemli ilerleme kaydedilmiştir. Memelilerde metilasyonun CpG dizilerindeki sitozinde metillenmesine karşın, bitkilerde sitozin CpG, CpNpG ve CpNpN dizilerinde de metillenir (burada N, guanin dışında her nükleotit anlamına gelir). "Arabidopsis" ’teki esas DNA metiltransferaz enzimleri DRM2, MET1 ve CMT3'dür. DRM2 ve MET1 proteinleri, memeli metiltransferazları olan, sırasıyla, DNMT3 ve DNMT1 ile önemli derecede homoloji gösterirler, CMT3 ise bitki âlemine hastır. DNA metiltransferazların iki sınıfı vardır: 1) "de novo" sınıfı, yani DNA'da yeni metil grupları ekleyen enzimler, ve 2) sürdürücü (ing. "maintenance") sınıfı, DNA ikilenmesi sırasında ana moleküldeki metil gruplarını tanıyıp yavru ipliklerde aynı konumlarda metil grupları ekleyen enzimler. DRM2, "de novo" DNA metiltransferaz olduğu gösterilmiş tek enzimdir. DRM2 ayrıca, MET1 ve CMT3 ile birlikte, DNA ikilenmesi sırasında metilasyonun korunmasını sağladığı da gösterilmiştir. Bitkilerde başka DNA metiltransferazlar da ifade edilmektedir ama işlevleri bilinmemektedir (bkz Kromatin Veritabanı). Halen "de novo" metilasyon yerlerinin nasıl belirlendiği bilinmemektedir. Çoğu (ama her değil) konumda RNA yönlendirmeli DNA metilasyonu (İng. "RNA-directed DNA methylation"; RdDM) olduğuna dair bulgular vardır. RdDM'de, spesifik RNA transkriptleri çift iplikli yapılar oluştururlar. İki iplikli RNA'lar, ya küçük enterferans RNA (siRNA) ya da mikroRNA (miRNA) yolakları aracılığıyla, RNA'yı üreten orijinal genom bölgesi için "de novo" DNA metilasyonunu yönlendirirler. Bu mekanizmanın RNA virüslerine ve/veya transpozonlara karşı hücresel savunmada önemli olduğu düşünülmektedir, çünkü bunların her ikisi de konak genomda mutasyonlara yol açabilecek çift iplikli RNA oluştururlar. Henüz iyi anlaşılmayan bir mekanizmayla bu zararlı bölgelerin metillenmesi sonucu, bunların ifadesi sonlandırılır ve mutagenik etkilerinden korunulmuş olur. Çoğu mantarda düşük düzeyde (% 0,1 ila 0,5 arası) sitozin metillenmesi olmasına karşın, bazı mantarların genomları %5 oranında metillenir. Bu oran, hem türler arasında hem de aynı türün farklı izolatları arasında, çeşitlilik gösterir. Mantarlarda belli fizyolojik şartlarda gen ifadesinin kontrolünde de DNA metilasyonun rol oynadığına dair belirtiler vardır. Ekmek mayası (Saccharomyces cerevisiae) ve fisyon mayasında (Schizosaccharomyces pombe) çok az DNA metilasyonu olsa da, ipliksi mantar "Neurospora crassa"nın iyi karakterize edilmiş bir metilasyon sistemi vardır. Neurospora'da metilasyonu kontrol eden birkaç gen vardır ve DNA metiltransferaz "dim-2" 'nin mutasyonu Nörospora'da tüm DNA metilasyonu yok eder ama büyüme veya üremeye etki etmez. Neurospora genomunda çok az tekrarlıyan DNA'bulunmasına karşın, metilasyonun yarısı tekrar eden DNA dizilerinde (transpozon kalıntıları ve sentromer DNA'sı dahil olmak üzere) gürülür. DNA metilasyonunun olmadığı bir genetik geriplanda (İng. "genetic background") diğer önemli süreçlerin değerlendirilebilmesinin mümkün olması Neurospora'yı DNA metilasyonun araştırılması için değerli bir sistem kılar. Adenin ve sitozin metilasyonu çoğu bakteride restriksiyon modifikasyon sisteminin parçasıdır. Bu sistemde çalışan bir metilaz belli bir DNA dizisini tanır ve bu dizi içinde veya yakınındaki bir bazı metiller. Bu şekilde metillenmemiş olan yabancı DNA'lar hücre içine girdiklerinde diziye spesifik restriksiyon enzimleri tarafından parçalanır. Bakterinin kendi DNA'sı metillenmiş olduğu için bu restriksiyon enzimleri tarafından tanınmaz. İçsel DNA'nın metilasyonu ilkel bir bağışıklık sistemi olarak çalışır, onun sayesinde bakteriler bakteriyofaj enfeksiyonundan kendilerini korurlar. "E. coli" DNA adenin metiltransferaz (Dam), yaklaşık 32 kDa büyüklüğünde bir enzimdir ve bir restriksiyon/modifikasyon sistemine ait değildir. "E. coli" Dam'ın hedef dizisi GATC'dir. Bu dizinin iki yanındaki üçer baz çifti de DNA-Dam bağlanmasına etki eder. Dam, çeşitli süreçlerde rol oynar, bunlar arasından yanlış eşleşme tamiri, DNA ikileşmesinin zamanlaması ve gen ifadesi vardır. DNA ikilenmesinden evvel GATC konumlarındaki iki ipliğin her biri adenin bazında metillenmişken, ikileşmenin ardından bunlardan sadece biri metillenmiş durumda kalır. Bunun nedeni, yeni ipliğe dahil olan adenin bazının metillenmemiş olmasıdır. Tekrar metillenme, ikileşmeden 2-4 saniye sonra olur, bu arada ikileşme sırasında yeni iplikteki meydana gelen dizi hataları onarılır. DNA ipliklerinden birinin metillenmemiş olması, hücrenin tamir sisteminin o ipliği yeni sentezlenmiş iplik olarak tanımasını sağlar. Bakterilerde Dam sistemin bozulması, kendiliğinden olan (spontan) mutasyon oranının artmasına neden olur. Başka DNA tamir enzimleri de olmayan dam mutantlarında yaşayabilirliğin tehlikeye düşmesi, Dam sisteminin hayatiyetini gösterir. Bakteri kromozomundaki ikileşme orijininde çok sayıda GATC konumu olduğu için orası ikileşme sonrası yarı-metillenmiş durumunu daha uzun süre korur. DNA ikileşmesinin zamanlamasında bunun merkezî bir önemi vardır. "SeqA" proteini ikilenme orijinine bağlanarak onu tecrit eder ve metillenmesini engeller. Yarı metillenmiş ikilenme orijinleri inaktif olduklarından bu mekanizma hücre döngüsü sırasında DNA ikileşmesinin tek bir kere olmasını sağlar. Bazı genlerin ifadesi, örneğin "E. coli" 'de pilus proteinlerini kodlayanların ifadesi, gen operonunun promotör bölgesindeki GATC konumlarının metillenmesi ile düzenlenir. DNA ikileşmesinin hemen sonrasındaki çevresel şartlar, bu promotör bölgesinin yakınındaki ve uzağındaki iki bölgeden birinin metilasyonu bloke edebilir. Metilasyon şekli oluştuktan sonra pilus gen transkripsiyonu DNA tekrar ikilenene kadar ya etkin ya da inhibe durumda kitli kalır. "E. coli" 'de pilus operonlarının idrar yolu enfeksiyonlarındaki virülansı belirlemekte önemli bir rol oynar. Bu yüzden "Dam" inhibitörlerinin antibiyotik olarak çalışabileceği önerilmiştir. DNA metilasyonu bilimsel araştırmalarda aşağıdaki yöntemlerle saptanabilir: Antikythera düzeneği Antikitera düzeneği (Yunanca: Αντικύθηρα, Türkçe söylenişi: Adikitira), astronomik konumları hesaplamak için tasarlanan eski mekanik bir hesap makinesidir. 1900-1901 yılları arasında Girit ve Mora Yarımadası arasında bulunan Yunan Küçük Çuha (Antikitera) adası yakınlarında keşfedilmiş Antikitera batığından çıkarılmıştır. 1900 yılında, Elias Stadiatos adlı bir Yunan süngerci, Yunanistan'da Antikitera adlı küçük bir adanın yakınlarında, eski çağlardan kalma bir batık keşfetti. Bu yaklaşık MÖ 87 yılında batmış bir yük gemisiydi. Denizin dibinde, batığın çevresine saçılmış heykeller, süngerciyi çok etkilemişti. Geminin taşıdığı yükler arasında, mücevherler, çömlekler, mobilyalar, bronz eşyalar ve amforalar dolusu şarap vardı. MÖ 1. yüzyılda yaşayan insanlar için lüks tüketim malları taşıyan bir gemiydi bu. Batıktan çıkarılanlar arasındaki en değerli bulgu, içinde tuzlu suyun etkisiyle bozunmuş, ezilerek iç içe geçmiş çarklar bulunan tahta bir kutucuktu. Yaklaşık bir ayakkabı kutusu büyüklüğündeki bu kutunun içinde, bir tür mekanik düzenek bulunuyordu. Batığın bulunduğu yıllarda, ahşap buluntuları korumaya yarayan yöntemler henüz olmadığından, kutu çıkarıldıktan kısa bir süre sonra bozularak yok oldu. Bugün "Antikitera Düzeneği" olarak adlandırılan bu aygıtın ne işe yaradığı hâlâ tam olarak bilinmemekteir. Kesin olarak bilinen, onun, MÖ 1. yüzyıl teknolojisinin ipuçlarını veren eşsiz bir bulgu olduğu. Antikitera düzeneği, bilinen en eski çarklı düzenektir. Keşfedildiği günden bu yana bilim ve teknoloji tarihçileri için gizemini koruyor. Düzenekle ilgili en çok kabul edilen görüş, kimi gök cisimlerinin gökyüzündeki konumlarını modellemeye yarayan bir tür "analog bilgisayar" olduğu. (Analog bilgisayar, birbirinin ardı sıra değişen nicelikleri ölçerek işlem yapan aygıtlara verilen isim. Örneğin, sayısal hesap makineleri geliştirilmeden önce hesap yapmada kullanılan "facit" adlı mekanik hesap makineleri gibi.) Düzeneğin en çarpıcı yönü, birbirine bağlı çarklardan oluşan bu sistemin, bu kadar eski bir zamanda geliştirilmiş olması. Çünkü, daha önceleri bu sistemin ilk kez 16. yüzyılda geliştirildiği sanılıyordu. 1959 yılında, Yale Üniversitesi'nden Derek J. De Solla Price adlı bir bilim tarihçisi, bu düzeneği anlatan bir bilimsel makale kaleme aldı. Bu makalede, düzeneğin işleyişiyle ilgili çizimlere de yer verdi. O sıralarda, Yunan arkeologlar, gama ışınları yardımıyla düzeneği incelemeye başlamışlardı. Solla Price, aygıtın, Eski Yunan gökbilimci Rodoslu Geminus tarafından yapılmış olduğunu öne sürdü. Bu tezi, dönemin öteki uzmanlarınca kabul edilmedi. Çünkü, o dönemin uzmanlarına göre, Eski Yunanlar böyle bir düzeneği yapmak için gerekli kuramsal bilgilere sahip olsalar dahi düzeneği tasarlayacak ve çarkları yapacak teknolojiye sahip değillerdi. 1990'lı yıllarda, Avustralyalı bilgisayar bilimcisi Allan George Bromley, Sidney'deki bir saatçiyle birlikte Antikitera Düzeneğinin bir kopyasını yapmaya çalıştı. Ancak, bunda tam olarak başarılı olamadı. Çünkü düzeneğin bazı bölümlerinin ne işe yaradığını bulamadılar. Daha sonra, John Gleave adlı bir İngiliz gökbilimci, aygıtın parçalarını yeniden yaparak bunları çalışır bir düzenek ortaya çıkacak biçimde bir araya getirdi. Ortaya çıkan aygıtın ön yüzünde, Güneş'in ve Ay'ın gökyüzünde yıl boyunca değişen konumları gösteriliyordu. Arka yüzündeyse, Eski Yunanların yıl ve ay kavramlarına göre yıllar ve aylar gösteriliyordu. 2002 yılında, Londra'daki Bilim Müzesi'nde çalışan Michael Wright adlı bir uzman, Allan G. Bromley'den de yardım alarak Antikitera üzerinde çalışmaya başladı. İki uzman, "linear tomografi" adlı özel ve gelişmiş bir görüntüleme yöntemiyle düzeneği yeniden incelediler. Düzeneği oluşturan çarkların çok ayrıntılı görüntüleri elde edildi. Wright, bu bilgiler ışığında düzeneğin çalışır bir kopyasını yaptı. Bu yeni düzenek, yalnızca Ay'ın ve Güneş'in hareketlerini değil, Merkür, Venüs, Mars, Jüpiter ve Satürn'ün hareketlerini de gösteriyordu. Eski Yunanlar'ın bildiği tüm gökcisimleri bunlardı. Uzmanlara göre Antikitera Düzeneği, yalnızca gökcisimlerinin konumunu göstermekle kalmıyor, çeşitli olayların yıl dönümlerini hesaplamada da kullanılıyordu. Ancak, öncekiler gibi bu yeni düzeneğin de aslına ne kadar uygun olduğu belki de hiçbir zaman bilinemeyecek. Yine de, düzeneğin bu son hâli, kimi eski yazarların Eski Yunan dünyasına ilişkin anlattıklarıyla da tutarlılık gösteriyor. Örneğin, MÖ 1. yüzyılda Cicero, Poseidoneus adlı arkadaşının yaptığı bir aygıttan söz ediyordu. Bu aygıt, Güneş'in, Ay'ın ve beş gezegenin gökyüzündeki konumlarını gösteriyordu. Antikitera Düzeneği, Eski Yunanlar'ın karmaşık mekanik düzenekler yapmaya yarayan teknolojiye sahip olduklarını gösteriyor. Kimi uzmanlara göre bu teknoloji, daha sonra Arap dünyasına geçmiş, oradan da Avrupa'ya taşınmıştı. Bugün, Antikitera Düzeneğinin aslı, Yunanistan'ın Atina kentindeki Ulusal Arkeoloji Müzesi'nde sergileniyor. Yanında da, uzmanlar tarafından yapılmış çalışır bir kopyası bulunuyor. Düzeneğin bir başka kopyasıysa, ABD'de, Montana'daki Amerikan Bilgisayar Müzesi'nde sergileniyor. Nurettin TÃ¼rker Nurettin Türker, Türk gazeteci ve mizah yazarı. 1939 yılında Bilecik'te doğdu. 1958 yılında Ankara'da gazeteciliğe başladı. 1960 yılında yedek subay olarak askerliğini tamamladı ve Ankara’da gazeteciliğe devam etti. Yedi romanı günlük gazetelerde tefrika edilerek yayınlandı. 1969 yılında Ankara Üniversitesi Ziraat Fakültesinden Ziraat Yüksek Mühendisi olarak mezun oldu. 1970 yılında Giresun Tarım Meslek Lisesi'ne öğretmen olarak atandı. 1970-1974 yıllarında mizah öyküleri yazmaya başladı. 100’e yakın öyküsü "Akbaba" dergisinde yayınlandı. Bu dergide öykülerine kendi adı ve soyadını koyarken, “Anekdotlar” dizilerinde N.Türker ve “Başlık Sorusuyla” girilen konularda halkın değişik kesimlerinden gelen yanıtları mizahi diyalektiğin ilk örnekleri olarak “N.T.” imzasıyla yazdı. Öykülerinde özellikle kadın-erkek ikileminden kurduğu iskelette; sosyal içerikli ve sürpriz sonuçlar getiren olayları mizahi ustalıkla işlenmiştir. Her kesimden halkın kendisini içinde bulabileceği yerel örnekler, öykülerinin ve diğer yazılarının ana teması ve mizahi motifi olmuştur. Gazetelerde günlük tefrika halinde yayınlanan romanları ve AKBABA ile diğer yayın organlarında çıkan öyküleri henüz kitap olarak basılmamıştır. Evli ve iki çocuk sahibidir. Elnur Memmedli Elnur Memmedli () (d. 29 Haziran 1988, Bakü, Azerbaycan SSC, Sovyetler Birliği), Azeri judocu. 1.75 m boyunda, 73 kg.dır. 2008 Yaz Olimpiyatları kapsamında 12 Ağustos günü judo 73 kg finalinde Güney Koreli Wang Ki-chun'u 13 saniyede mağlup ederek altın madalya elde etmiştir. 2012 Yaz Olimpiyatları'nın açılış töreninde Azerbaycan bayrağını taşımıştır. Ã‰cole Centrale de Lille École Centrale de Lille, geçmişi 1854'e uzanan, Fransa'nin Villeneuve-d'Ascq şehrinde bulunan Teknik Üniversitesinin ismidir (Lille Üniversitesi I). École Centrale de Lille yedi okullara ayrılmıştır: Borca di Cadore Borca di Cadore İtalya'nın Veneto bölgesi Belluno ili'nin bir belediyesidir. Venedik'in yaklaşık 110 km kuzeyinde ve Belluno'nun yaklaşık 35 km kuzeyinde yer alır. 2004 yılı 31 Aralık tarihine göre 820 kişilik bir nüfusa ve 27,0 km²'lik bir alan sahiptir. Borca di Cadore belediyesi Villanova di Borca di Cadore, Cancia, Corte özerk bölgesini içerir. Ciancia, artık yüz kişiden fazla olmayan bir nüfusa sahiptir. Borca di Cadore aşağıdaki belediyelerle sınırdır: Calalzo di Cadore, San Vito di Cadore, Selva di Cadore, Vodo Cadore, Zoldo Alto. Warehouse management system Warehouse Management System (Depo Yönetim Sistemi) olan yönetim bilişim sisteminin genel adıdır. WMS bir ambarda gerçekleşebilecek tüm operasyonları etkin ve verimli şekilde yönetmek, operasyonların kâğıtsız, en kısa sürede, en az insan ve makine kaynağı ile hatasız tamamlanmasını sağlamak, karar vermek (decision support system), gerçekleştirilen operasyonları on-line izlemek ve gerçekleştirilmiş işlemlerin bilgilerini raporlar halinde sunmak üzere tasarlanmış bir sistemdir. WMS tek başına bir yazılım olabilmekle beraber bir ERP sisteminin modülü olarak da çalışabilir. Depo süreçleri, şirketlerin diğer süreçleriyle (finans, satış vs.) bağlantılı olduğundan WMS 'de diğer süreçlerde kullanılan otomasyon programlarıyla entegre çalışabilmektedir. Canale d'Agordo Canale d'Agordo (1964 yılına kadar Forno di Canale olarak bilinir) kuzey İtalya'nın Veneto bölgesi Belluno ili içinde bir kasabadır. 1.230 kişilik bir yerleşim halkına sahiptir. Papa I. Jean Paul (doğumu Albino Luciani) Canale d'Agordo'da doğmuştur. If I Never See Your Face Again "If I Never See Your Face Again", Adam Levine ve James Valentine tarafından Maroon 5'ın ikinci stüdyo albümü "It Won't Be Soon Before Long" için yazılan şarkıdır. Şarkı için Rihanna vokallerinin yer aldığı bir sürüm daha kaydedilmiştir ve şarkının bu sürüm dördüncü tekli olarak özgün sürümü yerine yayımlanmıştır. Ayrıca bu düzenleme, Maroon 5'ın "It Won't Be Soon Before Long" ve Rihanna'nın "Good Girl Gone Bad" albümlerine de eklenmiştir. Şarkının yapımcılığını Mike Elizondo, Mark "Spike" Stent ve Maroon 5 üstlenmiştir. Maroon 5 ve Rihanna, şarkıyı MTV'nin FNMTV programında birlikte seslendirmişlerdir. Şarkı, ABD mainstream radyolarına 13 Mayıs 2008'de gönderilmiştir. Yönetmenliğini Anthony Mandler'ın üstlendiği video klip, Castaic, Kaliforniya'da 23 Nisan 2008 tarihinde çekilmiştir. Videonun açılışı 13 Mayıs'ta "Total Request Live" programında yapılmıştır. Şarkı, Avustralya listesine 26 Mayıs 2008'de 28 numaradan giriş yapmıştır. Ayrıca "Billboard" Hot 100 listesine 57 numaradan giriş yapmakla birlikte